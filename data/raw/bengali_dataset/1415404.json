{"pageid": 1415404, "title": "মোঃ নাঈমুজ্জামান ভুইয়াঁ", "url": "https://bn.wikipedia.org/wiki?curid=1415404", "content": "নাঈমুজ্জামান ভুইয়াঁ মুক্তা (জন্ম ১৪ মে ১৯৭৩) বাংলাদেশের একজন রাজনীতিবিদ যিনি পঞ্চগড়-১ আসনের সাবেক সংসদ সদস্য। তিনি ২০২৪ সালে বাংলাদেশ আওয়ামী লীগ থেকে প্রথমবার সংসদ সদস্য হিসেবে নির্বাচিত হয়েছিলেন। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান। তাঁর শাশুড়ীও সংসদ সদস্য ছিলেন।\n\n\n== জন্ম ও শিক্ষাজীবন ==\nমুক্তা ১৪ মে ১৯৭৩ সালে আটোয়ারী উপজেলার সাতখামার গ্রামে জন্মগ্রহণ করেন। তার বাবার নাম আব্দুল খালেক ভুইয়াঁ এবং মায়ের নাম নূরজাহান ভুইয়াঁ, তার স্ত্রীর নাম কাজী মৌসুমি যিনি অবসর প্রাপ্ত একজন সেনা কর্মকতা। তার শিক্ষাগত যোগ্যতা মাস্টার্স পাশ।\n\n\n== রাজনীতি ও কর্মজীবন ==\nতিনি ২০২৪ সালের দ্বাদশ জাতীয় সংসদ নির্বাচনে এ পঞ্চগড়-১ আসন থেকে প্রথমবারের মতো সংসদ সদস্য নির্বাচিত হন। তিনি ১,২৪,৭৪২ ভোট পান ও তার নিকটতম প্রতিদ্বন্দ্বী প্রার্থী আনোয়ার সাদাত ৫৭,২১০ ভোট পান। তিনি সংসদ সদস্য নির্বাচিত হওয়ার আগে প্রধানমন্ত্রীর কার্যালয়ের এটুআই প্রোগ্রামের জনপ্রেক্ষিত বিশেষজ্ঞ হিসাবে কাজ করেছেন এবং ন্যাশনাল ব্যাংক লিমিটেড-এর স্বতন্ত্র পরিচালক হিসাবে দায়িত্ব পালন করেন।\nএছাড়াও তিনি বর্তমানে পঞ্চগড় জেলা আওয়ামী লীগের সহ-সভাপতি পদে রয়েছেন।\n৫ আগস্ট ২০২৪ সালে অসহযোগ আন্দোলনের মুখে প্রধানমন্ত্রী তৎকালীন শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== আরও দেখুন ==\nদ্বাদশ জাতীয় সংসদ নির্বাচন\nদ্বাদশ জাতীয় সংসদ সদস্যদের তালিকা\n\n\n== তথ্যসূত্র =="}