{"pageid": 1531764, "title": "ইবনে আল-কাত্তা' আল-সিকিলি", "url": "https://bn.wikipedia.org/wiki?curid=1531764", "content": "আবু আল-কাসিম আলী ইবনে জাফর ইবনে আলী ইবনে মুহাম্মদ আস-সা'দী (আরবি: أبوالقاسم علي بن جعفر بن علي بن محمد السعدي) (আনুমানিক ৪৩৩–৫১৫ হিজরি; আনুমানিক খ্রিস্টাব্দ ১০৪১–১১২১) ছিলেন একজন বিখ্যাত আরব ভাষাবিদ, শব্দকোষবিদ ও সংকলনকারক। তিনি সংক্ষেপে ইবন আল-কাত্তাআ আস-সিকিল্লি (إبن القطّاع الصقلي) নামে পরিচিত। তাঁর কাজ আরবি ভাষার সিসিলিয় কবিতা সংরক্ষণের অন্যতম গুরুত্বপূর্ণ উৎস হিসেবে বিবেচিত হয়।\n\n\n== জীবনী ==\nইবন আল-কাত্তাআ আনুমানিক ১০ অক্টোবর, ১০৪১ খ্রিস্টাব্দে (১০ সফর, ৪৩৩ হিজরি) সিসিলি দ্বীপে জন্মগ্রহণ করেন। সেই সময় দ্বীপটি কালবিডদের শাসনাধীনে ছিল। তিনি ইফ্রিকিয়ার (বর্তমান পূর্ব মাঘরেব) নবম শতকের আঘলাবি শাসকদের বংশধর ছিলেন। এই রাজবংশই ৮২৭ সালে বাইজেন্টাইন সাম্রাজ্য থেকে সিসিলি দ্বীপ দখল করে নেয়।\nইবন আল-কাত্তাআ এক শিক্ষিত ও সম্ভ্রান্ত পরিবারে জন্মগ্রহণ করেন। তাঁর পিতা, দাদা ও পরদাদা সাহিত্য ও জ্ঞানের জন্য বিখ্যাত ছিলেন। তিনি সিসিলিতে স্থানীয় অনেক আলেমদের অধীনে পড়াশোনা করেন এবং ১৭০ জন সিসিলিয় আরবি কবির রচনার উপর একটি বিশ্বকোষ সংকলন করেন, যার নাম আল-দুররাহ আল-খাতিরাহ ফি শু아রা আল-জাযিরাহ (الدرة الخطيرة في شعراء الجزيرة; দ্য প্রেশিয়াস পার্ল অন দ্য পয়েটস অব দ্য আইল্যান্ড)।\n\n\n== তথ্যসূত্র =="}