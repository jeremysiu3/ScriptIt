{"pageid": 1195654, "title": "আবরার আহমেদ (পাকিস্তানি ক্রিকেটার)", "url": "https://bn.wikipedia.org/wiki?curid=1195654", "content": "আবরার আহমেদ (পশতু: ابرار احمد; জন্ম: ১৬ অক্টোবর, ১৯৯৮) হলেন একজন পাকিস্তানি ক্রিকেটার ও লেগ স্পিন বোলার। আববারকে ২০২২ সালের ডিসেম্বর মাসে ইংল্যান্ড দলের পাকিস্তান সফরের সময় তাকে পাকিস্তান দলে ডাকা হয়। ৯ ডিসেম্বর মুলতানে সিরিজের দ্বিতীয় ম্যাচে ইংল্যান্ডের বিপক্ষে টেস্টে তার অভিষেক ঘটে এবং অভিষেক খেলাতেই তিনি ১১ উইকেট শিকার করে বিশ্ব রেকর্ড করেন। সেই টেস্টের প্রথম ইনিংসে ১১৪ রানে ৭ উইকেট এবং দ্বিতীয় ইনিংসে ৪ উইকেট শিকার করে এক ম্যাচে মোট ১১ উইকেট নেন। ব্যক্তি জীবনে আবরার একজন কুরআনের হাফেজ এবং তিনি কুরআনের ত্রিশ পারা মুখস্থ করেছেন।\n\n\n== ব্যক্তিগত জীবন ==\nআবরার করাচিতে জন্মগ্রহণ করেন এবং তিনি আট ভাইবোনের মধ্যে সবচেয়ে ছোট (পাঁচ ভাই ও তিন বোন)। তার ভাই শাহজাদ খান এর আগে ন্যাশনাল ব্যাঙ্কের হয়ে ফাস্ট বোলার হিসেবে খেলেন। আবরার একজন কুরআনের হাফিজ এবং তিনি পুরো কোরান মুখস্থ করেছেন। তিনি জাতিগত একজন পশতুন। তার পরিবার খাইবার পাখতুনখোয়ার মনসেহরার উপকণ্ঠে অবস্থিত একটি ছোট গ্রাম শিনকিয়ারি থেকে করাচিতে চলে আসে। আবরার সেখানেই বেড়ে ওঠেন এবং ক্রিকেট শেখেন।\n\n\n== ঘরোয়া ক্যারিয়ার ==\n২০১৭ সালে রশিদ লতিফ একাডেমির দল করাচি কিংসের হয়ে ২০১৭ পাকিস্তান সুপার লিগে ১০ ই ফেব্রুয়ারি তার টি-টোয়েন্টি অভিষেক হয়। ২০২০ সালের ২০ নভেম্বর মাসে তিনি সিন্ধুর হয়ে ২০২০-১১ কায়েদ-ই-আজম ট্রফিতে প্রথম-শ্রেণীর ক্রিকেটে তার অভিষেক ঘটান। ২০২১ সালের অক্টোবরে শ্রীলঙ্কা সফরের জন্য তাকে পাকিস্তান শাহিনস স্কোয়াডে রাখা হয়েছিল। ২০২১ তিনি ১১ নভেম্বর তিনি শ্রীলঙ্কা এ ক্রিকেট দলের বিপক্ষে পাকিস্তান শাহিনদের হয়ে লিস্ট এ ক্রিকেটে অভিষেক করেন।\n\n\n== আন্তর্জাতিক ক্যারিয়ার ==\n২০২২ সালের ডিসেম্বরে ইংল্যান্ডের বিপক্ষে সিরিজের ২য় টেস্টে পাকিস্তানের হয়ে তার টেস্টে অভিষেক হয়। তিনি প্রথম পাকিস্তানি বোলার হিসেবে রেকর্ডভুক্ত হন, যিনি টেস্ট অভিষেকের প্রথম সেশনেই ৫ উইকেট শিকার করেন এবং প্রথম ইনিংসে ১১৪ রানে ৭ এবং দ্বিতীয়টিতে ১২০ রানে ৪ উইকেট নেন। এছাড়া তিনি ত্রয়োদশ পাকিস্তানি বোলার হিসেবে টেস্ট অভিষেকে পাঁচ উইকেট শিকার করেন।\n\n\n== তথ্যসূত্র ==\n\n\n== বহিঃসংযোগ =="}