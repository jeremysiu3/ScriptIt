{"pageid": 1091332, "title": "মুহাম্মদ ইরুফান", "url": "https://bn.wikipedia.org/wiki?curid=1091332", "content": "মুহাম্মদ ইরুফান (ইংরেজি: Mohamed Irufaan; জন্ম: ২৪ জুলাই ১৯৯৪) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেলেন।\n২০১২–১৩ মৌসুমে, মালদ্বীপীয় ফুটবল ক্লাব ভ্যালেন্সিয়ার যুব পর্যায়ের হয়ে খেলার মাধ্যমে ইরুফান ফুটবল জগতে প্রবেশ করেছেন এবং পরবর্তীকালে মাজিয়ার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১২–১৩ মৌসুমেই, ভ্যালেন্সিয়ার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভ্যালেন্সিয়ার হয়ে মাত্র দুই মৌসুম অতিবাহিত করার পর ২০১৪–১৫ মৌসুমে তিনি মালদ্বীপীয় ক্লাব মাজিয়ায় যোগদান করেছেন।\n২০১৪ সালে, ইরুফান মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। প্রায় ১ বছর যাবত মালদ্বীপের বয়সভিত্তিক দলের হয়ে খেলার পর, তিনি ২০১৫ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ১০ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমুহাম্মদ ইরুফান ১৯৯৪ সালের ২৪শে জুলাই তারিখে মালদ্বীপের থিমারাফুশিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইরুফান মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। ২০১৪ সালের ১৫ই সেপ্টেম্বর তারিখে তিনি ২০১৪ এশিয়ান গেমসে থাইল্যান্ড অনূর্ধ্ব-২৩ দলের বিরুদ্ধে ম্যাচে মালদ্বীপ অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। মালদ্বীপের বয়সভিত্তিক দলের হয়ে তিনি ৩ ম্যাচে ১টি গোল করেছেন। তিনি ২২শে সেপ্টেম্বর তারিখে পূর্ব তিমুর অনূর্ধ্ব-২৩ দলের বিরুদ্ধে ম্যাচে মালদ্বীপের বয়সভিত্তিক দলের হয়ে প্রথমবারের মতো গোল করেছেন।\n২০১৫ সালের ৮ই অক্টোবর তারিখে, মাত্র ২১ বছর, ২ মাস ও ১৪ দিন বয়সে, ডান পায়ে ফুটবল খেলায় পারদর্শী ইরুফান ভুটানের বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৭৪তম মিনিটে মধ্যমাঠের খেলোয়াড় আসহাদ আলির বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি মালদ্বীপ ৪–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে ইরুফান সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমুহাম্মদ ইরুফান – ফিফা প্রতিযোগিতার রেকর্ড (ইংরেজি) \nসকারওয়েতে মুহাম্মদ ইরুফান  (ইংরেজি)  \nট্রান্সফারমার্কেটে মুহাম্মদ ইরুফান (ইংরেজি) \nওয়ার্ল্ডফুটবল.নেটে মুহাম্মদ ইরুফান (ইংরেজি) \nইএসপিএন এফসিতে মুহাম্মদ ইরুফান (ইংরেজি) \nন্যাশনাল-ফুটবল-টিমস.কমে মুহাম্মদ ইরুফান (ইংরেজি)"}