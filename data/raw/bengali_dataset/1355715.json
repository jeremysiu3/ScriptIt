{"pageid": 1355715, "title": "২০২৩–২০২৫ মণিপুর সহিংসতা", "url": "https://bn.wikipedia.org/wiki?curid=1355715", "content": "২০২৩  মণিপুর সহিংসতা হল মণিপুর রাজ্যের আদিবাসী ও মৈতেই জাতির মধ্যে ২০২৩ সালে ঘটা জাতিগত সহিংসতা।  আদিবাসী সংগঠনগুলি মৈতেই জাতিকে তফশিলি উপজাতির মর্যাদা প্রদানের বিরোধিতা করে ২০২৩ সালের ৩ মে বিক্ষোভ শুরু করেছিল। অল ট্রাইবাল স্টুডেন্ট ইউনিয়ন মণিপুর (এটিএসইউএম) দ্বারা ডাকা \"উপজাতি সংহতি মার্চ\" চলাকালীন চূড়াচাঁদপুর জেলায় সহিংসতা ছড়িয়ে পরে, যাতে কমপক্ষে ৫৪ জন নিহত হয়েছিল।\n৩রা মে দাঙ্গার পর, আসাম রাইফেলস ও ভারতীয় সেনাবাহিনীর কর্মীদের আইনশৃঙ্খলা পুনরুদ্ধারের জন্য রাজ্যে মোতায়েন করা হয়েছিল।  মণিপুর রাজ্যে ইন্টারনেট পরিষেবা ৫ দিনের জন্য স্থগিত করা হয়েছিল এবং আইপিসি-এর ১৪৪ নং ধারা জারি করা হয়েছিল।\n\n\n== পটভূমি ==\nমণিপুর হাইকোর্ট ২০২৩ সালের ২০ই এপ্রিল রাজ্য সরকারকে \"তফসিলি উপজাতি (এসটি) তালিকায় অন্তর্ভুক্ত করার জন্য মৈতৈ সম্প্রদায়ের অনুরোধ বিবেচনা করার\" নির্দেশ দেয়। কুকি জাতির মানুষ আশঙ্কা করছে যে এসটি মর্যাদা রাজ্যে মৈতৈদের জমি কেনার অনুমতি দেবে।\nমণিপুরের ভূমি সংস্কার আইনের অধীনে রাজ্যের জনসংখ্যার ৫৩% গঠনকারী মৈতৈদের রাজ্যের পাহাড়ী অঞ্চলে বসতি স্থাপন করা নিষিদ্ধ, এবং তাদের বসবাস রাজ্যের ১০% জমি নিয়ে ইম্ফল উপত্যকায় সীমাবদ্ধ। উপত্যকা অঞ্চলে উপজাতীয় জনগোষ্ঠীর বসতি নিষিদ্ধ নয়। কুকি ও নাগাদের সমন্বয়ে উপজাতীয় জনগোষ্ঠী রাজ্যের বাকি ৯০% অংশ নিয়ে গঠিত সংরক্ষিত ও সুরক্ষিত পাহাড়ি অঞ্চলে বসবাস করে।\nরাজ্যের মৈতৈ জনগণ সন্দেহ করে যে রাজ্যে উপজাতীয় জনসংখ্যা ব্যাপকভাবে বৃদ্ধি পেয়েছে, যা \"প্রাকৃতিক জন্ম দ্বারা ব্যাখ্যা করা যায় না\"। তারা মিয়ানমার থেকে অবৈধ অভিবাসন শনাক্ত করার জন্য রাজ্যে জাতীয় নাগরিক পঞ্জী (এনআরসি) আবেদনের অনুরোধ করছে। কুকিরা উল্লেখ করেছে যে অবৈধ অভিবাসন একটি অজুহাত, যার অধীনে মৈতৈ জনগোষ্ঠী তাদের জমি থেকে উপজাতীয় জনগোষ্ঠীকে তাড়িয়ে দিতে চায়।\nজমি ও অবৈধ অভিবাসন নিয়ে বিরোধগুলি কয়েক দশক ধরে বিদ্যমান উত্তেজনার প্রাথমিক মূল হিসাবে কাজ করে চলেছে।\n\n\n== প্রতিক্রিয়া ==\nমণিপুরের মুখ্যমন্ত্রী এন. বীরেন সিং বলেছেন যে দাঙ্গাগুলি \"দুটি সম্প্রদায়ের মধ্যে প্রচলিত ভুল বোঝাবুঝির\" দ্বারা প্ররোচিত হয়েছিল, এবং তিনি স্বাভাবিকতা পুনরুদ্ধারের জন্য আবেদন করেছিলেন। মণিপুরের বাসিন্দা অলিম্পিক পদক বিজয়ী মেরি কম নিজ রাজ্যের জন্য সাহায্য চেয়ে একটি আবেদন টুইটারে টুইট করেছিলেন। কেন্দ্রীয় সরকারের স্বরাষ্ট্রমন্ত্রী অমিত শাহ কর্ণাটক নির্বাচনের জন্য তার প্রচার কর্মসূচি বাতিল করেছিলেন, এবং মণিপুরের পরিস্থিতি পর্যবেক্ষণ করে বীরেন সিংয়ের সাথে বৈঠক করেন।\n\n\n== তথ্যসূত্র =="}