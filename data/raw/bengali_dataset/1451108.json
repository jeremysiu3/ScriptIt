{"pageid": 1451108, "title": "সেবাস্তিয়ান টুডু", "url": "https://bn.wikipedia.org/wiki?curid=1451108", "content": "সেবাস্তিয়ান টুডু (জন্ম: ১৭ জুন ১৯৬৭) একজন বাংলাদেশী ক্যাথলিক ধর্মযাজক। তিনি দিনাজপুরের সপ্তম এবং বর্তমান বিশপ, ২০১১ সালে পোপ ষোড়শ বেনেডিক্ট কর্তৃক নিযুক্ত হন। তিনি বাংলাদেশের প্রথম সাঁওতালি বিশপ।\n\n\n== প্রাথমিক জীবন এবং শিক্ষা ==\nসেবাস্তিয়ান টুডু মারিনো ১৭ জুন ১৯৬৭ সালে গাইবান্ধা জেলার চাঙ্গুড়া গ্রামে জন্মগ্রহণ করেন। তিনি সেন্ট জোসেফ উচ্চ মাধ্যমিক বিদ্যালয়ে মাধ্যমিক এবং দিনাজপুর সরকারি বিদ্যালয়ে উচ্চ মাধ্যমিক শিক্ষা সমাপ্ত করেন। এরপর তিনি ঢাকায় চলে আসেন এবং নটরডেম কলেজে ভর্তি হন। সেন্ট জোসেফ মাইনর সেমিনারিতে থাকার সময় তিনি সেখান থেকে স্নাতক ডিগ্রি অর্জন করেন। পরে তিনি হোলি স্পিরিট মেজর সেমিনারিতেও যোগ দেন। তিনি 2003 থেকে 2007 সাল পর্যন্ত রোমের পন্টিফিকাল আরবান ইউনিভার্সিটিতে মিসিওলজিতে ডক্টরেট ডিগ্রি অর্জন করেন \n\n\n== কর্মজীবন ==\nটুডুকে ৩০ ডিসেম্বর ১৯৯৯ তারিখে দিনাজপুরের মরিয়মপুর পরিষদে একজন পুরোহিত নিযুক্ত করা হয়েছিল। ২০০ সালে তিনি সেন্ট ফ্রান্সিস প্যারিশের সহকারী পুরোহিত হন। কিন্তু, ২০০৩ সালে তিনি উচ্চ শিক্ষার জন্য বাংলাদেশ ত্যাগ করেন। তিনি ২০০৭ সালে বাংলাদেশে ফিরে আসেন এবং ফাতিমা রানী চার্চের সহকারী পুরোহিত হিসেবে নিযুক্ত হন। ২০০৯ সালের পর তিনি ঢাকায় অবস্থিত হলি স্পিরিট মেজর সেমিনারির ভাইস-রেক্টর হিসেবে কাজ করেন।\n২০১১ সালে  ২৯ অক্টোবর তারিখে পোপ ষোড়শ বেনেডিক্ট তাকে দিনাজপুরের সপ্তম বিশপ হিসেবে নিযুক্ত করেন। তিনি ২৭ জানুয়ারী, ২০১২ সালে দিনাজপুরে জোসেফ সালভাদর মারিনো কর্তৃক বিশপ নিযুক্ত হন। এছাড়াও তিনি বাংলাদেশের ক্যাথলিক বিশপস কনফারেন্স  এবং কারিতাস বাংলাদেশের একজন সদস্য।\n\n\n== তথ্যসূত্র ==\n\n\n== বহিঃসংযোগ =="}