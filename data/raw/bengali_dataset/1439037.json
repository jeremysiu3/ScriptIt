{"pageid": 1439037, "title": "শাওয়ালের ছয় রোজা", "url": "https://bn.wikipedia.org/wiki?curid=1439037", "content": "শাওয়ালের ছয়টি রোজা অর্থাৎ শাওয়াল মাসের ছয় দিন রোজা রাখা হলো এক ধরনের নফল রোযা, যা রমজান পরবর্তী মাস শাওয়ালে রাখা হয়। মাসটি চান্দ্র বছরের মাসের ক্রমানুসারে দশম মাস এবং শাওয়াল মাসের প্রথম দিন ব্যতীত অন্য দিনসমূহে ছয়টি রোজা রাখা জায়েজ। কারণ পয়লা শাওয়াল ঈদুল ফিতরের দিন এবং ঈদুল ফিতর ও ঈদুল আযহার দিনে রোজা রাখা নিষিদ্ধ। রোযা রাখার বিষয়ে ইমাম মুসলিম তার সহীহতে বর্ণনা করেন: \"আবু আইয়ুব আল-আনসারী রা. থেকে বর্ণিত যে, মুহাম্মাদ সা. বলেছেন: \"যে ব্যক্তি রমজানের রোজা রাখে এবং তারপর শাওয়াল মাসের ছয়টি রোজা রাখে, সে সারা বছর রোজা রাখার মত হবে।\" একটি বর্ণনায় আছে: “যে ব্যক্তি রমজানের রোজা রাখল এবং তারপর শাওয়ালের ছয়টি রোজা রাখল, সে যেন সারাবছর রোজা রাখল।”\n\n\n== নিয়ম ==\nআল-মুগনীর লেখক বলেন: (এ রোজা রাখার ক্ষেত্রে) মাসের শুরুতে বা শেষের দিকে ধারাবাহিক বা বিক্ষিপ্ত হওয়ার মধ্যে কোনো পার্থক্য নেই; কারণ এই বিষয়ের হাদিস কোনো সীমাবদ্ধতা ও শর্ত ছাড়াই উল্লেখ করা হয়েছে।\n\n\n== সম্পর্কিত হাদিস ==\nআবু আইয়ুব রা. এর হাদিস: নবি সা. বলেছেন, 'যে ব্যক্তি রমজানের রোজা রাখবে এবং তার পরে শাওয়ালের ছয়টি রোজা রাখে, সে সারাজীবন রোজা রাখা ব্যক্তি মত হবে। এ হাদিসটি মুসলিম, তিরমিযী, আবু দাউদ ও ইবনে মাজাহ নিজেদের গ্রন্থে বর্ণনা করেছেন এবং ইমাম তিরমিযী বলেছেন: হাদিসটি হাসান।\nসাওবানের হাদীস: নবি বলেন, যে ব্যক্তি রমযানের রোজা রাখে এবং তারপর শাওয়াল মাসে ছয়টি রোজা রাখে, এটি যেন গোটা এক বছর রোজা রাখার মতই। হাদিসটি আবু দাউদ, আল-তিরমিযী ও আল-নাসায়ী বর্ণনা করেছেন।\nজাবিরের হাদিস: \"যে ব্যক্তি রমজান ও শাওয়াল মাসের ছয়টি রোজা রাখল, সে যেন সারা বছর রোজা রাখল।\"\n\n\n== তথ্যসূত্র =="}