{"pageid": 1208682, "title": "ইসমাইল হোসেন", "url": "https://bn.wikipedia.org/wiki?curid=1208682", "content": "ইসমাইল হোসেন এনডিসি বাংলাদেশ সিভিল সার্ভিসের একজন কর্মকর্তা। তিনি খুলনার বিভাগীয় কমিশনার হিসেবে দায়িত্ব পালন করেছেন। বর্তমানে তিনি খাদ্য মন্ত্রণালয়ে সচিব হিসেবে দায়িত্ব পালন করছেন।\n\n\n== প্রাথমিক জীবন ==\nইসমাইল ঢাকা জেলায় ঢাকা জেলার সম্ভ্রান্ত পরিবারে ২৮ জুন ১৯৬৮ খ্রিস্টাব্দে জন্মগ্রহণ করেন। ব্যক্তিগত জীবনে তিনি বিবাহিত এবং দুই কন্যা ও এক পুত্র সন্তানের জনক।। তিনি ঢাকা বিশ্ববিদ্যালয় থেকে ভূগোলে স্নাতকোত্তর ডিগ্রি লাভ করেন। পরবর্তীকালে তিনি বাংলাদেশ ইউনিভার্সিটি অব প্রফেশনালস্ থেকে নিরাপত্তা ও উন্নয়ন অধ্যয়ন বিষয়ে স্নাতকোত্তর ডিগ্রি অর্জন করেন। এছাড়া দেশ ও বিদেশে বিভিন্ন প্রশিক্ষণ লাভের পাশাপাশি তিনি ন্যাশনাল ডিফেন্স কোর্স (এনডিসি) সম্পন্ন করেছেন।\n\n\n== কর্মজীবন ==\nইসমাইল হোসেন বিসিএস (প্রশাসন) ক্যাডারের ১১তম ব্যাচের কর্মকর্তা হিসেবে ১৯৯৩ খ্রিষ্টাব্দে কক্সবাজার জেলায় সহকারী কমিশনার হিসেবে কর্মজীবন শুরু করেন। তিনি প্রশাসনের বিভিন্ন স্তরে কাজ করেছেন। কর্মজীবনে তিনি সহকারী কমিশনার (ভূমি), উপজেলা নির্বাহী অফিসার, বাংলাদেশ লোক-প্রশাসন প্রশিক্ষণ কেন্দ্রের চট্টগ্রাম আঞ্চলিক কেন্দ্রের উপ-পরিচালক, অতিরিক্ত জেলা প্রশাসক, চাঁদপুর জেলার জেলা প্রশাসক হিসেবে কর্মরত ছিলেন। তিনি যুগ্ম সচিব পদে স্বাস্থ্য সেবা বিভাগে এবং দুর্যোগ ব্যবস্থাপনা ও ত্রাণ মন্ত্রণালয়ে কাজ করেছেন। তার বাংলাদেশ অর্থনৈতিক অঞ্চল কর্তৃপক্ষের সচিবের দায়িত্ব পালনের অভিজ্ঞতা রয়েছে। তিনি স্বাস্থ্য সেবা বিভাগে ও ভূমি মন্ত্রণালয়ে অতিরিক্ত সচিব ছিলেন। এছাড়া তিনি খুলনা বিভাগের বিভাগীয় কমিশনার হিসেবেও দায়িত্ব পালন করেছেন।\nতিনি ২০০২ খ্রিষ্টাব্দে সচিব পদে পদোন্নতি লাভ করেন। বর্তমানে তিনি খাদ্য মন্ত্রণালয়ে সচিব হিসেবে দায়িত্ব পালন করছেন।\n\n\n== তথ্যসূত্র =="}