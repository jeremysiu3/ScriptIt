{"pageid": 1140227, "title": "ফিলিস্তিন: একজন সালাহুদ্দীনের অপেক্ষায়", "url": "https://bn.wikipedia.org/wiki?curid=1140227", "content": "ফিলিস্তিন: একজন সালাহুদ্দীনের অপেক্ষায় (আরবি: فلسطين في انتظار صلاح الدين) ফিলিস্তিনের ওপর লিখিত ভারতীয় দেওবন্দি ইসলামি পণ্ডিত নূর আলম খলিল আমিনীর একটি সামগ্রিক বই। লেখক তথ্য প্রমাণের সাহায্যে প্রাগৈতিহাসিক যুগ থেকে আধুনিক যুগ পর্যন্ত ইহুদি জাতি ও ফিলিস্তিনের পূর্ণ ইতিহাস সহ এর রাজনৈতিক ও সামাজিক প্রেক্ষাপট তুলে ধরেছেন। ২০১৩ সালে আসাম বিশ্ববিদ্যালয়ে বইটির উপর একটি পিএইচডি গবেষণা সম্পন্ন হয়। ২০২০ সালে বইটির বঙ্গানুবাদ করেন শাহেদ হারুন।\n\n\n== বিষয়বস্তু ==\nবইটির আলোচ্য বিষয়ের মধ্যে রয়েছে: মানবতার পূর্ণতাবিধানে নবীগণের জীবন ও শিক্ষা, ইতিহাসের আলোকে ইহুদী - ফিলিস্তিনি সম্পর্ক, ইসলামের আবির্ভাবের আগে আরব উপদ্বীপের ইহুদীরা, রাসূল সাল্লাল্লাহু আলাইহি ওয়াসাল্লামের আবির্ভাবের পর ইহুদী সম্প্রদায়, ইসলামের বিজয়ের পর ইহুদীদের অবস্থান, মুসলিম স্পেনে ইহুদী সম্প্রদায়, উসমানী সাম্রাজ্যে ইহুদী সম্প্রদায়, ঊনবিংশ শতাব্দী থেকে আরব বিশ্বের ইহুদী জনমিতি, ফিলিস্তিনের ভৌগোলিক অবস্থান, ফিলিস্তিনের ইতিহাস ও ঐতিহ্য, মুসলমানদের অন্তরে ফিলিস্তিন, মসজিদুল আকসার ভৌগোলিক অবস্থান, শামের উপর ফেরেস্তাদের ডানা ছড়িয়ে রাখা, মসজিদুল আকসায় নামায পড়ার বাড়তি সওয়াব, যে সময় মসজিদুল আকসা দর্শন করা যায়, মসজিদুল আকসা বিজয়ের ব্যাপারে সুখবর, মসজিদুল আকসায় যারা নামায পড়বে তাদের জন্য সুলাইমান আলাইহিস সালামের দোয়া, ফেতনার সময় আহলে ঈমানদের ঈমান সমুন্নত থাকা, আখেরি জামানায় বাইতুল মাকদিস হবে খেলাফতের ঘাঁটি, মসজিদুল আকসা: কাবা শরীফের পর নির্মিত দ্বিতীয় মসজিদ, মুসলমানদের প্রথম কেবলা, বাইতুল মাকদিস এবং আশেপাশের সবকিছুতে আল্লাহ বরকত দান করেছেন, এখান থেকেই রাসূল সাল্লাল্লাহু আলাইহি ওয়াসাল্লাম তাঁর ইসরা ও মেরাজের যাত্রা শুরু করেন, মসজিদুল আকসার জন্য মুসা আলাইহিস সালামের দোয়া ইত্যাদি।\n\n\n== তথ্যসূত্র ==\n\n\n== বহিঃসংযোগ ==\nগুগল বইয়ে ফিলিস্তিন: একজন সালাহুদ্দীনের অপেক্ষায়"}