{"pageid": 1033992, "title": "সুসি (বস্ত্র)", "url": "https://bn.wikipedia.org/wiki?curid=1033992", "content": "সুসি ছিল ভারতীয় উপমহাদেশে উৎপাদিত বহুবর্ণযুক্ত ডোরাকাটা কাপড়ের একটি নাম। এটি ছিল তাঁতের পাতলা সুতি বা রেশম অথবা দুটির মিশ্রণযুক্ত কাপড়। এতে রঙিন বুননের ডোরা থাকত।  মুঘল আমলে পাঞ্জাব অঞ্চলটি এর উৎপাদন এবং রফতানির জন্য পরিচিত ছিল। কিছু বিখ্যাত নকশাগুলি ছিল লাল ও সাদা ডোরা, নীল ও সাদা ডোরা এবং সবুজ ও সাদা ডোরা।\n\n\n== নাম ==\nসুসি শব্দটি ছিল সমস্ত ডোরাকাটা কাপড়ের জন্য ব্যবহৃত মূল শব্দ।\n\n\n== গঠনবিন্যাস ==\nসুসি ছিল বুননের উল্লম্ব ডোরাকাটা দিয়ে তৈরি সাধারণ কাপড়। সুসি উৎপাদিত হত সুতির বা রেশমের অথবা সুতো এবং রেশমের সংমিশ্রণে। রেশম এবং সুতি সংমিশ্রিত সুসিকে গাবরি বলা হত।\n\n\n== সুসির প্রকার ও উৎপাদন ==\nঅন্যান্য সুতি বস্ত্রের সাথে সুসি উৎপাদন করা হত হোশিয়ারপুর, গুরুদাসপুর, পেশোয়ার, লাহোর, মুলতান, অমৃতসর, লুধিয়ানা , ঝং, শাহপুর, জলন্ধর, দিল্লি, গুড়গাঁও, রোহতক, কার্নাল, রেওয়ারী, পানিপথ  এবং সিন্ধু অঞ্চলে। পাকিস্তানের মিয়ানওয়ালি জেলার কলাবাগে তৈরি এক ধরনের তাঁত-উৎপাদিত সুসির নাম ছিল সালারি। মুলতানের সুসি ইংল্যান্ডে বিখ্যাত ছিল।\n\n\n== ব্যবহার ==\nকাপড়টি পাজামা এবং সালোয়ারের (আলগা ট্রাউজার্স) মত নিম্নাঙ্গের পোশাক তৈরি করতে ব্যবহৃত হত। সংমিশ্রিত সুসি পায়জামা এবং পেটিকোটের জন্য ব্যবহৃত হত।\n\n\n== আরও দেখুন ==\nজিঙ্ঘাম\nমাদ্রাজ (বস্ত্র)\nতারটান\n\n\n== তথ্যসূত্র =="}