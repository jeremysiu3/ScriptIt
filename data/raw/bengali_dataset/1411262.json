{"pageid": 1411262, "title": "এয়ার (২০২৩-এর চলচ্চিত্র)", "url": "https://bn.wikipedia.org/wiki?curid=1411262", "content": "এয়ার বেন অ্যাফ্লেক পরিচালিত ২০২৩ সালের মার্কিন জীবনীনির্ভর ক্রীড়াভিত্তিক নাট্যধর্মী চলচ্চিত্র। বাস্কেটবল খেলার জুতার কোম্পানি এয়ার জর্ডানের সত্য ঘটনা অবলম্বনে নির্মিত চলচ্চিত্রটির চিত্রনাট্য লিখেছেন অ্যালেক্স কনভারি। এতে শ্রেষ্ঠাংশে অভিনয় করেছেন ম্যাট ডেমন, বেন অ্যাফ্লেক, জেসন বেটম্যান, মার্লন ওয়েয়ান্স, ক্রিস মেসিনা, ক্রিস টাকার ও ভায়োলা ডেভিস।\n২০২৩ সালের ১৮ই মে সাউথ বা সাউথওয়েস্টে চলচ্চিত্রটির উদ্বোধনী প্রদর্শনী হয় এবং ৫ই এপ্রিল মার্কিন যুক্তরাষ্ট্রে প্রেক্ষাগৃহে মুক্তি পায়। চলচ্চিত্রটি অ্যাফ্লেকের পরিচালনা, কনভারির চিত্রনাট্য এবং অভিনয়শিল্পীদের অভিনয়ের জন্য সমালোচকদের নিকট থেকে ইতিবাচক প্রতিক্রিয়া লাভ করে। ৭০-৯০ মিলিয়ন মার্কিন ডলার নির্মাণব্যয়ে নির্মিত চলচ্চিত্রটি বিশ্বব্যাপী ৯০ মিলিয়ন মার্কিন ডলার আয় করে। চলচ্চিত্রটি অ্যামাজন প্রাইম ভিডিওতে স্ট্রিমিংয়েও দর্শকদের সাড়া পায়। চলচ্চিত্রটি ৮১তম গোল্ডেন গ্লোব পুরস্কারে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র ও শ্রেষ্ঠ অভিনেতা - সঙ্গীতধর্মী বা হাস্যরসাত্মক চলচ্চিত্র বিভাগে দুটি মনোনয়ন লাভ করে।\n\n\n== তথ্যসূত্র ==\n\n\n== বহিঃসংযোগ ==\nঅ্যামাজন প্রাইম ভিডিওতে এয়ার\nইন্টারনেট মুভি ডেটাবেজে এয়ার   (ইংরেজি)\nরটেন টম্যাটোসে এয়ার (ইংরেজি)\nমেটাক্রিটিকে এয়ার (ইংরেজি)\n\nটেমপ্লেট:মাইকেল জর্ডান"}