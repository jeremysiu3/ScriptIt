{"pageid": 1331374, "title": "মিউকি উয়েহারা", "url": "https://bn.wikipedia.org/wiki?curid=1331374", "content": "মিউকি উয়েহারা ( জাপানি: 上原 美幸 ; জন্ম ২২শে নভেম্বর, ১৯৯৫) একজন জাপানি মহিলা লম্বা-দূরত্বের দৌড়বিদ যিনি ৫০০০ মিটার এবং ১০,০০০ মিটার দৌড়ে প্রতিদ্বন্দ্বিতা করেন।\nমিউকি কাগোশিমায় জন্মগ্রহণ করেছেন, তিনি সেখানে উচ্চ বিদ্যালয়ে পড়াশোনা করেন এবং স্নাতক শেষ করার পর দাই-ইচি লাইফের সাথে একজন পেশাদার কর্পোরেট রানার হয়ে ওঠেন। ২০১৫ সালে সিনিয়র জাতীয় পর্যায়ে তাঁর প্রথম অগ্রগতি দেখা গিয়ছিল, জাপানি জাতীয় গেমসে তিনি সপ্তম স্থানে এসেছিলেন, তারপরে অ্যাথলেটিক্সে ২০১৬ সালের জাপান চ্যাম্পিয়নশিপে ৫০০০ মিটার দৌড়ে পঞ্চম হয়েছিলেন। \nএকজন জুনিয়র অ্যাথলিট হিসাবে, তিনি এশীয় ক্রস কান্ট্রি চ্যাম্পিয়নশিপে তাঁর সাফল্য অর্জন করেছিলেন। তিনি ব্যক্তিগত এবং দলগত ইভেন্টে জাপানিদের নেতৃত্ব দিয়ে দুটি জুনিয়র স্বর্ণপদকের জিতেছিলেন।  সেই বছরের পরে, তিনি অ্যাথলেটিক্সে ২০১২ বিশ্ব জুনিয়র চ্যাম্পিয়নশিপে ৩০০০ মিটার দৌড়ে ট্র্যাকে অষ্টম স্থান অধিকার করেন। তিনি ২০১৩ আইএএএফ বিশ্ব ক্রস কান্ট্রি চ্যাম্পিয়নশিপে জাপানের চতুর্থ স্থানে থাকা জুনিয়র দলে ছিলেন। ২০১৫ সালে, তিনি ৫০০০ মিটারে তাঁর ট্র্যাক সেরা ১৫:২১.৪০ সময় করেছিলেন এবং ১০,০০০ মিটার দৌড়ে সময় নিয়েছিলেন ৩২:১৬.৬৬।\nপ্রশিক্ষক সাচিকো ইয়ামাশিতার (ম্যারাথনে প্রাক্তন বিশ্ব পদক বিজয়ী) নির্দেশনায়, তিনি ২০১৬ গ্রীষ্মকালীন অলিম্পিকে জাপানের জন্য নির্বাচিত হন এবং, নিজের হিটে সবার সামনে থেকে, তিনি অলিম্পিক ৫০০০ মিটার ফাইনালে জায়গা করে নেন - তিনি শুধুমাত্র দ্বিতীয় জাপানি নারী যিনি এই কৃতিত্ব অর্জন করেছেন।\n\n\n== আন্তর্জাতিক প্রতিযোগিতা ==\n\n\n== তথ্যসূত্র ==\n\n\n== বহিঃসংযোগ ==\nমিউকি উয়েহারার আইএএএফ প্রোফাইল (ইংরেজি)"}