{"pageid": 1477699, "title": "ভিয়ান রু", "url": "https://bn.wikipedia.org/wiki?curid=1477699", "content": "ভিয়ান রু (ওলন্দাজ: Wian Roux; জন্ম: ২৩ অক্টোবর ২০০২) হলেন একজন দক্ষিণ আফ্রিকান তীরন্দাজ, যিনি দক্ষিণ আফ্রিকার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nরু দক্ষিণ আফ্রিকার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nভিয়ান রু ২০০২ সালের ২৩শে অক্টোবর তারিখে দক্ষিণ আফ্রিকার প্রিটোরিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nরু দক্ষিণ আফ্রিকার প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ১৪টি ১০ পয়েন্ট অর্জন করে সর্বমোট ৬০১ পয়েন্ট নিয়ে তিনি ৬৩তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২য় স্থান অধিকারী দক্ষিণ কোরিয়ার কিম জে-দোকের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ভিয়ান রু (ইংরেজি)\nঅলিম্পিডিয়ায় ভিয়ান রু (ইংরেজি)"}