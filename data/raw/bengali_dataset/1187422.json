{"pageid": 1187422, "title": "আনহেল কোরেয়া", "url": "https://bn.wikipedia.org/wiki?curid=1187422", "content": "আনহেল মার্তিন কোরেয়া মার্তিনেস (স্পেনীয়: Ángel Correa, স্পেনীয় উচ্চারণ: [ˈaŋxel koɾɾˈea]; জন্ম: ৯ মার্চ ১৯৯৫; আনহেল কোরেয়া নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব আতলেতিকো মাদ্রিদ এবং আর্জেন্টিনা জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় অথবা দ্বিতীয় আক্রমণভাগের খেলোয়াড় হিসেবে খেলেন।\n২০১৫ সালে, কোরেয়া আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় দুই বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০১৫ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ২২ ম্যাচে ৩টি গোল করেছেন।\n\n\n== প্রারম্ভিক জীবন ==\nআনহেল মার্তিন কোরেয়া মার্তিনেস ১৯৯৫ সালের ৯ই মার্চ তারিখে আর্জেন্টিনার রোসারিওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকোরেয়া আর্জেন্টিনা অনূর্ধ্ব-২০ এবং আর্জেন্টিনা অলিম্পিক দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৫ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় দুই বছরে ১৩ ম্যাচে অংশগ্রহণ করে ৭টি গোল এবং একটি শিরোপা জয়লাভ করেছেন।\n২০১৫ সালের ৪ঠা সেপ্টেম্বর তারিখে, ২০ বছর, ৫ মাস ও ২৬ দিন বয়সে, ডান পায়ে ফুটবল খেলায় পারদর্শী কোরেয়া বলিভিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৮১তম মিনিটে আক্রমণভাগের খেলোয়াড় এজেকিয়েল লাভেজ্জির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২১ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি আর্জেন্টিনা ৭–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে কোরেয়া সর্বমোট ৩ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআনহেল কোরেয়া – ফিফা প্রতিযোগিতার রেকর্ড (ইংরেজি) \nআনহেল কোরেয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আনহেল কোরেয়া  (ইংরেজি)  \nসকারবেসে আনহেল কোরেয়া (ইংরেজি) \nবিডিফুটবলে আনহেল কোরেয়া  (ইংরেজি)  \nট্রান্সফারমার্কেটে আনহেল কোরেয়া (ইংরেজি) \nওয়ার্ল্ডফুটবল.নেটে আনহেল কোরেয়া (ইংরেজি) \nইএসপিএন এফসিতে আনহেল কোরেয়া (ইংরেজি) \nন্যাশনাল-ফুটবল-টিমস.কমে আনহেল কোরেয়া (ইংরেজি)"}