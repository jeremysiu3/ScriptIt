{"pageid": 11370, "title": "কোমল গান্ধার", "url": "https://bn.wikipedia.org/wiki?curid=11370", "content": "কোমল গান্ধার হল ১৯৬১ সালে মুক্তিপ্রাপ্ত একটি ভারতীয় বাংলা চলচ্চিত্র। এই ছবিটির কাহিনিকার ও পরিচালক ছিলেন ঋত্বিক ঘটক। এই ছবিটির শিরোনাম হিন্দুস্তানি শাস্ত্রীয় সংগীতের ‘কোমলগান্ধার’ সুরের (পাশ্চাত্য সংগীতের ই-ফ্ল্যাটের অনুরূপ) নামাঙ্কিত। এই ছবিটি ঋত্বিক ঘটকের মেঘে ঢাকা তারা (১৯৬০), কোমল গান্ধার ও সুবর্ণরেখা (১৯৬২) চলচ্চিত্র-ত্রয়ীর অংশ। এই সব ক’টি ছবির বিষয় হল ১৯৪৭ সালে ভারত বিভাজনের পর শরণার্থী সমস্যা। অবশ্য কোমলগান্ধার ছবিটিই এই চলচ্চিত্র-ত্রয়ীর মধ্যে সর্বাপেক্ষা আশাবাদী ছবি। এই ছবিতে কাহিনির তিনটি মূল বিষয় একের পর এক চিত্রিত হয়েছে: প্রধান চরিত্র অনুসূয়ার দোলাচল, ভারতীয় গণনাট্য সংঘের নেতৃত্বের বিভাজন এবং ভারত বিভাজন-সংক্রান্ত মতভেদ।\nছবিটির নামকরণ করা হয়েছে রবীন্দ্রনাথ ঠাকুরের পুনশ্চ কাব্যগ্রন্থের একটি কবিতায় উল্লিখিত একটি পংক্তির অনুষঙ্গে।\n\n\n== বিষয়বস্তু ==\nভারতীয় গণনাট্য সংঘের নিবেদিতপ্রাণ ও আপোশবিহীন মানসিকতার মাধ্যমে, ঋত্বিক ঘটক তার নিজস্ব ভঙ্গিতে দেশভাগ, আদর্শবাদ, দুর্নীতি, শিল্প ও জীবনের পারস্পরিক নির্ভরশীলতা, শিল্পের পরিধি ও শ্রেণি-সংগ্রামের বিষয়টি তুলে ধরেন। এই ছবিতে দুই প্রেমিক-প্রেমিকার ইতিবাচক প্রেমের ধারণাটি প্রদর্শিত হয়েছে এবং মিলনান্তক দৃষ্টিভঙ্গিতে ছবির সমাপ্তি ঘটেছে। এই ধারণা ঋত্বিক ঘটনের অন্যান্য ছবিতে দেখা যায় না।\n\n\n== অভিনেতা-অভিনেত্রী ==\nঅবনীশ বন্দ্যোপাধ্যায় – ভৃগু\nবিজন ভট্টাচার্য – গগন\nসতীন্দ্র ভট্টাচার্য – শিবনাথ\nঅনিল চট্টোপাধ্যায় - ঋষি\nসুপ্রিয়া দেবী –অনসূয়া\nগীতা দে – শান্তা\nচিত্রা সেন - জয়া\nদেবব্রত বিশ্বাস\nসত্যব্রত চট্টোপাধ্যায়\n\n\n== সাউন্ডট্র্যাক ==\nকোমল গান্ধার ছবিটির সংগীত পরিচালক ভারতীয় গণনাট্য সংঘের সদস্য তথা বিশিষ্ট রবীন্দ্রসংগীত শিল্পী জ্যোতিরিন্দ্র মৈত্র। তিনিই এর আগে ঋত্বিক ঘটকের মেঘে ঢাকা তারা (১৯৬০) ছবির সংগীত পরিচালনা করেন। গানগুলি গেয়েছিলেন বিজন ভট্টাচার্য, দেবব্রত বিশ্বাস ও হেমাঙ্গ বিশ্বাস। সাউন্ডট্র্যাকে বাহাদুর খান সরোদ বাজিয়েছিলেন। ছবিটি বিবাহ-সংগীত ও শব্দের কন্ট্রাপুন্টাল ব্যবহারের জন্য উল্লেখযোগ্য।\n\n\n== আরও দেখুন ==\nঋত্বিক ঘটকের সৃষ্টিকর্মের তালিকা\n\n\n== তথ্যসূত্র ==\n\n\n=== পাদটীকা ===\n\n\n=== টীকা ===\n\n\n== বহিঃসংযোগ ==\nইন্টারনেট মুভি ডেটাবেজে কোমল গান্ধার  (ইংরেজি)\nErin O'Donnell কর্তৃক একটি পর্যালোচনা (ইংরেজি)"}