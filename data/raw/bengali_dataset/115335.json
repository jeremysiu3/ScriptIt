{"pageid": 115335, "title": "চাঁচল মহকুমা", "url": "https://bn.wikipedia.org/wiki?curid=115335", "content": "চাঁচল মহকুমা পশ্চিমবঙ্গের মালদহ জেলার একটি মহকুমা। এই মহকুমা চাঁচল-১, চাঁচল-২, রতুয়া-১, রতুয়া-২, হরিশ্চন্দ্রপুর-১ ও হরিশ্চন্দ্রপুর-২ নামে ছয়টি ব্লক নিয়ে গঠিত। এই ছয়টি ব্লকে ৪৯টি গ্রাম পঞ্চায়েত রয়েছে। মহকুমার সদর চাঁচল।\n\n\n== এলাকা ==\nচাঁচল মহকুমার চাঁচল-১, চাঁচল-২, রতুয়া-১, রতুয়া-২, হরিশ্চন্দ্রপুর-১ ও হরিশ্চন্দ্রপুর-২ ব্লক ছয়টির অধীনে মোট ৪৯টি গ্রাম পঞ্চায়েত রয়েছে। এই ছয়টি ব্লকে কোনো শহরাঞ্চল নেই।\n\n\n== ব্লক ==\n\n\n=== চাঁচল-১ ব্লক ===\nচাঁচল-১ ব্লকের গ্রামীণ এলাকা আটটি গ্রাম পঞ্চায়েত নিয়ে গঠিত। এগুলি হল: আলিহন্দা, চাঁচল, খরবা, মাকদামপুর, ভগবানপুর, কালীগ্রাম, মহানন্দাপুর ও মতিহারপুর। ব্লকটি খরবা থানার অধীনস্থ। ব্লকের সদর চাঁচল।\n\n\n=== চাঁচল-২ ব্লক ===\nচাঁচল-২ ব্লকের গ্রামীণ এলাকা সাতটি গ্রাম পঞ্চায়েত নিয়ে গঠিত। এগুলি হল: ভাকরি, ধানগাড়া-বিষাণপুর, গৌড়হন্দা, ক্ষেমপুর, চন্দ্রপাড়া\n, জালালপুর ও মালতীপুর। ব্লকটি খরবা(বর্তমান চাঁচল) থানার অধীনস্থ। ব্লকের সদর মালতীপুর।\n\n\n=== রতুয়া-১ ব্লক ===\nরতুয়া-১ ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল: বাহারাল, চাঁদমণি-২, মহানন্দাতলা, ভাদো, বিলাইমারি, দেবীপুর, রতুয়া, চাঁদমণি-১, কাহালা ও সামসি। ব্লকটি রতুয়া থানার অধীনস্থ। ব্লকের সদর রতুয়া।\n\n\n=== রতুয়া-২ ব্লক ===\nরতুয়া-২ ব্লকের গ্রামীণ এলাকা আটটি গ্রাম পঞ্চায়েত নিয়ে গঠিত। এগুলি হল: আড়াইডাঙা, পরানপুর, পুখুরিয়া, শ্রীপুর-১, মহারাজপুর, পীরগঞ্জ, সম্বলপুর ও শ্রীপুর-২। ব্লকটি রতুয়া থানার অধীনস্থ। ব্লকের সদর পুখুরিয়া।\n\n\n=== হরিশ্চন্দ্রপুর-১ ব্লক ===\nহরিশ্চন্দ্রপুর-১ ব্লকের গ্রামীণ এলাকা সাতটি গ্রাম পঞ্চায়েত নিয়ে গঠিত। এগুলি হল: ভিঙ্গোল, হরিশ্চন্দ্রপুর, খুশিদহ, রশিদাবাদ, বারুই, মহেন্দ্রপুর ও তুলসীহট্ট। ব্লকটি হরিশ্চন্দ্রপুর থানার অধীনস্থ। ব্লকের সদর হরিশ্চন্দ্রপুর।\n\n\n=== হরিশ্চন্দ্রপুর-২ ব্লক ===\nহরিশ্চন্দ্রপুর-২ ব্লকের গ্রামীণ এলাকা নয়টি গ্রাম পঞ্চায়েত নিয়ে গঠিত। এগুলি হল: দৌলতপুর, মালিওর-১, সাদলিচক, দৌলতনগর, মালিওর-২, সুলতাননগর, ইসলামপুর, মাশালদহ ও ভালুকা। ব্লকটি হরিশ্চন্দ্রপুর থানার অধীনস্থ। ব্লকের সদর বড়দুয়ারি।\n\n\n== বিধানসভা কেন্দ্র ==\nসীমানা নির্ধারণ কমিশনের সুপারিশ ক্রমে পশ্চিমবঙ্গের পরিবর্তিত বিধানসভা কেন্দ্র বিন্যাসে চাঁচল-১ ব্লক ও হরিশ্চন্দ্রপুর-১ ব্লকের বারুই, খুশিদহ, রশিদাবাদ ও তুলসীহট্ট গ্রাম পঞ্চায়েত নিয়ে চাঁচল বিধানসভা কেন্দ্র গঠিত হয়েছে। হরিশ্চন্দ্রপুর-১ ব্লকের অপর তিনটি গ্রাম পঞ্চায়েত ও হরিশ্চন্দ্রপুর-২ ব্লক নিয়ে হরিশ্চন্দ্রপুর বিধানসভা কেন্দ্র গঠিত হয়েছে। চাঁচল-২ ব্লক ও রতুয়া-২ ব্লকের মহারাজপুর, পীরগঞ্জ, শ্রীপুর-১, শ্রীপুর-২ ব্লক নিয়ে মালতীপুর বিধানসভা কেন্দ্র গঠিত হয়েছে। রতুয়া-২ ব্লকের অপর চারটি গ্রাম পঞ্চায়েত ও রতুয়া-১ ব্লক নিয়ে রতুয়া বিধানসভা কেন্দ্র গঠিত হয়েছে। এই চারটি বিধানসভা কেন্দ্রই মালদহ উত্তর লোকসভা কেন্দ্রের অন্তর্গত।\n\n\n== তথ্যসূত্র =="}