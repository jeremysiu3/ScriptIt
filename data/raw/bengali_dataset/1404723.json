{"pageid": 1404723, "title": "গুরু তেগ বাহাদুর", "url": "https://bn.wikipedia.org/wiki?curid=1404723", "content": "গুরু তেগ বাহাদুর (পাঞ্জাবি: ਗੁਰੂ ਤੇਗ਼ ਬਹਾਦਰ (গুরুমুখী); পাঞ্জাবি উচ্চারণ: [gʊɾuː t̯eːɣ bəɦaːd̯ʊɾᵊ]; ১ এপ্রিল ১৬২১ – ১১ নভেম্বর ১৬৭৫) হলেন শিখধর্মের গোড়াপত্তনকারী দশ জন শিখ গুরুর নবম গুরু এবং ১৬৬৫ সাল থেকে ১৬৭৫ সালে তার শিরোচ্ছেদের পূর্ব পর্যন্ত শিখদের নেতৃত্বদানকারী। তিনি ১৬২১ সালে ভারতের পাঞ্জাবের অমৃতসরে জন্মগ্রহণ করেন এবং ষষ্ঠ শিখ গুরু গুরু হরগোবিন্দের কনিষ্ঠ সন্তান ছিলেন। একজন অকুতভয় ও সম্মুখ সারির যোদ্ধা হিসাবে স্বীকৃত তেগ বাহাদুর ছিলেন একজন প্রথিতযশা ধর্ম পণ্ডিত এবং কবি যার ১১৫টি স্তোত্র শিখদের মূল ধর্মগ্রন্থ গুরু গ্রন্থ সাহিবে সংকলিত রয়েছে।\nভারতের দিল্লিতে ষষ্ঠ মুঘল সম্রাট আওরঙ্গজেবের আদেশে তেগ বাহাদুরের মৃত্যুদন্ড কার্যকর করা হয়। দিল্লির শিখ পবিত্র প্রাঙ্গণ গুরুদুয়ারা সিস গঞ্জ সাহিব এবং  গুরুদুয়ারা রাকাব গঞ্জ সাহিব গুরু তেগ বাহাদুরের মৃত্যুদন্ড ও দাহের স্থানদুটিকে নির্দেশ করে। ভারতে প্রতি বছর ২৪ নভেম্বরকে তার মৃত্যু দিবস (শহীদি দিবস) হিসাবে পালন করা হয়।\n\n\n== তথ্যসূত্র ==\n\n\n== বহিঃসংযোগ ==\n\nগুরু তেগ বাহাদুর সম্পর্কে পিয়র রিভিউড প্রকাশিত নিবন্ধসমূহ\n\nGuru Tegh Bahadur Ranbir Singh (1975)\nNon-Canonical Compositions Attributed to the Seventh and Ninth Sikh Gurus, Jeevan Singh Deol, Journal of the American Oriental Society, 121(2): 193–203, (Apr. – Jun., 2001)"}