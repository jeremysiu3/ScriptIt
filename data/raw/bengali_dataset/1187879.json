{"pageid": 1187879, "title": "তাইজ গভর্নরেট", "url": "https://bn.wikipedia.org/wiki?curid=1187879", "content": "তাইজ ( আরবি: تَعِزّ, প্রতিবর্ণীকৃত: Taʿizz     ) হলো ইয়েমেনের একটি গভর্নরেট । এ গভর্নরেটের রাজধানী হল তাইজ।এটি ইয়েমেনের তৃতীয় বৃহত্তম শহর।বর্তমানেএটি ইয়েমেনের সবচেয়ে গুরুত্বপূর্ণ বাণিজ্যিক কেন্দ্র। এটি দেশের সবচেয়ে বিখ্যাত কৃষি প্রধান অঞ্চল। এটি লোহিত সাগরের গুরুত্বপূর্ণ  মোচা বন্দরের নিকটবর্তী। এটিতে একটি আন্তর্জাতিক বিমানবন্দর ও তাইজ আন্তর্জাতিক বিমানবন্দর আছে। যা ইয়েমেন ও প্রতিবেশী দেশগুলিতে বিভিন্ন পরিষেবা দেয়।\n\n\n== ভূগোল ==\nএটি অত্যন্ত ছোট এলাকা সত্বেও তাইজ গভর্নরেটেরে একটি অসাধারণ বৈচিত্র্যময় ভৌগোলিক অবস্থান রয়েছে। গভর্নরেটের পশ্চিম অর্ধেক তিহামাহ উপকূলীয় সমভূমির অংশ  যাতে গরম, আর্দ্র এবং শুষ্ক জলবায়ু রয়েছে। তবে পূর্বের অর্ধেক পাহাড়ি, জাবাল সাবির প্রধান চূড়াটি তাইজ শহরের কাছে ৩০৭০ মিটার উঁচু । এই পর্বতগুলি এপ্রিল এবং অক্টোবরের মধ্যে উচ্চ-স্তরের বায়ুর বিপরীতে সৃষ্ট আর্দ্রতাকে আটকে রাখে। যাতে গভর্নরেটের পূর্ব অর্ধেকের বার্ষিক বৃষ্টিপাত জাবালে সাবির পাহাড়ের পাদদেশে ২০০ মিলিমিটার (৮ ইঞ্চি) থেকে বেড়ে ১,০০০ মিলিমিটার (৪০ ইঞ্চি) এর বেশি হয়। দিনের বেলা উচ্চভূমিতে তাপমাত্রা বেশি থাকে। তবে সর্বোচ্চ উচ্চতায় নাটকীয়ভাবে রাতারাতি -৫- °সে (২৩ °ফা) এ নেমে যেতে পারে ।\n\n\n=== পর্বতশ্রেণী ===\nগভর্নরেটের অনেক পর্বতশ্রেণী রয়েছে। তাদের উচ্চতা ১০০০-৩২০০ কিমি এর মধ্যে ।সবচেয়ে গুরুত্বপূর্ণ রেঞ্জগুলো হল জাবাল সাবির, জাবাল হাবাশি, জাবাল সামা'আ, জাবাল কাদাস, জাবাল আস-সিলউ , আল- ওয়াজিয়াহ  এবং শরাব ও মাকবানার পর্বতমালা। \n\n\n=== প্রবাহ ===\nতাইজ গভর্নরেটে অনেকগুলি স্রোত রয়েছে, সেগুলি ওয়াদি নামে পরিচিত ( আরবি: وادي   )। এগুলো বহুবর্ষজীবী এবং অস্থায়ী প্রবাহে বিভক্ত:\n\n\n==== বহুবর্ষজীবী ধারা ====\nওয়াদি রাসিয়ান, এটি মাওজা, শারাব আর রওনাহ, আল-মাখা এবং মাকবানায় অবস্থিত।\nওয়াদি ওয়ারজান, এটি খাদির ও আল-মাওয়াসিতে অবস্থিত।\nওয়াদি আল-ধাবাব, এটি আল-মাওয়াসিত এবং হাইফানে অবস্থিত।\nওয়াদি আর-রাম, এটি আল-মাফালিস অঞ্চল, হায়ফানে অবস্থিত।\nওয়াদি আল-ধাবাব, এটি সাবির আল -মাওয়াদিমে অবস্থিত।\nওয়াদি আল-আশরোহ ওয়াদি আল-বারাকানি নামেও পরিচিত, এটি আল-মাওয়াসিতে অবস্থিত।\nওয়াদি আল-জানাহ, আল-ওয়াজিয়াহতে অবস্থিত।\nওয়াদি আল-লাহিয়া, মাওজায় অবস্থিত।\n\n\n==== অস্থায়ী প্রবাহ ====\nবায়ুপ্রবাহ যা কেবল আর্দ্র ঋতুতে চলে:\n\n\n== অর্থনীতি ==\nএই গভর্নরেটের কৃষি হলো বৈচিত্র্যময়। তিহামাহ অঞ্চলে শুধুমাত্র সেচযোগ্য কৃষি রয়েছে। এখানে তুলা, জোয়ার এবং তিল প্রধান ফসল। অভ্যন্তরীণ এই ফসলগুলি গুরুত্বপূর্ণ । এফসল বৃষ্টিপাতের উপর নির্ভরশীল। তবে পানি সেচের  মাধ্যমে অনেক ফসল ফলানো যেতে পারে। আম, পেঁপে এবং কলা হল পশ্চিম ঢালের প্রধান ফসল। উচু জমিতে কফি এবং খাট জন্মে। যদিও ইয়েমেনে অ্যালকোহল উপাদানের কারণে ওয়াইন নিষিদ্ধ, তবুও কিছু এলাকায় কিসমিস উৎপাদনের জন্য আঙ্গুর চাষ করা হয়।\n\n\n== বন্যপ্রাণী ==\nএ প্রদেশে অনেক বন্য প্রাণী ও পাখি রয়েছে। গভর্নরেটের সবচেয়ে সাধারণ বন্য প্রাণী হল হায়ানা, শিয়াল, বাঘ, সিংহ, রক হাইরাক্স, আফ্রিকান বন্য কুকুর, খরগোশ, হেজহগ, বানর । সবচেয়ে সাধারণ বন্য পাখি হল শকুন, ফ্যালকন, তিতির, পেঁচা, পায়রা, হুপু, বুলবুল । \n\n\n== জেলা ==\n\nতাইজ গভর্নরেট নিম্নলিখিত ২৩টি জেলায় বিভক্ত। এই জেলাগুলিকে আরও উপ-জেলাতে বিভক্ত করা হয়েছে। তার অধীনে আছে অনেক গ্রাম:\n\nআল-মাখা জেলা\nআল-মাফের জেলা\nআল-মাওয়াসিত জেলা\nআল-মিসরাখ জেলা\nআল-মুজাফ্ফর জেলা\nআল-কাহিরা জেলা\nআল-ওয়াজিয়াহ জেলা\nআস-সিলউ জেলা\nআশ-শামায়াতেন জেলা\nআত-তাইযিয়াহ জেলা\nজুবাব জেলা\nদিমনাত খাদির জেলা\nহাইফান জেলা\nজাবাল হাবাশি জেলা\nমাকবানা জেলা\nমাশরা ওয়া হাদানান জেলা\nমাওইয়াহ জেলা\nমাওজা জেলা\nসাবির আল মাওয়াদিম জেলা\nসালহ জেলা\nসামিয়া জেলা\nশরাব আর রওনাহ জেলা\nশরাব আস সালাম জেলা\n\n\n== অঞ্চলসমূহ ==\n\nশামির : ( আরবি: شمير   )কে \"শামির মাকবানাহ\"ও বলা হয়। এটি মাকবানাহ জেলার একটি পার্বত্য অঞ্চল।\nআল-হুগারিয়্যাহ : ( আরবি: الحجرية   ) এটি তাইজ গভর্নরেটের বৃহত্তম অঞ্চল। এটিকে কখনও কখনও ভুলভাবে আল-হুজারিয়া জেলা বলা হয়। অঞ্চলটি আস-সিলউ, আল-মাফের, হায়ফান, সামা', আল-মাওয়াসিত, জাবাল হাবাশি, দিমনাত খাদির এবং আল-ওয়াজিয়াহ জেলার অংশ।\n\n\n== দ্বীপপুঞ্জ ==\nপেরিম\nজাজিরাত জিয়াদি\n\n\n== তথ্যসূত্র ==\n\n\n== বহিঃসংযোগ =="}