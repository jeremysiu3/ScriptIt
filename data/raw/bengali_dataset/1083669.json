{"pageid": 1083669, "title": "রুখশানা মিডিয়া", "url": "https://bn.wikipedia.org/wiki?curid=1083669", "content": "রুখশানা মিডিয়া একটি আফগান নারীদের স্বাধীন অনলাইন গণমাধ্যম সংস্থা। ২০১৫ সালে আফগানিস্তানের ঘোর প্রদেশে রুখশানা নামের একটি তরুণী জোরপূর্বক বিয়ের পর প্রেমিকের সাথে পালিয়ে যাওয়ার কারণে পাথর ছুঁড়ে হত্যা করেছিল। রুখশানার স্মরণে ও তার নামে ২০২০ সালের নভেম্বরে সংস্থাটির যাত্রা শুরু হয়েছিল।  দারি ভাষায় প্রকাশিত খবর মাধ্যমটি আফগান মহিলাদের অধিকার সচেতনতা বিষয়ক মনোভাব পোষণ করে।\n\n\n== সৃষ্টি ==\nআফগান মহিলাদের গল্প এবং রুখশানা মিডিয়ার নিজস্ব তৈরী করা প্রতিবেদন, কাহিনি উপর আলোকপাত করার জন্য জহরা জোয়া ২০২০ সালের নভেম্বরে রুখশানা মিডিয়া তৈরি করেছিলেন। \"রুখশানা\" নামটি ঘোর প্রদেশের একজন কিশোরীর, যার বিরুদ্ধে ব্যভিচারের অভিযোগ ছিল এবং শাস্তিসরূপ ২০১৫ সালে তাকে একটি গর্তে দাড় করিয়ে আমৃত্যু পাথর নিক্ষেপ করা হয়েছিল। রুখশানাকে পাথর নিক্ষেপের একটি ভিডিও সেসময় ব্যাপকভাবে ছড়িয়ে পড়ে, এবং আন্তর্জাতিক দৃষ্টি আকর্ষণ করে। ২০১০-এর দশকের মাঝামাঝি সময়ে ঘোর প্রদেশে জোরপূর্বক বিয়ে থেকে পালিয়ে আসা মহিলাদের বা নারী ধর্ষণের শিকার নারীদের সম্মান রক্ষার্থে হত্যার কয়েকটি ঘটনার মধ্যে রুখশানার হত্যাকাণ্ড অন্যতম।\n\n\n== মূলভাব ==\nরুখশানা মিডিয়া প্রকাশিত কর্মে \"মহিলাদের প্রজনন স্বাস্থ্য, গার্হস্থ্য ও যৌন সহিংসতা এবং লিঙ্গ বৈষম্য\"-এর মত বিষয়গুলি প্রাধান্য পেয়েছে। ২০২১ সালের তালেবান আক্রমণের সময়, রুখশানা মিডিয়া তাদের খবরগুলিতে   তালেবানদের নারীদের অধিকার লঙ্ঘন করতে পারে, এমনটি প্রত্যাশিত এবং তালাকপ্রাপ্ত মহিলারা তালিবানদের কাছ থেকে ঝুঁকির আশঙ্কা করে প্রতিবেদন করেছে ২০২১ সালের জুলাইয়ে, রুখসানা মিডিয়া, টাইম ও দ্য ফুলার প্রজেক্টের সাথে যুক্ত হয়ে আফগানিস্তানের তালেবান অধিকৃত এলাকায় \"হাজার হাজার\" মেয়েদের স্কুল নিষিদ্ধ করার বিষয়ে প্রতিবেদন করেছে। তাদের প্রতিবেদন অনুযায়ী মেয়েদের স্কুলে শিক্ষকরা মৃত্যুর হুমকি পেয়েছে এবং নারীদের পাঠদানের অনুমোদন চাইলে তা প্রত্যাখ্যাত হয়। শুধুমাত্র ১২ বছর বয়স পর্যন্ত মেয়েদের বিদ্যালয়ে যাওয়ার অনুমতি দেওয়া, মেয়েদের নিকাব বা বোরকা পরা বাধ্যতামূলক করা এবং কুরআন শেখানোর সময় সংখ্যা বৃদ্ধি করার মত বিষয়গুলি রুখশানা মিডিয়ার প্রতিবেদনগুলিতে উঠে এসেছে।\n\n\n== অগ্রগতি ==\n২০২১ সালের ১৫ আগস্টে, তালেবানদের হাতে কাবুল পতনের দিন, রুখসানা মিডিয়া তাদের বর্তমান দারি ভাষায় খবর প্রকাশের পাশাপাশি তাদের ওয়েবসাইটের প্রকাশিত খবরগুলির ইংরেজি সংস্করণ চালু করার পরিকল্পনা ঘোষণা করেছে।\n\n\n== নিরাপত্তা ঝুঁকি ==\n২০২১ সালের ১৫ আগস্ট, তালেবান বাহিনীর কাছে কাবুলের পতনের পর কলম্বিয়া জার্নালিজম রিভিউ সাধারণভাবে আফগান সাংবাদিকদের এবং বিশেষ করে নারী সাংবাদিকদের জন্য আফগানিস্তান ঝুঁকিপূর্ণ মর্মে প্রতিবেদন করে। একারণে ২০২১ সালের তালেবান আক্রমণের সময়, নারী সাংবাদিকদের হত্যার উচ্চ ঝুঁকির কারণে রুখশানা মিডিয়ার সাংবাদিকরা ঝুঁকিতে ছিলেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}