{"pageid": 1502254, "title": "মুবিনা আসাফ", "url": "https://bn.wikipedia.org/wiki?curid=1502254", "content": "মুবিনা আসাফ বাংলাদেশ সুপ্রিম কোর্টের উচ্চ আদালত বিভাগের একজন বিচারক।\n\n\n== প্রারম্ভিক জীবন ==\nমুবিনা আসাফ ঢাকা বিশ্ববিদ্যালয়ে আইন বিষয়ে স্নাতক ও স্নাতকোত্তর সম্পন্ন করেন।\n\n\n== কর্মজীবন ==\nস্নাতকোত্তর শেষে মুবিনা আসাফ রোকনউদ্দিন মাহমুদ অ্যান্ড অ্যাসোসিয়েটস-এ যোগ দেন। তিনি ঢাকা জেলা আদালত, উচ্চ আদালত বিভাগ এবং আপিল বিভাগে আইন পেশা পরিচালনা করেন।\nবাংলাদেশ জাতীয়তাবাদী দল (বিএনপি) পরিচালিত সরকারের সময় তাকে সহকারী অ্যাটর্নি জেনারেল হিসেবে নিয়োগ দেওয়া হয়। ২০০৯ সালে আওয়ামী লীগ সরকার ক্ষমতায় আসার পর নবনিযুক্ত অ্যাটর্নি জেনারেল পূর্ববর্তী সরকারের নিয়োগপ্রাপ্ত সকল কর্মকর্তার পদত্যাগ দাবি করলে তিনি পদত্যাগ করেন।\nমুবিনা আসাফ ব্রিটিশ আমেরিকান টোব্যাকো বাংলাদেশে আইনি ও বহির্বিষয়ক বিভাগের প্রধান ছিলেন। এছাড়াও তিনি প্রেরণা ফাউন্ডেশনের পরিচালক হিসেবেও কাজ করেছেন।\n২০২৪ সালের ৯ অক্টোবর শেখ হাসিনা নেতৃত্বাধীন আওয়ামী লীগ সরকারের পতনের পর, মুবিনা আসাফসহ আরও ২২ জনকে উচ্চ আদালত বিভাগের বিচারক হিসেবে নিয়োগ দেওয়া হয়।\n\n\n== তথ্যসূত্র =="}