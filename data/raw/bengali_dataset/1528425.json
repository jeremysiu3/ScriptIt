{"pageid": 1528425, "title": "ভেন্নিরা আদাই নির্মলা", "url": "https://bn.wikipedia.org/wiki?curid=1528425", "content": "ভেনিরা আদাই নির্মলা হলেন একজন ভারতীয় অভিনেত্রী যিনি মূলত তামিল, মালায়ালাম এবং তেলেগু চলচ্চিত্রে অভিনয় করেছেন। তিনি ১৯৬০ এবং ৭০ এর দশকের একজন বিশিষ্ট প্রধান অভিনেত্রী ছিলেন। মালায়ালাম চলচ্চিত্র জগতে তিনি উষাকুমারী নামে পরিচিত।\n\n\n== ব্যক্তিগত জীবন ==\nনির্মলা কুম্বাকোনমের  এক সৌরাষ্ট্রীয় পরিবারে জন্মগ্রহণ করেন। তার পিতামাতার নাম আরানমানাই এল বালাকৃষ্ণান এবং রুক্মিনী। নির্মলার জন্ম নাম  জন্ম নাম এ বি শান্তি। তারা চার ভাইবোন ছিল। নির্মলা বিবাহ করেননি। \n\n\n== অভিনয় জীবন ==\n১৯৬৫ সালে সিভি শ্রীধরের ভেন্নিরা আদাই চলচ্চিত্রের মাধ্যমে নির্মলা অভিনয় জগতে আত্মপ্রকাশ করেন। তিনি তামিল, মালায়ালাম, তেলেগু এবং কন্নড় - এই চারটি ভাষার ৪০০ টিরও বেশি ছবিতে প্রধান চরিত্রে অভিনয় করেছেন। মালায়ালম ছবিতে তিনি ঊষা কুমারী নামে পরিচিত ছিলেন। নির্মলা একজন প্রশিক্ষিত ভরতনাট্যম নৃত্যশিল্পী ছিলেন।  তিনি টিভি ধারাবাহিক দেইবামাগাল -এ অভিনয় করেছিলেন।\n\n\n== রাজনৈতিক জীবন ==\nএম জি রামচন্দ্রন নির্মলাকে তার বোন হিসেবে স্বীকৃতি দিয়েছিলেন এবং রাজনীতিতে তার উত্তরাধিকারী হওয়ার জন্য নির্বাচিত করেছিলেন। কিন্তু নির্মলা রাজনীতিতে যোগ দেওয়ার প্রস্তাব প্রত্যাখ্যান করেন।  এমজিআর তাকে তামিলনাড়ু আইন পরিষদের সদস্য হিসাবে মনোনীত করেছিলেন। ১৯৮৬ সালের ২৩ এপ্রিল তারিখে তার শপথ গ্রহন করার দিন ছিল। নির্মলাকে তার পূর্বে দেউলিয়া ঘোষণা করা হয়েছিল এবং ভারতীয় সংবিধানের ১০২-(১)(সি) অনুচ্ছেদ অনুসারে, একজন দেউলিয়া ব্যক্তি সংসদ বা রাজ্য আইনসভার সদস্য হিসেবে দায়িত্ব পালন করতে পারবেন না। \nএই ঘটনার পর নির্মলা কাউন্সিলে তার মনোনয়ন প্রত্যাহার করে নেন। এই ঘটনায় ক্ষুব্ধ হয়ে, এমজিআর কাউন্সিলটি বাতিল করার সিদ্ধান্ত নেন। \n\n\n== পুরষ্কার এবং সম্মাননা ==\n২০০৯ সালে নির্মলা কবিরাসু কান্নাদাসন তমিজ সঙ্গম পুরস্কারে পুরস্কৃত হন। \n\n\n== তথ্যসূত্র =="}