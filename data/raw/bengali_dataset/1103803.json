{"pageid": 1103803, "title": "তেল আবিব (বাইবেল)", "url": "https://bn.wikipedia.org/wiki?curid=1103803", "content": "তেল আবিব (হিব্রু ভাষায়: תל אביב‎, তেল আভিভ, \"বসন্তের পাহাড়\", যা আক্কাদীয় ভাষার নাম তেল আবুবি (\"প্লাবনের 'তেল'\") বসন্তকে নির্দেশ করে, হল বর্তমান ইরাকে নিপ্পুরের নিকট কিবার খাল-এ অবস্থিত একটি অজ্ঞাত তেল (\"পাহাড়ি নগর\")। তেল আবিব প্রসঙ্গে যিহিষ্কেল ৩:১৫ শ্লোকে উল্লেখ রয়েছে:\n\nতারপর আমি এলাম তেল আবিবে, কিবার নদীর তীরে, যেখানে নির্বাসিতদের বাস। এই বিস্ময়কর অভিজ্ঞতায় অভিভূত হয়ে আমি সেখানে সাতদিন কাটালাম।\n\n\n== অবস্থান ==\nকিবার খাল বা কেবার খাল (বা নদী) হল সূচনা শ্লোক সহ হিব্রু বাইবেলের বই যিহিষ্কেলের পুস্তকে উল্লেখ করা একাধিক গুরুত্বপূর্ণ স্থানগুলোর মধ্যে অন্যতম একটি স্থান। এই বইটিতে সর্বমোট আটবার এই নদীর নাম উল্লেখ রয়েছে।\nকিছু পুরনো বাইবেলীয় ভাষ্য কেবার নদীকে খাবুর নদীর সাথে চিহ্নিত করে যা বর্তমানে সিরিয়ায় অবস্থিত। খাবুরের নাম বংশাবলি ৫:২৬ শ্লোকে \"হাবোর\" হিসেবে লেখা রয়েছে। যদিও সম্প্রতি এই ব্যাপারে গবেষকরা একমত হয়েছেন যে কেবার খাল ইরাকের নিপ্পুরের নিকট অবস্থিত। কেবার নদীর নাম শেফের জেরুব্বাবেলেও উল্লেখ রয়েছে।\nকা-বা-রু জলপথ (আক্কাদীয়) এর নাম নিপ্পুরের মুরাশু অভিলেখাগারে পাওয়া গিয়েছে। কাবারু জলপথ সেচ কমপ্লেক্স নেটওয়ার্ক ও পরিবহন খালের একটি অংশ ছিল, এছাড়াও এর সাথে ব্যাবিলনের পূর্বদিকের পলিযুক্ত খাল শাত এল-নিল অন্তর্ভুক্ত ছিল।\nকাবারু খালকে ইরানের কেবার বাঁধের স্থান কেবার নদীর সাথে বিভ্রান্ত করা যাবে না। কেবার বাঁধ ছিল টিকে থাকা আর্ক বাঁধের মাঝে প্রাচীনতম।\n\n\n== কিংবদন্তি ==\nনাহুম সোকোলো তার থিওডোর হের্জল লিখিত ১৯০২ সালের উপন্যাস অল্টনিউল্যান্ড (\"পুরনো নব্য ভূমি\") এর অনুবাদে বাইবেলীয় স্থানের শিরোনাম ব্যবহার করেন, যা প্রত্নতত্ত্ববিদদের ব্যবহৃত আরবি \"তেল\" যার অর্থ \"জমে থাকা ধ্বংসাবশেষের ঢিবি\" শব্দটি \"পুরনো; এবং হিব্রু ভাষায় \"বসন্ত\" শব্দকে \"নব্য\" বা \"নতুন\" বুঝাতে ব্যবহার হয়েছে। মেনাখেম শেনকিন জাফফার নিকটে অবস্থিত ইহুদি গ্রামের নাম তেল আবিব রাখেন যা পরবর্তীতে ইসরায়েলি শহর তেল আবিবে পরিনত হয়েছে। দাগেশ বিহীন হিব্রু অক্ষর ב এর উচ্চারণ \"ভ\" এর মত শোনায়, কিন্তু বাইবেলের ইংরেজি অনুবাদে তা \"ব\" হিসেবে অনুবাদ করা হয়েছে।\n\n\n== আরও দেখুন ==\nতেল (প্রত্নতত্ত্ব)\n\n\n== তথ্যসূত্র =="}