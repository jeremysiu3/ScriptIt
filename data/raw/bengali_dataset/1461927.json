{"pageid": 1461927, "title": "হৈমন্তীর ইতিকথা", "url": "https://bn.wikipedia.org/wiki?curid=1461927", "content": "হৈমন্তীর ইতিকথা ২০২৪ সালের বিশ্বকবি রবীন্দ্রনাথ ঠাকুরের ছোটগল্প \"হৈমন্তী\" অবলম্বনে নির্মিত বাংলা ভাষার বাংলাদেশী পূর্ণদৈর্ঘ্য চলচ্চিত্র। এর চিত্রনাট্য লেখার সাথে পরিচালনা করেছেন মির্জা সাখাওয়াৎ হোসেন। প্রধান চরিত্রে অভিনয় করেন সাইফ খান, ঐশিকা ঐশি,  ঝুনা চৌধুরী ও রাশেদা চৌধুরী। যা ২০২৪ সালের ১৮ অক্টোবর প্রেক্ষাগৃহে মুক্তি পায়।\n\n\n== পটভূমি ==\nহৈমন্তীর ইতিকথা চলচ্চিত্রের প্রেক্ষাপট হলো শত বছর আগের বাঙালি সমাজে মেয়েদের অবস্থান। পরিবারে তাদের সম্মান ও অবহেলা কি রূপ ছিল তারই একটা চিত্র খুঁজে পাওয়া যাবে। \n\n\n== অভিনয়শিল্পী ==\nসাইফ খান - অপু\nঐশিকা ঐশি - হৈমন্তী\nঝুনা চৌধুরী - অপুর বাবা\nরাশেদা চৌধুরী  - অপুর মা\nখলিলুর রহমান কাদেরী - গৌরীশঙ্কর\nমির্জা সাখাওয়াৎ হোসেন - বনমালী\nমুনা আক্তার\nআনিছুর রহমান\nঅরূপ কুন্ডু - বাদল\nমো. আব্দুর রাজ্জাক\nমোহাম্মদ আব্দুল হামিদ - গোপাল\nসিনথিয়া লিজা\nসিমন্তিনী চৌধুরী - (শিশু শিল্পী হিসেবে) নারানী\n\n\n== নির্মাণ ==\n\nহৈমন্তীর ইতিকথা চলচ্চিত্রটি নির্মাণ করেন এসময়ের একজন খ্যাতিমান চলচ্চিত্র নির্মাতা মির্জা সাখাওয়াৎ হোসেন।\n\n\n== সঙ্গীত ==\n'হৈমন্তীর ইতিকথা` চলচ্চিত্রে আবহ সংগীত পরিচালনা করেন অমিত চ্যাটার্জী সংগীতায়োজন করেন দীনবন্ধু দাশ। এই চলচ্চিত্রে বেশ কয়েকটি রবীন্দ্রসংগীত ব্যবহার করা হয়। যাতে কণ্ঠ দিয়েছেন রবীন্দ্রসংগীতশিল্পী অনিমা রায়, মামুন জাহিদ, শিমু দে ও জয়ন্ত আচার্য্য।\n\n\n== মুক্তি ==\nচলচ্চিত্রটি ২০২৪ সালের ২৬শে জুলাই মুক্তি পাওয়ার কথা থাকলেও কোটা আন্দোলন এবং কারফিউয়ের কারণে মুক্তি সময় পরিবর্তন করা হয়। ১৮ অক্টোবর  বাংলাদেশের প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে হৈমন্তীর ইতিকথা\nইন্টারনেট মুভি ডেটাবেজে হৈমন্তীর ইতিকথা  (ইংরেজি)"}