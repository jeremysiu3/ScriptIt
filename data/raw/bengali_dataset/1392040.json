{"pageid": 1392040, "title": "আফ্রিকার কালো সাবান", "url": "https://bn.wikipedia.org/wiki?curid=1392040", "content": "আফ্রিকার কালো সাবান (এছাড়াও বিভিন্ন স্থানীয় নামে পরিচিত যেমন ওসে ডুডু, সাবুলুন সালো এবং এনচা এনকোটা ), পশ্চিম আফ্রিকা হতে উদ্ভূত এক ধরনের সাবান। স্থানীয়ভাবে সংগ্রহ করা বিভিন্ন গাছের ছাই এবং শুকনো বাকল বা খোসা থেকে এটি তৈরি করা হয়। গাছের এইসব শুকনা উপাদানের কারণে সাবানটির রঙ গাঢ়। নাইজেরিয়ার ইওরুবা জনগোষ্টি কর্তৃক উদ্ভাবিত কালো সাবান উত্তর আমেরিকায় একটি জনপ্রিয় প্রসাধন পণ্য।\n\n\n== উৎপত্তি ও বৈশিষ্ট্য ==\nনাইজেরিয়ার ইওরুবা জনগোষ্টির হাতে কালো সাবানের উদ্ভব ঘটেছিল। ইওরুবাদের ভাষায় এটি অসে-ডুডু নামে পরিচিত। গ্রীষ্মমণ্ডলীয় ক্যামউড (Pterocarpus osun) গাছের পাতার সাথে ওসে-ডুডুর সংমিশ্রনে নামক ত্বকের উপরিভাবের মৃত কোষ পরিষ্কারের বৈশিষ্ট্য সহ ডুডু-ওসুন নামের একটি জনপ্রিয় সাবান তৈরি করে। এছাড়াও সাবুলুন সালো, এনচা এনকোটা নামের কালো সাবান উল্লেখযোগ্য। পশ্চিম আফ্রিকায়, মহিলারা কালো সাবান ঘরে প্রস্তুত করতে ঐতিহ্যবাহী রেসিপি ব্যবহার করে। এটি প্রাতিষ্ঠানিক বাণিজ্যের মাধ্যমে রপ্তানি করা হয়।\nকালো সাবানের কিছু অ্যান্টিমাইক্রোবিয়াল বৈশিষ্ট্য পাওয়া গেছে। ত্বকের মাইক্রোবায়োটার বিরুদ্ধে যেমন স্ট্যাফিলোকক্কাস অরিয়াস, এসচেরিচিয়া কোলি এবং ক্যান্ডিডা অ্যালবিকান-এর বিরুদ্ধে কার্যকর।\n\n\n== উৎপাদন ==\nউদ্ভিজ্জ পদার্থ, যেমন কলার খোসা, পাম গাছের পাতা, কোকো শুঁটি এবং শিয়া গাছের বাকল প্রথমে রোদে শুকানো হয় এবং তারপর পুড়িয়ে ছাই তৈরি করা হয় (যা তেল এবং চর্বিকে রূপান্তরিত বা স্যাপোনিফাই করার জন্য প্রয়োজনীয় ক্ষার সরবরাহ করে)। এর পরে পানি এবং বিভিন্ন তেল এবং চর্বি, যেমন নারকেল তেল, পাম তেল এবং শিয়া মাখন, ছাইতে যোগ করা হয়। মিশ্রণটি রান্না করা হয় এবং কমপক্ষে ২৪ ঘন্টা হাতে নাড়তে হয়। সাবান শক্ত হওয়ার পর, এটি বের করা হয়।\n\n\n== তথ্যসূত্র =="}