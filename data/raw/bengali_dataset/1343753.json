{"pageid": 1343753, "title": "ম্যাঙ্গালোর বাজ্জি", "url": "https://bn.wikipedia.org/wiki?curid=1343753", "content": "গোলিবাজে বা গোলি ভাজি ( টুলুতে ) অথবা ম্যাঙ্গালোর বাজ্জি ( কন্নড় ভাষায়) হল একটি ভারতীয় তেলে ভাজা খাবার যা বিভিন্ন ময়দা এবং দই দিয়ে তৈরি হয়। টুলু নাড়ু অঞ্চলে এই খাবারটি গোলি বাজে নামে পরিচিত। এই খাবারের আরেকটি পরিচিত নাম হল ম্যাঙ্গালোর বাজ্জি। এটি অন্ধ্রপ্রদেশ, তেলেঙ্গানা এবং মহীশূর অঞ্চলে বোন্ডা/বাজ্জি নামে ব্যাপকভাবে বিখ্যাত।   ম্যাঙ্গালোর বাজ্জি দক্ষিন ভারতের একটি বিশিষ্ট জলখাবার।\n\n\n== উপাদান ==\n\nম্যাঙ্গালোর বাজ্জি প্রস্তুত করার জন্য সবচেয়ে জরুরী হল ব্যাটার বা মিশ্রণ তৈরী করা যার উপর ভিত্তি করে সম্পূর্ণ রান্নাটি প্রস্তুত হয়। অঞ্চলভেদে ম্যাঙ্গালোর বাজ্জি তৈরিতে বিবিধ উপাদান ব্যবহার হয় তবে এই রান্নায় ব্যবহৃত প্রধান প্রাথমিক উপাদানগুলির মধ্যে রয়েছে ময়দা, দই, বেসন, পিঁয়াজ, চালের গুড়া, ধনে পাতা, নারকেল, জিরা, কাঁচা মরিচ, কারি পাতা এবং লবণ । এই উপাদানগুলি দিয়ে একটি আঠালো মিশ্রণ তৈরি করা হয়। মিশ্রণটি ঠিকঠাক প্রস্তুত করার জন্য প্রত্যেক উপাদানকে পুঙ্খানুপুঙ্খভাবে মিশ্রিত করতে হয়। মিশ্রণটি প্রস্তুত হলে তার থেকে ছোট ছোট বলের আকারের মত বড়া তৈরী  করা হয়। সেই বড়াগুলি তেলে ছেঁকে ভাজা হয়। ভাজার জন্য বিশেষত নারকেল তেল ব্যবহার করা হয়। এটি প্রধানত চাটনির সাথে পরিবেশন করা হয়। চাটনি প্রধানত নারকেল বা ধনে পাতা দিয়ে তৈরী করা হয়।\n\n\n== পরিবেশন ==\n\nএই পদটি সাধারণত নারকেল চাটনির সাথে গরম গরম পরিবেশন করা হয়। ম্যাঙ্গালোর বাজ্জি ও নারকেল চাটনি দক্ষিণ ভারতের বিভিন্ন অঞ্চলের একটি জনপ্রিয় পদ।\n\n\n== তথ্যসূত্র =="}