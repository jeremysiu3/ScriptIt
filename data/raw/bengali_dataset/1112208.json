{"pageid": 1112208, "title": "মুহাম্মদ আলী সাবুনি", "url": "https://bn.wikipedia.org/wiki?curid=1112208", "content": "মোহাম্মদ আলী সাবুনি (১ জানুয়ারি ১৯৩০, আলেপ্পো, সিরিয়া - ১৯ মার্চ ২০২১, ইয়ালোভা, তুরস্ক) ছিলেন আধুনিক যুগের অন্যতম বিশিষ্ট সুন্নি পণ্ডিত এবং কুরআনের তাফসির শাস্ত্রের একজন বিশেষজ্ঞ, এবং \"সাফওয়াতুত তাফাসির\" গ্রন্থের লেখক।\n২০০৭ সালে তাকে ইসলামি ব্যক্তিত্ব হিসাবে দুবাই আন্তর্জাতিক পবিত্র কোরআন পুরস্কার দেওয়া হয়। এছাড়াও তার সাহিত্যের অনেক বই, বিশেষ করে কোরআনের ব্যাখ্যার মাধ্যমে ইসলাম ধর্মের সেবা করার জন্য তার প্রচেষ্টার বিষয় উল্লেখ করে।\n\n\n== জন্ম ও লালন-পালন ==\nতিনি হিজরি ১৩৪৯ সাল মোতাবেক ১৯৩০ সালে আলেপ্পো, সিরিয়া শহরে জন্মগ্রহণ করেন। তার পিতা শেখ জামিল আলেপ্পোর একজন প্রখ্যাত আলেম ছিলেন। তিনি আলেপ্পোর সিনিয়র পণ্ডিতদের কাছে প্রাথমিক শিক্ষা লাভ করেন। তার কাছে কোরান হেফজ করেন। এরপর হাই স্কুলে পড়াশুনা করেন। সেখানে তিনি বিজ্ঞান, আরবি ভাষা, আইন, ধর্ম বিজ্ঞান শেখেন। তার শিক্ষকগণের হলেন- শেখ মুহাম্মদ নজীব সিরাজ, আহমদ আল- শামা, মুহাম্মদ সাঈদ আল-ইদলিবি, মুহাম্মদ রাগেব আল-তাব্বাখ, মুহাম্মদ নাজিব খায়্যাত এবং অন্যান্য পণ্ডিত।\n\n\n== শিক্ষা জীবন ==\nআলেপ্পোর মাধ্যমিক বিদ্যালয়ে প্রাথমিক শিক্ষা লাভ করেন। এরপর মাধ্যমিক ও উচ্চ বিদ্যালয়ে বাণিজ্য বিষয়ে পড়াশুনা করেন। কিন্তু তিনি সেখানে পড়াশোনা চালিয়ে যাননি। তিনি আলেপ্পোতে মাধ্যমিক বিদ্যালয়ের সার্টফিকেট অর্জন করেন। যেটি \"খাসরুইয়া\" নামে পরিচিত ছিল। এরপর ১৯৪৯ সালে সেখান থেকে বেরিয়ে আসেন। সেখানে তিনি তাফসির, আধুনিক আইনশাস্ত্র রসায়ন, পদার্থবিদ্যা এবং অন্যান্য বিজ্ঞান অধ্যয়ন করেন। এর পর সিরিয়ার আওকাফ মন্ত্রণালয় তাকে কায়রোর আল-আজহার আল-শরীফে অধ্যয়নের জন্য পাঠায়। তিনি ১৯৫২ সালে শরিয়া অনুষদ থেকে একটি সার্টফিকেট লাভ করেন। তারপরে বিশেষ অধ্যয়ন সম্পন্ন করেন এবং ১৯৫৪ সালে শরিয়া বিচার বিভাগ থেকে আন্তর্জাতিক সার্টিফিকেট লাভ করেন।\n\n\n== কর্মজীবন ==\nআল-আজহারে পড়াশোনা শেষ করার পর , তিনি আলেপ্পোর মাধ্যমিক বিদ্যালয়ে ইসলামী সংস্কৃতির অধ্যাপক হিসাবে কাজ করতে সিরিয়ায় ফিরে আসেন এবং ১৯৬২ সাল পর্যন্ত শিক্ষকতা পেশায় ছিলেন। এরপরে, তাকে সৌদি আরবে সিরিয়ার শিক্ষা মন্ত্রণালয়ের দ্বারা পরিচালিত একজন অধ্যাপক হিসাবে কাজ করার জন্য চলে যান। সেখানে কলেজ অফ শরিয়া ও ইসলামি অধ্যয়ন; মক্কা বিশ্ববিদ্যালয়ের শিক্ষা কলেজে শিক্ষকতার জন্য নিযুক্ত করা হয়। যেখানে তিনি প্রায় ত্রিশ বছর শিক্ষকতা করেছিলেন। এর কয়েক বছর পরে , উম্ম আল-কুরা বিশ্ববিদ্যালয় তাকে বৈজ্ঞানিক গবেষণা কেন্দ্র এবং ইসলামি ঐতিহ্যের পুনরুজ্জীবন বিষয়ে বৈজ্ঞানিক গবেষক হিসেবে নিযুক্ত করে। এরপর, তিনি মুসলিম ওয়ার্ল্ড লিগে কোরআন ও সুন্নাহতে বৈজ্ঞানিক অলৌকিক অথরিটির উপদেষ্টা হিসেবে কাজ করেন এবং সেখানে বেশ কয়েক বছর অবস্থান করেন।\nশেখের একটি বিস্তৃত বৈজ্ঞানিক কার্যকলাপ রয়েছে, কারণ তিনি মক্কা আল-মুকাররামার মসজিদ আল-হারামে দৈনিক বিভিন্ন বিষয়ে ফতোয়া জারি করতেন এবং শহরের আর একটি মসজিদে তার ব্যাখ্যার একটি সাপ্তাহিক পাঠও ছিল। জেদ্দায় প্রায় আট বছর ধরে তিনি এটি করতেন। সেই সময় তিনি শিক্ষার্থীদের কাছে পবিত্র কোরআনের দুই-তৃতীয়াংশেরও বেশি ব্যাখ্যা করেছিলেন। এটি ক্যাসেট টেপে রেকর্ড করা হয়েছিল। শেখ ছয়টিরও বেশি চিত্রগ্রহণ করেছিলেন। সম্পূর্ণ তাফসীর আল-কুরআন অনুষ্ঠানের শতাধিক পর্ব টেলিভিশনে দেখানো হয়। এই কাজটি প্রায় দুই বছর সময় নেয় এবং ১৪১৯ হিজরিতে শেষ হয়।\n\n\n== প্রকাশিত গ্রন্থ ==\nতিনি বেশ কয়েকটি ইসলামিক এবং আরবি বিদ্যার বই লিখেছেন এবং তাঁর বইগুলি ইংরেজি, ফরাসি এবং তুর্কির মতো বেশ কয়েকটি বিদেশী ভাষায় অনুবাদ করা হয়েছে:\n\nصفوة التفاسير،\nروائع البيان في تفسير آيات الأحكام،\nالسنة النبوية قسم من الوحي الإلهي المنزّل،\nحركة الأرض ودورانها حقيقة علمية أثبتها القرآن،\nمختصر تفسير ابن كثير،\nالتفسير الواضح الميسر،\nفقه العبادات في ضوء الكتاب والسنة،\nفقه المعاملات في ضوء الكتاب والسنة،\nقبس من نور القرآن الكريم،\nمختصر تفسير الطبرى\nايجاز البيان فى مقاصد سور القران\nتنوير الاذهان من تفسير روح البيان\nالتبيان فى علوم القران\nمعانى القران الكريم لابى جعفر النحاس\nইত্যাদি।\n\n\n== মৃত্যু ==\nতিনি শুক্রবার, ১৯ মার্চ, ২০২১ খ্রিস্টাব্দে, ৬ শাবান, ১৪৪২ হিজরিতে তুরস্কের ইয়ালোভা শহরে ৯১ বছর বয়সে মারা যান।\n\n\n== তথ্যসূত্র =="}