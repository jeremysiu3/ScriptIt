{"pageid": 1447301, "title": "ইয়োহান বাকায়োকো", "url": "https://bn.wikipedia.org/wiki?curid=1447301", "content": "সেন্ট-সির ইয়োহান বাকায়োকো (ওলন্দাজ: Johan Bakayoko; জন্ম: ২০ এপ্রিল ২০০৩; ইয়োহান বাকায়োকো নামে সুপরিচিত) হলেন একজন বেলজীয় পেশাদার ফুটবল খেলোয়াড়। তিনি বর্তমানে নেদারল্যান্ডসের পেশাদার ফুটবল লিগের শীর্ষ স্তর এরেডিভিজির ক্লাব পিএসভি এইন্থোভেন এবং বেলজিয়াম জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৮ সালে, বাকায়োকো বেলজিয়াম অনূর্ধ্ব-১৫ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০২৩ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ১০ ম্যাচে ১টি গোল করেছেন।\n\n\n== প্রারম্ভিক জীবন ==\nসেন্ট-সির ইয়োহান বাকায়োকো ২০০৩ সালের ২০শে এপ্রিল তারিখে বেলজিয়ামের ওভারেইসেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবাকায়োকো বেলজিয়াম অনূর্ধ্ব-১৫, বেলজিয়াম অনূর্ধ্ব-১৬, বেলজিয়াম অনূর্ধ্ব-১৭, বেলজিয়াম অনূর্ধ্ব-১৯, বেলজিয়াম অনূর্ধ্ব-২০ এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। বেলজিয়ামের বয়সভিত্তিক দলের হয়ে তিনি প্রায় ৫ বছরে ৩৩ ম্যাচে অংশগ্রহণ করে ৭টি গোল করেছেন।\n২০২৩ সালের ২৪শে মার্চ তারিখে, ১৯ বছর, ১১ মাস ও ৪ দিন বয়সে, বাম পায়ে ফুটবল খেলায় পারদর্শী বাকায়োকো সুইডেনের বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। উক্ত ম্যাচের ৬১তম মিনিটে মধ্যমাঠের খেলোয়াড় দোদি লুকেবাকিওয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি বেলজিয়াম ৩–০ গোলের ব্যবধানে জয়লাভ করেছিল। বেলজিয়ামের হয়ে অভিষেকের বছরে বাকায়োকো সর্বমোট ৯ ম্যাচে ১টি গোল করেছেন। জাতীয় দলের হয়ে অভিষেকের ২ মাস ও ২৭ দিন পর, বেলজিয়ামের জার্সি গায়ে প্রথম গোলটি করেছেন; ২০২৩ সালের ২০শে জুন তারিখে, এস্তোনিয়ার বিরুদ্ধে ম্যাচের ৯০তম মিনিটে ইয়ানিক ফেরেইরা কারাস্কোর অ্যাসিস্ট হতে বেলজিয়ামের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nইয়োহান বাকায়োকো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইয়োহান বাকায়োকো  (ইংরেজি)  \nসকারবেসে ইয়োহান বাকায়োকো (ইংরেজি) \nবিডিফুটবলে \nইইউ-ফুটবলে \nট্রান্সফারমার্কেটে ইয়োহান বাকায়োকো (ইংরেজি) \nওয়ার্ল্ডফুটবল.নেটে ইয়োহান বাকায়োকো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}