{"pageid": 1440787, "title": "নাইমা খাতুন", "url": "https://bn.wikipedia.org/wiki?curid=1440787", "content": "নাইমা খাতুন একজন ভারতীয় শিক্ষাবিদ, লেখক ও গবেষক। তিনি আলীগড় মুসলিম বিশ্ববিদ্যালয়ের উপাচার্য।\n\n\n== প্রাথমিক জীবন ==\nনাইমা খাতুন আলিগড় মুসলিম বিশ্ববিদ্যালয়ের শিক্ষার্থী ছিলেন। এই বিশ্ববিদ্যালয় থেকে রাজনৈতিক মনোবিজ্ঞানের ওপর পিএইচডি করেছেন। তার পিএইচডি গবেষণা এএমইউ এবং দিল্লি বিশ্ববিদ্যালয়ের সেন্টার ফর দ্য স্টাডি অফ ডেভেলপিং সোসাইটিজে করা হয়েছিল।\nতিনি মার্কিন যুক্তরাষ্ট্রের বোস্টনের হলিংস সেন্টার, আলবা আইউলিয়া বিশ্ববিদ্যালয় (রোমানিয়া), চুলালংকর্ন বিশ্ববিদ্যালয় (ব্যাংকক) এবং লুইসভিল বিশ্ববিদ্যালয়ে (মার্কিন যুক্তরাষ্ট্র) তার গবেষণা উপস্থাপনা করেছেন।\n\n\n== কর্মজীবন ==\nনাইমা খাতুন ১৯৮৮ সালে আলিগড় মুসলিম বিশ্ববিদ্যালয়ে সাইকোলজি বিভাগে প্রভাষক হিসেবে কর্মজীবন শুরু করেন। ১৯৯৮ সালে সহযোগী অধ্যাপক এবং ২০০৬ সালে তিনি আলিগড় মুসলিম বিশ্ববিদ্যালয়ের অধ্যাপক হন। শিক্ষকতার পাশাপাশি তিনি আলিগড় বিশ্ববিদ্যালয়ের বিভিন্ন প্রশাসনিক পদেও নিযুক্ত ছিলেন।  \nতিনি আলিগড় বিশ্ববিদ্যালয়ের আবাসিক কোচিং একাডেমির ডেপুটি ডিরেক্টর, ডেপুটি প্রক্টর এবং ইন্দিরা গান্ধী হল ও আবদুল্লাহ হলের প্রভোস্টের দায়িত্ব পালন করেছেন। \n২০১৪ সালে তিনি ওমেন্স কলেজের অধ্যক্ষ হিসেবে যোগ দেন।\nতিনি এক শিক্ষাবর্ষের জন্য মধ্য আফ্রিকার রুয়ান্ডার জাতীয় বিশ্ববিদ্যালয়ে প্রভাষক ছিলেন।\nতিনি ছয়টি বই লিখেছেন। সহ-লেখক হিসেবেও তার বেশ কয়েকটি বই প্রকাশিত হয়েছে।\n\n\n== পুরস্কার ==\nপাপা মিয়াঁ পদ্মভূষণ সেরা মেয়ের পুরস্কার\n\n\n== পারিবারিক জীবন ==\nনাইমা খাতুনের স্বামী মোহাম্মদ গুলরেজ আন্তর্জাতিক সম্পর্ক ও বৈশ্বিক শাসন বিশেষজ্ঞ। গুলরেজ আলিগড় মুসলিম বিশ্ববিদ্যালয়ের অধ্যাপক এবং উপাচার্য ছিলেন।\n\n\n== তথ্যসূত্র =="}