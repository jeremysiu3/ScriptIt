{"pageid": 1114186, "title": "গুস্তাভো সঙ্গারে", "url": "https://bn.wikipedia.org/wiki?curid=1114186", "content": "গুস্তাভো ফাব্রিসে সঙ্গারে (ফরাসি: Gustavo Sangaré; জন্ম: ৮ নভেম্বর ১৯৯৬; গুস্তাভো সঙ্গারে নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ফরাসি ক্লাব লেভেয়ি রুয়ঁ এবং বুর্কিনা ফাসো জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং কেন্দ্রীয় মধ্যমাঠের খেলোয়াড় হিসেবে খেলেন।\nবুর্কিনাবি ফুটবল ক্লাব সালিতার যুব পর্যায়ের হয়ে খেলার মাধ্যমে সঙ্গারে ফুটবল জগতে প্রবেশ করেছেন এবং পরবর্তীকালে ফ্রোঁতিনিয়ানের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, ফরাসি ক্লাব লেভেয়ি রুয়ঁ বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\nসঙ্গারে ২০২১ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৯ ম্যাচে ১টি গোল করেছেন।\n\n\n== প্রারম্ভিক জীবন ==\nগুস্তাভো ফাব্রিসে সঙ্গারে ১৯৯৬ সালের ৮ই নভেম্বর তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ১২ই জুন তারিখে, ২৪ বছর, ৭ মাস ও ৪ দিন বয়সে, ডান পায়ে ফুটবল খেলায় পারদর্শী সঙ্গারে মরক্কোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৩৩ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি মরক্কো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে সঙ্গারে সর্বমোট ৭ ম্যাচে অংশগ্রহণ করেছেন।\nসঙ্গারে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১৬ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে গুস্তাভো সঙ্গারে  (ইংরেজি)  \nট্রান্সফারমার্কেটে গুস্তাভো সঙ্গারে (ইংরেজি) \nওয়ার্ল্ডফুটবল.নেটে গুস্তাভো সঙ্গারে (ইংরেজি) \nইএসপিএন এফসিতে গুস্তাভো সঙ্গারে (ইংরেজি) \nন্যাশনাল-ফুটবল-টিমস.কমে গুস্তাভো সঙ্গারে (ইংরেজি)"}