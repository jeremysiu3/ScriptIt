{"pageid": 1354345, "title": "অ্যাস্টন বিশ্ববিদ্যালয়", "url": "https://bn.wikipedia.org/wiki?curid=1354345", "content": "অ্যাস্টন বিশ্ববিদ্যালয় ইংল্যান্ডের বার্মিংহামের শহরের কেন্দ্রে অবস্থিত একটি সরকারি গবেষণাধর্মী বিশ্ববিদ্যালয়। অ্যাস্টন ১৮৯৫ সালে বার্মিংহাম মিউনিসিপ্যাল টেকনিক্যাল স্কুল হিসাবে শুরু হয়েছিল, ১৯৫৬ সালে যুক্তরাজ্যের প্রথম উন্নত প্রযুক্তির কলেজে পরিণত হয়। অ্যাস্টন বিশ্ববিদ্যালয় ১৯৬৬ সালের ২২শে এপ্রিল রানী দ্বিতীয় এলিজাবেথের কাছ থেকে তার রাজকীয় সনদ লাভ করেছিল।\nঅ্যাস্টন ৫০ বছরেরও বেশি সময় আগে ইন্টিগ্রেটেড প্লেসমেন্ট ইয়ার ধারণার পথপ্রদর্শক, এবং অ্যাস্টনের ৭৩ শতাংশেরও বেশি শিক্ষার্থীগণ প্রতি বছরর প্লেসমেন্ট লাভ করে, যা ইউকেতে সর্বোচ্চ শতাংশ। ২০২১-২২ শিক্ষাবর্ষের জন্য প্রতিষ্ঠানের বার্ষিক আয় £১৯৭.৭ মিলিয়ন ছিল, যার মধ্যে £১৯.৩ মিলিয়ন গবেষণা অনুদান ও চুক্তি থেকে এসেছিল; ব্যয় £২১৯.৪ মিলিয়ন ছিল।\nঅ্যাস্টন বিশ্ববিদ্যালয় ২০২০ সালে দ্য গার্ডিয়ান কর্তৃক \"ইউনিভার্সিটি অব দ্য ইয়ার\" হিসেবে মনোনীত করা হয়েছিল, এবং সংবাদপত্রটি অ্যাস্টন স্টুডেন্টস ইউনিয়নকে তার \"বিল্ডিং দ্যাট ইন্সপায়ার\" পুরস্কারে ভূষিত করে। টাইমস হায়ার এডুকেশন অ্যাওয়ার্ডস অ্যাস্টন বিশ্ববিদ্যালয়কে ২০২০ সালে \"অসামান্য উদ্যোক্তা বিশ্ববিদ্যালয়\" হিসাবে মনোনীত করেছিল।\n\n\n== ইতিহাস ==\n\n\n=== পূর্বসূরি প্রতিষ্ঠান ===\nঅ্যাস্টন বিশ্ববিদ্যালয়র উৎপত্তি হল ধাতুবিদ্যার একটি বিদ্যালয়, যা ১৮৭৫ সালে বার্মিংহাম ও মিডল্যান্ড ইনস্টিটিউটে গঠিত হয়েছিল। বার্মিংহাম মিউনিসিপ্যাল টেকনিক্যাল স্কুল ১৮৯৫ সালে ইনস্টিটিউট থেকে আলাদা হয়ে যায়, যেখানে রসায়ন, পদার্থবিদ্যা, ধাতুবিদ্যা এবং বৈদ্যুতিক প্রকৌশল শিক্ষা দেওয়া হত; এটি সম্প্রসারিত হয় এবং ১৯১৭ সাল নাগাদ প্রশিক্ষণার্থী শিক্ষকদের উদ্ভিদবিদ্যা ও অন্যান্য বিষয়গুলিও শেখানো হত। বাণিজ্যিক বিষয়ে পঠনপাঠন ১৯১১ সালে চালু হয় এবং ১৯১৬ সালের মধ্যে একটি স্বাধীন স্কুল অফ কমার্সে পরিণত হয়। স্কুলটির নাম ১৯৭ সালে পরিবর্তন করে বার্মিংহাম সেন্ট্রাল টেকনিক্যাল কলেজ রাখা হয়, যাতে শিক্ষার প্রযুক্তিতে তার পরিবর্তনশীল পদ্ধতির প্রতিফলন ঘটে।\n\n\n== তথ্যসূত্র ==\n\n\n== বহিঃসংযোগ ==\n\nঅ্যাস্টন বিশ্ববিদ্যালয়ের ওয়েবসাইট\nঅ্যাস্টন বিশ্ববিদ্যালয়ের অনলাইন কার্যক্রম\nঅ্যাস্টন গিল্ড অব স্টুডেন্টস"}