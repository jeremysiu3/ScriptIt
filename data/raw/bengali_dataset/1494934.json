{"pageid": 1494934, "title": "এড়গোদা", "url": "https://bn.wikipedia.org/wiki?curid=1494934", "content": "এড়গোদা হল ভারতের পশ্চিমবঙ্গ রাজ্যের ঝাড়গ্রাম জেলার, ঝাড়গ্রাম মহকুমার বিনপুর ২ সমষ্টি উন্নয়ন ব্লকের অন্তর্গত একটি গ্রাম এবং একটি গ্রাম পঞ্চায়েত।\n\n\n== ভূগোল ==\n\n\n=== অবস্থান ===\nএড়গোদার অবস্থান ২২°৩২′৩১.৯″উত্তর অক্ষাংশ এবং ৮৬°৫০′৩৩.৭″পূর্ব দ্রাঘিমাংশে।\n\n\n=== এলাকার বিবরণ ===\nঝাড়গ্রাম জেলা একমাত্র ঝাড়গ্রাম মহকুমা নিয়ে গঠিত। এই অঞ্চলের ভৌগোলিক বৈশিষ্ট্য হল পাহাড়ি এলাকা, ছোট ঢিবি এবং ঢালু ভূমি। ২০১১ সালের জেলা মানব উন্নয়ন প্রতিবেদনে (যখন এটি পশ্চিম মেদিনীপুর জেলার অন্তর্ভুক্ত ছিল), অঞ্চলটি সম্পর্কে বলা হয়েছে: “পশ্চিম সীমান্তটি বেশি ভাঙাচোরা এবং মনোমুগ্ধকর, কারণ সেখানে ছোটনাগপুর পাহাড়ের নিচু স্তর দিগন্তে দেখা যায়। জঙ্গলের প্রকৃতি বদলে বড় বড় গাছের আধিক্য দেখা যায়। তবে, মাটি ল্যাটেরাইট ধরনের হওয়ায় বিস্তীর্ণ এলাকা অনুর্বর ও প্রায় জনশূন্য, বিশেষত উত্তর-পশ্চিম প্রান্তে যেখানে ১০০০ ফুটেরও বেশি উচ্চতার কয়েকটি পাহাড় রয়েছে। বাকি অঞ্চল প্রায় সমতল, যা মাঝে মাঝে বালির ঢিবি দ্বারা বিচ্ছিন্ন।”  জনসংখ্যার ৩.৪৮% শহরে বাস করে এবং ৯৬.৫২% গ্রামীণ এলাকায় বাস করে। এখানকার মোট জনসংখ্যার ২০.১১% তফসিলি জাতি এবং ২৯.৩৭% তফসিলি উপজাতির অন্তর্গত। \nদ্রষ্টব্য: পাশের মানচিত্রে মহকুমার কয়েকটি উল্লেখযোগ্য স্থান দেখানো হয়েছে। মানচিত্রে প্রদর্শিত স্থানগুলো বড় মানচিত্রে আরও স্পষ্টভাবে লিঙ্ক করা রয়েছে।\n\n\n== জনসংখ্যা ==\nভারতের 2011 সালের আদমশুমারি এড়গোদার মোট জনসংখ্যা ছিল ১,৪০৮ জন। এর মধ্যে (৭২৮)৫২% পুরুষ এবং (৬৮০)৪৮% মহিলা। গ্রামের ০-৬ বছর বয়সী শিশু ছিল ১৪০ জন। এছাড়া, এড়গোদার মোট শিক্ষিত মানুষের সংখ্যা ছিল ১,১০২, যা ৬ বছরের ঊর্ধ্বে জনসংখ্যার প্রায় ৭১.১৬%। \n\n\n== অর্থনীতি ==\nএড়গোদায় ইউনাইটেড ব্যাঙ্ক অফ ইন্ডিয়ার একটি শাখা রয়েছে। \n\n\n== শিক্ষা ==\nএড়গোদার প্রধান শিক্ষাপ্রতিষ্ঠান হল এড়গোদা নিত্যানন্দ বিদ্যালয়তন। এটি একটি সহশিক্ষা বিদ্যালয়, যেখানে ছেলেমেয়ে উভয়ই পড়াশোনা করে। \n\n\n== স্বাস্থ্যসেবা ==\nগ্রামের মানুষের প্রাথমিক স্বাস্থ্যসেবার জন্য এখানে একটি স্বাস্থ্যকেন্দ্র রয়েছে, যা আশাকান্তি ডাকঘর এলাকায় অবস্থিত। এই স্বাস্থ্যকেন্দ্রে ৬টি শয্যার ব্যবস্থা রয়েছে। \n\n\n== তথ্যসূত্র =="}