{"pageid": 1029553, "title": "কাঁচা আমের চাটনি", "url": "https://bn.wikipedia.org/wiki?curid=1029553", "content": "কাঁচা আমের চাটনি হল আপরিপক্ব আম থেকে প্রস্তুতকৃত একপ্রকার উপমহাদেশীয় চাটনি যা সবুজ আমের চাটনি নামেও পরিচিত।\n\n\n== উপকরণ ==\nকাঁচা আমের চাটনি বা সবুজ আমের চাটনির প্রধান উপাদান হল কাঁচা আম, লবণ, জিরা গুঁড়া, কালো সরিষা, সরিষার তেল, হলুদ গুঁড়া, চিনি, কাজু বাদাম, মেথি এবং সরিষার বীজের মিশ্রণ। অস্ট্রেলিয়াতে এর সঙ্গে কিশমিশ এবং আপেলও দেওয়া হয়।\n\n\n== প্রস্তত প্রণালি ==\nপ্রথমে আমের খোসা ছাড়িয়ে টুকরা করে নেওয়া হয়।\nতারপর একটি পাত্রে তেল গরম করা হয়। সরিষা ও শুকনা মরিচ দিয়ে তেল ভালো করে ফুটানো হয়।\nএরপর আগুনের তাপ কমিয়ে পাত্রে আমের টুকরাগুলো দিয়ে লবণ ও হলুদ দিয়ে কয়েক মিনিট নাড়া হয়।\nতারপর পাত্রে পানি দিয়ে ঢাকনা দিয়ে ঢেকে দেওয়া হয়।\n৫ মিনিট পর আম নরম হয়ে গেলে চিনি দিয়ে নেড়ে কাজু বাদাম এবং কিশমিশ কুচি মেশানো হয়। সঙ্গে পাতিলেবুর রস দেওয়া যেতে পারে। তবে বেশি টক থাকলে অতিরিক্ত চিনি দিতে হবে। ঘন হয়ে আসলে আগুন থেকে নামিয়ে নেওয়া হয়।\n\n\n== বহিঃসংযোগ ==\n\"আম-তেঁতুলের চাটনি\"। \n\"আচার রেসিপি: আমের চাটনি\"। টেলিগ্রাফ। \n\n\n== তথ্যসূত্র =="}