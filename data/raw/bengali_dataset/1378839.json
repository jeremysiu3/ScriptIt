{"pageid": 1378839, "title": "সুওন ফুটবল ক্লাব", "url": "https://bn.wikipedia.org/wiki?curid=1378839", "content": "সুওন ফুটবল ক্লাব (কোরীয়: 수원시민프로축구단, ইংরেজি: Suwon FC; সাধারণত সুওন এফসি এবং সংক্ষেপে সুওন নামে পরিচিত) হচ্ছে সুওন ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ২০০৩ সালে প্রতিষ্ঠিত হয়েছে। ১১,৮০৮ ধারণক্ষমতাবিশিষ্ট সুওন স্পোর্টস কমপ্লেক্সে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় কিম দো-কিউন এবং সভাপতির দায়িত্ব পালন করছেন সুওনের মেয়র। বর্তমানে দক্ষিণ কোরীয় মধ্যমাঠের খেলোয়াড় ইউন বিট-গারাম এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, সুওন এপর্যন্ত ১৪টি শিরোপা জয়লাভ করেছে। পার্ক বে-জং, কুওন ইয়ং-হিউন, চো ইউ-মিন, লার্স ভেল্ডুয়েইক এবং আন বিয়ং-জুনের মতো খেলোয়াড়গণ সুওনের জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৩ মৌসুমে, পেশাদার ফুটবল ক্লাব হিসেবে প্রথম মৌসুমে সুওন দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ কে লিগ চ্যালেঞ্জে প্রতিদ্বন্দ্বিতা করেছিল; চো দোক-জের অধীনে উক্ত মৌসুমে সুওন ১৩ জয় এবং ৮ ড্রয়ে সর্বমোট ৪৭ পয়েন্ট অর্জন করে ২০০৩ কে লিগ চ্যালেঞ্জের সামগ্রিক পয়েন্ট তালিকায় ৪র্থ স্থান অর্জন করেছিল। কে লিগ চ্যালেঞ্জের উক্ত মৌসুমে দক্ষিণ কোরীয় আক্রমণভাগের খেলোয়াড় পার্ক জং-চান ১১টি গোল করে সুওনের হয়ে সর্বোচ্চ গোল করেছিলেন।\nক্লাব প্রতিষ্ঠার প্রায় ১৩ বছর পর, ২০১৬ মৌসুমে সুওন প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ২০১৬ সালের সালের ১৩ই মার্চ তারিখে, কে লিগ ১-এ ক্লাব ইতিহাসে নিজেদের প্রথম ম্যাচে চো দোক-জের অধীনে সুওন জেওনাম ড্রাগনসের সাথে ০–০ গোলে ড্র করেছিল। তবে, তারা কে লিগ ১-এ তাদের প্রথম মৌসুমটি স্মরণীয় করে রাখতে পারেনি, কেননা ২০১৬ কে লিগ ক্লাসিক-এ তারা ১০টি জয় এবং ৯টি ড্রয়ে মাত্র ৩৯ পয়েন্ট অর্জন করে পয়েন্ট তালিকার ১২তম দল হিসেবে কে লিগ ১ হতে অবনমিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}