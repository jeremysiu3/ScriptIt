{"pageid": 1521805, "title": "শামসুল হক (অধ্যাপক)", "url": "https://bn.wikipedia.org/wiki?curid=1521805", "content": "শামসুল হক ছিলেন একজন অধ্যাপক, যিনি ১৯৭০ সালে পূর্ব পাকিস্তানের প্রাদেশিক নির্বাচনে নিখিল পাকিস্তান আওয়ামী লীগের সদস্য হিসেবে চট্টগ্রাম-২ আসনে নির্বাচিত হন এবং পরবর্তীতে ১৯৭১ সালে মালেক মন্ত্রিসভার মন্ত্রী হিসেবে দায়িত্ব গ্রহণ করেন।\n\n\n== জীবনী ==\nশামসুলের নিবাস বর্তমান বাংলাদেশের চট্টগ্রাম জেলার সীতাকুণ্ড উপজেলায় অবস্থিত পশ্চিম সৈয়দপুর গ্রামে। তিনি চট্টগ্রাম সিটি কলেজের অর্থনীতি বিভাগের প্রধান ছিলেন। তিনি আয়কর উপদেষ্টা কমিটি, পাকিস্তান অর্থনীতি সমিতি ও চট্টগ্রাম শিল্প বণিক সমিতির সদস্য ছিলেন। এছাড়া শামসুল চট্টগ্রাম অর্থনীতি সমিতির চেয়ারম্যান ও পূর্বচলন পরিষদের সভাপতি হয়েছিলেন। ১৯৭০ সালে পূর্ব পাকিস্তানের প্রাদেশিক পরিষদ নির্বাচনে নিখিল পাকিস্তান আওয়ামী লীগের সদস্য হিসেবে তিনি চট্টগ্রাম-২ আসনে নির্বাচিত হয়েছিলেন। ১৯৭১ সালে বাংলাদেশের স্বাধীনতা যুদ্ধ চলাকালে মালেক মন্ত্রিসভায় তাকে সাহায্য ও পুনর্বাসন মন্ত্রী বানানো হয়।\n\n\n== তথ্যসূত্র =="}