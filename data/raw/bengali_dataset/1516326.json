{"pageid": 1516326, "title": "আকাসা সিং", "url": "https://bn.wikipedia.org/wiki?curid=1516326", "content": "আকাসা সিং, (জন্ম ২ এপ্রিল ১৯৯০) যিনি আকাসা নামেই বেশি পরিচিত, একজন ভারতীয়  গায়িকা এবং অভিনয়শিল্পী। তিনি ২০১৬ সালের হিন্দি ছবি সানম তেরি কসম চলচ্চিত্রের জনপ্রিয় খিচ মেরি ফটো গানটি গেয়ে পরিচিতি লাভ করেন। টিভির সংগীত প্রতিযোগিতামূলক বিনোদন অনুষ্ঠানের মাধ্যমে তার কর্মজীবন শুরু হয়। তারপরে তিনি সনি মিউজিক ইন্ডিয়া নামক সংগীত চ্যানেলের সাথে চুক্তিবদ্ধ হন। তার প্রথম গান \"থাগ রাঞ্ঝা\" -এর মাধ্যমে তিনি সাফল্য অর্জন করেন।  ২০২১ সালে, তিনি বিগ বস ১৫- তে অংশগ্রহণ করেছিলেন।\nআকাসা এমটিভি বিটস টিভি চ্যানেলে সিক্রেট সাইড অনুষ্ঠানের উপস্থাপ্প্না করে টেলিভিশন জগতে আত্মপ্রকাশ করেন। \n\n\n== কর্মজীবন ==\nআকাসা তার ক্যারিয়ার শুরু করেছিলেন মিকা সিংয়ের সাথে যেখানে তিনি ১০ জন পুরুষ সদস্যের একটি মিউজিক ব্যান্ড দলের একমাত্র মেয়ে ছিলেন।  তিনি ইন্ডিয়া'স র স্টার নামক প্রতিযোগীতামূলক গানের অনুষ্ঠানের একজন প্রতিযোগী ছিলেন। এই অনুষ্ঠানে তার পরামর্শদাতা ও উপদেষ্টা হিমেশ রেশমিয়া আকাসাকে প্রতিশ্রুতি দিয়েছিলেন যে তিনি তাকে বলিউডে গান গাওয়ার সুযোগ দেবেন। ২০১৬ সালের সনম তেরি কসম চলচ্চিত্রের \"খিচ মেরি ফটো\" গানের মাধ্যমে আকাসা সেই সুযোগ পায়।  আকাসা অ্যামাজন প্রাইম ভিডিওর মূল বিনোদনমূলক অনুষ্ঠান দ্য রিমিক্স উইথ ডিজে স্কিপ-এর একজন প্রতিযোগী ছিলেন। \n২০১৭ সালে, আকাসা, বিইং ইন্ডিয়ানের জুদাই এবং জুগনি জি  নামক প্রকল্পে অভিনয় করেছেন। তিনি গায়ক রিকি মার্টিনের সাথে ভেন্তে পা কা শিরোনামের একটি যুগলবন্দী গান প্রকাশ করেন।  তিনি এড শিরানের শেপ অফ ইউ এবং বাদশার মার্সি  এই দুই গানের মিশ্রনে একটি সংযুক্ত সংগীত বা ম্যাশআপ প্রকাশ করেছেন এবং র‍হেনা হ্যায় তেরে দিল মেঁ চলচ্চিত্রের বিখ্যাত জারা জারা গানটি তার নিজস্ব গলায় গেয়ে সেই নতুন সংস্করণ প্রকাশ করেছেন। \n২০১৮ সালের ১৮ মে তারিখে আকাশা তার দ্বৈত গান ঠগ রাঞ্জা প্রকাশ করেন।  এই গানের মিউইক ভিডিওটিতে দুজন পুরুষ অভিনেতাকে নেওয়া হয় যারা ছিলেন শাশ্বত শেঠ  এবং টাইগার জিন্দা হ্যায়  চলচ্চিত্রের অভিনেতা পরেশ পাহুজা।  এই গানের ভিডিওটি বিশ্বব্যাপী ইউটিউবে সর্বাধিক দেখা ভারতীয় ভিডিও হিসেবে স্বীকৃতি পেয়েছে।  ২০২১ সালে, তিনি বিগ বস ১৫- তে অংশগ্রহণ করেছেন।\n\n\n== গান ==\n\n\n=== নেপথ্য গায়িকা হিসেবে ===\n\n\n=== একক গান ===\n\n\n== চলচ্চিত্র তালিকা ==\n\n\n=== টেলিভিশন ===\n\n\n== তথ্যসূত্র =="}