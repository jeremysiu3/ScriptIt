{"pageid": 1415464, "title": "আসাদুজ্জামান বাবলু", "url": "https://bn.wikipedia.org/wiki?curid=1415464", "content": "আসাদুজ্জামান বাবলু (জন্ম: ০৭ সেপ্টেম্বর ১৯৮৬) একজন বাংলাদেশী রাজনীতিবিদ এবং রংপুর-১ আসনের সাবেক সংসদ সদস্য। তিনি ৭ জানুয়ারি ২০২৪ সালে অনুষ্ঠিত দ্বাদশ জাতীয় সংসদ নির্বাচনে স্বতন্ত্র থেকে সংসদ সদস্য হিসেবে নির্বাচিত হয়েছিলেন। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== প্রারম্ভিক জীবন ==\nতিনি ০৭ সেপ্টেম্বর ১৯৮৬ সালে গংগাচড়া উপজেলার ধামুর গ্রামে জন্মগ্রহণ করেন। তার বাবার নাম আব্দুল মালেক ও মায়ের নাম মোছাঃ শিরিন আক্তার।\n\n\n== রাজনৈতিক জীবন ==\nতিনি ছাত্রজীবন থেকে ছাত্রলীগের রাজনীতির সাথে জড়িত। তিনি ২০১১ সালে গংগাচড়া ইউনিয়নের চেয়ারম্যান ও ২০১৪ সালে গংগাচড়া উপজেলার উপজেলা চেয়ারম্যান নির্বাচিত হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}