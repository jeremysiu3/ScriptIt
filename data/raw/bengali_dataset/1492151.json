{"pageid": 1492151, "title": "শেখ মো. সাজ্জাত আলী", "url": "https://bn.wikipedia.org/wiki?curid=1492151", "content": "শেখ মো. সাজ্জাত আলী বাংলাদেশ পুলিশের একজন কর্মকর্তা। বর্তমানে তিনি ঢাকা মেট্রোপলিটন পুলিশের ৩৮তম কমিশনার হিসেবে দায়িত্ব পালন করছেন।\n\n\n== প্রাথমিক ও কর্মজীবন ==\nশেখ সাজ্জাত আলীর জন্ম ঝিনাইদহ জেলার শৈলকূপা উপজেলায়। তিনি ১৯৮৪ সালে বিসিএস পুলিশ ক্যাডারে যোগদানের মাধ্যমে কর্মজীবন শুরু করেন। কর্মজীবনের তিনি পুলিশের বিভিন্ন পর্যায়ে দায়িত্ব পালন করেছেন। তিনি ডিএমপির তেজগাঁও বিভাগের উপ-পুলিশ কমিশনার ও লক্ষ্মীপুর জেলার পুলিশ সুপার ছিলেন।\nপরবর্তীকালে তিনি চট্টগ্রাম ও ঢাকা রেঞ্জের ডিআইজি, হাইওয়ে পুলিশের ডিআইজি এবং অতিরিক্ত আইজিপি হিসেবে পুলিশ সদর দপ্তরে দায়িত্ব পালন করেন। আওয়ামী লীগ সরকারের আমলে তিনি চাকুরি হারান। ২০২৪ সালের ৫ আগস্ট পরবর্তী অন্তর্বর্তী সরকার ১৭ নভেম্বর জারিকৃত এক প্রজ্ঞাপনের তাকে ২০১৬ সালের ৩ সেপ্টেম্বর থেকে ভূতাপেক্ষভাবে চাকরিতে পুনর্বহাল করেন। এর আগে তিনি পুলিশ সংস্কার কমিশনের সদস্য হিসেবে দায়িত্ব পালন করছিলেন।\nশেখ সাজ্জাত আলী ২০২৪ সালের ২০ নভেম্বর দুই বছর মেয়াদে ঢাকা মেট্রোপলিটন পুলিশের (ডিএমপি) পুলিশ কমিশনার পদে চুক্তিভিত্তিক নিয়োগ লাভ করেন এবং ২১ নভেম্বর দায়িত্ব গ্রহণ করেন।\n\n\n== উল্লেখযোগ্য অবদান ==\n১.   গত ১৩ জানুয়ারি ২০২৫, সোমবার শেখ মো. সাজ্জাত আলী এনডিসি থানায় সাধারণ ডায়েরি (জিডি) করার পর তদন্ত প্রক্রিয়ায় গতি আনতে নতুন এক নির্দেশনা দিয়েছেন। নীতিমালা অনুযায়ী, থানায় জিডি করার এক ঘণ্টার মধ্যে ঘটনাস্থলে পৌঁছে প্রাথমিক তদন্ত শুরু করতে হবে।\n\n\n== তথ্যসূত্র =="}