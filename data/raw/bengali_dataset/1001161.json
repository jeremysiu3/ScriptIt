{"pageid": 1001161, "title": "কসোভো জাতীয় ফুটবল দল", "url": "https://bn.wikipedia.org/wiki?curid=1001161", "content": "কসোভো জাতীয় ফুটবল দল (আলবেনীয়: Kombëtarja e futbollit të Kosovës; সার্বীয়: Фудбалска репрезентација Косова) হচ্ছে আন্তর্জাতিক ফুটবলে কসোভোর প্রতিনিধিত্বকারী পুরুষদের জাতীয় দল, যার সকল কার্যক্রম কসোভোর ফুটবলের সর্বোচ্চ নিয়ন্ত্রক সংস্থা কসোভো ফুটবল ফেডারেশন দ্বারা নিয়ন্ত্রিত হয়। এই দলটি ২০১৬ সাল হতে ফুটবলের সর্বোচ্চ সংস্থা ফিফার এবং একই সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ২০১৪ সালের ৫ই মার্চ তারিখে, কসোভো প্রথমবারের মতো আন্তর্জাতিক খেলায় অংশগ্রহণ করেছে; কসোভোর মিত্রোভিৎসায় অনুষ্ঠিত কসোভো এবং হাইতির মধ্যকার উক্ত ম্যাচটি ০–০ গোলে ড্র হয়েছে।\n১৩,৫০০ ধারণক্ষমতাবিশিষ্ট ফাদিল ভোকরি স্টেডিয়ামে দার্দানেত নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কসোভোর রাজধানী প্রিস্টিনায় অবস্থিত। বর্তমানে এই দলের ম্যানেজারের দায়িত্ব পালন করছেন বের্নার্দ চালেন্দেস এবং অধিনায়কের দায়িত্ব পালন করছেন নাপোলি রক্ষণভাগের খেলোয়াড় আমির রহমানি।\nকসোভো এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও কসোভো এপর্যন্ত একবারও অংশগ্রহণ করতে সক্ষম হয়নি।\nআমির রহমানি, মের্গিম ভোয়ভোদা, ফিদান আলিতি, ভেদাত মুরিকি এবং আবের জেনেলির মতো খেলোয়াড়গণ কসোভোর জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৯ সালের অক্টোবর মাসে প্রকাশিত র‌্যাঙ্কিংয়ে কসোভো তাদের ইতিহাসে সর্বোচ্চ অবস্থান (১১৩তম) অর্জন করে এবং ২০১৬ সালের জুলাই মাসে প্রকাশিত র‌্যাঙ্কিংয়ে তারা ১৯০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কসোভোর সর্বোচ্চ অবস্থান হচ্ছে ৬২তম (যা তারা ২০১৯ সালে অর্জন করেছিল) এবং সর্বনিম্ন অবস্থান হচ্ছে ১২০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আলবেনীয়)\nফিফা-এ কসোভো জাতীয় ফুটবল দল  ওয়েব্যাক মেশিনে আর্কাইভকৃত ১৭ নভেম্বর ২০১৮ তারিখে (ইংরেজি)\nউয়েফা-এ কসোভো জাতীয় ফুটবল দল (ইংরেজি)"}