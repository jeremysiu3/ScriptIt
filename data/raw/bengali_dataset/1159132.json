{"pageid": 1159132, "title": "আলী আল-উরাইদি", "url": "https://bn.wikipedia.org/wiki?curid=1159132", "content": "আলী আল-উরাইদি ইবনে জাফর আল-সাদিক, (আরবি: علي العريضي بن جعفر الصادق) আলী আল-উরাইদি নামেই বেশি পরিচিত, তিনি ছিলেন একজন শিয়া ইমাম ; জাফর সাদিকের পুত্র এবং ইসমাঈল, মুসা কাজিম, আবদুল্লাহ আল-আফতাহ ও মুহাম্মদ আল-দিবাজের ভাই। তিনি আল-উরাইদি উপাধিতে পরিচিত ছিলেন, কারণ তিনি মদিনা থেকে প্রায় ৪ মাইল (বা ৬.৪ কিমি) দূরে উরাইদ নামে একটি এলাকায় বাস করতেন। তিনি আবুল হাসান (অর্থাৎ হাসানের পিতা) ডাকনামেও পরিচিত ছিলেন। তিনি একজন মহান মুসলিম পণ্ডিত ছিলেন। শিয়া ইসলামের শুমাত্তিয়া সম্প্রদায় তাকে জাফর আস সাদিকের পরবর্তী ইমাম মনে করে৷\n\n\n== জীবন ==\nআলী আল-উরাইদি ( علي العريضي) মদিনায় জন্মগ্রহণ করেন ও বেড়ে ওঠেন। তিনি ছিলেন জাফর আল-সাদিকের কনিষ্ঠ পুত্র। তার পিতা মারা যাওয়ার সময় তখন তিনি শিশু ছিলেন, তিনি মদিনা ছেড়ে আল-উরাইদ শহরে চলে যান, সেখানে তিনি বসতি স্থাপন করেন এবং সমস্ত বনু হাশিমের শেখ হন ও মুহাম্মদ (দ.)'র বংশধরদের নকিব (কর্তা) হন। জাফর আস সাদিকের পর একদল শিয়ারা তাকে ইমাম হিসেবে মনে করে৷ এরা শুমাত্তিয়া নামে পরিচিত৷\nতিনি ছিলেন একজন পরিশ্রমী সাধক, উদার ও মহান পণ্ডিত।\nতিনি তার ভাই মুসা আল-কাজিমের প্রপৌত্র আলী আল-হাদি (৮২৮-৮৬৮) এর সময় পর্যন্ত প্রায় ১০০ বছর বেঁচে ছিলেন এবং আল-উরাইদে মারা যান ও সেখানেই তাকে সমাহিত করা হয়।\n\n\n== বংশধর ==\nআলী আল-উরাইদির সন্তান ও বংশধররা আল-উরাইদিয়ুন নামে পরিচিত হয়ে ওঠেন। তারা আল-উরাইদ, কুফা, বাগদাদ, শাম (বৃহত্তর সিরিয়া), নুসাইবিন, তুরস্ক, আহওয়াজ, রেই (তেহরান), ইসফাহান, ইয়াজদ, কোম, খাওয়ারেজম ও আফগানিস্তান সহ অনেক অঞ্চলে বসবাস করে। তার ছেলেরা ছিল:\n\nআহমদ আল-শারানী\nহাসান\nজাফর আল-আসগর\nমুহাম্মদ আল-নকিব - যিনি মদিনায় জন্মগ্রহণ করেন। তার পিতার মৃত্যুর পর, তিনি বসরায় চলে যান, যেখানে তিনি আহলে বাইতের নকীব (কর্তা) হন। তিনি একজন মহান জ্ঞানী ব্যক্তি ছিলেন যিনি বিচ্ছিন্নতা পছন্দ করতেন ও তার জুহদ (সংযম) এর জন্য পরিচিত ছিলেন।\nইসা আল-রুমি - তিনি একজন মহান আলিম (শিক্ষিত পণ্ডিত) ও আরিফ (আধ্যাত্মিক গুরু) ছিলেন। তিনি বসরায় আহলে বাইতের নকীব ছিলেন।\nআহমদ আল-মুহাজির (৮৭৩-৯৫৬/২৬০-৩৪৫ হিজরি) - যিনি বসরায় জন্মগ্রহণ করেন। বিখ্যাত আলিম ও ইতিহাসবিদ আল-তাবারি তাকে অত্যন্ত সম্মানের সাথে ধরে রাখতেন ও তাকে অপরিসীম সম্মান করতেন। তিনি অন্যান্যদের মধ্যে বিশর আল-হাফির সঙ্গ ধরেছিলেন। ৩১৮ হিজরিতে হজ করার পর তিনি একই বছর হাদরামাউতে হিজরত করেন ও সেখানেই বসবাস শুরু করেন। হাদরামাউত থেকে তিনি মানুষকে আল্লাহর দিকে ডাকতেন। তাকে আল-মুহাজির (অভিবাসী) উপাধি দেওয়া হয়েছিল কারণ তিনি মূলত আল্লাহর পথে ভ্রমণ করেছিলেন ও দ্বিতীয়ত কারণ তিনি ইরাক থেকে হাদরামাউতে হিজরত করেছিলেন। হাদরামাউত থেকে তার বংশধররা বিশিষ্ট আলাভী সাদাত হয়ে ওঠে এবং ইন্দোনেশিয়া ও দক্ষিণ-পূর্ব এশিয়ায় বসবাসকারী বেশিরভাগ সৈয়দ ও হাবিব তারই বংশধর।\nউবায়দুল্লাহ\nআলাভী - যিনি একজন মহান ইমাম হয়েছিলেন। তার নাম থেকেই বনি আলাভী গোত্রের নামটি এসেছে। অতএব, বনি আলাভী হচ্ছে মুহাম্মদ (দ.) এর আশরাফ সাদাত (সম্ভ্রান্ত বংশধর)। অধিকন্তু, হাদরামাউত, ভারত, হেজাজ, আফ্রিকা, ইন্দোনেশিয়া, মালয়েশিয়া, সিঙ্গাপুর, মায়ানমার ও বাকি বিশ্বের অনেক পরিবার ইমাম আলাভী ইবনে উবায়দুল্লাহর বংশধর।\nমুহাম্মদ\nআলী\nহোসাইন\nমুহাম্মদ। তার বংশধররা বর্তমানে ইরানের ইসফাহানে বসবাস করছে।\nইয়াহিয়া। তার বংশধরেরা বর্তমানে ইরাকের হিল্লায় বসবাস করছে।\nআলী (আবু জাফর): তার বংশধররা সিরিয়ার হোমসে বসবাস করে।\n\n\n=== অন্যান্য বংশধর ===\nমুহাম্মদ আল-ফকিহ আল-মুকাদ্দাম (১১৭৮-১২৫৫) - বা'আলাভীয়া সুফি তরিকার প্রতিষ্ঠাতা।\nআবু বকর আল-আয়দারুস (১৪৪৭-১৫০৮) - ইয়েমেনের এডেনের মানসাব (ধর্মীয় নেতা)।\nআব্দুল্লাহ ইবনে আলাভী আল-হাদ্দাদ (১৬৩৪-১৭২০) - ইয়েমেনের তারিমের ইসলামি পণ্ডিত।\nনয়জন সাধক (ওয়ালি সংগো) আল-আয়দারুস পরিবারের নয়\n\nসুনান মাওলানা মালিক ইব্রাহিম (মৃত্যু: ১৪১৯ সাল) - ইন্দোনেশিয়ায় ইসলাম প্রচারের সাথে জড়িত ওয়ালী সাঙ্গার (\"নয়জন সাধক\") একজন।\nসুনান অ্যাম্পেল - ইন্দোনেশিয়ায় ইসলাম প্রচারে জড়িত ওয়ালি সাঙ্গার (\"নয়জন সাধক\") একজন।\nসুনান বোনাং - ইন্দোনেশিয়ায় ইসলাম প্রচারে জড়িত ওয়ালি সাঙ্গার (\"নয়জন সাধক\") একজন।\nসুনান দরাজত - ইন্দোনেশিয়ায় ইসলাম প্রচারে জড়িত ওয়ালি সাঙ্গার (\"নয়জন সাধক\") একজন।\nসায়ারিফাহ\nসুনান কুদুস - ইন্দোনেশিয়ায় ইসলাম প্রচারে জড়িত ওয়ালি সাঙ্গার (\"নয়জন সাধক\") একজন।\nআরেকজন কন্যা\nত্রেংগানা - যিনি দেমাক সালতানাতের নেতা হিসেবে তার পিতার স্থলাভিষিক্ত হন।\nসুনান গিরি - ইন্দোনেশিয়ায় ইসলাম প্রচারের সাথে জড়িত ওয়ালি সাঙ্গার (\"নয়জন সাধক\") একজন।\nসুনান মুরিয়া - ইন্দোনেশিয়ায় ইসলাম প্রচারে জড়িত ওয়ালি সাঙ্গার (\"নয়জন সাধক\") একজন।\nআহমেদ আবদুল্লাহ মোহাম্মদ সাম্বি - ২০০৬ সালের ২৬ মে থেকে কমোরোসের রাষ্ট্রপতি।\nউমর বিন হাফিজ - ইয়েমেনের তারিমের ইসলামি পণ্ডিত। দারুল মোস্তফা মাদ্রাসার প্রতিষ্ঠাতা।\nআলী আল-জিফরি - সংযুক্ত আরব আমিরাতের ইসলামি পণ্ডিত। তাবাহ ফাউন্ডেশনের প্রতিষ্ঠাতা।\n\n\n=== পাকিস্তানে উরাইদির বংশধর ===\nসৈয়দ নিজাম উদ্দীন তুলম্বি - জহির ওয়ালি (\"জীবিত সাধক\") (জন্ম: প্রায় ১৩৬৫ সাল, মৃত্যু ১৪২০ সালের দিকে) - হিন্দে ইসলাম প্রচারের সাথে জড়িত।\nসৈয়দ মিয়াঁ মুহাম্মদ সাদিক - মিরান সাহেব খারোটা সৈয়দান শিয়ালকোট।\nসৈয়দ নিজাম কবির আলী শাহ ইবনে সৈয়দ ফয়জুল্লাহ শাহ ইবনে সৈয়দ জালাল উদ্দিন তুলম্বী মালো মাহে তাহসীল ডাস্কা শিয়ালকোট।\nসৈয়দ আবদুল খালিক শাহ যিনি দিনা ঝিলামের কাছে চক আবদুল খালিক সৈয়দিয়ানের ভিত্তি স্থাপন করেছিলেন।\nসৈয়দ মিরান আলী হায়দার বাদশা, ঝিলম, পাকিস্তান।\n\n\n== ধর্মীয় জ্ঞান ==\nআলী আল-উরাইদি ছিলেন একজন মহান জ্ঞানী ব্যক্তি। তিনি হাদিসের একজন প্রেরক ছিলেন এবং তার ও পরবর্তী যুগের বিখ্যাত উলামাদের দ্বারা লিখিত বিপুল সংখ্যক বইয়ে উদ্ধৃত করা হয়েছে।\nতিনি জ্ঞান অর্জন করেছেন:\n\nজাফর সাদিক- তার পিতা।\nমুসা কাজিম- তার ভাই।\nহাসান ইবনে জায়েদ ইবনে আলী - তার প্রথম চাচাতো ভাই।\nজায়েদ ইবনে আলী - তার বড় চাচা।\nঅনেক লোক আলী আল-উরাইদির হাদিস প্রেরণ করেছেন, যার মধ্যে রয়েছে:\n\nআহমদ ও মুহাম্মদ- তার দুই ছেলে।\nআবদুল্লাহ ইবনে হাসান- তার নাতি।\nইসমাইল ইবনে মুহাম্মদ ইবনে ইসহাক ইবনে জাফর সাদিক- তার ভাই ইসহাকের নাতি।\nইমাম আল-বুজি/আল-বাজ্জি।\n\n\n== মুসলিম পণ্ডিতদের মতামত ==\nশাফেয়ী মুহাদ্দিস ও ঐতিহাসিক আল-যাহাবী তার আল-মিজান গ্রন্থে বলেছেন, \"আলী ইবনে জাফর সাদিক তার পিতা থেকে ও তার ভাই থেকেও হাদীস বর্ণনা করেছেন (অর্থাৎ মুসা আল-কাজিম), এবং সুফিয়ান সাওরি থেকেও। আল-তিরমিযীও তার কিতাবে তার থেকে হাদিস বর্ণনা করেছেন।\"\nআরেক শাফেয়ী হাদিস বিশারদ ইবনে হাজার আল-আসকালানী তার গ্রন্থ আত-তাকরিব-এ বলেছেন, \"আলি ইবনে জাফর ইবনে মুহাম্মদ ইবনে আলী ইবনে হোসাইন ছিলেন একজন মহান ব্যক্তিত্ব।\"\nআহমদ ইবনে হাম্বল তার মুসনাদে (হাদিস সংকলন) আলী আল-উরাইদী থেকে বর্ণনা করেছেন।\n\n\n== তথ্যসূত্র =="}