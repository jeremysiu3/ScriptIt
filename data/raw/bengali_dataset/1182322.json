{"pageid": 1182322, "title": "বিএনএফসি বলবান", "url": "https://bn.wikipedia.org/wiki?curid=1182322", "content": "বাংলাদেশ নৌবাহিনী ফ্লোটিং ক্রেন (সংক্ষেপেঃ বিএনএফসি) বলবান বাংলাদেশ নৌবাহিনীর একটি স্ব-চালিত ভাসমান ক্রেন। এই জাহাজটিকে দেশীয় প্রযুক্তিতে খুলনা শিপইয়ার্ডে নির্মাণ করা হয়। এটি সামুদ্রিক এবং উপকূলীয় অঞ্চলে সকল প্রকার উদ্ধার কার্যক্রম পরিচালনা করতে সক্ষম।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। সে অনুযায়ী বাংলাদেশ নৌবাহিনীর জন্য খুলনা শিপইয়ার্ডে জাহাজ নির্মানের পদক্ষেপ নেয়া হয়। এরই ধারাবাহিকতায় ১৯৮৭ সালে খুলনা শিপইয়ার্ডে স্ব-চালিত ভাসমান ক্রেনটির নির্মাণ কাজ শুরু হয়। অবশেষে ১৮ মে, ১৯৮৮ সালে জাহাজটি কমিশন করা হয়।\n\n\n== বৈশিষ্ট্য ও যান্ত্রিক কাঠামো ==\nবিএনএফসি বলবান জাহাজটির দৈর্ঘ্য ৪০.২ মিটার (১৩২ ফুট), প্রস্থ ১৫.০১২ মিটার (৪৯.২৫ ফুট) এবং গভীরতা ২.৭১৪ মিটার (৮.৯০ ফুট)। এটি দেশীয় প্রযুক্তিতে খুলনা শিপইয়ার্ডে নির্মিত হয়। জাহাজটিতে রয়েছে ২টি ৫৪০ অশ্বশক্তি (৪০০ কিলোওয়াট) ম্যান ডিজেল ইঞ্জিন (জার্মানি)। যার ফলে জাহাজটি ঘন্টায় সর্বোচ্চ ১২ নট (২২ কিলোমিটার প্রতি ঘণ্টা; ১৪ মাইল প্রতি ঘণ্টা) গতিতে চলতে সক্ষম। জাহাজটিতে বিদ্যমান ক্রেনটি ৭০ টন উত্তোলন ক্ষমতা সম্পন্ন।\n\n\n== তথ্যসূত্র =="}