{"pageid": 1098390, "title": "হেলিওফোরাস ব্রহ্মা", "url": "https://bn.wikipedia.org/wiki?curid=1098390", "content": "গোল্ডেন স্যাফায়ার (বৈজ্ঞানিক নাম: Heliophorus brahma (Moore)) একটি ছোট প্রজাপতি। এরা ‘লাইসিনিডি’ গোত্রের এবং 'লাইসিনিনি' উপগোত্রের সদস্য।\n\n\n== আকার ==\nগোল্ডেন স্যাফায়ার এর প্রসারিত অবস্থায় ডানার আকার ৩০-৩৮ মিলিমিটার দৈর্ঘের হয়।\n\n\n== উপপ্রজাতি ==\nভারতে প্রাপ্ত গোল্ডেন স্যাফায়ার এর উপপ্রজাতি হল-\n\nHeliophorus brahma brahma (Moore, [1858]) – Himalayan Golden Sapphire\nHeliophorus brahma major (Evans, [1932]) – Large Golden Sapphire\n\n\n== বিস্তার ==\nএই প্রজাতি ভারত এর উত্তরাখণ্ড থেকে অরুণাচল প্রদেশ পর্যন্ত, নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল তামাটে সোনালি (golden coppery) বর্নের। সামনের ডানার বেসাল, ডরসাল এবং ডিসকাল অংশের প্রথম ভাগ অবধি বিস্তৃত অংশ তামাটে সোনালী এবং পিছনের ডানার ২ নং শিরা থেকে ৬ নং শিরার মধ্যভাগে বেসাল, ডিসকাল এবং পোস্ট-ডিসকাল অংশ জুড়ে ইষদ তামাটে সোনালি। ডানার বাকী অংশ কালো বর্নের। পিছনের ডানায় কাল কোস্টাল বর্ডার অপেক্ষাকৃত চওড়া। পিছনের ডানায় ঢেউ খেলানো লালচে কমলা টার্মিনাল বন্ধনী বর্তমান। পিছনের ডানায় সিলিয়া অথবা প্বার্শরোয়া সাদা বর্নের।\nডানার নিম্নতল উজ্জ্বল হলুদ এবং উভয় ডানাতে কালচে ডিসকাল রেখাযুক্ত। উভয় ডানায় সেল এর বহিঃ প্রান্তভাগ কালো রেখা দ্বারা সীমায়িত (borderd), তবে পিছনের ডানার উক্ত কালো রেখা অস্পষ্ট। পিছনের ডানায় শীর্ষভাগ (apex) থেকে টর্নাস পর্যন্ত টার্মেন জুড়ে ইষদ চওড়া লালচে কমলা সাব-টার্মিনাল ঢেউ খেলানো বন্ধনী লক্ষ্য করা যায়। উক্ত বন্ধনী ভিতরের দিকে কালো রেখা দ্বারা পরিবেষ্টিত সাদা অর্দ্ধচন্দ্রাকৃতি ছপদ্বারা সীমায়িত প্রতিটি শিরামধ্যে। পিছনের ডানায় সেল এর অভ্যন্তরে এবং ১খ শিরায় সাব-বেসাল অংশে দুটি কালো বিন্দু দেখতে পাওয়া যায় এবং টর্নাল ছোপটি সুস্পষ্ট।\n\n\n=== স্ত্রী ===\nডানার উপরিতল কালচে বাদামী এবং সামনের ডানায় চওড়া কমলা ডিসকাল পটিযুক্ত। পিছনের ডানার ঢেউ খেলানো লালচে কমলা টার্মিনাল বন্ধনী পুরুষ প্রকারের অনুরূপ। ডানার নিম্নতল পুরুষ প্রকারের অনুরূপ।\n\n\n== আচরণ ==\nএই প্রজাতির উড়ান দ্রুতগামী নয়। জঙ্গলের পথে এদের দেখা মেলে। জঙ্গল এবং ঝোপঝাড়ে ভূমির কাছাকাছি নীচু উচ্চতায় ফুলের উপর অবস্থান করে। ভিজে পাথরে এবং মাটিতে এদের বসে মাড-পাডল করতেও দেখা যায়। হিমালয়ের পার্বত্য জঙ্গলে ১২০০-২৪০০মিটার উচ্চতা পর্যন্ত এপ্রিল, মে, সেপ্টেম্বর এবং অক্টোবর মাসে এদের দর্শন মেলে। এই প্রজাতি পশ্চিম ভারতে খুবই কম দেখা গেলেও, সিকিম এবং নাগাল্যান্ড এ এদের ভালই সংখ্যায় দেখা যায়।\n\n\n=== চিত্রশালা ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}