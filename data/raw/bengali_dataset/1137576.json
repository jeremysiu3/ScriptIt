{"pageid": 1137576, "title": "হযরত আলী (কৃষিতত্ত্ববিদ)", "url": "https://bn.wikipedia.org/wiki?curid=1137576", "content": "হযরত আলী একজন বাংলাদেশী কৃষিতত্ত্ববিদ ও শিক্ষাবিদ। তিনি শেরেবাংলা কৃষি বিশ্ববিদ্যালয়ের কৃষিতত্ত্ব বিভাগের অবসরপ্রাপ্ত অধ্যাপক এবং চুয়াডাঙ্গায় অবস্থিত বেসরকারি বিশ্ববিদ্যালয়, ফার্স্ট ক্যাপিটাল ইউনিভার্সিটি অব বাংলাদেশের (এফসিইউবি) সাবেক উপাচার্য।\n\n\n== কর্মজীবন ==\nহযরত আলী শেরেবাংলা কৃষি বিশ্ববিদ্যালয়ের কৃষিতত্ত্ব বিভাগের অবসরপ্রাপ্ত অধ্যাপক। কর্মজীবনে তিনি শেরেবাংলা কৃষি বিশ্ববিদ্যালয়ের কোষাধ্যক্ষ, সিন্ডিকেট সদস্য, কৃষি অনুষদের ডিন, বিভাগীয় সভাপতিসহ বিভিন্ন গুরুত্বপূর্ণ পদে দায়িত্ব পালন করেন। এশিয়া প্যাসিফিক উইড সাইন্স সোসাইটির কান্ট্রি রিপ্রেজেনটেটিভ এবং কৃষি গবেষণা ফাউন্ডেশনের (কেজিএফ) পরিচালনা পর্ষদের সদস্য হিসেবেও তিনি কাজ করেছেন।\nহযরত আলী ২০১৮ সালের ২ জুলাই থেকে ২০২২ সালে ১ জুলাই পর্যন্ত চুয়াডাঙ্গায় অবস্থিত বেসরকারি বিশ্ববিদ্যালয়, ফার্স্ট ক্যাপিটাল ইউনিভার্সিটি অব বাংলাদেশের (এফসিইউবি) উপাচার্য হিসেবে দায়িত্ব পালন করেন।\n\n\n== প্রকাশনা ==\nতিনি পাঁচটি বই রচনা করেছেন। এছাড়া বিভিন্ন জার্নালে তার শতাধিক গবেষণা প্রবন্ধ প্রকাশিত হয়েছে।\n\n\n== আরও দেখুন ==\nশেরেবাংলা কৃষি বিশ্ববিদ্যালয়\n\n\n== তথ্যসূত্র =="}