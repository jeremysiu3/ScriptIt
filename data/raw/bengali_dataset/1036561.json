{"pageid": 1036561, "title": "পুষ্প ভবে", "url": "https://bn.wikipedia.org/wiki?curid=1036561", "content": "পুষ্প ভবে (২৩ শে মার্চ - ২ অক্টোবর ২০২০) ভারতের মহারাষ্ট্রের মুম্বইয়ের একজন সমাজকর্মী ছিলেন। তিনি একজন সমালোচক, শিক্ষিকা এবং নাট্যপ্রেমীও ছিলেন।\nপুষ্প ভবে মুম্বইয়ের লৌহ মানবী হিসাবে পরিচিত ছিলেন। তার জন্ম ও বেড়ে ওঠা ভারতের মুম্বইয়ের দাদরে এবং তিনি মুম্বাইয়ের এলফিনস্টোন কলেজ থেকে মারাঠি ও সংস্কৃত ভাষাতে স্নাতকোত্তর ডিগ্রি অর্জন করেন।\nতিনি রামনারায়ণ রুইয়া কলেজে সংস্কৃত বিষয়ে শিক্ষকতা করেন এবং ১৯৯৯ সালে সংস্কৃত বিভাগের প্রধান হিসাবে অবসর গ্রহণ করেন। তিনি সংযুক্ত মহারাষ্ট্র এবং গোয়া মুক্তি আন্দোলনে অংশ নিয়েছিলেন। ১৯৭৫ সালে জরুরি পরিস্থিতিতে, তিনি মৃণাল গোরের মতো অনেক আন্ডারগ্রাউন্ড রাজনৈতিক নেতাদের আশ্রয় দেওয়ার প্রস্তাব দিয়েছিলেন। তিনি লেখক এবং সম্প্রচারক অনন্ত ভবেকে বিয়ে করেন।\nতিনি সমাজ সংস্কারক ড. নরেন্দ্র দাভোলকরের সাথে যুক্ত ছিলেন। তিনি দাভোলকরের কুসংস্কারবিরোধী আইনের খসড়া তৈরিতে সহায়তা করেছিলেন।\nমেধা কুলকর্নির সাথে ভবের কথোপকথনের উপর ভিত্তি করে, একটি কথোপকথনমূলক স্মৃতিচারণ বই সম্প্রতি প্রকাশিত হয়েছে। যার নাম দেওয়া হয়েছে টয়েলস অ্যান্ড ট্রাবলস — কনভার্সেশন উইথ পুষ্পবাই (পরিশ্রম ও বিপত্তি — পুষ্পবাইয়ের সাথে কথোপকথন)।\n\n\n== তথ্যসূত্র =="}