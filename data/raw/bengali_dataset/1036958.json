{"pageid": 1036958, "title": "নিমকো আলি", "url": "https://bn.wikipedia.org/wiki?curid=1036958", "content": "নিমকো আলি ওবিই ( সোমালি: Nimco Cali ) হলেন সোমালি জাতিগোষ্ঠীর অন্তর্ভুক্ত একজন ব্রিটিশ সমাজকর্মী। তিনি নারী যৌনাঙ্গ বিকলন বা খৎনাপ্রথা (এফজিএম) বিলুপ্ত করার প্রচেষ্টারত বৈশ্বিক অংশীদার সংস্থা দ্য ফাইভ ফাউন্ডেশনের সহ-প্রতিষ্ঠাতা ও নির্বাহী কর্মকর্তা।\n\n\n== ব্যক্তিগত জীবন ==\nনিমকো আলি ১৯৮২ সালে সোমালিয়ায় জন্মগ্রহণ করেছিলেন। তিনি যখন চার বছর বয়সী ছিলেন, তখন তার পরিবার সোমালিয়া থেকে ইংল্যান্ডের ম্যানচেস্টারে স্থানান্তরিত হয়েছিল। তারপর তিনি সেখানেই বড় হয়েছেন। তার চার ভাইয়ের মধ্যে একজন হলেন মোহাম্মদ, যিনি সোমালি কনজারভেটিভ্সের সভাপতি হিসেবে দায়িত্বপালন করছেন। \nমাধ্যমিক পরবর্তী স্তরের শিক্ষাগ্রহণের উদ্দেশ্যে তিনি ব্রিসলের ইউনিভার্সিটি অব ওয়েস্ট অব ইংল্যান্ডে পড়াশোনা করেছিলেন। \nনিমকো আলি যুক্তরাজ্যের প্রধানমন্ত্রী বরিস জনসনের বাগদত্তা কেরি সাইমন্ডসের ঘনিষ্ঠ বন্ধু এবং কেরির ছেলে উইলফ্রেডের ধর্মমাতা (গডমাদার)।\n\n\n== তথ্যসূত্র =="}