{"pageid": 1183420, "title": "দক্ষিণ অ্যালাবামা বিশ্ববিদ্যালয়", "url": "https://bn.wikipedia.org/wiki?curid=1183420", "content": "ইউনিভার্সিটি অব সাউথ অ্যালাবামা (ইউএসএ) বা দক্ষিণ অ্যালাবামা বিশ্ববিদ্যালয় হল অ্যালাবামা অঙ্গরাজ্যের মোবিলের একটি সরকারি গবেষণা বিশ্ববিদ্যালয়। এটি ১৯৬৩ সালের মে মাসে অ্যালাবামা আইনসভা দ্বারা তৈরি করা হয়েছিল এবং অ্যালাবামা বিশ্ববিদ্যালয় দ্বারা মোবিলে পরিচালিত বিদ্যমান সম্প্রসারিত কর্মসূচিগুলিকে প্রতিস্থাপন করেছিল। প্রথম পঠন-পাঠন ১৯৬৪ সালের জুন মাসে অনুষ্ঠিত হয়েছিল, যেখানে ২৭৬ জন শিক্ষার্থী ভর্তি হয়েছিল; প্রথম সমাবর্তন ১৯৬৭ সালের জুন মাসে অনুষ্ঠিত হয়েছিল, এই অনুষ্ঠানে ৮৮ টি ব্যাচেলর ডিগ্রি প্রদান করা হয়েছিল।\nবিশ্ববিদ্যালয়টি দশটি মহাবিদ্যালয় ও বিদ্যালয়ে বিভক্ত, যা অ্যালাবামার দুটি রাষ্ট্র-সমর্থিত চিকিৎসা শিক্ষা প্রতিষ্ঠানের মধ্যে একটি অন্তর্ভুক্ত করে। দক্ষিণ অ্যালাবামা বিশ্ববিদ্যালয়ে ২০১৮ সালে ১৫,০৯৩ জন শিক্ষার্থীর তালিকাভুক্তি ছিল। ২০১৯ সালের বসন্তের মধ্যে, বিশ্ববিদ্যালয়টি ৯০,০০০-এর বেশি ডিগ্রি প্রদান করেছিল। এটি \"আর২: ডক্টরাল বিশ্ববিদ্যালয় - উচ্চ গবেষণা কার্যকলাপ\"-এর মধ্যে শ্রেণীবদ্ধ।\nবিশ্ববিদ্যালয়ের বার্ষিক বেতন ৬,০০০ জন কর্মী সহ $৪০০ মিলিয়নেরও বেশি (মার্কিন), এবং মোবিলে দ্বিতীয় বৃহত্তম নিয়োগকর্তা। বিশ্ববিদ্যালয়টি দাবি করে, যে প্রতিষ্ঠাটির বার্ষিক ৩ বিলিয়ন মার্কিন ডলারের অর্থনৈতিক প্রভাব রয়েছে।\n\n\n== অধ্যয়ন বিষয়ক ==\n\nবিশ্ববিদ্যালয়টি দশটি মহাবিদ্যালয় ও বিদ্যালয়ে স্নাতকার্থী ও স্নাতক উপাধির একটি পরিসীমা প্রদান করে। বেশ কিছু কার্যক্রম স্নাতকার্থী উপাধি ছাড়াও মাস্টার্স স্তরের উপাধি প্রদান করে। আবার্ন বিশ্ববিদ্যালয়ের সহযোগিতায় প্রদত্ত ডক্টর অব ফার্মেসি ডিগ্রি সহ ডক্টরাল স্তরের উপাধিগুলি বিভিন্ন ক্ষেত্রে দেওয়া হয়।\nবিশ্ববিদ্যালয় নিকটবর্তী বল্ডউইন কাউন্টির ফেয়ারহপ বিদ্যায়তনেও পঠন-পাঠন প্রদান করে, এবং উপসাগরীয় উপকূলে ২০১৫ সালে নতুন উপসাগরীয় উপকূল বিদ্যায়তন খুলেছে। দক্ষিণ অ্যালাবামার স্নাতকার্থী শিক্ষার্থীরা সব মিলিয়ে ৫০ টিরও বেশি ব্যাচেলর উপাধি ও শংসাপত্র কার্যক্রম থেকে বেছে নিতে পারে, যখন প্রতিষ্ঠানে ৪০ টিরও বেশি মাস্টার্স ডিগ্রি কার্যক্রম রয়েছে। দক্ষিণ অ্যালাবামা বিশ্ববিদ্যালয়টি ২০১১ সালের হিসাবে দক্ষিণ মার্কিন যুক্তরাষ্ট্রের ২২তম সেরা সরকারি বিশ্ববিদ্যালয় এবং সামগ্রিকভাবে ৫২তম (দক্ষিণে)। এটির গ্রহণযোগ্যতার হার ৮৬.৫ শতাংশ।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nসাউথ অ্যালাবামা অ্যাথলেটিক্স ওয়েবসাইট"}