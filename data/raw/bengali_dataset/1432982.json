{"pageid": 1432982, "title": "লীনা চন্দাভরকর", "url": "https://bn.wikipedia.org/wiki?curid=1432982", "content": "লীনা চন্দাভরকর (মারাঠি: लीना चंदावरकर; জন্ম: ২৯ আগস্ট ১৯৫০) হলেন একজন প্রাক্তন ভারতীয় অভিনেত্রী। তিনি ১৯৬০-এর দশকের শেষের দিক থেকে ১৯৭০-এর দশক পর্যন্ত বলিউডের শীর্ষস্থানীয় অভিনেত্রীদের মধ্যে একজন ছিলেন। তিনি সেই যুগের প্রায় সব সুপারস্টারের বিপরীতে প্রধান নায়িকার ভূমিকায় অভিনয় করেছিলেন। তিনি রাজেশ খান্না, ধর্মেন্দ্র, জিতেন্দ্র, সঞ্জীব কুমার, বিনোদ খান্না, দিলীপ কুমার, সুনীল দত্ত এবং রাজ কুমার সহ বিভিন্ন শীর্ষস্থানীয় অভিনেতাদের সাথে জুটি বেঁধেছিলেন। বর্তমানে তিনি বিভিন্ন আপাতবাস্তব টেলিভিশন অনুষ্ঠানে উপস্থিত হন।\n\n\n== প্রারম্ভিক জীবন ==\nলীনা চন্দাভরকর ১৯৫০ সালের ২৯ আগস্ট ভারতের কর্ণাটকের ধারওয়াড়ে একটি কোঙ্কণী মারাঠি ভাষী পরিবারে জন্মগ্রহণ করেন। তার পিতা শ্রীনাথ চন্দাভরকর ছিলেন একজন সেনা কর্মকর্তা।\n\n\n== কর্মজীবন ==\nতিনি ১৯৬৮ সালে মন কা মিত চলচ্চিত্রে অভিনয়ের মাধ্যমে হিন্দি চলচ্চিত্রে তার কর্মজীবন শুরু করেন। চলচ্চিত্রটি হিট হয়েছিল এবং তিনি রাতারাতি তারকা হয়ে উঠেছিলেন। তিনি হেমা মালিনী এবং মুমতাজের পাশাপাশি ৭০-এর দশকের প্রথম দিকের শীর্ষ নায়িকাদের একজন ছিলেন। ভারতীয় গায়ক কিশোর কুমারের সাথে বিয়ের পর দুইটি চলচ্চিত্রে অভিনয় করে তিনি বলিউড ছেড়েছিলেন।\n\n\n== ব্যক্তিগত জীবন ==\nতিনি ১৯৭৫ সালে গোয়ান রাজনৈতিক পরিবারের সন্তান সিদ্ধার্থ বন্দোদকরকে বিয়ে করেন। বিয়ের কয়েকদিন পরেই দুর্ঘটনাজনিত বন্দুকের আঘাতে সিদ্ধার্থ মারা যান, লীনা ২৫ বছর বয়সে বিধবা হয়ে যান। ১৯৮০ সালে তিনি গায়ক কিশোর কুমারকে বিয়ে করেন। লীনার বাবা প্রাথমিকভাবে এই বিয়েতে আপত্তি করেছিলেন, কারণ কিশোর কুমার ইতিমধ্যেই তিনবার বিয়ে করেছিলেন এবং বয়সে লীনার থেকে ২০ বছরেরও বেশি বড় ছিলেন। পরবর্তীতে তিনি বিয়েতে রাজি হন। কিশোর কুমার ও লীনা চন্দাভরকরের সুমিত কুমার নামে একজন ছেলে রয়েছে। ১৯৮৭ সালে কিশোর কুমার মারা গেলে লীনা আবার ৩৭ বছর বয়সে বিধবা হয়ে যান। বর্তমানে তিনি তার ছেলে সুমিত, তার সৎ ছেলে অমিত কুমার ও তার স্ত্রীর সাথে থাকেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে লীনা চন্দাভরকর (ইংরেজি)"}