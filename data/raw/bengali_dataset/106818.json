{"pageid": 106818, "title": "ভোডাফোন ইন্ডিয়া", "url": "https://bn.wikipedia.org/wiki?curid=106818", "content": "ভোডাফোন ইন্ডিয়া ছিল ভারতের একটি মোবাইল অপারেটর। ২৩টি টেলিকম বৃত্তে পরিষেবা দানকারী এই সংস্থার প্রধান কার্যালয় মুম্বই শহরে অবস্থিত ছিল। ভোডাফোন এসারের মালিক ভোডাফোন গোষ্ঠী (৬৭%) ও এসার গোষ্ঠী (৩৩%)। রাজস্বের বিচারের ভারতী এয়ারটেলের পর ভারতে এই সংস্থার স্থান দ্বিতীয় এবং গ্রাহক সংখ্যার বিচারে তৃতীয়। ২০০৯ সালের ৩১ জুনের হিসেব অনুযায়ী, ভোডাফোন ইন্ডিয়ার গ্রাহক বাজার শেয়ার ১৮.৮% ও রাজস্ব বাজার শেয়ার ২০.৭%।\n২০০৭ সালের ১১ ফেব্রুয়ারি রিলায়েন্স কমিউনিকেশন ও হিন্দুজা গোষ্ঠীকে পিছনে ফেলে ভোডাফোন ১১.১ বিলিয়ন মার্কিন ডলারের বিনিময়ে হাচিনসন-এসারে লি কা সিঙের ৬৭% কর্তৃত্বভাগ কিনে নেয়। এসার গোষ্ঠীর হাতে রয়ে যায় মাত্র ৩৩% ভাগ। সমগ্র কোম্পানিটির মূল্য ছিল ১৮.৮ বিলিয়ন মার্কিন ডলার। ২০০৮ সালের ৮ মে হস্তান্তর সমাপ্ত হয়। সংস্থার পোষাকি নাম ভোদাফোন এসার হলেও দেশে এই সংস্থাটি ভোডাফোন নামেই পরিচিতি অর্জন করেছে। এই সংস্থা সারা ভারতে প্রিপেড ও পোস্টপেড জিএসএম সেলুলার ফোন কভারেজ প্রদান করত।\n\n\n== আরও দেখুন ==\nভোডাফোন\n\n\n== তথ্যসূত্র =="}