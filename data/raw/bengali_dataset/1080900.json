{"pageid": 1080900, "title": "মেলুকোট", "url": "https://bn.wikipedia.org/wiki?curid=1080900", "content": "মেলুকোটে হল ভারতের কর্ণাটক রাজ্যের মাণ্ড্য জেলার পাণ্ডবপুরা তালুকে অবস্থিত একটি তীর্থশহর। এই স্থানটি তিরুনারায়ণপুরম নামেও পরিচিত। যদুগিরি, যাদবগিরি ও যদুশৈলদীপ পর্বতের উপর কাবেরী নদী উপত্যকার উপরে এই শহরটি অবস্থিত।\nমেলুকোটে শহরে চেলুবনারায়ণ স্বামী মন্দির অবস্থিত। এই মন্দিরের মুকুট ও অলংকারের সম্ভারটি বার্ষিক উৎসবের সময় সর্বসমক্ষে আনা হয়। পাহাড়ের চূড়ায় যোগনৃসিংহ মন্দির অবস্থিত। এছাড়াও শহরে আরও কয়েকটি মন্দির ও পুষ্করিণী রয়েছে। এই শহরের অ্যাকাডেমি অফ সংস্কৃত রিসার্চে সহস্রাধিক বৈদিক ও সংস্কৃত পাণ্ডুলিপি রক্ষিত আছে।\nদ্বাদশ শতাব্দীর গোড়ার দিকে শ্রীবৈষ্ণব সন্ত রামানুজ বারো বছর মেলুকোটে বাস করেন। সেই কারণে শ্রীবৈষ্ণব সম্প্রদায়ের কাছে স্থানটি খুবই গুরুত্বপূর্ণ।\n\n\n== তথ্যসূত্র ==\n\n\n== বহিঃসংযোগ ==\n\n উইকিভ্রমণ থেকে মেলুকোটে ভ্রমণ নির্দেশিকা পড়ুন।\nMysore Nature| Melkote Temple Wildlife Sanctuary\nটেমপ্লেট:Hindu temples in Karnataka"}