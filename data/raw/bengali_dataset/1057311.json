{"pageid": 1057311, "title": "বিশ্ব অর্থনীতি", "url": "https://bn.wikipedia.org/wiki?curid=1057311", "content": "বিশ্ব অর্থনীতি বা বৈশ্বিক অর্থনীতি বলতে বিশ্বব্যাপী সব মানুষের অর্থনীতি তথা বৈশ্বিক অর্থনৈতিক ব্যবস্থাকে বোঝায়, যার মধ্যে দেশগুলির অভ্যন্তরীণ ও দেশগুলির নিজেদের মধ্যে পরিচালিত সমস্ত অর্থনৈতিক কর্মকাণ্ড অন্তর্ভুক্ত। এইসব অর্থনৈতিক কর্মকাণ্ডের মধ্যে উত্‍পাদন, ভোগ, অর্থনৈতিক ব্যবস্থাপনা, কাজ, আর্থিক লেনদেন এবং পণ্য ও সেবার বাণিজ্য অন্তর্ভুক্ত। তবে কিছু কিছু প্রেক্ষাপটে বিশ্ব অর্থনীতি (World economy) ও বৈশ্বিক অর্থনীতি (Global economy) পরিভাষা দুইটির মধ্যে পার্থক্য করা হয়। বৈশ্বিক অর্থনীতি ও আন্তর্জাতিক অর্থনীতি মোটামুটি সমার্থক এবং জাতীয় অর্থনীতিগুলি থেকে পৃথক। অন্যদিকে \"বিশ্ব অর্থনীতি\" হল ভিন্ন ভিন্ন দেশের পরিমাপকৃত অর্থনীতির সরল যোগফল। উৎপাদন মূল্য, ব্যবহার ও বিনিময়ের ন্যূনতম আদর্শমানকে ছাড়িয়ে গিয়ে বিশ্ব অর্থনীতির বহু বিভিন্ন সংজ্ঞা, উপস্থাপন, প্রতিমান ও মূল্যনিরূপণ বিদ্যমান। বিশ্ব অর্থনীতির সাথে পৃথিবী নামক গ্রহের ভূগোল ও বাস্তু-ব্যবস্থা অবিচ্ছেদ্য। \nসাধারণত বিশ্ব অর্থনীতি সম্পর্কিত প্রশ্নাদি শুধুমাত্র মানব অর্থনৈতিক কর্মকাণ্ডের মধ্যেই সীমাবদ্ধ থাকে এবং বিশ্ব অর্থনীতিকে সাধারণত অর্থের মানদণ্ডেই মূল্যায়ন করা হয়। এমনকি যেসব ক্ষেত্রে নির্দিষ্ট কিছু পণ্য বা সেবার মূল্য নিরূপণ করতে কোনও সাহায্যকারী দক্ষ বাজার অনুপস্থিত, বা যেসব ক্ষেত্রে স্বাধীন গবেষণা, প্রকৃত উপাত্ত ও সরকারি সহযোগিতার অপ্রতুলতার কারণে হিসাব করা দুরূহ, সেসব ক্ষেত্রেও আর্থিক মানদণ্ড ব্যবহৃত হয়। যেমন বেআইনি মাদকদ্রব্য বাণিজ্য ও কালোবাজারী পণ্যবাণিজ্য যেকোনও মানদণ্ডে বিশ্ব অর্থনীতির অংশ, কিন্তু সংজ্ঞানুযায়ী এগুলির কোনও আইনসম্মত বাজার নেই।  \nতবে যে সব ক্ষেত্রে মুদ্রাগত মূল্য প্রতিষ্ঠা করার জন্য একটি সুস্পষ্ট দক্ষ বাজার বিদ্যমান, সেগুলিতেও অর্থনীতিবিদরা বিদ্যমান বা আনুষ্ঠানিক বিনিময় হার ব্যবহার করে ঐ বাজারের আর্থিক এককগুলিকে বিশ্ব অর্থনীতির জন্য নির্ধারিত একটিমাত্র মুদ্রা এককে রূপান্তরিত করেন না, কারণ বিনিময় হারগুলি সাধারণত বিশ্বব্যাপী মূল্যের ঘনিষ্ঠ প্রতিফলন নয় (উদাহরণস্বরূপ যেসব ক্ষেত্রে সরকার কর্তৃক লেনদেনের পরিমাণ ও মূল্য কঠোরভাবে নিয়ন্ত্রিত হয়)। \nএর বিপরীতে স্থানীয় মুদ্রাতে বাজারের মূল্যমানকে সাধারণত ক্রয়ক্ষমতার সমতা নামক ধারণাটিকে ব্যবহার করে একটিমাত্র মুদ্রাতে রূপান্তর করা হয়। এই পদ্ধতিটিই নিচে ব্যবহার করে বিশ্বব্যাপী অর্থনৈতিক কর্মকাণ্ডগুলিকে ক্রয়ক্ষমতার সমতা.বিভিন্ন ক্রয়ক্ষমতা সমতা ক্যালকুলেটর উপলব্ধ রয়েছে, যা স্থানীয় মূল্যস্তরের উপর ভিত্তি করে মুদ্রার তুলনামূলক অর্থনৈতিক মূল্য নির্ধারণে সহায়তা করে।-ভিত্তিক প্রকৃত মার্কিন ডলার বা ইউরো-তে প্রাক্কলন করা হয়েছে। তবে আরও বহু বিভিন্ন উপায়ে বিশ্ব অর্থনীতির মূল্য-নির্ধারণ করা যায়। বিশ্বের প্রায় ৮০০ কোটি মানুষের সিংহভাগ কর্মকাণ্ড এই সব মূল্য-নির্ধারণ প্রক্রিয়াতে স্থান পায় কি না, তা নিয়ে সন্দেহের অবকাশ আছে। \nখ্রিস্টীয় ১৯শ শতকের মধ্যভাগ পর্যন্ত বৈশ্বিক উৎপাদনে চীন ও ভারত আধিপত্য বিস্তার করেছিল। বিশেষ করে ভারতসহ দক্ষিণ এশিয়া অঞ্চলটি (ভারতীয় উপমহাদেশ) খ্রিস্টীয় ১ম শতক থেকে ১৭শ শতক পর্যন্ত বিশ্বের বৃহত্তম আঞ্চলিক অর্থনীতির অধিকারী ছিল। অতঃপর পশ্চিম ইউরোপ ও উত্তর আমেরিকায় শিল্প বিপ্লবের তরঙ্গগুলির কারণে পশ্চিম গোলার্ধের দেশগুলি বিশ্ব অর্থনীতির পুরোধা হয়ে ওঠে। ২০২৪ সালের হিসাব অনুযায়ী ২০টি দেশ বা সম্মিলিত অঞ্চলের প্রতিটির নামিক বা প্রকৃত (ক্রয়ক্ষমতা সমতাভিত্তিক) স্থূল অভ্যন্তরীণ উৎপাদন (জিডিপি) ন্যূনতম ২ লক্ষ কোটি মার্কিন ডলার পৌঁছেছে। এগুলি হল ব্রাজিল, কানাডা, চীন, মিশর, ফ্রান্স, জার্মানি, ভারত, ইন্দোনেশিয়া, ইতালি, জাপান, মেক্সিকো, মার্কিন যুক্তরাষ্ট্র, ইউরোপীয় ইউনিয়ন ও আফ্রিকান ইউনিয়ন।\nউচ্চমাত্রায় সরকারি বিনিয়োগ স্বত্ত্বেও ২০২০ সালে কোভিড-১৯ বৈশ্বিক মহামারীর মধ্যভাগে বিশ্ব অর্থনীতি ৩.৪% সংকুচিত হয়। তবে এটি বিশ্বব্যাংক প্রাথমিক যে ৫.২ শতাংশ সংকোচনের পূর্বাভাস দিয়েছিল, তার চেয়ে উন্নত ছিল। বৈশ্বিক স্থূল অভ্যন্তরীণ উৎপাদনের ৮০%-ই শহরগুলিতে সংঘটিত হয়, এ কারণে উপরোল্লিখিত অবনতির সিংহভাগই তারাই মোকাবেলা করে। ২০২১ সালে এসে বিশ্ব অর্থনীতি আবার ৫.৫% হারে প্রবৃদ্ধি লাভ করে স্বমূর্তি ধারণ করে।\nফুটসি বৈশ্বিক অংশমূল্য ধারা (ফুটসি ওয়ার্ল্ড ইকুইটি সিরিজ) হল অনেকগুলি অংশপত্র বাজার (শেয়ার বাজার) সূচকের একটি ধারা, যাতে ৪৮টি দেশের সম্ভার (স্টক) উপস্থাপন করা হয়, এবং যাতে বিশ্বের বিনিয়োগযোগ্য বাজার পুঁজিভবনের ৯৮% অন্তর্ভুক্ত।\n\n\n== সামগ্রিক বৈশ্বিক চিত্র ==\n\n\n=== দেশ অনুসারে বিশ্ব অর্থনীতি ===\n\n\n=== জিডিপি এবং বৈশ্বিক অর্থনৈতিক প্রবৃদ্ধির ভাগের দ্বারা বর্তমান বিশ্বের বৃহত্তম অর্থনীতির তালিকা ===\n\n\n=== জিডিপি (মনোনীত) এর উপর ভিত্তি করে বিশ্বের বিশ বৃহত্তম অর্থনীতির তালিকা ===\n\n\n=== জিডিপি (পিপিপি) এর উপর ভিত্তি করে বিশ্বের বিশ বৃহত্তম অর্থনীতির তালিকা ===\n\n\n== আরও দেখুন ==\nপুঁজিবাদ\nচতুর্থ শিল্প বিপ্লব\nবিশ্বায়ন\nআঞ্চলিক অর্থনীতি:\n\nআফ্রিকার অর্থনীতি\nইউরোপের অর্থনীতি\nঘটনা:\n\n২০০৭-২০০৮ আর্থিক সংকট\nকোভিড-১৯ এর বৈশ্বিক মহামারীর অর্থনৈতিক প্রভাব\nতালিকা:\n\nজিডিপি (মনোনীত) অনুযায়ী রাষ্ট্রসমূহের তালিকা – বর্তমান মুদ্রা বাজারের বিনিময় হারের ভিত্তিতে\nজিডিপি (পিপিপি) অনুযায়ী রাষ্ট্রসমূহের তালিকা – ক্রয়ক্ষমতা সমতা অনুসারে\n\n\n== তথ্যসূত্র ==\n\n\n== বহিঃসংযোগ ==\n\nOECD – Economic Outlook\nUS Bureau of Labor and Statistics, Major Economic Indicators\nIMF – World Economic Outlook\nUN DESA – World Economy publications\nCIA – The World Factbook – World\nCareer Education for a Global Economy  ওয়েব্যাক মেশিনে আর্কাইভকৃত ৭ জুন ২০১১ তারিখে\nBBC News Special Report – Global Economy\nGuardian Special Report – Global Economy\nWorld Bank Summary Trade Statistics for World"}