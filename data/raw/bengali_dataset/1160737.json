{"pageid": 1160737, "title": "আহলেহাদীছ আন্দোলন বাংলাদেশ", "url": "https://bn.wikipedia.org/wiki?curid=1160737", "content": "আহলেহাদীছ আন্দোলন বাংলাদেশ (আরবি: جَمْعِيَّةُ تَحْرِيكِ أَهْلِ الْحَدِيْثِ بَنْغَلاَدِيْشِ, প্রতিবর্ণীকৃত: Jamyʿāt Tahrik-e Ahlil Hadith Bangladesh; ফরাসি: Association Tahreq Ahl Al-Hadith du Bangladesh) বাংলাদেশের একটি অরাজনৈতিক ইসলামী সংগঠন। যা ইসলামের সালাফি মতাদর্শ অনুসরণ করে। এটি ১৯৯৪ সালে রাজশাহী বিশ্ববিদ্যালয়ের আরবি বিভাগের শিক্ষক প্রফেসর ড. মুহাম্মাদ আসাদুল্লাহ আল-গালিব দ্বারা প্রতিষ্ঠিত হয়েছিল, যিনি এটির নেতৃত্ব দিয়ে চলেছেন।\n\n\n== লক্ষ্য ও উদ্দেশ্য ==\nসংগঠনটি ভেজালমুক্ত তাওহীদের প্রচার ও প্রতিষ্ঠা এবং জীবনের সকল ক্ষেত্রে কুরআন ও সহীহ হাদীসের অনুসরণকে লক্ষ্য ও উদ্দেশ্য হিসেবে গ্রহণ করেছে। এ সংগঠনের রাষ্ট্রীয় ক্ষমতা গ্রহণের রাজনৈতিক লক্ষ্য নেই। বরং মানুষের বিশ্বাস ও আমলগত ভ্রান্তি সংশোধন করার মাধ্যমে সমাজ সংস্কার করাকেই সামাজিক ও রাজনৈতিক লক্ষ্য হিসেবে গণ্য করে।\n\n\n== মূলনীতি ==\nআহলেহাদীছ আন্দোলন পাঁচটি দফাকে সংগঠনের মূলনীতি হিসেবে গ্রহণ করেছে। সেসব মূলনীতির ভিত্তিতেই সংগঠন পরিচালিত হয়। সেগুলো হলো -\n\nকিতাব ও সুন্নাতের সার্বভৌম অধিকার প্রতিষ্ঠা,\nতাক্বলীদে শাখসী বা অন্ধ ব্যক্তিপূজার অপনোদন,\nইজতিহাদ বা শরীআত গবেষণার দুয়ার উন্মুক্ত করণ,\nসকল সমস্যায় ইসলামকেই একমাত্র সমাধান হিসাবে পরিগ্রহণ,\nমুসলিম সংহতি দৃঢ়ীকরণ ।\n\n\n== কর্মসূচী ==\nআহলেহাদীছ আন্দোলন তার লক্ষ্য ও উদ্দেশ্য বাস্তবায়নে চার দফা কর্মসূচি নির্ধারণ করেছে। সেগুলো হল -\n\nতাবলীগ (প্রচার),\nতানযীম (সংগঠন),\nতারবিয়াত (প্রশিক্ষণ)\nতাজদীদে মিল্লাত (সমাজ সংস্কার) ।\nএসব কর্মসূচীর মধ্যে সংগঠনটি সমাজ সংস্কারকেই প্রাধান্য দিয়ে থাকে।\n\n\n== তথ্যসূত্র =="}