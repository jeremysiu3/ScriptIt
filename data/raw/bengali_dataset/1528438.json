{"pageid": 1528438, "title": "গ্লোরিয়া ডি সুজা", "url": "https://bn.wikipedia.org/wiki?curid=1528438", "content": "গ্লোরিয়া ডি সুজা (৫ই এপ্রিল ১৯৩৭ - ৩রা এপ্রিল ২০১৩) ছিলেন একজন সামাজিক উদ্যোক্তা এবং আন্তর্জাতিক অলাভজনক সংস্থা অশোকার প্রথম ফেলো। তিনি শিক্ষা সংস্কার এবং আধুনিক সামাজিক উদ্যোক্তা হিসেবে তাঁর কাজের জন্য পরিচিত ছিলেন। তিনি ভারতের মুম্বাইতে প্রাথমিক বিদ্যালয়ের শিক্ষিকা হিসেবে কাজ শুরু করেন। ১৯৭১ সালে, একটি বেসরকারি জেসুইট স্কুলে শিক্ষকতা করার সময় তিনি তাঁর পাঠ্যক্রমে অভিজ্ঞতামূলক এবং পরিবেশগত পদ্ধতি গ্রহণ করে পরিবর্তন আনতে উৎসাহিত হন। তিনি দেখেছিলেন যে সেই সময়ে ভারতের মেধা পাচারের হার বেশি। তিনি সামগ্রিকভাবে শিক্ষা ব্যবস্থায় পরিবর্তন আনতে চেয়েছিলেন।\n\n\n== সামাজিক উদ্যোক্তা ==\n\n\n=== অশোকা এবং পরিসর আশা ===\n১৯৮২ সালে বিল ড্রেটন এবং তাঁর সহকর্মীদের দ্বারা পরিচালিত \"অশোকা : ইনোভেটর্স ফর দ্য পাবলিক\"-এর ফেলো হন গ্লোরিয়া ডি সুজা। প্রতিভা এবং উদ্দেশ্যের প্রতি গ্লোরিয়ার নিষ্ঠার জন্য এবং সেইসাথে তাঁর ব্যবসায়িক দক্ষতার জন্য তাঁকে নির্বাচিত করা হয়েছিল। তিনি তাঁর শিক্ষকতার চাকরি ছেড়ে দেন এবং অশোকের সহায়তায়, একই বছর তাঁর নিজস্ব স্থানীয় এনজিও, পরিসর আশা, তৈরি করেন।\nপরিসর আশার মাধ্যমে, গ্লোরিয়া পরিবেশগত অধ্যয়ন প্রোগ্রামটি তৈরি করেছিলেন। তিনি মুম্বাই পৌর স্কুল বোর্ডকে সফলভাবে রাজি করান ১,৭০০টি পাবলিক স্কুলকে পরিবেশগত অধ্যয়নের জন্য একটি পরীক্ষামূলক পাইলট প্রকল্প পরিচালনার অনুমতি দিতে। ১৯৮০-এর দশকের শেষের দিকে, ভারত সরকার এটিকে দেশের গণ শিক্ষা ব্যবস্থায় গ্রহণ করে, এর ফলে ১ম - ৩য় শ্রেণীর শিক্ষার্থীদের  পাঠ্যক্রমে এটি একটি বাধ্যতামূলক শর্তে পরিণত হয়। এনটাইটেলড এনভায়রনমেন্টাল স্টাডিজ অ্যাপ্রোচ অ্যাণ্ড লার্নিং (ইএসএএল) শিরোনামে, এই প্রোগ্রামটি এখন পরিসর আশার মূল নীতি।\n\n\n=== অন্যান্য প্রতিষ্ঠান ===\nগ্লোরিয়া ডি সুজা শিক্ষা সংস্কারের জন্য আরও অনেক এনজিও, সরকারি সংস্থা এবং কর্পোরেশনের সাথে সহযোগিতা করেছিলেন। ১৯৮৮ সালে ডিফেন্স ফর চিলড্রেন ইন্টারন্যাশনালের সাথে তাঁর সহযোগিতায় পথশিশু এবং সরকারি প্রতিষ্ঠানের মূল্যায়ন করা হয়। তারা 'অভ্যর্থনা', 'পর্যবেক্ষণ' এবং 'পুনর্বাসনের' জন্য সম্ভাব্য প্রতিষ্ঠানগুলি চিহ্নিত করে এবং বাস্তব ক্ষেত্রে আবিষ্কার করে যে আমলাতান্ত্রিক অযোগ্যতা বিশ্বব্যাপী এই শিশুদের শিক্ষা এবং সুরক্ষাকে বাধাগ্রস্ত করছে।\n২০০১ সালে, ভারতের মেগা-শহরগুলির শিক্ষাকেন্দ্রগুলি ভারতের রাস্তার ও কর্মজীবী শিশুদের উপর একটি গবেষণা পরিচালনা করার জন্য নতুন দিল্লিতে অবস্থিত জাতিসংঘের শিক্ষা, বৈজ্ঞানিক ও সাংস্কৃতিক সংস্থা থেকে একটি দায়িত্ব পেয়েছিল। প্রকাশিত প্রতিবেদনে, তিনি কর্মরত শিশুদের পুনর্বাসনের ফলাফলের কথা জানিয়েছেন।\n\n\n== ব্যক্তিগত জীবন এবং দর্শন ==\nগ্লোরিয়া ডি সুজার জন্ম ১৯৩৭ সালের ৫ই এপ্রিল। তিনি বলেছেন যে কখনোই তাঁর লক্ষ্য সাফল্য ছিল না, বরং ফলপ্রসূতা ছিল। তিনি উন্নয়নশীল দেশগুলিতে আধুনিক, পাশ্চাত্য শিক্ষার নীতিগুলি প্রবর্তনের ক্ষেত্রে তাঁর দৃষ্টিভঙ্গি, দৃঢ়তা এবং মুক্তমনতাকে কৃতিত্ব দিয়েছেন।\nতিনি ২০১৩ সালের ৩রা এপ্রিল মারা যান।\n\n\n== তথ্যসূত্র =="}