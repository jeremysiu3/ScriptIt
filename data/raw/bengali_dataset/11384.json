{"pageid": 11384, "title": "ফরেস্ট গাম্প", "url": "https://bn.wikipedia.org/wiki?curid=11384", "content": "ফরেস্ট গাম্প (ইংরেজি: Forrest Gump) ১৯৯৪ সালে মুক্তি পাওয়া একটি মার্কিন চলচ্চিত্র। এই চলচ্চিত্রটিতে অভিনয়ের জন্য টম হ্যাংক্‌স্ সেরা অভিনেতা হিসেবে ৬৭ তম অস্কার পুরস্কার লাভ করেন। চলচ্চিত্রটি পরিচালনা করেছেন রবার্ট জেমেকিস। উইন্সটন গ্রুমের লেখা উপন্যাস ফরেস্ট গাম্প অবলম্বনে নির্মিত হয়েছে এই চলচ্চিত্রটি; যার চিত্রনাট্য লিখেছেন এরিক রথ। চলচ্চিত্রটি ১৯৯৫ সালের অস্কার প্রতিযোগিতায় সর্বমোট ১৪ টি বিভাগে মনোনয়ন পায় এবং ৬ টি বিভাগে শ্রেষ্ঠ পুরস্কার লাভ করে।\n\n\n== কাহিনী সংক্ষেপ ==\nচলচ্চিত্রটির মূল কাহিনী শুরু হয় ১৯৮১ সালের কোন এক সময়ে, কোন এক বাস স্টেশনে। বোকাসোকা ফরেস্ট গাম্প কীভাবে ঘটনাক্রমে তার জীবনকে আমেরিকার ইতিহাসের কয়েকটি গুরুত্বপূর্ণ রাজনৈতিক ঘটনার সঙ্গে জড়িয়ে ফেলে, তারই বর্ণনা ছিল গাম্পের কন্ঠে। কোন রকম চেষ্টা ছাড়াই সে ফুটবল তারকা হয়ে যায়, জন এফ কেনেডির সঙ্গে ব্যক্তিগতভাবে দেখা করার সুযোগ পায়, ভিয়েতনাম যুদ্ধে দেশের হয়ে যোগ দেয়, লাভজনক চিংড়ি ব্যবসায় জড়িয়ে পরে, বছরের পর বছর ধরে গ্রামান্তর দৌঁড়ে অংশ নেয়। শুধু তাই নয়, ওয়াটার গেট কেলেঙ্কারিও সে উন্মোচন করে। জন লেননের সাথেও সময় কাটিয়েছিল গাম্প। নিজের সরল ব্যক্তিত্ব ও সাদামাটা জীবনে ফরেস্ট গাম সব সময়ই ছোট্ট বেলার বান্ধবী জেনীকে কাছে চেয়েছিলো। কিন্তু নিরীহ, সরল ফরেস্ট গাম আমেরিকার সব বড় বড় ঘটনার সাক্ষী হয়ে ওঠে। তবুও শেষ পর্যন্ত সে সাধারণই থেকে যায়।\n\n\n== বিখ্যাত সংলাপ ==\nফরেস্ট গাম্প চলচ্চিত্রটি বিখ্যাত কিছু সংলাপের জন্য পরিচিতি।\n(১)লেফটেন্যান্ট ড্যানিয়েল টেইলর: তুমি কি এখনো ঈশ্বরকে খুঁজে পাওনি, গাম্প? ফরেষ্ট গাম্প: আমি জানি না, কিন্তু আমি তাকে খুজতেছিলাম, স্যার।\n(২)আমার নাম ফরেস্ট গাম্প, লোকে আমাকে ফরেস্ট গাম বলে।’\n\n\n== বক্স অফিস ==\n$৫৫ মিলিয়নে অর্থ ব্যয়ে নির্মিত ফরেস্ট গাম্প চলচ্চিত্রটি যুক্তরাষ্ট্রে মুক্তির প্রথম সপ্তাহেই $২৪,৪৫০,৬০২ মার্কিন ডলার সহ বিশ্বব্যপী সর্বমোট $৬৭৭,৯৪৫,৩৯৯ মার্কিন ডলার আয় করেছে।\n\n\n== ভারতীয় পুনঃনির্মাণ ==\nমূল নিবন্ধ:লাল সিংহ চড্ঢা\n২০১৯ সালের মার্চে, বলিউড অভিনেতা এবং চলচ্চিত্র নির্মাতা আমির খান ঘোষণা করেন যে তিনি ফরেস্ট গাম্পের ভারতীয় পুনঃনির্মাণ লাল সিং চাদ্ধায় প্রযোজনা ও অভিনয় করবেন এবং অদ্বৈত চন্দন পরিচালক হিসাবে কাজ করবে। লাল সিং চাদ্ধাকে ভায়াকমের বৃহত্তম স্টুডিও ভাইকম ১৮ মোশন পিকচারস এবং আমির খান প্রোডাকশন প্রযোজনা করবে। ছবিটি ভারতীয় ইতিহাস দ্বারা অনুপ্রাণিত হবে, করোনা ভাইরাস প্রাদুর্ভাবের পরে ছবিটির চিত্রগ্রহণ শুরু হবে, তবে মুক্তির তারিখ নির্ধারণ করা হয়নি। ছবিটিতে আরও অভিনয় করবেন অভিনেত্রী কারিনা কাপুর।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ফরেস্ট গাম্প   (ইংরেজি)\nটিসিএম চলচ্চিত্র ডেটাবেজে ফরেস্ট গাম্প\nঅলমুভিতে ফরেস্ট গাম্প (ইংরেজি)\nবক্স অফিস মোজোতে ফরেস্ট গাম্প (ইংরেজি)\nরটেন টম্যাটোসে ফরেস্ট গাম্প (ইংরেজি)"}