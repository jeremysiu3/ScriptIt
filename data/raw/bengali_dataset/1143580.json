{"pageid": 1143580, "title": "সৃজনী বিদ্যানিকেতন স্কুল এন্ড কলেজ", "url": "https://bn.wikipedia.org/wiki?curid=1143580", "content": "সৃজনী বিদ্যানিকেতন স্কুল এন্ড কলেজ\nবাংলাদেশের বরিশাল বিভাগের  পটুয়াখালী জেলার দুমকি উপজেলার একটি স্বনামধন্য শিক্ষা প্রতিষ্ঠান। এই শিক্ষা প্রতিষ্ঠানটি পটুয়াখালী বিজ্ঞান ও প্রযুক্তি বিশ্ববিদ্যালয়(পবিপ্রবি) অধিভুক্ত একটি উচ্চ মাধ্যমিক বিদ্যালয়। এ শিক্ষাপ্রতিষ্ঠানটি ১৯৯৩ সালের ০১লা ফেব্রুয়ারী প্রতিষ্ঠা করা হয়। এ শিক্ষাপ্রতিষ্ঠানটির প্রতিষ্ঠাতা ও পরিচালক হলেন পটুয়াখালী বিজ্ঞান ও প্রযুক্তি বিশ্ববিদ্যালয়ের(পবিপ্রবি) আইন ও ভূমি অনুষদের সাবেক ডিন আ.ক.ম মোস্তফা জামান।\n\n\n== ইতিহাস ==\n১৯৯৩ সালের ০১লা ফেব্রুয়ারী তৎকালীন পটুয়াখালী কৃষি কলেজের শিক্ষক (বাংলাদেশ কৃষি বিশ্ববিদ্যালয়, ময়মনসিংহের অধিভুক্ত) প্রফেসর আ.ক.ম মোস্তফা জামানের নেতৃত্বে একদল মহৎ,শিক্ষানুরাগী ও হৈতষী শিক্ষক-কর্মকর্তা এ অঞ্চলের শিক্ষার সার্বিক মানোন্নয়ন,শিক্ষিত ও দক্ষ মানবসম্পদ তৈরি এবং বিজ্ঞাননির্ভর  শিক্ষাদানের লক্ষ্যে প্রতিষ্ঠা করেন সৃজনী বিদ্যানিকেতন। শুরুতে শিশু শ্রেণী থেকে  মাধ্যমিক স্তর পর্যন্ত পাঠদান করানো হলেও, পরবর্তীতে ২০১৪ সালে উচ্চ মাধ্যমিক স্তরে রূপান্তরিত করা হয়। উচ্চ মাধ্যমিক স্তরে শুরুতে বিজ্ঞান বিভাগে পাঠদান করানো হয়। এবং  ২০১৬-২০১৭ শিক্ষাবর্ষ থেকে বাণিজ্য বিভাগে পাঠদান শুরু হয়। প্রতিষ্ঠানটি সরাসরি পটুয়াখালী বিজ্ঞান ও প্রযুক্তি বিশ্ববিদ্যালয়ের(পবিপ্রবি) পৃষ্ঠপোষকতায় পরিচালিত হয়। ২০২১ সাল থেকে পটুয়াখালী বিজ্ঞান ও প্রযুক্তি বিশ্ববিদ্যালয়ের হেলথ এন্ড হাইজিন ডিপার্টমেন্টের চেয়ারম্যান অধ্যাপক লিটন চন্দ্র সেন সৃজনী বিদ্যানিকেতন স্কুল এন্ড কলেজের অধ্যক্ষ হিসেবে দায়িত্ব পালন করছেন।\n\n\n== চিত্রশালা ==\n\n\n== তথ্যসূত্র =="}