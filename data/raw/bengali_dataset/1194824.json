{"pageid": 1194824, "title": "নেপটিস ক্লিনিয়া", "url": "https://bn.wikipedia.org/wiki?curid=1194824", "content": "সুলিড সেলার(বৈজ্ঞানিক নাম: Neptis clinia (Moore)) 'নিমফ্যালিডি'(Nymphalidae) গোত্র ও 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি।\n\n\n== আকার ==\nসুলিড সেলার এর প্রসারিত অবস্থায় ডানার আকার ৪৫-৬০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত সুলিড সেলার এর উপপ্রজাতি হল-\n\nNeptis clinia kallaura Moore, 1881 – Sahyadri Sullied Sailer\nNeptis clinia praedicta Smetacek, 2011 – West Himalayan Sullied Sailer\nNeptis clinia susruta Moore, 1872 – Himalayan Sullied Sailer\nNeptis clinia clinia Moore, 1872 – Andaman Sullied Sailer\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ, নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল কালচে বাদামী বর্নের। সাদা দাগ ছোপ এবং বন্ধনি সরু এবং ময়লাটে সাদা বর্নের। সামনের ডানার সেল এর অন্তর্ভুক্ত সাদা দাগ এবং সেল বহিস্থ তিনকোনা এবং বহিপ্রান্ত সূঁচালো ছোপ সংযুক্ত নয়। সাবটার্মিনাল ছোপ সারির উপরের দিকের ছোপগুলি ভিতরের দিকে বাঁকানো নয়। পিছনের ডানার ডিসকাল বন্ধনীটি সরু এবং ৩ ও ৪ নং শিরা দ্বারা খন্ডিত। উক্ত বন্ধনীটি ৩ নং শিরামধ্যের বেস অথবা গোড়া অবধি প্রবিস্ট নয়।\nডানার নিম্নতল লালচে বাদামী ও দাগ-ছোপ এবং বন্ধনী কালচে সাদা বর্নের। দাগ-ছোপ বন্ধনীর উপরিতলেরি অনুরূপ তবে ইষদ অস্পষ্ট। সামনের ডানার সেলস্থ দাগটি ও সেল  বহিস্থ তেকোনা সূঁচালো ছোপটি নিচের অংশে সংলগ্ন অথবা সংযুক্ত।\nএই প্রজাতির ৪টি উপ-প্রজাতি বর্তমান। দক্ষিন ভারতীয় উপ-প্রজাতি Neptis clinia kallaura এর ডানার উপরিতলের ডিসকাল বন্ধনীটি চওড়া এবং পরিচ্ছন্ন সাদা এবং সামনের ডানার উপরিতলের ২ ও ৩ নং শিরামধ্যের ডিসকাল ছোপগুলি বহিপ্রান্তে গোলাকৃতি। উত্তর ভারতীয় উপ-প্রজাতি Neptis clinia susruta এর সামনের ডানার উপরিতলের ডিসকাল বন্ধনী অংশটুকু অপ্রিচ্ছন্ন সাদা এবং ২ ও ৩ নং শিরামধ্যস্থ ডিসকাল ছোপদুটির বহিপ্রান্ত চারকোনা। এই প্রজাতির পুরুষ প্রকার স্ত্রী অপেক্ষা আকারে ছোট।\n\n\n== তথ্যসূত্র =="}