{"pageid": 1043448, "title": "আন্না", "url": "https://bn.wikipedia.org/wiki?curid=1043448", "content": "আন্না (জন্ম ২৯ এপ্রিল) হচ্ছেন একজন সাবেক বাংলাদেশী চলচ্চিত্র অভিনেত্রী, নৃত্যশিল্পী ও প্রযোজক। তিনি ২০০৬ সালে বিনোদন বিচিত্রা ফটোসুন্দরী প্রতিযোগিতায় রানার্সআপ হন। এরপর ২০০৭ সালে শাকিব খান অভিনীত এফআই মানিকের মায়ের হাতে বেহেস্তের চাবি চলচ্চিত্রের মাধ্যমে চলচ্চিত্র শিল্পে অভিষেক ঘটে তার।\n\n\n== কর্মজীবন ==\nআন্না ২০০৭ সালে শাকিব খান অভিনীত এফ আই মানিকের মায়ের হাতে বেহেস্তের চাবি চলচ্চিত্রের মাধ্যমে চলচ্চিত্র শিল্পে অভিষেক ঘটান। এরপর তিনি প্রায় অর্ধশত চলচ্চিত্রে অভিনয় করেছেন। তার অভিনীত উল্লেখযোগ্য চলচ্চিত্রের মধ্যে রয়েছে পিতা মাতার আমানত, মা বাবা আর সন্তান, জীবন যুদ্ধ, সমাধি, মনের ঘরে বসত করে, সন্তান আমার অহংকার, পাঁচ টাকার প্রেম, স্বামী হারা সুন্দরী, তুমি আমার স্বামী, বাজাও বিয়ের বাজনা ইত্যাদি।\nএছাড়াও বউ বাড়ী ও জামাই সাহেব নামে দুটি নাটকও প্রযোজনা করেছেন তিনি। ছায়ানট থেকে ক্ল্যাসিক্যাল নৃত্যের উপর প্রশিক্ষণও গ্রহণ করেন তিনি।\n\n\n== ব্যক্তিগত জীবন ==\nআন্না ২০১৬ সালের ১ জানুয়ারি সাগর সিদ্দিকী নামে একজন আইনজীবীর সঙ্গে বিবাহবন্ধনে আবদ্ধ হন।\n\n\n== চলচ্চিত্রের তালিকা ==\nবিদ্রোহী পদ্মা (শিশুশিল্পী)\nমালা তুমি কার (শিশুশিল্পী)\nপ্রেম পিয়াসী (শিশুশিল্পী)\nমায়ের হাতে বেহেস্তের চাবি (২০০৭)\nপিতা মাতার আমানত (২০০৮)\nসন্তান আমার অহংকার (২০০৮)\nমনের ঘরে বসত করে (২০১০)\nবাজাও বিয়ের বাজনা (২০১০)\nঅল্প অল্প প্রেমের গল্প (২০১৪)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আন্না (ইংরেজি)\nবাংলা মুভি ডেটাবেজে আন্না"}