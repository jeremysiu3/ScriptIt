{"pageid": 1378205, "title": "ড্রিম গার্ল ২", "url": "https://bn.wikipedia.org/wiki?curid=1378205", "content": "ড্রিম গার্ল ২ (অনু. স্বপ্নের বালিকা ২) হলো রাজ শাণ্ডিল্য পরিচালিত এবং বালাজি মোশন পিকচার্সের অধীনে একতা কাপুর ও শোভা কাপুর প্রযোজিত একটি ভারতীয় হিন্দি ভাষার কমেডি - নাট্য চলচ্চিত্র। ছবিটি ২০১৯ সালের চলচ্চিত্র ড্রিম গার্লের একটি আধ্যাত্মিক সিক্যুয়েল । এতে অভিনয় করেছেন আয়ুষ্মান খুরানা, অনন্যা পান্ডে, পরেশ রাওয়াল, অন্নু কাপুর, রাজপাল যাদব, বিজয় রাজ, আসরানি, অভিষেক ব্যানার্জি, মনজোত সিং এবং সীমা পাহওয়া।\nপ্রধান ফটোগ্রাফি বা সিনেমার চিত্রধারণের কাজ ২০২২ সালের আগস্টে শুরু হয় এবং ২০২৩ সালের মার্চ মাসে শেষ হয় । এটি ২০২৩ সালের ২৫ শে আগস্ট প্রেক্ষাগৃহে মুক্তি পায়।\n\n\n== পটভূমি ==\nকরম, মথুরার একটি ছোট-শহরের ছেলে। তার বাবার ঋণ পরিশোধের জন্য প্রতিদিন তাকে সংগ্রাম করতে হচ্ছে। তার বাবা যেন পৃথিবীর প্রায় সকল মানুষের কাছ থেকে টাকা ধার নিয়েছেন। অন্যদিকে, সে পরীকে গভীরভাবে ভালোবাসে। পরীর বাবা তাকে বিয়ে করার জন্য কিছু শর্ত রেখেছেন।করম পুজা সেজে পোজ দেয়, যা বিশৃঙ্খলা তৈরী করে এবং নানাবিধ মজার ঘটনার জন্ম দেয়। \n\n\n== কুশীলব ==\nআয়ুষ্মান খুরানা - পূজা / করমবীর সিং - জগজিতের ছেলে\nঅনন্যা পান্ডে - পরী শ্রীবাস্তব, করমবীরের ভালোবাসা\nজগজিৎ সিং - এর চরিত্রে অন্নু কাপুর\nআবু সালিমের চরিত্রে পরেশ রাওয়াল - শাহরুখের বাবা\nসোনা ভাই হিসেবে বিজয় রাজ\nশৌকিয়া চরিত্রে রাজপাল যাদব\nইউসুফ আলী সেলিম খান এর চরিত্রে আসরানি\nজয়পাল শ্রীবাস্তব, পরীর বাবার ভূমিকায় মনোজ যোশী\nজুমানি চরিত্রে সীমা পাহওয়া\nস্মাইলি ধিল্লন হিসেবে মনজোত সিং\nশাহরুখ সেলিমের ভূমিকায় অভিষেক ব্যানার্জি\nটাইগার পান্ডে চরিত্রে রঞ্জন রাজ\n\n\n== সঙ্গীত ==\nছবিটির সংগীতায়োজন করেছেন মিট ব্রোস এবং তানিষ্ক বাগচি এবং ব্যাকগ্রাউন্ড স্কোর করেছেন হিতেশ সোনিক । \"দিল কা টেলিফোন ২.০\" শিরোনামের প্রথম এককটি ১০ আগস্ট ২০২৩ এ প্রকাশিত হয়। \"ইয়ে হাওয়া\" শিরোনামের দ্বিতীয় এককটি ১৬ আগস্ট ২০২৩ -এ প্রকাশিত হয়। \"পাপা\" শিরোনামের তৃতীয় এককটি ২৪ আগস্ট ২০২৩ এ প্রকাশিত হয়।\n\n\n== মুক্তি ==\n২০২২ সালের সেপ্টেম্বরে, ঘোষণা করা হয়েছিল যে চলচ্চিত্রটি ২৯ জুন ২০২৩ তারিখে প্রেক্ষাগৃহে মুক্তির জন্য নির্ধারিত ছিল, যা পরবর্তীতে এক সপ্তাহের মধ্যে ২৩ জুন ২০২৩ -এ এগিয়ে আনা হয়।   পরে মুক্তির তারিখ পরিবর্তন করে ৭ জুলাই ২০২৩ করা হয়।  ২৪ এপ্রিল ২০২৩ -এ, ছবিটি একটি নতুন মুক্তির তারিখ ২৫ আগস্ট ২০২৩ ঘোষণা করা হয়। \n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ড্রিম গার্ল ২  (ইংরেজি)\nবলিউড হাঙ্গামায় ড্রিম গার্ল ২ (ইংরেজি)"}