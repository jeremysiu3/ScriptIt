{"pageid": 1079591, "title": "বাংলাদেশ–ইউরোপীয় ইউনিয়ন সম্পর্ক", "url": "https://bn.wikipedia.org/wiki?curid=1079591", "content": "বাংলাদেশ-ইউরোপীয় ইউনিয়নের সম্পর্ক বলতে বাংলাদেশ এবং ইউরোপীয় ইউনিয়নের মধ্যে দ্বিপাক্ষিক বৈদেশিক সম্পর্কে বোঝায়। ইইউ বাংলাদেশের সবচেয়ে বড় রপ্তানি গন্তব্য। বাংলাদেশে ইইউর বর্তমান রাষ্ট্রদূত রেনসে তিরিংক।\n\n\n== ইতিহাস ==\n২০১৬ সালে ঢাকার রাষ্ট্রীয় অতিথি ভবন মেঘনায় অভিবাসন ব্যবস্থাপনা বিষয়ক বাংলাদেশ-ইইউ সংলাপ অনুষ্ঠিত হয়। সংলাপটি অনিয়মিত অভিবাসন এবং এটি পরিচালনা এবং বাংলাদেশে এ সম্পর্কে সচেতনতা বৃদ্ধির উপায়ের উপর দৃষ্টি নিবদ্ধ করে। ২০১৬ সালে বাংলাদেশের এনজিও সংক্রান্ত নতুন নিয়মকানুন নিয়ে ইইউ তাদের হতাশা প্রকাশ করেছে।\n\n\n== সাংস্কৃতিক সম্পর্ক ==\nইইউ বাংলাদেশে শ্রম পরিস্থিতি, গণতন্ত্র এবং মতপ্রকাশের স্বাধীনতা উন্নয়নে প্রচারণা চালিয়েছে। ২০১৩ সালে বাংলাদেশ ইইউ-এর সাথে দেশের শ্রম পরিস্থিতি শক্তিশালী করতে সাসটেইনেবিলিটি কম্প্যাক্ট স্বাক্ষর করেছে। ইইউ বাংলাদেশেও মৃত্যুদণ্ড বিলোপ করার প্রচারণা চালিয়েছে।\n\n\n== অর্থনৈতিক সম্পর্ক ==\n২০০১ সালে ইইউ-বাংলাদেশ সহযোগিতা চুক্তি স্বাক্ষরিত হয় যা বাণিজ্যিক সম্পর্কের ভিত্তি স্থাপন করেছিল। ইউরোপীয় ইউনিয়ন এভরিথিং বাট আর্মস (ইবিএ) উদ্যোগের অধীনে ইউরোপীয় ইউনিয়নের বাজারে বাংলাদেশকে শুল্কমুক্ত প্রবেশাধিকার প্রদান করে। ইউরোপীয় ইউনিয়ন বাংলাদেশের সর্ববৃহৎ বাণিজ্যিক অংশীদার যা বাংলাদেশের মোট বাণিজ্যের ২৪ শতাংশ। ইউনিয়নের ৩৫তম বৃহত্তম বাণিজ্যিক অংশীদার বাংলাদেশ। বাংলাদেশ থেকে ইইউতে রপ্তানির করা পণ্যের ৯০ শতাংশই পোশাক। ইইউ-এর রপ্তানি পণ্যের ক্ষেত্রে বেশিরভাগ যন্ত্রপাতি এবং ৪৯ শতাংশ পরিবহন সরঞ্জাম। এভরিথিং বাট আর্মস স্কিমটি ২০২১ সালে শেষ হবে বলে আশা করা হচ্ছে যখন বাংলাদেশ উন্নয়নশীল দেশের কাতারে উন্নীত হবে।\n\n\n== তথ্যসূত্র =="}