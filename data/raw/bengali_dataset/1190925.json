{"pageid": 1190925, "title": "নিত্যানন্দ সাহা", "url": "https://bn.wikipedia.org/wiki?curid=1190925", "content": "নিত্যানন্দ সাহা (সংক্ষেপে: এনএন সাহা; জন্ম: অজানা - ২ সেপ্টেম্বর ২০০২) মুজিবনগর সরকারের ও বর্তমান বাংলাদেশের রাষ্ট্রীয় মনোগ্রাম বা সিলমোহরের নকশাকার, ভাষাসৈনিক ও বাংলাদেশের স্বাধীনতা যুদ্ধের একজন মুক্তিযোদ্ধা। \n\n\n== মনোগ্রাম তৈরী ==\nমুজিবনগর সরকারের জন্য রাষ্ট্রীয় মনোগ্রামটি ভারতের নদীয়া জেলার কৃষ্ণনগর গ্রামে তৈরি হয়েছিল। ১৯৭১ সালে ২৮শে মার্চ সেই সময়ে জেলা আওয়ামী লীগের তৎকালীন অর্থ সম্পাদক মোহাম্মদ আনসারীর মাধ্যমে এনএন সাহা ডাক্তার আসহাব উল হকের সঙ্গে সাক্ষাৎ করেন। এ সময় মুজিবনগর সরকার পরিচালনার জন্য এনএন সাহাকে মনোগ্রামের বানাতে বলা হয়েছিল। ডাক্তার হকের পছন্দেই একটি মনোগ্রাম বাছাই করা হয়। যাতে লেখা ছিল দক্ষিণ পশ্চিম রণাঙ্গনের মাঝে ছিল বাংলাদেশের মানচিত্র। মনোগ্রাম তৈরি তথ্যটি পাক বাহিনীর কাছে ফাঁস হলে তারা এনএন সাহার বাড়িতে হামলা করে। এ সময় তিনি ভীত হয়ে ভারতে আশ্রয় নিয়ে শরণার্থীর তালিকায় নাম লিখান।\n\nচুয়াডাঙ্গায় বোমা বর্ষণের ফলে মুজিবনগর সরকারের কার্যক্রম বন্ধ হয়ে যায় এবং একটি আঞ্চলিক দফতর ভারতের নদীয়া জেলার কৃষ্ণনগরে স্থাপন করা হয়। এনএন সাহা ভারতীয় বাহিনীর সঙ্গে কৃষ্ণনগরের অফিসে যান । সে সময় স্বাধীন বাংলার প্রথম প্রধানমন্ত্রী তাজউদ্দিন আহমেদ তাকে বলেন, দক্ষিণ পশ্চিম রণাঙ্গনে এখন আর সিল প্রয়োজন নেই। এখন দরকার রাষ্ট্রীয় মনোগ্রামযুক্ত সিল মোহর। দক্ষিণ পশ্চিম রণাঙ্গনের মনোগ্রামটি সামান্য পরিবর্তন করে এনএন সাহা একটি ডিজাইন করেন। তাতে লেখা ছিল গণপ্রজাতন্ত্রী বাংলাদেশ সরকার, মধ্যে ছিল বাংলাদেশের মানচিত্র। পরবর্তীতে এটাই বাংলাদেশের সরকারের রাষ্ট্রীয় মনোগ্রাম সিল মোহর হিসেবে ব্যবহার করা হয়।’\n\n\n== ব্যক্তিজীবন ==\nনিত্যানন্দ সাহার তিন পুত্র মনোজ কুমার সাহা, চিত্তরঞ্জন সাহা চিতু ও রতন লাল সাহা ও এক কন্যা মিনা রানী দাস।\n\n\n== মৃত্যু ==\n২০০২ সালের ২রা সেপ্টেম্বর চুয়াডাঙ্গা সদর হাসপাতালে মৃত্যুবরণ করেন।\n\n\n== তথ্যসূত্র =="}