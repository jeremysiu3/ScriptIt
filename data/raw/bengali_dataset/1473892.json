{"pageid": 1473892, "title": "মণিপুরী ভাষা উৎসব", "url": "https://bn.wikipedia.org/wiki?curid=1473892", "content": "মণিপুরী ভাষা উৎসব (মৈতৈ ভাষা উৎসব নামেও পরিচিত) একটি বার্ষিক ভাষা উৎসব, যা বাংলাদেশে মণিপুরী মৈতৈ ভাষা, মৈতৈ লিপি এবং মৈতৈ সংস্কৃতির প্রচার ও বিকাশের জন্য নিবেদিত। অনুষ্ঠানটির আয়োজন করে বাংলাদেশ মণিপুরী সাহিত্য সমিতি।\n\n\n== উৎসব কার্যক্রম ==\nমৌলভীবাজারের কমলগঞ্জ উপজেলার আদমপুর তেতাইগাঁও রশিদ উদ্দিন উচ্চ বিদ্যালয় প্রাঙ্গণে এ উৎসব অনুষ্ঠিত হয়। এর মধ্যে একটি উদ্বোধনী ভাষণ এবং মণিপুরী ছাত্র ও অতিথিদের বর্ণাঢ্য মিছিল ও সমাবেশ, ১৯৫২ সালের বাংলা ভাষা আন্দোলনের সময় নিহত ভাষাশহীদদের প্রতি স্থানীয় শহীদ স্মৃতিস্তম্ভে শ্রদ্ধা নিবেদন, সাংস্কৃতিক অনুষ্ঠান ও পুরস্কার প্রদান এবং একটি সভা অন্তর্ভুক্ত রয়েছে।\nউৎসবে প্রথম থেকে অষ্টম শ্রেণির (ক শাখা) এবং নবম-দশম শ্রেণির (খ শাখা) শিক্ষার্থীরা তাদের মাতৃভাষায় লিখিত পরীক্ষা দেওয়ার সুযোগ পায়।\n\n\n== ২০২২ ==\n২০২২ সালে বাংলাদেশ মণিপুরী সাহিত্য সংসদের সভাপতি এ. কে. শিরাম এবং তেতেইগাঁও রমিদ উদ্দিন উচ্চ বিদ্যালয়ের তৎকালীন ভারপ্রাপ্ত অধ্যক্ষ শাহেনা বেগম মণিপুরি ভাষা উৎসবের সূচনা করেন। পরে ঢাকা বিশ্ববিদ্যালয়ের ভাষাবিজ্ঞান বিভাগের অধ্যাপক সৌরভ সিকদার, জাবরাং কল্যাণ সংস্থার নির্বাহী পরিচালক মথুরা বিকাশ ত্রিপুরা এবং আন্তর্জাতিক আদিবাসী ভাষা দশক জাতীয় কমিটির সদস্যরা বিদ্যালয়ে মৈতৈ ভাষা ও সংস্কৃতির চর্চা ও প্রচার নিয়ে আলোচনা করার জন্য একটি সভা ডাকেন।\n\n\n== ২০২৩ ==\nমূল সভায় সভাপতিত্ব করেন কবি ও প্রাবন্ধিক এ. কে. শিরাম এবং সংগঠনের সাধারণ সম্পাদক নমব্রম শঙ্কর। বিশেষ অতিথি হিসেবে উপস্থিত ছিলেন বাংলাদেশের জাতীয় ক্রীড়া পরিষদের সচিব পরিমল সিং এবং এন. রতন মৈতৈ।\n\n\n== প্রকাশনা ==\n\"মৈরা\" উৎসবের স্মারক সংগ্রহের প্রচ্ছদটি মৈতৈ ভাষা উৎসব-২০২৩ এ প্রকাশিত হয়েছিল।\n\n\n== আরও দেখুন ==\nমৈতৈ ভাষা আন্দোলন\n\n\n== তথ্যসূত্র =="}