{"pageid": 1371538, "title": "সুমতি মোরারজী", "url": "https://bn.wikipedia.org/wiki?curid=1371538", "content": "সুমতি মোরারজী (১৩ মার্চ ১৯০৯ – ২৭ জুন ১৯৯৮) ছিলেন ভারতীয় জাহাজ পরিবহণের (শিপিং) ক্ষেত্রে প্রথম মহিলা এবং ঐতিহ্যগতভাবে যাকে পুরুষদের ঘাঁটি বলে হয়, তিনি সেই জাহাজ মালিকদের একটি সংস্থার প্রধান ছিলেন। বিশ্বের প্রথম মহিলা হিসেবে তিনি ভারতীয় জাতীয় স্টিমশিপ ওনার্স অ্যাসোসিয়েশন-এর (পরে ভারতীয় জাতীয় জাহাজ মালিক সমিতির নামকরণ করা হয়) প্রধান ছিলেন। তিনি বেসামরিক সেবার জন্য ১৯৭১ সালে ভারতের দ্বিতীয় সর্বোচ্চ বেসামরিক সম্মান পদ্মবিভূষণে ভূষিত হয়েছেন।\n\n\n== জীবনের প্রথমার্ধ ==\nমোরারজী বোম্বেতে মথুরাদাস  পরিবারে জন্মগ্রহণ করেন। বৃন্দাবনের কৃষ্ণের সাথে যুক্ত পবিত্র নদীর নামানুসারে তার নাম যমুনা রাখা হয়েছিল। ভারতের তৎকালীন সমসাময়িক প্রথা অনুসারে, অল্পবয়সী থাকাকালীনই তিনি সিন্ধিয়া স্টিম নেভিগেশন কোম্পানির প্রতিষ্ঠাতা নরোত্তম মোরারজির একমাত্র পুত্র শান্তি কুমার নরোত্তম মোরারজির সাথে বিবাহ বন্ধনে আবদ্ধ হন। ১৯০৯ সালের ১৩ মার্চ মুম্বইয়ে গোঁড়া রক্ষণশীল ব্যবসায়ী পরিবারে তাঁর জন্ম। ছোট থেকে কোনও কিছুরই অভাব ছিল না তাঁর। বাধা ছিল শুধু স্বাধীনতায়। পড়াশোনাও সে ভাবে শিখে উঠতে পারেননি তিনি। রক্ষণশীল বাবা মাত্র ১৩ বছর বয়সে এসসিইন্ডিয়া স্টিম নেভিগেশন কোম্পানির মালিকের ছেলে শান্তিকুমার নরোত্তম মোরারজির সঙ্গে তাঁর বিয়ে দিয়ে দেন। পুরুষ শাসিত সমাজে তিনিই প্রথম মহিলা, যিনি একটা জাহাজ কোম্পানির মালিক হয়েছিলেন। তিনিই প্রথম মহিলা যিনি ইন্ডিয়ান ন্যাশনাল শিপ ওনারস্ অ্যাসোসিয়েশনের (ইনসা)-ও প্রধান হন। ১৯৭১ সালে তিনি ভারতের সর্বোচ্চ নাগরিক সম্মান পদ্মবিভূষণে সম্মানিত হয়েছিলেন।\n\n\n== সিন্ধিয়া স্টিম নেভিগেশন কোম্পানি ==\nমোরারজি ১৯২৩ সালে ১৪ বছর বয়সে কোম্পানির ব্যবস্থাপনা সংস্থায় কাজ করেন। তিনি শুরু থেকে কোম্পানিটি গড়ে তোলেন। কোম্পানির মধ্যে কয়েকটি জাহাজকে পালা করে ধীরে ধীরে  বিকাশ করেন এবং ১৯৪৬ সালের মধ্যে কোম্পানির সম্পূর্ণ দায়িত্ব গ্রহণ করেন, এরপর ছয় হাজারেরও বেশি লোককে তিনি পরিচালনা করেছেন। তিনি ইতিমধ্যেই পরিচালনা পরিষদে কাজ করছেন এবং শিপিং বাণিজ্যে তার দক্ষতা বহু বছর ধরে বিকশিত হয়েছে। তার আশ্চর্যজনক কৃতিত্বের কারণে, তিনি ১৯৫৬ সালে এবং পরবর্তী দুই বছর এবং আবার ১৯৬৫ সালে ভারতীয় জাতীয় স্টিমশিপ মালিক সমিতির সভাপতি নির্বাচিত হন। তার তত্ত্বাবধানে কোম্পানিটির ৪৩টি শিপিং জাহাজের বহর ছিল, যেগুলি ৫৫২,০০০ টন ওজন পরিবহন করত।\n১৯৭৯ থেকে ১৯৮৭ সাল পর্যন্ত, তিনি কোম্পানির সভাপতি ছিলেন, পরে তিনি ১৯৯২ সাল পর্যন্ত কোম্পানির চেয়ারপারসন ইমেরিটাস হিসেবে নিযুক্ত হন।\n\n\n== মহাত্মা গান্ধীর প্রভাব ==\nমোরারজি মহাত্মা গান্ধীর সাথে নিয়মিত যোগাযোগ রেখেছিলেন এবং তাঁদের বেশ কয়েকবার দেখা হয়েছিল। তিনি তাকে তার সবচেয়ে কাছের বন্ধুদের  মধ্যে একজন বলে গণ্য করতেন। ১৯৪২ থেকে ১৯৪৬ সালের মধ্যে তিনি তার সাথে স্বাধীনতা আন্দোলনে কাজ করেছেন।\n\n\n== কৃতিত্ব ==\nতিনি মুম্বাইয়ের জুহুতে সুমতি বিদ্যা কেন্দ্র স্কুলের প্রতিষ্ঠাতাও ছিলেন।\nতিনি ১৯৬৫ সালে ইন্টারন্যাশনাল সোসাইটি ফর কৃষ্ণ কনসায়নেস (ইসকন) এর প্রতিষ্ঠাতা আচার্য এসি ভক্তিবেদান্ত স্বামী প্রভুপাদকে একমুখী পথ দেখিয়েছিলেন।\nতিনি ১৯৭০ সালে লন্ডনের ওয়ার্ল্ড শিপিং ফেডারেশনের সহ-সভাপতি নির্বাচিত হন।\nতিনি নরোত্তম মোরারজি ইনস্টিটিউট অফ শিপিং-এর চেয়ারপারসন হিসেবে দায়িত্ব পালন করেন।\nভারত ভাগের সময় পাকিস্তান থেকে সিন্ধিদের আনার ক্ষেত্রে তিনি গুরুত্বপূর্ণ ভূমিকা পালন করেছিলেন।\nতিনি আধুনিক ভারতীয় শিপিং কোম্পানিগুলির জন্য একটি মডেল স্থাপনে সহায়তা করেছিলেন এবং বিশ্বকে শুধুমাত্র ব্যবসায়িক মূল্যবোধই নয়, ভারতীয় সংস্কৃতি ও ঐতিহ্যের ধারণাগুলি প্রচার করতেও সাহায্য করেছিলেন।\n\n\n== মৃত্যু ==\nতিনি ৮৯ বছর বয়সে ২৭ জুন ১৯৯৮ সালে হৃদযন্ত্রের ক্রিয়া বন্ধ হয়ে মারা যান।\n\n\n== তথ্যসূত্র ==\n\n\n== বহিঃসংযোগ ==\nমোরারজীকে প্রভুপাদ চিঠি  ওয়েব্যাক মেশিনে আর্কাইভকৃত ১৫ সেপ্টেম্বর ২০১৭ তারিখে\nদ্য স্ট্রেইটস টাইমস নিউজপেপার - ডিজিটালাইজড সংবাদপত্র আর্কাইভ এ [১]\n\"পদ্মা পুরস্কার ডিরেক্টরি (1954-2007)\" । স্বরাষ্ট্র মন্ত্রণালয় (ভারত)"}