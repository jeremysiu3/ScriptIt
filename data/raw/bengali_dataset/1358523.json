{"pageid": 1358523, "title": "হায়দার পুর", "url": "https://bn.wikipedia.org/wiki?curid=1358523", "content": "পশ্চিমবঙ্গের উত্তর চব্বিশ পরগনার বসিরহাট মহকুমায় বাদুড়িয়া থানার অন্তর্গত  বাগজোলা গ্রাম পঞ্চায়েতের একটি গ্রাম হায়দার পুর। বারাসাত বিদ্রোহের নায়ক তিতুমীরের জন্মস্থান হিসাবে হায়দার পুরের নাম ইতিহাসের পাতায় উজ্জ্বল হয়ে আছে। \n\n\n== ভৌগোলিক অবস্থান ==\nহায়দার পুর পূর্ব ভারতের রাজ্য পশ্চিমবঙ্গের দক্ষিণ অঞ্চলে অবস্থিত বসিরহাট মহকুমায় অন্তগত বাদুড়িয়া থানার বাগজোলা গ্রাম পঞ্চায়েতের ছোট্ট একটি গ্রাম। হায়দার পুর গ্রামের পূর্বে বাগজোলা, পশ্চিমে দক্ষিণ-শিমুলিয়া, উত্তরে চাঁদ পুর, দক্ষিণে নওয়াপাড়া- জঙ্গলপুর অবস্থিত। গ্রামের দক্ষিণ দিকে পশ্চিম থেকে পূর্বে হাবড়া-বসিরহাট ([১]) সড়ক প্রসারিত।\n\n\n== অর্থনীতি ==\nহায়দার পুর গ্রামের অধিকাংশ মানুষ কৃষিজীবী হওয়ায় গ্রামের অর্থনীতি সম্পূর্ণভাবে কৃষির ওপর নির্ভরশীল।\nএছাড়াও বেশ কিছু মানুষ পোশাক তৈরির কাজের সাথে যুক্ত।\n\n\n== অবকাঠামো ==\nগ্রামের দক্ষিণ দিকে পশ্চিম থেকে পূর্বে হাবড়া-বসিরহাট সড়ক প্রসারিত হলেও গ্রামের ভিতরের দিকের রাস্তা গুলো মাটির কিংবা ইটের। শুষ্ক মৌসুমে গ্রামে হালকা যানবাহনে যাতায়াতের জন্য সড়ক ব্যবহার করা গেলেও, বর্ষা মৌসুমে সড়ক চলাচলের অনুপযোগী থাকে। গ্রামে পল্লীবিদ্যুৎ এর সুবিধা থাকলেও স্থানীয়রা সৈরবিদ্যুৎ ব্যবহার করে থাকেন।\n\n\n== শিক্ষা ==\nহায়দার পুর গ্রামের উল্লেখযোগ্য শিক্ষা প্রতিষ্ঠানসমূহ হলো:\n\nহায়দার পুর এফ পি স্কুল(১৯২০)\nহায়দার পুর- বাগজোলা এফ পি স্কুল (১৯২৫)\nদক্ষিণ হায়দার পুর এফ পি স্কুল (১৯২৫)\nহায়দার পুর আবদুস সুবহান হিফজুল কোরআন মাদ্রাসা (১৯৯০)\nহায়দার পুর আদর্শ হিফজুল কোরআন মাদ্রাসা (১৯৮৬)\n\n\n== উল্লেখযোগ্য ব্যক্তিত্ব ==\nমীর নিসার আলী ( তিতুমীর )\nপীর আবদুস সুবহান ( ভিকু মিয়া )\n\n\n== তথ্যসূত্র =="}