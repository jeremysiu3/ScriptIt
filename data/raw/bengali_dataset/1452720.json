{"pageid": 1452720, "title": "নাগ অশ্বিন", "url": "https://bn.wikipedia.org/wiki?curid=1452720", "content": "নাগ অশ্বিন (জন্ম: ২৩ এপ্রিল ১৯৮৬) হলেন একজন ভারতীয় চলচ্চিত্র পরিচালক এবং চিত্রনাট্যকার। উনি তেলেঙ্গানার বাসিন্দা এবং তেলুগু চলচ্চিত্রে তার কাজের জন্য পরিচিত। তিনি ২০১৫ সালে দার্শনিক নাট্য চলচ্চিত্র ইয়েভাডে সুব্রাহ্মণিয়ামের মাধ্যমে পরিচালক হিসেবে আত্মপ্রকাশ করেন।\n২০১৮ সালে, তিনি জীবনীমূলক চলচ্চিত্র মহানটী পরিচালনা করেন, যেটিতে অতীতের অভিনেত্রী সাবিত্রীর চরিত্রে কীর্তি সুরেশ অভিনয় করেছিলেন। ৬৬তম জাতীয় চলচ্চিত্র পুরস্কার ২০১৯-এ, চলচ্চিত্রটি তেলুগুতে সেরা পূর্ণদৈর্ঘ্য চলচ্চিত্র সহ আরো অনেক প্রশংসা অর্জন করে। নাগ অশ্বিন ৬৬তম ফিল্মফেয়ার অ্যাওয়ার্ডস সাউথে শ্রেষ্ঠ পরিচালক বিভাগে ফিল্মফেয়ার পুরস্কার - তেলুগু লাভ করেন।\nমহানটী ভারতের ৪৯তম আন্তর্জাতিক চলচ্চিত্র উৎসবে ভারতীয় প্যানোরামা মূলধারার বিভাগে প্রদর্শিত হয়েছিল, এবং ২০১৮ সালে মেলবোর্নের ভারতীয় চলচ্চিত্র উৎসবে \"চলচ্চিত্রে সমতা পুরস্কার\" অর্জন করেছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নাগ অশ্বিন  (ইংরেজি)\nটুইটারে নাগ অশ্বিন\nটেমপ্লেট:Nag Ashwin"}