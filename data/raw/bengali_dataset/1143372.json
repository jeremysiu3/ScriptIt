{"pageid": 1143372, "title": "সহজ লিমিটেড", "url": "https://bn.wikipedia.org/wiki?curid=1143372", "content": "সহজ লিমিটেড অনলাইন টিকিট বিক্রির প্রতিষ্ঠান। সংস্থাটি বাংলাদেশ রেলওয়ের টিকিটসহ বাস, লঞ্চ ও বিভিন্ন অনুষ্ঠানের টিকিট বিক্রি এবং পণ্য পরিবহনের সেবা প্রদান করে।\n\n\n== ইতিহাস ==\n২০১৩-১৪ সালের দিকে সহজ লিমিটেড প্রতিষ্ঠিত হয়।\n২০১৯ সালে সহজ তৃতীয়বারের মতো বিনিয়োগ তুলে।\nফেব্রুয়ারি ২০১৯ এ, সহজের অপারেশন ডিপার্টমেন্টের জ্যেষ্ঠ ভাইস চেয়ারম্যান রাজিব ভট্টাচার্য্য ভারতীয় নাগরিক হওয়া সত্ত্বেও বিডা এর অনুমতিপত্র(ওয়ার্ক পারমিট) ও যথাযথ ভিসা ছাড়া কাজ করায় তার ফাঁকি দেওয়া করের বিরুদ্ধে হাইকোর্ট রুল জারি করে।\nঅক্টোবর ২০২১ এ, সহজ তাদের সহজ ট্রাকের কর্মীদের ছাটাই করে দেয়। অভ্যন্তরীণ সূত্রানুযায়ী সহজ ফুড ও সহজ রাইডও বন্ধ করার অভিপ্রায় জানানো হয়। ছাটাইটা হঠাৎ করে হয় এবং ৩১ অক্টোবর কর্মীদের চাকরির শেষদিন বলে জানানো হয়। সহজের মূল অ্যাপ ও বাসের টিকিট বিক্রির অ্যাপ ২০২১ এর পরে হালনাগাদ করা হয়েছে।\n১৬ ফেব্রুয়ারি, ২০২২ এ সহজ-সিনেসিস-ভিনসেন বাংলাদেশ ট্রেনের টিকিট বিক্রির যৌথ প্রতিষ্ঠান হিসেবে নির্বাচিত হয়। সহজ টিকিট প্রতি ২৫ পয়সা এবং আগের প্রতিষ্ঠান কম্পিউটার নেটওয়ার্ক সিস্টেম (সিএনএস) ১টাকা ৪০পয়সা নিলামে বলায় সহজ এই কাজ পায়। সিএনএস মামলা করায় ও পরে নিষ্পত্তি হওয়ায় প্রায় তিন বছর পরে এই কাজ পায় সহজ লিমিটেড। এই নিলামে সিএনএস ও সহজ উভয়ের বিরুদ্ধে দুর্নীতির অভিযোগ উঠে। এর এক মাস পরে ঈদের সময় ট্রেনে টিকিট বিক্রিতে প্রচণ্ড ভোগান্তির অভিযোগ উঠে। সহজের পক্ষ থেকে বলা হয় সমস্যা ঠিক হতে দেড় বছর লাগবে এবং আগের প্রতিষ্ঠানের অসহযোগিতার কথা বলে।\n২০২৪ এর মার্চে কালোবাজারির অভিযোগে সহজের অফিস সহকারীসহ ৯ জনকে গ্রেপ্তার করে র‌্যাব।\n\n\n== বিতর্ক ==\nসহজ লিমিটেডের এক সিস্টেম প্রকৌশলী টিকিট কালোবাজারে বিক্রি করার কারণে আটক হয়। এরপর সহজ লিমিটেড ঐ কর্মকর্তাকে অভিযোগের ভিত্তিতে তাকে চাকরিচ্যুত করে। কর্মকর্তাটি আগের টিকিট বিক্রির প্রতিষ্ঠান সিএনএস থেকে এসেছিল।\n\n\n== আরও দেখুন ==\nপাঠাও\nউবার\n\n\n== তথ্যসূত্র =="}