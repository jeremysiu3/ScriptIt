{"pageid": 1433264, "title": "আল-আসকারী মাজার", "url": "https://bn.wikipedia.org/wiki?curid=1433264", "content": "আল-আসকারী মাজার, আসকারীয়া মাজার, বা আল-আসকারী মসজিদ নামে পরিচিত। এটি বাগদাদ থেকে ১২৫ কিলোমিটার (৭৮ মাইল) দূরে ইরাকের সামাররা শহরে অবস্থিত একটি শিয়া মসজিদ এবং সমাধিসৌধ। এটি বিশ্বের অন্যতম গুরুত্বপূর্ণ শিয়া মাজার। এটি ৯৪৪ সালে নির্মাণ করা হয়েছিলো। ২০০৬ সালের ফেব্রুয়ারিতে সুন্নি চরমপন্থীদের বোমা হামলায় মসজিদের গম্বুজটি ধ্বংস হয়ে যায় এবং ২০০৭ সালের জুনে আরেকটি বোমা হামলায় এর অবশিষ্ট দুটি মিনার ধ্বংস হয়ে যায়, যার ফলে শিয়াদের মধ্যে ব্যাপক ক্ষোভ সৃষ্টি হয় এবং দেশটির শিয়া ও সুন্নিদের মধ্যে ইরাকি গৃহযুদ্ধ হতে থাকে। এমনকি সেখানে যে ক্লক টাওয়ারটি ছিলো সেটিও ২০০৭ সালের জুলাই মাসে ধ্বংস হয়ে যায়। পরবর্তীতে গম্বুজ এবং মিনারগুলি মেরামত করা হয়েছিল এবং ২০০৯ সালের এপ্রিল মাসে মসজিদটি পুনরায় চালু করা হয়েছিলো।\nদশম ও একাদশ শিয়া ইমাম আলী আল-হাদী (\"আন-নাকি\") এবং তাঁর পুত্র হাসান আল-আসকারী, যিনি আল-আসকারীয়ান (\"দুই আসকারী\") নামে পরিচিত, এবং তাদেরকে এ মসজিদে দাফন করা হয়েছে। এমনকি আলী আল-হাদীর বোন হাকিমা খাতুন ও হাসান আল-আসকারীর স্ত্রী নার্জিস খাতুনকে এ মসজিদে দাফন করা হয়েছে।\n\n\n== ইতিহাস ==\nসামাররা শহরের যে জায়গাটি খলিফা আল-মুতাসিমের সামরিক শিবির ছিলো, সেখানে ইমাম আলী আল-হাদী (\"আন-নাকি\") এবং হাসান আল-আসকারী গৃহবন্দী অবস্থায় থাকতেন। তারা সেখানে মারা যান এবং তাদেরকে তাদের বাড়ির আবি আহমদ সড়কের পাশে দাফন করা হয় এবং সেখানে আল-আসকারী মসজিদটি নির্মাণ করা হয়, যেটি আল-মুতাসিম নির্মাণ করেছিলেন।\nনাসের আল-দীন শাহ কাজর ১৮৬৮ সালে মাজারটির সর্বশেষ পুনর্নির্মাণের কাজ শুরু করেছিলেন, এবং সেখানে ১৯০৫ সালে একটি সোনার গম্বুজ নির্মাণ করা হয়েছিলো। ৭২ হাজার সোনার টুকরা দিয়ে তৈরি এবং হালকা নীল টাইলসের দেয়াল দিয়ে ঘেরা গম্বুজটি সামাররা শহরের আকাশপথের একটি প্রভাবশালী বৈশিষ্ট্য ছিলো। গম্বুজটি প্রায় ২০ মিটার (৬৬ ফুট) ব্যাস এবং ৬৮ মিটার (২২৩ ফুট) উঁচু ছিল।\n\n\n== বোমা হামলা ==\n\n\n=== ২০০৬ সালে আক্রমণ ===\n\n২০০৬ সালের ২২ ফেব্রুয়ারি স্থানীয় সময় সকাল ৬:৫৫ মিনিটে (০৩:৫৫ ইউটিসি) মাজারে বিস্ফোরণ ঘটে, যার ফলে সোনার গম্বুজটি ধ্বংস হয়ে যায় এবং মাজারটি মারাত্মকভাবে ক্ষতিগ্রস্থ হয়। জানা যায় যে, ঐদিন আল-কায়েদার সাথে সম্পর্কিত ইরাকি বিদ্রোহী গোষ্ঠীর বেশ কয়েকজন ব্যক্তি ও একজন ব্যক্তি সামরিক পোশাক পরে মসজিদে প্রবেশ করেছিলো এবং সেখানে নিরাপত্তা রক্ষীদের বেঁধে রেখেছিলো এবং বিস্ফোরক স্থাপন করেছিল, যার ফলে বিস্ফোরণ ঘটে। আবার কেউ কেউ বলেন, ঐদিন ইরাকি বিশেষ বাহিনী কর্মীদের পোশাক পরা পাঁচ থেকে সাতজন ব্যক্তি সকালে মাজারে প্রবেশ করে এবং দুটি বিস্ফোরক স্থাপন করেছিলো, যার ফলে বোমা বিস্ফোরণ ঘটে।\nটাইম (পত্রিকা) ২০০৬ সালে বোমা হামলার সময় রিপোর্ট করেছিল যে:\n\nআল-আসকারী হলো শিয়াদের পবিত্রতম স্থানগুলির মধ্যে একটি। এমনকি সামাররা শহরের সুন্নিরাও আল-আসকারীকে উচ্চ সম্মানে দেখেন।\n\n\n=== ২০০৭ সালে আক্রমণ ===\n\n২০০৭ সালের ১৩ জুন সকাল ৮টার দিকে, ইরাকের আল-কায়েদার সদস্যরা গম্বুজের ধ্বংসাবশেষের পাশে থাকা অবশিষ্ট ৩৬ মিটার উঁচু (১১৮ ফুট) সোনার মিনারটি ধ্বংস করে দেয়। এতে কোনো হতাহতের খবর পাওয়া যায়নি। ইরাকি পুলিশ জানিয়েছে, সকাল ৮টার দিকে মসজিদের ভেতর থেকে প্রায় একই সঙ্গে দুটি বিস্ফোরণের শব্দ শোনা গেছে। ইরাকের রাষ্ট্রীয় টেলিভিশনের এক প্রতিবেদনে বলা হয়েছে, স্থানীয় কর্মকর্তারা জানিয়েছেন যে, মিনার দুটি লক্ষ্য করে দুটি মর্টার হামলা চালানো হয়েছে।\n\n\n=== পুনরায় চালু ===\n২০০৭ সালের শেষের দিকে, ইরাকি সরকার মাজারটি পুনর্নির্মাণের জন্য একটি তুর্কি সংস্থার সাথে একটি চুক্তি পরিচালনা করে। পরে তুর্কি সংস্থার কোনো সাড়া না পাওয়ায় ইরাকি সরকার চুক্তি বাতিল করে। ২০০৯ সালের এপ্রিল পর্যন্ত, সোনার গম্বুজ এবং মিনারগুলি পুনরুদ্ধার করা হয়েছে এবং মাজারটি দর্শনার্থীদের জন্য পুনরায় চালু করা হয়েছে।\n\n\n== উল্লেখযোগ্য সমাধি ==\nআলী আল-হাদী - শিয়াদের দশম ইমাম।\nহাসান আল-আসকারী - শিয়াদের একাদশ ইমাম।\nহাকিমা খাতুন - শিয়াদের নবম ইমাম মুহাম্মদ আল-জাওয়াদ এর কন্যা।\nনার্জিস - শিয়াদের একাদশ ইমাম হাসান আল-আসকারীর স্ত্রী।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n\nবাব আল-সাগির\nইরাক যুদ্ধে বাগদাদের ক্ষয়ক্ষতি\nসৌদি আরবে ইসলামের প্রাথমিক যুগের ঐতিহ্যবাহী স্থানসমূহের ধ্বংসযজ্ঞ\nশিয়াদের পবিত্রতম স্থান\nজান্নাতুল মুয়াল্লা\nজান্নাতুল বাকি\n\n\n== মন্তব্য ==\n\n\n== তথ্যসূত্র ==\n\n\n== আরও পড়ুন ==\nহ্যামার, জোশুয়া; বেচারার, ম্যাক্স (জানুয়ারি ২০০৯)। \"সামাররা উঠল\"। স্মিথসোনিয়ান। খণ্ড ৩৯ নং ১০। পৃষ্ঠা ২৮–৩৭।  সারসংক্ষেপ (\"স্মিথসোনিয়ান\" নিবন্ধগুলির বৈশিষ্ট্য): \"২০০৬ সালে, সন্ত্রাসীরা ১১০০ বছর ধরে শিয়াদের কাছে পবিত্র স্থানে নির্মিত গোল্ডেন ডোমের মসজিদটি ধ্বংস করার পরে ইরাকে সাম্প্রদায়িক সহিংসতা ছড়িয়ে পড়ে।  আজ সুন্নি ও শিয়ারা মাজার ও যুদ্ধবিধ্বস্ত শহরটি পুনরুদ্ধারে একসঙ্গে কাজ করছে\"।\nএলেন নিকমায়ার এবং কে.আই. ইব্রাহিম (২৩ ফেব্রুয়ারি ২০০৬)। \"ইরাকের মসজিদে বোমা হামলা\"। দ্য ওয়াশিংটন পোস্ট। \nঝুঁকিতে আইকোমোস হেরিটেজ ২০০৬/২০০৭: ইরাক, আল-আসকারী মাজার\n\n\n== বহিঃসংযোগ ==\n\nআর্নস্ট হার্জফেল্ড পেপারস, সামাররা অভিযানের রেকর্ডস, শিয়া মাজার সংগ্রহ অনুসন্ধান কেন্দ্র, এস.আই.আর.আই.এস., স্মিথসোনিয়ান ইনস্টিটিউশন, ওয়াশিংটন, ডিসি\n- আর্নস্ট হার্জফেল্ড পেপারস, সিরিজ ৭: সামারা অভিযানের রেকর্ডস, ১৯০৬–১৯৪৫ ফ্রিয়ার গ্যালারী অফ আর্ট এবং আর্থার এম স্যাকলার গ্যালারী সংরক্ষণাগার, স্মিথসোনিয়ান ইনস্টিটিউশন, ওয়াশিংটন, ডিসি\nধ্বংসের ছবি: আগে ও পরে\nবিবিসি পিকচার গ্যালারি\nবিবিসি ভিডিও\nনিউইয়র্ক টাইমসের চিত্র গ্যালারি\nআলাস্কারিয়াইন পবিত্র মাজারের অফিসিয়াল পেজ\nসামাররায় হতাশা"}