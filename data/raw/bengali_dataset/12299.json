{"pageid": 12299, "title": "লৌহজং উপজেলা", "url": "https://bn.wikipedia.org/wiki?curid=12299", "content": "লৌহজং বাংলাদেশের মুন্সীগঞ্জ জেলার অন্তর্গত একটি উপজেলা।\n\n\n== অবস্থান ও আয়তন ==\nলৌহজং এর অবস্থান ২৩.৪৬৬৭ ডিগ্রি উত্তর ৯০.৩৪১ ডিগ্রি পূর্ব। লৌহজং এর আয়তন ১৩০.১২ বর্গ কিলোমিটার এবং এখানে প্রায় ২৬,৫৭০টি পরিবারের বাস রয়েছে। উত্তরে শ্রীনগর উপজেলা ও সিরাজদিখান উপজেলা, দক্ষিণে পদ্মা নদী, শরীয়তপুর জেলার জাজিরা উপজেলা, পূর্বে টংগিবাড়ী উপজেলা, পশ্চিমে মাদারীপুর জেলার শিবচর উপজেলা।\n\n\n== প্রশাসনিক এলাকা ==\nলৌহজং এর প্রশাসনিক এলাকা ১৩০.১২ বর্গ কিলোমিটার/ ৫০.২৪ বর্গ মাইল জুড়ে বিস্তৃত।\nলৌহজং উপজেলায় মোট ইউনিয়নের সংখ্যা ১০টি।\nমেদিনীমন্ডল, খিদিরপাড়া, বৌলতলী, কলমা, গাওদিয়া, বেজগাঁও, কনকসার, লৌহজং-তেউটিয়া, কুমারভোগ, হলদিয়া। এর মধ্যে আটটি ইউনিয়ন লৌহজং থানার আওতাধীন। মেদিনীমণ্ডল ও কুমারভোগ ইউনিয়ন পদ্মা সেতু উত্তর থানার আওতাধীন। \n\n\n== ইতিহাস ==\nনামকরণ:\nলৌহজং এর দিঘলী বাজারে একসময় কলকাতা হতে নৌপথে লৌহসামগ্রী আমদানি হতো। এখানে লৌহজাত সামগ্রীর ব্যবসা এতই প্রসার লাভ করেছিল যে, এই অঞ্চল ‘লোহালক্কড় ব্যবসা জংশনে’ পরিণত হয়েছিল বলে জানা যায়। লৌহ ও জংশন শব্দ দু’টির সংযোগে লৌহজং শব্দটির উৎপত্তি বলে অধিকাংশের ধারণা।\nউপজেলা সৃষ্টির তারিখ:\n১৯৮২ সালে ১২ই ডিসেম্বর লৌহজংকে উন্নীত থানা হিসেবে ঘোষণা দেয়া হয় এবং ১৯৮৩ সালে উপজেলায় রূপান্তরিত হয়।\n\n\n== জনসংখ্যার উপাত্ত ==\nএ উপজেলার বর্তমান জনসংখ্যা ১,৬৭,৭৪৩+ জন। এর মধ্যে পুরুষঃ ৮২,৫০২+ জন এবং নারীঃ ৮৫,২৪১+ জন।\n\n\n== শিক্ষা ==\nএ উপাজেলার বর্তমান শিক্ষার হার ৫৫%+\n\n\n== অর্থনীতি ==\nলৌহজং উপজেলার অর্থনীতি মূলত কৃষিভিত্তিক। তবে অনেক মানুষ প্রবাসে থাকেন। আবার ব্যবসায় জড়িত মানুষও অনেক।\n\n\n== আরও দেখুন ==\nমুন্সীগঞ্জ জেলা;\nঢাকা বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় লৌহজং উপজেলা"}