{"pageid": 1428907, "title": "নবযুগ কলেজ", "url": "https://bn.wikipedia.org/wiki?curid=1428907", "content": "নবযুগ কলেজ বাংলাদেশের ঢাকা জেলার ধামরাই উপজেলার একটি বেসরকারি মহাবিদ্যালয়।\n\n\n== ইতিহাস ==\n১৯৭২ সালে নবযুগ কলেজ এলাকার মুক্তিযোদ্ধাদের দ্বারা প্রতিষ্ঠিত হয়। এটি নবযুগ বিশ্ববিদ্যালয় কলেজ ও নবযুগ ডিগ্রি কলেজ নামেও পরিচিত।  ঢাকা জেলার ধামরাই উপজেলার কুশুরা এলাকায় অবস্থিত। কলেজটির শিক্ষা প্রতিষ্ঠান সনাক্তকরণ নম্বর ১০৭৯৫৪। এখানে ১৯৭২ সালে উচ্চমাধ্যমিক (এইচএসসি) এবং ১৯৮২ সালে ডিগ্রি (পাস) কোর্স চালু হয়। পরবর্তীতে, ০১ আগস্ট ১৯৮৬ সালে এইচএসসি স্তরে এবং ০১ আগস্ট ১৯৮৯ সালে ডিগ্রি (পাস ) স্তরে কলেজটি এমপিওভুক্ত হয়। ২০০৪-০৫ শিক্ষাবর্ষ থেকে বাংলাদেশ কারিগরি শিক্ষা বোর্ডের অধীনে এইচএসসি-বিএম শাখার কোর্স চালু করা হয়। এরপর, ২০১০-১১ শিক্ষাবর্ষ থেকে আনুষ্ঠানিকভাবে তিনটি বিষয়ে অনার্স কোর্স চালু করা হয়।\nএছাড়া, কলেজে ১৯৯৬ এবং ২০১৯ সালে যথাক্রমে সপ্তম ও ১৬তম ঢাকা জেলা রোভার মুট অনুষ্ঠিত হয়েছিল, যা শিক্ষার্থীদের সহশিক্ষা কার্যক্রমে অংশগ্রহণের সুযোগ করে দেয়। \n\n\n== ক্যাম্পাস ==\nপ্রতিষ্ঠানটির অবকাঠামোগত সুবিধার মধ্যে রয়েছে দুটি দ্বিতল একাডেমিক ভবন, একটি চতুর্থ তলা বিশিষ্ট আইসিটি ভবন, একটি সমৃদ্ধ লাইব্রেরি, আধুনিক যন্ত্রপাতিসম্পন্ন বিজ্ঞান গবেষণাগার, শেখ রাসেল ডিজিটাল কম্পিউটার ল্যাব, মাল্টিমিডিয়া ক্লাসরুম, বিভিন্ন ফুল ও ফলের বাগান এবং একটি বৃহৎ খেলার মাঠ। কলেজটির মোট জমির পরিমাণ প্রায় ৮.২০ একর।\n\n\n== উপলব্ধ কোর্স ==\nনবযুগ কলেজ ঢাকা শিক্ষা বোর্ডের অধীনে উচ্চ মাধ্যমিক, বাংলাদেশ কারিগরি শিক্ষা বোর্ডের অধীনে এবং জাতীয় বিশ্ববিদ্যালয়ের অধীনে নিম্নলিখিত সম্মান এবং পাস কোর্সগুলি প্রদান করে:\n\nউচ্চ মাধ্যমিক\nবিজ্ঞান (আসন ৫০)\nমানবিক (আসন ২৫০)\nব্যবসায় শিক্ষা (আসন ৬০)\nএইচএসসি বিএমটি\nস্নাতক ডিগ্রি (পাস)\nবিএ (পাস)\nবিএসএস (পাস)\nবিবিএস (পাস)\nস্নাতক ডিগ্রি সম্মান\nইসলামিক ইতিহাস ও সংস্কৃতি\nরাষ্ট্রবিজ্ঞান\nসামাজকর্ম\n\n\n== শিক্ষার্থী ==\n২০২৫ সালের তথ্যানুসারে কলেজে মোট শিক্ষার্থীর সংখ্যা ৭৮৯ জন। তার মধ্যে,\n\nউচ্চ মাধ্যমিক ২৩৫ জন\nডিগ্রী (পাস) ২০৮ জন\nস্নাতক (সম্মান) ১৫১ জন\nএইচএসসি বিএমটি ১৯৫ জন\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}