{"pageid": 1530524, "title": "ধৌলী", "url": "https://bn.wikipedia.org/wiki?curid=1530524", "content": "ধৌলী বা ধৌলীগিরি হল  ভারতের ওড়িশা রাজ্যের রাজধানী ভুবনেশ্বর থেকে ৮ কিলোমিটার দক্ষিণে দয়া নদীর তীরে অবস্থিত একটি পাহাড়। এটি একটি ইতিহাস-বিজড়িত স্থান। পাহাড়ের পাদদেশের পার্বত্য বনানী, দয়া নদীর সৌন্দর্য পর্যটকদের কাছে বেশ আকর্ষণীয়।\n\n\n== অবস্থান ==\nস্থানটির ভৌগলিক অবস্থানের অক্ষাংশ ও দ্রাঘিমাংশ হলো যথাক্রমে- ২০.১৯২৩৯২° উত্তর ৮৫.৮৩৯৪৫৪° পূর্ব﻿ / 20.192392; 85.839454\n\n\n== ইতিহাস ==\nএক সময় এই স্থানটির বিস্তীর্ণ অঞ্চল জুড়ে ছিল ফাঁকা প্রান্তর। খ্রিস্টপূর্ব ২৬১ অব্দে ভারতীয় উপমহাদেশের তৃতীয় মৌর্য সম্রাট অশোক ও কলিঙ্গরাজের মধ্যে তুমুল রক্তক্ষয়ী যুদ্ধ হয়। মৌর্য্য ও কলিঙ্গ বাহিনীর যুদ্ধে সম্রাট অশোক জয়লাভ করেন। কিন্তু যুদ্ধে দুই বাহিনীর সেনাসহ  অসংখ্য অসহায় মানুষের মৃত্যু হয়। যুদ্ধের বীভৎসতায় সম্রাট অশোক পরিতাপ জ্বালায় জর্জরিত হন। বিষাদগ্রস্থ হয়ে অশোক বৌদ্ধধর্ম গ্রহণ করেন এবং প্রচার শুরু করেন। অহিংসার পথে সাম্রাজ্য পরিচালনার মনস্থ করেন। তিনি শপথ নেন, - আর যুদ্ধ নয়, জীবনের অবশিষ্ট দিনগুলি তিনি জনহিতকর কাজে লিপ্ত  থাকবেন। প্রেম আর ভালোবাসা দিয়েই মানুষের মন জয় করবেন। ধৌলির পাহাড়ের গায়ে তিনি ব্রাহ্মী লিপিতে উৎকীর্ণ করেন -\n\n     সব মানুষই আমার ভাই।\n\nশিলালিপিতে উৎকীর্ণ করেন তেরোটি নিষেধাজ্ঞা বা অনুশাসন। শিলালিপির সঙ্গে রেখেছেন হাতির মূর্তির সম্মুখভাগ।\n\n\n== বিশেষত্ব ==\nজাপান বুদ্ধ সংঘ এবং কলিঙ্গ নিপ্পন বুদ্ধ সংঘ দ্বারা ১৯৭২ খ্রিস্টাব্দে নির্মিত একটি শান্তি প্যাগোডা স্মৃতিস্তম্ভ \" ধৌলী শান্তি স্তূপ\" এর জন্য স্থানটি পর্যটকদের বিশেষভাবে আকর্ষণ করে। \n\nএই ধৌলি পাহাড়কে কলিঙ্গ যুদ্ধের স্থান বলে মনে করা হয় । \n\n\n== ছবি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}