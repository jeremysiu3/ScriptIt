{"pageid": 1077446, "title": "সত্যাশ্রয়", "url": "https://bn.wikipedia.org/wiki?curid=1077446", "content": "সত্যাশ্রয় (আইএএসটি: Satyāśraya; শা. ৯৯৭ – ১০০৮ খ্রিস্টাব্দ), ছিলেন পশ্চিম চালুক্য সাম্রাজ্যের এক রাজা। তিনি সত্তিগ বা ইরিবদেব্দাঙ্গ নামেও পরিচিত ছিলেন। খ্রিস্টীয় একাদশ শতাব্দীর গোড়ায় যখন পশ্চিম চালুক্য সাম্রাজ্যের ভিত্তি সুদৃঢ় হচ্ছিল, তখন সত্যাশ্রয় তঞ্জাবুরের চোল রাজবংশ, পরমার রাজবংশ, মধ্য ভারতের চেরি রাজ্য ও গুজরাতের চালুক্যদের সঙ্গে একাধিক যুদ্ধে অবতীর্ণ হয়। এই যুদ্ধগুলির ফলাফল ছিল মিশ্র, কোনওটিতে সত্যাশ্রয় জয়ী হয়েছিলেন, আবার কোনওটিতে পরাজিত হন। পিতা দ্বিতীয় তৈলপের রাজত্বকালেই রাজপুত্র রূপে সত্যাশ্রয় এক উচ্চাকাঙ্ক্ষী যোদ্ধা হিসেবে নিজেকে প্রতিষ্ঠা করেছিলেন। সত্যাশ্রয় বিশিষ্ট কন্নড় কবি রন্নের (ধ্রুপদি কন্নড় সাহিত্যের ত্রিরত্নের অন্যতম) পৃষ্ঠপোষকতা করেন। রন্ন সাহসভীমবিজয় বা গদাযুদ্ধ মহাকাব্যে তাঁর পৃষ্ঠপোষককে পাণ্ডব রাজকুমার ভীমের সঙ্গে তুলনা করেন। সত্যাশ্রয় “অকালবর্ষ”, “অকলঙ্কচরিত” ও “সাহসভীম” উপাধি গ্রহণ করেছিলেন।\n\n\n== তথ্যসূত্র ==\n\n\n== গ্রন্থপঞ্জি ==\nChopra, P.N.; Ravindran, T.K.; Subrahmanian, N (২০০৩) [2003]। History of South India (Ancient, Medieval and Modern) Part 1। New Delhi: Chand Publications। আইএসবিএন 81-219-0153-7। \nKamath, Suryanath U. (২০০১) [1980]। A concise history of Karnataka : from pre-historic times to the present। Bangalore: Jupiter books। এলসিসিএন 80905179। ওসিএলসি 7796041। \nNarasimhacharya, R (১৯৮৮) [1988]। History of Kannada Literature। New Delhi: Penguin Books। আইএসবিএন 81-206-0303-6। \nSastri, Nilakanta K.A. (২০০২) [1955]। A history of South India from prehistoric times to the fall of Vijayanagar। New Delhi: Indian Branch, Oxford University Press। আইএসবিএন 0-19-560686-8। \nSen, Sailendra Nath (১৯৯৯) [1999]। Ancient Indian History and Civilization। New Age Publishers। আইএসবিএন 81-224-1198-3।"}