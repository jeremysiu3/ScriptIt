{"pageid": 1155935, "title": "আমতা ২", "url": "https://bn.wikipedia.org/wiki?curid=1155935", "content": "আমতা ২ হলো একটি সমষ্টি উন্নয়ন ব্লক, যা ভারতের পশ্চিমবঙ্গ রাজ্যের হাওড়া জেলার উলুবেড়িয়া মহকুমার একটি প্রশাসনিক বিভাগ গঠন করে।\n\n\n== ভূগোল ==\n\n\n=== অবস্থান ===\nআমতা ২ ব্লকের সাংবিধানিক পঞ্চায়েত জয়পুর ২২°৩৫′২৭″ উত্তর ৮৭°৫৫′৩৯″ পূর্ব স্থানে অবস্থিত।\nআমতা ২ সমষ্টি উন্নয়ন ব্লক উত্তরে হুগলি জেলার উদয়নারায়ণপুর সমষ্টি উন্নয়ন ব্লক এবং খানাকুল ২ সমষ্টি উন্নয়ন ব্লক, পূর্বে আমতা ১ সমষ্টি উন্নয়ন ব্লক, দক্ষিণে বাগনান ১ সমষ্টি উন্নয়ন ব্লক এবং পশ্চিমে পশ্চিম মেদিনীপুর জেলার দাসপুর ২ সমষ্টি উন্নয়ন ব্লক দ্বারা বেষ্টিত।\nএটি হাওড়া জেলা সদর থেকে ৩৬ কিলোমিটার দূরে অবস্থিত।\n\n\n=== এলাকা এবং প্রশাসন ===\nআমতা ২ সমষ্টি উন্নয়ন ব্লকের ক্ষেত্রফল ১৩৫.৪২ কিমি২। আমতা থানা এই সমষ্টি উন্নয়ন ব্লকের কাজ করে। আমতা ২ পঞ্চায়েত সমিতিতে ১৪টি গ্রাম পঞ্চায়েত রয়েছে। ব্লকে ৬৮টি জনবসতিপূর্ণ গ্রাম রয়েছে। এই ব্লকের সদর দপ্তর জয়পুর ফকিরদাসে অবস্থিত।\n\n\n=== ভূসংস্থানিক অবস্থান ===\nহাওড়া জেলা হুগলী নদীর পশ্চিম তীরে অবস্থিত। জেলার পশ্চিম ও দক্ষিণে রূপনারায়ণ নদ প্রবাহিত হয়েছে এবং দামোদর নদ একে ছেদ করেছে। জেলাটি একটি সমতল পলি সমভূমি নিয়ে গঠিত।\n\n\n=== গ্রাম পঞ্চায়েত ===\nআমতা ২ ব্লক/পঞ্চায়েত সমিতির গ্রাম পঞ্চায়েতগুলো হলো: আমড়াগড়ি, ঘোড়াবেড়িয়া চিত্তন, খালনা, তাজপুর, ভাটোরা, ঝামতিয়া, কাসমলি, থালিয়া, বিনোলা কৃষ্ণবতি, জয়পুর, কুসবেড়িয়া, গাজীপুর, ঝিখিরা এবং নয়াপাড়া।\n\n\n== জনতাত্ত্বিক হিসাব ==\n\n\n=== সংক্ষিপ্ত বিবরণ ===\n২০০১ সালের আদমশুমারি অনুসারে, হাওড়া জেলার মোট জনসংখ্যার ৪৯.৬৩% ছিল গ্রামীণ জনসংখ্যা। মোট জনসংখ্যার মধ্যে তফসিলি জাতি ১৫.৪১%, তফসিলি উপজাতি ০.৪৪% এবং মুসলিম ২৪.৪%। যেহেতু অর্থনীতি মূলত শিল্পভিত্তিক, জনসংখ্যার অধিকাংশই জীবিকা নির্বাহের জন্য শিল্পের উপর নির্ভরশীল। মোট জনসংখ্যার মাত্র ৩০% কৃষিকাজের সাথে জড়িত।\n\n\n=== জনসংখ্যা ===\nভারতের ২০১১ সালের আদমশুমারি অনুসারে, আমতা ২ সমষ্টি উন্নয়ন ব্লকের মোট জনসংখ্যা ছিল ২০৮,১৩২ জন, যার মধ্যে ১৯২,২৯৮ জন গ্রামীণ এবং ১৫,৮৩৪ জন নগরবাসী ছিল। ১০৭,০৮৩ জন (৫১%) পুরুষ এবং ১০১,০৪৯ জন (৪৯%) মহিলা ছিল। ৬ বছরের নিচের জনসংখ্যা ছিল ২৩,৭৯৯ জন। এছাড়াও তফসিলি জাতি ছিল ৫০,৭৬৮ জন এবং তফশিলি উপজাতির সংখ্যা ছিল ২৮২ জন।\n২০০১ সালের আদমশুমারি অনুসারে, আমতা ২ ব্লকের মোট জনসংখ্যা ছিল ১৮৯,২২৪ জন, যার মধ্যে ৯৭,৬১৮ জন পুরুষ এবং ৯১,৬০৬ জন মহিলা। আমতা ২ ব্লকে ১৯৯১-২০০১ দশকে ৮.৫৫ শতাংশ জনসংখ্যা বৃদ্ধি পায়। হাওড়া জেলার জন্য মোট দশকীয় বৃদ্ধি ছিল ১২.৭৬ শতাংশ এবং পশ্চিমবঙ্গের জন্য দশকীয় বৃদ্ধি ছিল ১৭.৮৪ শতাংশ। এছাড়া তফসিলি জাতি ছিল ৪৯,৩২১ জন (মোট জনসংখ্যার এক-চতুর্থাংশ) এবং তফসিলি উপজাতি ১,০১৪ জন।\n\n\n=== জনগণনা নগর এবং বড় গ্রাম ===\nআমতা ২ সমষ্টি উন্নয়ন ব্লকের জনগণনা নগর (২০১১ সালের আদমশুমারির পরিসংখ্যান বন্ধনীতে প্রদত্ত): ঘোড়াবেড়িয়া (৪,৬১২), পশ্চিম গাজীপুর (৫,৪০৯) এবং পশ্চিম খালনা (৫,৮১৩)।\nআমতা ২ সমষ্টি উন্নয়ন ব্লকের বড় গ্রামগুলো (২০১১ সালের আদমশুমারির পরিসংখ্যান বন্ধনীতে প্রদত্ত): নকুবার (৪,৪৫৩), ঝিখিরা (৫,৪২১), চিংরাজোলা (৪,৯৭৪), কাকরোল (৫,২৫৮), উত্তর ভাটোরা (৫,৩৭০), দক্ষিণ ভাটোরা (৮,৮৫৭,৪৭৪), ), দক্ষিণ খালনা (৫,৭০১), ঝামতিয়া (৪,৮৭৯), কাসমলি (৪,৬৬২), জয়পুর (৯,০২৩), খারিওপ (৪,৮০৬), নয়াপাড়া (৫,৮১৫), কুসবেড়িয়া (৪,২২৩), সারদা (৫,৬৭৭) এবং তাজপুর (৬,৮০৬)।\n\n\n=== শিক্ষার হার ===\n২০১১ সালের আদমশুমারি অনুসারে, আমতা ২ সমষ্টি উন্নয়ন ব্লকের মোট স্বাক্ষরতার হার ছিল ১৫০,১৭৮ (৬ বছরের বেশি জনসংখ্যার ৮১.৪৭%) যার মধ্যে ৮২,৩৪১ (৫৫%) পুরুষ এবং ৬৭,৮৩৭ (৪৫%) মহিলা।\n২০১১ সালের আদমশুমারি অনুসারে, হাওড়া জেলার স্বাক্ষরতার হার ছিল ৭৮.৬৬%। ২০১১ সালে পশ্চিমবঙ্গে স্বাক্ষরতার হার ছিল ৭৭.০৮%। ২০১১ সালে ভারতে স্বাক্ষরতার হার ছিল ৭৪.০৪%।\n২০০১ সালের আদমশুমারি অনুসারে, আমতা ২ ব্লকের ৬+ বয়সীদের মোট স্বাক্ষরতার হার ছিল ৭৪.০৮ শতাংশ। পুরুষদের স্বাক্ষরতার হার ছিল ৮২.৭৮% এবং মহিলাদের স্বাক্ষরতার হার ছিল ৬৪.৭৮%। হাওড়া জেলার মোট স্বাক্ষরতার হার ৭৭.০১%, পুরুষ স্বাক্ষরতার হার ৮৩.২২% এবং মহিলা স্বাক্ষরতার হার ৭০.১১%।\n\n\n=== ভাষা ===\nএসব এলাকার স্থানীয় ভাষা বাংলা।\n\n\n=== ধর্ম ===\n২০১১ সালের আদমশুমারি অনুসারে, হিন্দুদের সংখ্যা ছিল ১৫৭,৫৬৬ জন, যা আমতা ২ সমষ্টি উন্নয়ন ব্লকের মোট জনসংখ্যার ৭৫.৭০%। মুসলমানদের সংখ্যা ছিল ৪৯,৮৬৭ জন, যা মোট জনসংখ্যার ২৩.৯৬% এবং অন্যদের সংখ্যা ছিল ৬৯৯ জন, যা মোট জনসংখ্যার ০.৩৪%।\n২০১১ সালে, হিন্দুদের সংখ্যা ছিল ৩,৫৩৫,৮৪৪ জন, যা হাওড়া জেলার মোট জনসংখ্যার ৭২.৯০%। মুসলমানদের সংখ্যা ছিল ১,২৭০,৬৪১ জন, যা মোট জনসংখ্যার ২৬.২০%। পশ্চিমবঙ্গে হিন্দুদের সংখ্যা ছিল ৬৪,৩৮৫,৫৪৬ জন, যা মোট জনসংখ্যার ৭০.৫৩%। মুসলমানদের সংখ্যা ছিল ২৪,৬৫৪,৮২৫ জন, যা মোট জনসংখ্যার ২৭.০১%।\n\n\n== অর্থনীতি ==\n\n\n=== অবকাঠামো ===\n২০০৩-০৪ সালের পূর্বে, আমতা ২ সমষ্টি উন্নয়ন ব্লকে ৬৩৭ হেক্টর অর্পিত জমি ছিল, যার মধ্যে ২৭৭ হেক্টর জমি ৩,২৮০ জনের মধ্যে বিতরণ করা হয়। আমতা ২ সমষ্টি উন্নয়ন ব্লকে ৫,৬৪৫ হেক্টর জমিতে একাধিক ফসল ফলানো হয়। ব্লকে নেট বপন করা হয় ১০,৪৯৩ হেক্টর। আমতা ২ এর সেচের জন্য ২,০০০ হেক্টর খাল ছিল। আমতা ২ সমষ্টি উন্নয়ন ব্লকে ২০০৪ সালের মার্চে ৬৯টি মৌজা বিদ্যুতায়িত হয়।\n\n\n== শিক্ষা ==\n২০০৩-০৪ সালে, আমতা ২ সমষ্টি উন্নয়ন ব্লকে ১৯,১১৪ জন শিক্ষার্থীসহ ১৪৯টি প্রাথমিক বিদ্যালয়, ৪৫৫ জন শিক্ষার্থীসহ ৩টি মাধ্যমিক বিদ্যালয়, ১২,৮৭২ জন শিক্ষার্থীসহ ১৮টি উচ্চ বিদ্যালয় এবং ৫,২৬৯ জন শিক্ষার্থীসহ ৫টি উচ্চ মাধ্যমিক বিদ্যালয় ছিল। আমতা ২ সমষ্টি উন্নয়ন ব্লকে ৫৪৪ জন শিক্ষার্থীসহ ১টি কলেজ ছিল। এছাড়াও বিশেষ ও উপানুষ্ঠানিক শিক্ষার জন্য ২১,৩১৬ জন শিক্ষার্থীসহ ১৫০টি প্রতিষ্ঠান ছিল। এখানে ২টি গণস্বাক্ষরতা কেন্দ্র ছিল।\n\n\n== স্বাস্থ্যসেবা ==\nআমতা ২ সমষ্টি উন্নয়ন ব্লকে ২০০৩ সালে ৫টি স্বাস্থ্য কেন্দ্র, ১টি ক্লিনিক এবং ১টি হাসপাতাল ছিল, যেখানে ৮৭টি শয্যা এবং ১৩ জন ডাক্তার ছিল। এছাড়াও এতে ২৫টি পরিবার কল্যাণ কেন্দ্র ছিল।\n\n\n== তথ্যসূত্র =="}