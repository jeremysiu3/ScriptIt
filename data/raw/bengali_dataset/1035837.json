{"pageid": 1035837, "title": "২০২১ আইসিসি পুরুষ টি২০ বিশ্বকাপ এশিয়া বাছাইপর্ব", "url": "https://bn.wikipedia.org/wiki?curid=1035837", "content": "২০২১ আইসিসি পুরুষ টি২০ বিশ্বকাপ এশিয়া বাছাইপর্ব ছিল একটি আন্তর্জাতিক ক্রিকেট টুর্নামেন্ট যা ২০২২ আইসিসি পুরুষ টি২০ বিশ্বকাপে খেলার যোগ্যতা অর্জনের একটি ধাপ হিসেবে ২০২১ সালের অক্টোবর মাসে খেলা হয়। ২০১৮ সালের এপ্রিল মাসে আন্তর্জাতিক ক্রিকেট কাউন্সিল (আইসিসি) ২০১৯ সালের ১ জানুয়ারি থেকে সদস্য দলগুলোর মধ্যে অনুষ্ঠিত হওয়া সকল পুরুষ টোয়েন্টি২০ (টি২০) ম্যাচকে আন্তর্জাতিক মর্যাদা প্রদান করে। সে কারণে আঞ্চলিক বাছাইপর্বের সবগুলো ম্যাচ টোয়েন্টি২০ আন্তর্জাতিক (টি২০আই) হিসেবে খেলা হয়। এশিয়া বাছাইপর্বে এ ও বি নামে দুটি উপআঞ্চলিক গ্রুপ থাকে, যাদের আয়োজনস্থল হিসেবে যথাক্রমে কাতার ও মালয়েশিয়া নির্ধারণ করা হয়। প্রতিটি উপআঞ্চলিক গ্রুপের বিজয়ী দল দুটি বৈশ্বিক বাছাইপর্বের একটিতে উত্তীর্ণ হয়। ২০২১ সালের ২ সেপ্টেম্বর আইসিসি ঘোষণা দেয় যে গ্রুপ এ-এর খেলা কুয়েত থেকে কাতারে সরিয়ে নিয়ে আসা হয়েছে।\nপ্রথমে ২০২০ সালের মার্চ ও সেপ্টেম্বরের মধ্যে বাছাইপর্বগুলো খেলা হওয়ার কথা ছিল। কিন্তু ২০২০ সালের ২৪ মার্চ আন্তর্জাতিক ক্রিকেট কাউন্সিল (আইসিসি) নিশ্চিত করে যে কোভিড-১৯ মহামারির কারণে ২০২০ সালের ৩০ জুনের পূর্বে অনুষ্ঠেয় সব বাছাইপর্ব ইভেন্ট স্থগিত করা হয়েছে। ২০২০ সালের ডিসেম্বর মাসে আইসিসি বাছাইপর্বের রূপরেখা হালনাগাদ করে। ২০২১ সালের মার্চ মাসে গ্রুপ এ-এর খেলা আবারও স্থগিত করা হয় ও ২০২১ সালের অক্টোবর মাসে নিয়ে যাওয়া হয়। ২০২১ সালের মে মাসে মহামারির কারণে গ্রুপ বি-এর খেলা ২০২১ সালের নভেম্বর মাসে নিয়ে যাওয়া হয়। কিন্তু ২০২১ সালের অক্টোবর মাসে আইসিসি গ্রুপ বি টুর্নামেন্ট বাতিলের ঘোষণা দেয়। র‍্যাংকিং-এ এগিয়ে থাকায় হংকং পরবর্তী পর্বে খেলার যোগ্যতা লাভ করে।\nগ্রুপ এ-এর খেলায় বিজয়ী হয়ে মূল বাছাইপর্বে খেলার যোগ্যতা অর্জন করে বাহরাইন।\n\n\n== বাছাইপর্ব এ ==\n\n\n=== দলীয় সদস্য ===\n\n\n=== পয়েন্ট তালিকা ===\n\n  মূল বাছাইপর্বে উত্তীর্ণ\n\n\n=== সূচি ===\n\n\n== বাছাইপর্ব বি ==\n\nপ্রাথমিক সূচি অনুসারে সিঙ্গাপুরকে গ্রুপ বিতে রাখা হয়েছিল। কিন্তু পরবর্তীতে আইসিসি কর্তৃক সংশোধিত সূচি প্রকাশিত হওয়ার পর র‍্যাংকিং-এর পুনর্গণনার কারণে হংকং-এর পরিবর্তে সিঙ্গাপুরকে বৈশ্বিক বাছাইপর্বে সুযোগ দেয়া হয়। ২০২১ সালের ১১ অক্টোবর আইসিসি কোভিড-১৯ মহামারির কারণে গ্রুপ বি টুর্নামেন্টটি বাতিল করে, যে কারণে র‍্যাংকিং-এ এগিয়ে থাকায় হংকং পরবর্তী পর্বে সরাসরি খেলার যোগ্যতা অর্জন করে।\nগ্রুপ বিতে নিম্নলিখিত দলসমূহের খেলার কথা ছিল:\n\n চীন\n থাইল্যান্ড\n ভুটান\n মালয়েশিয়া\n মিয়ানমার\n হংকং\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে পশ্চিমাঞ্চলীয় বাছাইপর্বের প্রধান পাতা (ইংরেজি)"}