{"pageid": 1490416, "title": "দরবার উচ্চ বিদ্যালয়", "url": "https://bn.wikipedia.org/wiki?curid=1490416", "content": "দরবার উচ্চ বিদ্যালয় ( নেপালি:दरबार हाई स्कूल) বা ভানু উচ্চ মাধ্যমিক বিদ্যালয়, 1১৮৫৪ সালে প্রতিষ্ঠিত, নেপালে প্রথম ইংরেজি শিক্ষা ব্যবস্থা প্রচলনকারী বিদ্যালয়।  নেপালে রানি পোখারি, কাঠমান্ডুর কাছে অবস্থিত  যেখানে নেপালের প্রথম বিদ্যালয় হিসেবে মহোত্তরীর মতিহানিতে অবস্থিত যজ্ঞবল্ক্য বিদ্যাপীঠকে গণ্য করা হয়। বিদ্যালয়টি মূলত রানা পরিবারের সন্তানদের শিক্ষা প্রদানের উদ্দেশ্যে নির্মিত হয়েছিল, কিন্তু ১৯০২ সালে এটি দেব শামশের জং বাহাদুর রানার উদ্যোগে সাধারণ নাগরিকদের জন্য উন্মুক্ত করা হয়।   প্রথমে থাপাথলি দরবারে রানা পরিবারের সন্তানদের শিক্ষা প্রদান করা হতো, কিন্তু পরে জঙ্গবাহাদুর রাণা বিদ্যালয়টিকে কাঠমান্ডুর রানীপোখারিতে তার নিজস্ব ভবনে স্থানান্তর করেন।\n২০১৫ সালের এপ্রিলে নেপালে ঘটে যাওয়া ভূমিকম্পে বিদ্যালয়ের কিছু অংশ ধ্বংস হয়ে যায়। বিদ্যালয়টি চীনা সহায়তায় পুনর্নির্মাণ করা হয়।\n\n\n== ইতিহাস ==\nভানু মাধ্যমিক বিদ্যালয় নামে পরিচিত দরবার উচ্চ বিদ্যালয় রানা শাসনকালে প্রতিষ্ঠিত হয়।  ১৮৫৪ সালে প্রতিষ্ঠিত এই উচ্চ বিদ্যালয় নেপালের প্রথম বিদ্যালয়। কাঠমান্ডুর রানী পোখারীতে অবস্থিত, প্রথমে কেবল শাসক পরিবারের সদস্যদের শিক্ষা প্রদান করতো, তবে ১৯০২ সালে এটি সাধারণ নাগরিকদের জন্য উন্মুক্ত করা হয়।\nবিদ্যালয়টি থাপাথলি দরবার থেকে চারবুর্জা দরবার, সেতো দরবার এবং নারায়ণহিতি দরবার পর্যন্ত একাধিকবার স্থানান্তরিত হতে হয়েছিল, এরপর জামালে একটি ছোট শেডে এটি স্থাপন করা হয়। অবশেষে, ১৮৯১ সালে তৎকালীন প্রধানমন্ত্রী বীর শামশের রানার নির্দেশে রাণী পোখারীর পশ্চিম পাশে বর্তমান দীর্ঘ ভবনটি নির্মিত হয়। ১৯০০ সালে, দরবার স্কুলকে একটি সাধারণ বিদ্যালয়ে পরিণত করা হয়। ১৯৬৭ সালে, এর নাম পরিবর্তন করে ভানু মাধ্যমিক বিদ্যালয় রাখা হয়।\nবিদ্যালয়টি রাণী পোখারীর পাশে অবস্থিত, যা ১৬৭০ সালে রাজা প্রতাপ মল্ল নির্মাণ করেছিলেন। বিদ্যালয়টি মূলত একটি প্রাথমিক ইংরেজি বিদ্যালয় ছিল। ইউরোপ সফরের সময় ইংরেজিতে যোগাযোগ করতে না পারার অপমান অনুভব করে, জং বাহাদুর রানা ১৮৫৩ সালে তাঁর বাসভবনে রানা পরিবারের শিশুদের শিক্ষাদানের জন্য ইংল্যান্ড থেকে দুজন শিক্ষক এনে একটি বিদ্যালয় স্থাপন করেন। পরবর্তীতে বিদ্যালয়টি থাপাথলি দরবারে স্থানান্তরিত হয় এবং এর প্রথম শিক্ষক ছিলেন একজন ইংরেজ, যার নাম ছিল কেনিং। \"দরবার স্কুল\" (প্রাসাদ বিদ্যালয়) নামে পরিচিত এই বিদ্যালয়টি নেপালে আধুনিক শিক্ষার সূচনা করে, তবে এটি শুধুমাত্র রানা পরিবার এবং তাদের পুত্রদের জন্য উন্মুক্ত ছিল। ১৮৭৬ সালে, বিদ্যালয়টি উচ্চপদস্থ সরকারি কর্মকর্তাদের সন্তানদেরও ভর্তি নেওয়া শুরু করে।\nপ্রাথমিকভাবে, বিদ্যালয়টি একটি ফিডার প্রতিষ্ঠান হিসেবে কলকাতা বিশ্ববিদ্যালয়ের সাথে অধিভুক্ত ছিল, এবং শিক্ষার্থীদের উচ্চ মাধ্যমিক প্রবেশিকা পরীক্ষা দিতে কলকাতা যেতে হতো, যতক্ষণ না ১৯২৯ সালে কাঠমান্ডুতে পাটনা বিশ্ববিদ্যালয়ের সঙ্গে যুক্ত একটি পরীক্ষা কেন্দ্র খোলা হয়।\n১৯৩৩ সালে, সরকার স্কুল ত্যাগ শংসাপত্র পরীক্ষা বোর্ড প্রতিষ্ঠা করে এবং তারপর শিক্ষার্থীদের পরীক্ষার জন্য ভারতে যেতে হতো না।\n2015 সালের এপ্রিলে নেপালের ভূমিকম্পে স্কুলের কিছু অংশ ধ্বংস হয়ে যায়। চীনা সাহায্যে স্কুলটি পুনর্নির্মাণ করা হয়। ৪০ টিরও বেশি শ্রেণীকক্ষ সহ চার তলা স্কুল ভবনটি ৪২০০ বর্গ মিটার এলাকায় নির্মিত। \n\n\n== বর্তমান পরিস্থিতি ==\nচীনা সরকারের সহায়তায় পুনর্নির্মিত দরবার উচ্চ বিদ্যালয়ের ভবন ২০২০ সালের ৮ সেপ্টেম্বর বিদ্যালয় পরিচালনার হাতে হস্তান্তর করা হয়।\n২০২০ সালের তথ্য অনুযায়ী, প্রায় ৩৫০ জন শিক্ষার্থী দরবার উচ্চ বিদ্যালয়ে পড়াশোনা করছে। বর্তমানে, দরবার উচ্চ বিদ্যালয়ে ১৭ জন শিক্ষক পাঠদান করছেন। এর মধ্যে ৮ জন শিক্ষক মাধ্যমিক স্তরের, ৩ জন শিক্ষক নিম্ন মাধ্যমিক স্তরের এবং ৬ জন শিক্ষক প্রাথমিক স্তরের জন্য। বর্তমানে, বিদ্যালয় প্রশাসনের জন্য ৭ জন কর্মী রয়েছে।\nবিদ্যালয়টি তৃতীয় শ্রেণি থেকে রোবোটিক্স এবং প্রোগ্রামিং ক্লাসও শুরু করেছে এবং একটি স্টীম ক্লাব গঠন করেছে (কেএমসি মেয়রের উদ্যোগে)। বিদ্যালয়টি  অতিরিক্ত পাঠ্যক্রমিক কর্মকাণ্ডের উপর আরও বেশি মনোযোগ দিতে পরিকল্পনা করছে।  এছাড়াও বিদ্যালয়টি ১১ এবং ১২ শ্রেণি শুরুর পরিকল্পনা করছে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nযজ্ঞওয়ালক্য বিদ্যাপীঠ\nনেপালে শিক্ষা\nত্রি-চন্দ্র কলেজ\nপদ্মা কন্যা একাধিক ক্যাম্পাস\n\n\n== তথ্যসূত্র =="}