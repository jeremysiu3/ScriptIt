{"pageid": 1388621, "title": "পুরন্দর দাস", "url": "https://bn.wikipedia.org/wiki?curid=1388621", "content": "পুরন্দর দাস ( IAST : Purandara dāsa)  ( আনু. ১৪৮৪ – আনু. ১৫৬৪) ছিলেন সুরকার, গায়ক ও হরিদাস দার্শনিক। তিনি ভারতের কর্ণাটকে জন্মগ্রহণ করেন।তিনি মধ্বাচার্যের দ্বৈত দর্শনের অনুসারী ছিলেন। তিনি কর্ণাটক সঙ্গীতের (কর্ণাটক শাস্ত্রীয় সঙ্গীত) প্রধান প্রতিষ্ঠাতা প্রবক্তাদের একজন । কর্ণাটক সঙ্গীতে উল্লেখযোগ্য অবদানের জন্য তাকে সম্মানসূচক কর্ণাটকী সঙ্গীতের 'পিতামহ'  বলা হয়। কিংবদন্তি অনুসারে, তাকে নারদের অবতার বিবেচনা করা হয়। \nপুরন্দর দাস কর্ণাটকের স্বর্ণ, রৌপ্য ও অন্যান্য বিবিধ গহনার একজন ধনী ব্যবসায়ী ছিলেন। তিনি ছিলেন মধ্যযুগীয় ভারতের অন্যতম গুরুত্বপূর্ণ সঙ্গীত পণ্ডিত।  তিনি কর্ণাটক সঙ্গীত শিক্ষার প্রাথমিক পাঠগুলি তৈরি করেন যা স্বরাবলি ও অলঙ্কার   নামে ধাপ গঠন করে।\nতিনি নবীন ছাত্রদের জন্য গীতা (সরল গান) রচনা করেছিলেন।\nপুরন্দর দাস ভক্তি আন্দোলনের একজন কণ্ঠশিল্পী ও একজন সঙ্গীত পণ্ডিত হিসেবে দাস সাহিত্য রচনার জন্য বিখ্যাত। তাঁর সমসাময়িক কনিষ্ঠ কনকদাস তাঁর অনুশীলনের রীতি অনুকরণ করেছিলেন। পুরন্দর দাসের কর্ণাটকী সঙ্গীত রচনাগুলি অধিকাংশই কন্নড় ভাষায় রচিত। যদিও কিছু সংস্কৃতে রয়েছে। তিনি অঙ্কিতনাম (কলম নাম) \"পুরন্দর বিট্টল\" ( বিট্টল কৃষ্ণের আরেকটি নাম) দিয়ে তাঁর রচনাগুলিতে স্বাক্ষর করেছিলেন এবং কৃষ্ণের এই এই রূপটি ছিল তাঁর আরাধ্যা দৈব বা ইষ্ট মূর্তি বা পূজাযোগ্য দেবতা। তাঁর রচনা তাঁর সময়ের অনেক পণ্ডিত ও পরবর্তী পণ্ডিতদের দ্বারা প্রশংসিত হয়েছিল।\n\n\n== তথ্যসূত্র ==\n\n\n== গ্রন্থপঞ্জী ==\nThe Vedanta kesari, Volume 49, Sri Ramakrishna Math., ১৯৬৪, পৃষ্ঠা 419 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nKassebaum, Gayatri Rajapur. ‘Karnatak raga’ (2000). In Arnold, Alison। The Garland Encyclopedia of World Music। New York City & London: Taylor & Francis। \nDr. Vasudev Agnihotry \"Purandaradasaru mattu Shri Mad Bhagavata Ondu Toulanika Adhyayana\" PhD Osmania University Hyderabad, India 1984 Publisher: Samskriti Prakashana Sedam. Keertana Vidya nagar sedam 58522 dist gulbarga Karnataka\n\n\n== বহিঃসংযোগ ==\n\nAnnual Purandara Dasa and Thyagaraja Aradhana in D.C., Maryland and Virginia\nBhagyada Lakshmi Baaramma A popular Purandara Dasa composition in Sri Raagam\nLyrics and translation of Purandaradasa compositions"}