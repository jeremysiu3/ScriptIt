{"pageid": 1180384, "title": "ওমায়মা সোহেল", "url": "https://bn.wikipedia.org/wiki?curid=1180384", "content": "ওমায়মা সোহেল (জন্মঃ ১১ জুলাই ১৯৯৭) হচ্ছেন পাকিস্তানের একজন নারী ক্রিকেট খেলোয়াড়। তিনি পাকিস্তান জাতীয় মহিলা ক্রিকেট দলের হয়ে ক্রিকেট খেলেন এবং তিনি একজন ডান হাতি অফ স্পিন বোলার এবং ডান হাতি ব্যাটসম্যান। তিনি জাতীয় ক্রিকেট দলে খেলার পূর্বে বেলুচিস্তান, খাইবার পাখতুনখাওয়া, করাচি, ওমর অ্যাসোসিয়েটস, জরাই তরিকতি এবং স্টেট ব্যাংক অব পাকিস্তানের নারী ক্রিকেট দলে খেলতেন।\n২০১৮ সালের সেপ্টেম্বর মাসে ওমায়মার নাম পাকিস্তান দলে আসে বাংলাদেশ দলের বিপক্ষে ম্যাচ খেলার জন্য। তার মহিলাদের একদিনের আন্তর্জাতিক ম্যাচের অভিষেক হয় বাংলাদেশের বিপক্ষে ২০১৮ সালের ৮ অক্টোবর তারিখে। পূর্ণ আন্তর্জাতিক ম্যাচ অভিষেকের আগে তার নাম পাকিস্তান দলে এসেছিলো ২০১৮ মহিলাদের টুয়েন্টি২০ এশিয়া কাপ-এ খেলার জন্য, তবে তিনি খেলায় অংশ নিতে পারেন নি।\n২০১৮-এর অক্টোবরে পাকিস্তান দলে তার নাম এসেছিলো ২০১৮ আইসিসি মহিলা বিশ্ব টুয়েন্টি২০-এ ম্যাচ খেলার জন্য, যেটা ওয়েস্ট ইন্ডিজে অনুষ্ঠিত হয়েছিলো। ঐ একই মাসের ২৫ তারিখে তার অভিষেক হয় মহিলাদের টুয়েন্টি২০ আন্তর্জাতিক ম্যাচে অস্ট্রেলিয়ার বিপক্ষে। ২০২০ সালের জানুয়ারিতে পাকিস্তান দলে তার নাম আসে ২০২০ আইসিসি মহিলা টি২০ বিশ্বকাপ-এ খেলার জন্য। ২০২১ সালের অক্টোবর মাসে ২০২১ মহিলা ক্রিকেট বিশ্বকাপ বাছাইপর্ব-এ খেলার জন্য পাকিস্তান দলে তার নাম এসেছিলো। জানুয়ারি, ২০২২-এ তার নাম আসে ২০২২ মহিলা ক্রিকেট বিশ্বকাপ-এ খেলার জন্য। ২০২২ সালের মে'তে তার নাম পাকিস্তান দলে আসে ২০২২ কমনওয়েলথ গেমসে ক্রিকেট-এ ম্যাচ খেলার জন্য।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে ওমায়মা সোহেল (ইংরেজি)\nক্রিকেটআর্কাইভে ওমায়মা সোহেল  (সদস্যতা প্রয়োজনীয়) (ইংরেজি)"}