{"pageid": 1025442, "title": "অরুণা মোহান্তি", "url": "https://bn.wikipedia.org/wiki?curid=1025442", "content": "অরুণা মোহান্তি (জন্ম: ৪ এপ্রিল, ১৯৬০) একজন ওড়িশি নৃত্যশিল্পী, নৃত্য পরিকল্পনাকার (কোরিওগ্রাফার) এবং গুরু। তিনি বর্তমানে ওড়িশা (উড়িষ্যা) নৃত্য একাডেমির কার্যনির্বাহিকা (সেক্রেটারি)।  তিনি তাঁর কাজের জন্য পদ্মশ্রী সহ বেশ কয়েকটি পুরস্কার পেয়েছেন।\n\n\n== প্রশিক্ষণ ==\nঅরুণা মোহান্তি শ্রীনাথ রাউত এবং গোবিন্দ পালের অধীনে তাঁর ওড়িশি প্রশিক্ষণ শুরু করেছিলেন। তারপর ১৯৭২ সালে তিনি গঙ্গাধর প্রধানের কাছ থেকে প্রশিক্ষণ গ্রহণ করেছিলেন। এছাড়াও তিনি পঙ্কজ চরণ দাস, কেলুচরণ মহাপাত্র, সংযুক্তা পাণিগ্রাহী এবং সোনাল মানসিংয়ের কাছ থেকে নৃত্য বিন্যাসের দিকনির্দেশনা পেয়েছেন। \nতিনি নির্মল মোহান্তি ও শান্তনু দাসের কাছ থেকে ওড়িশি সংগীতের প্রশিক্ষণও পেয়েছেন। \n\n\n== কর্মজীবন ==\nনৃত্যশিল্পী ও নৃত্য পরিকল্পনাকার হিসাবে অরুণা মোহান্তির প্রায় পাঁচ দশকের অভিজ্ঞতা রয়েছে। \nতিনি তাঁর শিল্পকে সমসাময়িক এবং সামাজিক সমস্যাগুলি পরীক্ষা করতে ব্যবহার করেছেন; উদাহরণস্বরূপ. নারীতে তিনি লিঙ্গবাদী রীতিনীতি এবং সমাজের মহিলাদের অবস্থানের বিষয়টি সীতা, দ্রৌপদী, মন্দোদরী ও নির্ভয়ার মতো ভারতীয় সাহিত্য ও ইতিহাসের বেশ কয়েকটি নারীর জীবন এবং গল্পের মাধ্যমে অনুসন্ধান করেছেন। \nতিনি শাস্ত্রীয় ভাস্কর্যে পুরুষ নৃত্যশিল্পীর প্রতিনিধিত্ব এবং স্বাধীনতা পরবর্তী যুগে ওড়িশির বিবর্তনের মতো বিষয়গুলোতে মনোনিবেশপূর্বক নাচ নিয়ে গবেষণা পরিচালনা করেছেন। \nতিনি মার্কিন যুক্তরাষ্ট্রের বিভিন্ন বিশ্ববিদ্যালয় যেমন ক্যালিফোর্নিয়া বিশ্ববিদ্যালয়, ইউনিভার্সিটি অফ সাউথ ক্যারোলাইনা এবং কর্নেল ইউনিভার্সিটিসহ একাধিক বিশ্ববিদ্যালয়ের ভিজিটিং স্কলার বা পরিদর্শক পণ্ডিত ছিলেন। \n\n\n== পুরস্কার ==\nপদ্মশ্রী, ভারত সরকার, ২০১৬-১৭ \nরাজ্য সংগীত নাটক আকাদেমি পুরস্কার, ওড়িশা সরকার, ২০১৪\nকেন্দ্রীয় সংগীত নাটক আকাদেমি পুরস্কার, ভারত সরকার, ২০১০ \nসংযুক্তা পাণিগ্রাহী স্মৃতি জাতীয় পুরস্কার, ২০০১ \nমহরি পুরস্কার, গুরু পঙ্কজ চরণ গবেষণা ফাউন্ডেশন, ১৯৯৭\nভারত ভবন পুরস্কার, ভারতের রাষ্ট্রপতি কর্তৃক প্রদত্ত\nজগন্নাথ সংস্কৃতি বিকাশ পরিষদ পুরস্কার\n\n\n== তথ্যসূত্র =="}