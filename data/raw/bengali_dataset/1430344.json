{"pageid": 1430344, "title": "পিছল পেরি", "url": "https://bn.wikipedia.org/wiki?curid=1430344", "content": "পিচল পেরি বা পিছল পেরি ( হিন্দি: पिछल पेरी , উর্দু: پچھل‌ پيری‎‎  \"উল্টা-পায়ে\") যাকে চুড়েল/চুড়েইল/চুড়াইলও (হিন্দি: चुड़ैल , উর্দু: چڑیل‎‎) বলা হয়, হল একটি দানব বা অতিপ্রাকৃত প্রাণী যার উপস্থিতি দক্ষিণ ও মধ্য এশিয়ার ভূতের গল্পে বিশেষভাবে দেখা যায় হয়। পিছল পেরি সাধারণত লম্বা চুল দিয়ে মুখ ঢেকে রাখে এবং তার পা পিছনের দিকে ফেরানো থাকে।\n\n\n== পটভূমি ==\nলোককথা অনুসারে পিছল পেরি নামক এই অতিপ্রাকৃত জীব বা আধিভৌতিক প্রানীকে ভারত ও পাকিস্তানের পাহাড়ী অঞ্চলে ঘোরাঘুরি করতে দেখা যায়। পিছল পেরি সাধারণত হিমালয়ের পার্বত্য অঞ্চলে দেখতে পাওয়া যায় বলে দাবি করা হয়, এবং তার সাথে একথাও বলা হয় যে মাঝে মাঝে তারা গ্রামেও প্রবেশ করে। ভারতের হিমালয়ের কিছু গ্রামীন অঞ্চলে এবং পাকিস্তানের সাধারণত খাইবার পাখতুনখোয়া প্রদেশের গ্রামীণ পার্বত্য অঞ্চলে এই অতিপ্রাকৃত জীবের দেখা পাওয়া গেছে বলে লোকে দাবী করে, তবে পাঞ্জাব প্রদেশেও মাঝেমধ্যে এদের দেখা পাওয়া যায় বলে দাবী করা হয়। যে লোকেরা এই আধিভৌতিক প্রানীদের দেখা পেয়েছেন বলে দাবি করেন তারা সাধারণত গ্রামীণ অধিবাসী। বেশিরভাগ গ্রামের প্রবীণ লোক যারা কুসংস্কারে বিশ্বাস রাখেন তাদের মধ্যেই প্রধানত এই কাহিনী এবং এর মান্যতা এখনও প্রচলিত আছে। এটা সম্ভব যে পাঞ্জাবের অধিবাসীরা তাদের প্রতিবেশী হিমালয়ের পাহাড়ী অঞ্চলের লোককাহিনী থেকে অনুপ্রেরণা নিয়েছে এবং এই পিছল পেরির কিংবদন্তির নিজস্ব সংস্করণ তৈরি করেছে। অঞ্চলভেদে পিছল পেরির বৈশিষ্ট্য এবং চারিত্রিক বর্ননা পরিবর্তিত হয়।\nপ্রচলিত কিছু লোককাহিনীর সংস্করণ অনুসারে পিছল পেরি রাতের বেলা জঙ্গলে জঙ্গলে ঘুড়ে বেড়ায় এবং একাকী ভ্রমণকারী পুরুষদেরকে শিকার করে। তবে বেশির ভাগ গল্পের বর্ননায় দেখা গেছে যে পিছল পেরিকে যে ব্যাক্তি প্রথম প্রত্যক্ষ করে তারা বেশিরভাগ সময়েই পালাতে সক্ষম হয়, সেই থেকে ধারণা করা হয় যে এগুলো সাধারণত তাদের দৃষ্টীভ্রম। প্রচলিত বিশ্বাস অনুসারে জানা যায় যে পিছল পেরির দুটি রূপ রয়েছে। বেশিরভাগ গল্পে তারা সুন্দরী নারী হিসাবে একাকী পুরুষদের সামনে উপস্থিত হয় যাতে পুরুষদের রূপের মোহ দেখিয়ে প্রলুব্ধ করতে পারে। কেবলমাত্র তাদের উল্টো দিকে ঘোরানো পা দেখেই তাদের চিনতে পারা সম্ভব হয়। কিছু কিছু ক্ষেত্রে প্রত্যক্ষদর্শীরা দাবি করেন যে সুন্দরী মহিলা একসময় এক লম্বা দানবীয় প্রাণীতে রূপান্তরিত হয় এবং তার শিকারকে ভয় দেখায়।\n\n\n== আরো দেখুন ==\nরুহি, ভারতীয় চলচ্চিত্র।\nচুরেল\nভারতীয় লোককাহিনী\nপাকিস্তানি লোককাহিনী\nঅ্যাবারিমন বা অ্যান্টিপোড, শাস্ত্রীয় পুরাণের লোক যাদের পা উল্টো ছিল এবং তারা হিমালয়ের স্থানীয় ছিল\nসিগুয়াপা, ডোমিনিকান পৌরাণিক প্রাণী, কালো চামড়ার মহিলা, আকারে খুব লম্বা চুল এবং পিছন দিকে উলটো করা পা\nকুরুপিরা\n\n\n== তথ্যসূত্র =="}