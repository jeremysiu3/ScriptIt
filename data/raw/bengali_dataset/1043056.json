{"pageid": 1043056, "title": "মৌলে আবদুল্লাহ মসজিদ", "url": "https://bn.wikipedia.org/wiki?curid=1043056", "content": "মৌলে আবদুল্লাহ মসজিদ মরক্কোর ঐতিহাসিক প্রাসাদ-শহর ফেজের ফেস আল-জেদীদ অবস্থিত একটি মসজিদ ও রাজকীয় কবরস্থান কমপ্লেক্স। এর প্রতিষ্ঠাতা অ্যালৌউত সুলতান মৌলে আবদুল্লাহ (রাজত্বকাল ১৭২৯-১৭৫৭) রাজবংশের পরবর্তী সদস্যদের সাথে এই মসজিদ সংলগ্ন কবরস্থানে সমাধিস্থ হন।\n\n\n== ইতিহাস ==\nমসজিদটি ফেস আল-জেদীদে অবস্থিত। ফেস আল-জেদীদ মূলত একটি রাজকীয় দুর্গ ও প্রশাসনিক শহর ছিল যা মেরিনিড রাজবংশ কর্তৃক ১২৭৬ সালে প্রতিষ্ঠিত হয়। সপ্তদশ শতাব্দীতে অ্যালৌউত সুলতান মৌলে রশিদ তার উপজাতি সৈন্যদের বাসস্থানের জন্য ফেস আল-জেদীদের উত্তরে বৃহত্তর কাসবাহ শোররিদা নির্মাণ করেন, যা পরবর্তীতে শহরে নতুন স্থান বিমুক্ত করে। এর মধ্যে ফেস আল-জেদীদের উত্তর-পশ্চিম অঞ্চল অন্তর্ভুক্ত ছিল যা পরবর্তীতে অষ্টাদশ শতাব্দীর শুরুর দিকে মৌলে আবদুল্লাহ পাড়ায় পরিণত হয়। এখানেই সুলতান মৌলে আবদুল্লাহ (রাজত্বকাল ১৭২৯-১৭৫৭) এই মসজিদ ও রাজকীয় কবরস্থান নির্মাণ করেন যেখানে তার মৃত্যুর পর তাকে সমাধিস্থ করা হয়। পরবর্তীতে কবরস্থানটি অ্যালৌউত পরিবারের কবরস্থান হিসেবে ব্যবহৃত হয়েছে এবং উনবিংশ শতাব্দীর মাঝামাঝি সময়ে মুহাম্মদ ইবনে আব্দুর রহমান এটিকে বর্তমান গঠনে পুনর্নির্মাণ করেন (১৮৫৯ সালে সিংহাসনে আরোহণের পূর্বে যখন তিনি তার পিতার অধীনে ডেপুটি হিসেবে দায়িত্ব পালন করছিলেন)। পরে এখানে সুলতান মৌলে ইউসুফ, মৌলে আব্দুল হাফিদ ও মৌলে আব্দুলাজিজকে যথাক্রমে ১৯২৭, ১৯৩৭ ও ১৯৪৩ সালে সমাধিস্থ করা হয়।\nমসজিদটিতে একটি মাদ্রাসাও ছিল যেখানে নিম্ন-শিক্ষিত শিক্ষার্থীদের আল-কারাওইন বিশ্ববিদ্যালয়ে পড়ালেখা শুরু করার আগে প্রাথমিক প্রশিক্ষণ (কুরআন-সংক্রান্ত শিক্ষা) দেওয়া হতো। একটি পুরোনো ঐতিহাসিক হাম্মাম মসজিদের ঠিক পশ্চিমে অবস্থিত (বা ছিল)।\n\n\n== আরও দেখুন ==\nমসজিদের তালিকা\nমরক্কোর মসজিদের তালিকা\nআফ্রিকার মসজিদের তালিকা\nআল ফাস মসজিদ\nঔজদার বড় মসজিদ\nআল-কারাওইন বিশ্ববিদ্যালয়\nমেকনেস গ্র্যান্ড মসজিদ\nআল-বাঈদা মসজিদ\n\n\n== তথ্যসূত্র =="}