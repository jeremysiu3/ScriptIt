{"pageid": 1060740, "title": "বাহাদুর প্রসাদ", "url": "https://bn.wikipedia.org/wiki?curid=1060740", "content": "বাহাদুর প্রসাদ সিংহ (জন্ম ১লা সেপ্টেম্বর ১৯৬৫) একজন প্রাক্তন ভারতীয় মধ্য দূরত্বের দৌড়বীর। ৫০০০ মিটার দৌড়ের জাতীয় রেকর্ডটি বাহাদুর প্রসাদের অধিকারে রয়েছে। যুক্তরাজ্যের বার্মিংহামে  ১৯৯২র ২৭শে জুন ১৩ মিনিট ২৯.৭০ সেকেন্ডে দৌড় শেষ করে এই রেকর্ডটি স্থাপন করেন তিনি। এরপর ১৯৯৫ সালে ২৩ শে ডিসেম্বর, প্রসাদ চেন্নাইয়ের দক্ষিণ এশিয়ান গেমসে ৩: ৩৮.০০ সময় নিয়ে ১৫০০ মিটার জাতীয় রেকর্ড গড়েন, যা ২৩ বছর ধরে অপরাজিত ছিল। \n১৯৯২ সালের বার্সেলোনা অলিম্পিকে ৫০০০ মিটার ইভেন্টে প্রসাদ ভারতের প্রতিনিধিত্ব করেছিলেন যেখানে তিনি হিটে ১৩: ৫০.৭১ সময় কাটিয়েছিলেন। তিনি ১৯৯৬ আটলান্টা অলিম্পিকে ১৫০০ মিটারে অংশ নিয়েছিলেন। প্রথম রাউন্ডে ৩: ৪৬.১৬ এর চেষ্টায় তিনি পঞ্চম হিটে অষ্টম হয়েছিলেন।  মধ্যম দূরত্বের দৌড়ে অর্জনের জন্য ১৯৯২ সালে তিনি অর্জুন পুরস্কার পেয়েছিলেন। \n\n\n== তথ্যসূত্র ==\n\n\n== বহিঃসংযোগ =="}