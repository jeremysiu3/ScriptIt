{"pageid": 1098778, "title": "হর পর্বত", "url": "https://bn.wikipedia.org/wiki?curid=1098778", "content": "হর পর্বত (হিব্রু: הֹר הָהָר‬, হর হা-হার) হল হিব্রু বাইবেলে উল্লেখিত দুটো স্বতন্ত্র পাহাড়ের নাম। একটির অবস্থান মৃত সাগরের দক্ষিণে ইদোমের সীমান্তে, এবং আরেকটি ইসরায়েল ভূমির উত্তরাঞ্চলের সীমান্তের  ভূমধ্যসাগরের দিকে অবস্থিত। প্রথম হর পর্বতটি ইস্রায়েলীয়দের কাছে বিশেষত মোশির ভাই হারোণের মৃত্যুস্থল হওয়ার জন্য গুরুত্বপূর্ণ।\n\n\n== ইদোমের হর পর্বত (হারুন পর্বত) ==\n\nহর পর্বত ইদোম ভূমির প্রান্তে অবস্থিত (সংখ্যা পুস্তক ২০:২৩ ও ৩৩:৩৭) এবং এটি হারুনের মৃত্যুস্থল ও কবরস্থান। হর পর্বতের প্রকৃত অবস্থান নিয়ে বিতর্ক বিদ্যমান, কিন্তু জোসেফাসের লেখা অনুসারে এই পর্বতকে জেবেল নেবি হারুন (\"নবী হারুনের পর্বত\" এর আরবি নাম) নামক দ্বি-চূড়া বিশিষ্ট পর্বতের সাথে চিহ্নিত করা হয়েছে যা জর্ডান-আরাভ উপত্যকার পূর্বদিকে ইদোমীয় পর্বতমালায় অবস্থিত এবং সমুদ্র পৃষ্ঠ থেকে ৪৭৮০ ফিট উপরে অবস্থিত (মৃত সাগর থেকে ৬০৭২ ফিট উপরে)। এর চূড়ায় একটি মাজার আছে যাকে হারুনের কবর বলা হয়ে থাকে।\nকোন কোন তদন্তকারী বিংশ শতাব্দীতে হারুনের কবরকে ভিন্ন পর্বতে চিহ্নিত করেছেন: উদাহরণস্বরূপ, হেনরি ক্লে ট্রাম্বুল জেবেল মাদারা পর্বতকে চিহ্নিত করেছেন যা 'আইন কাদেশ (কাদেশ বার্নিয়া) থেকে ১৫ মাইল উত্তর-পশ্চিমে ইসরায়েল ও মিশরের আধুনিক সীমান্তের মাঝে অবস্থিত।\nবাকিরা অবস্থান হিসেবে এটিকে নির্ধারণ করেন যেমব উইলটন (নেগেন, পৃ.১২৭ এফএফ.), বুহল (ডাই গেশিচতে ডের এডোমিটার, পৃ.২৭০), জি.বি গ্রে (কমেন্টারি অন নাম্বার্স, পৃ.২৭০) এবং ব্যান্টসচ (এক্সোডাস, লেভিটিকাস অ্যান্ড নাম্বার্স, পৃ.৫৭২)।\n\n\n== উত্তর হর পর্বত ==\nসংখ্যা পুস্তকে আরেকটি হর পর্বতের কথা উল্লেখ করা হয়েছে, যার অবস্থান ইসরায়েল ভূমির উত্তর সীমান্তে উল্লেখ করা হয়েছে। এই পর্বতকে ঐতিহ্যগতভাবে নুর বা আমানুস পর্বত হিসেবে চিহ্নিত করা হয়। দ্বিতীয় মন্দিরের সময়কালে, ইহুদি লেখকেরা বৃহত্তর নির্ভুলতার সাথে প্রতিজ্ঞাত দেশের সীমানা নির্ধারণ করতে চাইছিলেন যার ফলে তারা হর পর্বতকে বৃষ পর্বতের আমানুসে নির্ধারণ করতে শুরু করেন, এটি সিরিয়া সমভূমির উত্তর সীমা চিহ্নিত করেছে। রাব্বাইনীয় লেখাপত্র প্রতিজ্ঞাত দেশের সীমান্ত হিসেবে আমানাহকে ঘোষণা করে বলে, \"এই ভূমির সীমান্ত কেমন এবং এর বাইরে কি কি রয়েছে? তুরোস আমানুস থেকে এর নিচে সমস্ত ও ভেতরের সব ভূমি ইসরায়েলের তুরোস আমানুস এর বাইরের সব কিছু ভূমির বহির্ভূত।\"\nহর পর্বতকে আমানাহ নামেও ডাকা হয় এবং এটি জেরুসালেম তারগুমসে মানুস পর্বত এবং তারগুম যোনাথনে উমানিস নামে পরিচিত। ঐতিহাসিক ভূগোলবিদ, জোসেফ শোয়ার্জ (১৮০৪–১৮৬৫), যিনি রাব্বাইনীয় সাহিত্যে উল্লেখিত আমানাহ পর্বতের সীমানা প্রতিষ্ঠিত করতে চেয়েছিলেন, যুক্ত করেন যে এটিকে পর্বত হরের সাথে চিহ্নিত করতে হবে যা ফিলিস্তিনের উত্তর প্রান্তে অবস্থিত, এবং তার মতে হর পর্বতের মস্তকের ফলে সীমানা ত্রিপোলিতে এসে থেমেছে(Numbers 34:7), যা গ্রিক আমলে থিউপ্রোসোপন নামে এবং বর্তমানে রাস আল-সাকা নামে পরিচিত যা ভূমধ্যসাগর থেকে দূরে ১২ ইংরেজি মাইল টায়ারের দক্ষিণ থেকে রাস আল নাখারা পর্যন্ত বিস্তৃত যেখানে এর পাথুরে পাহাড় অনেক দূর থেকে সমুদ্র পর্যন্ত মিশে থাকতে দেখা যায়।\" এই বর্ণনা অনুসারে, আমানাহ হল পূর্ব লেবানন পর্বত এর দক্ষিণতম প্রান্ত এবং এটিকে দক্ষিণ তুরস্কের আমানুস পর্বতের সাথে মিলিয়ে ফেলা যাবেনা।\n\n\n== আরও দেখুন ==\nআমানা পর্বত\nহারুনের মাজার\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:ExodusStation"}