{"pageid": 1052532, "title": "ক্যাডমিয়াম ব্রোমাইড", "url": "https://bn.wikipedia.org/wiki?curid=1052532", "content": "ক্যাডমিয়াম ব্রোমাইড একটি অজৈব যৌগ যার রাসায়নিক সংকেত CdBr2। এটি ক্যাডমিয়াম ধাতু এবং ব্রোমিনের একটি রাসায়নিক যৌগ।\n\n\n== প্রস্তুতি ==\nব্রোমিন বাষ্পের সাথে ক্যাডমিয়াম ধাতু গরম করে ক্যাডমিয়াম ব্রোমাইড তৈরি করা হয়। শুকনো ক্যাডমিয়াম অ্যাসিটেটের সঙ্গে গ্লেশিয়াল অ্যাসিটিক অ্যাসিডের উপস্থিতিতে অ্যাসিটাইল ব্রোমাইডের বিক্রিয়া করেও ক্যাডমিয়াম ব্রোমাইড প্রস্তুত করা যেতে পারে। এছাড়া হাইড্রোব্রোমিক অ্যাসিডের দ্রবণে ক্যাডমিয়াম বা ক্যাডমিয়াম অক্সাইড দ্রবীভূত করে নিষ্ক্রিয় গ্যাস হিলিয়ামের উপস্থিতিতে ঐ দ্রবণ বাষ্পীভূত করলে ক্যাডমিয়াম ব্রোমাইড পাওয়া যায়।\n\n\n== ধর্ম ==\nক্যাডমিয়াম ব্রোমাইড দেখতে সাদা থেকে হালকা হলুদ রঙের স্ফটিকাকার লবণ। অনার্দ্র অবস্থায় জলের থেকে পাঁচ গুণেরও বেশি ভারী। এর ঘনত্ব ৫.১৯২ গ্রাম/সিসি। এই লবণটির গলনাঙ্ক  ৫৬৮ ডিগ্রি সেলসিয়াস। এটি জলে দ্রবণীয়।\n\n\n== ব্যবহার ==\nক্যাডমিয়াম ব্রোমাইড ফটোগ্রাফিক ফিল্ম তৈরিতে, খোদাই এর কাজে এবং লিথোগ্রাফিতে ব্যবহার করা হয়।\n\n\n== সুরক্ষা ==\nক্যাডমিয়াম ব্রোমাইড অন্যান্য ক্যাডমিয়াম যৌগগুলির মতো খুব বিষাক্ত। তাই সাবধানে সুরক্ষাবিধি মেনে লবণটির ব্যবহার করতে হবে।\n\n\n== তথ্যসূত্র =="}