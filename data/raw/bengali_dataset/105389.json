{"pageid": 105389, "title": "এ-লাইন (পোশাক)", "url": "https://bn.wikipedia.org/wiki?curid=105389", "content": "এ-লাইন (ইংরেজি: A-line) হচ্ছে এক প্রকার স্কার্ট, যা হিপের কাছে আটোসাটো থেকে হাঁটুর কাছে এসে ক্রমশ প্রশস্ত হয়, এবং ইংরেজি বর্ণমালার ‘এ’ (A)-এর আকৃতি ধারণ করে। এই পরিভাষাটি এ আকৃতির অন্যান্য পোশাককে বর্ণনা করতেও ব্যবহৃত হয়।\n\n\n== ইতিহাস ==\nএ-লাইন শব্দটি প্রথম ব্যবহৃহ হয় ফরাসি ফ্যাশন ডিজাইনার ক্রিস্টিয়ান দিওয়েরর মাধ্যমে। তিনি ১৯৫৫ সালের বসন্ত-গ্রীষ্মের এক প্রদশর্নীতে নতুন ধরনের ঝুলযুক্ত স্কার্ট প্রদর্শনে এই পরিভাষাটি ব্যবহার করেন। এছাড়া পূর্বে তিনি পেন্সিল স্কার্টকে বর্ণনা করতে এইচ-লাইন পরিভাষাটি ব্যবহার করেছিলেন, যা মাঝে মাঝে এখনো ব্যবহৃত হয়। ১৯৬০-এর দশকে মার্কিন ফাস্টলেডি জ্যাকুইলিন কেনেডির এ-লাইন স্কার্ট ব্যবহারের মাধ্যমে এটি যথেষ্ট পরিমাণ জনপ্রিয়তা লাভ করে। তখন থেকেই স্কার্টটি তার সাধারণত্ব, বিশেষত্ব, ও সৌন্দর্যের জন্য নারীমহলে যথেষ্ট জনপ্রিয়।\n\n\n== পোশাক ও কোটের ক্ষেত্রে এ-লাইন ==\nযখন পোশাক ও কোটের ক্ষেত্রে এ-লাইন বোঝানো হয়, তখন তা সচারচর কাঁধ থেকে হিপ পর্যন্ত বোঝানো হয়, এবং পোশাকে আচলের কাছে এসে তা প্রশস্ত হয়। এছাড়া কিছু ক্ষেত্রে কোমর ও হিপ বাদ দিয়ে কাঁধ থেকে নিচের দিকে আচল প্রশস্ত হওয়াকেও বোঝানো হয়।\nবিয়ের পোশাকের ক্ষেত্রে এ-লাইনের জনপ্রিয় স্টাইল। এক্ষেত্রে উপর থেকে হিপের কাছে এসে একটি হালকা প্রশস্ত আচল তৈরি হয়, যা কনেকে দেখতে তুলনামূলকভাবে ছিপছিপে ও সুন্দর করে তোলে।\n\n\n== তথ্যসূত্র =="}