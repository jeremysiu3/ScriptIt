{"pageid": 1016588, "title": "প্রমদাচরণ বন্দ্যোপাধ্যায়", "url": "https://bn.wikipedia.org/wiki?curid=1016588", "content": "স্যার প্রমদা চরণ বন্দ্যোপাধ্যায়  (১০ এপ্রিল ১৮৪৮ - ২২ মার্চ ১৯৩০) এলাহাবাদ হাইকোর্টে ব্রিটিশ শাসনামলে একজন বাঙালি ভারতীয় আইনবিদ ছিলেন এবং এলাহাবাদ বিশ্ববিদ্যালয়ের উপাচার্যও ছিলেন।\nব্যানার্জির জন্ম  ব্রিটিশ ভারতের হুগলি জেলার উত্তরপাড়ায়  ১৮৪৮ সালের ১০ এপ্রিল । তিনি  কলকাতার প্রেসিডেন্সি কলেজ এবং কলকাতা বিশ্ববিদ্যালয়ে পড়াশোনা করেন এবং, সেখান থেকে তিনি যথাক্রমে বিএ এবং বিএল ডিগ্রি অর্জন করেন। তিনি  প্রথমে বিহারের বাঁকীপুরের  ও পরে ১৮৭০ সালে  এলাহাবাদে ওকালতি করেন।\nবন্দ্যোপাধ্যায় ১৮৭২ সালের জানুয়ারিতে মুন্সিফ হিসাবে প্রথমে ভারতের বিচার বিভাগে যোগ দেন এবং এলাহাবাদ, বেনারস এবং গাজীপুরে কর্মরত ছিলেন। তিনি ১৮৮০ সালে অধস্তন বিচারক নিযুক্ত হন এবং প্রথম ভারতীয় বিচারক হিসাবে শুরুতে আগ্রার ছোট মামলার আদালতগুলিতে এবং পরে এলাহাবাদে। ১৮৯৩ সালের ডিসেম্বরে এলাহাবাদ হাইকোর্টে উত্তর-পশ্চিমাঞ্চলীয় প্রদেশের অবর বিচারক হওয়ার আগে তিনি লখনউতে স্বল্প সময়ের  অতিরিক্ত দেওয়ানী বিচারক ছিলেন। ১৯২৪ সালের মার্চ মাসে বেঞ্চ থেকে অবসর নেওয়ার আগে কানহাইয়া লালকে তার স্থলাভিষিক্ত করা হলে তিনি ১৯২৩ সালের আগস্ট পর্যন্ত এই পদে ছিলেন।\nব্যানার্জি দ্বিতীয় ভারতীয় হিসাবে এলাহাবাদ হাইকোর্টে বিচারক নিযুক্ত হন। প্রথম ভারতীয় ছিলেন সৈয়দ মাহমুদ  তার দীর্ঘমেয়াদী দুরারোগ্য মাতালতা তার কর্মক্ষমতাকে প্রভাবিত করছে এই অভিযোগের মুখে মাহমুদ আদালত থেকে অবসর নেন এবং ব্যানার্জি তার স্থলাভিষিক্ত হন।   মাহমুদ, প্রধান বিচারপতি জন এজ ও অন্যান্যদের সাথে তিনিও এলাহাবাদ হাই কোর্টের আইনি বিবরণীর পাতায় পাতায় দৃষ্টান্তমূলক কাজের মহিমা রেখে গেছেন।\nতিনি ব্রিটিশ রাজের ১৯১৩ সালের জন্মদিনে প্রদত্ত নাইট ব্যাচেলর হিসাবে এলাহাবাদ বিশ্ববিদ্যালয়ের আইন অনুষদের সদস্য হন এবং ১৯১৭ সাল হতে ১৯১৯ সাল পর্যন্ত বিশ্ববিদ্যালয়ের উপাচার্য পদে আসীন ছিলেন।  শেষোক্ত বছরে বিশ্ববিদ্যালয় তাঁকে সাম্মানিক ডক্টর অব ল’ ডিগ্রি প্রদান করে। পরবর্তীকালে তার সম্মানে পি সি ব্যানার্জি হোস্টেলও প্রতিষ্ঠিত হয়। ১৯২১ সালে জনসেবার স্বীকৃতি স্বরূপ তিনি জর্জ পঞ্চম কর্তৃক প্রথম শ্রেণির কায়সার-ই-হিন্দ পদক লাভ করেছিলেন।\nব্যানার্জি ৮২ বছর বয়সে প্রয়াত হন। তার পুত্র ললিত মোহন বন্দ্যোপাধ্যায় পরে এলাহাবাদ হাইকোর্টের বিচারক হন\nএলাহাবাদ বিশ্ববিদ্যালয় তার সম্মানে ১৯১৫ সালে স্যার প্রমদাচরণ বন্দ্যোপাধ্যায় ছাত্রাবাস প্রতিষ্ঠা করে।\n\n\n== তথ্যসূত্র ==\nউদ্ধৃতি"}