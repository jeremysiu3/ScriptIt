{"pageid": 1476194, "title": "ইনস্টিটিউট অব লাইভস্টক সায়েন্স এন্ড টেকনোলজি, আইএলএসটি, গাইবান্ধা", "url": "https://bn.wikipedia.org/wiki?curid=1476194", "content": "প্রাণিসম্পদ বিজ্ঞান ও প্রযুক্তি ইনস্টিটিউট বা ইনস্টিটিউট অব লাইভস্টক সায়েন্স এন্ড টেকনোলজি (আই,এল,এস,টি) বাংলাদেশের মৎস্য ও প্রাণিসম্পদ মন্ত্রণালয়ের আওতাধীন শিক্ষা প্রতিষ্ঠান। বাংলাদেশ কারিগরি শিক্ষা বোর্ডের অধীনে এ প্রতিষ্ঠান থেকে চার বৎসর মেয়াদী “ডিপ্লোমা ইন লাইভস্টক” ডিগ্রী প্রদান করা হয়।\n\n\n== ইতিহাস ==\nবাংলাদেশের প্রাণিসম্পদ উন্নয়নের জন্য কারিগরিভাবে দক্ষ জনশক্তি উন্নয়ন ও মানসম্মত লাইভস্টক ডিপ্লোমা কোর্স পরিচালনার জন্য ২০১৪ সালে গাইবান্ধা, ব্রাহ্মণবাড়িয়া; গোপালগঞ্জ, নেত্রকোনা ও খুলনা জেলায় অত্যাধুনিক যন্ত্রপাতি ও ব্যবহারিক প্রশিক্ষণ সুবিধা সম্বলিত ৫টি স্বয়ংসম্পূর্ণ লাইভস্টক সায়েন্স এন্ড টেকনোলজি ইনস্টিটিউট স্থাপনের উদ্যোগ নেয়া হয়। ২০১৬ সালে সর্বপ্রথম গাইবান্ধা ইনস্টিটিউট অব লাইভস্টক সায়েন্স অ্যান্ড টেকনোলজিতে শিক্ষা কার্যক্রম শুরু হয়। পর্যায়ক্রমে, ২০১৮ সালে ব্রাহ্মণবাড়িয়ার নাসিরনগরে ও খুলনার ডুমুরিয়া, গোপালগঞ্জ ও নেত্রকোনায় বাকি চারটি ইনস্টিটিউট এর কার্যক্রম শুরু হয়।\n২০২০ সালে এই প্রকল্পের সম্প্রসারণের লক্ষ্যে সিলেট, কুড়িগ্রাম-লালমনিরহাট ও বরিশালে আরও ৩টি ইনস্টিটিউট অব লাইভস্টক সায়েন্স অ্যান্ড টেকনোলজি স্থাপনের উদ্যোগ নেয়া হয়, যার নির্মাণ প্রক্রিয়া চলমান রয়েছে।\n\n\n== আরও দেখুন ==\nইনস্টিটিউট অব লাইভস্টক সায়েন্স এন্ড টেকনোলজি, নাসিরনগর, ব্রাহ্মণবাড়িয়া\nকৃষি মন্ত্রণালয়\n\n\n== তথ্যসূত্র =="}