{"pageid": 1017458, "title": "বুরুন্ডি জাতীয় ফুটবল দল", "url": "https://bn.wikipedia.org/wiki?curid=1017458", "content": "বুরুন্ডি জাতীয় ফুটবল দল (ইংরেজি: Burundi national football team) হচ্ছে আন্তর্জাতিক ফুটবলে বুরুন্ডির প্রতিনিধিত্বকারী পুরুষদের জাতীয় দল, যার সকল কার্যক্রম বুরুন্ডির ফুটবলের সর্বোচ্চ নিয়ন্ত্রক সংস্থা বুরুন্ডি ফুটবল ফেডারেশন দ্বারা নিয়ন্ত্রিত হয়। এই দলটি ১৯৭২ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬৪ সালের ৯ই অক্টোবর তারিখে, বুরুন্ডি প্রথমবারের মতো আন্তর্জাতিক খেলায় অংশগ্রহণ করেছে; উগান্ডার কাম্পালায় অনুষ্ঠিত উক্ত ম্যাচে বুরুন্ডি উগান্ডর কাছে ৭–০ গোলের ব্যবধানে পরাজিত হয়েছে।\n১০,০০০ ধারণক্ষমতাবিশিষ্ট ইন্তওয়ারি স্টেডিয়ামে ইন্তাম্বা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় বুরুন্ডির রাজধানী বুজুম্বুরায় অবস্থিত। বর্তমানে এই দলের ম্যানেজারের দায়িত্ব পালন করছেন জিমি এনদায়িজেয়ে এবং অধিনায়কের দায়িত্ব পালন করছেন শার্লেরোয়ার আক্রমণভাগের খেলোয়াড় সাইদ বেহারিনো।\nবুরুন্ডি এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে বুরুন্ডি এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nকারিম নিজিগিয়িমানা, ফিস্তোন আব্দুল রাজ্জাক, পিয়ের কুইজেরা, সেদ্রিক আমিসসি এবং জস্পিন এনশিমিরিমানার মতো খেলোয়াড়গণ বুরুন্ডির জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের আগস্ট মাসে প্রকাশিত র‌্যাঙ্কিংয়ে বুরুন্ডি তাদের ইতিহাসে সর্বোচ্চ অবস্থান (৯৬তম) অর্জন করে এবং ১৯৯৮ সালের জুলাই মাসে প্রকাশিত র‌্যাঙ্কিংয়ে তারা ১৬০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে বুরুন্ডির সর্বোচ্চ অবস্থান হচ্ছে ৮৯তম (যা তারা ১৯৯৮ সালে অর্জন করেছিল) এবং সর্বনিম্ন অবস্থান হচ্ছে ১৬৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ বুরুন্ডি জাতীয় ফুটবল দল  ওয়েব্যাক মেশিনে আর্কাইভকৃত ১৮ জুন ২০১৮ তারিখে (ইংরেজি)\nক্যাফ-এ বুরুন্ডি জাতীয় ফুটবল দল (ইংরেজি)"}