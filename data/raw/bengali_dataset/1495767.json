{"pageid": 1495767, "title": "মুহাম্মদ রাশেদুল ইসলাম", "url": "https://bn.wikipedia.org/wiki?curid=1495767", "content": "মুহাম্মদ রাশেদুল ইসলাম একজন বাংলাদেশী কীটতত্ত্ববিদ। তিনি শেরেবাংলা কৃষি বিশ্ববিদ্যালয়ের কীটতত্ত্ব বিভাগের অধ্যাপক এবং কুড়িগ্রাম কৃষি বিশ্ববিদ্যালয়ের দ্বিতীয় উপাচার্য।\n\n\n== প্রাথমিক জীবন ও শিক্ষা ==\nরাশেদুল ইসলামের জন্ম রংপুর জেলার মিঠাপুকুর উপজেলায়। তিনি শেরেবাংলা কৃষি বিশ্ববিদ্যালয় থেকে কৃষিতে বিএসসি এবং কীটতত্ত্বে মাস্টার্স ডিগ্রি অর্জন করেন। এরপর তিনি অস্ট্রেলিয়ার ফেডারেশন ইউনিভার্সিটি থেকে কৃষি বিজ্ঞানে পিএইচডি ডিগ্রি লাভ করেন এবং নর্দান অস্ট্রেলিয়া কোয়ারেন্টাইন স্ট্র্যাটেজির অধীনে পোস্ট-ডক্টরাল গবেষণা সম্পন্ন করেন।\n\n\n== কর্মজীবন ==\nরাশেদুল ইসলাম শেরেবাংলা কৃষি বিশ্ববিদ্যালয়ের (শেকৃবি) কীটতত্ত্ব বিভাগের অধ্যাপক। তিনি শেকৃবির অতিরিক্ত রেজিস্ট্রার, কবি কাজী নজরুল ইসলাম হলের সহকারী প্রভোস্ট এবং কীটতত্ত্ব বিভাগের সভাপতির দায়িত্ব পালন করেছেন। এছাড়া তিনি ঢাকা উত্তর সিটি কর্পোরেশনের ডেঙ্গু ও মশাবাহিত রোগ প্রতিরোধ বিশেষজ্ঞ কমিটির অন্যতম সদস্য হিসেবেও অবদান রেখেছেন।\nতিনি ২০২৪ সালের ২ ডিসেম্বর কুড়িগ্রাম কৃষি বিশ্ববিদ্যালয়ের দ্বিতীয় উপাচার্য হিসেবে নিয়োগ লাভ করেন এবং একই দিনে আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}