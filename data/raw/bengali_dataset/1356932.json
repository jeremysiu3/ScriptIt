{"pageid": 1356932, "title": "ডায়োমিড দ্বীপপুঞ্জ", "url": "https://bn.wikipedia.org/wiki?curid=1356932", "content": "ডায়োমিড দ্বীপপুঞ্জ মার্কিন যুক্তরাষ্ট্রের আলাস্কা ও রাশিয়ার সাইবেরিয়ার মধ্যবর্তী বেরিং প্রণালীর ঠিক মধ্যভাগে অবস্থিত দুইটি শিলাময় দ্বীপ। এটি রাশিয়ায় গভোজদেভ দ্বীপপুঞ্জ নামেও পরিচিত (রুশ: острова́ Гво́здева, প্রতিবর্ণীকৃত: অস্ত্রাভা গভোজদেভা)।\nদ্বীপ দুইটি হল:\n\nবৃহৎ ডায়োমিড, এটি রাশিয়ার অধীনস্থ দ্বীপ (চুকোতকা স্বায়ত্তশাসিত ওক্রুগের অংশ), Imaqłiq নামেও পরিচিত।\nক্ষুদ্র ডায়োমিড, যা মার্কিন যুক্তরাষ্ট্রের অধীন আলাস্কা অঙ্গরাজ্যের অংশ।\nযদি প্রান্তিক সমুদ্র বিবেচনা করা হয়, তবে এগুলি সমগ্র প্রশান্ত মহাসাগরের সবচেয়ে উত্তরে অবস্থিত দুইটি দ্বীপ।\nদ্বীপ দুইটি আন্তর্জাতিক তারিখ রেখা দ্বারা পৃথকীকৃত, তাই বৃহৎ ডায়োমিড দ্বীপটির সময় ক্ষুদ্র ডায়োমিড দ্বীপের তুলনায় প্রায় এক দিন এগিয়ে থাকে। স্থানীয়ভাবে সংজ্ঞায়িত সময় অঞ্চলের কারণে বৃহৎ ডায়োমিড দ্বীপটির সময় ক্ষুদ্র ডায়োমিড দ্বীপের তুলনায় ২১ ঘণ্টা এগিয়ে থাকে (গ্রীষ্মে ২০ ঘণ্টা এগিয়ে থাকে)। এ কারণে বৃহৎ ডায়োমিড দ্বীপটিকে \"আগামীকালের দ্বীপ\" ও ক্ষুদ্র ডায়োমিড দ্বীপটিকে \"গতকালের দ্বীপ\" নামে ডাকা হয়।\n\n\n== তথ্যসূত্র =="}