{"pageid": 1095831, "title": "লার্স ভিল্কস", "url": "https://bn.wikipedia.org/wiki?curid=1095831", "content": "লার্স এন্ডেল রগার ভিল্কস (২০ জুন ১৯৪৬ – ৩ অক্টোবর ২০২১) ছিলেন একজন সুইডিশ শিল্পী এবং সক্রিয় কর্মী, যিনি তার আঁকা মুহাম্মদের ব্যঙ্গচিত্র-কে ঘিরে বিতর্কের জন্য পরিচিত ছিলেন।\n\n\n== মুহাম্মাদের ব্যঙ্গচিএ অঙ্কন ==\n২০০৭ সালে, ভিল্কস একটি আন্তর্জাতিক বিতর্কের সৃষ্টি করেন যখন তিনি মুহাম্মাদকে তিনটি ব্যঙ্গচিএ অঙ্কনে একটি গোল চক্কর কুকুর হিসাবে চিত্রিত করেন, যা একই বছরের জুলাই মাসে তালেরুদ-এর (Tällerud) একটি শিল্প প্রদর্শনীতে দেখানোর জন্য মনোনীত করা হয়। উদ্বোধনের কিছুদিন আগে, আয়োজকরা গুরুতর নিরাপত্তা উদ্বেগের কথা উল্লেখ করে তাদের আমন্ত্রণ বাতিল করে দেয়, এবং ভিলকসের প্রচেষ্টা সত্ত্বেও অন্য কোন সুইডিশ আর্ট গ্যালারি তার অঙ্কন প্রদর্শনের প্রস্তাব দেয় না।\n\n\n=== গুপ্তহত্যার ষড়যন্ত্র ===\n২০০৯ সালে ভিল্কস-কে হত্যার ব্যর্থ ষড়যন্ত্র করা হয়। তিন মার্কিন নাগরিক কলিন লারোজ, মোহাম্মদ হাসাস খালিদ এবং জেমি পাউলিন রামিরেজ এই ষড়যন্ত্রে অংশ নেন। ২০১০ সালের ৯ মার্চ, লারোজের ফেডারেল অভিযোগটি তার বিরুদ্ধে ভিল্কস-কে হত্যার জন্য মুসলমানদের নিয়োগের চেষ্টার অভিযোগে মুক্ত করেন।\n\n\n=== সহিংস আক্রমণ ===\n২০১০ সালের ১১ ই মে, মুসলিম বিক্ষোভকারীরা ভিল্কস-কে লাঞ্ছিত করে যখন তিনি উপসালা বিশ্ববিদ্যালয়ে মুক্ত বক্তব্য সম্পর্কে বক্তৃতা দিচ্ছিলেন। এই আক্রমণ শুরু হয় যখন ইসলাম এবং সমকামিতা নিয়ে একটি চলচ্চিত্র (ভিডিওতে পুরুষদের ছবি দেখানো হয়েছে, যার মধ্যে দুটি সম্পূর্ণ কাপড় পরিহিত পুরুষের চুম্বনের একটি সংক্ষিপ্ত চিত্র রয়েছে, যা সমস্ত ইসলামিক চিত্রের সাথে জড়িত) দেখানো হয় এবং কিছু মুসলমান ছবিটি বন্ধ করার দাবি জানাতে শুরু করে, বলে যে এটি সমকামী পর্ন। আলোচিত ছবিটি ছিল ইরানি শিল্পী সোরেহ হেরার আল্লাহ হো গয়েবার। ভিলকসের চশমা ভেঙ্গে গেছিল কিন্তু তিনি কোন গুরুতর আহত হয়নি সেদিন, এবং নিরাপত্তা বাহিনী তাকে নিরাপদ স্থানে নিয়ে যায়, অন্যদিকে বিক্ষোভকারীদের মধ্যে কয়েকজনকে পুলিশ আটক করে। পূর্ববর্তী প্রাণনাশের হুমকি সত্ত্বেও, ভিল্কস-এর বিরুদ্ধে এটিই ছিল প্রথম সহিংসতা।\n\n\n=== আল-কায়েদার আক্রমণ তালিকা ===\n২০১০ সালে আনোয়ার আল-আওলাকি ইন্সপায়ার ম্যাগাজিনে আল-কায়েদার একটি আক্রমণ তালিকা প্রকাশ করেন যার মধ্যে ভিল্কসও ছিল। ২০১৩ সালে, তালিকাটি সম্প্রসারিত করা হয় স্টেফেন \"চারব\" চারবনিরকে অন্তর্ভুক্ত করার জন্য, যাকে লার্স ভিল্কস কমিটি ২০১৪ সালে তাদের স্বাধীনতা পুরস্কার প্রদান করে। প্যারিসে শার্লি হেবদোতে সন্ত্রাসী হামলায় চারব যখন খুন হন, তখন আল-কায়েদা আরো চিএশিল্পীকে হত্যা করার আহ্বান জানায়। প্যারিসে শার্লি হেবদো হামলায় নিহত ফরাসি চিএশিল্পী স্টিফেন চারবনির একই আক্রমণের তালিকায় ছিলেন এবং ভিল্কস তার নিরাপত্তা জোরদার করেন। শার্লি হেবদো হামলার পর ভিল্কস বলেন যে নিরাপত্তা জনিত উদ্বেগের মধ্যে কম সংখ্যক সংগঠন তাকে বক্তৃতা দেওয়ার জন্য আমন্ত্রণ জানাচ্ছে।\n\n\n== মৃত্যু ==\nভিল্কস ২০২১ সালের ৩ অক্টোবর সুইডেনের মারকারিডে একটি গাড়ি দুর্ঘটনায় মারা যান। তিনি তার বন্ধু সাংবাদিক স্টিনা লুন্ডবার্গ ডাব্রোস্কির সাথে দেখা করতে এবং রাতের খাবার খেতে স্টকসুন্ড গিয়েছিলেন। তিনি একটি অচিহ্নিত পুলিশ গাড়িতে করে বাড়ি যাচ্ছিলেন এবং সেই সময় তাদের গাড়িটি একটি বড় ট্রাকে ধাক্কা মেরে আগুন ধরে যায়। দক্ষিণ অঞ্চলের দেহরক্ষী দলের দুই পুলিশ কর্মকর্তাও মারা যান। ভিলকসের বয়স ছিল ৭৫ বছর।\n\n\n== গ্রন্থপঞ্জি ==\nVilks, Lars (১৯৮৭)। Konst och konster (সুইডিশ ভাষায়)। Wedgepress & Cheese। আইএসবিএন 978-91-85752-57-7। \nVilks, Lars (১৯৯৩)। Att läsa Arx (সুইডিশ ভাষায়)। Nya Doxa। আইএসবিএন 978-91-88248-43-5। \nVilks, Lars (১৯৯৪)। Nimis och Arx (সুইডিশ ভাষায়)। Nya Doxa। আইএসবিএন 978-91-88248-50-3। \nVilks, Lars (১৯৯৫)। Konstteori: kameler går på vatten (সুইডিশ ভাষায়)। Nya Doxa। আইএসবিএন 978-91-88248-94-7। \nVilks, Lars (২০১১-০১-০১)। Art: den institutionella konstteorin, konstnärlig kvalitet, den internationella samtidskonsten (সুইডিশ ভাষায়)। Nya Doxa। আইএসবিএন 978-91-578-0590-4। \n\n\n== তথ্যসূত্র =="}