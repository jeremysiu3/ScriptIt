{"pageid": 1384889, "title": "বেরিলিয়াম হাইড্রক্সাইড", "url": "https://bn.wikipedia.org/wiki?curid=1384889", "content": "বেরিলিয়াম হাইড্রক্সাইড একটি অজৈব যৌগ যার রাসায়নিক সংকেত Be(OH)2 । এটিএকটি উভধর্মী হাইড্রক্সাইড, যা অ্যাসিড এবং ক্ষার উভয়েই দ্রবীভূত হয়।\n\n\n== প্রাচুর্য ও প্রস্তুতি ==\nপ্রাকৃতিতে বিশুদ্ধ বেরিলিয়াম হাইড্রোক্সাইড পাওয়াা খুবই বিরল। কিছু খনিজে (বিহোয়াইট, অর্থোরম্বিক; ক্লিনোবেহোয়াইট, মনোক্লিনিক) খুবই অল্প পরিমাণে দেখা যায়। \nরাসায়নিক\nশিল্পে বেরিল এবং বার্ট্রান্ডাইট আকরিক থেকে বেরিলিয়াম ধাতু নিষ্কাশনের সময় উপজাত হিসাবে বেরিলিয়াম হাইড্রক্সাইড তৈরি হয়। \n\n\n== ধর্ম ==\nবেরিলিয়াম হাইড্রক্সাইডের জলে দ্রাব্যতা খুব কম। তাই এর দ্রবণ তৈরি করা কঠিন। বেরিলিয়াম লবণের দ্রবণে ক্ষার যোগ করা হলে এই যৌগটির α-রূপ (একটি থকথকে জেল) তৈরি হয়। দ্রবণ কিছুক্ষণ রেখে দিলে বা গরম করে ফুটন্ত অবস্থায় আনা হলে রম্বিক β-রূপটির অধঃক্ষেপ পড়ে। বেরিলিয়াম হাইড্রক্সাইডের গঠন জিঙ্ক হাইড্রোক্সাইড, Zn(OH) 2 এর মতো। এর গঠন টেট্রাহেড্রাল যার কেন্দ্রে বেরিলিয়াম পরমাণু রয়েছে।\n\n\n== বিক্রিয়া ==\nজলীয় ক্ষার দ্রবণে এটি দ্রবীভূত হয়। তবে তাতে  বেরিলিয়াম হাইড্রক্সাইড থাকে না।  জলীয় ক্ষার দ্রবণে এটি বিক্রিয়া করে দ্রবীভূত হয়ে টেট্রাহাইড্রক্সোবেরিলেট  [Be(OH)4]2− নামে  একটি  আয়ন গঠন করে।  এই আয়নটি টেট্রাহাইড্রোক্সিডোবেরিলেট নামেও পরিচিত। সোডিয়াম হাইড্রক্সাইড দ্রবণে এর বিক্রিয়াটি নিম্নরূপ:\n\n2 NaOH(জলীয়) + Be(OH)2(s) → Na2[Be(OH)4](জলীয়)\nঅ্যাসিডের সাথে বিক্রিয়া করলে বেরিলিয়াম লবণ তৈরি হয়। উদাহরণস্বরূপ, সালফিউরিক অ্যাসিডের সাথে বেরিলিয়াম সালফেট গঠিত হয়:\n\nBe(OH)2 + H 2 SO4 → BeSO4 + 2 H2O\nবেরিলিয়াম হাইড্রক্সাইডকে ৪০০ ডিগ্রি সেলসিয়াস তাপমাত্রায় উত্তপ্ত করলে এর থেকে জল বের হয়ে গিয়ে সাদা রঙের বেরিলিয়াম অক্সাইডে গুঁড়ো তৈরি হয়। বিক্রিয়াটি নিম্নরূপ:\n\nBe(OH)2 → BeO + H2O\nএই বেরিলিয়াম অক্সাইডকে উচ্চ তাপমাত্রায় আরও গরম করলে ষে বেরিলিয়াম অক্সাইড পাওয়া যায় সেটি অ্যাসিডে অদ্রবণীয়। \n\n\n== তথ্যসূত্র =="}