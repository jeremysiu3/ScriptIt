{"pageid": 1450155, "title": "রায়ান ক্রিস্টি", "url": "https://bn.wikipedia.org/wiki?curid=1450155", "content": "রায়ান ক্রিস্টি (ইংরেজি: Ryan Christie; জন্ম: ২২ ফেব্রুয়ারি ১৯৯৫) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব বোর্নমাথ এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৪ সালে, ক্রিস্টি স্কটল্যান্ড অনূর্ধ্ব-২১ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় দুই বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৭ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৪৭ ম্যাচে ৫টি গোল করেছেন।\n\n\n== প্রারম্ভিক জীবন ==\nরায়ান ক্রিস্টি ১৯৯৫ সালের ২২শে ফেব্রুয়ারি তারিখে স্কটল্যান্ডের ইনভার্নেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nক্রিস্টি স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৪ সালের ৮ই সেপ্টেম্বর তারিখে তিনি লুক্সেমবুর্গ অনূর্ধ্ব-২১ দলের বিরুদ্ধে ম্যাচে স্কটল্যান্ড অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ২ বছরে ৯ ম্যাচে অংশগ্রহণ করে ১টি গোল করেছেন।\n২০১৭ সালের ৯ই নভেম্বর তারিখে, ২২ বছর, ৮ মাস ও ১৮ দিন বয়সে, বাম পায়ে ফুটবল খেলায় পারদর্শী ক্রিস্টি নেদারল্যান্ডসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১১ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি নেদারল্যান্ডস ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে ক্রিস্টি সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর ও ৭ দিন পর, স্কটল্যান্ডের জার্সি গায়ে প্রথম গোলটি করেছেন; ২০১৯ সালের ১৬ই নভেম্বর তারিখে, সাইপ্রাসের বিরুদ্ধে ম্যাচের ১২তম মিনিটে জন ম্যাকগিনের অ্যাসিস্ট হতে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরায়ান ক্রিস্টি – ফিফা প্রতিযোগিতার রেকর্ড (ইংরেজি) \nরায়ান ক্রিস্টি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রায়ান ক্রিস্টি  (ইংরেজি)  \nসকারবেসে রায়ান ক্রিস্টি (ইংরেজি) \nবিডিফুটবলে রায়ান ক্রিস্টি  (ইংরেজি)  \nইইউ-ফুটবলে রায়ান ক্রিস্টি (ইংরেজি) \nট্রান্সফারমার্কেটে রায়ান ক্রিস্টি (ইংরেজি) \nওয়ার্ল্ডফুটবল.নেটে রায়ান ক্রিস্টি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে রায়ান ক্রিস্টি (ইংরেজি)"}