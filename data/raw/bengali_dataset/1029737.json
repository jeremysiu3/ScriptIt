{"pageid": 1029737, "title": "সোমালিয়া জাতীয় ফুটবল দল", "url": "https://bn.wikipedia.org/wiki?curid=1029737", "content": "সোমালিয়া জাতীয় ফুটবল দল (সোমালি: Xeegada Qaranka Soomaaliya, আরবি: الاتحاد الصومالي لكرة القدم) হচ্ছে আন্তর্জাতিক ফুটবলে সোমালিয়ার প্রতিনিধিত্বকারী পুরুষদের জাতীয় দল, যার সকল কার্যক্রম সোমালিয়ার ফুটবলের সর্বোচ্চ নিয়ন্ত্রক সংস্থা সোমালি ফুটবল ফেডারেশন দ্বারা নিয়ন্ত্রিত হয়। এই দলটি ১৯৬২ সাল হতে ফুটবলের সর্বোচ্চ সংস্থা ফিফার এবং ১৯৬৮ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৮ সালে, সোমালিয়া প্রথমবারের মতো আন্তর্জাতিক খেলায় অংশগ্রহণ করেছে; কেনিয়ার মোম্বাসায় অনুষ্ঠিত উক্ত ম্যাচে সোমালিয়া কেনিয়ার কাছে ৬–০ গোলের ব্যবধানে পরাজিত হয়েছে।\n৬৫,০০০ ধারণক্ষমতাবিশিষ্ট মোগাদিশু স্টেডিয়ামে সাগরের তারা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সোমালিয়ার রাজধানী মোগাদিশুতে অবস্থিত। বর্তমানে এই দলের ম্যানেজারের দায়িত্ব পালন করছেন সাইদ আব্দি হাইবিহ এবং অধিনায়কের দায়িত্ব পালন করছেন হেলজউইন টাউনের মধ্যমাঠের খেলোয়াড় আহমেদ আলি মুহাম্মদ।\nসোমালিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও সোমালিয়া এপর্যন্ত একবারও অংশগ্রহণ করতে সক্ষম হয়নি।\nআইয়ুব দাউদ, আলি ইগাল ইয়াসিন, ওমর ইব্রাহিম আব্দুলকাদির, ওমর নাসির এবং আহমেদ আলি মুহাম্মদের মতো খেলোয়াড়গণ সোমালিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৫ সালের এপ্রিল মাসে প্রকাশিত র‌্যাঙ্কিংয়ে সোমালিয়া তাদের ইতিহাসে সর্বোচ্চ অবস্থান (১৫৮তম) অর্জন করে এবং ২০১৮ সালের এপ্রিল মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সোমালিয়ার সর্বোচ্চ অবস্থান হচ্ছে ১২৬তম (যা তারা ১৯৭৩ সালে অর্জন করেছিল) এবং সর্বনিম্ন অবস্থান হচ্ছে ২০৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (সোমালি) (ইংরেজি)\nফিফা-এ সোমালিয়া জাতীয় ফুটবল দল  ওয়েব্যাক মেশিনে আর্কাইভকৃত ১৭ জুন ২০১৮ তারিখে (ইংরেজি)\nক্যাফ-এ সোমালিয়া জাতীয় ফুটবল দল (ইংরেজি)"}