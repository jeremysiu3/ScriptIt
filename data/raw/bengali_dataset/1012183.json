{"pageid": 1012183, "title": "রেউনিওঁ জাতীয় ফুটবল দল", "url": "https://bn.wikipedia.org/wiki?curid=1012183", "content": "রেউনিওঁ জাতীয় ফুটবল দল (ফরাসি: Sélection de la Réunion de football) হচ্ছে আন্তর্জাতিক ফুটবলে রেউনিওঁয়ের প্রতিনিধিত্বকারী পুরুষদের জাতীয় দল, যার সকল কার্যক্রম রেউনিওঁয়ের ফুটবলের সর্বোচ্চ নিয়ন্ত্রক সংস্থা রেউনিওঁ ফুটবল লীগ দ্বারা নিয়ন্ত্রিত হয়। এই দলটি ১৯৯২ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৪৭ সালে, রেউনিওঁ প্রথমবারের মতো আন্তর্জাতিক খেলায় অংশগ্রহণ করেছে; মাদাগাস্কারে অনুষ্ঠিত উক্ত ম্যাচে রেউনিওঁ মাদাগাস্কারের কাছে ৪–২ গোলের ব্যবধানে পরাজিত হয়েছে।\n৭,৫০০ ধারণক্ষমতাবিশিষ্ট জঁ-ইভুলা স্টেডিয়ামে ক্লাব আর নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় রেউনিওঁয়ের সেঁ দেনিতে অবস্থিত। বর্তমানে এই দলের ম্যানেজারের দায়িত্ব পালন করছেন জঁ-পিয়ের বাদে এবং অধিনায়কের দায়িত্ব পালন করছেন সেঁ-পিয়েরের আক্রমণভাগের খেলোয়াড় মামুদু দিয়ালো।\nফিফার সদস্যপদ না থাকার ফলে রেউনিওঁ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে রেউনিওঁ এপর্যন্ত একবারও অংশগ্রহণ করেনি।\nফার্বিস মার্বোয়া, ইয়োহান বুলার, মামুদু দিয়ালো, থিয়েরি গোরে এবং জঁ-মিশেল ফঁতোয়ার মতো খেলোয়াড়গণ রেউনিওঁয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে রেউনিওঁর কোন স্থান নেই। অন্যদিকে, বিশ্ব ফুটবল এলো রেটিংয়ে রেউনিওঁর সর্বোচ্চ অবস্থান হচ্ছে ১০৫তম (যা তারা ২০১৭ সালে অর্জন করেছিল) এবং সর্বনিম্ন অবস্থান হচ্ছে ১৫৪। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ফরাসি)"}