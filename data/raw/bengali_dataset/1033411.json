{"pageid": 1033411, "title": "ফিন ডামেন", "url": "https://bn.wikipedia.org/wiki?curid=1033411", "content": "ফিন গিলবার্ট ডামেন (জার্মান উচ্চারণ: [fɪn da:mən], জার্মান: Finn Dahmen; জন্ম: ২৭ মার্চ ১৯৯৮; ফিন ডামেন নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের শীর্ষ স্তর বুন্দেসলিগার ক্লাব মাইনৎস ০৫ এবং জার্মানি অনূর্ধ্ব-২১ দলের হয়ে একজন গোলরক্ষক হিসেবে খেলেন।\n২০০২–০৩ মৌসুমে, জার্মান ফুটবল ক্লাব বির্স্টাটের যুব পর্যায়ের হয়ে খেলার মাধ্যমে ডামেন ফুটবল জগতে প্রবেশ করেছেন এবং পরবর্তীকালে আইন্ট্রাখট ফ্রাঙ্কফুর্ট এবং মাইনৎস ০৫-এর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, জার্মান ক্লাব মাইনৎস ০৫ ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। একই মৌসুমে তিনি মাইনৎস ০৫-এর মূল দলেও অন্তর্ভুক্ত হয়েছেন।\n২০১২ সালে, ডামেন জার্মানি অনূর্ধ্ব-১৫ দলের হয়ে জার্মানির বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nফিন গিলবার্ট ডামেন ১৯৯৮ সালের ২৭শে মার্চ তারিখে জার্মানির ভিসবাডেনে জন্মগ্রহণ করেছেন এবং সেখানেই তার শৈশব অতিবাহিত করেছেন। তার মাতার হলেন ইংরেজ বংশোদ্ভূত।\n\n\n== আন্তর্জাতিক ফুটবল ==\nডামেন জার্মানি অনূর্ধ্ব-১৫, জার্মানি অনূর্ধ্ব-১৭, জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১২ সালের ৮ই নভেম্বর তারিখে তিনি দক্ষিণ কোরিয়া অনূর্ধ্ব-১৫ দলের বিরুদ্ধে এক প্রীতি ম্যাচে জার্মানি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। তিনি ২০১৫ ফিফা অনূর্ধ্ব-১৭ বিশ্বকাপের জার্মানি অনূর্ধ্ব-১৭ দলে স্থান পেয়েছিলেন, তবে তিনি উক্ত আসরে একটি ম্যাচেও অংশগ্রহণ করেননি। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লীগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে ফিন ডামেন (ইংরেজি) (এছাড়াও জার্মান ভাষায় উপলব্ধ) \nফিন ডামেন – ফিফা প্রতিযোগিতার রেকর্ড (ইংরেজি) \nফিন ডামেন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফিন ডামেন  (ইংরেজি)  \nসকারবেসে ফিন ডামেন (ইংরেজি) \nবিডিফুটবলে ফিন ডামেন  (ইংরেজি)  \nওয়ার্ল্ডফুটবল.নেটে ফিন ডামেন (ইংরেজি) \nইএসপিএন এফসিতে ফিন ডামেন (ইংরেজি)"}