{"pageid": 1501558, "title": "ইসিবি চত্বর–জসীমউদ্দীন মোড় সড়ক", "url": "https://bn.wikipedia.org/wiki?curid=1501558", "content": "ইসিবি চত্বর—জসীমউদ্দীন মোড় সড়ক হলো বাংলাদেশের ঢাকার একটি রাস্তা। এর দৈর্ঘ্য আনুমানিক ৬ কিলোমিটার। এটি দক্ষিণে বিমানবন্দর সড়কের পশ্চিমে ঢাকা সেনানিবাস এলাকায় অবস্থিত ইসিবি চত্বর থেকে মানিকদী, বালুরঘাট, বাউনিয়া হয়ে উত্তরার জসীমউদ্দিন অ্যাভিনিউর মোড় পর্যন্ত বিস্তৃত। ঢাকা উত্তর সিটি কর্পোরেশন এর রক্ষণাবেক্ষণে নিয়োজিত।\nএই রাস্তায় যাতায়াতের প্রধান উপায় হচ্ছে অটোরিকশা। এটি উত্তরাকে মিরপুরের সাথে যুক্ত করেছে। উত্তরা, মিরপুর ও সেনানিবাস এলাকার অন্তত এক লাখ বাসিন্দা এই রাস্তা ব্যবহার করে। এর জসীমউদ্দিন–বাউনিয়া অংশটি হজরত শাহজালাল আন্তর্জাতিক বিমানবন্দরের রানওয়ের নিকটে অবস্থিত বিধায় লোকজন কাছ থেকে বিমান উড্ডয়ন দেখতে সেখানে গিয়ে থাকে। ২০১৬ সালে রাস্তাটির জসীমউদ্দিন অ্যাভিনিউ অংশটি রাজধানী উন্নয়ন কর্তৃপক্ষ বাণিজ্যিক রাস্তায় রূপান্তরের উদ্যোগ নিয়েছিল। ২০২৩ সালে ঢাকা উত্তর সিটি কর্পোরেশনের তৎকালীন মেয়র আতিকুল ইসলাম রাস্তাটি প্রশস্তকরণের পরিকল্পনার কথা ঘোষণা করেন।\n\n\n== তথ্যসূত্র =="}