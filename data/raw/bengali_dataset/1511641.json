{"pageid": 1511641, "title": "আইপাস (সংগঠন)", "url": "https://bn.wikipedia.org/wiki?curid=1511641", "content": "আইপাস একটি আন্তর্জাতিক, বেসরকারি সংস্থা যা নিরাপদ গর্ভপাত এবং গর্ভনিরোধের সুযোগ সুবিধা বৃদ্ধি করতে চায়। এই লক্ষ্যে সংস্থাটি নারীদের নিরাপদ ও আইনি গর্ভপাত কীভাবে করা যায় সে সম্পর্কে জানান দেয় এবং আফ্রিকা, এশিয়া এবং ল্যাটিন আমেরিকার এই ব্যাপারে প্রাসঙ্গিক সহযোগীদের কীভাবে এই সুবিধা প্রদান এবং সমর্থন করতে হয় সে সম্পর্কে প্রশিক্ষণ দেয়। \n\n\n== ইতিহাস ==\n১৯৭৩ সালে আইপাসের কাজ শুরু করে বেশ কয়েকটি দেশের স্বাস্থ্য ব্যবস্থার জন্য জীবন রক্ষাকারী প্রজনন স্বাস্থ্য প্রযুক্তির ব্যবস্থা করার মাধ্যমে। আজ আইপাস পাঁচটি মহাদেশে একটি বিস্তৃত পদ্ধতি নিয়ে কাজ করে যেখানে গর্ভপাতের যত্ন কিভাবে নিতে হয় সেই উদ্দেশ্যকে কেন্দ্র করে। আইপাসের লক্ষ্য হলো সুদৃঢ় সুস্থ গর্ভপাতের বাস্তুতন্ত্র তৈরি করা যা একজন ব্যক্তির গর্ভপাতের ক্ষমতাকে প্রভাবিত করে এমন সমস্ত বিষয়কে মোকাবেলা করে - ব্যক্তিগত স্বাস্থ্য জ্ঞান থেকে শুরু করে সামাজিক ও সম্প্রদায়গত সহায়তা, প্রশিক্ষিত স্বাস্থ্য কর্মী, রাজনৈতিক নেতৃত্ব এবং সহায়ক আইন। সেই লক্ষ্যে, আইপাস স্বাস্থ্যসেবা প্রদানকারীদের প্রশিক্ষণ দেয় এবং স্বাস্থ্য ব্যবস্থার সাথে কাজ করে যাতে সহজলভ্য, উচ্চ-মানের গর্ভপাত পরিষেবা নিশ্চিত করা যায়—যার মধ্যে রয়েছে বড়ি দিয়ে গর্ভপাত স্ব-পরিচালনার অধিকার এবং ক্ষমতা। নীতিকে বাস্তবে রূপান্তরিত করার লক্ষ্যে আইপাস গবেষণা পরিচালনা করে। তারা স্থানীয় সংস্থাগুলির সাথে অংশীদারিত্ব করে প্রজনন স্বাস্থ্য এবং অধিকার সম্পর্কে সম্প্রদায়গুলিকে শিক্ষিত করতে, আইনি গর্ভপাতের পক্ষে সমর্থন করতে এবং প্রজনন ন্যায়বিচারের জন্য স্থানীয় রক্ষকদের সমর্থন করতে। \n\n\n== কাজের পরিধি ==\nআইপাস মহিলাদের নিরাপদ গর্ভপাত যত্ন এবং প্রজনন স্বাস্থ্য পরিষেবার উপলব্ধি এবং অধিকার উন্নত করার জন্য কাজ করে:\n\nগর্ভপাত, গর্ভপাত পরবর্তী যত্ন এবং পরিবার পরিকল্পনার জন্য রোগ সম্পর্কিত বা ক্লিনিক্যাল এবং পরামর্শদাতা বা কাউন্সেলিং দক্ষতায় ডাক্তার, নার্স এবং ধাত্রীদের  প্রশিক্ষণ দেওয়া;\nমহিলাদের জন্য গর্ভপাতকে নিরাপদ এবং আরও সহজলভ্য করার জন্য স্বাস্থ্যসেবা প্রদানের উন্নতি করা  এবং স্বাস্থ্য ব্যবস্থার জন্য কম ব্যয়বহুল  ;\nবিপজ্জনক গর্ভপাতের প্রভাব নিয়ে গবেষণা করা এবং সর্বোত্তম গর্ভপাত যত্ন অনুশীলন এবং নীতিগুলি নথিভুক্ত করা;\nনারীর প্রজনন অধিকারকে সমর্থন করার জন্য এবং নিরাপদ ও আইনি গর্ভপাত পরিষেবাগুলি অধিগত করা বৃদ্ধি করার জন্য বিশ্বজুড়ে আইনজীবী এবং নীতিনির্ধারকদের সাথে কাজ করা;\nপ্রজনন স্বাস্থ্য এবং প্রজনন অধিকার সম্পর্কে তাদের জ্ঞান বৃদ্ধির জন্য তাদের সম্প্রদায়ের নারী ও পুরুষদের সাথে এই বিষয়ে অংশগ্রহণ করতে উত্সাহিত করা;\nম্যানুয়াল ভ্যাকুয়াম অ্যাসপিরেশন (এমভিএ) এবং মেডিকেল গর্ভপাত সহ প্রজনন স্বাস্থ্য প্রযুক্তির উপলব্ধি বৃদ্ধি করা।\nএই কৌশলগুলিকে সহায়তা করার জন্য, অন্যান্য অনুরূপ সংস্থাগুলির সাথে একসাথে, আইপাস ২০১৯ সালেআইসিপিডি২৫-তে নাইরোবি শীর্ষ সম্মেলনের সময় গর্ভপাতের উপর একটি যৌথ ঘোষণা জারি করেছিল, যেখানে এই সংস্থাগুলির কৌশল হল:\n\nগর্ভপাত, যার মধ্যে গর্ভপাতের স্ব-যত্ন, নিরাপদ, আইনি, গ্রহণসাধ্য, সহজলভ্য এগুলিকে অন্তর্ভুক্ত করে এবং সাশ্রয়ী মূল্যের করে তোলে এবং সেই সকল আইন এবং নীতি বাতিল করা যা এই সুবিধাকে সীমাবদ্ধ করে বা অপরাধী করে তোলে;\nসার্বজনীন স্বাস্থ্য পরিধি নিশ্চিত করুন যেন এতে যৌন ও প্রজনন স্বাস্থ্য সম্পর্কিত ব্যাপক তথ্য, গর্ভপাত, গর্ভপাত-পরবর্তী এবং গর্ভনিরোধক তথ্য অন্তর্ভুক্ত রয়েছে;\nযৌনতা সম্পর্কে সচেতন পছন্দ এবং স্বায়ত্তশাসন, গর্ভনিরোধ এবং গর্ভপাত সম্পর্কে ব্যাপকভাবে শিক্ষিত করা, এবং তৃতীয় পক্ষের অনুমতি ছাড়াই এই ধরনের পরিষেবাগুলির সাথে সংযোগ স্থাপন করা;\nহটলাইন, দূরভাষ বা টেলিমেডিসিন এবং স্ব-যত্ন রেফারেল ব্যবস্থার মাধ্যমে প্রাথমিক, মানসম্পন্ন চিকিৎসা গর্ভপাতের উপলব্ধি বৃদ্ধি করা;\nগর্ভনিরোধ এবং গর্ভপাতের সমান সুযোগ নিশ্চিত করার জন্য প্রান্তিক গোষ্ঠীর যৌন ও প্রজনন স্বাস্থ্যের চাহিদার প্রতি সরবরাহকারীদের প্রশিক্ষণ দিন এবং তাদের দৃষ্টি আকর্ষণ করুন;\n\"যৌনতা, গর্ভাবস্থা এবং গর্ভপাত সম্পর্কে ক্ষতিকারক সামাজিক ও লিঙ্গগত নিয়ম যা অনেকাংশে প্রথাগত\" এর পরিবর্তনের মাধ্যমে \"লিঙ্গ সমতা\" প্রচার করা;\nবিশেষ করে যৌন ও লিঙ্গ-ভিত্তিক সহিংসতার শিকার সকলের জন্য, জরুরি গর্ভনিরোধ, নিরাপদ গর্ভপাত পরিষেবা এবং প্রয়োজনে মনো-সামাজিক সহায়তা প্রদান করুন। \n\n\n== কেন্দ্রবিন্দুর ক্ষেত্রগুলি ==\nলিঙ্গ সমতা বৃদ্ধি\nমানবিক পরিবেশে গর্ভপাত\nগর্ভপাতের স্ব-যত্ন\nব্যাপক যৌনতা শিক্ষা\nগর্ভপাতের কলঙ্কের অবসান\nলিঙ্গ-ভিত্তিক সহিংসতার শিকারদের যত্ন নেওয়া\nমার্কিন পররাষ্ট্র নীতির ক্ষতি হ্রাস করা\n\n\n== অধিভুক্ত সংস্থা ==\nআইপাস ডেভেলপমেন্ট ফাউন্ডেশন (আইডিএফ) \n\n\n== তথ্যসূত্র ==\n\n\n== বহিঃসংযোগ ==\nআইপাস\nআইপাসু"}