{"pageid": 1030242, "title": "জানে আলম", "url": "https://bn.wikipedia.org/wiki?curid=1030242", "content": "জানে আলম (? – ২ মার্চ ২০২১) বাংলাদেশের একজন স্বনামধন্য কণ্ঠশিল্পী, সুরকার, গীতিকার ও প্রযোজক ছিলেন। বাংলা পপ সঙ্গীতের স্রষ্টা ও প্রচারক হিসেবে যে পাঁচজন শিল্পীকে মনে করা হয় উনি তাদের একজন।\n\n\n== প্রারম্ভিক জীবন ==\nজানে আলম জন্মগ্রহণ করেন মানিকগঞ্জ জেলার হরিরামপুরে।\n\n\n== কর্মজীবন ==\nবাংলাদেশের স্বাধীনতার পরে ঢাকা রেকর্ডস থেকে প্রকাশিত প্রথম অ্যালবাম 'বনমালী' দিয়ে শ্রোতাদের মাঝে পরিচিতি লাভ করেন। সত্তরের দশকে পপ সঙ্গীতের সাথে লোকধাঁচ এবং আধ্যত্মবাদের মিশ্রণে গানের জন্য জানে আলম বেশ জনপ্রিয় ছিলেন। তার কণ্ঠে গাওয়া প্রায় ৪০০০ গানগুলোর মধ্যে ‘একটি গন্ধমের লাগিয়া’, ‘স্কুল খুইলাছে রে মাওলা’, ‘কালি ছাড়া কলমের মূল্য যে নাই, ফুল ছাড়া ফাগুনের নামটাই বৃথা’, ‘তুমি পিরিতি শিখাইয়া’, ‘দয়াল বাবা কেবলা কাবা’ অন্যতম জনপ্রিয় গান।\n\n\n== মৃত্যু ==\nকণ্ঠশিল্পী জানে আলম বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে চিকিৎসাধীন অবস্থায় মারা যান। মানিকগঞ্জের হরিরামপুরের যাত্রাপুরে পারিবারিক কবরস্থানে এই গুণী শিল্পীকে দাফন করা হয়।\n\n\n== তথ্যসূত্র =="}