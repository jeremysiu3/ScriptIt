{"pageid": 1034478, "title": "টাঙ্গমুরি", "url": "https://bn.wikipedia.org/wiki?curid=1034478", "content": "টাঙ্গমুরি, খাসি ভাষায় কা টাঙ্গমুরি, হল উত্তর-পূর্ব ভারতের মেঘালয় রাজ্যের হায়নিউ ট্রেপ জনজাতি দ্বারা ব্যবহৃত দুটি রীডযুক্ত একটি শাঙ্কব ছিদ্রের বায়ু-যন্ত্র।\nএই বাদ্যযন্ত্রটি নানা ঐতিহ্যবাহী নৃত্য এবং অন্যান্য ঐতিহ্যবাহী অনুষ্ঠানের জন্য ব্যবহৃত হয়। এর মধ্যে একটি হল আদিবাসী ধর্ম অনুসারে শবদাহকার্য নিয়াম খাসি । টাঙ্গমুরি বাজান হলে খুব উচ্চ কম্পাঙ্কের শব্দ সৃষ্টি হয়।\n\n\n== বর্ণনা ==\nযন্ত্রটিতে ১৫ সেন্টিমিটার দীর্ঘ শাঙ্কব ছিদ্রের (কাঠের ঘণ্টাও বলা হয়) নল আছে, যেটি একটি কাঠের টুকরো দিয়ে তৈরি। এছাড়া আছে একটি মুখনল এবং একটি কাঠের নল। কাঠের নলটি প্রায় ২০ সেন্টিমিটার দীর্ঘ এবং তাতে সাতটি আঙুলের ছিদ্র থাকে। শাঙ্কব নলটি কাঠের নলের সঙ্গে চাপ দিয়ে সংযুক্ত করা হয়। একটি ঘাসের নালিকা, যেটি এক প্রান্তে সরু এবং অন্য প্রান্তে প্রশস্ত, মুখনলের মধ্যে ঢোকানো হয়। এর পরে সরু প্রান্তটি একটি সরু ধাতব দণ্ডের ভিতরে প্রবেশ করানো হয় যেটিকে মূল কাঠের নলের সাথে সংযুক্ত করা হয়। \n\n\n== ব্যবহার ==\nমেঘালয়ে টাঙ্গমুরিকে বাদ্যযন্ত্রের রানী হিসাবে উল্লেখ করা হয় এবং সেখানে এটি ব্যাপকভাবে পরিবেশন করা হয়। জয়ন্তিয়া পাহাড় এবং আশেপাশের অঞ্চলের খাসিয়াদের মধ্যে কা শাদ নং ক্রেম নামক ধর্মীয় নৃত্যের সময় টাঙ্গমুরি বাজানো হয়। এছাড়াও অন্যান্য চিরাচরিত আচারের অংশ হিসেবে এই বাদ্যের ব্যবহার আছে। \nকা শাদ নং ক্রেম অথবা কা পমব্লাং ওংক্রেম খাসিয়াদের সর্বাধিক গুরুত্বপূর্ণ উৎসব। মূলত এটি দেবী কা ব্লেই সিনশারের জন্য একটি ধন্যবাদ জ্ঞাপন উদ্‌যাপন। এই ধন্যবাদ উৎসব চলাকালীন টাঙ্গমুরি বাদন একটি গুরুত্বপূর্ণ উপকরণ।\n\n\n== ছবিঘর ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}