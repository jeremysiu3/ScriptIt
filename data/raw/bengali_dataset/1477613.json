{"pageid": 1477613, "title": "হোর্হে এনরিকেস", "url": "https://bn.wikipedia.org/wiki?curid=1477613", "content": "হোর্হে এনরিকেস (স্পেনীয়: Jorge Enríquez; জন্ম: ২৪ জুন ১৯৯৯) হলেন একজন কলম্বীয় তীরন্দাজ, যিনি কলম্বিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nএনরিকেস কলম্বিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nহোর্হে এনরিকেস ১৯৯৯ সালের ২৪শে জুন তারিখে কলম্বিয়ার কালিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nএনরিকেস কলম্বিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৬টি ১০ পয়েন্ট অর্জন করে সর্বমোট ৬৫৫ পয়েন্ট নিয়ে তিনি ৪৩তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২২তম স্থান অধিকারী কাজাখস্তানের দাউলেতকেলদি ঝাংবাইরবাইয়ের মুখোমুখি হয়েছিলেন, যেখানে তিনি ৭–৩ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে মাতিয়াস গ্রান্দের কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি সান্তিয়াগো আরসিলা এবং আন্দ্রেস এর্নান্দেস ভেরার সাথে কলম্বীয় দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৮১টি ১০ পয়েন্ট অর্জন করে সর্বমোট ১৯৭০ পয়েন্ট নিয়ে ১১তম স্থান অধিকার করেছিল। অতঃপর প্রাথমিক পর্বে তারা তুরস্কের কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও সংযোগ নেই"}