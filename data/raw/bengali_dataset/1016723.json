{"pageid": 1016723, "title": "নাভেদ আশরাফ", "url": "https://bn.wikipedia.org/wiki?curid=1016723", "content": "মোহাম্মদ নাভেদ আশরাফ কুরেশী (উর্দু: نوید اشرف‎‎; জন্ম: ৪ সেপ্টেম্বর, ১৯৭৪) পাঞ্জাব প্রদেশের রাওয়ালপিন্ডি এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের শেষদিকে সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে খান রিসার্চ ল্যাবস, রাওয়ালপিন্ডি ও রেডকো পাকিস্তান লিমিটেড দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শী ছিলেন নাভেদ আশরাফ।\n\n\n== খেলোয়াড়ী জীবন ==\n১৯৯২-৯৩ মৌসুম থেকে ২০১১ সাল পর্যন্ত নাভেদ আশরাফের প্রথম-শ্রেণীর খেলোয়াড়ী জীবন চলমান ছিল। এছাড়াও, কয়েকটি টুয়েন্টি২০ ক্রিকেট খেলায় অংশ নিয়েছেন।\nসমগ্র খেলোয়াড়ী জীবনে দুইটিমাত্র টেস্টে অংশগ্রহণ করেছেন নাভেদ আশরাফ। ১০ ডিসেম্বর, ১৯৯৮ তারিখে লাহোরে সফরকারী জিম্বাবুয়ে দলের বিপক্ষে টেস্ট ক্রিকেটে অভিষেক ঘটে তার। এরপর, ১২ মার্চ, ২০০০ তারিখে করাচীতে সফরকারী শ্রীলঙ্কা দলের বিপক্ষে সর্বশেষ টেস্টে অংশ নেন তিনি। তাকে কোন ওডিআইয়ে অংশগ্রহণ করার সুযোগ দেয়া হয়নি।\n\n\n== তথ্যসূত্র ==\n\n\n== আরও দেখুন ==\nনাভেদ আঞ্জুম\nমোহাম্মদ গাজালী\nপাকিস্তানি টেস্ট ক্রিকেটারদের তালিকা\n১৯৯৮-৯৯ এশিয়ান টেস্ট চ্যাম্পিয়নশীপ\nপ্রথম-শ্রেণীর ক্রিকেট দলসমূহের বর্তমান তালিকা\n\n\n== বহিঃসংযোগ ==\nইএসপিএনক্রিকইনফোতে নাভেদ আশরাফ  (ইংরেজি)\nক্রিকেটআর্কাইভে নাভেদ আশরাফ   (সদস্যতা প্রয়োজনীয়) (ইংরেজি)"}