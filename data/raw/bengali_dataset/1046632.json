{"pageid": 1046632, "title": "উমরের চুক্তি", "url": "https://bn.wikipedia.org/wiki?curid=1046632", "content": "উমর চুক্তি (ইংরেজি: Pact of Umar; আরবি: شروط عمر) হলো সিরিয়া, মেসোপটেমিয়া বা জেরুসালেমের মুসলমান এবং খ্রিস্টানদের মধ্যে একটি চুক্তি। যা পরবর্তীতে ইসলামী আইনশাস্ত্রে একটি যাজকীয় মর্যাদা অর্জন করেছিল।\n\n\n== ইতিহাস ==\n৬৩৮ খ্রিস্টাব্দে ইয়ারমুক যুদ্ধে ইলিয়া তথা বাইতুল মুকাদ্দাস বিজয়ের পর নগরের চাবি গ্রহণ করতে দ্বিতীয় খলিফা ওমর সেখানে আসেন। শুক্রবার তিনি খুতবা পড়ে জুমার নামাজ আদায় করেন। ১৫ দিন অবস্থান করে স্থানীয় খ্রিস্টান অধিবাসীর সঙ্গে নিরাপত্তাবিষয়ক চুক্তি করেন। বাইতুল মুকাদ্দাসের খ্রিস্টানদের প্রধান ও বাইজেন্টাইন সরকারের প্রতিনিধি সোফরোনিয়াসের সঙ্গে চুক্তিটি সম্পন্ন হয়। বাইতুল মুকাদ্দাসে মুসলিম ও খ্রিস্টানদের মধ্যে সম্প্রীতিপূর্ণ জীবন গঠনে ঐতিহাসিক চুক্তিনামাটি ব্যাপক ভূমিকা রাখে।\n\n\n== চুক্তির বিষয়বস্তু ==\nএটি ছিল ওমর এর পক্ষ থেকে ইলিয়া (বাইতুল মুকাদ্দাস) নগরবাসীকে প্রদত্ত নিরাপত্তা চুক্তি। তাঁদের প্রাণ, সম্পদ, গির্জা, ক্রুশ, সুস্থ-অসুস্থ ও সব অনুষ্ঠানের নিরাপত্তা প্রদান করেন তিনি। মুসলিমরা তাদের কোনো গির্জা দখল করবে না এবং ধ্বংস করবে না। তাঁদের জীবন, বসবাসের ভূমি, সম্পদ ও ক্রুশ কোনো কিছু বিনষ্ট করা হবে না। জোরপূর্বক ধর্মান্তরিত করা হবে না। তাঁদের কাউকে আঘাত করা হবে না। তাঁদের সঙ্গে কোনো ইহুদি জেরুজালেমে বসবাস করবে না।\nমাদায়েন ও অন্য শহরবাসীর মতো ইলিয়াবাসীও জিজিয়া প্রদান করবে। তাঁরা বাইজেন্টাইন ও ডাকাতদের পরিত্যাগ করবে। জেরুজালেমের কেউ বাইজেন্টাইনের সঙ্গে চলে যেতে চাইলে ক্রুশ ও গির্জা ছাড়া নিজের সম্পদ নিয়ে নিরাপদ গন্তব্যে পৌঁছা পর্যন্ত নিরাপদে চলে যেতে পারবে। গ্রামবাসীর কেউ শহরে অবস্থান করতে চাইলে ইলিয়াবাসীর মতো তাদেরও জিজিয়া প্রদান করতে হবে। যে যার মতো বাইজেন্টাইন চলে যেতে পারবে কিংবা পরিবারের কাছে ফিরে আসতে পারবে। ফসল কাটার আগে তাঁদের কাছ থেকে কিছুই গ্রহণ করা হবে না।\n\n\n== আরও দেখুন ==\nমদিনার সনদ\nইসলামের রূপরেখা\nইসলামের অভিধান\nইসলাম সম্পর্কিত নিবন্ধসমূহ সূচি\n\n\n== তথ্যসূত্র ==\n\n\n== বহিঃসংযোগ ==\nআরবী ভাষায় চুক্তিটির একটি সংস্করণের পাঠ্য এবং ফ্রেঞ্চ ভাষায় অনুবাদ  ওয়েব্যাক মেশিনে আর্কাইভকৃত ১৩ নভেম্বর ২০১৯ তারিখে, আহমেদ ওউলদালি (২০১২) এর ভাষ্য এবং অনুবাদ।"}