{"pageid": 1051271, "title": "ঐশ্বর্য প্রতাপসিং তোমর", "url": "https://bn.wikipedia.org/wiki?curid=1051271", "content": "ঐশ্বর্য প্রতাপ সিং তোমার (জন্ম ৩রা ফেব্রুয়ারি, ২০০১) একজন ভারতীয় ক্রীড়া শুটার। তিনি ২০১৯ এশিয়ান শ্যুটিং চ্যাম্পিয়নশিপে ৫০ মিটার রাইফেল থ্রি পজিশনের বিভাগে ব্রোঞ্জ মেডেল জিতেছিলেন এবং ২০২০ গ্রীষ্মকালীন অলিম্পিকে ভারতের পক্ষে কোটা স্থান অর্জন করেছিলেন।\n\n\n== প্রাথমিক জীবন ==\n২০০১ সালের ৩রা ফেব্রুয়ারি মধ্য প্রদেশের খারগোন জেলা রতনপুর গ্রামে তিন সন্তানের মধ্যে সবচেয়ে ছোট হিসাবে এক কৃষক পরিবারে জন্মগ্রহণ করেছিলেন ঐশ্বর্য। তিনি প্রায়শই বাবা বীর বাহাদুরের সাথে শিকার করতে যেতেন এবং বন্দুককে ভালোবেসে ফেলেন। পরে তার সম্পর্কিত ভাই নবদীপ সিং রাঠোরের কাছ থেকে শুটিংয়ের ব্যাপারে জেনেছিলেন। ২০১২ সালে ভোপালের মধ্য প্রদেশ শুটিং একাডেমিতে তোমার প্রশিক্ষণ নেওয়া শুরু করেছিলেন।\n\n\n== ক্যারিয়ার ==\n২০১৯ এশিয়ান এয়ারগান চ্যাম্পিয়নশিপে জুনিয়র ১০ মিটার এয়ার রাইফেল বিভাগে ব্রোঞ্জ পদক জিতেছিলেন ঐশ্বর্য। সুহলে অনুষ্ঠিত ২০১৯ আইএসএসএফ জুনিয়র বিশ্বকাপে, ৪০৯.৩ স্কোর নিয়ে ৫০ মিটার রাইফেল -থ্রি পোজিসন্সে জুনিয়র বিশ্ব রেকর্ড গড়েন এবং স্বর্ণপদক জেতেন।\nঐশ্বর্য দোহায় ২০১৯ এশিয়ান শ্যুটিং চ্যাম্পিয়নশিপে ৫০ মিটার রাইফেল থ্রি পজিশনে ব্রোঞ্জ পদক জিতেছিলেন চূড়ান্তপর্বে ৪৪৯.১ স্কোর করে। তিনি এর মাধ্যমে ২০২০ গ্রীষ্মকালীন অলিম্পিকের জন্যে ভারতের দ্বিতীয় কোটা অর্জন করেছিলেন। চৈন সিং ও পারুল কুমারের সাথে তিনি দলগত বিভাগে ব্রোঞ্জ জিতেছিলেন।\n\n\n== পুরস্কার ও সম্মাননা ==\n২০১৯: জাতীয় ক্রীড়া দিবস উপলক্ষে মধ্যপ্রদেশ সরকার কর্তৃক একলব্য পুরস্কার (রাজ্য সরকার জুনিয়র অ্যাথলিটদের দেওয়া সর্বোচ্চ ক্রীড়া সম্মান)\n\n\n== তথ্যসূত্র =="}