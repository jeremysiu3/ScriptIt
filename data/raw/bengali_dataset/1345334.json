{"pageid": 1345334, "title": "মু ক্রথা", "url": "https://bn.wikipedia.org/wiki?curid=1345334", "content": "মু ক্রথা (থাই: หมูกระทะ) একটি দক্ষিণ-পূর্ব এশীয় রান্নার পদ্ধতি, যার উৎপত্তি থাইল্যান্ডে। ফিলিপাইন, সিঙ্গাপুর এবং মালয়েশিয়ায় এটি মুকাটা নামে পরিচিত। লাওসে এটি সিন্দাদ নামে পরিচিত।\n\n\n== ইতিহাস ==\nথাই ভাষায় মু ক্রথা মানে হল 'প্যানে রান্না করা শুয়োরের মাংস' (মু কথার অর্থ হল 'শুয়োরের মাংস' এবং ক্রথা কথার অর্থ হল 'প্যান' বা 'স্কিলেট')। মু ক্রথা কোরিয়ান বারবিকিউ পদ্ধতির  সাথে সাদৃশ্যপূর্ণ। এর থাই সংস্করণে কাঠকয়লার ব্যবহার হয়। এই রান্নার পদ্ধতি থাইল্যান্ড এবং লাওস, ফিলিপাইন, মালয়েশিয়া, ইন্দোনেশিয়া এবং সিঙ্গাপুরে বিকশিত হয়েছে।\n\n\n== প্রস্তুতি এবং পরিবেশন ==\n\nপ্রথমে কাটা মাংস (প্রধানত শুয়োরের মাংস) রান্না করার পাত্রে ভুণা করা হয় ও তার সাথে শাকসবজি এবং অন্যান্য উপাদান (যেমন মাছের বল) মিশিয়ে ঝোলের মতো রান্না করা হয় (যাকে থাই সুকিও বলা হয়)। গরম পাত্রটি জ্বলন্ত কাঠকয়লার উনানে বসানো হয় যা খাবার গ্রিল করে বা ফুটিয়ে তোলে। এই রান্নার পদ্ধতির জন্য সেরা উপাদানগুলি হল শুয়োরের মাংস, মুরগির মাংস, মাটন, ভেড়ার মাংস, সামুদ্রিক খাবার, শাকসবজি এবং মাশরুম। থাইল্যান্ডে স্থানীয় ঐতিহ্যবাহী মু ক্রথা সাধারণত চিম সুকির সাথে পরিবেশন করা হয়। চিম সুকি একটি জনপ্রিয় সস বা চাটনি। এর প্রধান উপাদান হিসাবে চিলি সস ব্যবহার হয়। কিছু রেস্তোরাঁ সামুদ্রিক খাবারের সাথে ন্যাম চিম সীফুড নামক স্থানীয় খাবার পরিবেশন করা হয়।\nমু ক্রথা রান্না করার সময় প্যানে সাধারণত এক টুকরো মাংসের চর্বি মিশিয়ে রান্না করা হয়। খাবারের উপাদানগুলি যাতে একে অপরের সাথে মিশে চটচটে না হয়ে যায় তার জন্য এই চর্বি থেকে নিসৃত তেল বিশেষ সহায়তা করে।\nথাইল্যান্ডে অনেক রেস্তোরাঁয় মু ক্রথা পাওয়া যায় কারণ এটি তৈরি করা সহজ এবং বিভিন্ন সময়ে খাবারের জন্য উপযুক্ত।\n\n\n== তথ্যসূত্র =="}