{"pageid": 1096755, "title": "হান্টসভিল, অ্যালাবামা", "url": "https://bn.wikipedia.org/wiki?curid=1096755", "content": "হান্টসভিল হলো উত্তর অ্যালাবামার অ্যাপলাচিয়ান অঞ্চলের একটি শহর  এবং এটি ম্যাডিসন কাউন্টির কাউন্টি আসন। এছাড়াও শহরটি পশ্চিমে প্রতিবেশী লাইমস্টোন কাউন্টি ও দক্ষিণে মর্গান কাউন্টিতে বিস্তৃত হয়েছে।\nএটি ১৮০৫ সালে প্রতিষ্ঠিত হয়েছিল এবং ১৮১১ সালে একটি অন্তর্ভুক্ত শহরে পরিণত হয়েছিল। শহরটি টেনেসি নদীর উত্তরে নিকটবর্তী পাহাড় জুড়ে বেড়ে উঠেছে। শহরটিতে শিল্প কারখানা হিসাবে বস্ত্র কারখানা গড়ে ওঠে, তারপর যুদ্ধাস্ত্র কারখানা, নাসার মার্শাল স্পেস ফ্লাইট সেন্টার ও, ইউনাইটেড স্টেটস আর্মি এভিয়েশন অ্যান্ড মিসাইল কমান্ড প্রতিষ্ঠিত হয় এবং অতি সম্প্রতি নিকটবর্তী রেডস্টোন আর্সেনালে এফবিআই-এর কার্যক্রম সমর্থনকারী সদরদপ্তর স্থাপিত হয়। ঐতিহাসিক সংরক্ষণের জন্য জাতীয় ট্রাস্ট হান্টসভিলকে তার \"২০১০-এর জন্য আমেরিকার এক ডজন স্বতন্ত্র গন্তব্যস্থল\" তালিকায় যুক্ত করেছে।\n২০২০ সালের আদমশুমারি অনুসারে শহরের জনসংখ্যা হল ২,১৫,০০৬ জন, যা এটিকে অ্যালাবামার সবচেয়ে জনবহুল শহরে পরিণত করে। হান্টসভিল হল পাঁচটি কাউন্টি নিয়ে গঠিত হান্টসভিল-ডেকাটুর-আলবার্টভিল, এএল সম্মিলিত পরিসংখ্যানগত অঞ্চলের বৃহত্তম শহর। হান্টসভিল মহানগর অঞ্চলের জনসংখ্যা ২০২ সালের হিসাবে ৪,৯১,৭২৩ জন ছিল, যা এটিকে বার্মিংহাম  মহানগর অঞ্চলের পরে রাজ্যের দ্বিতীয় সর্বাধিক জনবহুল মহানগর অঞ্চলে পরিণত করে।\n\n\n== তথ্যসূত্র =="}