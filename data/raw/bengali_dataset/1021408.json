{"pageid": 1021408, "title": "শীলা মেহতা", "url": "https://bn.wikipedia.org/wiki?curid=1021408", "content": "শিলা মেহতা একজন ভারতীয় ধ্রুপদী নৃত্য শিল্পী, নৃত্য পরিচালক, শিক্ষক এবং সুরকার। তাঁর নাচের মূল উত্তর ভারতের কত্থকের উপর প্রোথিত। তিনি ভারত, উত্তর আমেরিকা, অস্ট্রেলিয়া এবং ইউরোপ ভ্রমণ করে বিশ্বজুড়ে দর্শকদের কাছে সেই ঘরানা পৌঁছে দিয়েছেন।  মেহতা ভারতের মুম্বইয়ের নূপুর ঝংকার একাডেমি অফ পারফর্মিং আর্টস অ্যান্ড রিসার্চ সেন্টারের প্রতিষ্ঠাতা।প্রতিষ্ঠানটি নতুন দিল্লির ইন্ডিয়ান কাউন্সিল ফর কালচারাল রিলেশনে নিবন্ধিত।\n\n\n== প্রথম জীবন এবং প্রশিক্ষণ ==\nশিলার জন্ম কলকাতায় (১ জানুয়ারি), সেখান থেকে তিনি কলকাতা বিশ্ববিদ্যালয় থেকে বাণিজ্যে স্নাতক এবং ভারতের মহারাষ্ট্রের কবি কুলগুরু কালিদাস সংস্কৃত বিশ্ববিদ্যালয় থেকে মাস্টার অফ ফাইন আর্টস ডিগ্রি লাভ করেন। তিনি ভারতের এলাহবাদের প্রয়াগ সংগীত সমিতি থেকে \"নৃত্য প্রবীণ\" উপাধি অর্জন করেছিলেন। এরপর তিনি কানাডার টরন্টোর ইয়র্ক ইউনিভার্সিটি থেকে  পেশাগত বিকাশের বিস্তৃত পরিসরে সমসাময়িক নৃত্য, নৃত্য চিকিৎসা এবং অঞ্চল-নির্দিষ্ট নৃত্য অন্বেষণের কাজও করেছেন। মেহতা নৃত্যাচার্য শ্রী প্রহ্লাদ দাসের অধীনে পাঁচ বছর বয়সে নাচ শুরু করেছিলেন। ষোল বছর বয়স থেকে তিনি পণ্ডিত চিত্রেশ দাশ, পণ্ডিত বিজয় শঙ্কর এবং পণ্ডিত বিরজু মহারাজের কাছে বহুদিন প্রশিক্ষণ নিয়েছিলেন। তিনি কুমুদিনী লাখিয়ার মতো অন্যান্য খ্যাতিমান ব্যক্তিত্বের সংস্পর্শে এসেছিলেন।  তাঁর নৃত্যের লয় ও তালের প্রশিক্ষক ছিলেন তালযোগী পণ্ডিত সুরেশ তালওয়ালকার।\n\n\n== তথ্যসূত্র ==\n\n\n== বাহ্যিক  লিঙ্কসমূহ ==\nInterview with Shila Mehta\nShila Mehta Performs Kathak"}