{"pageid": 1369966, "title": "মিজানুর রহমান ভূঁইয়া", "url": "https://bn.wikipedia.org/wiki?curid=1369966", "content": "মিজানুর রহমান ভূঁইয়া বাংলাদেশ সুপ্রিম কোর্টের হাইকোর্ট বিভাগের একজন  বিচারপতি ছিলেন।\n\n\n== কর্মজীবন ==\n২০১২ সালের নভেম্বরে, মিজানুর রহমান সাবেক মন্ত্রী একেএম মোশাররফ হোসেন ও তার স্ত্রী জিনাত মোশাররফকে ১৯৯১ সালের ১ই জানুয়ারি বাংলাদেশ কেমিক্যাল ইন্ডাস্ট্রিজ কর্পোরেশনের চেয়ারম্যান পদ সম্পর্কিত দুর্নীতি দমন কমিশন কর্তৃক দায়ের করা একটি দুর্নীতির মামলা থেকে খালাস দেন।\nমিজানুর রহমান শাহবাগ আন্দোলনের কর্মী আহমেদ রাজীব হায়দার শোভনকে নিয়ে একটি দৈনিক ইনকিলাবে প্রকাশিত ‘সাম্প্রদায়িক ও উস্কানিমূলক’ সংবাদের কপি সুপ্রিম কোর্টের বিচারপতিদের মধ্যে বিলি করেন। বাংলাদেশের আইন প্রণেতারা সংসদে তার এই কাজের সমালোচনা করে আইন, বিচার ও সংসদ বিষয়ক মন্ত্রীকে তদন্ত শুরু করার আহ্বান জানিয়েছিলেন। পরবর্তীতে বাংলাদেশের রাষ্ট্রপতি জিল্লুর রহমান মিজানুর রহমানের বিরুদ্ধে সুপ্রিম জুডিশিয়াল কাউন্সিলকে অনুচিত আচরণের তদন্তের নির্দেশ দিয়েছিলেন। অ্যাটর্নি জেনারেল মাহবুবে আলম, সুপ্রিম কোর্ট আইনজীবী সমিতি ও একাত্তরের ঘাতক দালাল নির্মূল কমিটি তাকে অপসারণের আহ্বান জানায়। আইনজীবীরা বিরোধী দল বাংলাদেশ জামায়াতে ইসলামী ও বাংলাদেশ জাতীয়তাবাদী দলের সাথে জোটবদ্ধ হয়ে এই তদন্তের বিরোধিতা করে। ২০১৩ সালের আগস্টে, প্রধান বিচারপতি মোঃ মুজাম্মেল হোসেনের নেতৃত্বাধীন সুপ্রিম জুডিশিয়াল কাউন্সিল মিজানুর রহমানকে অভিযোগ থেকে অব্যহতি দেয়। সুপ্রিম জুডিশিয়াল কাউন্সিলের অন্য দুই সদস্য ছিলেন বিচারপতি মোঃ আব্দুল ওয়াহহাব মিঞা ও সুরেন্দ্র কুমার সিনহা।\n২০১৫ সালের সেপ্টেম্বরে, মিজানুর রহমান বাংলাদেশ জাতীয়তাবাদী দলের রাজনীতিবিদ নাজমুল হুদাকে ২০০৭ সালে দায়ের করা একটি চাঁদাবাজির মামলা থেকে খালাস দেন।\n\n\n== ব্যক্তিগত জীবন ==\nমিজানুর রহমান হাসনা মোর্শেদকে বিয়ে করেছিলেন।\n\n\n== মৃত্যু ==\n২০২০ সালের জানুয়ারিতে মিজানুর রহমান মৃত্যুবরণ করেন।\n\n\n== তথ্যসূত্র =="}