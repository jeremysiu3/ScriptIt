{"pageid": 1086856, "title": "ফ্রান্সেস থম্পসন", "url": "https://bn.wikipedia.org/wiki?curid=1086856", "content": "ফ্রান্সেস থম্পসন ছিলেন একজন পূর্বে দাসত্ব করা কৃষ্ণাঙ্গ রূপান্তরকামী নারী এবং ধর্ষণ বিরোধী কর্মী। তিনি ১৮৬৬ সালের মেমফিস দাঙ্গার তদন্ত কারী একটি কংগ্রেসনাল কমিটির সামনে সাক্ষ্য দেওয়া জন্য পাঁচ জন কৃষ্ণাঙ্গ নারীর একজন ছিলেন। তিনি প্রথম রূপান্তরকামী মহিলা যিনি কংগ্রেসের সামনে সাক্ষ্য দিয়েছিলেন বলে মনে করা হয়। থম্পসন এবং একজন গৃহকর্মী লুসি স্মিথ একদল উচ্ছৃঙ্খল শ্বেতাঙ্গ জনতার দ্বারা আক্রান্ত হয়েছিলেন এবং দাঙ্গার সময় ধর্ষিত দাসত্বমুক্ত নারীদের মধ্যে ছিলেন। ১৮৭৬ সালে থম্পসনকে \"মহিলাদের পোশাক পরিহিত একজন পুরুষ\" হওয়ার অভিযোগে গ্রেপ্তার করা হয়।\n\n\n== ১৮৬৬ সালের মেমফিস দাঙ্গা ==\n১৮৬৬ সালে একদল কৃষ্ণাঙ্গ সৈন্য, মহিলা এবং শিশু দক্ষিণ মেমফিসের একটি গণ-সমাগম স্থলে জড়ো হতে শুরু করে। পুলিশ সমাবেশটি কে ভেঙ্গে ফেলার চেষ্টা করে এবং দুজন সৈন্যকে গ্রেপ্তার করে। এরপর গুলির শব্দ শোনা যায় এবং যার ফলে পরবর্তীতে দাঙ্গা শুরু হয়। এরই নাম দেওয়া হয় মেমফিস দাঙ্গা। তিন দিন ধরে, শ্বেতাঙ্গ জনতা দল কৃষ্ণাঙ্গ বাসিন্দা সম্প্রদায়কে লক্ষ্য করে আক্রমণ শুরু করে, আগুন ধরিয়ে দেয়, কৃষ্ণাঙ্গ দের হত্যা করে এবং কৃষ্ণাঙ্গ নারীদের ধর্ষণ করে।\nএই আক্রমণের সময়, থম্পসন এবং স্মিথের বাড়ি শ্বেতাঙ্গ দলের আক্রমণের লক্ষ্য ছিল, ইউনিয়ন সৈন্যদের সাথে তাদের সম্পৃক্ততা নিয়ে প্রশ্ন তোলা হয়েছিল। থম্পসন পরে কংগ্রেশনাল কমিটির সময় সাক্ষ্য দিয়ে ছিলেন যে শ্বেতাঙ্গরা তাদের জন্য খাবার তৈরি করে দিতে তাদের (থম্পসন এবং স্মিথ) বাধ্য করেছে। এর পরে, পুরুষরা একজন \"মহিলার সাথে ঘুমানোর\" দাবি করে, যা থম্পসন প্রত্যাখ্যান করেন; পুরুষরা থম্পসন এবং স্মিথ উভয়কেই ধর্ষণ করেছিল।\n\n\n== ১৮৭৬ গ্রেফতার ==\n১৮৭৬ সালের জুলাই মাসে থম্পসনকে ক্রস-ড্রেসিংয়ের জন্য ৫০ ডলার জরিমানা করা হয়। তাঁকে অসংখ্য চিকিৎসকের দ্বারা পরীক্ষা করাতে বাধ্য করা হয়েছিল যেখানে চারজন চিকিৎসক \"নিশ্চিত\" করেছিলেন যে তাঁর \"জৈবিক যৌনতা\" পুরুষ। তবে তিনি একজন মহিলা হিসেবে চিহ্নিত। কনজারভেটিভরা তাঁর গ্রেফতারের কারণকে \"নারীদের পোশাক পরিহিত পুরুষ\" হিসেবে বলেছিল। ১০ বছর আগে দাঙ্গার সময় ধর্ষিত হওয়ার ঘটনার বিরুদ্ধে এটি ছিল তাদের অস্ত্র। এটি দক্ষিণের কৃষ্ণাঙ্গ দের বিরুদ্ধে শ্বেতাঙ্গ জাতিগত সন্ত্রাসকে খণ্ডন করার জন্য আরও বৃহত্তর প্রচারণাকে উস্কে দিয়েছে। থম্পসনের পরিচয় আবিষ্কারের মাধ্যমে শ্বেতাঙ্গ পুরুষদের দ্বারা অন্যান্য কৃষ্ণাঙ্গ নারীদের ধর্ষণের দাবিকে বদনাম করার জন্যও ব্যবহার করা হয়েছিল, এবং পরামর্শ দেওয়া হয়েছিল যে থম্পসন যে পুরো কংগ্রেশনাল প্রতিবেদনে সাক্ষ্য দিয়েছিলেন তা কেবল পুনর্গঠনের সমর্থনে প্রচারণা রচিত হয়েছিল।\n\n\n== মৃত্যু ==\n\"ক্রস ড্রেসিং\" করার অভিযোগে তাঁকে গ্রেপ্তার করার পর তাঁকে শহরের চেইন গ্যাং-এর শাস্তি দেওয়া হয়, যেখানে তাঁকে পুরুষদের পোশাক পরতে বাধ্য করা হয় এবং সময় কাটানোর সময় তাঁকে গালিগালাজ করা হয়। থম্পসন মুক্তি পাওয়ার পরে উত্তর মেমফিসে চলে যান। তাঁকে গুরুতর অসুস্থ অবস্থায় পাওয়া যায় এবং হাসপাতালে স্থানান্তরিত করা হয় যেখানে তিনি আমাশয় জনিত কারণে মারা যান। করোনারের প্রতিবেদনে বলা হয়েছে যে থম্পসন শারীরিকভাবে পুরুষ ছিলেন, কিন্তু সংবাদপত্রের প্রতিবেদনে বলা হয়েছে যে মেমফিসের কেউ কেউ তাঁকে ইন্টারসেক্স বলে বুঝতে পেরেছিল এবং তারা বলেছিল যে তাঁর \"দ্বৈত যৌনতা\" ছিল।\n\n\n== তথ্যসূত্র =="}