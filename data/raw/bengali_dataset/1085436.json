{"pageid": 1085436, "title": "নক্সোলো নোগওয়াজা", "url": "https://bn.wikipedia.org/wiki?curid=1085436", "content": "নকসোলো নোগওয়াজা (১৯৮৭ - ২৪ এপ্রিল ২০১১) ছিলেন একজন দক্ষিণ আফ্রিকার সমকামী এলজিবিটি অধিকার কর্মী এবং একুরহুলেনি প্রাইড আয়োজক কমিটির সদস্য। গাউটেং-এর কোয়াথেমাতে আততায়ীরা তাকে ধর্ষণ করে, তারপর পাথর ছুঁড়ে হত্যা করে।  নোগওয়াজা আগের দিন সন্ধ্যায় একটি বন্ধুর সাথে ছিলেন এবং তার বন্ধুকে আপত্তিকর যৌন প্রস্তাব দেওয়ার জন্য একদল পুরুষের সাথে উত্তপ্ত তর্ক হয়েছিল।\nপুলিশ নোগওয়াজার দেহের চারপাশে ব্যবহৃত কন্ডোম, একটি বিয়ারের বোতল এবং একটি বড় পাথর খুঁজে পেয়েছিল।  এগুলো একটি নিষ্কাষণ নালায় ফেলে রাখা হয়েছিল। \nনোগওয়াজার উপর আক্রমণ একটি সংশোধনমূলক ধর্ষণ বলে মনে হয়েছিল। এটি এমন একটি অনুশীলন যার দ্বারা পুরুষরা নারী সমকামীদের (লেসবিয়ান) যৌন পছন্দকে \"সংশোধন\" করার চেষ্টা করে বলে বিশ্বাস করে। গত এক দশকে দক্ষিণ আফ্রিকায় সংশোধনমূলক ধর্ষণের সময় ৩১ জন নারীকে হত্যা করা হয়েছিল এবং ধর্ষিতা দাতব্য সংস্থা লুলেকি সিজওয়ে অনুসারে, কেপ টাউন এলাকায় প্রতি সপ্তাহে কমপক্ষে ১০ জন লেসবিয়ান কে ধর্ষিত হয়।  হিউম্যান রাইটস ওয়াচ এই হামলাকে দক্ষিণ আফ্রিকার সমকামীদের বিরুদ্ধে ঘৃণামূলক অপরাধের \"মহামারি\" হিসেবে বর্ণনা করেছে। তিনি তিন বছর আগে একই জনপদে ফুটবল খেলোয়াড় ও লেসবিয়ান এক্টিভিস্ট ইউডি সিমেলেনের ধর্ষণ ও হত্যার সাথে তুলনা করেছে।\nদুই হাজারেরও বেশি মানুষ তার অন্ত্যেষ্টিক্রিয়ায় অংশ নিয়েছিল। এক পর্যায়ে কিছু শোকগোষ্ঠী এই বলে গান গায় যে, যে পুলিশ যদি তাদের গ্রেপ্তার করতে ব্যর্থ হয় তবে তারা নিজেদেরকে রেজার ব্লেড দিয়ে হত্যা করবে।  বিশ্বব্যাপী ১,৭০,০০০ মানুষ সংশোধনমূলক ধর্ষণ বন্ধ করার জন্য কর্তৃপক্ষের কাছে একটি আবেদনে স্বাক্ষর করেছেন। \nনক্সোলো ২ টি ছোট বাচ্চা রেখে গেছে। তার মৃত্যুর পর, মার্কিন ভিত্তিক অলাভজনক জিও ক্যাম্পেইন শিশুদের শিক্ষার জন্য তহবিল সংগ্রহ এবং টাউনশিপে তরুণদের জন্য একটি সহনশীলতা প্রচারাভিযান প্রচার করার জন্য পদক্ষেপ নেয়। \nহিউম্যান রাইটস ওয়াচ এবং অ্যামনেস্টি ইন্টারন্যাশনাল এই হত্যাকে ঘৃণ্য অপরাধ বলে অভিহিত করেছে।   একজন পুলিশ মুখপাত্র একে ঘৃণামূলক অপরাধ হিসেবে শ্রেণীবদ্ধ করতে অস্বীকার করেন এবং বলেন, \"মার্ডার ইজ মার্ডার\" এবং পুলিশ কোন ভুক্তভোগীর যৌন অভিমুখিতা বিবেচনা করে না।  ২০১২ সালের নভেম্বর পর্যন্ত এই মামলায় কাউকে গ্রেপ্তার করা হয়নি। \n২০১২ সালের নভেম্বরে, অ্যামনেস্টি ইন্টারন্যাশনাল তার \"রাইট ফর রাইটস\" প্রচারণায় এই মামলাটি তুলে ধরে, এই হত্যাকাণ্ডের নতুন করে তদন্তের আহ্বান জানায়। \n\n\n== তথ্যসূত্র =="}