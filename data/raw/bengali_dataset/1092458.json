{"pageid": 1092458, "title": "হিংকলি পয়েন্ট সি পারমাণবিক বিদ্যুৎ কেন্দ্র", "url": "https://bn.wikipedia.org/wiki?curid=1092458", "content": "হিংকলি পয়েন্ট সি নিউক্লিয়ার পাওয়ার স্টেশন (এইচপিসি) বা হিংকলি পয়েন্ট সি পারমাণবিক বিদ্যুৎ কেন্দ্র ইংল্যান্ডের সোমারসেটে দুটি ইপিআর চুল্লি সহ ৩,২০০ মেগাওয়াট ক্ষমতা সম্পন্ন পারমাণবিক বিদ্যুৎ কেন্দ্র নির্মাণের একটি প্রকল্প। ব্রিটিশ সরকার ২০১০ সালে ঘোষিত আটটি স্থানের মধ্যে একটি ও ২০১২ সালের নভেম্বর মাসে একটি পারমাণবিক স্থানের অনুমোদন দেওয়া হয়েছিল। ইডিএফ বোর্ড ২০১৬ সালের ২৮শে জুলাই প্রকল্পটি অনুমোদন করে এবং ইউকে সরকার ২০১৬ সালের ১৫ই সেপ্টেম্বর বিনিয়োগের জন্য কিছু সুরক্ষা ব্যবস্থা দিয়ে প্রকল্পটি অনুমোদন করে। ২০২০ সালের অক্টোবর মাস পর্যন্ত, আটটি মনোনীত স্থানের মধ্যে হিংকলি একমাত্র স্থান, যার নির্মাণ শুরু হয়েছে।\nকেন্দ্রটির আনুমানিক ৬০ বছরের জীবদ্দশায় রয়েছে, এর আনুমানিক নির্মাণ ব্যয় £১৯.৬ বিলিয়ন থেকে £২০.৩ বিলিয়ন। ন্যাশনাল অডিট অফিস অনুমান করে যে \"স্ট্রাইক প্রাইস\" এর অধীনে ভোক্তাদের অতিরিক্ত খরচ (বিদ্যুতের আনুমানিক বাজার মূল্যের উপরে) হবে £৫০ বিলিয়ন, যা \"পাইকারি বাজারের মূল্য পরিবর্তনের জন্য দৃষ্টিভঙ্গির পরিবর্তনের সাথে চলতে থাকবে\"। প্রকল্পের অর্থায়ন এখনো চূড়ান্ত করা বাকি আছে, কিন্তু নির্মাণ ব্যয় ফ্রান্সের প্রধানত রাষ্ট্রীয় মালিকানাধীন ইডিএফ ও চীনা রাষ্ট্রীয় মালিকানাধীন চায়না জেনারেল নিউক্লিয়ার পাওয়ার গ্রুপ (সিজিএন) বহন করবে।\n২০১৭ সালের ডিসেম্বর মাস অনুযায়ী, হিংকলি ২০২৫ সালের মধ্যে ২০.৩ বিলিয়ন পাউন্ড ব্যায়ে নির্মিত হচ্ছে, যা ৩৫ বছরের মেয়াদে অর্থ প্রদান করা হবে। অক্সফোর্ড বিশ্ববিদ্যালয়ের শক্তি নীতির অধ্যাপক ডিয়েটার হেলমের মতে, \"হিংকলি পয়েন্ট সি এর নির্মাণ প্রায় অর্ধেক খরচ হতো, যদি সরকার ২% এ এটি নির্মাণের জন্য অর্থ ধার করত, ইডিএফ-এর মূলধনের খরচের পরিবর্তে, যা ৯% ছিল।\" ২০১৯ সালের সেপ্টেম্বর মাসে, আরও খরচ শনাক্ত করা হয়েছিল, যা আনুমানিক মোট পরিমাণ £২২.৯ বিলিয়ন ডলারে নিয়ে আসে এবং কার্যক্রমগুলিকে আরও বিলম্বিত করতে পারে।\n\n\n== ইতিহাস ==\n২০০৮ সালের জানুয়ারিতে, যুক্তরাজ্য সরকার নতুন প্রজন্মের পারমাণবিক বিদ্যুৎকেন্দ্র নির্মাণের অনুমতি দেয়। হিংকলি পয়েন্ট সি, সাইজওয়েল সি-এর সাথে মিলে ২০২০-এর দশকের প্রথম দিকে ইউকে বিদ্যুতের ১৩% অবদান রাখবে বলে আশা করা হচ্ছে। ইপিআর-এর নকশাকার আরেভা প্রাথমিকভাবে অনুমান করেছিলেন, যে মেগাওয়াট প্রতি £২৪ ডলার প্রতিযোগিতামূলক মূল্যে বিদ্যুৎ উৎপাদন করা যেতে পারে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nএইচপিসি ডেভেলপমেন্ট কনসেন্ট অর্ডার আবেদন (সারাংশ)। ২০১১. ৩২ পৃষ্ঠা"}