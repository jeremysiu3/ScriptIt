{"pageid": 115005, "title": "সিরোইল সরকারি উচ্চ বিদ্যালয়", "url": "https://bn.wikipedia.org/wiki?curid=115005", "content": "সিরোইল সরকারি উচ্চ বিদ্যালয় রাজশাহী সদর উপজেলার বোয়ালিয়া থানায় অবস্থিত অন্যতম প্রাচীন প্রতিষ্ঠান।\n\n\n== ইতিহাস ==\n১৯৬৭ সালের ১ জানুয়ারি হযরত শাহ্ মখদুম (র.) এর পূণ্য স্মৃতিবিজড়িত পদ্মাবিধৌত রাজশাহীর ঘনবসতিপূর্ণ সিরোইল মহল্লায় সিরোইল সরকারি উচ্চ বিদ্যালয় যাত্রা শুরু করে। বাংলাদেশে হাতে গোনা যে কয়টি সরকারি মাধ্যমিক বিদ্যালয় জন্মলগ্ন থেকে সরকারি, তাদের মধ্যে সিরোইল সরকারি উচ্চ বিদ্যালয় অন্যতম। এ বিদ্যালয়ের প্রতিষ্ঠাতা প্রধান শিক্ষক ছিলেন মরহুম জনাব রিয়াজ উদ্দীন আহম্মদ। এলাকার শিক্ষানুরাগীদের কাছ থেকে জানা যায়, বিদ্যালয়টি রাজশাহীর অন্য এলাকায় স্থাপনের কথা ছিল। কিন্তু সিরোইলের স্বনামধন্য ব্যক্তিত্ব পরবর্তীকালে রাজশাহী বিশ্ববিদ্যালয়ে উপাচার্য জনাব প্রফেসর ড. মুসলেম হুদা এবং স্থানীয় শিক্ষানুরাগীদের ঐকান্তিক প্রচেষ্টায় ও আর্থিক ত্যাগ স্বীকারে সিরোইল সরকারি বিদ্যালয়টি এ এলাকায় স্থাপিত হয়। শৈশব, কৈশোর ও যৌবন পেরিয়ে নানা ডালপালা ছড়িয়ে বিদ্যালয়টি বর্তমানে এক বিশাল মহীরুহে পরিণত হয়েছে। এ বিদ্যালয় থেকে পাশ করে গেছে ৪৭ এর বেশি ব্যাচের ছাত্র যাঁরা বর্তমানে বাংলাদেশ সচিবালয়, বিশ্ববিদ্যালয়, কলেজসহ বিভিন্ন সরকারি/বেসরকারি অফিস আদালতে গুরুত্বপূর্ণ পদে কর্মরত আছেন এবং নিজ নিজ ক্ষেত্রে মেধা ও দক্ষতার পরিচয় দিয়ে দেশ ও জাতিকে সমৃদ্ধ করে যাচ্ছেন।\nসিরোইল সরকারি উচ্চ বিদ্যালয়, রাজশাহী ২০১১ তে (১৯৬৭-২০০৯) সাফল্যের ৪০ বছর এবং ২০১৭ সালে (১৯৬৭-২০১৭) সাফল্যের ৫০ বছর ও সুবর্ণজয়ন্তী উদ্‌যাপন করেছে।\n\n\n== অবকাঠামো ==\n\n\n== অবস্থান ==\nমহল্লা: সিরোইল; ডাকঘর: ঘোড়ামারা; থানা: বোয়ালিয়া; জেলা: রাজশাহী\n\n\n== শিক্ষক ও অন্যান্য কর্মচারীগণ ==\nশিক্ষক:\t২৭ (প্রধান শিক্ষক ০১; সহকারী প্রধান শিক্ষক ০১; সহকারী শিক্ষক/শিক্ষিকা ২৫)\nসহায়ক কর্মচারী:\t০২ (উচ্চমান সহকারী ০১; নিম্নমান সহকারী কাম কম্পিউটার অপারেটর ০১)\nসাধারণ কর্মচারী:\t০৫ (দারোয়ান ০১; দপ্তরি ০১; মালী ০১; নৈশ প্রহরী ০১; ঝাড়ুদার/সুইপার ০১)\nছাত্র সংখ্যা:\t৮০০ (প্রায়)\nশ্রেণি:\tতৃতীয় থেকে দশম\nশাখা:\tপ্রতি শ্রেণিতে দু’টি করে শাখা বিদ্যমান\nবিভাগ:\tনবম শ্রেণিতে বিজ্ঞান, ব্যবসায় শিক্ষা চালু আছে\nএকাডেমিক ভবন:\t০২ (কক্ষ সংখ্যা- ৪৬ )\nছাত্রাবাস:\t০১ (১৮ টি কক্ষে ৭২ জন ছাত্র থাকতে পারে)\nঅন্যান্য ভবন:\tপ্রধান শিক্ষকের বাসভবন ০১, দারোয়ান কোয়াটার ০১, পাম্প হাউস ০১, গ্যাস প্লান্ট ০১\n\n\n== শিক্ষা সহায়ক সুবিধাদি ==\nলাইব্রেরি, ইনডোর গেমস এর জন্য কমনরুম, পদার্থবিজ্ঞান, রসায়ন, জীববিজ্ঞান, কৃষি শিক্ষা, কম্পিউটার শিক্ষা ও উচ্চতর গণিত বিষয়ের জন্য পৃথক ল্যাবরেটরি, মিলনায়তন, স্কাউট-ডেন, সাইকেল গ্যারেজ, ফুলের বাগান, খেলার মাঠ, সহশিক্ষাক্রমিক কার্যাবলী অনুষ্ঠানের ব্যবস্থা, নামাজ ঘর, টিফিন রুম ইত্যাদি\nপ্রকাশনা\nবার্ষিকী, দেয়াল পত্রিকা, স্মৃতি স্মারক, অনিয়মিত পত্রিকা ইত্যাদি\n\n\n== অর্জন ==\nখেলাধুলা\nআন্তঃস্কুল ফুটবল প্রতিযোগিতা ২০১৬ (চ্যাম্পিয়ন),২০১৫ (রানার আপ)\nআন্তঃস্কুল ক্রিকেট প্রতিযোগিতা ২০১৬ (রানার আপ)\nবির্তক\nবিজ্ঞান ও প্রযুক্তি মেলা বির্তক ২০১৪,১৫ চ্যাম্পিয়ন\nবিজ্ঞান মেলা\nবি সি এস আই আর বিজ্ঞান মেলা ২০০৮, ১ম (বি),২য়(এ),১ম (জাতীয়, বি),২০০৯ ২য় (আন্তঃ),৩য় (জাতীয়)\n\n\n== প্রাক্তন কৃতি শিক্ষার্থী ==\nজনাব রফিকুল আলম বেগ, সাবেক উপার্চায, রাজশাহী প্রকৌশল ও প্রযুক্তি বিশ্ববিদ্যালয়\nশাহরিয়ার আলম, এমপি ও পররাষ্ট্র প্রতিমন্ত্রী\nআরমান পারভেজ মুরাদ, অভিনেতা\n\n\n== আরও দেখুন ==\nবাংলাদেশের বিদ্যালয়ের তালিকা\n\n\n== তথ্যসূত্র ==\n\n\n== বহিঃসংযোগ ==\nবিদ্যালয়ের প্রাতিষ্ঠানিক ওয়েবসাইট"}