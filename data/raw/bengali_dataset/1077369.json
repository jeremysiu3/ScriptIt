{"pageid": 1077369, "title": "একমা ইন্টারন্যাশনাল", "url": "https://bn.wikipedia.org/wiki?curid=1077369", "content": "একমা ইন্টারন্যাশনাল (ইংরেজি: Ecma International, উচ্চারণ: ) হলো তথ্য ও যোগাযোগ ব্যবস্থার জন্য একটি অলাভজনক মানদণ্ড প্রণয়নকারী সংগঠন। ১৯৯৪ সালে ইউরোপীয় কম্পিউটার নির্মাতা সংস্থা (European Computer Manufacturers Association, সংক্ষেপে ECMA) প্রতিষ্ঠানটির কার্যক্রমকে বিশ্বব্যাপী সম্প্রসারণের জন্য তার নাম পরিবর্তন করে রাখে একমা (Ecma) । ফলস্বরূপ, নামটি আর সংক্ষিপ্তরূপ হিসাবে বিবেচিত হয় না এবং নামটিকে আর সম্পূর্ণ বড় হাতের অক্ষরে লেখার প্রয়োজন হয় না।\nইউরোপে কম্পিউটার সিস্টেমকে মানসম্মত করার লক্ষ্যে ১৯৬১ সালে সংগঠনটি প্রতিষ্ঠিত হয়েছিল। বিশ্বব্যাপী বিভিন্ন ছোট-বড় প্রতিষ্ঠান যারা কম্পিউটার বা যোগাযোগ ব্যবস্থা উৎপাদন, বাজারজাতকরণ বা বিকাশ করে তাদের জন্য এই সংগঠনের সদদ্যপদ উন্মুক্ত। এটি জেনেভায় অবস্থিত।\n\n\n== আরও দেখুন ==\nআন্তর্জাতিক মান সংস্থা\nইন্টারন্যাশনাল ইলেকট্রোটেকনিক্যাল কমিশন\n\n\n== তথ্যসূত্র ==\n\n\n== বহিঃসংযোগ ==\nওয়েবসাইট\nএকমা মানদণ্ডের তালিকা"}