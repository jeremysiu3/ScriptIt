{"pageid": 1167867, "title": "জেরাল্ডিন ফোর্বস", "url": "https://bn.wikipedia.org/wiki?curid=1167867", "content": "জেরাল্ডিন হ্যানকক ফোর্বস বা 'জেরাল্ডিন ফোর্বস' হলেন একজন কানাডার শিক্ষাবিদ,  অধ্যাপিকা এবং নারীবাদী লেখিকা। ওসওয়েগো শহরস্থিত স্টেট ইউনিভার্সিটি অফ নিউ ইয়র্ক-এর ইতিহাস বিভাগের এক বিশিষ্ট অধ্যাপিকা। ১৯৭৯ খ্রিস্টাব্দে তিনি পশ্চিমবঙ্গ সরকারের  রবীন্দ্র পুরস্কারে ভূষিত হন।\n\n\n== জীবনী ==\nজেরাল্ডিন ফোর্বস স্নাতক হওয়ার পর আলবার্টা বিশ্ববিদ্যালয় থেকে বি.এড ডিগ্রি লাভ করেন। এরপর  ইলিনয় বিশ্ববিদ্যালয় থেকে ১৯৭২ খ্রিস্টাব্দে ইতিহাসে স্নাতকোত্তর ও পরে পিএইচডি ডিগ্রিও অর্জন করেন।\nশিক্ষান্তে জেরাল্ডিন ফোর্বস ১৯৬৪ খ্রিস্টাব্দে কানাডার নোভা স্কোশিয়ার কাউন্টি হাই স্কুলে সমাজবিদ্যার শিক্ষক হিসাবে কর্মজীবনে প্রবেশ করেন। ১৯৭১ খ্রিস্টাব্দে এরপর তিনি ১৯৭১ সালে নিউইয়র্ক ওসওয়েগোর স্টেট ইউনিভার্সিটিতে ইতিহাস বিভাগে সহকারী অধ্যাপক হিসেবে যোগ দেন এবং ১৯৭৪ খ্রিস্টাব্দে সহযোগী অধ্যাপক ও ১৯৮১ খ্রিস্টাব্দে অধ্যাপক পদে উন্নীত হন। ১৯৯৮ খ্রিস্টাব্দে বিশিষ্ট অধ্যাপকের মর্যাদা লাভ করেন। ভারতের বিশেষকরে বাংলার নারীদের নিয়ে অনেক গবেষণা করেন এবং সেগুলি উচ্চ প্রশংসিত হয়েছে।\n২০০৮ খ্রিস্টাব্দে ফোর্বস ভারতীয় নারীবাদী লেখিকা সি. এস. লক্ষ্মী দ্বারা মুম্বাইয়ের দহিসারে প্রতিষ্ঠিত \"সাউন্ড অ্যান্ড পিকচার আর্কাইভস্ ফর রিসার্চ অন উইমেন\" (সংক্ষেপে-SPARROW)-র উপদেষ্টা কমিটিতে নিযুক্ত হন।\n\n\n== পুরস্কার ==\nপশ্চিমবঙ্গ সরকার ১৯৭৯ খ্রিস্টাব্দে জেরাল্ডিন ফোর্বসকে তার বঙ্গবিদ্যার উপর  রচিত গ্রন্থ - পজিটিভিজম ইন বেঙ্গল: আ কেস স্টাডি ইন দ্য ট্রান্সমিশন অ্যান্ড অ্যাসিমিলেশন অফ অ্যান আইডিওলজি টির জন্য রবীন্দ্র পুরস্কার প্রদান করে।\n\n\n== নির্বাচিত গ্রন্থসমূহ ==\nসুধা মজুমদার: মেমোরস অফ অ্যান ইন্ডিয়ান ওম্যান (১৯৮৯) ভূমিকাসহ সম্পাদিত গ্রন্থ।\nমনমোহিনী জুটশি সেহগল: অ্যান ইন্ডিয়ান ফ্রিডম ফাইটার রিকলস্ হার লাইফ  (১৯৯৪) সম্পাদিত গ্রন্থ।\nউইমেন ইন মডার্ন ইন্ডিয়া (১৯৯৬)  *উইমেন ইন কলোনিয়াল ইন্ডিয়া: এসেজস্ অন পলিটিক্স, মেডিসিন অ্যান্ড হিস্ট্রোরিওগ্রাফি (২০০৫) (দিল্লি: ক্রনিকল বুকস)\nবিকজ আই এম এ ওম্যান: চাইল্ড উইডো: এ মেমোর ফ্রম কলোনিয়াল ইন্ডিয়া (২০১০) \nদ্য মেমোরস্ অফ ড. হৈমবতী  সেন (২০২০) তপন রায়চৌধুরীর সঙ্গে যুগ্মভাবে।\nলস্ট লেটারস্ অ্যান্ড ফেমিনিস্ট হিস্ট্রি: দ্য পলিটিক্যাল ফ্রেন্ডশিপ অফ মোহনদাস কে গান্ধী অ্যান্ড সরলাদেবী চৌধুরীরানী (২০২০)\n\n\n== তথ্যসূত্র =="}