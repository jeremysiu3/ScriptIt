{"pageid": 1148960, "title": "মাহবুব রহমান রুহেল", "url": "https://bn.wikipedia.org/wiki?curid=1148960", "content": "মাহবুব রহমান রুহেল (জন্ম: ৮ জুলাই ১৯৭০) একজন বাংলাদেশী রাজনীতিবিদ, ব্যবসায়ী এবং চলচ্চিত্র প্রযোজক। তিনি চট্টগ্রাম-১ আসনের সাবেক সংসদ সদস্য। তিনি ন ডরাই (২০১৯) চলচ্চিত্রের জন্য শ্রেষ্ঠ চিত্রনাট্যকার ও শ্রেষ্ঠ চলচ্চিত্র বিভাগে বাংলাদেশ জাতীয় চলচ্চিত্র পুরস্কার জিতেন। তিনি স্টার সিনেপ্লেক্স মুভি থিয়েটারের মালিক ও শোমোশন লিমিটেডের প্রতিষ্ঠাতা চেয়ারম্যান। এছাড়াও তিনি সায়মন বিচ রিসোর্টের ব্যবস্থাপনা পরিচালক।\n\n\n== প্রারম্ভিক জীবন ও শিক্ষা ==\nমাহবুব রহমান রুহেল ১৯৭০ সালের ৮ জুলাই পূর্ব পাকিস্তানের (বর্তমান বাংলাদেশ) চট্টগ্রামে জন্মগ্রহণ করেন। তার বাবা মোশাররফ হোসেন বাংলাদেশ আওয়ামী লীগের একজন রাজনীতিবিদ, চট্টগ্রাম-১ আসনের সাবেক জাতীয় সংসদ সদস্য এবং বাংলাদেশ সরকারের একজন সাবেক মন্ত্রী। মাহবুব ইউনিভার্সিটি অফ টেক্সাস অ্যাট আর্লিংটন থেকে ইনফরমেশন সিস্টেম অ্যান্ড কম্পিউটার সায়েন্সে স্নাতক ডিগ্রি এবং আল্টো ইউনিভার্সিটি এক্সিকিউটিভ এডুকেশন থেকে স্নাতকোত্তর ডিগ্রি অর্জন করেন।\n\n\n== রাজনৈতিক জীবন ==\nমাহবুব রহমান রুহেল একজন রাজনীতিবিদ। তিনি ২০২৪ সালে বাংলাদেশ আওয়ামী লীগের প্রার্থী হিসেবে মীরসরাইয়ের স্থানীয় রাজনীতিতে প্রবেশ করেন। তিনি চট্টগ্রাম-১ আসনের সাবেক সংসদ সদস্য। ২০২৪ সালে তিনি দ্বাদশ জাতীয় সংসদ নির্বাচনে ৮৯ হাজার ৬৪ ভোট পেয়েছেন এবং তার নিকটতম প্রতিদ্বন্দ্বী গিয়াস উদ্দিন পেয়েছেন ৫২ হাজার ৯৯৫ ভোট। যার ফলে, তিনি দ্বাদশ জাতীয় সংসদ নির্বাচনে চট্টগ্রাম-১ আসনে বাংলাদেশ আওয়ামী লীগের হয়ে জয়লাভ করেছিল।\n২০২৪ সালে অসহযোগ আন্দোলনের পর রাষ্ট্রপতি মোহাম্মদ সাহাবুদ্দিন জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== তথ্যসূত্র ==\n\n\n== বহিঃসংযোগ ==\n\nফেসবুকে মাহবুব রহমান রুহেল\nইন্সটাগ্রামে মাহবুব রহমান রুহেল"}