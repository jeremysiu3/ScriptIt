{"pageid": 1447756, "title": "ব্রুনো পেতকোভিচ", "url": "https://bn.wikipedia.org/wiki?curid=1447756", "content": "ব্রুনো পেতকোভিচ (ক্রোয়েশীয়: Bruno Petković; জন্ম: ১৬ সেপ্টেম্বর ১৯৯৪) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে ক্লাব দিনামো জাগরেব এবং ক্রোয়েশিয়া জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে দ্বিতীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৩ সালে, পেতকোভিচ ক্রোয়েশিয়া অনূর্ধ্ব-২১ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। ক্রোয়েশিয়ার বয়সভিত্তিক দলের হয়ে খেলার পর, তিনি ২০১৯ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ৩৬ ম্যাচে ১১টি গোল করেছেন।\n\n\n== প্রারম্ভিক জীবন ==\nব্রুনো পেতকোভিচ ১৯৯৪ সালের ১৬ই সেপ্টেম্বর তারিখে ক্রোয়েশিয়ার মেতকোভিচে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপেতকোভিচ ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০১৩ সালের ১৩ই আগস্ট তারিখে তিনি লিশটেনস্টাইন অনূর্ধ্ব-২১ দলের বিরুদ্ধে ম্যাচে ক্রোয়েশিয়া অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি ১ ম্যাচে অংশগ্রহণ করে ১টি গোল করেছেন।\n২০১৯ সালের ২১শে মার্চ তারিখে, ২৪ বছর, ৬ মাস ও ৫ দিন বয়সে, ডান পায়ে ফুটবল খেলায় পারদর্শী পেতকোভিচ আজারবাইজানের বিরুদ্ধে অনুষ্ঠিত উয়েফা ইউরো ২০২০ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২০ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ক্রোয়েশিয়া ২–১ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে পেতকোভিচ সর্বমোট ৮ ম্যাচে ৫টি গোল করেছেন। জাতীয় দলের হয়ে অভিষেকের ২ মাস ও ২১ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০১৯ সালের ১১ই জুন তারিখে, তিউনিসিয়ার বিরুদ্ধে ম্যাচের ৪৭তম মিনিটে মিলান বাদেলিয়ের অ্যাসিস্ট হতে ক্রোয়েশিয়ার হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nব্রুনো পেতকোভিচ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ব্রুনো পেতকোভিচ  (ইংরেজি)  \nসকারবেসে \nবিডিফুটবলে \nইইউ-ফুটবলে ব্রুনো পেতকোভিচ (ইংরেজি) \nট্রান্সফারমার্কেটে ব্রুনো পেতকোভিচ (ইংরেজি) \nওয়ার্ল্ডফুটবল.নেটে ব্রুনো পেতকোভিচ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ব্রুনো পেতকোভিচ (ইংরেজি)"}