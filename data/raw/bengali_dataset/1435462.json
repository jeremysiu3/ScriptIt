{"pageid": 1435462, "title": "মোহাম্মদ শরীফ উদ্দিন", "url": "https://bn.wikipedia.org/wiki?curid=1435462", "content": "মোহাম্মদ শরীফ উদ্দিন একজন বাংলাদেশী শিক্ষাবিদ ও গ্ৰিন ইউনিভার্সিটি অব বাংলাদেশের উপাচার্য। ২০২৪ সালের ২৮ মার্চ বাংলাদেশের রাষ্ট্রপতি ও বিশ্ববিদ্যালয়ের আচার্য মোহাম্মদ সাহাবুদ্দিন শরীফ উদ্দিনকে ৪ বছরের জন্য বিশ্ববিদ্যালয়টির উপাচার্য হিসাবে নিয়োগ দেন। ১৬ মে তিনি উপাচার্য হিসেবে যোগদান করেন।\n\n\n== জীবনী ==\nমোহাম্মদ শরীফ উদ্দিন ১৯৯১ সালে বাংলাদেশ প্রকৌশল বিশ্ববিদ্যালয়ের তড়িৎ ও বৈদ্যুতিন প্রকৌশল বিভাগ থেকে স্নাতক সম্পন্ন করেন। তিনি জাপানের শিগা বিশ্ববিদ্যালয় থেকে প্রযুক্তি শিক্ষায় মাস্টার্স এবং কিয়োটো ইনস্টিটিউট অফ টেকনোলজি থেকে ২০০২ সালে ডক্টর অব ইঞ্জিনিয়ারিংয়ে পিএইচডি ডিগ্রি অর্জন করেন।\n\n\n=== কর্মজীবন ===\nশরীফ উদ্দিন ১৯৯১ সালে চট্টগ্রাম প্রকৌশল ও প্রযুক্তি বিশ্ববিদ্যালয়ে প্রভাষক হিসেবে যোগদান করেন। পরবর্তীতে ১৯৯২ সালে জাহাঙ্গীরনগর বিশ্ববিদ্যালয়ের কম্পিউটার বিজ্ঞান ও প্রকৌশল বিভাগে শিক্ষক হিসাবে যোগদান করেন। চাকুরিকালীন সময়ে তিনি কম্পিউটার বিজ্ঞান ও প্রকৌশল বিভাগের চেয়ারম্যান, বিশ্ববিদ্যালয়ের প্রকৌশল বিভাগ এবং আইসিটি সেলের ইনচার্জ হিসাবে দায়িত্ব পালন করেছেন।\n২০২৪ সালের ২৮ মার্চ অধ্যাপক মোহাম্মদ শরীফ উদ্দিন গ্ৰিন ইউনিভার্সিটি অব বাংলাদেশের উপাচার্য হিসাবে নিয়োগ পান ও ১৬ মে তিনি উপাচার্য হিসেবে বিশ্ববিদ্যালয়ে যোগদান করেন।\n\n\n== তথ্যসূত্র =="}