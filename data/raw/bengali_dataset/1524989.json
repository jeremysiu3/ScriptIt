{"pageid": 1524989, "title": "পল্লবী আয়ার", "url": "https://bn.wikipedia.org/wiki?curid=1524989", "content": "পল্লবী আয়ার একজন ভারতীয় সাংবাদিক ও লেখিকা, বর্তমানে স্পেনে বাস করছেন। এর আগে তিনি দ্য হিন্দুর ইন্দোনেশিয়া সংবাদদাতা, বিজনেস স্ট্যান্ডার্ডের ইউরোপ সংবাদদাতা এবং দ্য হিন্দুর চীন ব্যুরো প্রধান হিসেবে দায়িত্ব পালন করেছেন।\n\n\n== জীবনপরিচয় ==\nপল্লবী আয়ার বিশিষ্ট ভারতীয় সাংবাদিক স্বামীনাথন আয়ার এবং তাঁর প্রাক্তন স্ত্রী, বিখ্যাত সংবাদপাঠিকা গীতাঞ্জলি আয়ার (জন্মনাম আম্বেগাঁওকর)-এর কন্যা।\nতিনি দিল্লি বিশ্ববিদ্যালয়ের সেন্ট স্টিফেন্স কলেজ থেকে দর্শনে স্নাতক ডিগ্রি অর্জন করেন। এরপর তিনি অক্সফোর্ড বিশ্ববিদ্যালয়ের সেন্ট এডমন্ড হল থেকে আধুনিক ইতিহাসে এম.এ এবং লন্ডন স্কুল অফ ইকোনমিক্স থেকে গ্লোবাল মিডিয়া ও কমিউনিকেশনে এমএসসি ডিগ্রি লাভ করেন। ১৯৯৯ সালে তিনি এবিপি নিউজ-এর সাংবাদিক হিসেবে পেশাজীবন শুরু করেন এবং ২০০৬ সালে দ্য হিন্দু-র চীন ব্যুরো প্রধান হন। ২০০৭ সালে তাঁকে রিপোর্টিংয়ে অসাধারণ কৃতিত্বের জন্য প্রেম ভাটিয়া স্মৃতি পুরস্কারে ভূষিত করা হয়। একই বছরে তিনি অক্সফোর্ড বিশ্ববিদ্যালয়ের রয়টার্স ইনস্টিটিউট ফর দ্য স্টাডি অফ জার্নালিজম-এ ফেলো হিসেবে মনোনীত হন।\n২০০৮ সালের জুলাই মাসে তিনি তাঁর প্রথম গ্রন্থ স্মোক অ্যান্ড মিররস্‌ (হারপারকলিন্স) প্রকাশ করেন, যা চীনে তাঁর অভিজ্ঞতার উপর ভিত্তি করে রচিত। এই গ্রন্থটি ২০০৮ সালে ভোডাফোন-ক্রসওয়ার্ড পাঠক পছন্দ পুরস্কার লাভ করে।\nতিনি ২০১৬ সালে বেবিজ অ্যান্ড বাইলাইন্স শিরোনামে অভিভাবকত্ব বিষয়ক একটি স্মৃতিচারণমূলক গ্রন্থ এবং ২০১১ সালে চাইনিজ হুইস্কার্স নামক একটি উপন্যাস রচনা করেন। ভারতীয় পাঠকদের কথা মাথায় রেখে বিশেষভাবে তৈরি লোনলি প্ল্যানেট, ডিসকভার চায়না ভ্রমণ নির্দেশিকা গ্রন্থের নতুন সংস্করণের প্রধান লেখক হিসেবেও তিনি কাজ করেন।\nএছাড়া তিনি পাঞ্জাবি পারমেজান: ইউরোপের সংকট থেকে প্রেরিত প্রতিবেদন (প্রকাশক: পেঙ্গুইন ইন্ডিয়া) এবং নিউ ওল্ড ওয়ার্ল্ড: এক ভারতীয় সাংবাদিকের চোখে ইউরোপের পরিবর্তনশীল রূপ (প্রকাশক: সেন্ট মার্টিনস প্রেস) গ্রন্থদ্বয় প্রকাশ করেন।\nতিনি ২০১৪ সালে বিশ্ব অর্থনৈতিক ফোরাম কর্তৃক ইয়ং গ্লোবাল লিডার (তরুণ বৈশ্বিক নেতা) হিসেবে মনোনীত হন।\n\n\n== তথ্যসূত্র ==\n\n\n== বহিঃসংযোগ ==\nপল্লবী আয়ারের অফিসিয়াল ওয়েবসাইট\nভিডিও: পল্লবী আয়ার তার বই Smoke and Mirrors নিয়ে আলোচনা করছেন, এশিয়া সোসাইটি, ৪/৬/২০০৯\nজার্মান মার্শাল ফান্ড (ইউটিউব চ্যানেল) – পল্লবী আয়ারের সাক্ষাৎকার\n\"আন্তর্জাতিক সাহিত্য উৎসব বার্লিনে পল্লবী আয়ার\""}