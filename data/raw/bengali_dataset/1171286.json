{"pageid": 1171286, "title": "শার্লে ডে কেটেলারে", "url": "https://bn.wikipedia.org/wiki?curid=1171286", "content": "শার্লে মার্ক এস. ডে কেটেলারে (ওলন্দাজ: Charles De Ketelaere; জন্ম: ১০ মার্চ ২০০১; শার্লে ডে কেটেলারে নামে সুপরিচিত) হলেন একজন বেলজীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লিগের শীর্ষ স্তর সেরিয়ে আ-এর ক্লাব এসি মিলান এবং বেলজিয়াম জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\n২০১৭ সালে, ডে কেটেলারে বেলজিয়াম অনূর্ধ্ব-১৬ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০২০ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ১২ ম্যাচে ১টি গোল করেছেন।\n\n\n== প্রারম্ভিক জীবন ==\nশার্লে ডে কেটেলারে ২০০১ সালের ১০ই মার্চ তারিখে বেলজিয়ামের ব্রুজসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nডে কেটেলারে বেলজিয়াম অনূর্ধ্ব-১৬, বেলজিয়াম অনূর্ধ্ব-১৭, বেলজিয়াম অনূর্ধ্ব-১৯ এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। তিনি ২০২৩ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২৩ সালের জুন মাসে প্রকাশিত ২৩ সদস্যের বেলজিয়াম অনূর্ধ্ব-২১ দলে স্থান পেয়েছেন।\n২০২০ সালের ১১ই নভেম্বর তারিখে, ১৯ বছর, ৮ মাস ও ১ দিন বয়সে, বাম পায়ে ফুটবল খেলায় পারদর্শী ডে কেটেলারে সুইজারল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। উক্ত ম্যাচের ৯১তম মিনিটে আক্রমণভাগের খেলোয়াড় তোরগান আজারের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি বেলজিয়াম ২–১ গোলের ব্যবধানে জয়লাভ করেছিল। বেলজিয়ামের হয়ে অভিষেকের বছরে ডে কেটেলারে সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ জুন ২০২৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nশার্লে ডে কেটেলারে – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে শার্লে ডে কেটেলারে  (ইংরেজি)  \nসকারবেসে শার্লে ডে কেটেলারে (ইংরেজি) \nবিডিফুটবলে শার্লে ডে কেটেলারে  (ইংরেজি)  \nইইউ-ফুটবলে শার্লে ডে কেটেলারে (ইংরেজি) \nট্রান্সফারমার্কেটে শার্লে ডে কেটেলারে (ইংরেজি) \nওয়ার্ল্ডফুটবল.নেটে শার্লে ডে কেটেলারে (ইংরেজি) \nইএসপিএন এফসিতে শার্লে ডে কেটেলারে (ইংরেজি) \nন্যাশনাল-ফুটবল-টিমস.কমে শার্লে ডে কেটেলারে (ইংরেজি)"}