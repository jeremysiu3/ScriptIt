{"pageid": 1179318, "title": "আলেমা খাতুন ভাসানী", "url": "https://bn.wikipedia.org/wiki?curid=1179318", "content": "আলেমা খাতুন ভাসানী ছিলেন একজন জমিদার কন্যা, তার পিতা জয়পুরহাটের পাঁচবিবি থানার জমিদার ছিলেন। এছাড়াও তিনি জননেতা মাওলানা ভাসানীর প্রথম স্ত্রী ছিলেন। তার নামে মাওলানা ভাসানী বিজ্ঞান ও প্রযুক্তি বিশ্ববিদ্যালয়ের একটি ছাত্রী হলের নামকরণ করা হয়েছে। ভাসানীর সঙ্গে বিয়ের সময় তিনি জমিদার পিতা থেকে ৬০ বিঘা জমি পেয়েছিলেন, যা পরবর্তী জীবনে ভাসানীর সংগ্রামী জীবনে উল্লেখযোগ্যভাবে কাজে লেগেছে।\n\n\n== জীবনী ==\nআলেমা খাতুন আনুমানিক ১৯১০ সালের দিকে জয়পুরহাট জেলার পাঁচবিবি উপজেলার বীরনগর গ্রামে জন্মগ্রহণ করেন। তার পিতার নাম সামির উদ্দীন তালুকদার, তিনি পাঁচবিবির বীরনগরের ২৪ পরগনা নামক স্থানের ৪০ মৌজার জমিদার ছিলেন। ব্রিটিশ আমলে, বিশের দশকের মাঝামাঝিতে মওলানা ভাসানীর বিরুদ্ধে ব্রিটিশরা হুলিয়া জারি করলে তাদের ফাঁকি দিয়ে ‘মুনশি’ সেজে আলেমা খাতুনের পিতার কাছে মওলানা ভাসানী থাকতে থাকেন এবং তার পুত্র-কন্যাদের পড়াশোনার দায়িত্ব নেন। আনুমানিক ১৯২৫ সালে তাদের বিয়ে অনুষ্ঠিত হয়। জমিদার পিতার তরফ থেকে আলেমা খাতুন পেয়েছিলেন প্রায় ৬০ বিঘা জমি। পাঁচবিবি থেকে ৩/৪ কিলোমিটার পূর্বে মহিপুর গ্রামের সেই জমিতে মওলানা ভাসানী গড়ে তুলেন তার ‘হক্কুল এবাদ মিশনের’ স্কুল-কলেজ-লাইব্রেরিসহ অন্যান্য প্রতিষ্ঠানসমূহ। তার আতিথ্য গ্রহণ করেছেন বিভিন্ন দেশের রাষ্ট্রদূত, উঠতি নেতা থেকে শুরু করে গ্রাম-বাংলার কৃষক-শ্রমিক শ্রেণী। তিনি ২০০১ সালের ৪ অক্টোবর মৃত্যুবরণ করেন। মওলানা ভাসানীর মাজার শরীফের পাশেই তিনি সমাহিত। তার নামে মাওলানা ভাসানী বিজ্ঞান ও প্রযুক্তি বিশ্ববিদ্যালয়ের একটি ছাত্রী হলের নামকরণ করা হয়েছে।\n\n\n== বিয়ে ==\nআনুমানিক ১৯২৫ সালে আলেমা খাতুনের সঙ্গে ভাসানীর বিয়ে অনুষ্ঠিত হয়। জমিদার পিতার তরফ থেকে আলেমা খাতুন পেয়েছিলেন প্রায় ৬০ বিঘা জমি।\n\n\n== আরো দেখুন ==\nমাওলানা ভাসানী বিজ্ঞান ও প্রযুক্তি বিশ্ববিদ্যালয়ে\nভাসানী ফাউন্ডেশন\nমাওলানা ভাসানীর মাজার\n\n\n== তথ্যসূত্র =="}