{"pageid": 1188421, "title": "ইয়ং ইন্ডিয়া", "url": "https://bn.wikipedia.org/wiki?curid=1188421", "content": "ইয়ং ইন্ডিয়া ১৯১৬ খ্রিস্টাব্দে লালা লাজপত রায়  দ্বারা প্রতিষ্ঠিত এবং পরে মহাত্মা গান্ধী দ্বারা প্রকাশিত একটি  ইংরেজি ভাষার সাপ্তাহিক পত্রিকা। এই পত্রিকার মাধ্যমে, মহাত্মা গান্ধী ভারতের স্ব-শাসন বা স্বরাজের দাবিকে জনপ্রিয় করতে চেয়েছিলেন এবং  সেই সঙ্গে তার অহিংস আন্দোলনের দর্শন প্রচার করাও ছিল আর একটি লক্ষ্য।\n১৯১৯ খ্রি. হতে ১৯৩১ খ্রিস্টাব্দ পর্যন্ত মহাত্মা গান্ধী সত্যাগ্রহ ও অহিংসার আদর্শ প্রচারের মাধ্যম হিসাবে নির্দিষ্ট করেছিলেন। ১৯১৯ খ্রিস্টাব্দের ৮ অক্টোবর ছিল পত্রিকাটির গান্ধীজির দ্বারা প্রকাশনার প্রথম দিন। \nগান্ধীজি পত্রিকাটিতে বিভিন্ন সময়ে যে সমস্ত বিষয়ে পরামর্শ, বাণী বা উক্তি ব্যক্ত করেছেন, তা দেশবাসীকে বিশেষকরে, তরুণদের অনুপ্রাণিত করেছিল। এমনকি স্বাধীনতার জন্য অনেক তরুণ পড়াশোনা ছেড়ে তার আহ্বানে আন্দোলনে ঝাঁপিয়ে পড়েছিল। ভারতীয় উপমহাদেশের ব্রিটিশ বিরোধী স্বাধীনতা আন্দোলন সংগঠিত করার ক্ষেত্রে গান্ধীজির অহিংসার ব্যবহার সম্পর্কিত অনন্য আদর্শ এবং চিন্তাভাবনা ছড়িয়ে দিতে  এবং ব্রিটিশ শাসকের কাছ থেকে ভারতের চূড়ান্ত স্বাধীনতার জন্য ভারতের তরুণ শক্তিকে সংগঠিত এবং পরিকল্পনার ক্ষেত্রে ইয়ং ইন্ডিয়ার ভূমিকা নিঃসন্দেহে ছিল অপরিসীম।\n\n\n== আরো দেখুন ==\nগান্ধী হেরিটেজ পোর্টাল, মহাত্মা গান্ধীর কাজ সংরক্ষণ ও সুরক্ষার পোর্টাল\n\n\n== তথ্যসূত্র =="}