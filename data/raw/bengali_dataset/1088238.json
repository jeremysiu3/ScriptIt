{"pageid": 1088238, "title": "বিকেশ কুথু", "url": "https://bn.wikipedia.org/wiki?curid=1088238", "content": "বিকেশ কুথু (নেপালি: बिकेश कुथु, ইংরেজি: Bikesh Kuthu; জন্ম: ২৪ জুন ১৯৯৩) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব কাঠমান্ডু রেজার্স এবং নেপাল জাতীয় দলের হয়ে গোলরক্ষক হিসেবে খেলেন।\n২০১৮–১৯ মৌসুমে, নেপালি ক্লাব নেপাল সেনাবাহিনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নেপাল সেনাবাহিনীর হয়ে চার মৌসুম অতিবাহিত করার পর ২০২১–২২ মৌসুমে তিনি কাঠমান্ডু রেজার্সে যোগদান করেছেন।\n২০১৪ সালে, বিকেশ নেপাল অনূর্ধ্ব-২৩ দলের হয়ে নেপালের বয়সভিত্তিক পর্যায়ে অভিষেক করেছিলেন। এরপূর্বে ২০১২ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ৯ ম্যাচে অংশগ্রহণ করেছেন।\n\n\n== প্রারম্ভিক জীবন ==\nবিকেশ কুথু ১৯৯৩ সালের ২৪শে জুন তারিখে নেপালের সিন্ধুপালচোকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবিকেশ নেপাল অনূর্ধ্ব-২৩ দলের হয়ে খেলার মাধ্যমে নেপালের প্রতিনিধিত্ব করেছেন। ২০১৪ সালের ২১শে সেপ্টেম্বর তারিখে তিনি ২০১৪ এশিয়ান গেমসে জাপান অনূর্ধ্ব-২৩ দলের বিরুদ্ধে ম্যাচে নেপাল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। বিকেশ ইন্দোনেশিয়ায় অনুষ্ঠিত ২০১৪ এশিয়ান গেমসের জন্য ২০১৪ সালের সেপ্টেম্বর মাসে প্রকাশিত নেপাল অনূর্ধ্ব-২৩ দলে স্থান পেয়েছিলেন; যেখানে তিনি ১ ম্যাচে অংশগ্রহণ করেছেন।\n২০১২ সালের ২৬শে আগস্ট তারিখে, মাত্র ১৯ বছর, ২ মাস ও ২ দিন বয়সে, ডান পায়ে ফুটবল খেলায় পারদর্শী বিকেশ ক্যামেরুনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। উক্ত ম্যাচের ৬৭তম মিনিটে গোলরক্ষক রিতেশ থাপার বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি ক্যামেরুন ০–৫ গোলের ব্যবধানে জয়লাভ করেছিল। জাতীয় দলের হয়ে অভিষেক ম্যাচেই নেপালের জার্সি গায়ে প্রথম গোলটি হজম করেছেন; ম্যাচের ৭৭তম মিনিটে জোসেফ জুলিয়েন মোমাসোর গোলটি হজম করার মাধ্যমে তিনি আন্তর্জাতিক ফুটবলে তার প্রথম গোলটি হজম করেছেন। নেপালের হয়ে অভিষেকের বছরে বিকেশ মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে বিকেশ কুথু  (ইংরেজি)  \nট্রান্সফারমার্কেটে বিকেশ কুথু (ইংরেজি) \nওয়ার্ল্ডফুটবল.নেটে বিকেশ কুথু (ইংরেজি) \nইএসপিএন এফসিতে বিকেশ কুথু (ইংরেজি) \nন্যাশনাল-ফুটবল-টিমস.কমে বিকেশ কুথু (ইংরেজি)"}