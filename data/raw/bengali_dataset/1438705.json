{"pageid": 1438705, "title": "নিজ পকেটের ব্যয়", "url": "https://bn.wikipedia.org/wiki?curid=1438705", "content": "নিজ পকেটের ব্যয় বা নিজ পকেটের খরচ (ইংরেজি: Out-of-pocket expense, out-of-pocket cost, বা সংক্ষেপে OOP) বলতে ব্যক্তির কোনও পণ্য বা সেবা ক্রয়ের সময় তার নিজের ব্যক্তিগত হিসাব (পকেট) থেকে সরাসরি যে অর্থ ব্যয় করে, তাকে বোঝায়, যে খরচটি কোনও তৃতীয় পক্ষের দ্বারা পরবর্তীতে পূরণ করা তথা পুষিয়ে দেওয়া হতে পারে বা না-ও হতে পারে।\nউদাহরণস্বরূপ, যখন একজন ব্যক্তি কোনও গাড়ি চালান, তখন জ্বালানি তেল, গাড়ি থামিয়ে রাখার মূল্য (পার্কিং ফি), ও সড়ক ব্যবহারে মাশুল (টোল), ইত্যাদিকে কোনও যাত্রার নিজ পকেটের ব্যয় হিসেবে গণ্য করা হয়। গাড়ির বীমা, মোটরের তেল পরিবর্তন ও কিস্তিতে গাড়ি ক্রয়ের মাসিক সুদকে নিজ পকেটের ব্যয় ধরা হয় না, কেননা এই নগদ খরচগুলি অপেক্ষাকৃত দীর্ঘ সময় ধরে উপচিত ব্যয়ের জন্য সংঘটিত হয়। অর্থের বিনিময় ছাড়া প্রদত্ত সেবা ও অন্যান্য আর্থিক বিনিময়হীন ব্যয়গুলিকেও নিজ পকেটের ব্যয় হিসেবে গণ্য করা হয় না। একই ভাবে মূলধনী পণ্যদ্রব্যসমূহের অবমূল্যায়ন বা হ্রাসপ্রাপ্তিকেও নিজ পকেটের ব্যয় মনে করা হয় না।\nসংস্থা-সংগঠনগুলি প্রায়শই তাদের পক্ষ হয়ে করা ব্যক্তির নিজ পকেটের খরচগুলি পুষিয়ে দিয়ে থাকে। বিশেষ করে কোনও চাকুরিজীবী যখন চাকুরিদাতার পক্ষ হয়ে কোনও ব্যয় করে থাকেন, সেগুলি পুষিয়ে দেওয়া হয়। মার্কিন যুক্তরাষ্ট্রে দান, চিকিৎসা ও শিক্ষার জন্য করা খরচগুলিকে আইআরএস-এর প্রবিধানমালা অনুযায়ী মার্কিন আয়করের হিসাব থেকে বাদ দেওয়া হতে পারে। \n\n\n== স্বাস্থ্যসেবা ব্যয়ে অর্থের যোগান ==\nস্বাস্থ্যসেবা ব্যয়ে অর্থের যোগান দানকারী খাতে নিজ পকেটের ব্যয় বলতে বীমাকৃত ব্যক্তিকে তার ব্যয়ের সেই অংশটিকে বোঝায়, যে অংশটিকে তাঁর তৃতীয় কোনও পক্ষের (যেমন স্বাস্থ্য বীমা কোম্পানি বা সরকার) সাহায্য ছাড়াই স্বাস্থ্য সেবা প্রদায়ককে অবশ্যই সরাসরি পরিশোধ করতে হয়।\n\n\n== আরও দেখুন ==\nগাড়ির খরচ\nমূলধনী পণ্যদ্রব্য\nব্যক্তিগত আয়-ব্যয় ব্যবস্থাপনা\n\n\n== তথ্যসূত্র =="}