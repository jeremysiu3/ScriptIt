{"pageid": 1063859, "title": "উয়েফা ইউরো ২০২৪", "url": "https://bn.wikipedia.org/wiki?curid=1063859", "content": "২০২৪ উয়েফা ইউরোপীয় ফুটবল চ্যাম্পিয়নশিপ (জার্মান: Fußball-Europameisterschaft 2024; এছাড়াও উয়েফা ইউরো ২০২৪ অথবা সংক্ষেপে ইউরো ২০২৪ নামে পরিচিত) উয়েফা দ্বারা আয়োজিত চতুর্বার্ষিক আন্তর্জাতিক ফুটবল প্রতিযোগিতা উয়েফা ইউরোপীয় চ্যাম্পিয়নশিপের ১৭তম আসরের চূড়ান্ত পর্ব, যেখানে ইউরোপীয় ফুটবল সংস্থা উয়েফার অন্তর্ভুক্ত ২৪টি জাতীয় ফুটবল দল (পুরুষ) প্রতিদ্বন্দ্বিতা করছিল। এই আসরটি ২০২৪ সালের ১৪ই জুন হতে ১৪ই জুলাই পর্যন্ত জার্মানির ১০টি শহরের ১০টি মাঠে অনুষ্ঠিত হয়েছিল। এই আসরের বিজয়ী দল পরবর্তীকালে ২০২৫ কনমেবল–উয়েফা কাপ অব চ্যাম্পিয়ন্সে ২০২৪ কোপা আমেরিকার বিজয়ী দলের মুখোমুখি হবে। এই আসরে অংশগ্রহণের মাধ্যমে জর্জিয়া উয়েফা ইউরোপীয় চ্যাম্পিয়নশিপের চূড়ান্ত পর্বে অভিষেক করেছিলেন।\nএই আসরের মাধ্যমে উয়েফা ইউরোপীয় চ্যাম্পিয়নশিপের ম্যাচগুলো তৃতীয়বারের মতো জার্মান ভূখণ্ডে এবং দ্বিতীয়বারের মতো একীভূত জার্মানিতে অনুষ্ঠিত হয়েছিল, প্রাক্তন পশ্চিম জার্মানি ১৯৮৮ সালের আসরটির আয়োজক ছিল এবং একাধিক দেশের আয়োজনে উয়েফা ইউরো ২০২০-এর ৪টি ম্যাচ মিউনিখে অনুষ্ঠিত হয়েছিল। একই সাথে লাইপ্‌ৎসিশ এই আসরের ম্যাচ আয়োজন করার মাধ্যমে প্রাক্তন পূর্ব জার্মানি প্রথমবারের মতো উয়েফা ইউরোপীয় চ্যাম্পিয়নশিপ আয়োজন করছে, এর পাশাপাশি প্রথমবারের মতো একীভূত জার্মানি একক আয়োজক দেশ হিসেবে প্রতিযোগিতাটি চ্যাম্পিয়নশিপ আয়োজন করছিলেন। কোভিড-১৯ মহামারীর কারণে ২০২০ সালের আসরটি ২০২১ সালে অনুষ্ঠিত হওয়ার পর এই প্রতিযোগিতাটি পুনরায় তার স্বাভাবিক চার বছরের চক্রে অনুষ্ঠিত হচ্ছে। এটি উল্লেখযোগ্য বৈশ্বিক আগ্রহ তৈরি করেছে এবং ৫৭% ক্রীড়া সমর্থকরা খেলা দেখতে আগ্রহ প্রকাশ করেছিল।\nইতালি উয়েফা ইউরোপীয় চ্যাম্পিয়নশিপের পূর্ববর্তী আসরের চ্যাম্পিয়ন, যারা ২০২০ সালে ইংল্যান্ডের সাথে অতিরিক্ত সময় পর ১–১ গোলে ড্র করার পর পেনাল্টি শুট-আউটে ৩–২ গোলের ব্যবধানে পরাজিত করে উয়েফা ইউরোপীয় চ্যাম্পিয়নশিপের ইতিহাসে দ্বিতীয়বারের মতো শিরোপা জয়লাভ করেছিল। কিন্তু তারা শেষ ১৬-তে সুইজারল্যান্ডের কাছে পরাজিত হয়ে আসর থেকে বিদায় নেয়। আয়োজক দেশ জার্মানি কোয়ার্টার–ফাইনালে স্পেনের কাছে পরাজিত হয়েছিল, যারা ইংল্যান্ডকে ২–১ গোলে পরাজিত করে স্পেন এই টুর্নামেন্ট জিতেছিল এবং তারা উয়েফা ইউরোপীয় চ্যাম্পিয়নশিপের ইতিহাসে ৪র্থ বারের মতো শিরোপা জয়লাভ করেছিল।\n\n\n== আয়োজক নির্বাচন ==\n\n২০১৭ সালের ৮ই মার্চ তারিখে উয়েফা এক ঘোষণায় জানিয়েছিল যে, নির্ধারিত সময়সীমা ২০১৭ সালের ৩রা মার্চ তারিখের পূর্বে কেবলমাত্র দুইটি দেশ (জার্মানি এবং তুরস্ক) এই আসরটি আয়োজনে তাদের ইচ্ছা প্রকাশ করেছে।\nউয়েফা নির্বাহী কমিটি একটি গোপন ভোটের মাধ্যমে আয়োজক নির্বাচন করে, যেখানে জয়ের জন্য শুধুমাত্র সাধারণ সংখ্যাগরিষ্ঠ ভোটের প্রয়োজন হয়ে থাকে। যদি ভোটের সংখ্যা সমান হয়, তবে চূড়ান্ত সিদ্ধান্ত উয়েফার সভাপতি আলেকসান্দার চেফেরিনের উপর নির্ভর করে। উয়েফার নির্বাহী কমিটির ২০ জন সদস্যের মধ্যে রেইনহার্ড গ্রিন্ডেল (জার্মানি) এবং সের্ভেত ইয়ার্দিমজি (তুরস্ক) ভোট দিতে পারেনি, কেননা স্বদেশ প্রক্রিয়ায় অন্তর্ভুক্ত থাকায় তারা অযোগ্য ছিল। লার্স-ক্রিস্টার ওলসন (সুইডেন) অসুস্থতার কারণে ভোটের সময় অনুপস্থিত ছিলেন। সর্বমোট ১৭ জন সদস্য এই আসরের আয়োজক নির্বাচন প্রক্রিয়ায় ভোট প্রদান করতে পেরেছিলেন।\n২০১৮ সালের ২৭শে সেপ্টেম্বর তারিখে, সুইজারল্যান্ডের নিওঁতে আয়োজক নির্বাচন প্রক্রিয়া অনুষ্ঠিত হয়েছিল। জার্মানি প্রাথমিকভাবে উয়েফা ইউরো ২০২০-এর একক আয়োজক হওয়ার পরিকল্পনা করেছিল, তবে ২০১২ সালের মে মাস পর্যন্ত তারা কোন দৃঢ় আগ্রহ প্রকাশ করেনি।\n\n\n== অংশগ্রহণকারী দল ও বাছাইপর্ব ==\n\nআয়োজক হিসেবে জার্মানি এই আসরের জন্য স্বয়ংক্রিয়ভাবে উত্তীর্ণ হয়েছে, তবে দলটি বাছাইপর্বে অংশগ্রহণ করেছিল; অবশিষ্ট ২৩টি অবস্থানের জন্য সর্বমোট ৫৩টি দল ইউরোপীয় চ্যাম্পিয়নশিপের চূড়ান্ত পর্বে অংশগ্রহণে উত্তীর্ণ হওয়ার জন্য বাছাইপর্বে প্রতিদ্বন্দ্বিতা করেছে; বাছাইপর্বে ১০টি গ্রুপের প্রথম এবং দ্বিতীয় স্থান অধিকারী দল সরাসরি বাছাইপর্বের মাধ্যমে ২০টি স্থান অর্জন করেছে, বাকি তিনটি স্থান প্লে-অফের মাধ্যমে নির্ধারিত হয়েছে। ২০২২–২৩ উয়েফা নেশনস লিগে সেরা খেলা প্রদর্শন করা দলগুলোকে প্লে-অফে অংশগ্রহণের সুযোগ প্রদান করা হয়েছিল, যারা ইতোমধ্যে মূল বাছাইপর্বের প্রতিযোগিতা হতে বাদ পরেছে। ২০২২ সালের ৯ই অক্টোবর তারিখে ফ্রাঙ্কফুর্টের ফেস্থালেতে উয়েফা ইউরো ২০২৪ বাছাইপর্বের প্রতিযোগিতার ড্র অনুষ্ঠিত হয়েছিল। বাছাইপর্বের গ্রুপ পর্ব ২০২৩ সালের মার্চ থেকে নভেম্বর পর্যন্ত অনুষ্ঠিত হয়েছে এবং প্লে-অফের ম্যাচ ২০২৪ সালের মার্চ মাসে অনুষ্ঠিত হয়েছে।\n\n\n=== উত্তীর্ণ দল ===\nএই আসরের অংশগ্রহণকারী ২৪টি দলের মধ্যে ১৯টি দল গত আসরে অংশগ্রহণ করেছে। এর মধ্যে রয়েছে পূর্ববর্তী আসরের চ্যাম্পিয়ন ইতালি ও রানার-আপ ইংল্যান্ড, ২০২২ বিশ্বকাপের রানার-আপ ফ্রান্স ও তৃতীয় স্থান অধিকারী ক্রোয়েশিয়া। পর্তুগাল একমাত্র দল যারা পুরো বাছাইপর্বে সকল ম্যাচ জয়লাভ করে এই আসরের জন্য উত্তীর্ণ হয়েছিল; অন্যদিকে ফ্রান্স, ইংল্যান্ড, বেলজিয়াম, হাঙ্গেরি এবং রোমানিয়া অপরাজিত থেকে উত্তীর্ণ হয়েছিল।\nআলবেনিয়া এবং রোমানিয়া ইউরো ২০২০-এ অংশগ্রহণ করতে ব্যর্থ হয়েও এই আসরে উত্তীর্ণ হয়েছিল; যার মধ্যে আলবেনিয়া দ্বিতীয়বারের মতো উয়েফা ইউরোপীয় ফুটবল চ্যাম্পিয়নশিপে অংশগ্রহণের জন্য উত্তীর্ণ হয়েছিল। সার্বিয়া এবং স্লোভেনিয়া উভয়ই ইউরো ২০০০-এর পর প্রথমবারের মতো এই প্রতিযোগিতায় অংশগ্রহণে উত্তীর্ণ হয়েছিল, এফআর সার্বিয়া ও মন্টিনিগ্রো পৃথক জাতি হওয়ার পরে প্রথমবারের মতো উত্তীর্ণ হয়েছে এবং স্লোভেনিয়া একটি স্বাধীন জাতি হিসেবে চতুর্থবারের মতো বড় কোন প্রতিযোগিতায় উত্তীর্ণ হয়েছিল। এই আসরের প্লে-অফে পেনাল্টিতে গ্রিসকে পরাজিত করার মাধ্যমে জর্জিয়া ১৯৯১ সালে সোভিয়েত ইউনিয়ন থেকে স্বাধীনতা অর্জনের পর প্রথমবারের মতো এই প্রতিযোগিতায় উত্তীর্ণ হয়েছিল; এর মাধ্যমে জর্জিয়া এই আসরের একমাত্র দল হিসেবে উয়েফা ইউরোপীয় ফুটবল চ্যাম্পিয়নশিপে অভিষেক করবে এবং এর ফলে ১৯৬০ সালে অনুষ্ঠিত প্রথম আসরের পর থেকে প্রতিটি চূড়ান্ত আসরের মতো এই আসরেও ন্যূনতম একটি দল অভিষেক করেছিলেন।\nএই আসরে অংশগ্রহণে ব্যর্থ হওয়া উল্লেখযোগ্য দলগুলোর মধ্যে সুইডেন, রাশিয়া এবং ওয়েলস অন্যতম। সুইডেন ১৯৯৬ সালের ইউরোর পর প্রথমবারের মতো উত্তীর্ণ হতে ব্যর্থ হয়েছিলেন এবং ২০২২ বিশ্বকাপে বাদ পড়ার পর টানা দ্বিতীয় কোন বড় প্রতিযোগিতায় অংশগ্রহণ করতে ব্যর্থ হয়েছে। রাশিয়াকে (যারা ইউরো ২০০০ থেকে নিয়মিতভাবে প্রতিটি চূড়ান্ত আসরে অংশগ্রহণ করতো) ইউক্রেনে দেশটির আক্রমণের পর বাছাইপর্ব থেকে পুরোপুরি নিষিদ্ধ করা হয়েছিল, এর মাধ্যমে ১৯৯২ সালে এফআর যুগোস্লাভিয়ার পরে প্রথমবারের মতো কোন জাতীয় দলকে প্রতিযোগিতা থেকে নিষিদ্ধ করা হয়েছিল। ২০১৬ ইউরোর সেমি–ফাইনালসহ আগের দুই আসরে নকআউট পর্বে ওঠা ওয়েলস প্লে-অফে পেনাল্টিতে পোল্যান্ডের কাছে পরাজিত হয়ে বিদায় নিয়েছেন। পূর্ববর্তী আসরে অভিষেক হওয়ার পর উত্তর মেসিডোনিয়া এবং ফিনল্যান্ড এই আসরে অংশগ্রহণ করতে ব্যর্থ হয়েছিল।\n\n\n==== নিষিদ্ধ রাশিয়া ====\n২০২২ সালের ২০শে সেপ্টেম্বর তারিখে, ক্রোয়েশিয়ার হভারে উয়েফার নির্বাহী কমিটির সভায় নিশ্চিত করা হয়েছিল যে রাশিয়া ইউরো ২০২৪-এর বাছাইপর্ব থেকে বাদ পড়েছিল, ২০২২ সালের ফেব্রুয়ারি মাসে ইউক্রেনে দেশটির আক্রমণের পরে উয়েফা কর্তৃক সকল বয়সী রুশ দলকে নিষিদ্ধ করা হয়েছিল, যার ফলে রাশিয়া ২০০০ সালের পর প্রথমবারের মতো ইউরোপীয় চ্যাম্পিয়নশিপের চূড়ান্ত পর্বে অংশগ্রহণ করতে পারেননি।\n\n\n=== দলীয় সদস্য ===\n\n৭ই জুনের মধ্যে অংশগ্রহণকারী ২৪টি জাতীয় দল সর্বোচ্চ ২৩ হতে ২৬ জন করে খেলোয়াড়ের সমন্বয়ে তাদের দলের নিবন্ধন করতে হবে; যেখানে প্রত্যেক দলে অবশ্যই তিনজন গোলরক্ষক থাকা আবশ্যক; তবে প্রতিটি ম্যাচের জন্য ম্যাচ শিটে প্রতিটি দল শুধুমাত্র ২৩ জন খেলোয়াড় অন্তর্ভুক্ত করতে পারবে।\n\n\n== মাঠ ==\nইউরোপীয় চ্যাম্পিয়নশিপের ম্যাচ আয়োজন করার জন্য উয়েফা কর্তৃক নির্ধারিত ন্যূনতম ৩০,০০০ ধারণক্ষমতার স্টেডিয়ামের প্রয়োজনীয়তা রয়েছে, যা পূরণকারী জার্মানির বেশ কয়েকটি স্টেডিয়াম রয়েছে।\nজার্মানি ইউরো ২০২৪-এর জন্য নির্বাচিত দশটি মাঠের মধ্যে ৯টি ২০০৬ ফিফা বিশ্বকাপের জন্য ব্যবহার করেছে: বার্লিন, ডর্টমুন্ড, মিউনিখ, কোলন, স্টুটগার্ট, হামবুর্গ, লাইপৎসিশ, ফ্রাঙ্কফুর্ট এবং গেলসেনকির্খেন। ডুসেলডর্ফ (যা ২০০৬ সালের বিশ্বকাপের ম্যাচ আয়োজন করেনি, তবে ইতিপূর্বে ১৯৭৪ ফিফা বিশ্বকাপ এবং উয়েফা ইউরো ১৯৮৮-এর ম্যাচ আয়োজন করেছিল) এই আসরের দশম মাঠ হিসেবে ম্যাচ আয়োজন করবে; অন্যদিকে, হানোফার, নুরেমবার্গ এবং কাইজারস্লাউটার্ন (যা ২০০৬ সালের বিশ্বকাপের ম্যাচ আয়োজন করেছে, অধিকন্তু হানোফারের ক্ষেত্রে ১৯৭৪ এবং ১৯৮৮-এর আসর), এই আসরের কোন ম্যাচ আয়োজন করবে না।\nব্রেমেন এবং মনশেডগ্লাডবাখের মতো অন্যান্য স্টেডিয়ামগুলো এই আসরের জন্য নির্বাচন করা হয়নি। এই মাঠগুলো জার্মানির সকল প্রধান অঞ্চলকে অন্তর্ভুক্ত করে, তবে এই আসরে সর্বাধিক সংখ্যক মাঠসহ এলাকাটি হচ্ছে উত্তর রাইন-ওয়েস্টফালিয়া রাজ্যের রাইন-রুর মেট্রোপলিটন অঞ্চল, যেখানে ১০টি আয়োজক শহরের মধ্যে চারটি (ডর্টমুন্ড, ডুসেলডর্ফ, গেলসেনকির্খেন এবং কোলন) অন্তর্ভুক্ত।\n\n\n=== প্রশিক্ষণ ঘাঁটি ===\nপ্রতিটি দল ম্যাচের জন্য প্রশিক্ষণ এবং অবস্থান করার জন্য একটি \"প্রশিক্ষণ ঘাঁটি\" বেছে নিয়েছে, তবে দলের প্রশিক্ষণ ঘাঁটিগুলো অবশ্যই জার্মানিতে হওয়ার শর্ত ছিল। দলগুলো পুরো প্রতিযোগিতা জুড়ে এই স্থানগুলোতে প্রশিক্ষণ গ্রহণ করবে এবং অবস্থান করবে, তাদের ঘাঁটি থেকেই তারা বিভিন্ন মাঠে আয়োজিত ম্যাচের জন্য ভ্রমণ করবে।\n\n\n== ড্র ==\n২০২৩ সালের ২রা ডিসেম্বর তারিখে ১৮:০০ টায় (সিইটি) হামবুর্গের এলবফিহারমনিতে এই আসরের চূড়ান্ত পর্বের ড্র অনুষ্ঠিত হয়েছে। পাত্র নির্ধারণের ক্ষেত্রে দলগুলোকে ইউরোপীয় বাছাইপর্বে সামগ্রিক অবস্থানের ভিত্তিতে বাছাই করা হয়েছিল। আয়োজক জার্মানিকে স্বয়ংক্রিয়ভাবে পাত্র ১-এ স্থান দেওয়া হয়েছিল এবং গ্রুপে অবস্থানের ক্ষেত্রে তাদেরকে এ১ অবস্থান প্রদান করা হয়েছে। ড্রয়ের সময় প্লে-অফের তিন বিজয়ী দল নিশ্চিত ছিল না এবং ২০২৪ সালের মার্চ মাসে অনুষ্ঠিত হওয়ায় প্লে-অফে অংশগ্রহণকারী দলগুলোকে ড্রয়ের জন্য পাত্র ৪-এ রাখা হয়েছিল। এক ঠাট্টাকারীর ঠাট্টার ফলস্বরূপ ড্র আয়োজনের সময় যৌন শব্দ দ্বারা অনুষ্ঠানটি ব্যাহত হয়েছিল।\n\nপাত্র ১: জার্মানি (আয়োজক), গ্রুপে প্রথম স্থান অধিকারীদের মধ্যে ১–৫ স্থানে অবস্থানরত দল\nপাত্র ২: গ্রুপে প্রথম স্থান অধিকারীদের মধ্যে ৬–১০ স্থানে অবস্থানরত দল, গ্রুপে দ্বিতীয় স্থান অধিকারীদের মধ্যে প্রথম স্থান অধিকারী দল (সামগ্রিকভাবে ৬–১১)\nপাত্র ৩: গ্রুপে দ্বিতীয় স্থান অধিকারীদের মধ্যে ২–৭ স্থানে অবস্থানরত দল (সামগ্রিকভাবে ১২–১৭)\nপাত্র ৪: গ্রুপে দ্বিতীয় স্থান অধিকারীদের মধ্যে ৮–১০ স্থানে অবস্থানরত দল (সামগ্রিকভাবে ১৮–২০), প্লে-অফ পথ এ–সি-এর বিজয়ী (ড্রয়ের সময় দলগুলো অজানা ছিল)\n\n\n=== পাত্র ===\n\n\n=== গ্রুপ ===\n\n\n== ম্যাচ পরিচালক ==\n২০২৪ সালের এপ্রিল মাসে, এই আসরের ৫১টি ম্যাচের দায়িত্ব নেওয়ার জন্য ১৯টি রেফারির দল নির্বাচন করা হয়েছিল, যার মধ্যে উয়েফা এবং কনমেবল কনফেডারেশনের মধ্যে সহযোগিতা চুক্তির অংশ হিসেবে নির্বাচিত একটি আর্জেন্টিনীয় দল অন্তর্ভুক্ত রয়েছিল।\n\nএছাড়াও, উয়েফা ১০ জন ভিডিও ম্যাচ পরিচালক এবং ১২ জন সহকারী ম্যাচ পরিচালকের নাম ঘোষণা করেছে (যারা চতুর্থ রেফারি অথবা সংরক্ষিত সহকারী রেফারি হিসেবে কাজ করবেন)।\n\n\n== গ্রুপ পর্ব ==\n২০২২ সালের ১০ই মে তারিখে উয়েফা এই আসরের সময়সূচী ঘোষণা করেছিল, যেখানে শুধুমাত্র উদ্বোধনী ম্যাচ, সেমি-ফাইনাল এবং ফাইনালের কিক-অফের সময় অন্তর্ভুক্ত ছিল। ড্রয়ের পর ২০২৩ সালের ২রা ডিসেম্বর তারিখে অন্যান্য সকল ম্যাচের কিক-অফের সময় ঘোষণা করা হয়েছিল। গ্রুপে প্রথম ও দ্বিতীয় স্থান অধিকারী ও সেরা চার তৃতীয় স্থান অধিকারী ১৬ দলের পর্বে উত্তীর্ণ হয়েছিল।\n\n\n=== টাইব্রেকার ===\nপ্রত্যেক দলের পয়েন্টের ওপর ভিত্তি করে দলের অবস্থান নির্ণয় করা হয় (জয়ের জন্য ৩ পয়েন্ট, ড্রয়ের জন্য ১ পয়েন্ট, হারের জন্য ০ পয়েন্ট) এবং যদি পয়েন্টের সমতা হয় তবে গ্রুপ পর্বের সবগুলো ম্যাচ শেষে নিম্নে বর্ণিত মানদণ্ডের উপর ভিত্তি করে শীর্ষ দুই দল নির্ণয় করা হবে:\n\nযেসকল দলের পয়েন্ট সমান, তাদের একে-অপরের বিরুদ্ধে ম্যাচে পয়েন্ট;\nযেসকল দলের পয়েন্ট সমান, তাদের একে-অপরের বিরুদ্ধে ম্যাচে গোল পার্থক্য;\nযেসকল দলের পয়েন্ট সমান, তাদের একে-অপরের বিরুদ্ধে ম্যাচে গোল সংখ্যা;\nযদি মানদণ্ড ১ হতে ৩ প্রয়োগ করার পরও দলগুলো সমতায় থাকে, তবে মানদণ্ড ১ থেকে ৩ শুধুমাত্র দলগুলোর মধ্যে ম্যাচগুলোর ক্ষেত্রে পুনরায় প্রয়োগ করা হবে।। এই পদ্ধতিটি যদি কোন সিদ্ধান্তে উপনীত হতে সাহায্য না করে, তবে মানদণ্ড ৫ থেকে ১০ প্রযোজ্য হবে;\nগ্রুপ পর্বের সকল ম্যাচে উক্ত দলসমূহের গোল পার্থক্য;\nগ্রুপ পর্বের সকল ম্যাচে উক্ত দলসমূহের গোল সংখ্যা;\nযদি গ্রুপ পর্বের শেষ ম্যাচে দুটি দল একে অপরের মুখোমুখি হয় এবং উভয় দলের একই সংখ্যক পয়েন্ট থাকে, এর পাশাপাশি একই সংখ্যক স্বপক্ষে ও বিপক্ষে গোল থাকে এবং তাদের ম্যাচ শেষে ফলাফল সমতায় থেকে, তবে তাদের অবস্থান পেনাল্টি শুট-আউটের মাধ্যমে নির্ধারিত হবে। (এই মানদণ্ডটি ব্যবহার করা হয় না, যদি দুই দলের বেশি একই সংখ্যক পয়েন্টে থাকে।);\nগ্রুপ পর্বের সকল ম্যাচে শাস্তিমূলক পয়েন্ট (লাল কার্ড = ৩ পয়েন্ট, হলুদ কার্ড = ১ পয়েন্ট, এক ম্যাচে দুটি হলুদ কার্ডের জন্য বহিষ্কার = ৩ পয়েন্ট, হলুদ কার্ডের পর সরাসরি লাল কার্ড = ৪ পয়েন্ট);\nসামগ্রিক র‍্যাঙ্কিংয়ে অবস্থান।\nটীকা\n\n\n=== গ্রুপ এ ===\n\n\n=== গ্রুপ বি ===\n\n\n=== গ্রুপ সি ===\n\n\n=== গ্রুপ ডি ===\n\n\n=== গ্রুপ ই ===\n\n\n=== গ্রুপ এফ ===\n\n\n=== তৃতীয় স্থান অধিকারী দলের অবস্থান ===\n\n\n== নকআউট পর্ব ==\n\nনকআউট পর্বে ৯০ মিনিটের খেলা শেষে যদি কোন ম্যাচের ফলাফল সমতায় থাকে, তবে ১৫ মিনিট করে দুই অর্ধে ৩০ মিনিট অতিরিক্ত সময়ের খেলা অনুষ্ঠিত হবে, যেখানে প্রতিটি দলের ষষ্ঠ খেলোয়াড় বদল করার অনুমতি রয়েছে। অতিরিক্ত সময়ের পরেও খেলার ফলাফল সমতায় থাকলে পেনাল্টি শুট-আউটের মাধ্যমে ম্যাচের ফলাফল নির্ধারণ করা হয়েছিল।\nউয়েফা ইউরো ১৯৮৪-এর পর থেকে এই আসরের মতো তৃতীয় স্থান নির্ধারণী ম্যাচ নেই।\nতৃতীয় স্থান অধিকারী দলগুলোর ম্যাচের সময়সূচী কোন চারটি তৃতীয় স্থান অধিকারী দল ১৬ দলের পর্বে উত্তীর্ণ হবে তার উপর নির্ভর করা হয়েছিল:\n\nনিম্নে তালিকাভুক্ত ম্যাচগুলোর সময় মধ্য ইউরোপীয় গ্রীষ্মকালীন সময় অনুযায়ী উল্লেখ করা হয়েছে (ইউটিসি+২)। যদি স্থানটি একটি ভিন্ন সময় অঞ্চলে অবস্থিত হয় তবে স্থানীয় সময়ও উল্লেখ করা হয়েছিল।\n\n\n=== বন্ধনী ===\n\n\n=== ১৬ দলের পর্ব ===\n\n\n=== কোয়ার্টার-ফাইনাল ===\n\n\n=== সেমি-ফাইনাল ===\n\n\n=== ফাইনাল ===\n\n\n== পরিসংখ্যান ==\n\n\n=== গোলদাতা ===\nএই প্রতিযোগিতায় ৫১টি ম্যাচে ১১৭টি গোল হয়েছে, যা ম্যাচ প্রতি গড়ে ২.২৯টি গোল।\n\n৩টি গোল\n২টি গোল\n১টি গোল\n১টি আত্মঘাতী গোল\nউৎস: উয়েফা\n\n\n=== শৃঙ্খলা ===\nনিম্নলিখিত অপরাধের জন্য একজন খেলোয়াড়কে স্বয়ংক্রিয়ভাবে পরবর্তী ম্যাচের জন্য বরখাস্ত করা হয়েছিল:\n\nএকটি লাল কার্ড গ্রহণ (গুরুতর অপরাধের জন্য লাল কার্ডের ফলের বরখাস্তের মেয়াদ বাড়ানো যেতে পারে)।\nদুটি ভিন্ন ম্যাচে দুটি হলুদ কার্ড পাওয়া; কোয়ার্টার-ফাইনাল শেষ হওয়ার পর হলুদ কার্ডের মেয়াদ শেষ হবে (হলুদ কার্ডের বরখাস্তের ভবিষ্যতের অন্য আন্তর্জাতিক ম্যাচের কার্ড গণনা করা হয় না)।\nএই আসরের চূড়ান্ত পর্বের ম্যাচগুলোর জন্য যে সকল খেলোয়াড় বরখাস্ত হয়েছে তা নিম্নে উল্লেখ করা হয়েছিল:\n\n\n=== প্রাইজমানি ===\n২০২৩ সালের ২ ডিসেম্বর পুরস্কারের অর্থ বরাদ্দ করা হয়েছিল। প্রতিটি দল অংশগ্রহণ ফি হিসেবে দেওয়া হয়েছিল ৯.২৫ মিলিয়ন ইউরো এবং বিজয়ী দল সর্বোচ্চ ২৮.২৫ মিলিয়ন ইউরো আয় করেছিল।\n\n\n=== পুরস্কার ===\nপ্রতিযোগিতা শেষে নিম্নোক্ত পুরস্কার প্রদান করা হয়েছিল।\n\nটুর্নামেন্টের সেরা খেলোয়াড়:  রোদ্রি\nশীর্ষ গোলদাতা:  দানি ওলমো (৩টি গোল ও ২টি অ্যাসিস্ট)\nটুর্নামেন্টের সেরা যুব খেলোয়াড়:  লামিনে ইয়ামাল\n\n\n== বিপণন ==\n\n\n=== লোগো এবং স্লোগান ===\n২০২১ সালের ৫ই অক্টোবর তারিখে বার্লিনের অলিম্পিয়াস্টাডিয়নে আয়োজিত এক অনুষ্ঠানের সময় এই আসরের আনুষ্ঠানিক লোগো উন্মোচন করা হয়েছিল। লোগোটিতে অঁরি দেলোনে শিরোপা প্রদর্শিত হয়েছে, যেখানে ২৪টি রঙিন টুকরো ২৪টি অংশগ্রহণকারী দেশের প্রতিনিধিত্ব করেছিল এবং উপবৃত্তটি অলিম্পিয়াস্টাডিয়নের আকারকে প্রতিফলন করেছিল। এই আসরের আনুষ্ঠানিক স্লোগান হচ্ছে \"ইউনাইটেড বাই ফুটবল, ভেরাইন্ট ইম হারৎসেন অয়রোপাস\" (ইংরেজি: United by Football. Vereint im Herzen Europas, অনুবাদ 'ফুটবল দ্বারা ঐক্যবদ্ধ। ইউরোপের প্রাণকেন্দ্রে মিলন')। এই স্লোগানটি ইউরোপজুড়ে স্টেডিয়ামে সরাসরি ম্যাচগুলো দেখতে উৎসাহিত ভক্তদের জন্য তৈরি করা হয়েছিল।\nপ্রতিটি স্বতন্ত্র আয়োজক শহরের নিজস্ব অনন্য লোগোও রয়েছে। আয়তাকার লোগোতে উপরে \"উয়েফা ইউরো ২০২৪\" লেখা, নিচের ডান কোণের \"আয়োজক শহর\" পাঠ্যের উপরে শহরের নাম (সব উপরের ক্ষেত্রে), বাম দিকে এই আসরের মূল লোগো এবং ডানদিকে একটি দর্শনীয় স্থান রয়েছিল; প্রতিটি লোগো ইংরেজিতে বিদ্যমান করা হয়েছিল।\n\n\n=== পণ্যদ্রব্য ===\n\n২০২৩ সালের নভেম্বর মাসে ঘোষণা করা হয়েছিল যে ইএ স্পোর্টস উয়েফা ইউরো ২০২৪-এর ভিডিও গেমের অধিকার অর্জন করেছিল এবং ইউরো ২০২৪ ডাউনলোডযোগ্য হালনাগাদটি ২০২৪ সালের গ্রীষ্মে ইএ স্পোর্টস এফসি ২৪, ইএ স্পোর্টস এফসি মোবাইল এবং ইএ স্পোর্টস এফসি অনলাইনে উপলব্ধ করা হয়েছিল। ১১ জুন প্রকাশিত, আপডেটটিতে একটি সম্পূর্ণ টুর্নামেন্ট মোড, স্থানীয় এবং অনলাইন বন্ধুত্বপূর্ণ এবং একটি ইউরো-থিমযুক্ত একক প্লেয়ার ক্যারিয়ার মোড রয়েছে, যাকে \"আপনার জাতিকে নেতৃত্ব দিন\" বলা হয়েছিল, প্রতিটি দল, খেলোয়াড় এবং টুর্নামেন্টের ভেন্যু সহ।\nফ্যানাটিকস ইউরো ২০২৪ হতে ইউরো ২০২৮ পর্যন্ত ই-কমার্স, আসরের খুচরা এবং উয়েফা জাতীয় দলের প্রতিযোগিতার অনুমতিপত্র অর্জন করেছিল। ফ্যানাটিকসের মালিকানাধীন টপস হলো আনুষ্ঠানিকভাবে এই আসরের স্টিকার এবং ট্রেডিং কার্ডের পৃষ্ঠপোষক, যার মাধ্যমে ১৯৭৬ সালে হতে উয়েফার সাথে পানিনির দীর্ঘ চুক্তির অবসান হয়েছিল।\n\n\n=== গান ===\n২০২৩ সালের ডিসেম্বর মাসে ইতালীয় ডিজে এবং রেকর্ড প্রযোজনা দল মেদুজা, মার্কিন পপ ব্যান্ড ওয়ানরিপাবলিক এবং জার্মান সঙ্গীতশিল্পী কিম পেট্রাসকে এই আসরের আনুষ্ঠানিক সঙ্গীতশিল্পী হিসেবে ঘোষণা করা হয়েছিল। তবে, ২০২৪ সালের মার্চ মাসে, এক ঘোষণায় জানানো হয়েছিল যে সময়সূচী সংক্রান্ত জটিলতার কারণে পেট্রাস প্রযোজনা থেকে সরে এসেছেন এবং জার্মান সঙ্গীতশিল্পী লিওনি তার পরিবর্তে এই আসরের আনুষ্ঠানিক গানটি পরিবেশন করেছেন। ২০২৪ সালের ১০ই মে তারিখে এই আসরের আনুষ্ঠানিক গান \"ফায়ার\" মুক্তি পেয়েছিল। ২০২৪ সালের ১৪ জুলাই ফাইনালের আগে টুর্নামেন্টের সমাপনী অনুষ্ঠানে তিন সংগীত শিল্পী এটি সরাসরি পরিবেশন করবেন।\n\n\n=== সম্প্রচার স্বত্ব ===\n\nইন্টারন্যাশনাল ব্রডকাস্ট সেন্টার (আইবিসি) জার্মানির লাইপৎসিশের লাইপৎসিশ বাণিজ্য মেলার হলে অবস্থিত।\nপূর্ববর্তী দুটি আসরের বিপরীতে উয়েফা প্রযুক্তিগত সীমাবদ্ধতার কারণে ৪কে আল্ট্রা-হাই-ডেফিনিশন সম্প্রচার বন্ধ করে দিয়েছে, একই সাথে ইউরোপীয় সম্প্রচারকদের মাঝে হাই-ডাইনামিক-রেঞ্জ (এইচডিআর)-এ কম আগ্রহের ফলে বিন্যাসটি বন্ধ করে দিয়েছে।\n\n\n=== পৃষ্ঠপোষক ===\nউয়েফা ইউরোর ইতিহাসে প্রথমবারের মতো ভার্চুয়াল বিজ্ঞাপন ব্যবহার করা হয়েছিল। বৈশ্বিক পৃষ্ঠপোষক ছাড়াও তিনটি ভিন্ন ধরনের পৃষ্ঠপোষক রয়েছিল; জার্মানির জন্য একটি প্রকার, মার্কিন যুক্তরাষ্ট্রের জন্য এক প্রকার এবং চীনা বাজারের জন্য আরেক প্রকার দ্বারা বৈশিষ্ট্য।\n\nজার্মানির পৃষ্ঠপোষক\nবিটবার্গার ব্রুয়ারি\nডয়েচে বান\nডয়েচে টেলেকম\nআর্গো গ্রুপ\nভিজেনহফ\n\n\n== প্রতীক ==\n\n\n=== মাসকট ===\n\n২০২৩ সালের ২০শে জুন তারিখে গেলসেনকির্খেনে জার্মানি বনাম কলম্বিয়ার মধ্যকার আন্তর্জাতিক প্রীতি ম্যাচে উয়েফা ইউরো ২০২৪-এর আনুষ্ঠানিক মাসকট উন্মোচন করা হয়েছে। মাসকটটি হচ্ছে শর্টস পরিহিত একটি টেডি বেয়ার। মাসকটটির নাম নির্বাচন করতে জনগণের ভোট নেয়া হয়েছিল; নামের বিকল্পগুলো ছিল \"আলবার্ট\", \"বার্নার্ডো\", \"বার্নহার্ট\" এবং \"হার্ৎসি ভন বার\"। ৫ই জুলাই এই ভোটের ফলাফল প্রকাশ করা হয়েছিল, যেখানে ৩২% ভোট পেয়ে এই আসরের মাসকটের নাম \"আলবার্ট\" রাখার ঘোষণা করা হয়েছে।\nঅনানুষ্ঠানিকভাবে ইভেন্টটিতে এমনকি পল দ্য অক্টোপাসের পদাঙ্ক অনুসরণ করে একটি প্রাণী ওরাকল রয়েছে: বুবি দ্য এলিফ্যান্ট, যিনি স্কটল্যান্ডের বিপক্ষে জার্মানির উদ্বোধনী রাউন্ডের \"ভবিষ্যদ্বাণী\" করেছিলেন একটি অস্থায়ী গোলের মাধ্যমে তার প্রাথমিক কিক দিয়ে।\n\n\n=== ম্যাচ বল ===\n\n২০২৩ সালের ১৫ই নভেম্বর তারিখে উয়েফা এক ঘোষণায় জানিয়েছিল যে, আডিডাসের \"ফুসবাললিবে\"কে এই আসরের আনুষ্ঠানিক ম্যাচ বল হিসেবে ব্যবহার করা হবে। \"ফুসবাললিবে\" শব্দটিকে জার্মান ভাষায় \"ফুটবলের ভালবাসা\" হতে অনুবাদ করা হয়েছে। এই বলে এই আসরে উত্তীর্ণ দলগুলোর প্রাণবন্ততা এবং বিশ্বজুড়ে ভক্তরা ফুটবলকে যে ভালবাসা প্রদর্শন করে তা উপস্থাপন করার জন্য লাল, নীল, কমলা ও সবুজ প্রান্ত এবং বক্ররেখাসহ কালো ডানার আকার দেয়া হয়েছে। টেকসই জৈব পদার্থ দ্বারা তৈরি বলটি উয়েফা ইউরোপীয় চ্যাম্পিয়নশিপের জন্য \"সংযুক্ত বল প্রযুক্তি\" বৈশিষ্ট্যযুক্ত প্রথম বল, যেখানে এতে অভ্যন্তরীণ বৈদ্যুতিন সেন্সর রয়েছে, যা উয়েফা ম্যাচ পরিচালকদের সিদ্ধান্ত গ্রহণে বলের গতিবিধি সনাক্তকরণে সাহায্য করবে।\n\n\n== আরও দেখুন ==\n\nকনমেবল–উয়েফা কাপ অব চ্যাম্পিয়ন্স\n২০২৪ কোপা আমেরিকা\n২০২৪ ওএফসি মেন্স নেশন্স কাপ\nউয়েফা মহিলা ইউরো ২০২৫\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}