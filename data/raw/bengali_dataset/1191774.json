{"pageid": 1191774, "title": "ফরাসি পঞ্চম প্রজাতন্ত্র", "url": "https://bn.wikipedia.org/wiki?curid=1191774", "content": "পঞ্চম প্রজাতন্ত্র (ফরাসি: Cinquième République) হল ফ্রান্সের বর্তমান প্রজাতন্ত্রী সরকার ব্যবস্থা। এটি ১৯৫৮ সালের ৪ই অক্টোবর পঞ্চম প্রজাতন্ত্রের সংবিধানের অধীনে শার্ল দ্য গোল দ্বারা প্রতিষ্ঠিত হয়েছিল। চতুর্থ প্রজাতন্ত্রের পতন থেকে পঞ্চম প্রজাতন্ত্রের আবির্ভাব ঘটে। পঞ্চম প্রজাতন্ত্রে প্রাক্তন সংসদীয় প্রজাতন্ত্রকে একটি আধা-রাষ্ট্রপতি (বা দ্বৈত-নির্বাহী) ব্যবস্থার সঙ্গে প্রতিস্থাপন করা হয়েছিল, যা রাষ্ট্রপ্রধান হিসাবে রাষ্ট্রপতি এবং সরকার প্রধান হিসাবে একজন প্রধানমন্ত্রীর মধ্যে ক্ষমতা বিভক্ত করেছিল। দ্য গল, যিনি ১৯৫৮ সালের ডিসেম্বর মাসে পঞ্চম প্রজাতন্ত্রের অধীনে নির্বাচিত প্রথম ফরাসি রাষ্ট্রপতি ছিলেন, তিনি একজন শক্তিশালী রাষ্ট্রপ্রধানে বিশ্বাস করতেন, যাকে তিনি লেস্প্রি দ্য লা নেশন (\"জাতির চেতনা\") মূর্তকারী হিসাবে বর্ণনা করেছিলেন।\nপঞ্চম প্রজাতন্ত্র হল প্রাচীন শাসন ব্যবস্থার বংশগত ও সামন্ততান্ত্রিক রাজতন্ত্র (মধ্যযুগের শেষ যুগ – ১৭৯২) এবং সংসদীয় তৃতীয় প্রজাতন্ত্রের (১৮৭০–১৯৪০) পরে ফ্রান্সের তৃতীয়-দীর্ঘস্থায়ী রাজনৈতিক শাসনব্যবস্থা। পঞ্চম প্রজাতন্ত্রটি তৃতীয় প্রজাতন্ত্রের স্থায়িত্বের সময়কালকে ছাড়িয়ে দ্বিতীয় দীর্ঘতম-স্থায়ী শাসনব্যবস্থা ও দীর্ঘতম-স্থায়ী ফরাসি প্রজাতন্ত্রে পরিণত হবে, যদি  এটি ২০২৮ সালের ১১ই আগস্ট পর্যন্ত বহাল থাকে।\n\n\n== তথ্যসূত্র =="}