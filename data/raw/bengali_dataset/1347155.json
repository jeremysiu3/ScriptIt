{"pageid": 1347155, "title": "সিক্রেট ইনভেশন (টিভি ধারাবাহিক)", "url": "https://bn.wikipedia.org/wiki?curid=1347155", "content": "সিক্রেট ইনভেশন হল একটি আসন্ন আমেরিকান টেলিভিশন মিনিসিরিজ যা তৈরি করেছেন কাইল ব্র্যাডস্ট্রিট এবং এটি ডিজনি+-এ প্রচার করা হবে। সিরিজটি মার্ভেল কমিকসের সিক্রেট ইনভেশন নামক স্টোরিলাইনের উপর ভিত্তি করে নির্মিত। এটি মার্ভেল স্টুডিওস দ্বারা নির্মিত মার্ভেল সিনেমাটিক ইউনিভার্স (এমসিইউ) এর নবম টেলিভিশন সিরিজ এবং অত্র ফ্র্যাঞ্চাইজির চলচ্চিত্রগুলির সাথে সম্পৃক্ত। সিরিজটি নিক ফিউরি এবং তার সহযোগীদের উপর ফোকাস করে, যারা পৃথিবীতে স্ক্রাল আক্রমণকে প্রতিরোধ করার চেষ্টায় নিয়োজিত। পরিচালক আলী সেলিমের সাথে ব্র্যাডস্ট্রিট প্রধান লেখক হিসেবে রিজিটিতে কাজ করেছেন।\nস্যামুয়েল এল. জ্যাকসন অন্যান্য চলচ্চিত্রে প্রদর্শিত তার নিক ফিউরি চরিত্রেই প্রত্যার্তন করবেন। সাথে বেন মেন্ডেলসোন তালোস চরিত্রে, কোবি স্মুলডার্স, কিংসলে বেন-আদির, এমিলিয়া ক্লার্ক, অলিভিয়া কোলম্যান, মার্টিন ফ্রিম্যান এবং ডন চেডলও সিরিজটিতে অভিনয় করেছেন। ব্র্যাডস্ট্রিট এবং জ্যাকসনের সমন্বয়ে ২০২০ সালের সেপ্টেম্বরে সিরিজের কাজ শুরু হয়। ডিসেম্বরে মেন্ডেলসোনের চরিত্রায়ন সহ সিরিজের শিরোনাম এবং কাহিনির উৎসের বিবৃতি প্রকাশ করা হয়। ২০২১ সালের মার্চ এবং এপ্রিল জুড়ে অতিরিক্ত চরিত্রদের কাস্ট করা হয় তারপরে মে মাসে সিরিজটি পরিচালনা করার জন্য সেলিমকে নিয়োগ করা হয়। ২০২১ এর সেপ্টেম্বরে লন্ডনে চিত্রগ্রহণ শুরু হয় এবং ২০২২ এর এপ্রিলের শেষের দিকে চিত্রগ্রহণের কাজ শেষ হয়। ওয়েস্ট ইয়র্কশায়ার জুড়ে এবং লিভারপুল, ইংল্যান্ডে অতিরিক্ত চিত্র ধারণ করা হয়েছে।\nছয় পর্বের এই সিরিজটি ২১শে জুন ২০২৩-এ প্রচারিত হবে। এটি এমসিইউ-এর ৫ম পর্যায়ের প্রথম সিরিজ হবে।\n\n\n== প্রেক্ষাপট ==\nনিক ফিউরি বিকৃত আকৃতিবিশিষ্ট স্ক্রালদের পৃথিবীতে অনুপ্রবেশ করা এবং ক্ষমতা দখল করার জন্য তাদের ষড়যন্ত্র উন্মোচন করবেন এবং তাদেরকে প্রতিরোধ করতে মানবতাকে বাঁচাতে এভারেট কে. রস, মারিয়া হিল এবং তালোসকে নিয়োগ করবেন।  \n\n\n== অভিনেতা ও কুশীলব ==\nনিক ফিউরি চরিত্রে স্যামুয়েল এল জ্যাকসন :শীল্ড এর প্রাক্তন পরিচালক যিনি পৃথিবীতে ফিরে আসার আগে বহু বছর ধরে গভীর মহাকাশে স্ক্রালদের সাথে কাজ করছিলেন। অ্যাভেঞ্জারস: এন্ডগেম (২০১৯) এ তার সহকর্মীদের মৃত্যুর পরে তিনি নিরাশ এবং তার প্রয়োজনীয়তা সম্পর্কে অনিশ্চিত হওয়ার কারণে সাময়িকভাবে ফিউরি এত দিন ধরে গভীর মহাকাশে ছিলেন।  জ্যাকসন বলেছিলেন যে সিরিজটি ফিউরির অতীত এবং ভবিষ্যতকে আরও গভীরভাবে পর্যালোচনা করবে এবং নিক ফিউরির করা কুকীর্তির বাইরেও ভিন্নকিছু উপলব্ধি করার সুযোগ দিবে।  নির্বাহী প্রযোজক জোনাথন শোয়ার্টজ এতে যোগ করে উল্লেখ করেছেন যে তার অতীতের পাপগুলি তাকে আবার পীড়া দিতে করতে শুরু করেছে। অতীতে পৃথিবীকে রক্ষা করার জন্য তাকে যা করতে হয়েছিল তার জন্য তার অনেক কিছু হারাতে হয়েছে।\nতালোস চরিত্রে বেন মেন্ডেলসোন : স্ক্রাল সম্প্রদায়ের নেতা এবং ফিউরির সহযোগী।\nমারিয়া হিলের চরিত্রে কোবি স্মুলডার্স :একজন প্রাক্তন উচ্চ-পদস্থ শিল্ড এজেন্ট যিনি ফিউরির সাথে ঘনিষ্ঠভাবে কাজ করেন কিন্তু তার সাথে যোগাযোগের বাইরে ছিলেন। সিরিজটিতে স্মুলডার্স তার আগের উপস্থিতির তুলনায় হিলকে আরও গভীরভাবে উপস্থাপন করবে।\nগ্র্যাভিক চরিত্রে কিংসলে বেন-আদির :বিদ্রোহী স্ক্রালদের একটি দলের নেতা যারা তালোসের দল থেকে বিচ্ছিন্ন হয়ে গেছে। তারা বিশ্বাস করে যে নিজেদের সাহায্য করার সর্বোত্তম উপায় হল নিজেদের প্রয়োজনীয় সংস্থানগুলির জন্য পৃথিবীতে অনুপ্রবেশ করা। তিনি রাশিয়ার একটি ডিকমিশনড তেজস্ক্রিয় সাইটে তার অপারেশন সেট আপ করেন।\nগিয়াহ চরিত্রে এমিলিয়া ক্লার্ক :তালোসের মেয়ে। ক্লার্ক গিয়াহকে তার এক ধরণের অপরাধবোধমূলক অনুভূতির কথা বর্ণনা করেছেন এবং বলেছেন যে ”শরণার্থীর সন্তান” নামটি তাকে পীড়া দেয়। পাশাপাশি, ফিউরির প্রতি তার বিরক্তি রয়েছে কারণ তিনি স্ক্রালদের একটি নতুন ঠিকানা খোঁজ করার প্রতিশ্রুতি পূরণ করতে পারেননি। গিয়াহ এর আগে অডেন এল. ওফুলস এবং হ্যারিয়েট এল. ওফুলস এর অভিনয়ে এমসিইউ ফিল্ম ক্যাপ্টেন মার্ভেল (২০১৯) এ একটি শিশুর চরিত্রে উপস্থিত হয়েছিলেন। \nসোনিয়া ফলসওয়ার্থের চরিত্রে অলিভিয়া কোলম্যান :একজন উচ্চ-পদস্থ এমআই৬ এজেন্ট যিনি ফিউরির পুরানো মিত্র। অনুপ্রবেশের সময় ইংল্যান্ডের জাতীয় নিরাপত্তা স্বার্থ রক্ষা করতে চাইছেন।. সিরিজে তাকে খল চরিত্রে বর্ণনা করা হয়েছে, শোয়ার্টজ বলেছিলেন যে তিনি তাদের কাঙ্ক্ষিত লক্ষ্যগুলির উপর নির্ভর করে ফিউরির সাথে বা বিপক্ষে কাজ করতে পারেন।\nজেমস \"রোডে\" রোডস চরিত্রে ডন চেডল :মার্কিন বিমানবাহিনীর একজন কর্মকর্তা এবং একজন অ্যাভেঞ্জার যিনি ওয়ার মেশিন আর্মার ব্যবহার করেন।  জ্যাকসন সিরিজে রোডসকে একজন রাজনৈতিক ব্যক্তিত্ব এবং একজন নিজস্ব পোষাকহীন ব্যক্তি হিসাবে সম্বোধন করেন। রোডস প্রেসিডেন্টের \"ডান-হাত\" হিসাবে কাজ করেন; ফলে তিনি ভালো-মন্দ উভয় প্রকার সিদ্ধান্ত গ্রহণ ও বাস্তবায়ন করতে বাধ্য থাকেন।\nএভারেট কে. রসের চরিত্রে মার্টিন ফ্রিম্যান : সেন্ট্রাল ইন্টেলিজেন্স এজেন্সির একজন প্রাক্তন এজেন্ট।\nউপরন্তু ডার্মট মুলরোনি মার্কিন যুক্তরাষ্ট্রের প্রেসিডেন্ট রিটসন হিসেবে উপস্থিত হবেন বলে আশা করা হচ্ছে,  যেখানে কিলিয়ান স্কট, ক্রিস্টোফার ম্যাকডোনাল্ড,  কারমেন ইজোগো,  শার্লেইন উডার্ড, স্যামুয়েল অ্যাডেউনমি এবং কেটি ফিনেরানকে অপ্রকাশিত ভূমিকায় অভিনয় করেছেন।\n\n\n== পর্ব ==\nসিরিজটি ছয়টি পর্ব নিয়ে গঠিত হবে, পরিচালক হিসেবে থাকবেন আলী সেলিম।\n\n\n== প্রোডাকশন ==\n\n\n=== উন্নয়ন ===\n২০২০ সালের সেপ্টেম্বরে কাইল ব্র্যাডস্ট্রিট মার্ভেল কমিকস চরিত্র নিক ফিউরিকে কেন্দ্র করে স্ট্রিমিং পরিষেবা ডিজনি+-এর জন্য একটি টেলিভিশন সিরিজ তৈরি করছেন বলে প্রকাশ করেছিলেন। যখন মার্ভেল প্যারামাউন্ট পিকচার্স নিবেদিত চলচ্চিত্রগুলির সেট তৈরির জন্য অর্থায়ন পেয়েছিল তখন চরিত্রটি ২০০৫ সালের সেপ্টেম্বরে মার্ভেল এন্টারটেইনমেন্টের চেয়ারম্যান এবং সিইও আভি আরাদ কর্তৃক ঘোষিত দশটি সম্পত্তির মধ্যে অন্যতম ছিল যা নবগঠিত স্টুডিও মার্ভেল স্টুডিও চলচ্চিত্রে উপস্থাপনের সিদ্ধান্ত নেওয়া হয়েছিল। অ্যান্ড্রু ডাব্লু মার্লোকে এপ্রিল ২০০৬ সালে নিক ফিউরি চলচ্চিত্রের জন্য একটি স্ক্রিপ্ট লেখার জন্য নিয়োগ দেওয়া হয়েছিল। স্যামুয়েল এল. জ্যাকসন দশটি মার্ভেল সিনেমাটিক ইউনিভার্স (এমসিইউ) চলচ্চিত্রের পাশাপাশি মার্ভেল টেলিভিশন সিরিজ এজেন্টস অফ শিল্ডে নিক ফিউরি চরিত্রে অভিনয় করার পরে হলিউড রিপোর্টার রিচার্ড নিউবি এই চরিত্রকে কেন্দ্র করে একটি ফিল্ম তৈরির প্রয়োজনীয়তা অনুভব করেছিলেন। তিনি বলেন চরিত্রটি এমসিইউর সবচেয়ে শক্তিশালী সম্পদ যাকে এখনও সম্পূর্ণরূপে ব্যবহার করা হয়নি। জ্যাকসন ব্র্যাডস্ট্রিটের সিরিজে তার চরিত্রে ফিরে আসার জন্য চুক্তিবদ্ধ ছিলেন এবং পরবর্তী ঘটনাপ্রবাহ লেখা এবং নির্বাহী প্রযোজক হিসাবে কাজ করেছিলেন।\n২০২০ সালের ডিসেম্বরে মার্ভেল স্টুডিওর প্রেসিডেন্ট কেভিন ফাইগি আনুষ্ঠানিকভাবে সিক্রেট ইনভ্যাশন নামে একটি নতুন সিরিজ ঘোষণা করেন, যেখানে জ্যাকসন বেন মেন্ডেলসোনের সাথে তার এমসিইউ চরিত্রে তালোসের সাথে অভিনয় করবেন। সিরিজটি ২০০৮-৯এর একই নামের (সিক্রেট ইনভেশন) কমিক বইয়ের গল্পের উপর ভিত্তি করে তৈরি করা হয়েছে। ফাইগি এটিকে \"ক্রসওভার ইভেন্ট সিরিজ\" হিসাবে বর্ণনা করেন যা ভবিষ্যত এমসিইউ চলচ্চিত্রগুলির সাথে সংযুক্ত হবে। মার্ভেল স্টুডিওস একটি চরিত্রকে কেন্দ্র করে একটি চলচ্চিত্র তৈরি না করে একটি সিরিজ বানানোর পরিকল্পনা করে যাতে তারা এমন কিছু করতে পারে যা পূর্ববর্তী প্রকল্পগুলোতে হয়নি। পরিচালকগণ সিরিজটির জন্য এপ্রিল ২০২১শেই পরিকল্পনা করতে শুরু করেছিলেন। এক মাস পরে টমাস বেজুচা এবং আলী সেলিমকে প্রকল্পটির সাথে যুক্ত করা হয়। বলা হয় যে পর্বগুলি সমানভাবে বিভক্ত করা হবে অথবা একজন প্রথম চারটি পর্ব পরিচালনা করবে এবং অন্যজন বাকী দুটি। তবে শেষ পর্যন্ত পুরো সিরিজটি পরিচালনা করেন সেলিম। জ্যাকসন, সেলিম, ব্র্যাডস্ট্রিট এবং ব্রায়ান টুকারের পাশাপাশি মার্ভেল স্টুডিও'র ফাইগি, লুই ডি'এসপোসিতো , ভিক্টোরিয়া অলোনসো, ব্র্যাড উইন্ডারবাউম, এবং জোনাথন শোয়ার্টজ নির্বাহী প্রযোজক হিসেবে কাজ করেন। সিরিজটিতে ৪০-৫০ মিনিট দৈর্ঘ্যের ছয়টি পর্ব থাকবে।\n\n\n=== উৎপাদন পরবর্তি ===\nজেমস স্টাঞ্জার এবং মেলিসা লসন চেউং সম্পাদক হিসাবে কাজ করেন।\n\n\n=== সঙ্গীত ===\n২০২৩ সালের ফেব্রুয়ারিতে ক্রিস বোয়ার্স সিরিজের জন্য সঙ্গীত রচনা করছেন বলে প্রকাশ করা হয়েছিল এবং সেই সময় তিনি স্কোর নিয়ে কাজ করছিলেন।\n\n\n== মুক্তি ==\nসিক্রেট ইনভেশন ২১ জুন ২০২৩ -এ ডিজনি+-এ প্রিমিয়ার হওয়ার কথা রয়েছে এবং এটি ছয়টি পর্ব নিয়ে গঠিত হবে।  এটি পূর্বে ২০২৩ সালের প্রথম দিকে মুক্তি পাওয়ার পরিকল্পনা করা হয়েছিল। এটি এমসিইউর পঞ্চম পর্যায়ের প্রথম সিরিজ হবে।\n\n\n== ভবিষ্যৎ ==\n২০২২ সালের সেপ্টেম্বরে ফাইগি বলেছিলেন যে সিক্রেট ইনভেশন আর্মার ওয়ার্স মুভির সাথে যুক্ত হবে। যেখানে চেডল রোডসের ভূমিকায় পুনরায় অভিনয় করতে প্রস্তুত।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট\nইন্টারনেট মুভি ডেটাবেজে সিক্রেট ইনভেশন   (ইংরেজি)"}