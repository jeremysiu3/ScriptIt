{"pageid": 1150876, "title": "মাআরিফ", "url": "https://bn.wikipedia.org/wiki?curid=1150876", "content": "মাআরিফ (উর্দু: معارف‎‎) দারুল মুসান্নিফীন শিবলী একাডেমি থেকে প্রকাশিত একটি মাসিক উর্দু সাহিত্য সাময়িকী। শিবলী নোমানীর শিষ্য সুলাইমান নদভী তার গুরুর চিন্তা-চেতনা অনুযায়ী দারুল মুসান্নিফীন শিবলী একাডেমি থেকে ১৯১৬ সালে এটি প্রকাশ করা শুরু করেন। এক শতাধিক বছরের পথচলায় এটি উর্দুতে উচ্চমানের নিবন্ধ প্রকাশের ধারাবাহিকতা বজায় রেখেছে। এটি উর্দু সাংবাদিকতায় সংক্ষিপ্ত নোট এবং গুরুত্বপূর্ণ ব্যক্তি ও বিষয়ে দ্বিতীয় নেতার সূচনা করে, যাকে বলা হয় শাজরাত।\n\n\n== বর্ণনা ==\nসুলাইমান নদভী ১৯১৬ সালের জুলাই মাসে এটি প্রকাশ করেন। এ পত্রিকা প্রকাশের অন্যতম একটি উদ্দেশ্য ছিল এর মাধ্যমে আধুনিক ধ্যান-ধারণার আঙ্গিকে ইসলামের ইতিহাস ও ভারতবর্ষের ইতিহাস রচনার গোড়াপত্তন ও প্রচার প্রসার করা। এ লক্ষ্যকে সামনে রেখে তিনি ইতিহাস নির্ভর বিভিন্ন প্রবন্ধ লিখে এ পত্রিকায় প্রকাশ করা শুরু করেন। প্রাচ্য-পাশ্চাত্যের ভুল তথ্যনির্ভর বর্ণনার প্রত্যাখ্যান ও প্রতিউত্তরের কাজটিও তিনি এ পত্রিকার মাধ্যমে সম্পাদন করেন। সুলাইমান নদভী ৩০ বছরের চেয়েও বেশি সময় ধরে এ পত্রিকার প্রধান সম্পাদক হিসেবে দায়িত্ব পালন করেন। তিনি এ সময়কালে ইতিহাসের বিভিন্ন দিকসমূহের উপর অসংখ্য প্রবন্ধ রচনা করে এতে প্রকাশ করেন। দেশের অন্যান্য লেখকদের গবেষণামূলক ঐতিহাসিক প্রবন্ধাবলীও গুরুত্বের সাথে এতে প্রকাশ করেন। তিনি ইসলামের ইতিহাস ও ভারতীয় ইতিহাসের সাথে সম্পর্কিত এত বেশি প্রবন্ধ এতে প্রকাশ করেন, যেগুলো একত্রিত করলে একটি বড় গ্রন্থভাণ্ডারে পরিনত হবে। বিশেষত ইসলামের ইতিহাস ও ইসলামী জ্ঞান-বিজ্ঞান সমৃদ্ধ কোনো বিষয়ই এতে প্রকাশ করা থেকে বাদ দেননি। তিনি ইতিহাস বিষয়ক যে কোনো তথ্যাবলী অত্যন্ত গুরুত্বের সাথে এতে প্রকাশ করেন।\n\n\n== আরও দেখুন ==\nআন নদওয়া\n\n\n== তথ্যসূত্র =="}