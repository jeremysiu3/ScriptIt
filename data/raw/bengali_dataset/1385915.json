{"pageid": 1385915, "title": "ললিতা ঘাট", "url": "https://bn.wikipedia.org/wiki?curid=1385915", "content": "ললিতা ঘাট বারাণসীর গঙ্গা নদীর তীরে অবস্থিত একটি প্রধান ঘাট। হিন্দু দেবী ললিতার নামে ঘাটটির নামকরণ করা হয়েছে। ১৯শ শতকের প্রথম দিকে নেপালের রাজা রানা বাহাদুর শাহ এটি নির্মাণ করেন। ঘাটের পাশে বিখ্যাত নেপালি মন্দির এবং ললিতা গৌরী মন্দির রয়েছে।\n\n\n== ইতিহাস ==\n\nনেপালের রাজা রানা বাহাদুর শাহ ১৮০০ থেকে ১৮০৪ সাল পর্যন্ত বারাণসীতে নির্বাসিত হন এবং নিজেকে \"স্বামী নির্গুণন্দ\" উপাধি দেন। নির্বাসনে থাকাকালীন তিনি বারাণসীতে ‌কাঠমান্ডুর পশুপতিনাথ মন্দিরের  প্রতিরূপ একটি মন্দির তৈরি করার সিদ্ধান্ত নেন।  বারাণসীতে তার নির্বাসনবাসের সময় মন্দিরের নির্মাণ কাজ শুরু হয়। নির্মাণের সময় রাজা শাহ নেপালে ফিরে যান। ১৮০৬ সালের ২৫ এপ্রিল রানা বাহাদুর শাহকে তার সৎ ভাই শের বাহাদুর শাহ ছুরিকাঘাতে হত্যা করেন। তাঁর পুত্র গির্ভান যোদ্ধা বিক্রম শাহ দেব একটি মন্দির (বর্তমানে নেপালি মন্দির বলা হয়), একটি ধর্মশালা এবং ললিতা ঘাট নির্মাণের কাজ হাতে নেন। অবশেষে নির্ধারিত সময়সীমার ২০ বছর পরে নির্মাণ কাজগুলি সম্পন্ন হয়েছিল।  \n\n\n== নামকরণ এবং ধর্মীয় বিশ্বাস ==\nহিন্দু দেবী ললিতার নামে ঘাটটির নামকরণ করা হয়। দেবী ললিতা হলেন হিন্দু বিশ্বাসের দশ মহাবিদ্যার দশ দেবীর একটি রূপ। দশ-মহাবিদ্যায় তিনিই অগ্রগণ্য ও গুরুত্বপূর্ণ। অন্যান্য সমস্ত মহাবিদ্যা তার বিদ্যায় সমাপ্ত হয় অর্থাৎ শ্রী বিদ্যা। তার স্ত্রী মহা কামেশ্বর। এটি দেবী আদিশক্তির সর্বোচ্চ দিক। পার্বতী হলেন ললিতা মহা ত্রিপুরা সুন্দরীর সম্পূর্ণ অবতার।\nএকটি জনপ্রিয় বিশ্বাস আছে যে, ললিতা দেবীকে এক ঝলক দর্শন করা মানে সমগ্র বিশ্বকে প্রদক্ষিণ করার মতো একই আশীর্বাদ। এটাও বিশ্বাস করা হয় যে দেবী ললিতার আশীর্বাদ সমস্যা দূর করে এবং সমৃদ্ধি আনে। \n\n\n== অবস্থান ==\nললিতা ঘাট গঙ্গার তীরে অবস্থিত। এটি বারাণসী জংশন রেলওয়ে স্টেশন থেকে ৩.৮ কিলোমিটার দক্ষিণ-পূর্বে এবং মণিকর্ণিকা ঘাট থেকে ১০০ মিটার দক্ষিণ-পশ্চিমে অবস্থিত।\n\n\n== আরও দেখুন ==\n\nনেপালি মন্দির\nললিতা গৌরী মন্দির\n\n\n== তথ্যসূত্র =="}