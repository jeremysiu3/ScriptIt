{"pageid": 1033422, "title": "পরিবেশ বিদ্যা", "url": "https://bn.wikipedia.org/wiki?curid=1033422", "content": "পরিবেশ বিদ্যা (ইংরেজি: Envoronmental studies) একটি বহুশাস্ত্রীয় উচ্চশিক্ষায়তনিক বিষয় যেখানে প্রণালীবদ্ধভাবে প্রাকৃতিক পরিবেশের সাথে মানুষের আন্তঃক্রিয়া অধ্যয়ন করা হয়। পরিবেশ বিদ্যায় ভৌত বিজ্ঞান, অর্থশাস্ত্র ও বাণিজ্য, মানববিদ্যা এবং সামাজিক বিজ্ঞানের মূলনীতিগুলিকে সংযুক্ত করে পরিবেশ-সংক্রান্ত জটিল ও সমসাময়িক বিষয়গুলির উপরে গবেষণা \nসম্পাদন করা হয়। এটি একটি ব্যাপক গবেষণা ক্ষেত্র যেখানে প্রাকৃতিক পরিবেশ, নির্মিত পরিবেশ ও তাদের মধ্যকার সম্পর্ক আলোচিত হয়। এখানে বাস্তুবিজ্ঞান ও পরিবেশ বিজ্ঞানের মূলনীতিগুলির পাশাপাশি সংশ্লিষ্ট বিষয়াদি যেমন পরিবেশমূলক নীতিশাস্ত্র, পরিবেশমূলক ভূগোল, নৃবিজ্ঞান, পরিবেশ নীতি, পরিবেশ রাজনীতি, পৌর পরিকল্পনা, পরিবেশ আইন, পরিবেশ অর্থশাস্ত্র, পরিবেশমূলক দর্শন, পরিবেশমূলক সমাজবিজ্ঞান, পরিবেশমূলক ন্যায়বিচার, পরিবেশ পরিকল্পনা, দূষণ নিয়ন্ত্রণ ও প্রাকৃতিক সম্পদ ব্যবস্থাপনা, ইত্যাদি অধ্যয়ন করা হয়। বহু উচ্চশিক্ষা প্রতিষ্ঠানে পরিবেশ বিদ্যায় স্নাতক ও স্নাতকোত্তর পর্যায়ের পাঠ্যক্রম বিদ্যমান। পরিবেশ বিদ্যার এই উচ্চশিক্ষা পাঠ্যক্রমগুলিতে ব্যাপক আকারে দক্ষতা ও বিশ্লেষণী সরঞ্জাম-কৌশল প্রদান করা হয়, যেগুলি বর্তমান ও ভবিষ্যৎ বিশ্বের পরিবেশগত সমস্যাগুলির মোকাবেলা করতে সহায়ক। পরিবেশ বিদ্যার ছাত্ররা এই সমস্যাগুলি প্রকৃতি এবং ব্যক্তি, সমাজ ও পৃথিবীর উপরে এগুলি প্রভাব অনুধাবন করার জন্য বুদ্ধিবৃত্তিক ও পদ্ধতিগত কৌশল আয়ত্ত করে।\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\nAssociation for Environmental Studies and Sciences\nEnvironmental Studies Association of Canada\nJournal of Environmental Studies and Sciences"}