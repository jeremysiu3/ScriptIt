{"pageid": 1321469, "title": "রক্তবেগুনি বালি", "url": "https://bn.wikipedia.org/wiki?curid=1321469", "content": "রক্তবেগুনী বালি মূলত প্রাকৃতিক ভাবে সৃষ্ট; যা সাধারণত নদী বা হ্রদের তীরবর্তী সৈকতে প্রচুর পরিমাণে অ্যালম্যান্ডিন-পাইরোপ গারনেটের উপস্থিতির কারণে ঘটে। এছাড়াও অন্যান্য বেগুনি রঙের খনিজ যেমন ম্যাঙ্গানিজ অথবা রোজ কোয়ার্টজ যা সাগর, হ্রদের তীরে স্থানীয় পলিতে জমে রক্তবেগুনী সৈকত তৈরী করে। এই বালির সৈকত প্রাথমিকভাবে কানাডার পশ্চিম কানাডিয় শিল্ড অঞ্চলে বা উত্তর মহাদেশীয় মার্কিন যুক্তরাষ্ট্রে পাওয়া যায়; প্রায়শই প্রধান নদী প্রবাহের সান্নিধ্যে মোটা পলল, একটি হিমবাহ বাহিত পলল  বা প্যারা-হিমবাহী পলল জমে এধরনের খনিজ বালুর সৈকত তৈরী হয়।\n\n\n== কারণসমূহ ==\n\nভূত্বকের গারনেট মজুদ প্রাথমিকভাবে হিমবাহ ক্ষয়ের মাধ্যমে নীচের আগ্নেয় শিলার চূর্ণ উপরে উঠে আসা থেকে উদ্ভূত হয়, যার বেশিরভাগই কানাডিয় শিল্ডের লরেনটাইড বরফপাত ভেঙ্গে বরফ প্রবাহ জনিত হিমবাহ ক্ষয়ের কারণে ঘটে। এই সৈকতের বালির উপর আছড়ে পড়া ঢেউয়ের আঘাতে প্রায়শই বিভিন্ন রঙের সমান্তরাল রেখা তৈরি হয়। ঢেউরের কারণে একই ঘনত্বের গারনেট/ম্যাঙ্গানিজ খনিজ রৈখিকভাবে জমে। একটি তরঙ্গ উপকূলে আসার সাথে সাথে এটি কম ঘন খনিজগুলিকে সৈকতের উপরে ঠেলে দেয় যখন ঘন খনিজগুলি স্থির করে জমায়। গারনেটের তুলনামূলকভাবে কম ঘনত্বের কারণে এটি বালির শীর্ষে উঠে যায় যা সৈকতকে তাদের অনন্য রঙ দেয়।\n\n\n== রক্তবেগুনি বালি সৈকত ==\nফাইফার সৈকত, বিগ সার, ক্যালিফোর্নিয়া, মার্কিন যুক্তরাষ্ট্র\nপ্লাম দ্বীপ, নিউ ইয়র্ক, মার্কিন যুক্তরাষ্ট্র\nপার্পল স্যান্ড সৈকত, ক্যান্ডেল হ্রদ প্রাদেশিক উদ্যান, সাসকাচোয়ান, কানাডা \nক্লিয়ারওয়াটার হ্রদ, ক্লিয়ারওয়াটার হ্রদ প্রাদেশিক উদ্যান, ম্যানিটোবা, কানাডা\nগুড স্পিরিট হ্রদ, গুড স্পিরিট প্রাদেশিক উদ্যান, সাসকাচোয়ান, কানাডা\nক্যান্ডেল হ্রদ, ক্যান্ডেল হ্রদ প্রাদেশিক উদ্যান, সাসকাচোয়ান, কানাডা \nগারনেট সৈকত, কোল্ড হ্রদ, আলবার্টা, কানাডা\n\n\n== তথ্যসূত্র =="}