{"pageid": 1126493, "title": "১৯৬৩–৬৪ বুন্দেসলিগা", "url": "https://bn.wikipedia.org/wiki?curid=1126493", "content": "১৯৬৩–৬৪ বুন্দেসলিগা পশ্চিম জার্মানির পেশাদার ফুটবল লিগের শীর্ষ স্তর বুন্দেসলিগার উদ্বোধনী মৌসুম ছিল। এই মৌসুমটি ১৯৬৩ সালের ২৪শে আগস্ট তারিখে শুরু হয়ে ১৯৬৪ সালে ৯ই মে তারিখে সম্পন্ন হয়েছিল। বরুসিয়া ডর্টমুন্ডের জার্মান আক্রমণভাগের খেলোয়াড় ফ্রিডহেম কোনিৎস্কা বুন্দেসলিগার ইতিহাসে প্রথম গোল করেছিলেন।\nএই মৌসুমে ৪৫ পয়েন্ট অর্জন করে কলন প্রথম ক্লাব হিসেবে বুন্দেসলিগা শিরোপা এবং তাদের ইতিহাসে দ্বিতীয় জার্মান শিরোপা জয়লাভ করেছিল। হামবুর্গারের জার্মান আক্রমণভাগের খেলোয়াড় উভে জেলার ৩০ গোল করে এই মৌসুমের শীর্ষ গোলদাতার পুরস্কার জয়লাভ করেছিলেন।\n\n\n== প্রতিযোগিতার ধরন ==\nপ্রতিটি ক্লাব একে অপরের বিরুদ্ধে দুটি করে ম্যাচ খেলেছিল, একটি নিজেদের মাঠে এবং অপরটি প্রতিপক্ষ দলের মাঠে। ক্লাবগুলো একটি জয়ের জন্য দুই পয়েন্ট এবং ড্রয়ের জন্য এক পয়েন্ট করে অর্জন করেছিল। যদি দুই বা ততোধিক দল সমান পয়েন্ট অর্জন করে থাকে, তবে পয়েন্ট তালিকায় তাদের অবস্থান গড় গোল দ্বারা নির্ধারণ করা হয়েছিল। সর্বাধিক পয়েন্ট অর্জনকারী ক্লাবটি চ্যাম্পিয়ন হিসেবে শিরোপা জয়লাভ করেছিল এবং সর্বনিম্ন পয়েন্ট অর্জনকারী দুটি ক্লাব তাদের নিজ নিজ আঞ্চলিক লিগে অবনমিত হয়েছিল।\n\n\n== দল ==\nপ্রতিযোগিতামূলক এবং অবকাঠামোগত উভয় দিক থেকে ওবারলিগায় অংশগ্রহণ করা ক্লাবগুলো হতে ১৬টি ক্লাব এই আসরে অংশগ্রহণ করার জন্য নির্বাচন করা হয়েছিল। পশ্চিম ও দক্ষিণ বিভাগগুলো পাঁচটি করে ক্লাব নির্বাচন করেছিল, অন্যদিকে তিনটি এবং দুইটি ক্লাব যথাক্রমে উত্তর এবং দক্ষিণ-পশ্চিমাঞ্চল হতে অংশগ্রহণ করেছিল। অবশিষ্ট একটি ক্লাব ওবারলিগা বার্লিন হতে নির্বাচন করা হয়েছিল।\nবুন্দেসলিগার উদ্বোধনী মৌসুমের জন্য ক্লাব নির্বাচন প্রক্রিয়া বিতর্কিত ছিল। আলেমানিয়া আকেন এবং কিকার্স অফেনবাখ মনে করে যে তাদের নির্বাচিত করা উচিত ছিল, কেননা পূর্ববর্তী ১২ মৌসুমে নির্বাচিত বিভাগের ক্লাবগুলোর সাথে এবং ক্লাবগুলোর তুলনায় তাদের ফলাফল ভালো ছিল। বুন্দেসলিগা শুরু হওয়ার ঠিক পূর্বে মৌসুমে তুলনামূলকভাবে খারাপ ফলাফলের কারণে তাদের নির্বাচিত করা হয়নি।\n\n\n== পয়েন্ট তালিকা ==\n\n\n== ফলাফল ==\n\n\n== শীর্ষ গোলদাতা ==\n\n\n== তথ্যসূত্র ==\n\n\n== বহিঃসংযোগ ==\nডিএফবি আর্কাইভে ১৯৬৩–৬৪ বুন্দেসলিগা (জার্মান)\nবুন্দেসলিগায় দ্য বুন্দেসলিগা: এ ট্রু সাক্সেস স্টোরি – সেবাস্টিয়ান স্টলৎস (ইংরেজি)"}