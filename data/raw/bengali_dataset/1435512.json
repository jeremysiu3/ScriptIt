{"pageid": 1435512, "title": "প্রাবোও সুবিয়ান্তো", "url": "https://bn.wikipedia.org/wiki?curid=1435512", "content": "প্রাবোও সুবিয়ান্তো জোয়োহাদিকুসুমো (ইন্দোনেশীয়: Prabowo Subianto Djojohadikusumo, জন্ম ১৭ অক্টোবর ১৯৫১) একজন ইন্দোনেশীয় রাজনীতিবিদ, ব্যবসায়ী এবং অবসরপ্রাপ্ত সম্মানসূচক সেনাবাহিনীর জেনারেল যিনি ইন্দোনেশিয়া রাষ্ট্রপতি হিসেবে নির্বাচিত হয়েছেন। তিনি ১৯৮৩ সালে প্রয়াত রাষ্ট্রপতি সুহার্তোর দ্বিতীয় কন্যা তিতীক সুহার্তোকে বিয়ে করেন এবং বর্তমানে প্রতিরক্ষা মন্ত্রী হিসাবে দায়িত্ব পালন করছেন। পূর্ব তিমুরে মানবাধিকার লঙ্ঘনের অভিযোগে ১৯৯৮ সালে তাঁর উপর মার্কিন যুক্তরাষ্ট্রে প্রবেশে সাময়িক নিষেধাজ্ঞা আরোপ করা হয়।\nপ্রাবোও সুবিয়ান্তো ১৯৭০ সালে ইন্দোনেশীয় সামরিক একাডেমি থেকে স্নাতক হন এবং ১৯৯৮ সালে স্ট্র্যাটেজিক রিজার্ভ কমান্ডের (কোস্ট্রাড) নেতৃত্বে নিযুক্ত হওয়া পর্যন্ত বেশিরভাগ সময়েই স্পেশাল ফোর্সে (কোপাসাস) দায়িত্ব পালন করেন। তাঁকে ডানপন্থী জাতীয়তাবাদী হিসাবে বর্ণনা করা হয়েছে।\n২০০৮ সালের গোড়ার দিকে ফাদলি জোনসহ প্রাবোওর অভ্যন্তরীণ বৃত্ত গেরিন্দ্রা পার্টি প্রতিষ্ঠা করে। ২০০৯ সালের রাষ্ট্রপতি নির্বাচনে তিনি মেঘবতী সুকর্ণপুত্রীর রানিং মেট হিসেবে উপরাষ্ট্রপতিত্বের জন্য ব্যর্থ হয়েছিলেন। তিনি ২০১৪ সালের রাষ্ট্রপতি নির্বাচনে প্রতিদ্বন্দ্বিতা করেছিলেন কিন্তু জাকার্তার গভর্নর জোকো উইদোদোর কাছে পরাজিত হন, যা নিয়ে তিনি প্রাথমিকভাবে বিতর্ক তুলে ছিলেন। তিনি ২০১৯ সালে সান্দিয়াগা উনোকে রানিং মেট হিসেবে নিয়ে রাষ্ট্রপতি পদের জন্য আরেকটি ব্যর্থ দৌড়ে অবতীর্ণ হন যেখানে তিনি গেরিন্দ্রা, সমৃদ্ধ ন্যায়বিচার দল (পিকেএস), জাতীয় অধিকার দল (পিএএন), গণতন্ত্রী দল এবং বেরকারিয়া পার্টির সমর্থন লাভ করেছিলেন। কিন্তু ফলাফল গ্রহণ করতে অস্বীকৃতির জন্য তাঁর অনুগামীরা বিক্ষোভ প্রদর্শন করে যার ফলে জাকার্তায় মারাত্মক দাঙ্গার সংঘটিত হয়। যাইহোক, একটি উত্তপ্ত প্রতিদ্বন্দ্বিতার পর প্রাবোও সুবিয়ান্তো ২০১৯ থেকে ২০২৪-এর জন্য প্রতিরক্ষা মন্ত্রী হিসাবে মন্ত্রিসভায় যোগদান করেছিলেন।\n১০ অক্টোবর ২০২১ তারিখে গেরিন্দ্রা ২০২৪ ইন্দোনেশীয় রাষ্ট্রপতি নির্বাচনে তাঁদের প্রার্থী হিসেবে প্রাবোও সুবিয়ান্তোর নাম ঘোষণা করেছিল। ১২ আগস্ট ২০২২ তারিখে প্রাবোও সুবিয়ান্তো ঘোষণা করেন যে তিনি ২০২৪ সালের রাষ্ট্রপতি নির্বাচনে প্রতিদ্বন্দ্বিতার জন্য গেরিন্দ্রার মনোনয়ন গ্রহণ করেছেন। প্রাবোও ১৪ ফেব্রুয়ারির নির্বাচনে নিজের বিজয় ঘোষণা করেন, যেহেতু প্রাথমিক বেসরকারি পোলিং-এ তাঁকে প্রথম রাউন্ডের ভোটে লিড দেখিয়েছিল। ২০ মার্চ সাধারণ নির্বাচন কমিশন ফলাফল প্রত্যয়িত করে এবং তাঁকে ইন্দোনেশিয়ার নির্বাচিত-রাষ্ট্রপতি হিসাবে ঘোষণা করে।\n\n\n== তথ্যসূত্র ==\n\n\n== আরও পড়া ==\nএশিয়াউইক: একজন আদর্শবাদীর উত্থান এবং পতন\nএবিসি বিদেশী প্রতিবেদক: কৃষক একটি দেশ চায়\nজাকার্তা গ্লোব: রিব্র্যান্ডিং প্রাবোওকে নির্বাচনী ফ্রেমে নিয়ে আসে\nইন্দোনেশিয়ায় সামরিক রাজনীতি এবং গণতন্ত্রীকরণ (দক্ষিণ-পূর্ব এশিয়ার রুটলেজ গবেষণা)"}