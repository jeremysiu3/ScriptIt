{"pageid": 1129055, "title": "মধুমতি সেতু", "url": "https://bn.wikipedia.org/wiki?curid=1129055", "content": "মধুমতি সেতু বাংলাদেশের দক্ষিণাঞ্চলের গোপালগঞ্জ জেলা ও নড়াইল জেলায় প্রবাহিত মধুমতি নদীতে নির্মিত বাংলাদেশের প্রথম ৬ লেন বিশিষ্ট সেতু। সেতুটি গোপালগঞ্জের কাশিয়ানী উপজেলার সাথে নড়াইলের লোহাগড়া উপজেলাকে সংযুক্ত করেছে। ৯৫৯ কোটি ৮৫ লাখ টাকার বাজেটে ৫ সেপ্টেম্বর ২০১৮ সালে সেতুটির কাজ শুরু হয় ও ২০২২ সালে কাজ সম্পন্ন হয়। সেতুটি এশীয় মহাসড়কের অংশ।\n\n\n== দৈর্ঘ্য ==\n১৪টি পিলারের উপর নির্মিত সেতুটির দৈর্ঘ্য ৬৯০ মিটার ও প্রস্থ ২৭.১ মিটার। সেতুর মাঝখানে ১৫০ মিটার স্টিলের স্প্যান বসানো আছে। পদ্মা সেতুর চেয়েও ২ লেন বেশি থাকা এই সেতুর মাঝখানের ৪টি লেন দিয়ে সার্বক্ষণিক ভারী যানবাহন এবং সেতুর দুই পাশের দু’টি লেন দিয়ে রিকশা-ভ্যান-ইজিবাইক ও মোটরসাইকেলসহ নানান প্রকার যানবাহন চলাচল করে। সেতুর উভয় পাশে ৪.২৭৩ কিলোমিটার সংযোগ সড়ক রয়েছে।\n\n\n== ইতিহাস ==\n২০১৫ সালের ২৪ জানুয়ারি প্রধানমন্ত্রী শেখ হাসিনা সেতুটির ভিত্তিপ্রস্তর স্থাপন করেন। আর ২০১৮ সালের ৩০ অক্টোবর নির্মাণ কাজের উদ্বোধন করেন, উদ্বোধনের সময় এর নাম ছিল কালনা সেতু। সড়ক ও জনপথ অধিদপ্তরের ক্রস বর্ডার রোড নেটওয়ার্ক উন্নয়ন প্রকল্পের আওতায় জাপান ইন্টারন্যাশনাল কো-অপারেশন এজেন্সির অর্থায়নে কালনা সেতু নির্মিত হয়। সেতুটি ২০২২ সালের ১০ অক্টোবর উদ্বোধন করা হয় ও এর নাম রাখা হয় মধুমতি সেতু।\n\n\n== আরো দেখুন ==\nবাংলাদেশের সেতুর তালিকা\n\n\n== তথ্যসূত্র =="}