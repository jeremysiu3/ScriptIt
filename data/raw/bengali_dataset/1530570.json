{"pageid": 1530570, "title": "মেদেনি মেহমেত নুরি এফেন্দি", "url": "https://bn.wikipedia.org/wiki?curid=1530570", "content": "সাইয়্যেদ মেদেনি মেহমেত নুরি এফেন্দি (২৪ নভেম্বর ১৮৫৯ - ২৯ জুলাই ১৯২৭)   একজন ইসলামী পণ্ডিত, কাজী (বিচারক) এবং উসমানীয় সাম্রাজ্যের শেষ শাইখুল ইসলাম ছিলেন।\n\n\n== জীবনী ==\nমেদেনি মেহমেদ নুরি ১৮৫৯ সালের ২৪ নভেম্বর ইস্তাম্বুলের উস্কুদার জেলার সুলতানতেপে এলাকায় জন্মগ্রহণ করেন। তার পিতার নাম ইস্তাম্বুলের এল-হাজ্জি এস-সাইয়্যিদ তারসুসিজাদে ওসমান কামিল এফেন্দি। নুরির বাবা ১৮২১ থেকে ১৮৯৬ সালের মধ্যে শহরে বসবাস করতেন।  মৃত্যুর আগে নুরির বাবা \"তেতকিকাত-ই শারিয়া পরিষদ\"-এর প্রধান ছিলেন এবং আনাতোলিয়া এবং রুমেলিয়ায় সামরিক পদে ছিলেন।  মেদেনি মেহমেদ নুরির মায়ের নাম ফিন্দিকজাদে (ফিন্দিকগিল) শেরিফ হাতিজা হানিম। নুরি এফেন্দি ইস্তাম্বুলের ভেফা জেলায় বেড়ে ওঠেন। তার বাবার কাছে প্রাথমিক শিক্ষা শুরু করেন। শাহজাদে ও ফাতিহ মসজিদ মাদ্রাসা এবং \"মেকতেব-ই নওয়াব\" থেকে স্নাতক হন এবং ইস্তাম্বুলের অধ্যাপক হন।  সময়ের সাথে তিনি উন্নতি করেন এবং মাহরেচ পদমর্যাদা লাভ করেন। \n২২ বছর বয়সে তিনি রু'উস বেতনে কাজ শুরু করেন এবং ধীরে ধীরে উসমানীয় আইনি ব্যবস্থার বিভিন্ন প্রতিষ্ঠানে পদোন্নতি পান। ১৯১২ সালে মিশরের কাজী (বিচারক) হন। ১৯১২ সালের মার্চ থেকে ১৯১৫ সালের আগস্টের মধ্যে তিনি কায়রোতে বসবাস করতেন এবং মিশরের বিচারক হিসেবে দায়িত্ব পালন করেছিলেন। পরবর্তীতে তিনি আদানা প্রদেশের কেন্দ্রীয় কাজী হিসেবে নিযুক্ত হন। তিনি ইভকাফের মন্ত্রী হিসেবেও দায়িত্ব পালন করেছিলেন। \nসরকার পদত্যাগ করলে ২৬শে সেপ্টেম্বর, ১৯২০ তারিখে নুরি এফেন্দিকে শায়খুল ইসলাম হিসেবে নিযুক্ত করা হয়। ৪ নভেম্বর, ১৯২০ তারিখে, শেষ উসমানীয় মন্ত্রিসভা গঠিত হলে তাকে আবার শায়খুল ইসলাম হিসেবে নিযুক্ত করা হয়। তিনি খলিফা পদ ভাগ করার বিরুদ্ধে ছিলেন। তিনি জোর দিয়ে বলতেন যে এই পদ শুধু উসমানীয়দের নয়, সারা বিশ্বের মুসলিমদের প্রতিনিধিত্ব করে।  ১৯২২ সালের ১ নভেম্বর তুরস্কের মহান জাতীয় সভা যখন সুলতানি শাসন বিলুপ্ত করে, তখন তিনি শেষ উসমানীয় সরকারের সাথে পদত্যাগ করেন। এর ফলে শায়খুল ইসলামের পদ বিলুপ্ত হয়। এই পদ তুরস্ক প্রজাতন্ত্রের দিয়ানেট (ধর্মীয় বিষয়ক অধিদপ্তর) এর প্রধান হিসেবে চলতে থাকে। তাকে তুরস্কের ১৫০ জন অবাঞ্ছিত ব্যক্তির তালিকায় রাখা হয়নি। তবে দামাত ফেরিত পাশার মন্ত্রিসভায় থাকার কারণে তার পেনশন দেওয়া হয়নি। \nতার স্ত্রী্র নাম শেরিফ হাতিস ফেহিমে হানিম। এ দম্পত্তির তিন কন্যা এবং এক পুত্র সন্তান ছিল। মেদেনি মেহমেত নুরি এফেন্দি ২৯ জুলাই ১৯২৭ সালে ইহসানিয়ে, উস্কুদার, ইস্তাম্বুলে মারা যান।\n\n\n== তথ্যসূত্র =="}