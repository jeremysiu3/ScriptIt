{"pageid": 1526003, "title": "গ্রামীণ ইউনিভার্সিটি", "url": "https://bn.wikipedia.org/wiki?curid=1526003", "content": "গ্রামীণ ইউনিভার্সিটি বাংলাদেশ সরকারের অনুমোদিত একটি নতুন বেসরকারি বিশ্ববিদ্যালয়, যা রাজধানী ঢাকায় অবস্থিত। ২০২৫ সালে বাংলাদেশ সরকার এই বিশ্ববিদ্যালয়ের অনুমোদন প্রদান করেন। এটি দেশের অনুমোদিত ১১৬ তম বেসরকারি বিশ্ববিদ্যালয়।\n\n\n== ইতিহাস ==\n২০২৫ সালের ১৮ মার্চ এই বিশ্ববিদ্যালয়ের অনুমোদন দিয়েছে সরকার। এই বিশ্ববিদ্যালয়টির মালিকানায় আছে গ্রামীণ ট্রাস্ট। রাজধানীর উত্তরায় বিশ্ববিদ্যালয়টির স্থায়ী ক্যাম্পাস হবে। বিশ্ববিদ্যালয়ের বোর্ড অব ট্রাস্টিজের চেয়ারম্যানের দায়িত্বে থাকছেন গ্রামীণ ট্রাস্টের চেয়ারম্যান মো. আশরাফুল হাসান।\n\n\n== কার্যক্রম ==\nগ্রামীণ ইউনিভার্সিটিকে ২২টি শর্ত সাপেক্ষে সাময়িক অনুমোদন দেওয়া হয়েছে।\nএর মধ্যে উল্লেখযোগ্য শর্তগুলো হলো:\n\nবিশ্ববিদ্যালয়টির অনুমতির মেয়াদ হবে ৭ বছর।\nএটি বেসরকারি বিশ্ববিদ্যালয় আইন, ২০১০–এর সব বিধান ও শর্ত মেনে চলতে হবে।\nকমপক্ষে ২৫,০০০ বর্গফুট আয়তনের নিজস্ব বা ভাড়া করা ভবন থাকতে হবে।\nন্যূনতম তিনটি অনুষদ এবং এসব অনুষদের অধীনে কমপক্ষে ছয়টি বিভাগ থাকতে হবে।\nবিশ্ববিদ্যালয়ের নামে সংরক্ষিত তহবিলে কমপক্ষে ১.৫ কোটি টাকা কোনো তফসিলি ব্যাংকে জমা থাকতে হবে।\nগ্রামীণ ইউনিভার্সিটি বর্তমানে এর অনুমোদনের শর্ত পূরণের প্রক্রিয়ায় রয়েছে এবং শীঘ্রই শিক্ষার্থী ভর্তি কার্যক্রম শুরু করবে।\n\n\n== তথ্যসূত্র =="}