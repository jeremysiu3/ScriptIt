{"pageid": 1056287, "title": "দেবকান্ত বরুয়া", "url": "https://bn.wikipedia.org/wiki?curid=1056287", "content": "দেবকান্ত বড়ুয়া (জন্ম ২২শে ফেব্রুয়ারি - ২৮শে জানুয়ারি,১৯৯৬) একজন অহমিয়া ভারতীয় রাজনৈতিক নেতা। তিনি ভারতীয় জাতীয় কংগ্রেসের প্রাক্তন সভাপতি।\n\n\n== প্রারম্ভিক জীবন ==\nবড়ুয়ার জন্ম ১৯১৪ সালের ২২শে ফেব্রুয়ারি আসাম প্রদেশের (বর্তমান আসাম) ডিব্রুগড়ে। তিনি নওগং সরকারি উচ্চ বিদ্যালয়ে পড়াশোনা করেছেন এবং পরবর্তীতে বেনারস হিন্দু বিশ্ববিদ্যালয় থেকে স্নাতক ডিগ্রি অর্জন করেছেন। ভারতীয় স্বাধীনতা সংগ্রামে যোগদানের পরে, তিনি ১৯৩০, ১৯৪১ এবং ১৯৪২ সালে কারাবরণ করেছিলেন।\n\n\n== রাজনৈতিক জীবন ==\n১৯৪৯ সালে, তার রাজনৈতিক জীবন গণপরিষদের সদস্য হিসাবে শুরু হয়েছিল। তাঁকে প্রধানত স্মরণ করা হয় ইন্দিরা গান্ধীর প্রতি তার আনুগত্যের জন্যে। ১৯৭৪ সালে তিনি ঘোষণা করেছিলেন \"ইন্ডিয়া ইজ ইন্দিরা, ইন্দিরা ইজ ইন্ডিয়া।\"  যদিও পরবর্তীতে কংগ্রেস ভাগ হয়ে গেলে তিনি ইন্দিরা বিরোধী গোষ্ঠীতে যোগ দেন। ১৯৭১ থেকে  ১৯৭৩ পর্যন্ত তিনি বিহারের রাজ্যপাল ছিলেন। নয়াদিল্লিতে তাঁর মৃত্যু হয়। তিনি ভারতীয় জাতীয় কংগ্রেসের সভাপতি হিসাবে নির্বাচিত প্রথম অসমীয়া।\n\n\n== তথ্যসূত্র =="}