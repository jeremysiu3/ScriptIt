{"pageid": 1004373, "title": "বিনয়কুমার সরকার", "url": "https://bn.wikipedia.org/wiki?curid=1004373", "content": "বিনয় কুমার সরকার (ইংরেজি: Binoy Kumar Sarkar) ( ২৬ ডিসেম্বর,১৮৮৭ – ২৪ নভেম্বর, ১৯৪৯) ছিলেন একজন  ভারতীয় সমাজ বিজ্ঞানী, অর্থনীতির অধ্যাপক এবং জাতীয়তাবাদী ব্যক্তিত্ব। কলকাতায় বেঙ্গলী ইনস্টিটিউট অফ সোসিওলজী, বেঙ্গলী এশিয়া অ্যাকাডেমি, বেঙ্গলী দান্তে সোসাইটি, বেঙ্গলী ইনস্টিটিউট অফ আমেরিকান কালচার সহ বহু শিক্ষা প্রতিষ্ঠানের প্রতিষ্ঠাতা।\n\n\n== প্রাথমিক জীবন এবং শিক্ষা ==\nবিনয় কুমার সরকারের জন্ম ব্রিটিশ ভারতের অধুনা পশ্চিমবঙ্গের মালদহে। তবে তার পৈতৃক নিবাস ছিল বাংলাদেশের ঢাকা বিক্রমপুরের সেনাপতিতে। ১৯০১ খ্রিস্টাব্দে মালদহ জেলা স্কুল থেকে তের বৎসর বয়সে  প্রথম শ্রেণীতে প্রথম হয়ে এন্ট্রান্স পাশ করেন।\n  ১৯০৫ খ্রিস্টাব্দে কলকাতার প্রেসিডেন্সি কলেজ থেকে আঠারো বৎসর বয়সে ঈশান স্কলারশিপ সহ  ইংরাজী ও ইতিহাস দুটি বিষয়ে স্নাতক হন। ১৯০৬ খ্রিস্টাব্দে কলকাতা বিশ্ববিদ্যালয় হতে এম.এ পাশ করেন। বিনয় সরকার ইংরাজী ও বাংলা ছাড়া আরো ছয়টি ভাষা জানতেন। ১৯০২ খ্রিস্টাব্দে ছাত্রাবস্থায় তিনি 'ডন সোসাইটি' তে যোগদান করেন।  বিদেশে শিক্ষার জন্য সরকারি বৃত্তি ও ডেপুটির চাকরি পেয়েও তা প্রত্যাখ্যান করে স্বদেশী আন্দোলনে যোগদান করেন।\n\n\n== কর্মজীবন ==\n১৯০৭ - ১১ খ্রিস্টাব্দে বঙ্গীয় জাতীয় শিক্ষা পরিষদে অধ্যাপনাকালে মালদহে অনেকগুলি বিদ্যালয় স্থাপন করেন এবং জাতীয় শিক্ষা বিষয়ক বহু গ্রন্থ রচনা করেন।  ইউরোপীয় প্রখ্যাত লেখকদের  কয়েকটি গ্রন্থে র অনুবাদও করেছেন। ১৯০৯ খ্রিস্টাব্দে এলাহাবাদ পাণিনি কার্যালয়ের গবেষক ছিলেন। ১৯১৪ খ্রিস্টাব্দ থেকে ১৯২৫ খ্রিস্টাব্দে তিনি বিশ্ব-পর্যটন করেন এবং বিদেশের বহু বিশ্ববিদ্যালয়ে অধ্যাপনা করেন। ১৯২৬ খ্রিস্টাব্দ হতে ১৯৪৯ খ্রিস্টাব্দ পর্যন্ত কলকাতা বিশ্ববিদ্যালয়ের অর্থনীতি বিভাগের অধ্যাপক ছিলেন। তিনি জাতীয় সমাজতন্ত্র তথা নাৎসিবাদের  সমর্থক ছিলেন। তার দৃষ্টিতে এটি হল জনহিতৈষী একনায়কতন্ত্র এবং ভারতের জন্য উপযুক্ত। ১৯৪৭ খ্রিস্টাব্দে তিনি বিভাগীয় প্রধান হন। তিনি ধনবিজ্ঞান পরিষদের প্রতিষ্ঠাতা ও 'আর্থিক উন্নতি' মাসিক পত্রিকার সম্পাদক ছিলেন। বিদেশে ভারতের স্বাধীনতা সংগ্রামী বিপ্লবীদের নানাভাবে সাহায্য করতেন। তার অনুজ ধীরেন সরকার প্রবাসী বিপ্লবীদের অন্যতম ছিলেন। তা ছাড়া তার উদ্যোগে বহু ছাত্র বিদেশে উচ্চশিক্ষা লাভের অনেক সুযোগ পেয়েছে।\n\n\n== জীবনাবসান ==\nস্বাধীন ভারতের বাণী প্রচারের জন্য মার্কিন যুক্তরাষ্ট্র সফরকালে তিনি ওয়াশিংটন ডি.সি.'তে ১৯৪৯ খ্রিস্টাব্দের ২৪ শে নভেম্বর প্রয়াত হন।\n\n\n== নির্বাচিত প্রকাশনা ==\nবিনয় সরকার নিজের মাতৃভাষা বাংলাসহ ইংরাজী, জার্মান, ফরাসি, ইতালি -  পাঁচটি ভাষায় লেখালেখি করতেন।\n তার রচিত গ্রন্থ সংখ্যা শতাধিক। কেবলমাত্র ইংরাজী ভাষায় বিভিন্ন বিষয়ের উপর রচিত পুস্তক ও পুস্তিকাদির সংখ্যা ৫৩ টি এবং সাকুল্যে ৩০,০০০ টির মত পৃষ্ঠা সংখ্যা।  বিনয় কুমার সরকারের রচিত উল্লেখযোগ্য গ্রন্থগুলি হল -\n\nনিগ্রোজাতির কর্মবীর\nবর্তমান জগৎ (১৩ খণ্ড)\nধনদৌলতের রূপান্তর\nচীনা সভ্যতার অ আ ক খ\nক্রিয়েটিভ ইন্ডিয়া\nদ্য সাইন্স অব হিস্ট্রি অ্যান্ড দ্য হোপ অব ম্যানকাইন্ড\nলভ ইন হিন্দু লিটারেচার\nThe Political Ideas of Benoy Kumar Sarkar.\nহিন্দু সমাজবিজ্ঞানের ইতিবাচক পটভূমি (১৯১৪/১৯২১) \nবিশ্ব-শক্তি হিসাবে হিন্দু সংস্কৃতির সূচনা (১৯১৬)(AD 300-600) \nহিন্দুর দৃষ্টিতে চীনা ধর্ম (১৯১৬)\nবৈজ্ঞানিক বিকাশের ইতিহাসের একটি গবেষণায় সঠিক বিজ্ঞানে হিন্দু অর্জন(১৯১৮) \n\n\n== মন্তব্য ==\n\n\n== তথ্যসূত্র ==\nসেন,শতদ্রু (২০১৫) \"বিনয় কুমার সরকার  রেস্টোরিং দ্য নেশন টু দ্য ওয়ার্ল্ড\", টেলর এবং ফ্রান্সিস: লন্ডন।আইএসবিএন ৯৭৮১৩১৭৪১০৬৭৬আইএসবিএন 9781317410676\nবেন, ওল্ফগ্যাং (২০০৪) \"বিনয় কুমার সরকার: ১৮৮৭-১৯৪৯\" সূচক ইসলামিকের জীবনীসংগ্রহের সমাহার, ১৬৬৫-১৯৮০: এক আন্তর্জাতিক যিনি এর শুরু থেকে বিংশ শতাব্দী পর্যন্ত খণ্ডিত (খণ্ড তৃতীয় (এনজেড)) কনিঙ্কলিজকে ব্রিল : লেডেন, নেদারল্যান্ডস।আইএসবিএন ৯০-০৪-১৪১৮৯-৮আইএসবিএন 90-04-14189-8\nসিনহা, বিনীতা (২০০৭) \"সরকার, বিনয় কুমার (১৮৭-১৯৪৯)\" Ritzer সালে জর্জ (ইডি।) (২০০৭) সমাজবিদ্যা ব্ল্যাকওয়েল প্রকাশনা ব্ল্যাকওয়েল এনসাইক্লোপিডিয়া: Malden, এম।আইএসবিএন ৯৭৮-১-৪০৫১-২৪৩৩-১আইএসবিএন 978-1-4051-2433-1\nসরকার, ইডা (১৯৭৭) \"প্রফেসরের সাথে আমার জীবন বিনয় কুমার সরকার \", ইন্দিরা পলিত রচিত জার্মান পাঠ থেকে সংকলিত এবং অনুবাদ। প্রভাত: কলকাতা। (বিইপিআই, ১৯৯৪)। নাটল গ্রন্থাগার ভারতীয় সাহিত্যের/জেনার ed। বিএস কেশাবন ; ভিওয়াই কুলকারনী, 1962, খন্ড। আমি, পি। 246। এনইউসি প্রাক-1956)\n\n\n== বহিঃসংযোগ ==\nদক্ষিণ এশীয় আমেরিকান ডিজিটাল সংরক্ষণাগার (সাদা) -এ বিনয় কুমার সরকার উপকরণ"}