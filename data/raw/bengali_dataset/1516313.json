{"pageid": 1516313, "title": "অস্মিতা সুদ", "url": "https://bn.wikipedia.org/wiki?curid=1516313", "content": "অস্মিতা সুদ একজন ভারতীয় মডেল এবং অভিনেত্রী। তিনি ২০১১ সালের তেলুগু ছবি ব্রাহ্মী গাদি কথা -তে অভিনয়ের মাধ্যমে অভিনয় জগতে আত্মপ্রকাশ করেন।  সুদ ৪০টিরও সংস্থার বিজ্ঞাপনের মুখ হিসাবে কাজ করেছেন।  স্টার প্লাসের ফির ভি না মানে... বদতামিজ দিল এবং সোনি টিভির  দিল হি তো হ্যায় -এই দুটি টেলিভিশনব ধারাবাহিকে অভিনয় করেছিলেন।\n\n\n== জীবনের প্রথমার্ধ ==\nঅস্মিতা সুদ হিমাচল প্রদেশের সিমলার বাসিন্দা। সে একজন বাণিজ্য স্নাতক। \n\n\n== কর্মজীবন ==\nঅফ-গ্রিডের উদ্যোগের সহ-প্রতিষ্ঠাতা। অফ-গ্রিড হল ভারতের এক নতুন প্রযুক্তিগত সঙ্গীত উৎসব, যা অভিনেত্রী অস্মিতা এবং সঙ্গীতপ্রেমী আইনজীবী আমান লাখানির উদ্যোগে সূচিত হয়েছে। কুল্লুতে অনুষ্ঠিত সঙ্গীত উৎসবটি দেখার জন্য দেশজুড়ে ৬০০ জনেরও বেশি উৎসুক ব্যক্তি আগমন করেছিলেন।\n\n\n=== মডেলিং জীবন ===\n২০১০ সালের শেষের দিকে চ্যানেল ভির গেট গর্জিয়াস নামক প্রতিযোগিতামূলক টিভি বিনোদন অনুষ্ঠানে অংশগ্রহণের মাধ্যমে সুদ তার মডেলিং জীবন শুরু করেন।  পরে তিনি ২০১১ সালের ফেমিনা মিস ইন্ডিয়া সৌন্দর্য প্রতিযোগিতায় অংশগ্রহণ করেন এবং চূরান্ত পর্বে নির্বাচিত হন।  তিনি একজন পেশাদার প্রশিক্ষিত কত্থক নৃত্যশিল্পী। \n\n\n=== চলচ্চিত্র জীবন ===\nতেলুগু ছবি ব্রাহ্মী গাদি কথা (২০১১) -তে  অভিনয়ের মাধ্যমে সুদ তার অভিনয় জীবনের সূচনা করেন।  এই চলচ্চিত্রে অভিনেতা বরুণ সন্দেশ মুখ্য ভূমিকায় অভিনয় করেছেন। প্রেক্ষাগৃহে এই চলচ্চিত্রটি প্রায় ৫০ দিন অবধি চালু ছিল।  ২০১৩ সালে, সুদ ভিক্টরি  নামক চলচ্চিত্রে অভিনয়ের মাধ্যমে কন্নড় চলচ্চিত্র জগতে আত্মপ্রকাশ করেন। এই চলচ্চিত্রে অভিনেতা শরণ প্রধান ভূমিকায় অভিনয় করেছেন। এরপর ৫ সুন্দরীকাল নামক চলচ্চিত্রে অভিনয়ের মাধ্যমে তিনি মালয়ালম চলচ্চিত্র জগতে আত্মপ্রকাশ করেন। এই চলচ্চিত্রে তিনি অমি নামক একজন মুসলিম মেয়ে  চরিত্রে অভিনয় করেন, যার অল্প বয়সে বিয়ে হয়ে যায়। \nএরপর তাকে তেলুগু চলচ্চিত্র আদু মাগাদ্র বুজ্জিতে অভিনেতা সুধীর বাবুর বিপরীতে অভিনয় করতে দেখা যায়।এই  ছবিতে অস্মিতা সুদ ইন্দু নামক এক চঞ্চল ও প্রানোচ্ছল কলেজ পড়ুয়ার চরিত্রে অভিনয় করেছিলেন।  সুদের পরবর্তী মুক্তিপ্রাপ্ত ছবিগুলি হল আ আইডুগুরু (২০১৪), যেখানে তাকে একজন পুলিশ অফিসারের চরিত্রে দেখা গিয়েছিল।  এরপর তিনি ওকে (২০১৩) চলচ্চিত্রে অভিনয় করেন। ২০১৫ সালে তিনি তার দ্বিতীয় মালায়ালাম চলচ্চিত্র লুক্কা চুপির চিত্রগ্রহনের কাজ শুরু করেন। \n\n\n=== টেলিভিশন ক্যারিয়ার ===\nতিনি স্টার প্লাসের হিন্দি টেলিভিশন ধারাবাহিক শো ফির ভি না মানে...বদতামিজ দিল -তে মুখ্য চরিত্রে অভিনয় করেছেন করেছেন। এই ধারাবাহিকে তিনি অভিনেতা  পার্ল ভি পুরির সাথে জুটি বেঁধেছিলেন। তার অভিনীত চরিত্রের নাম ছিল মেহের পুরোহিত। স্টার প্লাসের \"কেয়ামত কি রাত\" নামক অতিপ্রাকৃতিক ধর্মী ধারাবাহিকে তার মুখ্য নায়িকা গৌরী চরিত্রে অভিনয় করার কথা ছিল, কিন্তু পরে করিশ্মা তান্নাকে এই চরিত্রে অভিনয়ের জন্য চূড়ান্ত করা হয়। ২০১৮ সালে, তাকে সনি টিভির দিল হি তো হ্যায় ধারাবাহিকে সেতু চরিত্রে দেখা গিয়েছিল, যা ২০২০ সালে শেষ হয়েছিল।  ২০২২ সালের নভেম্বর থেকে ২০২৩ সালের ফেব্রুয়ারি পর্যন্ত, তিনি অভিনেতা গৌরব এস বাজাজ অভিনীত দঙ্গল টিভি চ্যানেলের ধারাবাহিক জনম জনম কা সাথ-এ ত্রিশলা নামে নেতিবাচক চরিত্রে অভিনয় করেছিলেন। \n\n\n=== সঙ্গীত ভিডিও ===\nতিনি অক্ষয় কুমারের সাথে ফিলহাল (২০১৯) মিউজিক ভিডিওতে উপস্থিত হয়েছিলেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন অনুষ্ঠান ===\n\n\n=== ওয়েব সিরিজ ===\n\n\n=== সঙ্গীত ভিডিও ===\n\n\n== তথ্যসূত্র =="}