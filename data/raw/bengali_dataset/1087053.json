{"pageid": 1087053, "title": "অ্যালিসা মিলানো", "url": "https://bn.wikipedia.org/wiki?curid=1087053", "content": "অ্যালিসা জেইন মিলানো (ইংরেজি: Alyssa Jayne Milano) হলেন একজন মার্কিন অভিনেত্রী, প্রযোজক, গায়িকা, লেখক এবং কর্মী। হু ইজ দ্য বস-এ সামান্থা মিকেলি, মেলরোজ প্লেস-এ জেনিফার ম্যানসিনি, চার্মেড-এ ফোবি হ্যালিওয়েল, মাই নেম ইজ আর্ল-এ কানিংহাম, মিস্ট্রেসেস-এ সাভানা \"সাভি\" ডেভিস, ওয়েট হট আমেরিকান সামার: টেন ইয়ার্স লেটার-এ রেনাটা মারফি এবং ইনশিটিয়েবল-এ কোরাল আর্মস্ট্রং ভূমিকার জন্য তিনি সর্বাধিক পরিচিত। একজন রাজনৈতিক কর্মী হিসেবে, তিনি ২০১৭ সালের অক্টোবরে মি টু আন্দোলনে তার ভূমিকার জন্যও তিনি সর্বাধিক পরিচিত।\n\n\n== প্রাথমিক জীবন ==\nঅ্যালিসা জেইন মিলানো ১৯৭২ সালের ১৯ ডিসেম্বর নিউ ইয়র্ক শহরের ব্রুকলিন বেনসনহার্স্ট অঞ্চলে জন্মগ্রহণ করেছিলেন। তিনি ফ্যাশন ডিজাইনার লিন মিলানো এবং চলচ্চিত্রের সংগীত সম্পাদক থমাস এম মিলানোর কন্যা। তিনি একজন ইতালীয় বংশোদ্ভূত এবং কোরি নামে তার এক ভাই আছে, যিনি তার দশ বছরের ছোট। তিনি ক্যাথলিকে বেড়ে ওঠেন।\n\n\n== ব্যক্তিগত জীবন ==\nমিলানো ১৯৮৭ থেকে ১৯৯০ সাল পর্যন্ত অভিনেতা কোরি হাইমের সাথে জড়িত ছিলেন। মিলানো এবং তার বাবা-মা, সেই সময়ে তার ম্যানেজারের সাথে, হেইমকে তার আসক্তির জন্য সাহায্য পাওয়ার ব্যর্থ চেষ্টা করেছিলেন। ১৯৯৩ সালে, তিনি অভিনেতা স্কট উলফের সাথে বাগদান করেন, কিন্তু পরের বছর তারা তাদের বাগদান ভেঙে দেন। পরে তিনি ২০১৯ সালের আগস্ট মাসে প্রকাশ করেছিলেন যে উলফের সাথে তার সম্পর্ক থাকার সময় তিনি দুইবার গর্ভপাত করেছিলেন।\n১৯৯৮ সালে, মিলানো তার চলচ্চিত্র থেকে নগ্ন ছবি ব্যবহার করার জন্য পর্ণ ওয়েবসাইটের বিরুদ্ধে মামলা করেছিলেন।\n১৯৯৯ সালের জানুয়ারিতে, মিলানো গায়ক রেমি জিরোকে বিয়ে করেন। ১৯৯৯ সালের ২০ নভেম্বরে তারা আলাদা হয়ে যায় এবং ১৯৯৯ সালের ১ ডিসেম্বর তাদের বিবাহ বিচ্ছেদ হয়।\n২০০৪ সালের একটি সাক্ষাৎকারে, মিলানো ব্যাখ্যা করেছিলেন যে তিনি কীভাবে তার পঠনবিকার নিয়ে কাজ করেন: \"টেলিপ্রম্পটার থেকে পড়ার সময় আমি শব্দে হোঁচট খেয়েছিলাম। স্যার জন গিলগুড এর সাথে আমি কয়েক বছর আগে দ্য ক্যানটারভিল ঘোস্ট-এ কাজ করেছি, তিনি আমাকে দারুণ পরামর্শ দিয়েছিল। যখন আমি জিজ্ঞাসা করলাম কীভাবে তিনি তার নাটকাদি মুখস্থ করেন, তিনি বললেন, 'আমি সেগুলো লিখে রাখি।' আমি আজ পর্যন্ত সেই পদ্ধতি ব্যবহার করি। এটা শুধু আমাকে শব্দগুলোর সাথে পরিচিত করে না, এটা তাদের আমার নিজের করে তোলে।\"\nএক বছর ডেটিং করার পর, মিলানো ২০০৮ সালের ডিসেম্বরে সিএএ-এর প্রতিনিধি ডেভিড বুগলিয়ারির সাথে বাগদান করেন। ২০০৯ সালের ১৫ আগস্ট নিউ জার্সিতে বুগলিয়ারির পৈৃ্ত্যিক বাড়িতে তাদের বিয়ে হয়। ২০১১ সালের ১৫ আগস্ট, তাদের একটি ছেলে এবং ২০১৪ সালের সেপ্টেম্বরে তাদের একটি মেয়ে হয়।\n২০১৫ সালে, মিলানো ওয়েস্ট হলিউডে তার কনডমিনিয়াম বিক্রি করে ক্যালিফোর্নিয়ার বেল ক্যানিয়নে চলে যান, সেখানে তার নিজ জমি ও তার নয়টি ঘোড়া, আটটি মুরগি, দুটি খরগোশ এবং পাঁচটি কুকুর ছিল।\n২০১৭ সালে, মিলানো তার ব্যবসায়িক ব্যবস্থাপকের বিরুদ্ধে ১ কোটি ডলারের মামলা করেন।\n২০২০ সালের আগস্টে, মিলানো প্রকাশ করেছিলেন যে তার কোভিড ১৯ এর পরীক্ষা পজিটিভ হয়েছে। এক বছর পরে, তিনি একটি গাড়ি দুর্ঘটনায় আহত হন। গাড়িটি তার চাচা চালাচ্ছিল এবং তার গুরুতর অবস্থা হয়েছিল। গাড়িটি অন্য লেনে দিক পরিবর্তনের জন্য দুর্ঘটনায় পড়ে।\n\n\n== তথ্যসূত্র =="}