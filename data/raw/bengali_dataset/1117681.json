{"pageid": 1117681, "title": "এরকেঞ্জি কুশ", "url": "https://bn.wikipedia.org/wiki?curid=1117681", "content": "এরকেঞ্জি কুশ (তুর্কি: Erkenci Kuş) বা (ডাবিংয়ের কারণে বিখ্যাত) ভোরের পাখি বা ডে ড্রিমার বা পেহলা পাঞ্ছি হচ্ছে একটি তুর্কি টেলিভিশন সিরিজ। সিরিজটি স্টার টিভিতে ২৬ জুন, ২০১৮ থেকে ৬ আগস্ট, ২০১৯ পর্যন্ত সম্প্রচারিত হয়েছে। সিরিজে অভিনয় করেছেন দেমেত ওজদেমির এবং জন ইয়ামান।\n\n\n== পটভূমি ==\nসানেম নামের একজন সরলমনা তরুণী লেখক হতে এবং গ্যালাপাগোস দ্বীপপুঞ্জে বসবাস করতে চায়। সে তার বাবার মুদি দোকানে সাহায্য করে কিন্তু তার বাবা-মা তাকে তার প্রতিবেশী মুজাফফরের সাথে বিয়ে কিংবা একটি উপযুক্ত চাকরির মধ্যে যেকোনো একটি বেছে নিতে বাধ্য করে। সানেম তুরস্কের নামকরা বিজ্ঞাপনী সংস্থা ফিকরি হারিকাতে একটি চাকরি পান, যেখানে তার বড় বোন লায়লা একজন নির্বাহী সহকারী। বিজ্ঞাপনী সংস্থার মালিক আজিজের দুই ছেলে এমরে ও জন। এমরে ব্যবসার দায়িত্ব নিতে চায়, কিন্তু তার বাবা জনকে কাজের জন্য অধিক উপযুক্ত মনে করেন। আর তাকে এজেন্সির ম্যানেজার নিয়োগ করেন। জনের জন্য তার বাবার কোম্পানির সহজলভ্য সবকিছুই উপলব্ধ ছিল। তবে সে বিশ্বের প্রত্যন্ত অঞ্চলে ছবি তোলা পছন্দ করে। জন তার বাবার স্বাস্থ্যজনিত সমস্যার কথা জানতে পারলে শেষপর্যন্ত কোম্পানি চালাতে রাজি হয়। আজিজ জনকে সেই কোম্পানির গুপ্তচর খুঁজে বের করতে বলে যে তাদের প্রতিযোগী আইলিনকে সাহায্য করছে। এমরে তার ভাইয়ের ম্যানেজার হওয়ার বিষয়টি পছন্দ করে না। সে মনে করে সেই এই পদের জন্য উপযুক্ত। আসলে সেই প্রকৃত গুপ্তচর ছিল, কিন্তু তার সকল পরিকল্পনা ব্যর্থ হয়। একটি হলে ৪০তম বার্ষিকীর অনুষ্ঠানে সানেম অন্ধকারে একটি কক্ষে প্রবেশ করে। অন্ধকারে চিনতে না পেরে জন তার বান্ধবী পোলেন ভেবে তাকে চুমু খায়। সেখান থেকে চলে যাওয়ার পর, সানেম বুঝতে পারে যে- সে একজন অপরিচিত ব্যক্তির প্রেমে পড়েছে; যে তাকে চুম্বন করেছিল। সে সেই ব্যক্তির সাংকেতিক নাম দেয়: আলবাট্রস। কিন্তু সানেম জনকে ঘৃণা করে। কারণ সে বিশ্বাস করে যে জন কেবল কোম্পানির মূল্য বৃদ্ধি করে সেটি বিক্রি করতে চায়। খুব দ্রুতই জন সানেমের প্রেমে পড়ে। সে জানতে পারে, সেদিন অনুষ্ঠানে সে সানেমকেই চুম্বন করেছিল। এবং সানেম সেই চুম্বনকারীর অনুসন্ধান করছে। ... এবং এভাবে একটি ধারাবাহিক প্রেমের গল্প শুরু হয়।\n\n\n== অভিনয় ==\nসানেম আইদিন ডিভিট চরিত্রে ডেমেট ওজদেমির: ফিকরি হারিকাতে একজন ইন্টার্ন এবং স্ক্রিপ্টরাইটার। নিহাত এবং মেভকিবে আইদিনের মেয়ে, লায়লার ছোট বোন।\nজন ডিভিট চরিত্রে জন ইয়ামান: জেনারেল ম্যানেজার, ফিকরি হারিকা সংস্থার পরিচালক এবং প্রধান, এমরের বড় ভাই, আজিজ এবং হুমার ছেলে।\nমেভকিবে আইদিনের চরিত্রে ওজলেম টোকাসলান: সানেম এবং লায়লার মা, নিহাত আইদিনের স্ত্রী\nমুজাফফর \"যবরযদ\" কায়া চরিত্রে সিহান এরকান: আইদিন পরিবারের প্রতিবেশী।\nলায়লা আইদিন ডিভিট চরিত্রে ওজনুর সারচেলার: ফিকরি হারিকা এজেন্সির একজন ফাইন্যান্স বিভাগের সহকারী। নিহাত এবং মেভকিবে আইদিনের মেয়ে, সানেমের বড় বোন।\nনিহাত আইদিনের চরিত্রে বেরাত ইয়েনিলমেজ: মেভকিবে আইদিনের স্বামী, সানেম এবং লায়লার বাবা।\nএমরে ডিভিট চরিত্রে বিরান্ড টুনসা। ফিকরি হারিকা এজেন্সির কোষাধ্যক্ষ। জনের ছোট ভাই, আজিজ ও হুমার সন্তান।\nআইলিন ইয়ুকসেলেন চরিত্রে সেভকান ইয়াসার: এমরে ডিভিটের প্রাক্তন বাগদত্তা।\nচেঙ্গিজ \"জেজে\" ওজদেমিরের চরিত্রে আনিল চেলিক: ফিকরি হারিকাতে কর্মচারী, সানেমের সেরা বন্ধু।\nডেরেন কেসকিনের চরিত্রে তুগে কুমরাল: ফিকরি হারিকার ক্রিয়েটিভ ডিরেক্টর।\nআয়হান ইশিকের চরিত্রে সেরেন তাসি: সানেমের সবচেয়ে ভালো বন্ধু, ওসমান ইশিকের ছোট বোন, আইদিন পরিবারের প্রতিবেশী।\nগুলিজ ইলদিরিম হিসাবে সিবেল সিসমান: আজিজ ডিভিটের প্রাক্তন সহকারী, ফিকরি হারিকায় কর্মচারী।\nমেটিন আভুকাত চরিত্রে তুয়ানা টুনালি: জনের অন্যতম সেরা বন্ধু, ফিকরি হারিকার আইনজীবী।\nওসমান ইশিকের চরিত্রে আলি ইয়াগসি: আয়হান ইশিকের বড় ভাই, আইদিন পরিবারের প্রতিবেশী।\nআকিফের চরিত্রে টোলগা বায়রাক্লি: জনের অন্যতম সেরা বন্ধু, একটি প্রিন্টিং কোম্পানির মালিক।\nআয়সুন কায়া চরিত্রে আসুমান শাকির: আইদিন পরিবারের প্রতিবেশী, মুজাফফর কায়ার মা।\nওগুজ ওকুলের চরিত্রে রিফাত।\nমেলাহাটের চরিত্রে ফেরি বেকু গুলার: আইদিন পরিবারের প্রতিবেশী, একটি সেলুনের মালিক।\nআজিজ ডিভিটের চরিত্রে আহমেদ সোমার্স: জন এবং এমরের বাবা, ফিকরি হারিকার প্রাক্তন প্রধান এবং জেনারেল ডিরেক্টর/ম্যানেজার।\nপোলেন চরিত্রে কিম্যা গোকে আইতাক: জনের প্রাক্তন বান্ধবী, ইউরোপে পদার্থবিদ\nআরজু তাশের চরিত্রে আইশা আকিন: মডেল হিসেবে।\nলেভেন্ট ডিভিট চরিত্রে বাকি শিফশি।\nগামজের চরিত্রে আসলি মেলিসা উজুন: কম্পাস স্পোর্টসের কর্মচারী, জনের বিশ্ববিদ্যালয়ের বন্ধু।\nইপেক টেনোলকে হুমা দিভিট এরদামার চরিত্রে: জন এবং এমরের মা, আজিজ ডিভিটের প্রাক্তন স্ত্রী।\nআয়শার চরিত্রে দিলেক সারবেস্ত\nইগিতের চরিত্রে উতকু আতেস: পোলেনের ভাই, একটি লেখা এবং প্রকাশনা সংস্থার প্রধান।\nসামেত হোকার চরিত্রে তুফান গুনাসান।\nসায়েদা চরিত্রে গামজে তোপুজ: কম্পাস স্পোর্টসের সিইও।\nএনজো ফ্যাব্রির চরিত্রে ওজগুর ওজবার্ক: একটি সুগন্ধি উত্পাদনকারী সংস্থার প্রধান।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে এরকেঞ্জি কুশ  (ইংরেজি)"}