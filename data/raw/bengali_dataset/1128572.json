{"pageid": 1128572, "title": "১৯৯৫–৯৬ বুন্দেসলিগা", "url": "https://bn.wikipedia.org/wiki?curid=1128572", "content": "১৯৯৫–৯৬ বুন্দেসলিগা জার্মানির পেশাদার ফুটবল লীগের শীর্ষ স্তর বুন্দেসলিগার ৩৩তম মৌসুম ছিল। এই মৌসুমটি ১৯৯৫ সালের ১১ই আগস্ট তারিখে শুরু হয়ে ১৯৯৬ সালের ১৮ই মে তারিখে সম্পন্ন হয়েছিল। ফর্টুনা ডুসেলডর্ফের পোলীয় আক্রমণভাগের খেলোয়াড় রিশার্দ সিরন এই মৌসুমের প্রথম গোল করেছিলেন।\nবরুসিয়া ডর্টমুন্ড বুন্দেসলিগার পূর্ববর্তী আসরের চ্যাম্পিয়ন, যারা ১৯৯৪–৯৫ মৌসুমে ৪৯ পয়েন্ট অর্জন করে এই প্রতিযোগিতার ইতিহাসে ১ম বারের মতো শিরোপা জয়লাভ করেছিল।\nএই মৌসুমে ৬৮ পয়েন্ট অর্জন করে বরুসিয়া ডর্টমুন্ড ২য় বারের মতো বুন্দেসলিগা এবং ৫ম বারের মতো জার্মান শিরোপা জয়লাভ করেছিল। স্টুটগার্টের জার্মান আক্রমণভাগের খেলোয়াড় ফ্রেডি বোবিচ ১৭ গোল করে এই মৌসুমের শীর্ষ গোলদাতার পুরস্কার জয়লাভ করেছিলেন।\n\n\n== প্রতিযোগিতার ধরন ==\nপ্রতিটি ক্লাব একে অপরের বিরুদ্ধে দুইটি ম্যাচে মুখোমুখি হয়েছিল; একটি নিজেদের মাঠে এবং অপরটি প্রতিপক্ষ দলের মাঠে। ক্লাবগুলো প্রতিটি জয়ের জন্য তিন পয়েন্ট এবং ড্রয়ের জন্য এক পয়েন্ট করে অর্জন করেছিল। যদি দুই বা ততোধিক ক্লাব সমান পয়েন্ট অর্জন করে থাকে, তবে গোল পার্থক্যের মাধ্যমে পয়েন্ট তালিকায় তাদের অবস্থান নির্ধারণ করা হয়েছিল। সর্বাধিক পয়েন্ট অর্জনকারী ক্লাবটি চ্যাম্পিয়ন হিসেবে শিরোপা জয়লাভ করেছিল এবং সর্বনিম্ন পয়েন্ট অর্জনকারী তিনটি ক্লাব ২. বুন্দেসলিগায় অবনমিত হয়েছিল।\n\n\n== দল ==\n১৯৯৪–৯৫ মৌসুম শেষে বোখুম এবং ডুসবুর্গ মৌসুমে সর্বনিম্ন পয়েন্ট অর্জন করে পয়েন্ট তালিকার সর্বনিম্ন অবস্থানে থাকা দুই ক্লাব হিসেবে বুন্দেসলিগা হতে সরাসরি অবনমিত হয়েছিল। এছাড়াও, জার্মান ফুটবল অ্যাসোসিয়েশন ডিনামো ড্রেসডেনের পেশাদার অনুমতিপত্র প্রত্যাখ্যান করেছিল এবং এর ফলে তারা রেগিওনাললিগায় অবনমিত হয়েছিল। অন্যদিকে, তাদের বদলে হান্সা রস্টক, জাংকট পাওলি এবং ফর্টুনা ডুসেলডর্ফ বুন্দেসলিগায় উন্নীত হয়েছিল। প্রধান পৃষ্ঠপোষক বায়ারের পশ্চাদপসরণের কারণে উরডিঙ্গেনের নাম পরিবর্তন করে \"কেএফসি উরডিঙ্গেন ০৫\" রাখা হয়েছিল। পূর্ববর্তী মৌসুমের মতো এই মৌসুমেও ১৮টি ক্লাব প্রতিদ্বন্দ্বিতা করেছিল।\n\n\n== পয়েন্ট তালিকা ==\n\n\n== ফলাফল ==\n\n\n== শীর্ষ গোলদাতা ==\n\n\n== তথ্যসূত্র ==\n\n\n== বহিঃসংযোগ ==\nডিএফবি আর্কাইভে ১৯৯৫–৯৬ বুন্দেসলিগা (জার্মান)"}