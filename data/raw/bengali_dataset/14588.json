{"pageid": 14588, "title": "হালুয়াঘাট উপজেলা", "url": "https://bn.wikipedia.org/wiki?curid=14588", "content": "হালুয়াঘাট উপজেলা বাংলাদেশের ময়মনসিংহ জেলার একটি প্রশাসনিক এলাকা।\n\n\n== অবস্থান ও আয়তন ==\nহালুয়াঘাট উপজেলার উত্তরে ভারতের মেঘালয়, দক্ষিণে ফুলপুর উপজেলা, পূর্বে ধোবাউড়া উপজেলা, পশ্চিমে শেরপুর জেলার নালিতাবাড়ী উপজেলা।\n\n\n== প্রশাসনিক এলাকা ==\nহালুয়াঘাট উপজেলায় বর্তমানে ১টি পৌরসভা ও ১২টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম হালুয়াঘাট থানার আওতাধীন।\n\nপৌরসভা:\nহালুয়াঘাট\nইউনিয়নসমূহ:\n১নং ভুবনকুড়া\n২নং জুগলী\n৩নং কৈচাপুর\n৪নং হালুয়াঘাট\n৫নং গাজিরভিটা\n৬নং বিলডোরা\n৭নং শাকুয়াই\n৮নং নড়াইল\n৯নং ধারা\n১০নং ধুরাইল\n১১নং আমতৈল\n১২নং স্বদেশী\n\n\n== মুক্তিযুদ্ধে অবদান ==\nহালুয়াঘাট শত্রুমুক্ত হয় ৭ ডিসেম্বর। এই থানার সবচেয়ে ভয়াবহ ও ঐতিহাসিক তেলিখালী যুদ্ধ সংঘঠিত হয় ৩ নভেম্বর। পাকবাহিনীর অন্যতম শক্তিশালী ঘাঁটি ছিলো এই তেলিখালী। এখানে মুক্তিবাহিনী এবং মিত্রবাহিনী যৌথভাবে আক্রমণ চালায়। মুক্তিবাহিনীর কমান্ডার ছিলেন আবুল হাসেম, মিত্রবাহিনীর পক্ষে নেতৃত্ব দেন কর্নেল রঘুবন সিং এবং এই যৌথবাহিনীর নেতৃত্বে ছিলেন সন্ত সিং (বাবাজি)। মুক্তিবাহিনীর পাঁচটি কোম্পানি এবং মিত্রবাহিনী তেলিখালী ক্যাম্পে তিন দিক থেকে আক্রমণ চালায়। যুদ্ধ চলে রাত ৩টা থেকে সকাল ৮টা পর্যন্ত। এতে খতম হয় ১২৪ জন পাকসেনা, ২৫ জন রেঞ্জার এবং ৮৫ জন রাজাকার। আত্মসমর্পণ করেন একজন পাকসেনা ও দুজন রাজাকার। শহিদ হন ৭ জন বীর মুক্তিযোদ্ধা এবং ২১ জন মিত্রবাহিনীর সদস্য। \nশহিদ মুক্তিযোদ্ধারা হলেন – \n\nআক্তার হোসেন সরকার\nহযরত আলী\nআলাউদ্দিন\nশাহজাহান ওরফে বাদশা\nরঞ্জিত গুপ্ত\nশওকত উসমান\nওয়াজিউল্লাহ (ইপিআর সদস্য)\nমুক্তিযোদ্ধাদের পাঁচটি কোম্পানি হলো –\n\nআলফা গ্রুপ (কমান্ডার – নুরুল ইসলাম)\nব্রেভো গ্রুপ (কমান্ডার – আতাউদ্দিন শাহ)\nচারলি গ্রুপ (কমান্ডার – হাফিজউদ্দিন)\nডেলটা গ্রুপ (কমান্ডার – হাবিলদার মেজবাহ)\nএডম গ্রুপ (কমান্ডার – আবদুর রব)\nএছাড়া ১৪ ডিসেম্বর আহম্মদ আলী মাস্টারের বাড়িতে তাকে ধরার জন্য পাক বাহিনী গেলে তিনি তিন রাত পুকুরে  ডুব দিয়ে গা ঢাকা দিয়ে থাকেন। তাছাড়া ৬টি কাট-আপ পার্টিতে বিভিন্ন কোম্পানির মুক্তিযোদ্ধার যোগ দিয়েছিলেন এই তেলিখালী যুদ্ধে। হালুয়াঘাট থানায় আরও অনেক যুদ্ধ সংঘটিত হয়। সেগুলোর মধ্যে অন্যতম হল- নাগলা ব্রিজ ধ্বংস (২৩ জুলাই), বিজয়পুর যুদ্ধ (২৮ জুলাই), আইলাতলী ব্রিজ ধ্বংস (৫ আগস্ট), বান্দরঘাটা যুদ্ধ (৬ আগস্ট), কড়ইতলী যুদ্ধ (৬ সেপ্টেম্বর) এবং ধারা যুদ্ধ (৮ ডিসেম্বর)। ৬ আগস্টের বান্দরঘাটা যুদ্ধে শহিদ হন বীর মুক্তিযোদ্ধা আজিজুল হক, রিয়াজউদ্দিন এবং আবদুস সালাম।\n\n\n== শিক্ষা ==\n\n\n=== শিক্ষাপ্রতিষ্ঠান ===\nমাদ্রাসা\nহালুয়াঘাট ডিএস আলিম মাদ্রাসা\nধুরাইল আলিম মাদ্রাসা\nপ্রাথমিক বিদ্যালয়\nবাউসা সরকারি প্রাথমিক বিদ্যালয়\nমাধ্যমিক বিদ্যালয়\nস্বদেশী এ.এইচ.এস উচ্চ বিদ্যালয়\nঘাশী গাও দ্বি-মুখী উচ্চ বিদ্যালয়\nবি কে কে উচ্চ বিদ্যালয়\nবাহির শিমুল উচ্চ বিদ্যালয়\nহালুয়াঘাট আদর্শ মহাবিদ্যালয়\nবিড়ই ডাকুনী উচ্চ বিদ্যালয়\nভাষা শহীদ আব্দুল জব্বার স্মৃতি ‍উচ্চ বিদ্যালয়\nআদর্শ উচ্চ বিদ্যালয়\nকুতিকুড়া করুয়াপাড়া উচ্চ বিদ্যালয়\nসেন্ট এন্ড্রজ উচ্চ বিদ্যালয়\nসেন্ট মেরিস নিম্ন মাধ্যমিক বালিকা বিদ্যালয়\nহালুয়াঘাট মিশন স্কুল\nহালুয়াঘাট বালিকা উচ্চ বিদ্যালয়\nশাকুয়াই স্কুল এন্ড কলেজ\nকলেজ\nশহিদ স্মৃতি কলেজ\nপাবিয়াজুরী স্কুল এন্ড কলেজ\nধারা বিশ্ববিদ্যালয় কলেজ\n\n\n== অর্থনীতি ==\nএই অঞ্চল কৃষিনির্ভর।  প্রধান কৃষি ফসল হলো ধান।  ধান ছাড়াও আরও নানা ধরনের ফসল এর চাষ হয়।  গম,ভুট্টার চাষাবাদ ধান এর পরেই। তরকারি তথা শাকসবজি উৎপাদনে এই অঞ্চল অন্যতম। প্রায় সব ধরনের আবাদি ফসল এর চাষাবাদ হয়ে থাকে। তাছাড়া বিভিন্ন ফল যেমন: আম, জাম, কলা, লিচু, তাল, নারিকেল, খেজুর ইত্যাদি পাওয়া যায়৷\n\n\n== নদীসমূহ ==\nহালুয়াঘাট উপজেলায় তিনটি নদী আছে। সেগুলো হচ্ছে ভোগাই নদী, কংস নদী এবং মালিজি নদী।\n\n\n== উপজেলা পরিষদ ও প্রশাসন ==\n\nউপজেলা চেয়ারম্যানগণের তালিকা\n\n\n== উল্লেখযোগ্য ব্যক্তি ==\nকুদরতুল্লাহ মন্ডল - মুক্তিযুদ্ধের অন্যতম সংগঠক, সাবেক সংসদ সদস্য\nটি এইচ খান -আইনজীবী, সাবেকমন্ত্রী ও সাবেক বিচারপতি।  (বিএনপি) ভাইস চেয়ারম্যান\nপ্রমোদ মানকিন -বীর মুক্তিযোদ্ধা, রাজনীতিবিদ, সাবেক সমাজ কল্যাণ প্রতিমন্ত্রী\nআফজাল এইচ খান -রাজনীতিবিদ, আইনজীবী, সাংবাদিক,সাবেক সংসদ সদস্য\nএমদাদুল হক - সাবেক সংসদ সদস্য\nজুয়েল আরেং - সাবেক  সংসদ সদস্য\nমাহমুদুল হক সায়েম- বর্তমান  সংসদ সদস্য\nনাসরীন জাহান - কথা শিল্পী\n\n\n== আরও দেখুন ==\nময়মনসিংহ জেলা\nময়মনসিংহ বিভাগ\nবাংলাদেশের উপজেলাসমূহ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় হালুয়াঘাট উপজেলা"}