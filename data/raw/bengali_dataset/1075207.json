{"pageid": 1075207, "title": "স্পেসএক্স র‍্যাপ্টর", "url": "https://bn.wikipedia.org/wiki?curid=1075207", "content": "র‍্যাপ্টর হল সম্পূর্ণ পুনঃব্যবহারযোগ্য উন্নয়নাধীন উৎক্ষেপক যান স্টারশিপে ব্যবহারের জন্য স্পেসএক্স দ্বারা বিকশিত ও নির্মিত পূর্ণ-প্রবাহিত পর্যায়ক্রমিক দহন চক্রের রকেট ইঞ্জিনের একটি পরিবার। ইঞ্জিনটি স্পেসএক্সের পূর্বের মেরলিন ও কেস্ট্রেল রকেট ইঞ্জিনে ব্যবহৃত আরপি-১ কেরোসিন ও এলওএক্স এর পরিবর্তে ক্রায়োজেনিক তরল মিথেন ও তরল অক্সিজেন (এলওএক্স) দ্বারা চালিত হয়। র‍্যাপ্টর ইঞ্জিনে স্পেসএক্সের মেরলিন ইঞ্জিনের চেয়ে দ্বিগুণ বেশি চাপ রয়েছে, যা তাদের বর্তমান ফ্যালকন ৯ ও ফ্যালকন হেভি উৎক্ষেপক লঞ্চ যানসমূহকে শক্তি সরবরাহ করে।\nর‍্যাপ্টরটি দুই-পর্যায়-থেকে-কক্ষপথের উভয় পর্যায়, সুপার-হেভি-লিফট স্টারশিপ ব্যবস্থা উৎক্ষেপক যানে ব্যবহার করা হয়, যা ফ্যালকন ৯ ও ফ্যালকন হেভিকে প্রতিস্থাপন করবে। পৃথিবী-কক্ষীয় কৃত্রিম উপগ্রহ স্থাপন, স্পেসএক্সের নিজস্ব স্টারলিঙ্ক মেগাকনস্টলেশনের একটি বড় অংশ স্থাপন এবং মঙ্গল গ্রহের অনুসন্ধান ও উপনিবেশ স্থাপনসহ বিভিন্ন প্রয়োগ ক্ষেত্রে স্টারশিপ ব্যবহার করা হবে।\nর‍্যাপ্টর ইঞ্জিন প্রথম স্টারহপার টেস্ট যানের সাথে ২০১৯ সালের জুলাই মাসে উড্ডয়ন করে এবং এটি প্রথম পূর্ণ-প্রবাহিত পর্যায়যুক্ত দহন রকেট ইঞ্জিনে পরিণত হয়। ২০২০ সালের আগস্ট মাস পর্যন্ত, একটি পরিচালনাগত রকেট ইঞ্জিন দ্বারা নথিভুক্ত ৩৩০ বারে (৩৩ এমপিএ; ৪,৮০০ পিএসআই) পৌঁছানো সর্বোচ্চ জ্বলন চেম্বারের চাপের ঘটনা র‍্যাপ্টরের দখলে রয়েছে, আরডি-৭০১ রকেট ইঞ্জিনের ৩০০ বারের (৩০ এমপিএ; ৪,৪০০ পিএসআই) রেকর্ডকে ছাড়িয়ে গেছে।\n\n\n== তথ্যসূত্র =="}