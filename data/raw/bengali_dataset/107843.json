{"pageid": 107843, "title": "হ্যারি পটার অ্যান্ড দ্য ডেথলি হ্যালোস - পার্ট ১", "url": "https://bn.wikipedia.org/wiki?curid=107843", "content": "হ্যারি পটার অ্যান্ড দ্য ডেথলি হ্যালোস - পার্ট ১ ২০১০ সালে মুক্তিপ্রাপ্ত দুই পর্বের এপিক ফ্যান্টাসি চলচ্চিত্রের ১ম অংশ। ছবিটি ডেভিড ইয়েটস পরিচালিত এবং জে কে রাউলিং রচিত একই নামের একটি উপন্যাস অবলম্বনে স্টিভ ক্লোভস কর্তৃক লিখিত। ছবিটি প্রযোজনা করেন রাওলিং এবং ডেভিড হেয়ম্যান ও ডেভিড ব্যারন। এটি হ্যারি পটার চলচ্চিত্র সিরিজের সপ্তম তথা শেষ পর্ব। ছবিটি দুটি পর্বে বিভক্ত। এই ছবিতে দেখা যায়, হ্যারি পটার লর্ড ভল্ডেমর্টের অমরত্বের গোপন রহস্য হরক্রাক্সগুলির অনুসন্ধান করছে। এই ছবিতে হ্যারি পটারের ভূমিকায় অভিনয় করেছেন ড্যানিয়েল র‌্যাডক্লিফ; তার দুই বন্ধু রন উইজলি ও হারমায়োনি গ্রেঞ্জারের চরিত্রে অভিনয় করেছেন যথাক্রমে রুপার্ট গ্রিন্ট ও এমা ওয়াটসন। এছাড়াই এই ছবিতে অভিনয় করেছেন রালফ ফাইনেস, হেলেনা বনহ্যাম কার্টার ও অ্যালান রিকম্যান।\nএর প্রথম পর্বটি মুক্তি পেয়েছে ১৯শে নভেম্বর ২০১০ এবং দ্বিতীয় পর্বটি মুক্তি পেয়েছে ১৫ই জুলাই ২০১১তে ।\nএই চলচ্চিত্র দুইটির চিত্রনাট্য লিখেছেন স্টিভ ক্লোভস এবং পরিচালনা করেছেন ডেভিড ইয়েটস। এই চলচ্চিত্র দুইটির মাধ্যমেই শেষ হয়েছে বহুল আলোচিত ও জনপ্রিয় হ্যারি পটার সিরিজ।\n\n\n== কাহিনী ==\n\n\n=== পর্ব-১ ===\nহ্যারি, রন ও হারমায়োনির সামনে এখন কেবলমাত্র একটা পথই খোলা, ভলডেমর্টের অমরত্বের চাবিকাঠি হরক্রাক্সগুলো খুঁজে বের করা ও ধ্বংস করা। ভলডেমর্টের উত্থান এবং ক্ষমতা দখল যদিও তাদের লক্ষ্যের একমাত্র প্রতিবন্ধক, তাদেরকে প্রতিনিয়ত মুখোমুখি হতে হবে নির্মম বাস্তবতার। তাদের দীর্ঘ অভিযানের প্রতিটি পদে পদেই আছে বিপদের হাতছানি, ডেথ ইটার, স্ন্যাচার এবং ইনফেরি। এসব প্রতিবন্ধকতা মোকাবেলা করেই তাদেরকে তাদের লক্ষ্যের দিকে এগিয়ে যেতে হবে। এই দীর্ঘ অভিযানে তাদের আরো মুখোমুখি হতে হবে রহস্যময় ডেথলি হ্যালোসের, যা নিঃসন্দেহে অত্যন্ত গুরুত্বপূর্ণ।\n\n\n== অভিনয়ে ==\n\n\n== আরও দেখুন ==\nহ্যারি পটার অ্যান্ড দ্য ডেথলি হ্যালোস - পার্ট ২\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে হ্যারি পটার অ্যান্ড দ্য ডেথলি হ্যালোস - পার্ট ১   (ইংরেজি)\nঅলমুভিতে Harry Potter and the Deathly Hallows: Part I (ইংরেজি)\nরটেন টম্যাটোসে Harry Potter and the Deathly Hallows: Part I (ইংরেজি)\nবক্স অফিস মোজোতে Harry Potter and the Deathly Hallows: Part I (ইংরেজি)\nইন্টারনেট মুভি ডেটাবেজে হ্যারি পটার অ্যান্ড দ্য ডেথলি হ্যালোস - পার্ট ১   (ইংরেজি)\nঅলমুভিতে Harry Potter and the Deathly Hallows: Part II (ইংরেজি)\nরটেন টম্যাটোসে Harry Potter and the Deathly Hallows: Part II (ইংরেজি)\nবক্স অফিস মোজোতে Harry Potter and the Deathly Hallows: Part II (ইংরেজি)"}