{"pageid": 1141714, "title": "নিকেল (II) আয়োডাইড", "url": "https://bn.wikipedia.org/wiki?curid=1141714", "content": "নিকেল(II) আয়োডাইড একটি অজৈব যৌগ যার রাসায়নিক সংকেত NiI2। এটি নিকেল এবং আয়োডিনের একটি যৌগ।\n\n\n== প্রস্তুতি ==\nসোডিয়াম আয়োডাইডের সঙ্গে নিকেল(II) ক্লোরাইডের বিক্রিয়া করে নিকেল (II) আয়োডাইড প্রস্তুত করা হয়। এছাড়া আরো অনেক প্রক্রিয়া কয়েছে।\n\n\n== ধর্ম ==\nঅনার্দ্র নিকেল(II) আয়োডাইড কালো রঙের কঠিন পদার্থ। তবে সোদক কঠিন নিকেল(II) আয়োডাইডে ছয় অণু জল থাকে। তখন এর রঙ হয় নীলাভ-সবুজ। অনার্দ্র অবস্থায় জলের থেকে প্রায় ৫.৪ গুণ ভারী। এর ঘনত্ব ৫.৩৮৪ গ্রাম/সিসি। নিকেল(II) আয়োডাইডের পরাচৌম্বকত্ব ধর্ম রয়েছে। এটি জলে সহজেই দ্রবীভূত হয়ে নীলাভ-সবুজ রঙের জটিল লবণের জলীয় দ্রবণ তৈরি করে। এই জটিল লবণের জলীয় দ্রবণ থেকে  [Ni(H2O)6]I2 কে স্ফটিক আকারে আলাদা করা হয়। এই নীলাভ-সবুজ রঙটি সোদক নিকেল আয়োডাইড যৌগের বৈশিষ্ট্য।\n\n\n== ব্যবহার ==\nঅনুঘটক হিসাবে নিকেল আয়োডাইডের ব্যবহার দেখা যায়। কার্বনাইলেশন বিক্রিয়ায় অনুঘটক হিসাবে NiI2 কিছু শিল্পে ব্যবহার করা হয়।\n\n\n== তথ্যসূত্র =="}