{"pageid": 1091368, "title": "স্মাদার ল্যাভি", "url": "https://bn.wikipedia.org/wiki?curid=1091368", "content": "স্মাদার ল্যাভি একজন মিজরাহি মার্কিন-ইসরায়েলি নৃবিজ্ঞানী, লেখক, এবং কর্মী। তিনি মিশর, ইসরায়েল এবং ফিলিস্তিনের নৃবিজ্ঞানে বিশেষজ্ঞ। তিনি জাতি, লিঙ্গ এবং ধর্মের বিষয়গুলির উপর জোর দেন। তিনি ডেভিসের ক্যালিফোর্নিয়া বিশ্ববিদ্যালয়ের নৃবিজ্ঞানের ইমেরিতা অধ্যাপক, এবং বার্কলের ক্যালিফোর্নিয়া বিশ্ববিদ্যালয়ের জাতিগত গবেষণা বিভাগে একজন পরিদর্শক অধ্যাপক। ল্যাভি বার্কলের ক্যালিফোর্নিয়া বিশ্ববিদ্যালয় থেকে নৃবিজ্ঞানে ডক্টরেট ডিগ্রি অর্জন করেছিলেন (১৯৮৯) এবং ডেভিসের ক্যালিফোর্নিয়া বিশ্ববিদ্যালয়ে নৃবিজ্ঞানের সহকারী ও সহযোগী অধ্যাপক হিসেবে নয় বছর অতিবাহিত করেছেন।  তিনি \"দ্য পোয়েটিক্স অফ মিলিটারি অকুপেশন\" (ইউসি প্রেস, ১৯৯০) রচনা করেন এবং ১৯৯০ সালে নৃতাত্ত্বিক লেখার জন্য ভিক্টর টার্নার পুরস্কারের সম্মানজনক উল্লেখ পেয়েছিলেন। র‍্যাপড ইন দ্য ফ্ল্যাগ অফ ইজরায়েল: মিজরাহি সিঙ্গল মাদার্স অ্যাণ্ড ব্যুরোক্র্যাটিক টর্চার (বারঘান বুকস ২০১৪, নেব্রাস্কা বিশ্ববিদ্যালয় প্রেস ২০১৮) লেখার পর তিনি অ্যাসোসিয়েশন অফ মিডল ইস্ট উইমেন স্টাডিজ বুক অ্যাওয়ার্ড ২০১৫ প্রতিযোগিতায় সম্মানজনক উল্লেখ পেয়েছিলেন। র‍্যাপড ইন দ্য ফ্ল্যাগ অফ ইজরায়েল এর প্রথম সংস্করণ ২০১৫ সালের ক্লিফোর্ড গির্টজ বুক অ্যাওয়ার্ড প্রতিযোগিতায় সোসাইটি ফর দ্য এনথ্রোপলজি অব রিলিজিয়নে চূড়ান্ত পর্বের চারটি বইয়েরর মধ্যে একটি ছিল। তিনি ক্রিয়েটিভিটি/অ্যান্থ্রোপলজি (কর্নেল ইউপি, ১৯৯৩) এবং ডিসপ্লেসমেন্ট, ডায়াস্পোরা অ্যাণ্ড জিওগ্রাফিজ অফ আইডেন্টিটি (ডিউক ইউপি, ১৯৯৬) বই দুটির সহ-সম্পাদনা করেছেন। \"স্টেইং পুট: ক্রসিং দ্য ফিলিস্তিন-ইসরায়েল বর্ডার উইথ গ্লোরিয়া আনজালদিয়া,\" বইটি লিখে ল্যাভি আমেরিকান স্টাডিজ অ্যাসোসিয়েশনের ২০০৯ সালের গ্লোরিয়া আনজালদিয়া পুরস্কার জিতেছিলেন। এটি প্রকাশিত হয়েছিলঅ্যান্থ্রোপলজি এবং হিউম্যানিজমএ (২০১১)।  ২০১৩ সালে, স্মাদার ল্যাভি ইসরায়েল-ফিলিস্তিনের মিজরাই সম্প্রদায়ের আজীবন সেবার জন্য \"হার্ট অ্যাট ইস্ট\" সম্মান ফলক জিতেছিলেন।\n\n\n== শিক্ষা জীবন ==\nলাভি ১৯৮০ সালে হিব্রু ইউনিভার্সিটি অব জেরুজালেম থেকে সামাজিক নৃবিজ্ঞানে বিএ ডিগ্রি অর্জন করেন (মেজর: সমাজবিজ্ঞান এবং সামাজিক নৃবিজ্ঞান; মাইনর: মধ্যযুগীয় ইসলামী সভ্যতা, সঙ্গীতবিদ্যা)। ল্যাভি ১৯৮৯ সালে বার্কলের ক্যালিফোর্নিয়া বিশ্ববিদ্যালয় থেকে সাংস্কৃতিক নৃবিজ্ঞানে তাঁর পিএইচডি ডিগ্রি পেয়েছিলেন। তিনি তাঁর গবেষণামূলক শিরোনামে \"দ্য পোয়েটিকস অফ মিলিটারি অকুপেশন: মাজেইনা  অ্যালেগোরিস অফ বেদুইন আইডেন্টিটি আন্ডার ইস্রায়েলি অ্যাণ্ড ইজিপশিয়ান রুল\" এর জন্য, মিডল ইস্ট স্টাডিজ অ্যাসোসিয়েশন থেকে ম্যালকম এইচ কের গবেষণাপত্র পুরস্কারে ভূষিত হন। এটি পরে ইউনিভার্সিটি অব ক্যালিফোর্নিয়া প্রেস থেকে প্রকাশিত হয়েছিল।\n১৯৯০ সালে, ল্যাভি ডেভিসের ক্যালিফোর্নিয়া বিশ্ববিদ্যালয়ে নৃবিজ্ঞান এবং সমালোচনামূলক তত্ত্বের সহকারী অধ্যাপক হন, সেখানে ১৯৯৪ সালে তিনি একজন সহযোগী অধ্যাপক পদে উন্নীত হন। অধ্যাপক ল্যাভি ডায়াবলো ভ্যালি কলেজ (১৯৮৪), ইউ.সি. বার্কলে'স ফল ফ্রেশম্যান প্রোগ্রাম (১৯৮৫-৮৯), স্ট্যানফোর্ড (১৯৯৪), বিট বার্লস কলেজ (২০০১-০৭),ম্যাকালেস্টার কলেজ (২০০৭-০৯)ভার্জিনিয়া বিশ্ববিদ্যালয় (২০০৯-১০) এবং মিনেসোটা বিশ্ববিদ্যালয়ে (২০১০-১২) পরিদর্শক অধ্যাপক পদ গ্রহণ করেছিলেন।  অধ্যাপক ল্যাভি বেলাজিওর রকফেলার ফাউন্ডেশন (১৯৯৩) স্ট্যানফোর্ড হিউম্যানিটিজ সেন্টার (১৯৯৩-৯৪) মিনেসোটা বিশ্ববিদ্যালয়ের ইনস্টিটিউট অফ অ্যাডভান্সড স্টাডিজ, (২০১০-১১), সেন্টো ইনকন্ট্রি উমানি অ্যাসকোনা (২০১১), ইউনিভার্সিটি কলেজ কর্ক (২০১০-১৬), সেন্টার ফর মিডল ইস্টার্ন স্টাডিজ, ইউসি বার্কলে (২০১৩-১৪), বিয়াট্রিস বেইন রিসার্চ গ্রুপ, ইউসি বার্কলে (২০১২-১৬), সাইমন অ্যাণ্ড রিভা স্প্যাজ ভিজিটিং চেয়ার ইন জিউইশ স্টাডিজ, ডালহৌসি বিশ্ববিদ্যালয় (২০১৮-১৯), এবং ইউসি বার্কলের জাতিগত অধ্যয়ন বিভাগের (২০১৬-২৯) আবাসিক ফেলোশিপ প্রাপক ছিলেন।\n\n\n== তথ্যসূত্র ==\n\n\n== বহিঃসংযোগ ==\nস্মাদার ল্যাভি ক্যালিফোর্নিয়া বিশ্ববিদ্যালয়ের ওয়েবসাইটে; প্রকাশনার গ্রন্থপঞ্জি অন্তর্ভুক্ত\nস্মাদার ল্যাভি - নৃবিজ্ঞানের সমাজ -সাংস্কৃতিক শাখায় ইমেরিটাস অনুষদের সদস্য"}