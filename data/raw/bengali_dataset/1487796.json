{"pageid": 1487796, "title": "এ বি এম শওকত আলী", "url": "https://bn.wikipedia.org/wiki?curid=1487796", "content": "এ বি এম শওকত আলী একজন বাংলাদেশী কম্পিউটার প্রকৌশলী। তিনি ফিজি বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের অধ্যাপক এবং ঢাকায় অবস্থিত বাংলাদেশ ইউনিভার্সিটি অব বিজনেস অ্যান্ড টেকনোলজির (বিইউবিটি) বর্তমান উপাচার্য।\n\n\n== শিক্ষাজীবন ==\nশওকত রাজশাহী বিশ্ববিদ্যালয় থেকে ১৯৯০ সালে স্নাতক এবং ১৯৯১ সালে স্নাতকোত্তর ডিগ্রি অর্জন করেন। পরবর্তীকালে ২০০৫ সালে তিনি অস্ট্রেলিয়ার মোনাশ বিশ্ববিদ্যালয় থেকে পিএইচডি সম্পন্ন করেন।\n\n\n== কর্মজীবন ==\nএ বি এম শওকত আলী ১৯৯৭ সাল থেকে দেশ-বিদেশের বিভিন্ন বিশ্ববিদ্যালয়ে শিক্ষকতা, গবেষণা এবং প্রশাসনিক কাজে যুক্ত আছেন। বাংলাদেশে তিনি ইসলামী বিশ্ববিদ্যালয় ও রাজশাহী বিশ্ববিদ্যালয়ে শিক্ষকতা করেছেন। এছাড়া তিনি অস্ট্রেলিয়ার সেন্ট্রাল কুইন্সল্যান্ড বিশ্ববিদ্যালয়ে জ্যেষ্ঠ প্রভাষক এবং নিউজিল্যান্ডের ইউনিভার্সিটি অব অকল্যান্ড, দক্ষিণ কোরিয়ার কোরিয়া অ্যাডভান্সড ইনস্টিটিউট অব সায়েন্স অ্যান্ড টেকনোলজি এবং জাপানের কানসাই বিশ্ববিদ্যালয়ে অতিথি অধ্যাপক হিসেবে দায়িত্ব পালন করেছেন। সর্বশেষ তিনি ফিজি বিশ্ববিদ্যালয়ের কম্পিউটার বিজ্ঞান ও প্রকৌশল বিভাগে অধ্যাপক পদে কর্মরত ছিলেন। ২০২৪ সালে তিনি বাংলাদেশ ইউনিভার্সিটি অব বিজনেস অ্যান্ড টেকনোলজির উপাচার্য হিসেবে যোগদান করেন।\n\n\n== তথ্যসূত্র =="}