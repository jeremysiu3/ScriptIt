{"pageid": 1187522, "title": "ক্ষুদ্র নৃগোষ্ঠীর সাংস্কৃতিক ইনস্টিটিউট, বান্দরবান", "url": "https://bn.wikipedia.org/wiki?curid=1187522", "content": "ক্ষুদ্র নৃগোষ্ঠীর সাংস্কৃতিক ইনস্টিটিউট বাংলাদেশের বান্দরবান জেলার, বান্দরবান সদর উপজেলায় অবস্থিত। বৃহত্তর পার্বত্য চট্টগ্রাম অঞ্চলের ক্ষুদ্র নৃ-গোষ্ঠীর সাংস্কৃতিক ঐতিহ্য সংরক্ষণ, পরিচর্যা, উন্নয়ন ও চর্চা এবং লালনের লক্ষ্যে ১৯৮৫ সালে সংস্কৃতি মন্ত্রণালয়ের একটি বিশেষ প্রকল্পের মাধ্যমে এ ইনস্টিটিউটটি প্রতিষ্ঠা করা হয়।\n\n\n== ইতিহাস ==\n১৯৭৮ সালে রাঙামাটিতে উপজাতীয় সাংস্কৃতিক ইনস্টিটিউট প্রতিষ্ঠার ফলে অন্যান্য দুই পার্বত্য জেলায় ক্ষুদ্র নৃ-গোষ্ঠীর সাংস্কৃতিক ঐতিহ্য সংরক্ষণের প্রয়োজনীয়তা দেখা দেয়। এরই পরিপ্রেক্ষিতে শিক্ষা মন্ত্রণালয়ের (তৎকালীন ক্রীড়া ও সংস্কৃতি বিভাগ) প্রশাসনিক নিয়ন্ত্রণে ১৯৮৫ সালে বান্দরবানে ইনস্টিটিউটের একটি আঞ্চলিক কার্যালয় গঠন করা হয়। ১৯৮৮ সালে সংস্কৃতি বিষয়ক মন্ত্রণালয়ের নিয়ন্ত্রণাধীন সংস্থা হিসেবে একটি স্বতন্ত্র উপজাতীয় সাংস্কৃতিক ইনস্টিটিউট স্থাপন করে ইনস্টিটিউটটিকে প্রধান কার্যালয়ে রূপান্তর করা হয়। পরবর্তীতে ২০১০ সালে ক্ষুদ্র নৃগোষ্ঠী সাংস্কৃতিক প্রতিষ্ঠান আইন কার্যকর হওয়ার পর থেকে ইনস্টিটিউটের নাম পরিবর্তন করে ক্ষুদ্র নৃগোষ্ঠীর সাংস্কৃতিক ইনস্টিটিউট, বান্দরবান রাখা হয়।\n\n\n== কার্যক্রম ==\n\n\n=== প্রশিক্ষণ ===\nসাধারণ সঙ্গীত\nউপজাতীয় সঙ্গীত\nতাঁত বুনন ও পোষাক তৈরি প্রশিক্ষণ\nনৃত্য\nনাট্য\nকবিতা আবৃত্তি ও প্রমিত উচ্চারণ\nচিত্রাঙ্কন\n\n\n=== গবেষণা, প্রকাশনা ও গ্রন্থাগার ===\nক্ষুদ্র নৃগোষ্ঠীর ভাষা শিক্ষা কোর্স\nক্ষুদ্র নৃগোষ্ঠীর দুষ্প্রাপ্য সামগ্রী ও প্রত্নবস্তু সংগ্রহ\n\n\n== আরও দেখুন ==\nসংস্কৃতি বিষয়ক মন্ত্রণালয়\nবাংলাদেশের জাতিগোষ্ঠী\nবান্দরবান জেলা\n\n\n== তথ্যসূত্র =="}