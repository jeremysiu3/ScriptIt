{"pageid": 1119295, "title": "আবু ইউসুফ (অধ্যাপক)", "url": "https://bn.wikipedia.org/wiki?curid=1119295", "content": "আবু ইউসুফ (১৯৪৩ – ২০১০) একজন বাংলাদেশী শিক্ষাবিদ ও মুক্তিযোদ্ধা। তিনি চট্টগ্রাম বিশ্ববিদ্যালয়ের (চবি) ইসলামের ইতিহাস ও সংস্কৃতি বিভাগের অধ্যাপক ছিলেন। তিনি চবির উপ-উপাচার্য এবং ১৪তম উপাচার্য হিসেবে দায়িত্ব পালন করেন।\n\n\n== জন্ম ==\nতিনি ১৯৪৩ সালে চট্টগ্রামের হাটহাজারী উপজেলার পশ্চিম ধলই গ্রামে জন্মগ্রহণ করেন।\n\n\n== শিক্ষা ==\nআবু ইউসুফ চট্টগ্রাম বিশ্ববিদ্যালয়ের ইতিহাস বিভাগ থেকে স্নাতকোত্তর ডিগ্রি লাভ করেন। তিনি ভারতের জওহরলাল নেহেরু বিশ্ববিদ্যালয় থেকে ইতিহাসে এমফিল ও পিএইচডি ডিগ্রি অর্জন করেন।\n\n\n== কর্মজীবন ==\nআবু ইউসুফ চট্টগ্রাম বিশ্ববিদ্যালয়ের ইসলামের ইতিহাস ও সংস্কৃতি বিভাগে ১৯৭৩ সালে শিক্ষকতা শুরু করেন। তিনি দীর্ঘকাল বিশ্ববিদ্যালয়টিতে অধ্যাপনা করেছেন।\nআবু ইউসুফ একজন মুক্তিযোদ্ধা। তিনি ১৯৯৬ থেকে ২০০১ সাল পর্যন্ত চট্টগ্রাম বিশ্ববিদ্যালয়ের উপ-উপাচার্য এবং ২০০৯ সালের ২৫ ফেব্রুয়ারি থেকে ২০১০ সালের ২৮ নভেম্বর পর্যন্ত একই বিশ্ববিদ্যালয়ের ১৪তম উপাচার্য হিসেবে দায়িত্ব পালন করেন। বিশ্ববিদ্যালয়টির সেশনজট নিরসনে বিভিন্ন পদক্ষেপ গ্রহণের জন্য তিনি সমাদৃত।\n\n\n== মৃত্যু ==\nহৃদরোগে আক্রান্ত হয়ে ২০১০ সালের ২৮ নভেম্বর চট্টগ্রাম মেডিকেল কলেজ হাসপাতালে তিনি শেষনিঃশ্বাস ত্যাগ করেন।\n\n\n== তথ্যসূত্র =="}