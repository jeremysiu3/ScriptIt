{"pageid": 1116898, "title": "ইজাজ আহমেদ চৌধুরী", "url": "https://bn.wikipedia.org/wiki?curid=1116898", "content": "ইজাজ আহমেদ চৌধুরী (১ জানুয়ারি ১৯৪৫ — ২৯ সেপ্টেম্বর ২০২২) বাংলাদেশ সেনাবাহিনীর অবসরপ্রাপ্ত মেজর জেনারেল। তিনি বাংলাদেশ রাইফেলসের মহাপরিচালক হিসেবে ১২ ফেব্রুয়ারি ১৯৯৫ থেকে ১৮ জুলাই ১৯৯৬ পর্যন্ত দায়িত্ব পালন করেন।\n\n\n== কর্মজীবন ==\nইজাজ আহমেদ চৌধুরীর জন্ম সিলেটের গোলাপগঞ্জে। তিনি ১৯৭১ সালে মুক্তিযুদ্ধে কর্মরত ছিলেন দ্বিতীয় ইস্ট বেঙ্গল রেজিমেন্টে। ২৫ মার্চ ঢাকায় গণহত্যার পর দ্বিতীয় ইস্ট বেঙ্গলের মেজর কাজী মুহাম্মদ শফিউল্লাহর নেতৃত্বে বিদ্রোহ করে মুক্তিযুদ্ধে যোগ দেন তিনি। যুদ্ধকালীন সময়ে তিনি আশ্রমবাড়ি সাব সেক্টরের অধিনায়কের দায়িত্ব পালন করেন। বাংলাদেশ স্বাধীন হবার পর তিনি সেনাবাহিনীতে গুরুত্বপূর্ণ বিভিন্ন দায়িত্ব পালন করেন। এর মধ্যে ৬৬ পদাতিক ডিভিশনের জিওসি হিসেবে দায়িত্ব পালন করেন। তিনি বাংলাদেশ রাইফেলসের মহাপরিচালক হিসেবে ১২ ফেব্রুয়ারি ১৯৯৫ থেকে ১৮ জুলাই ১৯৯৬ পর্যন্ত দায়িত্ব পালন করেন।\n\n\n=== সেনা বিদ্রোহের অভিযোগ ===\n২৫ মে ১৯৯৬ সালে ব্যর্থ সেনা অভ্যুত্থানের অভিযোগে তাকে বাধ্যতামূলক অবসর পাঠানো হয়।\n\n\n== তথ্যসূত্র =="}