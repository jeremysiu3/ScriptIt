{"pageid": 109183, "title": "বিসিআইসি কলেজ", "url": "https://bn.wikipedia.org/wiki?curid=109183", "content": "বিসিআইসি কলেজ বাংলাদেশ কেমিক্যাল ইন্ডাষ্ট্রিজ কর্পোরেশন (শিল্প মন্ত্রণালয়) কর্তৃক পরিচালিত একটি স্বনামধন্য শিক্ষাপ্রতিষ্ঠান। কলেজটি সুশৃঙ্খলভাবে পরিচালনা ও শিক্ষার মান আরো বৃদ্ধির লক্ষ্যে এটি ২০১৮ সাল থেকে বাংলাদেশ সেনাবাহিনীর অফিসার দ্বারা পরিচালিত হচ্ছে। শৃঙ্খলা,শিক্ষা,নৈতিকতা এবং মানবিতা এই চারটি স্তম্ভের উপর ভিত্তি করে কলেজটি পরিচালিত হয়। কলেজটি মিরপুর বোটানিক্যাল গার্ডেন (জাতীয় উদ্ভিদ উদ্যান) ও ঢাকা চিড়িয়াখানার কোল ঘেঁষে ৫.১৬ একর এলাকার অবস্থিত। যেখানে একদিকে রয়েছে রাজধানী শহরের সার্বিক সুবিধাদি; অপর দিকে রয়েছে শ্যামলীময় পল্লী-প্রকৃতির বিদ্যালাভোপযোগী পরিবেশ। ১৯৮৩ সালে স্কুল শাখার মাধ্যমে কলেজের যাত্রা শুরু। বিসিআইসি স্কুল শাখাও বিসিআইসি কলেজ নামে পরিচিত। বর্তমানে শুধু কলেজ শাখায় ছাত্র-ছাত্রীর সংখ্যা ২০০০ এর অধিক।\n\n১৯৯১ সালে কলেজ শাখার বিজ্ঞান বিভাগের পথ চলা শুরু।\n১৯৯৬ সাল থেকে ব্যবসায় শিক্ষা বিভাগের যাত্রা শুরু।\n১৯৯৭ সাল থেকে মানবিক বিভাগের যাত্রা শুরু।\nএ কলেজে রয়েছেঃ প্রশস্ত শ্রেণীকক্ষ, বিষয়ভিত্তিক গবেষণাগার, ৬৫০০ বই বিশিষ্ট লাইব্রেরী, মসজিদ, খেলাধুলার মাঠ, কম্পিউটার ও সাচিবিক বিদ্যা ল্যাব। আর এগুলোর সাথে নিয়মিত আন্তঃ ও জাতীয় পর্যায়ের সহপাঠ কার্যক্রম কলেজটিকে করে তুলেছে ঢাকা শিক্ষা বোর্ডের অন্যতম সেরা কলেজগুলোর মধ্যে একটি।\n\n\n== বহিঃসংযোগ ==\nবিসিআইসি কলেজ"}