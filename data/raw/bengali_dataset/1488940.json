{"pageid": 1488940, "title": "পূর্ণিমা (ভারতীয় অভিনেত্রী)", "url": "https://bn.wikipedia.org/wiki?curid=1488940", "content": "পূর্ণিমা দাস ভার্মা (জন্ম: মেহেরবানু মোহাম্মদ আলী; ২ মার্চ ১৯৩৪ - ১৪ আগস্ট ২০১৩) ছিলেন একজন ভারতীয় অভিনেত্রী যিনি প্রধানত হিন্দি ভাষার চলচ্চিত্রে কাজ করেছিলেন । তিনি ছিলেন পরিচালক মহেশ ভাটের মাসী এবং অভিনেতা ইমরান হাশমীর দাদি ।\n\n\n== ব্যক্তিগত জীবন ==\n১৯৩৪ সালে ২ মার্চ মেহেরবানু মোহাম্মদ আলী জন্মগ্রহণ করেন। তাঁর বড় বোন শিরিন, পরিচালক মহেশ ভাট এবং মুকেশ ভাটের মা। মেহেরবানুর প্রথম স্বামী ছিলেন একজন সাংবাদিক সৈয়দ শওকত হাশমি, যিনি ভারত বিভক্তির সময় পাকিস্তানে চলে যান। এই প্রথম বিবাহ থেকে তাঁর এক পুত্র, আনোয়ার হাশমী (ইমরান হাশমীর পিতা), যিনি ১৯৬৮ সালে “বাহারোঁ কে মঞ্জিল” ছবিতে ফারিদা জলালের বিপরীতে অভিনয় করেন। ১৯৫৪ সালে, তিনি দ্বিতীয়বার বিয়ে করেন চলচ্চিত্র নির্মাতা ভগবান দাস ভার্মাকে। মেহেরবানু চলচ্চিত্র জগতে প্রবেশ করার সময় নিজের নাম পরিবর্তন করে ‘পূর্ণিমা’ রাখেন।\n\n\n== কর্মজীবন ==\nপূর্ণিমা ৮০টিরও বেশি বলিউড ছবিতে অভিনয় করেছেন। তিনি ৪০-এর দশকের শেষ থেকে ৫০-এর দশক পর্যন্ত জনপ্রিয় হিন্দি চলচ্চিত্র অভিনেত্রী ছিলেন। তাঁর উল্লেখযোগ্য চলচ্চিত্রগুলির মধ্যে রয়েছে পাতঙ্গা (১৯৪৯), জোগান (১৯৫০), সগাই (১৯৫১), জাল (১৯৫২), অরাত (১৯৫৩), অজয় দেবগনের প্রথম চলচ্চিত্র ফুল অউর কাঁটে-তে একটি ভূমিকা, এবং মহেশ ভাট পরিচালিত নাম চলচ্চিত্রে সঞ্জয় দত্তের পর্দার ঠাকুমার চরিত্র। তিনি জঞ্জীর ছবিতে অমিতাভ বচ্চনের মায়ের ভূমিকাও পালন করেছিলেন। \n\n\n== মৃত্যু ==\nপূর্ণিমা জীবনের শেষ কয়েক বছরে আলঝেইমার রোগে আক্রান্ত ছিলেন এবং ১৪ আগস্ট, ২০১৩ সালে মারা যান। পরে মহেশ ভাট টুইটারে প্রকাশ করেন, \"আমার খালা পূর্ণিমা, আমাদের পরিবারের প্রথম তারকা এবং যিনি এমরান হাশমির ঠাকুমা, জীবনের সায়াহ্নে প্রবেশ করেছেন।\n\n\n== নির্বাচিত চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পূর্ণিমা   (ইংরেজি)"}