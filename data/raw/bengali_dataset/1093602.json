{"pageid": 1093602, "title": "ধীরজ সিং মৈরংথেম", "url": "https://bn.wikipedia.org/wiki?curid=1093602", "content": "ধীরজ সিং মৈরংথেম (হিন্দি: धीरज सिंह मोइरंगथेम, ইংরেজি: Dheeraj Singh Moirangthem; জন্ম: ৪ জুলাই ২০০০; ধীরজ সিং নামে সুপরিচিত) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লিগের শীর্ষ স্তর ইন্ডিয়ান সুপার লিগের ক্লাব গোয়া এবং ভারত জাতীয় দলের হয়ে গোলরক্ষক হিসেবে খেলেন।\nভারতীয় ফুটবল ক্লাব এআইএফএফ এলিটের যুব পর্যায়ের হয়ে খেলার মাধ্যমে ধীরজ ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, ভারতীয় ক্লাব ইন্ডিয়ান অ্যারোসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ইন্ডিয়ান অ্যারোসের হয়ে মাত্র এক মৌসুমে ৬ ম্যাচে অংশগ্রহণ করার পর ২০১৮–১৯ মৌসুমে তিনি কেরল ব্লাস্টার্সে যোগদান করেছেন। কেরল ব্লাস্টার্সে এক মৌসুম অতিবাহিত করার পর এটিকের সাথে চুক্তি স্বাক্ষর করেছেন, যেখানে তিনি ১ ম্যাচে অংশগ্রহণ করেছেন। পরবর্তীকালে, তিনি মোহনবাগান সুপার জায়ান্টের হয়ে খেলেছেন। ২০২১–২২ মৌসুমে, তিনি মোহনবাগান সুপার জায়ান্ট হতে ভারতীয় ক্লাব গোয়ায় যোগদান করেছেন।\n২০১৫ সালে, ধীরজ ভারত অনূর্ধ্ব-১৭ দলের হয়ে ভারতের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nধীরজ সিং মৈরংথেম ২০০০ সালের ৪ঠা জুলাই তারিখে ভারতের মণিপুরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nধীরজ ভারত অনূর্ধ্ব-১৭ এবং ভারত অনূর্ধ্ব-২৩ দলের হয়ে খেলার মাধ্যমে ভারতের প্রতিনিধিত্ব করেছেন। ভারত অনূর্ধ্ব-১৭ দলের হয়ে তিনি ২০১৭ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে তার দল গ্রুপ পর্ব শেষে কোন পয়েন্ট অর্জন করতে ব্যর্থ হয়ে গ্রুপ পর্ব থেকেই বিদায় নিয়েছিল। এই আসরে তিনি ৩ ম্যাচে অংশগ্রহণ করেছিলেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ধীরজ সিং মৈরংথেম  (ইংরেজি)  \nট্রান্সফারমার্কেটে ধীরজ সিং মৈরংথেম (ইংরেজি) \nওয়ার্ল্ডফুটবল.নেটে ধীরজ সিং মৈরংথেম (ইংরেজি) \nইএসপিএন এফসিতে ধীরজ সিং মৈরংথেম (ইংরেজি)"}