{"pageid": 1147897, "title": "মেভলুত চাভুশওলু", "url": "https://bn.wikipedia.org/wiki?curid=1147897", "content": "মেভলুত চাভুশওলু বা চাভুসওগ্লু (তুর্কি উচ্চারণ: [mevlyt ˈtʃavuʃˌoːɫu]; জন্ম ৫ ফেব্রুয়ারি ১৯৬৮) একজন তুর্কি কূটনীতিক এবং রাজনীতিবিদ। তিনি ২৪ নভেম্বর ২০১৫ সাল থেকে তুরস্কের পররাষ্ট্র মন্ত্রী হিসেবে দায়িত্ব পালন করেছেন।\nতিনি এর আগে আগস্ট ২০১৪ থেকে আগস্ট ২০১৫ সালে একই পদে দায়িত্ব পালন করেন। তিনি তুরস্কের গ্র্যান্ড ন্যাশনাল অ্যাসেম্বলির সদস্য। তিনি সেখানে আন্টালিয়া প্রদেশের প্রতিনিধিত্ব করেন। ২০০২ সালের সাধারণ নির্বাচনে সাংসদ নির্বাচিত হন। তিনি ন্যায়বিচার ও উন্নয়ন দল (একেপি) এর প্রতিষ্ঠাতা সদস্য। তিনি ২০১০ সাল থেকে ২০১২ সাল পর্যন্ত কাউন্সিল অফ ইউরোপের সংসদীয় পরিষদের সভাপতি ছিলেন।\n\n\n== ব্যক্তিগত জীবন ==\nচাভুশওলু বিবাহিত, তার এক সন্তান রয়েছে। তিনি তুর্কি, ইংরেজি, জার্মান এবং জাপানি ভাষায় কথা বলেন। তিনি রুশ ভাষায়ও সীমিত পরিসরে কথা বলেন। তিনি নিজেকে \"মধ্যমপন্থী” বলে বর্ণনা করেন। তার ভাই হাসান আলানিয়াস্পোর ফুটবল ক্লাবের সভাপতি।\n\n\n== সম্মান ও পদক ==\n\n\n== আরও দেখুন ==\nন্যায়বিচার ও উন্নয়ন দল (তুরস্ক)\n\n\n== তথ্যসূত্র =="}