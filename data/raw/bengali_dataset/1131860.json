{"pageid": 1131860, "title": "পসন্দা", "url": "https://bn.wikipedia.org/wiki?curid=1131860", "content": "পসন্দা (উর্দু: پسندہ‎‎) হল ভারতীয় উপমহাদেশের একটি জনপ্রিয় শাহী মোঘলাই মাংসের খাবার, যেটি বিশেষ করে উত্তর ভারত, রামপুর, হায়দ্রাবাদ এবং পাকিস্তানে বিখ্যাত। এটি মুঘল সম্রাটদের দরবারে পরিবেশিত খাবার থেকে উদ্ভূত হয়েছে। শব্দটি উর্দু শব্দ \"পসন্দে\"র একটি ভিন্ন নাম যার অর্থ \"প্রিয়\", যা ঐতিহ্যগতভাবে রান্নায় ব্যবহৃত মাংসের প্রধান অংশকে বোঝায়।\n\n\n== উপাদান এবং প্রস্তুতি ==\nমূলত পসন্দা ভেড়ার বা ছাগলের মাংস দিয়ে তৈরি হয়। এগুলি সরু লম্বা খণ্ডে কেটে চ্যাপ্টা করা হয়, জারিত করা হয় এবং মসলা দিয়ে ভাজা হয়। পাকিস্তানে পসন্দাগুলি সাধারণত গরুর মাংসের ফালিকে সরু লম্বা খণ্ডে কেটে চ্যাপ্টা করে তৈরি করা হয়। বর্তমান সময়ে, মুরগি এবং বাগদা চিংড়ি ব্যবহার করেও পসন্দা তৈরি করা হয়।; প্রতিটি ক্ষেত্রেই, রন্ধনপ্রক্রিয়া এবং বাকি উপাদানগুলি সাধারণত একই থাকে।\nমাংস কেটে চ্যাপ্টা করার পর, এটি দই, লঙ্কা গুঁড়া, এবং অনেক মসলা ও ফোড়ন সমন্বিত একটি জারণে রাখা হয়, মসলার মধ্যে সাধারণত জিরা, গোল মরিচের গুঁড়ো, এলাচ এবং রসুন অন্তর্ভুক্ত থাকে। কয়েক ঘন্টা জারণ করার পর, মাংস অন্যান্য কয়েকটি উপাদানের সাথে একত্রে একটি রন্ধন পাত্রে রাখা হয় যেগুলি দিয়েই \"পসন্দা\" তৈরি হয়ে যায়—সেগুলি হল পিঁয়াজ, ধনে, মরিচ, এবং কখনও কখনও দারুচিনি বা গোল মরিচ—তারপর ৩০ মিনিট থেকে এক ঘন্টা ধরে ধীরে ধীরে সেটি ভাজা হয়। এর পরে খাবারটি টমেটো বা বাদাম (যে ক্ষেত্রে এটি বাদাম পসন্দা নামে পরিচিত) দিয়ে সাজানো যেতে পারে। এটি প্রায়ই সাদা ভাত বা নান দিয়ে পরিবেশন করা হয়।\n\n\n== ইতিহাস ==\nযদিও এই খাবারটির আবিষ্কার মুঘল দরবার থেকে হয়েছে, এর রন্ধন প্রণালীটি পূর্ব-বিদ্যমান কোন রান্নার কৌশলের বিকাশ হতে পারে, কারণ খ্রিস্টীয় ১২ শতকে মানসোল্লাসার জন্য একই ধরনের প্রস্তুতির পদ্ধতি বর্ণনা করা হয়েছে।\n\n\n== বৈকল্পিক: কাবাব ==\nযদিও পসন্দা সাধারণত মাংসের খাবার হিসেবে পরিবেশন করা হয়, এটি কাবাব আকারেও প্রস্তুত করা যেতে পারে। খাবারটির স্বাদ এবং বাদামের সাথে এর সংযোগের জন্য, পসন্দাকে ক্রিম, নারকেল দুধ বা দই এবং বাদাম দিয়ে তৈরি হালকা ঝোলের তরকারিও বোঝায়।\n\n\n== আরও দেখুন ==\nভেড়ার মাংসের খাদ্য তালিকা\nমাংসের পাকিস্তানি খাবার\n খাদ্য প্রবেশদ্বার\n ভারত প্রবেশদ্বার\n পাকিস্তান প্রবেশদ্বার\n\nটেমপ্লেট:Pakistani dishes"}