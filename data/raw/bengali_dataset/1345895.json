{"pageid": 1345895, "title": "পবিত্র সরকার", "url": "https://bn.wikipedia.org/wiki?curid=1345895", "content": "ড.পবিত্র সরকার (জন্ম: ২৮ মার্চ, ১৯৩৭) একজন ভারতীয় বাঙালি ভাষাতাত্ত্বিক পণ্ডিত, সাহিত্যিক, নাট্যসমালোচক,  শিক্ষাবিদ ও গবেষক। বিভিন্ন বিষয়ে মননশীল প্রবন্ধ রচনার খ্যাতিমান ব্যক্তিত্ব।  শিশুসাহিত্যিক, রবীন্দ্র সংগীত শিল্পী ও নাট্যব্যক্তিত্ব হিসাবেও সুপরিচিত তিনি গদ্য রচনার জন্য ২০০০ খ্রিস্টাব্দে পশ্চিমবঙ্গ বাংলা আকাদেমি  প্রদত্ত বিদ্যাসাগর পুরস্কার, জাতীয় সংহতির জন্য ইন্দিরা গান্ধী অ্যাওয়ার্ড ফর ন্যাশনাল ইন্টিগ্রেশন লাভ করেন। এছাড়াও ২০১৯ খ্রিস্টাব্দে জাপানের তৃতীয় সর্বোচ্চ নাগরিক সম্মান 'দ্য অর্ডার অফ দ্য রাইজিং সান, গোল্ড অ্যান্ড সিলভার রেজ' শিরোপায় সম্মানিত হন। \n\n\n== জন্ম ও শিক্ষাজীবন ==\nঅধ্যপক ড. পবিত্র সরকারের জন্ম ১৯৩৭ খ্রিস্টাব্দের ২৮ মার্চ  ব্রিটিশ ভারতের অধুনা  বাংলাদেশের তৎকালীন ঢাকা জেলার সাভারের ধামরাই নিকট বলিহারপুর গ্রামে এক মাহিষ্য পরিবারে।  স্বাধীনতা লাভ ও দেশভাগের পর ১৯৪৭ খ্রিস্টাব্দে ছিন্নমূল হয়ে কলকাতায় আসেন। উচ্চ শিক্ষা কলকাতা শহরেই। তিনি কলকাতা বিশ্ববিদ্যালয়ের অন্যতম মেধাবী ও সেরা শিক্ষার্থী ছিলেন। তিনি স্নাতক ও স্নাতকোত্তর উভয় পরীক্ষায় সর্বোচ্চ স্থান অর্জন করেন। স্নাতকোত্তর ডিগ্রি লাভের পর কিছুদিন তিনি কলকাতার  বঙ্গবাসী কলেজে শিক্ষকতা করেন। পরে ১৯৬৩ খ্রিস্টাব্দ হতে ১৯৬৯ খ্রিস্টাব্দ পর্যন্ত তিনি  যাদবপুর বিশ্ববিদ্যালয়ে প্রভাষক পদে অধ্যাপনা করেন। ১৯৬৯ খ্রিস্টাব্দে বিশ্ববিদ্যালয়ের ফুলব্রাইট স্কলারশিপ নিয়ে মার্কিন যুক্তরাষ্ট্রে যান। শিকাগো বিশ্ববিদ্যালয়ের স্নাতকোত্তর ডিগ্রি লাভের পর  ভাষাবিজ্ঞানের উপর গবেষণা করে পিএইচডি ডিগ্রি অর্জন করেন। শেষের দুবছর ১৯৭৫ খ্রিস্টাব্দ পর্যন্ত তিনি মিনেসোটা বিশ্ববিদ্যালয়ে অধ্যাপনা করেন।\n\n\n== কর্মজীবন ==\nদেশে ফিরে পুনরায় যাদবপুর বিশ্ববিদ্যালয়ে যোগ দেন। পদোন্নতির পর তিনি ১৯৯০ খ্রিস্টাব্দ হতে টানা সাত বৎসর  রবীন্দ্রভারতী বিশ্ববিদ্যালয়ের উপাচার্য পদে ছিলেন। পরবর্তীতে তিনি ওয়েস্ট বেঙ্গল স্টেট কাউন্সিল অফ হায়ার এডুকেশন তথা পশ্চিমবঙ্গ উচ্চ শিক্ষা সংসদের সহ-সভাপতি হন। ২০০৩ খ্রিস্টাব্দে অবসর গ্রহণ করেন। অধ্যাপক সরকার বাংলা ও ইংরেজিতে শতাধিক গ্রন্থ রচনা করেছেন। তিনি দেশের বিভিন্ন সাহিত্য ও সংস্কৃতির প্রতিষ্ঠানের সঙ্গে ঘনিষ্ঠভাবে যুক্ত আছেন।  তার রচিত সম্পাদিত উল্লেখযোগ্য গ্রন্থগুলি হল-\n\nপ্রবন্ধ সংকলন-\nভাষা নিয়ে ভাবছেন তো (২০০২) সংবাদ, কলকাতা\nলোকভাষা লোকসংস্কৃতি (২০০৪) চিরায়ত, কলকাতা\nবাংলা ব্যাকরণ প্রসঙ্গ (২০০৬), দে'জ পাবলিশার্স, কলকাতা\nগদ্যরীতি পদ্যরীতি (২০০৬) সাহিত্যলোক\nনাট্যমঞ্চ নাট্যরূপ (২০০৮), দে'জ পাবলিশার্স কলকাতা\nনাটকের সন্ধানে (২০০৮), প্রতিভাস কলকাতা\nশিক্ষা ও চেতনা (২০০৯) প্রগতিশীল প্রকাশক কলকাতা\nভাষা দেশ কাল মিত্র ও ঘোষ কলকাতা\nভাষাপ্রেম ভাষাবিরোধ দে'জ পাবলিশার্স কলকাতা\nভাষামনন:বাংলা মনীষা পুনশ্চ\nহীরের আংটি আজকাল পাবলিশার্স\nকথাসূত্র মিত্র ও ঘোষ কলকাতা\nপ্রকরণ তথা মনোগ্রাফ-\nলোকসংস্কংতির নন্দন তত্ত্ব (১৯৯৬) পশ্চিমবঙ্গ বাংলা আকাদেমি\nবাংলা লেখার সহজ পথ (২০০১) সৃষ্টি\nবাংলা বলো দে'জ পাবলিশার্স কলকাতা\nবাংলা বানান সংস্কার:সমস্যা ও সম্ভাবনা দে'জ পাবলিশার্স কলকাতা\nধর্ম, কুসংস্কার,শিক্ষা ন্যাশনাল বুক এজেন্সি\nশিক্ষায় সাম্প্রদায়িক আক্রমণ  ন্যাশনাল বুক এজেন্সি\nছন্দতত্ত্ব ছন্দরূপচিরায়ত কলকাতা\n\n\n== তথ্যসূত্র =="}