{"pageid": 1345319, "title": "গুলাই", "url": "https://bn.wikipedia.org/wiki?curid=1345319", "content": "গুলাই হল এক শ্রেণীর মশলাদার এবং সমৃদ্ধ স্টু যা সাধারণত ইন্দোনেশিয়া,  মালয়েশিয়া এবং সিঙ্গাপুরে খাওয়া হয়। এই খাবারের প্রধান উপাদানগুলি হল, হাঁস-মুরগির মাংস, ছাগলের মাংস, গরুর মাংস, মাটন, বিভিন্ন ধরণের ওফাল, মাছ এবং সামুদ্রিক খাবার, শাকসবজি (যেমন কাসাভা পাতা), কাঁচা কাঁঠাল এবং কলার কান্ড।\nগুলাইকে প্রায়ই ইন্দোনেশিয়ান কারি হিসাবে বর্ণনা করা হয়,     যদিও এটিকে মালয়েশিয়া এবং সিঙ্গাপুরে স্থানীয় খাবার হিসেবেও বিবেচনা করা হয়। গুলাই হল সেদেশের তরকারিজাতীয় খাবারের একটি সাধারণ নাম, যদিও ইন্দোনেশিয়ান, মালয়েশিয়ান এবং সিঙ্গাপুরের রন্ধনপ্রণালীতে কারি (তরকারি)  শব্দটিরও ব্যবহার রয়েছে।\n\n\n== উপাদান ==\nগুলাই খাবারটি সাধারণত ঘন  হলুদ রঙের হয় কারণ এতে বিশেষভাবে হলুদ যোগ করা হয়। গুলাই -এর উপাদানের মধ্যে রয়েছে হলুদ, ধনে, কালো মরিচ, গালাঙ্গাল, আদা, কাঁচামরিচ, শ্যালট, রসুন, মৌরি, লেমনগ্রাস, দারুচিনি এবং ক্যারাওয়ের মতো মশলা থাকে। এই মশলাগুলি বেটে একসাথে মেশানো হয় এবং প্রধান খাবারের উপাদানগুলির সাথে যোগ করে তার মধ্যে নারকেল দুধ মিশিয়ে রান্না করা হয়।  মালয়েশিয়াতে খাবারের জন্য প্রস্তুত গ্রেভি ঘন করতে কেরিসিক যোগ করা হয়। \nগুলাই রন্ধনপ্রনালীর উপাদানে অঞ্চল্ভেদে সামান্য ভিন্নতা দেখা যায়। উদাহরণস্বরূপ, জাভাতে গুলাইয়ের রঙ বেশিরভাগই হালকা হলুদ হয়, যেখানে সুমাত্রায় এই খাবারের রং আবার লালচে হয়। পালেমবাং-এ, গুলাই রসুন, শ্যালোট, হলুদ, হলুদ পাতা এবং আনারসের মতো উপাদানগুলি নিয়ে তৈরি হয়। পশ্চিম সুমাত্রার মিনাংকাবাউ ভূমিতে, রুকু-রুকু পাতা ( Ocimum tenuiflorum) গুলাইয়ের একটি আবশ্যিক উপাদান। গুলাইয়ের জাভানিজ প্রকরনে ধনেপাতা মেশানো হয়। জাভানিজ আরেকটি বৈশিষ্ট্য হল এই যে, এতে প্রায়শই তেঁতুল যোগ করা হয় যাকে গুলে বলা হয়, এটিকে গুলাইয়ের অন্যান্য সংস্করণের তুলনায় কিছুটা টক স্বাদ দেয়। \n\n\n== তথ্যসূত্র =="}