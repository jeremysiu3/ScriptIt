{"pageid": 1173290, "title": "সৈয়দ এ কে এম এমদাদুল বারী", "url": "https://bn.wikipedia.org/wiki?curid=1173290", "content": "সৈয়দ এ কে এম এমদাদুল বারী (২৩ নভেম্বর ১৯৩৫ - ৭ সেপ্টেম্বর ২০২০) হলেন বাংলাদেশের স্বাধীনতা যুদ্ধের একজন সংগঠক, পাকিস্তান গণপরিষদের সাবেক সদস্য, ব্রাহ্মণবাড়িয়া জেলা পরিষদের সাবেক প্রশাসক। বাংলাদেশের স্বাধীনতা যুদ্ধ চলাকালে তিনি ২নং সেক্টর থে‌কে মু‌ক্তি‌যুদ্ধে অংশগ্রহণ ক‌রেন এবং বিজলা ক্যাম্পের সভাপতির দায়িত্ব পালন করেন।\n\n\n== জন্ম ও পারিবারিক পরিচিতি ==\nএমদাদুল বারী ১৯৩৫ সালের ২৩ নভেম্বর ততকালীন ব্রিটিশ ভারতের কুমিল্লা জেলার আখাউড়া মহুকুমার ধরখার ইউনিয়নের রাণীখার গ্রামে জন্মগ্রহণ করেন। তিনি দুই পুত্র ও তিন কন্যা সন্তানের জনক ছিলেন।\n\n\n== শিক্ষাজীবন ==\nরানীখার প্রাথ‌মিক বিদ্যালয়ে তার শিক্ষাজীবন শুরু হয়। তালশহর এআই স্কুল থে‌কে প্রথম বিভাগে মেট্রিকুলেশন ও কি‌শোরগঞ্জের ভৈরবের হাজী আসমত ক‌লেজ থে‌কে ইন্টারমিডিয়েট পাশ করে তিনি ঢাকা বিশ্ববিদ্যালয়ের অধীনে রাষ্ট্র‌বিজ্ঞা‌নে অর্নাস ক‌রেন। এরপর কুমিল্লা আইন কলেজ থেকে তিনি আইন শাস্ত্রে স্নাতক ডিগ্রি নেন।\n\n\n== কর্ম জীবন ==\n১৯৬৫ সা‌লে কু‌মিল্লা‌তে আইনজীবী পেশায় নিযুক্ত হন এবং ১৯৬৬ সা‌লে ব্রাহ্মণবা‌ড়িয়া আদালতে আইন পেশা শুরু করেন। রাজনৈতিক বিভিন্ন কাজের পাশাপাশি তিনি জীবনের শেষ সময় পর্যন্ত এতেই যুক্ত ছিলেন।\nতিনি ২০১১ সালে ব্রাহ্মণবাড়িয়া জেলা প‌রিষদ প্রশাসক নিযুক্ত হন ।\n\n\n== রাজনৈতিক জীবন ==\nমাত্র ৩৫ বছর বয়সে ১৯৭০ সালের পাকিস্তানের সাধারণ নির্বাচনে তিনি পাকিস্তান গণপরিষদের সদস্য নির্বাচিত হন।\n\n\n== স্বাধীনতা যুদ্ধে অবদান ==\n১৯৭১ সালে বাংলাদেশের মহান স্বাধীনতা যুদ্ধে তিনি সরাসরি অংশগ্রহণ করেন। তিনি ছিলেন মহান মুক্তিযুদ্ধের দক্ষিণ-পূর্ব রণাঙ্গনের প্রচার দপ্তরের সভাপতি।\n\n\n== মৃত্যু ==\n২০২০ সালের ৭ সেপ্টেম্বর সন্ধ্যা ৬টা ৫০ মিনিটে তিনি ঢাকার সম্মিলিত সামরিক হাসপাতালে মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ =="}