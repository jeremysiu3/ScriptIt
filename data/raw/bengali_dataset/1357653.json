{"pageid": 1357653, "title": "ওগদোয়াদ (মিশরীয়)", "url": "https://bn.wikipedia.org/wiki?curid=1357653", "content": "মিশরীয় পুরাণে ওগদোয়াদ (প্রাচীন গ্রিক: ὀγδοάς \"অষ্টক\"; মিশরীয়: ḫmnyw, ḫmnw \"আট\" শব্দের এক বহুবচনাত্মক নিসবা) ছিলেন হার্মোপোলিসে পূজিত আটজন আদ্যকালীন দেবদেবী।\nমিশরের পুরনো রাজ্যের সময়কালে ওগদোয়াদের উল্লেখ পাওয়া যায়। এই রাজ্যের শেষভাগে পিরামিড লিপির রচনাকালের সময় এই দেবগোষ্ঠী অচলিত হয়ে পড়েছিল এবং ধর্মতত্ত্ববিদ ছাড়া অধিকাংশ জনগণই তাঁদের অস্তিত্বের কথা ভুলে গিয়েছিলেন। মধ্য রাজ্যের সমসাময়িক কালে শবাধার লিপিতে অবশ্য তাঁদের কথা প্রায়শই উল্লিখিত হয়েছে। এই দেবগোষ্ঠীর প্রাচীনতম জ্ঞাত চিত্র-উল্লেখনা প্রথম সেতির রাজত্বকালের (নতুন রাজ্য, খ্রিস্টপূর্ব ত্রয়োদশ শতাব্দী) আগে পাওয়া যায় না। এই সময় হার্মোপোলিসের ধর্মতত্ত্ববিদগণ এই দেবগোষ্ঠীকে পুনরাবিষ্কার করেন এক অধিকতর বিস্তারিত সৃষ্টিপুরাণ রচনার জন্য।\nপ্রাচীন মিশরের শেষ পর্যায়ের রচনাগুলিতে ওগদোয়াদের দেবদেবীদের ব্যাঙ (দেব) ও সাপের (দেবী) মস্তকবিশিষ্ট রূপে চিত্রিত করা হত। শেষ রাজবংশ টলেমীয় শাসনে তাঁদের প্রায়শই এমনভাবেই দেখানো হত।\n\n\n== নাম ==\nআটজন দেবদেবীকে নারী-পুরুষ যুগলে বিন্যস্ত করা হত। নামগুলির অর্থ একই শুধু নামের শেষাংশে পার্থক্য রয়েছে।\n\n\n== প্রতীকতত্ত্ব ==\nনু ও নাউনেতের নামগুলি লেখা হত আকাশ ও জলের আদ্য-উপাধি যুক্ত করে এবং এর থেকেই স্পষ্ট অনূমিত হয় যে এঁরা আদ্যকালীন জলের প্রতিনিধিত্ব করেন।\nহেহু ও হেহুতের কোনও সহজে চিহ্নিতকরণ-যোগ্য আদ্য-উপাধি ছিল না; ব্রাশের (১৮৮৫) তত্ত্ব অনুযায়ী, এই নামগুলি যুক্ত ছিল একটি অ-সংজ্ঞায়িত বা সীমাহীন সংখ্যা হেহ-এর সঙ্গে। যা এর সঙ্গে গ্রিক এয়ন ধারণাটির সাদৃশ্য নির্দেশ করে। হেহুর কথা যে সংখ্যক পংক্তিতে উল্লিখিত হয়েছে তার প্রেক্ষাপটে যদিও ব্রাশ বলেছেন যে, এই নামগুলি সম্ভবত স্বর্গ ও পৃথিবীর মধ্যবর্তী বায়ুমণ্ডলের (অর্থাৎ দেবতা শু-এর) মূর্তিরূপ।\nকেকুই ও কেকুইত লিখিত হত একটি আদ্য-উপাধির সঙ্গে। এই উপাধিটি আকাশ চিত্রলিপির সঙ্গে একটি দণ্ড বা রাজদণ্ড যুক্ত অবস্থায় থাকত। যা ব্যবহৃত হত অন্ধকার বা অস্পষ্টতা বোঝাতে। kkw শব্দ ছিল \"অন্ধকার\" শব্দটির সাধারণ প্রতিশব্দ। যা এই দেবতাদের সঙ্গে আদ্যকালীন অন্ধকারের যোগের ইঙ্গিত বহন করে। এর সঙ্গে গ্রিক এরেবাসের তুলনা করা চলে। কিন্তু কোনও কোনও দিক থেকে এঁরা দিন ও রাতের অথবা রাত থেকে দিনের এবং দিন থেকে রাতেরও প্রতিনিধিত্ব করতে পারেন।\nচতুর্থ যুগলটির নামের কোনও নির্ভরযোগ্য প্রতীকী অর্থ পাওয়া যায় না। কারণ এই নামগুলির ভিন্ন ভিন্ন পাঠ পাওয়া যায়। কেরহ্ নামটির পরিবর্তে নি, নেনু, নু, অথবা আমুন এবং কেরহেত নামটির পরিবর্তে এননিত, নেনুইত, নেনু, নিত, অথবা আমুনেত নামগুলিও লেখা হত। কেরহ্ শব্দের সাধারণ অর্থ ছিল \"রাত্রি\"। কিন্তু সীমানানির্দেশক (\"বিরতি গ্রহণ, থামা, অস্বীকার করা\"র জন্য ডি৪১) অ-সক্রিয়তা বা বিশ্রামের আদর্শটির দিকেই ইঙ্গিত বহন করে।\nদেবদেবীদের এই চার যুগলের বৈশিষ্ট্যের কোনও নিশ্চিত পন্থা গ্রহণ করা যায় না। মনে হয় যে, প্রাচীন মিশরীয়দের মধ্যেও এঁদের কার্যকারিতা সম্পর্কে কোনও সুস্পষ্ট ধারণা ছিল না। তা সত্ত্বেও এঁদের উপর \"চার অস্তিত্বের স্বরূপবিষয়ক তত্ত্ব\" আরোপের চেষ্টা করা হয়েছিল।\nউদাহরণস্বরূপ, নতুন রাজ্যের প্রেক্ষাপটে কারেঙ্গা (২০০৪) \"প্রবহণশীলতা\" (\"বন্যা, জল\" অর্থে), \"অন্ধকার\", \"সীমাহীনতা\" ও \"অদৃশ্যতা\" (বা \"বিশ্রাম, অ-সক্রিয়তা\") শব্দগুলি ব্যবহার করেছেন।\n\n\n== আরও দেখুন ==\nএননিয়াদ\n\n\n== তথ্যসূত্র ==\n\n\n=== গ্রন্থপঞ্জি ===\nBaines, John D.; Shafer, Byron Esely; Silverman, David P.; Lesko, Leonard H. (১৯৯১), Religion in Ancient Egypt: Gods, Myths, and Personal Practice, Cornell University Press উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nBudge, E.A. (১৯০৪), The Gods of the Egyptians: Or, Studies in Egyptian Mythology, 1 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nDunand, Françoise; Zivie-Coche, Christiane (২০০৪), Gods and Men in Egypt: 3.000 BCE to 395 CE, Cornell University Press উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nHart, George (২০০৫), The Routledge Dictionary Of Egyptian Gods And Goddesses, Routledge, পৃষ্ঠা 113 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nSethe, Kurt (১৯২৯), Amun und die acht Urgötter von Hermopolis উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nSalmon, George (১৮৮৭), \"Ogdoad\",   Smith, William; Wace, Henry, A Dictionary of Christian Biography, Literature, Sects and Doctrines, IV, London: John Murray উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\n\nটেমপ্লেট:Ancient Egyptian religion"}