{"pageid": 1347344, "title": "মুক (খাদ্য)", "url": "https://bn.wikipedia.org/wiki?curid=1347344", "content": "মুক হল একটি কোরিয়ান খাবার যা খাদ্যশস্য, মটরশুটি বা বাদামের স্টার্চ যেমন বাকউইট, তিল এবং অ্যাকর্ন থেকে তৈরি হয়। এই খাবারটি প্রকৃতিগতভাবে অনেকটা জেলির মতো হয়। মুকের নিজস্ব গন্ধ নেই, তাই মুকের খাবারগুলি স্বাদযুক্ত করতে সয়া সস, তিলের তেল, কাটা পেঁয়াজকলি, চূর্ণ করা জিম (একধরনের সামুদ্রিক খাবার), মরিচের গুঁড়ো এবং বিভিন্ন সবজির সাথে মিশ্রিত করা হয়।\n\n\n== প্রকারভেদ ==\nমুকের বেশ কয়েকটি প্রকার আছে।\nডটোরি-মুক (কোরীয়: 도토리묵) হল মুকের একটি প্রকার যা ওক গাছের ফলের নির্যাস থেকে তৈরি করা হয়।\nমেমিল-মুক (কোরীয়: 메밀묵) ঢেমশির নির্যাস থেকে তৈরি হয়।\nনোকডু-মুক (কোরীয়: 녹두묵) মুগ ডালের মাড় দিয়ে তৈরি হয়।\nহোয়াংপো-মুক (কোরীয়: 황포묵), (নরং-মুকও বলা হয়), মুগ ডালের মাড় থেকে তৈরি হয় এবং গার্ডেনিয়া গাছ থেকে প্রস্তুত ভোজ্য রঙের দ্বারা এই খাবারে হলুদ রঙ যোগ করা হয়।\nক্কায়ে-মুক (কোরীয়: 깨묵) নামক মুক খাবারটি তিলের বীজ থেকে তৈরি হয়।\nএছাড়াও আছে সবুজ মটর মুক, চেওংপো মুক (কোরীয়: 청포묵) এবং হোয়াংপো মুক (কোরীয়: 황포묵)।\n\n\n== মুক দিয়ে তৈরি বিভিন্ন খাবার ==\n\nমুক-মুচিম (কোরীয়: 묵무침) খাবারটি গাঞ্জাং (কোরিয়ান সয়া সস ), তিল বা পেরিলা তেল, সূক্ষ্মভাবে কাটা সবুজ পেঁয়াজ, তিলের বীজ এবং লাল মরিচের গুঁড়ো দিয়ে তৈরি করা হয়। এটি কাটা শসা এবং বিভিন্ন পাতার সবজি যেমন কাটা লেটুস, বাঁধাকপি বা নাপা বাঁধাকপির সাথে মিশ্রিত করে খাওয়া যেতে পারে।\nতাংপিয়ং-চে (কোরীয়: 탕평채) খাবারটি পাতলা করে কাটা নকডু মুক, গরুর মাংস, সবজি এবং সামুদ্রিক শৈবাল দিয়ে তৈরি হয়।\nমুক-বোক্কেম (কোরীয়: 묵볶음) হল একটি ভাজা করা মুক খাবার। \nমুক-জাঙ্গাজ্জি (কোরীয়: 묵장아찌) হল গাঞ্জাং -এ মেরিনেট করা মুক খাবার।\nমুকজেয়ন (কোরীয়: 묵전) খাবারটি মুগ ডালের মাড় দিয়ে তৈরি মুক -কে প্যানে ভাজা করে এটি তৈরি করা হয়। \nমুক-সাবল (কোরীয়: 묵사발) বা মুকবাপ (কোরীয়: 묵밥) হল মুক এবং টুকরো করা সবজি দিয়ে তৈরি একধরনের ঠান্ডা স্যুপ।\n\n\n== তথ্যসূত্র =="}