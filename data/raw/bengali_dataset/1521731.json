{"pageid": 1521731, "title": "সাত বামন", "url": "https://bn.wikipedia.org/wiki?curid=1521731", "content": "১৮১২ সালে ব্রাদার্স গ্রিম -এর রূপকথার গল্প স্নো হোয়াইট -এর অন্যতম চরিত্রসমূহ হল এই সাত বামন । \n\n\n== ইতিহাস ==\nপ্রচলিত কিংবদন্তি অনুসারে সাতটি বামন একটি ছোট্ট কুটিরে থাকত এবং কাছাকাছি খনিতে কাজ করত। শীকারী যখন রাজকুমারী স্নো হোয়াইটকে দুষ্ট রাণীর রাজ্য থেকে পালিয়ে যেতে বলে, তখন রাজকুমারী সাত বামনের বাড়িতে আশ্রয় নেয়।\nসাত বামন বাড়ি ফিরে আসে এবং তৎক্ষণাৎ লক্ষ্য করে যে কেউ অনদজিকার তাদের বাড়িতে প্রবেশ করেছে। তারা  রাজকুমারী স্নো হোয়াইটকে ঘুমন্ত অবস্থায় তাদের ঘরে। রাজকুমারী ঘুম থেকে উঠে তার দুরবস্থার ক্থা সাত বামনের কাছে ব্যাখ্যা করে। বামনরা তার প্রতি করুণা করে এবং বলে যে রাজকুমারী যদি ঘর পরিস্কার, রান্না আদি গৃহস্থালীর সমস্ত কাজ করে দিতে সম্মত হয় তাহলে তিনি তাদের   থাকতে পারে। সাত বামন স্নো হোয়াইটকে সাবধান করে দেয় যেন তারা বাইরে থাকাকালীন কাউকে বাড়ির ভেতরে ঢুকতে না দেয়।\nতখন দুষ্ট রানী, একজন বৃদ্ধা ফেরিওয়ালার ছদ্মবেশে সাত বামনের কুতিরে আসে এবং একটি রঙিন সিল্কের কাপড়ের ফিতে দিয়ে স্নো হোয়াইটকে অজ্ঞান করে দেয়। সাতট বামন ঠিক সময়ে ফিরে আসে এবং সেই ফিতা কেটে দিলে স্নো হোয়াইট রক্ষা পায়। রানী আবার চিরুনি বিক্রেতার সাজে সেই কুটিরে আসে এবং স্নো হোয়াইটকে একটি বিষ মেশানো চিরুনি দেয়। কিন্তু সাত বামন রাজকুমমারীকে আবার বাঁচায়। এরপর রানী একজন কৃষকের স্ত্রীর ছদ্মবেশে উপস্থিত হন এবং স্নো হোয়াইটকে একটি বিষযুক্ত আপেল দেন। স্নো হোয়াইট এতে কামড় দেয় এবং মৃতবত হয়ে যায়। সাতটি বামন এবার তাকে পুনরুজ্জীবিত করতে অক্ষম হয় কারণ তারা স্নো হোয়াইটের শারীরিক অবস্থা নির্ধারণ করতে পারে না এবং ধরে নেয় যে সে মারা গেছে। সাত বামন স্নো হোয়াইটের শরীরকে একটি কাচের কফিনে রেখে দেয়। কিছুক্ষণ পর, এক রাজপুত্র সেই দেশের মধ্য দিয়ে ভ্রমণ করতে করতে স্নো হোয়াইটকে কাচের কফিনে দেখতে পান। সে কফিনের কাছে যায় এবং তার সৌন্দর্যে মুগ্ধ হয়ে তাৎক্ষণিকভাবে তার প্রেমে পড়ে যায়। রাজপুত্র তার মৃতদেহ সাথে নিয়ে যায়। রাজপুত্র কফিনে জোরে আঘাত করলে স্নো হোয়াইটের গলায় থাকা একটি বড় আপেলের টুকরো বেরিয়ে আসে, যার ফলে সে পুনরুজ্জীবিত হয়। এরপর রাজপুত্র স্নো হোয়াইটকে বিয়ে করেন এবং তারা চিরকাল সুখে বসবাস করতে থাকেন।\n\n\n== আধুনিক গনমাধ্যমে উপস্থিতি ==\n\n\n=== ডিজনির চলচ্চিত্রে ===\n১৯৩৭ সালের ডিজনির অ্যানিমেটেড ছায়াছবি স্নো হোয়াইট অ্যান্ড দ্য সেভেন ডোয়ার্ফস-এ  সাত বামনের চরিত্রকে নিম্নরূপে দেখানো হয়:\nডক (চলচ্চিত্রের প্রথম সংস্করনে রয় অ্যাটওয়েল, পরবর্তী প্রকল্পগুলিতে জিম কামিংস এবং আন্দ্রে সোগলিউজো কণ্ঠ দিয়েছেন) – ইনি সাত বামনের প্রধান। চশমা পরেন এবং তার কথা ভুলে যাওয়ার অভ্যাস আছে।\nগ্রাম্পি (প্রথম ছবিতে পিন্টো কলভিগের কণ্ঠস্বর, পরবর্তী প্রকল্পগুলিতে কোরি বার্টনের কন্ঠস্বর ) - গ্রাম্পি সাত বামনদের একজন। সে প্রথমে তাদের বাড়িতে স্নো হোয়াইটকে থাকতে দিতে রাজি হয়নি এবং রাজকুমারীর প্রতি বিরূপ মনোভাব পোষন করে। কিন্তু পরে স্নো হোয়াইট বিপদে পড়েছেন বুঝতে পেরে তাকে সাহায্য করার জন্য নিজেই দায়িত্বের সাথে বামনদের নেতৃত্ব দেয়।\nহ্যাপি (প্রথম ছবিতে ওটিস হারলান, পরবর্তী প্রকল্পগুলিতে কেভিন শোন এবং স্টিফেন স্ট্যান্টন কণ্ঠ দিয়েছেন) - হ্যাপি হল সাত বামনদের মধ্যে এক হাসিখুশি বামন এবং সাধারণত তাকে হাস্যোজ্জ্বলভাবে চিত্রিত করা হয়েছে।\nস্লিপি (ছবিতে পিন্টো কলভিগের কণ্ঠস্বর, পরবর্তী প্রকল্পগুলিতে বিল ফার্মারের কন্ঠ ) – স্লিপি সবসময় ক্লান্ত থাকে এবং বেশিরভাগ পরিস্থিতিতেই আলসেমী করে।\nব্যাশফুল (ছবিতে স্কটি ম্যাট্রোর কণ্ঠস্বর, পরবর্তী প্রকল্পগুলিতে জেফ বেনেট  কন্ঠ দিয়েছেন) – ব্যাশফুল খুবই লাজুক এবং দয়ালু এক বামন।\nস্নিজি (ছবিতে বিলি গিলবার্টের কণ্ঠস্বর, পরবর্তী প্রকল্পগুলিতে বব জোলস কন্ঠ দিয়েছেন ) – স্নিজি খুব সজোরে হাঁচি দিত যার আওয়াজে ঘরের ভারী জিনিসপত্র ওলট পালট হয়ে যেত।\nডোপি (ছবিতে এডি কলিন্সের কণ্ঠস্বর) – ডোপি হল সাত বামনের সবচেয়ে কম বয়সী বামন। সাত বামনের মধ্যে একমাত্র তার দাড়ি নেই। ডোপি দুর্ঘটনাপ্রবণ এক বামন।\nসাত বামনের গল্পের উপর ভিত্তি করে অন্যান্য অনেক অ্যানিমেটেড প্রকল্প নির্মিত হয়েছে যেমন সেভেন ওয়াইজ ডোয়ার্ফস, অল টুগেদার, দ্য উইংড স্কোরজ, হাউস অফ মাউস,  দ্য লায়ন কিং ওয়ান অ্যান্ড হাফ এবং ওয়ান্স আপন আ স্টুডিও ।  এছাড়াও ডিজনি সংস্থা থেকে তাদের চলচ্চিত্রের প্রচারনা উদ্দেশ্যে প্রকাশিত অনেক ভিডিও গেম, যেমন কিংডম হার্টস বার্থ বাই স্লিপ, কিংডম হার্টস এক্স, এবং ডিজনি ম্যাজিক কিংডমস ইত্যাদিতেও চরিত্র হিসাবে সাত বামনের উপস্থিতি দেখা যায়। \n\n\n== তথ্যসূত্র =="}