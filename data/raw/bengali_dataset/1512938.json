{"pageid": 1512938, "title": "প্রহেলিকা", "url": "https://bn.wikipedia.org/wiki?curid=1512938", "content": "প্রহেলিকা  হলো একটি বিবরণ, প্রশ্ন বা বাক্যাংশ যার দুই  বা অভ্যন্তরীণ অর্থ  থাকে, যা সমাধানের জন্য এটিকে একটি প্রহেলিকা বা ধাঁধা হিসেবে উপস্থাপন করা হয়। ধাঁধা দুই ধরণের: রহস্য বা এনিগমা, যা সাধারণত রূপক বা রূপক ভাষায় প্রকাশ করা সমস্যা যার সমাধানের জন্য চাতুর্য এবং সতর্ক চিন্তাভাবনার প্রয়োজন হয়, এবং ধাঁধা বা হেঁয়ালি বা কনন্ড্রা, যা প্রশ্ন বা উত্তরের যেকোনো একটিতে তির্যকতার প্রভাবের উপর নির্ভর করে।\nআর্চার টেলর \nবলেছেন যে \"আমরা সম্ভবত বলতে পারি যে হেঁয়ালি একটি সার্বজনীন শিল্প\" এবং এটি ফিনিশ, হাঙ্গেরিয়ান, আমেরিকান ভারতীয়, চীনা, রাশিয়ান, ডাচ এবং ফিলিপিনো উত্স সহ শত শত বিভিন্ন সংস্কৃতির ধাঁধাকে উদ্ধৃত করে।অনেক ধাঁধা এবং ধাঁধার-বিষয় আন্তর্জাতিকভাবে বিস্তৃত।\nএলি কোঙ্গাস-মারান্ডা (মূলত মালয়েশিয়ান ধাঁধা সম্পর্কে লেখা, কিন্তু একটি অন্তর্দৃষ্টি বা সূক্ষ্মদর্শিতা সহ যা আরও ব্যাপকভাবে গৃহীত হয়েছে) এর মূল্যায়নে, যেখানে পৌরাণিক কাহিনী সামাজিক নিয়মগুলিকে সঙ্কেতাক্ষরে লেখা এবং প্রতিষ্ঠা করার কাজ করে, বলেছেন \"ধাঁধাগুলি ধারণাগত সীমা নিয়ে খেলা করে  এবং বুদ্ধিগত আনন্দের জন্য সেগুলি অতিক্রম করে দেখানোর জন্য যে জিনিসগুলি যতটা স্থির বা স্থিতিশীল বলে মনে হয় ততটা স্থিতিশীল নয়\" - যদিও এটি করার উদ্দেশ্য এখনও শেষ পর্যন্ত \"সীমানা নিয়ে খেলা করা, এবং শেষ পর্যন্ত সেগুলিকে নিশ্চিত করা\"। \n\n\n== সংজ্ঞা এবং গবেষণা ==\n\n\n=== ব্যুৎপত্তি ===\nআধুনিক ইংরেজি শব্দ \"রিডল\" এর উৎপত্তি \"রিড\" শব্দটি দিয়ে, উভয়ই সাধারণ জার্মানিক ক্রিয়াপদ *রেডানা থেকে এসেছে, যার অর্থ \"ব্যাখ্যা করা, অনুমান করা\"। এই ক্রিয়াপদ থেকে পশ্চিম জার্মানিক বিশেষ্য * রেডিস্লি থেকে এসেছে, যার আক্ষরিক অর্থ 'অনুমানযোগ্য বা ব্যাখ্যাযোগ্য বিষয়'। এর থেকে এসেছে ডাচ রাডসেল, জার্মান রাটসেল এবং পুরাতন ইংরেজি * রডেল, যার পরেরটি আধুনিক ইংরেজি রিডল বা ধাঁধায় পরিণত হয়েছে।\n\n\n=== সংজ্ঞা ===\nধাঁধার সুনির্দিষ্ট সংজ্ঞা দেওয়া কঠিন এবং এটি যথেষ্ট পরিমাণে পাণ্ডিত্যসুলভ বিতর্কের জন্ম দিয়েছে। আধুনিক পাশ্চাত্য পণ্ডিতদের মধ্যে ধাঁধাকে সংজ্ঞায়িত করার প্রথম প্রধান আধুনিক প্রচেষ্টা ছিল ১৮৯৯ সালে রবার্ট পেটশের দ্বারা,  এবং কাঠামোগততা দ্বারা অনুপ্রাণিত হয়ে রবার্ট এ. জর্জেস এবং অ্যালান ডান্ডেস ১৯৬৩ সালে আরেকটি গুরুত্বপূর্ণ অবদান রেখেছিলেন।  জর্জেস এবং ডান্ডেস পরামর্শ দিয়েছিলেন যে \"একটি ধাঁধা হল একটি ঐতিহ্যবাহী মৌখিক অভিব্যক্তি যাতে এক বা একাধিক বর্ণনামূলক উপাদান থাকে, যার একটি জোড়া বিপরীত হতে পারে; উপাদানগুলির প্রসঙ্গ অনুমান করা হয়\"।  ধাঁধার অনেক সম্ভাব্য সদৃশ দল রয়েছে, যার মধ্যে রয়েছে চ্যারেড, ড্রুডলস এবং কিছু রসিকতা ।\nকিছু ঐতিহ্য এবং প্রসঙ্গে, ধাঁধাগুলি প্রবাদের সাথে সমাপতিত হতে পারে।    উদাহরণস্বরূপ, \"কিছুই এটাকে ব্যাথা দেয় না, কিন্তু এটা সব সময় কান্নাকাটি\" এই রাশিয়ান বাক্যাংশটি একটি প্রবাদ হিসাবে ব্যবহার করা যেতে পারে (যখন এর প্রসঙ্গ একটি বিষণ্ণপ্রকৃতির হয়) অথবা একটি ধাঁধা হিসাবে (যখন এর প্রসঙ্গ একটি শূকর হয়)।\n\n\n=== গবেষণা ===\nধাঁধার উপর অনেক পাণ্ডিত্যপূর্ণ গবেষণা ধাঁধা সংগ্রহ করা, তালিকাভুক্তকরণ, সংজ্ঞা তৈরী এবং লিপিবদ্ধকরণের উপর দৃষ্টি নিবদ্ধ করেছে। ধাঁধার তালিকা তৈরি এবং লিপিবদ্ধকরণের উপর মূল কাজটি ১৯১৮-২০ সালে অ্যান্টি আরনে  এবং আর্চার টেলর দ্বারা প্রকাশিত হয়েছিল।  সমাধান ছাড়াই লিপিবদ্ধ প্রাচীন ধাঁধার ক্ষেত্রে, সমাধান প্রস্তাব এবং বিতর্কের জন্যও যথেষ্ট পণ্ডিতিপূর্ণ সক্রিয়তা হয়।\nযেখানে পূর্বে গবেষকরা তাদের সামাজিক কর্মক্ষমতা প্রেক্ষাপট থেকে ধাঁধা বের করার প্রবণতা দেখিয়েছিলেন, যুদ্ধ-পরবর্তী সময়ে নৃবিজ্ঞানের উত্থান আরও গবেষকদের ধাঁধা এবং ধাঁধার সামাজিক ভূমিকা অধ্যয়ন করতে উৎসাহিত করেছিল, ভয় এবং উদ্বেগের মুখে বাস্তবতাকে পুনঃনির্দেশিত করার ক্ষেত্রে তাদের ভূমিকা তুলে ধরেছিল।  তবে, ধাঁধার বিস্তৃত গবেষণা কেবল পশ্চিমা দেশগুলিতেই সীমাবদ্ধ ছিল, যেখানে এশীয় এবং আফ্রিকান ধাঁধাগুলি তুলনামূলকভাবে উপেক্ষিত ছিল।\nধাঁধা ভাষাবিদদেরও আকৃষ্ট করেছে, প্রায়শই তারা  সংকেত সংক্রান্ত গবেষণার ক্ষেত্র বা সেমিওটিক্সের দৃষ্টিকোণ থেকে ধাঁধা অধ্যয়ন করে; ইতিমধ্যে, একবিংশ শতাব্দীতে পরিবেশ-সমালোচনার দৃষ্টিকোণ থেকে মধ্যযুগীয় ইউরোপীয় ধাঁধাগুলির উপর ব্যাপক কাজের উত্থান দেখা গেছে, যেখানে ধাঁধাগুলি কীভাবে মানুষের ধারণা এবং তাদের পরিবেশের অন্বেষণ সম্পর্কে আমাদের অবহিত করতে পারে তা অন্বেষণ করা হয়েছে।\n\n\n== আন্তর্জাতিক ধাঁধা ==\n\nঅনেক ধাঁধা অনেক দেশ এবং প্রায়শই মহাদেশে একই আকারে দেখা যায়। ধাঁধা ধার করা স্থানীয় পর্যায়ে এবং অনেক দূর থেকেও ঘটে। কোফি ডোরভলো একটি ধাঁধার উদাহরণ দিয়েছেন যা প্রতিবেশী লগবা ভাষার ভাষাভাষীদের দ্বারা ইউই ভাষা থেকে ধার করা হয়েছে: \"এই মহিলা পানির জন্য নদীর ধারে যাননি, কিন্তু তার পাত্রে জল আছে\"। উত্তর হল \"একটি নারকেল\"।  আরও বিস্তৃত পরিসরে, স্ফিংসের ধাঁধা মার্শাল দ্বীপপুঞ্জেও নথিভুক্ত করা হয়েছে, সম্ভবত গত দুই শতাব্দীতে পশ্চিমা যোগাযোগের মাধ্যমে সেখানে পৌঁছেছে।\nআন্তর্জাতিকভাবে ব্যাপক ধাঁধার মূল উদাহরণগুলি অনুসরণ করা হয়েছে, যা আন্টি আরনে- এর বিশুদ্ধ (ইউরোপীয়-কেন্দ্রিক) গবেষণার উপর ভিত্তি করে তৈরি।\n\n\n=== লিখিত-ধাঁধা ===\nলেখা-ধাঁধা এর মৌলিক রূপ হল 'সাদা ক্ষেত্র, কালো বীজ', যেখানে ক্ষেত একটি পাতা এবং বীজগুলি অক্ষর। \nএকটি উদাহরণ হল অষ্টম বা নবম শতাব্দীর ভেরোনিজ ধাঁধা:\n\nএখানে, বলদ হল লেখকের আঙুল এবং বৃদ্ধাঙ্গুলি, এবং লাঙল হল কলম। সাহিত্যিক ধাঁধার মধ্যে, কলম এবং অন্যান্য লেখার সরঞ্জামের উপর ধাঁধা বিশেষভাবে ব্যাপক। \n\n\n=== বছর-ধাঁধা ===\nইউরেশিয়া জুড়ে এই বছর সংক্রাত ধাঁধাটি পাওয়া যায়।  উদাহরণস্বরূপ, সংস্কৃত ঋগ্বেদের একটি ধাঁধা, যা প্রায় ১৫০০-১০০০ খ্রিস্টপূর্বাব্দে রচিত, একটি 'বারোটি দাঁড়ি বা স্পোকযুক্ত চাকা' বর্ণনা করে, যার উপর এক জন্মের ৭২০ জন পুত্র দাঁড়িয়ে থাকে' (অর্থাৎ বছরের বারো মাস, যার একসাথে ৩৬০ দিন এবং ৩৬০ রাত থাকে)। \n\n\n== অঞ্চল অনুসারে ধাঁধা-ঐতিহ্য ==\nপ্রাচীন ও মধ্যযুগীয় বিশ্বে ধাঁধা ব্যাপারটি মাঝে মাঝে একটি বিশিষ্ট সাহিত্য রূপে ছিল, তাই এই সময়কালের আমাদের লিখিত প্রামান্য নথিগুলিতে ধাঁধাগুলি ব্যাপকভাবে, যদি বিচ্ছিন্নভাবেও থাকে, তবুও লিখিত হয়েছে। অতি সম্প্রতি, বিশ্বের অনেক অংশের পণ্ডিতরা মৌখিক ঐতিহ্য থেকে ধাঁধা সংগ্রহ করেছেন।\n\n\n== তথ্যসূত্র ==\n\n\n== বহিঃসংযোগ ==\n \n\"Riddles\"। ব্রিটিশ বিশ্বকোষ (১১তম সংস্করণ)। ১৯১১। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nRiddleness - Riddles With Answers\nPuzzles And Riddles – A mix of both original and classic riddles.\nRiddles.net – A collection of riddles with answers for all ages.\nটেমপ্লেট:Folklore genres"}