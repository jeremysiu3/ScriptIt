{"pageid": 1084721, "title": "সাইনেব এল মাসরার", "url": "https://bn.wikipedia.org/wiki?curid=1084721", "content": "সাইনব এল মাসরার  (জন্ম ১৯৮১) একজন মরক্কো-জার্মান লেখিকা, সাংবাদিক ও ইসলামি নারীবাদী।\nতিনি আন্তঃসাংস্কৃতিক নারী ম্যাগাজিন গাজেলের প্রতিষ্ঠাতা এবং ইসলামে নারীবাদের বিষয়টি নিয়ে বেশ কয়েকটি লেখা প্রকাশ করেছেন।\n\n\n== জীবনের প্রথমার্ধ ==\nসিনেব এল মাসরার ১৯৮১ সালে জার্মানির হ্যানোভারে জন্মগ্রহণ করেন এবং সেখানে বড় হন। তার বাবা ছিলেন মরোক্কোর একজন গাড়ি মেকানিক যিনি ১৯৬০-এর দশকের মাঝামাঝি সময়ে টাঙ্গির থেকে জার্মানির উদ্দেশ্যে রওনা হন এবং তার মা ১৯৭০-এর দশকের শেষের দিকে সেখানে তার সাথে যোগ দেন।[\nসাইনব এল মাসরার ১৯৮১ সালে জার্মানির হ্যানোভারে জন্মগ্রহণ করেন এবং সেখানেই বেড়ে ওঠেন। তার বাবা ছিলেন মরক্কোর একজন গাড়ি মেকানিক। তিনি১৯৬০-এর দশকের মাঝামাঝি সময়ে মরক্কোর তানজাহ ত্যাগ করে জার্মানিতে পাড়ি জমান। ১৯৭০-এর দশকের শেষে তার মা জার্মানিত যান। \nতিনি প্রথমে ব্যবসায় অধ্যয়ন করেন। পরবর্তীরে তিনি শিক্ষায় স্নাতক হন। ক্যাথলিক স্কুলগুলি একজন মুসলিমকে নিয়োগ দিতে অস্বীকার করায় চাকরি খোঁজার সময় তিনি বৈষম্যের সম্মুখীন হন। \n\n\n== ক্যারিয়ার ==\n২০০৬ সালের জুন মাসে এল মাসরার গাজেল নামে একটি বহুসাংস্কৃতিক নারী ম্যাগাজিন প্রতিষ্ঠা করেন। প্রধান সম্পাদক হিসেবে তিনি ম্যাগাজিনটি পরিচালনা করেন। \nতিনি অভিবাসন, শরণার্থী, এবং ইন্টিগ্রেশন প্রতিমন্ত্রী মারিয়া বোহমার দ্বারা আয়োজিত একটি সম্মেলনের অংশ হিসাবে \"মিডিয়া অ্যান্ড ইন্টিগ্রেশন\" ওয়ার্কিং গ্রুপের সদস্য হিসাবে কাজ করে জার্মান সরকারি প্রকল্পগুলিতে যোগদান করেন।  ২০১০ সালের মে থেকে ২০১৩ সাল পর্যন্ত ডয়চেন ইসলামকোনফেরেনজ বা জার্মান ইসলাম সম্মেলনে যোগদান করেন।\nএল মাসরার প্রথম বই, মুসলিম গার্লস: ওয়ার উইর সিন্ড, উই উইর লেবেন (\"মুসলিম গার্লস: হু উই আর, হাউ উই লাইভ\"), ২০১০ সালে প্রকাশিত হয়। ২০১৫ সালে পকেটে বহন্নযোগ্য সংস্করণে বইটি পুনরায় প্রকাশ করা হয়। \nতার পরবর্তী বই ইমানজিপেশন ইম ইসলাম (\"ইসলামে মুক্তি\"), ২০১৬ সালের শুরুতে প্রকাশিত হওয়ার সময় সংবাদপত্রগুলোতে আলোচিত হয়।  এটি ছিল ইসলামপন্থী আন্দোলন মিলি গুরার একটি অভিযোগের বিষয়, যা মিউনিখ জেলা আদালতের রুলিংয়ের মাধ্যমে এল মাসরারকে বই থেকে একটি অংশ প্রত্যাহার করতে বাধ্য করেছিল। \n২০১৮ সালে, তিনি মুসলিম পুরুষ: ওয়ার সি সিন্ড, ওয়াস সি ওলেন (\"মুসলিম পুরুষ: তারা কে, তারা কী চায়\") প্রকাশ করেছে, যেখানে তিনি মুসলিম পুরুষদের বিরুদ্ধে কুসংস্কার নিয়ে আলোচনা করেছেন। \nএল মাসরার বর্তমানে বার্লিনে থাকেন। \n\n\n== রাজনৈতিক অবস্থান ==\nএল মাসরার ইসলামের একটি উন্মুক্ত এবং সমালোচনামূলক ব্যাখ্যার আহ্বান জানিয়েছেন এবং তিনি বিশ্বাস করেন যে ইসলাম নারীঅধিকারের সাথে সাংঘর্ষিক নয়। তিনি জোর দিয়ে বলেন যে সামগ্রিকভাবে ইসলামকে সালাফি মতবাদের সাথে বিভ্রান্ত করা উচিত নয়। ফ্রান্সের মার্সেইয়ে নারী ইমাম এবং প্রকাশ্যে ঘোষিত সমকামী ইমাম লুডোভিচ-মোহাম্মদ জাহেদের  দিকে ইঙ্গিত করেন। \n\n\n== নির্বাচিত কাজ ==\nমুসলিম গার্লস: ওয়ার উইর সিন্ড, উই উইর লেবেন (২০১০)\nইমানজিপেশন ইম ইসলাম (২০১৬)\nমুসলিম মেন: ওয়ার সি সিন্ড, ওয়াস সি ওলেন (২০১৮)\n\n\n== বহিঃসংযোগ ==\nগাজেল পত্রিকা  ওয়েব্যাক মেশিনে আর্কাইভকৃত ২৩ সেপ্টেম্বর ২০২১ তারিখে (জার্মান ভাষায়)\n\n\n== তথ্যসূত্র =="}