{"pageid": 1033377, "title": "মঙ্গলা বানসোডে", "url": "https://bn.wikipedia.org/wiki?curid=1033377", "content": "মঙ্গলা বানসোডে হলেন মহারাষ্ট্র রাজ্যের একজন ভারতীয় তামাশা লোকশিল্পী এবং তিনি বিঠাবাই নারায়ণগাঁওকরের কন্যা। তিনি মহারাষ্ট্র সরকার কর্তৃক প্রদত্ত বিঠাবাই নারায়ণগাঁওকর আজীবন অর্জন সম্মাননা পুরস্কার জিতেছেন। তিনি নিজের ছেলে নিতিনের সাথে কাজ করেন, যিনি এই শৈলীতে তাঁর পরিবারের পঞ্চম প্রজন্ম। বলা হয়ে থাকে যে তিনি মহারাষ্ট্রের তামাশা গোষ্ঠীর একমাত্র মহিলা মালিক। তিনি কারাদের নিকটবর্তী কারাওয়াড়ি গ্রামের বাসিন্দা। তাঁর গোষ্ঠীতে ১৫০ জন মানুষ কাজ করে।\n\n\n== কাহিনী ==\n২০১৬ সালের জানুয়ারিতে গোয়া লোকোৎসবে অভিনয়ের ঠিক আগে, তাঁর মৃত্যু হয়েছে বলে একটি গুজব ছড়িয়েছিল। এর ফলে তিনি অনুষ্ঠান বন্ধ করে সাংবাদিকদের মুখোমুখি হতে বাধ্য হয়েছিলেন। ২০১৩ মরসুমে তাঁর গোষ্ঠী নারায়ণগাঁওয়ের তামাশা মেলায় সকলের মধ্যে বৃহত্তম অগ্রিম অর্থ অর্জন করেছিল। বলা হয় যে বানসোডের নাতনি, যিনি নিজে একজন ডাক্তার, তিনি তাঁর ঠাকুমার পেশা থেকে নিজেকে বিচ্ছিন্ন করে নিয়েছিলেন। নিজের বৈবাহিক পরিস্থিতির উন্নতিকল্পে তিনি এই কাজ করেছিলেন। কিন্তু মঙ্গলা চেয়েছিলেন, তাঁর নিজের এই নাতনী সায়ালি, যে তাঁর পুত্র নিতিনের মেয়ে, যেন ষষ্ঠ প্রজন্মের প্রতিভূ হয়ে এই অভিনয় শিল্পে আসে।\n\n\n== তথ্যসূত্র =="}