{"pageid": 1527624, "title": "কে সি রানরেমসাঙ্গি", "url": "https://bn.wikipedia.org/wiki?curid=1527624", "content": "কে সি রানরেমসাঙ্গি (জন্ম: ১লা মার্চ ১৯৬৩) একজন ভারতীয় লোক সঙ্গীতশিল্পী। তাঁকে \"মিজো লোকসংগীতের রানি\" বলা হয়। মিজো ভাষায় তিনি কয়েক ডজন সঙ্গীতের রেকর্ডিং করেছেন এবং তাঁর পুরস্কারের মধ্যে রয়েছে ২০২৩ সালে পদ্মশ্রী এবং ২০১৭ সালে সঙ্গীত নাটক আকাদেমি পুরস্কার।\n\n\n== জীবন ==\nরানরেমসাঙ্গি ১৯৬৩ সালের ১লা মার্চ ভারতের সেরছিপ জেলার কেইটুম গ্রামে জন্মগ্রহণ করেন এবং তিন বছর বয়স থেকে গান গাইতে শুরু করেন। তিনি গান গাইতে পছন্দ করতেন। বিবাহে এবং গির্জার অনুষ্ঠানে তাঁকে গান গাওয়ার জন্য বলা হত। মানুষ তাঁর সঙ্গীত পরিবেশনের প্রশংসা করতে শুরু করলে, তিনি সঙ্গীতকে পেশা হিসেবে গ্রহণ করার আত্মবিশ্বাস পান।\n১৯৮৬ সালে যখন তাঁর পরিবার আইজলে চলে আসে, তখন তিনি অল ইণ্ডিয়া রেডিওতে একজন তালিকাভুক্ত শিল্পী হিসেবে নিবন্ধিত হন, এবং এটিই তাঁর সঙ্গীত জীবনের সূচনা করে। অল ইণ্ডিয়া রেডিও তাঁকে লোকগীতি এবং গসপেল (যীশু খ্রীষ্টের মাধ্যমে পরিত্রাণের সুসংবাদ, যার মধ্যে তাঁর জীবন, মৃত্যু এবং পুনরুত্থান অন্তর্ভুক্ত) সহ পঞ্চাশটিরও বেশি মিজো গান গাওয়ার দায়িত্ব দেয়। ছয় বছর পর তিনি মিজোরাম রাজ্যের শিল্প ও সংস্কৃতি বিভাগে কাজ শুরু করেন।\nতিনি মিজোরামের চাপচার কুট মিজো উৎসবে গান গেয়েছেন। এই উৎসব বেশ কয়েক শত বছরের প্রাচীন।\nতিনি ৫০টিরও বেশি রেকর্ডিং করেছেন। তাঁর পুরস্কারের মধ্যে রয়েছে ২০২৩ সালে ভারতের তৎকালীন রাষ্ট্রপতি রামনাথ কোবিন্দ কর্তৃক প্রদত্ত পদ্মশ্রী। শিল্প ও সংস্কৃতিতে তাঁর অবদানের জন্য এই পুরস্কার দেওয়া হয়েছিল। ২০২৩ সালের নভেম্বরে তিনি আইসিএফএআই মিজোরাম বিশ্ববিদ্যালয়ে ছিলেন যেখানে তাঁকে সম্মানসূচক ডক্টরেট ডিগ্রি প্রদান করা হয়েছিল।\nতিনি এর আগে ২০১৭ সালে সঙ্গীত নাটক আকাদেমি পুরস্কার পেয়েছিলেন।\n\n\n== তথ্যসূত্র =="}