{"pageid": 1080527, "title": "বিগ বস ওটিটি", "url": "https://bn.wikipedia.org/wiki?curid=1080527", "content": "বিগ বস ওটিটি (ইংরেজি: Bigg Boss OTT, যা বিগ বস: ওভার-দ্য-টপ নামেও পরিচিত) ভারতীয় আপাতবাস্তব টেলিভিশন অনুষ্ঠান বিগ বস ওটিটির প্রথম আসর ছিল। ওলন্দাজ আপাতবাস্তব টেলিভিশন অনুষ্ঠান বিগ ব্রাদার সিরিজের ওপর নির্মিত বিগ বসের আসরটি প্রথমবারের মতো এককভাবে ভারতীয় স্ট্রিমিং মাধ্যম ভুটে এবং পরবর্তীতে জিও সিনেমায় (সিজন ২ ও ৩) সম্প্রচারিত  হয়েছে। বিগ বস ওটিটির প্রথম সিজনটি বলিউড চলচ্চিত্র প্রযোজক করণ জোহর  উপস্থাপনা করেছেন, যিনি এই আসরেই প্রথম বিগ বসের কোন আসরের উপস্থাপনা করেছেন। ২০২১ সালের ৮ই আগস্ট তারিখে, এই আসরের উদ্বোধনী অনুষ্ঠান এবং ১৮ই সেপ্টেম্বর তারিখে সমাপনী অনুষ্ঠান অনুষ্ঠিত হয়েছে।\nদ্বিতীয় সিজনে সালমান খান উপস্থাপনা করেন আর অনিল কাপুর সদ্য সমাপ্ত তৃতীয় সিজনটি উপস্থাপনা করেছেন।  এখন পর্যন্ত, ৪৫ জন প্রতিযোগী বিগ বস ওটিটি-তে অংশগ্রহণ করেছে, তাদের মধ্যে ৫ জন বিগ বসের প্রধান সিজনেও অংশ গ্রহণ করেছে।।\n\n\n== উৎপাদন ==\n\n\n=== প্রথম ঝলক ===\n২০২১ সালের ২৪শে জুলাই তারিখে, ভুট এই আসরের উপস্থাপক করণ জোহরের সাথে একটি প্রচ্ছদ উন্মোচন করেছে। ৩রা আগস্ট তারিখে, ভুট তৃতীয় ঝলক উন্মোচন করেছে, যেখানে করণ জোহর এই আসরের বিন্যাস প্রকাশ করেছেন।\n\n\n=== সম্প্রচার ===\nএই আসরের ক্ষেত্রে সাধারণ ঘন্টাব্যাপী পর্ব ছাড়াও, দর্শকরা সরাসরি ২৪ ঘণ্টার ক্যামেরা ফুটেজের দেখতে পেয়েছেন। এই আসরটি সোমবার হতে শনিবার সন্ধ্যা ৭টায় এবং রবিবার রাত ৮টায় ভুটে সম্প্রচার করা হয়েছে। পর্বগুলো প্রথমে সোমবার হতে শনিবার ৭টায় ২৪ ঘন্টা সরাসরি চ্যানেলের মাধ্যমে এবং রাত ৮টায় ভুট সিলেক্টের পেইড সাবস্ক্রিপশনের মাধ্যমে সম্প্রচার করা হয়েছে, তারপর এটি পরের দিন সকাল ৯টায় ভুটে বিনামূল্যে প্রদর্শন করা হয়েছে। পর্বগুলো গভীর রাতে কালার্স টিভিতে সম্প্রচার করা শুরু হয়েছে।\n\n\n=== বাড়ি ===\nএই বছর বাড়িটি \"সংযুক্ত থাকুন\" মূলভাব নিয়ে দিয়ে তৈরি করা হয়েছে। বাড়িটিতে একটি প্যাটিও, লিভিং রুম, রান্নাঘর, বাথরুম, বেডরুম, গার্ডেন এরিয়া, স্বীকারোক্তি কক্ষ, ডাইনিং টেবিল, সুইমিং পুল এবং বিশেষ করে মূলভাবের সাথে সম্পর্কিত \"সংযুক্ত থাকুন রুম\" নামে একটি বিশেষ ঘর রয়েছে। বেডরুমে এই বছর বাঙ্ক বিছানা রাখা হয়েছে এবং বাড়িটিতে উৎসব ধরনের নকশা করা বলে মনে করা হচ্ছে।\n\n\n== বিন্যাস ==\nএই আসরটি বিগ বসের ইতিহাসে প্রথমবারের মতো ওটিটি মাধ্যম ভুটে টেলিভিশন সংস্করণের ৬ সপ্তাহ পূর্বে চালু করা হয়েছে। এই আসরের মূলভাব \"সংযুক্ত থাকুন\", যেখানে ৬টি ছেলে এবং ৭টি মেয়ে রয়েছে; যারা জুটি হিসেবে প্রবেশ করেছে এবং ১ জন প্রতিযোগী একা প্রবেশ করেছে। প্রতিযোগীদের তাদের সংযোগের সাথে বন্ধনকে আরও শক্তিশালী করার জন্য কাজ করতে হবে এবং এবার, নির্মাতারা অনেক নতুন বৈশিষ্ট্য চালু করেছেন, যেখানে দর্শকদের মনোনয়ন, শাস্তি এবং রিপোর্ট কার্ড তৈরির ক্ষমতা রয়েছে।\n\n\n== প্রতিযোগী ==\nবাড়িতে প্রবেশের ক্রম অনুসারে এই আসরের প্রতিযোগীগণ নিম্নরূপ:\n\nরাকেশ বাপাত – ভারতীয় টেলিভিশন ও চলচ্চিত্র অভিনেতা; তিনি সাত ফেরে: সালোনি কা সফর, মর্যাদা: লেকিন কব তক এবং কবুল হ্যায়ের মতো টেলিভিশন ধারাবাহিকে অভিনয়ের মাধ্যমে পরিচিতি লাভ করেছেন। এছাড়াও তিনি তুম বিন, দিল ভিল পেয়ার ভেয়ার এবং হিরোইনের মতো চলচ্চিত্রে অভিনয় করেছেন।\nজিশান খান – ভারতীয় টেলিভিশন ও ইউটিউবার; তিনি তার ইউটিউব চ্যানেলে বাথরোবে তার ফ্লাইটে ওঠার চেষ্টা করা ভিডিওটির পরে পরিচিতি লাভ করেছেন।\nমিলিন্দ গাবা – ভারতীয় সঙ্গীতশিল্পী; তিনি \"নজর লাগ জায়েগি\", \"ইয়ার মোড় দো\" এবং \"শি ডোন্ট নো\" নামক গানের মাধ্যমে পরিচিতি লাভ করেছেন।\nনিশান্ত ভাট – ভারতীয় নৃত্যপরিকল্পনাকারী; তিনি সুপার ডান্সার, ঝলক দিখলা যা এবং ডান্স দিওয়ানে নামক টেলিভিশন অনুষ্ঠানে কাজ করেছেন।\nকরণ নাথ – ভারতীয় চলচ্চিত্র অভিনেতা; তিনি সাত ফেরে: সালোনি কা সফর, মর্যাদা: লেকিন কব তক এবং কবুল হ্যায়ের মতো টেলিভিশন ধারাবাহিকে অভিনয়ের মাধ্যমে পরিচিতি লাভ করেছেন। এছাড়াও তিনি পাগলপন, এলওসি: কারগিল এবং ইয়ে দিল আশিকানার মতো চলচ্চিত্রে অভিনয় করেছেন।\nপ্রতীক সেহেজপাল – ভারতীয় আপাতবাস্তব টেলিভিশন তারকা ও মডেল; তিনি এমটিভি লাভ স্কুল-এ প্রতিযোগিতা করার মাধ্যমে টেলিভিশন জগতে অভিষেক করেছেন, যেখানে তিনি ৬ষ্ঠ স্থান অধিকার করেছিলেন। অতঃপর তিনি এমটিভি এস অফ স্পেসের ১ম আসরে অংশগ্রহণ করেছেন, যেখানে তিনি ২য় স্থান অধিকার করেছেন।\nশমিতা শেট্টি – ভারতীয় চলচ্চিত্র অভিনেত্রী; তিনি ইতিপূর্বে বিগ বস ৩-এ একজন প্রতিযোগী হিসেবে অংশগ্রহণ করেছিলেন, যেখানে তিনি ১১তম স্থান অধিকার করেছিলেন। তিনি ঝলক দিখলা যা ৮ এবং ফিয়ার ফ্যাক্টর: খতরোঁ কে খিলাড়ি ৯-এর মতো টেলিভিশন অনুষ্ঠানে অংশগ্রহণ করেছেন। এছাড়াও তিনি মোহব্বতেঁ, বেওয়াফা এবং হেই বেবির মতো চলচ্চিত্রে অভিনয় করেছেন।\nউরফি জাভেদ – ভারতীয় টেলিভিশন অভিনেত্রী ও ফ্যাশান ডিজাইনার; তিনি বড়ে ভাইয়া কি দুলহানিয়া, বেপানাহ এবং কসৌটি জিন্দেগি কের মতো টেলিভিশন ধারাবাহিকে অভিনয় করেছেন।\nনেহা ভাসিন – ভারতীয় সঙ্গীতশিল্পী; তিনি \"ধুনকি\", \"জাগ ঘুমেয়া\" এবং \"বাজরে দা সিট্টা\" নামক গানের মাধ্যমে পরিচিতি লাভ করেছেন।\nমুস্কান জাট্টানা – ভারতীয় সমাজকর্মী; তিনি নারীদের অধিকার এবং অন্যান্য সামাজিক বিষয়ে বেশ কিছু ভিডিও তৈরি করেছেন।\nঅক্ষরা সিং – ভারতীয় ভোজপুরি টেলিভিশন অভিনেতা; তিনি কালা টিকা, পোরাস এবং সার্ভিস ওয়ালি বহুর মতো টেলিভিশন ধারাবাহিকে অভিনয়ের মাধ্যমে পরিচিতি লাভ করেছেন। এছাড়াও তিনি সত্যমেভ জয়তে, সত্য এবং তাবাদলার মতো চলচ্চিত্রে অভিনয় করেছেন। তিনি সর্বোচ্চ পারিশ্রমিকপ্রাপ্ত ভোজপুরি অভিনেত্রীদের মধ্যে অন্যতম।\nদিব্যা আগরওয়াল – ভারতীয় আপাতবাস্তব টেলিভিশন তারকা, অভিনেত্রী ও মডেল; তিনি এমটিভি স্প্লিটসভিলা ১০-এ প্রতিযোগিতা করার মাধ্যমে টেলিভিশন জগতে অভিষেক করেছেন, যেখানে তিনি রানার-আপ হয়েছিলেন। অতঃপর তিনি এমটিভি এস অফ স্পেসের ১ম আসরে অংশগ্রহণ করেছেন, যেখানে তিনি ১ম স্থান অধিকার করেছেন।\nরিধিমা পণ্ডিত – ভারতীয় টেলিভিশন অভিনেত্রী; তিনি বহু হামারি রজনী কান্ত, হাম - আই আম বিকজ অব আস এবং হেওয়ান: দ্য মনস্টার-এর মতো টেলিভিশন ধারাবাহিকে অভিনয় করেছেন। এছাড়াও ফিয়ার ফ্যাক্টর: খতরোঁ কে খিলাড়ি ৯-এর মতো টেলিভিশন অনুষ্ঠানে অংশগ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}