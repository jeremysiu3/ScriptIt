{"pageid": 1381100, "title": "রাম কিঙ্কর উপাধ্যায়", "url": "https://bn.wikipedia.org/wiki?curid=1381100", "content": "পণ্ডিত রামকিঙ্কর উপাধ্যায় ( ১ নভেম্বর ১৯২৪ - ৯ আগস্ট ২০০২) ছিলেন ভারতীয় শাস্ত্রের এক বিশিষ্ট পণ্ডিত এবং হিন্দি সাহিত্যের লেখক ও গল্পকার। তাঁকে যুগতুলসী পণ্ডিত শিরোনামে আখ্যায়িত করা হয়। সাহিত্য ও শিক্ষাক্ষেত্রে তার বিশেষ অবদানের জন্য ভারত সরকার ১৯৯৯ খ্রিস্টাব্দে  পদ্মভূষণে ভূষিত করে। \n\n\n== সংক্ষিপ্ত জীবনী ==\nরামকিঙ্কর উপাধ্যায়ের জন্ম ১৯২৪ খ্রিস্টাব্দের ১ নভেম্বর  ব্রিটিশ ভারতের মধ্যপ্রদেশ রাজ্যের  জব্বলপুরে। তার পূর্বপুরুষেরা অবশ্য উত্তরপ্রদেশের বারাইনি গ্রামের বাসিন্দা ছিলেন। জন্ম থেকেই রামকিঙ্কর অত্যন্ত মেধাবী ও শান্তপ্রকৃতির ছিলেন। পিতামাতার ধর্মীয় চিন্তা ও আচার-অনুষ্ঠান দ্বারা প্রভাবিত ছিলেন। তার শিক্ষা সম্পন্ন হয় জবলপুর ও কাশীতে।  তিনি উনিশ বৎসর বয়স থেকে লেখালেখি শুরু করেন এবং প্রায় ৯২টি গ্রন্থ রচনা করেন। তার বেশির ভাগ গ্রন্থই 'রামচরিতমানস' এবং 'রামকথা' সম্পর্কিত। উল্লেখযোগ্য গ্রন্থগুলি হল-\n\n\n== গ্রন্থসমূহ ==\nমানস চরিতাবলী\nমানস মুক্তাবলী\nসুগ্রীব অউর বিভীষণ\nক্রোধ\nবিজয়, বিবেক অউর বিভূতি\nপ্রেমমূর্তি ভারত\nকৃপা\nপরশুরাম সম্বাদ\nলভগবান শ্রীরাম সত্য ঈয়া কল্পনা\nনবধা ভক্তি\nমানস প্রবচন\n\n\n== জীবনাবসান ==\nযুগতুলসী পণ্ডিত রামকিঙ্কর উপাধ্যায় ২০০২ খ্রিস্টাব্দের ৯ আগস্ট ৭৮ বৎসর বয়সে প্রয়াত হন। \n\n\n== তথ্যসূত্র =="}