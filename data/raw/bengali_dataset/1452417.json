{"pageid": 1452417, "title": "কুর্শা কে.এন. মাধ্যমিক বিদ্যালয়", "url": "https://bn.wikipedia.org/wiki?curid=1452417", "content": "কুর্শা কে.এন. মাধ্যমিক বিদ্যালয় (পূর্বনাম: কুর্শা কে.এন. বহুমুখী উচ্চ বিদ্যালয়) কুষ্টিয়া জেলার মিরপুর উপজেলার কুর্শা ইউনিয়নে অবস্থিত যশোর মাধ্যমিক ও উচ্চ মাধ্যমিক শিক্ষা বোর্ডের অধীনস্থ একটি মাধ্যমিক বিদ্যালয়। ১৮৮৯ সালে স্থানীয় হিন্দু জমিদার কেদার নাথ জোয়ার্দার  বিদ্যালয়টি প্রতিষ্ঠিত করেন। বিদ্যালয়টি কুর্শা কেদার নাথ মাধ্যমিক বিদ্যালয় নামেও পরিচিত।\n\n\n== ইতিহাস ==\n১৮৮৯ সালে স্থানীয় হিন্দু জমিদার কেদার নাথ জোয়ার্দার  প্রায় ১০ একর (৪০,০০০ বর্গমিটার) জমির উপর বিদ্যালয়টি স্থাপন করেন। প্রতিষ্ঠার নামানুসারেই বিদ্যালয়টির নামকরণ করা হয়েছে।\n\n\n=== ব্রিটিশ আমল ===\n১৮৮৯ সালে ১ম-৭ম শ্রেণি পর্যন্ত এমই (ইংলিশ মিডিয়াম) বিদ্যালয় হিসেবে চালু হয়। বিদ্যালয়ের প্রথম প্রধান শিক্ষক হিসেবে দায়িত্ব পালন করেন কেদার নাথ জোয়ার্দার-এর ছেলে হরিনাথ জোয়ার্দার। ১৯৩৯ সালে দ্বিতীয় প্রধান শিক্ষক হিসেবে দায়িত্ব পালন করেন কুমার দত্ত। \n\n\n=== পাকিস্তান আমল ===\nভারত উপমহাদেশ ভাগের পর কুমার দত্ত  প্রধান শিক্ষক হিসেবে দায়িত্ব পালনরত অবস্থায়  সাম্প্রদায়িক দাঙ্গার কারণে ১৯৫৬ সালে বিদ্যালয়টি বন্ধ হয়ে যায়।\n\n\n=== স্বাধীনতার পরবর্তী সময় ===\n১৯৫৬ সালে বন্ধ হয়ে যাওয়ার পর ২৮ বছর পর ১৯৮৩ সালে বিদ্যালয়টি পুণরায় যাত্রা শুরু করে। তখন সাবদার হোসেন প্রধান শিক্ষক হিসেবে দায়িত্ব নেয়। পরবর্তীতে প্রধান শিক্ষক হন জহির উদ্দিন। তিনি অবসরে গেলে ২০১১ সাল থেকে নুরুন্নবী প্রধান শিক্ষক হিসেবে দায়িত্ব পালন করেন। বর্তমান প্রধান শিক্ষক হলেন সোলাইমান হোসেন।\nবিদ্যালয়টি প্রথমে ১০ একর (৪০,০০০ বর্গমিটার) একর জমির উপর প্রতিষ্ঠিত হলেও বর্তমানে এই জমির পরিমাণ ৩ একর (১২,০০০ বর্গমিটার) একর। বাকি জমি স্থানীয় কিছু প্রভাবশালী ব্যক্তির দখলে চলে গিয়েছে।\n\n\n== অবস্থান ==\nবিদ্যালয়টি কুষ্টিয়া জেলার মিরপুর উপজেলার কুর্শা ইউনিয়নের মাজিহাট গ্রামের পার্শ্ববর্তী কু্র্শা গ্রামে অবস্থিত। নিকটবর্তী শহর মিরপুর থেকে বিদ্যালয়টির দুরত্ব ১৭ কিলোমিটার এবং কুষ্টিয়া শহর থেকে বিদ্যালয়টির দুরত্ব ২৫ কিলোমিটার।\n\n\n== শিক্ষা কার্যক্রম ==\nবিদ্যালয়টি যশোর মাধ্যমিক ও উচ্চ মাধ্যমিক শিক্ষা বোর্ডের অধীনস্থ। বিদ্যালয়ে ১৭ শিক্ষক ও শিক্ষার্থী সংখ্যা প্রায় ৪০০।\n\n\n== তথ্যসূত্র ==\n\n\n== বহিঃসংযোগ =="}