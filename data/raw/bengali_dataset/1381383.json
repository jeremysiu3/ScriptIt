{"pageid": 1381383, "title": "সুমন্ত মূলগাওকার", "url": "https://bn.wikipedia.org/wiki?curid=1381383", "content": "সুমন্ত মূলগাওকার (৫ মার্চ ১৯০৬ - ১৯৮৯) ছিলেন  টাটা মোটরসের স্থপতি এবং একজন ভারতীয় শিল্পপতি। তিনি টাটা ইঞ্জিনিয়ারিং অ্যান্ড লোকোমোটিভ কোম্পানি তথা সংক্ষেপে টেলকো'র প্রধান নির্বাহী ছিলেন।  এছাড়াও তিনি টাটা স্টিলের ভাইস-চেয়ারম্যান ছিলেন  এবং মারুতি সুজুকির নন-এক্সিকিউটিভ চেয়ারম্যান হিসেবে দায়িত্ব পালন করেন। \nতিনি ১৯৯০ খ্রিস্টাব্দে ভারত সরকার ব্যবসা ও শিল্প ক্ষেত্রে অসামান্য অবদানের জন্য দেশের তৃতীয় সর্বোচ্চ বেসামরিক পুরস্কার  পদ্মভূষণে সম্মানিত করে। \nসুমন্ত মূলগাওকার সিপি সিমেন্টে প্রকৌশলী হিসাবে তার কর্মজীবন শুরু করেন। এটি বর্তমানে মধ্যপ্রদেশের কাতনি জেলার এসিসি কিমোর সিমেন্ট ওয়ার্কস নামে পরিচিত।  তিনি ১৯৫৭ খ্রিস্টাব্দে কিমোর ইঞ্জিনিয়ারিং ইনস্টিটিউট প্রতিষ্ঠা করেন। বর্তমানে এটি তার নামে 'সুমন্ত মূলগাওকার ট্রেনিং ইনস্টিটিউট' নামে পরিচিত।\n\n\n== পারিবারিক জীবন ও জীবনাবসান ==\nসুমন্ত মূলগাওকার ভারতীয় সমাজকর্মী লীলা সুমন্ত মূলগাওকারকে বিবাহ করেন। সুমন্ত মূলগাওকার ১৯৮৯ খ্রিস্টাব্দের ১ জুলাই প্রয়াত হন। \nতার স্মরণে  জামশেদপুরের টেলকো কলোনিতে সুমন্ত মূলগাওকার স্টেডিয়াম প্রতিষ্ঠিত হয়। টাটা গোষ্ঠী সুমন্ত মূলগাওকারের কাজের নীতি ও অবদানকে সম্মান জানিয়ে ১৯৯৪ খ্রিস্টাব্দে তাদের চালু হওয়া ছোট মোটর গাড়ি টাটা সুমো সুমন্ত মূলগাওকার-এর নামে নামাঙ্কিত করে। \n\n\n== তথ্যসূত্র =="}