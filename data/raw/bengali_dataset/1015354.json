{"pageid": 1015354, "title": "সুদান জাতীয় ফুটবল দল", "url": "https://bn.wikipedia.org/wiki?curid=1015354", "content": "সুদান জাতীয় ফুটবল দল (ইংরেজি: Sudan national football team) হচ্ছে আন্তর্জাতিক ফুটবলে সুদানের প্রতিনিধিত্বকারী পুরুষদের জাতীয় দল, যার সকল কার্যক্রম সুদানের ফুটবলের সর্বোচ্চ নিয়ন্ত্রক সংস্থা সুদান ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৪৮ সাল হতে ফুটবলের সর্বোচ্চ সংস্থা ফিফার এবং ১৯৫৭ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৬ সালের ১৩ই মে তারিখে, সুদান প্রথমবারের মতো আন্তর্জাতিক খেলায় অংশগ্রহণ করেছে; সুদানে অনুষ্ঠিত উক্ত ম্যাচে সুদান ইথিওপিয়াকে ৫–১ গোলের ব্যবধানে পরাজিত করেছে।\n২৩,০০০ ধারণক্ষমতাবিশিষ্ট খার্তুম স্টেডিয়ামে জেদিয়ানের বাজপাখি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সুদানের রাজধানী খার্তুমে অবস্থিত। বর্তমানে এই দলের ম্যানেজারের দায়িত্ব পালন করছেন উবের ভেলুদ এবং অধিনায়কের দায়িত্ব পালন করছেন আলামাল আতবারার গোলরক্ষক আকরাম আল হাদি সালিম।\nসুদান এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে সুদান অন্যতম সফল দল, যেখানে তারা ১টি (১৯৭০) শিরোপা জয়লাভ করেছে।\nহাইতাম মুস্তফা, ফয়সাল আগব, আল মুয়েজ মাহগুব, মুহান্নদ আল তাহির এবং নাসরদ্দিন আব্বাসের মতো খেলোয়াড়গণ সুদানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৬ সালের ডিসেম্বর মাসে প্রকাশিত র‌্যাঙ্কিংয়ে সুদান তাদের ইতিহাসে সর্বোচ্চ অবস্থান (৭৪তম) অর্জন করে এবং ২০১৭ সালের জুলাই মাসে প্রকাশিত র‌্যাঙ্কিংয়ে তারা ১৬৪তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সুদানের সর্বোচ্চ অবস্থান হচ্ছে ৩১তম (যা তারা ১৯৭১ সালে অর্জন করেছিল) এবং সর্বনিম্ন অবস্থান হচ্ছে ১৫৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আরবি) (ইংরেজি)\nফিফা-এ সুদান জাতীয় ফুটবল দল  ওয়েব্যাক মেশিনে আর্কাইভকৃত ১৩ জুলাই ২০১৮ তারিখে (ইংরেজি)\nক্যাফ-এ সুদান জাতীয় ফুটবল দল (ইংরেজি)"}