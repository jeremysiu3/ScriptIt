{"pageid": 1082456, "title": "মোহাম্মদ ফৈয়াজ খান", "url": "https://bn.wikipedia.org/wiki?curid=1082456", "content": "মোহাম্মদ ফৈয়াজ খান একজন বাংলাদেশী অধ্যাপক। তিনি বেসরকারি বিশ্ববিদ্যালয়, গ্রিন ইউনিভার্সিটি অব বাংলাদেশের (জিইউবি) সাবেক উপ-উপাচার্য এবং বাংলাদেশ ইউনিভার্সিটি অব বিজনেস অ্যান্ড টেকনোলজির (বিইউবিটি) সাবেক উপাচার্য।\n\n\n== শিক্ষাজীবন ==\nতিনি বাংলাদেশ প্রকৌশল বিশ্ববিদ্যালয়ের (বুয়েট) তড়িৎ ও ইলেক্ট্রনিক প্রকৌশল বিভাগ থেকে ১৯৭৪ সালে বিএসসি (স্নাতক) ও ১৯৭৭ সালে এমএসসি ডিগ্রি লাভ করেন। তিনি ২০০৮ সালে বুয়েট থেকে পিএইচডি ডিগ্রি অর্জন করেন।\n\n\n== কর্মজীবন ==\nফৈয়াজ খান বাংলাদেশ প্রকৌশল বিশ্ববিদ্যালয়ে শিক্ষকতা করেছেন। চার দশকের বেশি সময় ধরে শিক্ষকতা, গবেষণা ও প্রশাসনিক কাজে যুক্ত থাকার অভিজ্ঞতা রয়েছে তার।\nতিনি বাংলাদেশ ইউনিভার্সিটি অব বিজনেস অ্যান্ড টেকনোলজির (বিইউবিটি) তড়িৎ ও ইলেকট্রনিকস প্রকৌশল বিভাগে শিক্ষকতা করেছেন। এছাড়া তিনি বিইউবিটির প্রকৌশল ও ফলিত বিজ্ঞান অনুষদের ভারপ্রাপ্ত ডিন এবং দেশি-বিদেশি বিভিন্ন প্রতিষ্ঠানের উপদেষ্টা হিসেবেও দায়িত্ব পালন করেন।\nমোহাম্মদ ফৈয়াজ খান গ্রিন ইউনিভার্সিটি অব বাংলাদেশের (জিইউবি) উপ-উপাচার্য এবং ২০২০ থেকে ২০২৪ সাল পর্যন্ত বাংলাদেশ ইউনিভার্সিটি অব বিজনেস অ্যান্ড টেকনোলজির উপাচার্য হিসেবে দায়িত্ব পালন করেন।\n\n\n== পুরস্কার ==\nতিনি আই-ট্রিপল-ই বেস্ট পেপার (যুক্তরাষ্ট্র, ১৯৯৪) সহ বিভিন্ন পুরস্কার ও সম্মাননা লাভ করেন।\n\n\n== তথ্যসূত্র =="}