{"pageid": 1344583, "title": "মালকানা", "url": "https://bn.wikipedia.org/wiki?curid=1344583", "content": "মালকানা হল ভারতের একটি মুসলিম সম্প্রদায়। এরা সাধারণত ভারতের উত্তর প্রদেশ এবং বিহার রাজ্যে বসবাস করেন। \n\n\n== ইতিহাস এবং উৎস ==\nআগ্রা জেলায় বসবাসকারী মালকানা সম্প্রদায়ের লোকেরা দাবি করে যে তারা বেশ কয়েকটি হিন্দু বর্ণ সম্প্রদায়ের বংশোদ্ভূত। কিরাওলির পাঁচটি গ্রাম দখল করে থাকা লোকেরা নিজেদের জাট বংশের অন্তর্ভুক্ত বলে দাবি করেন। \nপ্রধানত হাথরস জেলায় সাদাবাদ শহরের কাছে এদের বসতি দেখা যায়।\nবিহারের মালকানা সম্প্রদায়ের লোকেরা প্রধানত পূর্বের শাহাবাদ জেলায় কেন্দ্রীভূত।  ১৯২৩ সালে শুধুমাত্র শাহাবাদেই ১৩০০ জন মালকানা জনগনের সংখ্যা নথিবদ্ধ  করা হয়েছিল। বিদেশী হানাদারদের দ্বারা লুণ্ঠিত হওয়ার কারণে তারা ধর্মান্তরিত হতে বাধ্য হয়েছিল এবং মুসলমান হয়েছিল। কিন্তু তারপরেও তাদের মধ্যে অনেকেই হিন্দু ঐতিহ্য ও সংস্কৃতির সাথে যুক্ত ছিল এবং স্বামী শারদানন্দের শুদ্ধি আন্দোলনের মাধ্যমে পুনরায় হিন্দু ধর্মে প্রত্যাবর্তন করার চেষ্টা করেছিল। শুদ্ধি আন্দোলনের মুল লক্ষ্য ছিল ধর্মান্তরিতদের পুনরায় হিন্দু ধর্মে ফিরিয়ে আনা। কিন্তু তিনি মৌলবাদী আব্দুল রশিদের নজরে পরে যান, যিনি দিল্লিতে তাকে গুলি করে হত্যা করেন। অনেক মুসলিম নেতা শাহাবাদ, গয়া এবং মুঙ্গেরে ধর্মীয় উত্তেজনা সৃষ্টি করার জন্য এটি প্রতিরোধ করার চেষ্টা করেছিলেন।\nকুড়ি শতকের শুরুতে, মালকান ছিল এমন একটি সম্প্রদায় যাদের রীতিনীতি ছিল হিন্দু ও মুসলিম ঐতিহ্যের মিশ্রণ। তারা হিন্দু নাম রাখত ও রাম রাম সম্বোধিত করে নমস্কার জানাত। কিন্তু সম্প্রদায় হিসাবে তারা মৃতদের কবর দিত, খৎনা করত এবং বিশেষ অনুষ্ঠানে মসজিদ পরিদর্শন করত। সম্প্রদায়ের এই সারগ্রাহী প্রকৃতির কারণে তারা হিন্দু ও মুসলিম  উভয় সম্প্রদায়ের পুনরুজ্জীবনবাদীদের লক্ষ্যবস্তুতে পরিণত হয়।\nপুনঃ ধর্মান্তর অভিযান ১৯২৮ সালের শেষের দিকে তার শীর্ষে পৌঁছেছিল, সেই সময়ে প্রায় ১,৬৩,০০ মালকানা মুসলমানকে হিন্দুধর্মে পুনঃ প্রত্যাবর্তন করে আনা হয়েছিল বলে জানা যায়।\n\n\n== তথ্যসূত্র =="}