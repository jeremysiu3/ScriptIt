{"pageid": 1193717, "title": "ফরিদ আহাম্মদ", "url": "https://bn.wikipedia.org/wiki?curid=1193717", "content": "ফরিদ আহাম্মদ বাংলাদেশ সিভিল সার্ভিসের একজন কর্মকর্তা। তিনি সামরিক ভূমি ও ক্যান্টনমেন্ট অধিদপ্তরের মহাপরিচালক ও ঢাকা দক্ষিণ সিটি কর্পোরেশনের প্রধান নির্বাহী কর্মকর্তা ছিলেন। বর্তমানে তিনি প্রাথমিক ও গণশিক্ষা মন্ত্রণালয়ে সচিব হিসেবে দায়িত্ব পালন করছেন।\n\n\n== প্রাথমিক জীবন ==\nফরিদ নরসিংদী জেলায় জন্মগ্রহণ করেন। তিনি বাংলাদেশ কৃষি বিশ্ববিদ্যালয় থেকে কৃষিতে স্নাতক  (সম্মান) এবং তৎকালীন ইনস্টিটিউট অফ পোস্ট গ্রাজুয়েট স্টাডিজ ইন এগ্রিকালচার থেকে কীটতত্ত্বে এমএস ডিগ্রি লাভ করেন। পরবর্তীকালে তিনি ইউরোপিয়ান ইউনিভার্সিটি থেকে এমবিএ (ফাইন্যান্স) ডিগ্রি অর্জন করেন। এছাড়া তিনি বিভিন্ন প্রশিক্ষণ কোর্সে অংশগ্রহণ করেছেন।\n\n\n== কর্মজীবন ==\nফরিদ আহাম্মদ বিসিএস প্রশাসন ক্যাডারের ১১তম ব্যাচের একজন কর্মকর্তা হিসেবে ১৯৯৩ সালে বাংলাদেশ সিভিল সার্ভিসে যোগদান করেন। এর আগে তিনি একটি পাবলিক বিশ্ববিদ্যালয়ে প্রভাষক হিসেবে নিযুক্ত ছিলেন। এছাড়া তিনি বাংলাদেশ উন্নয়ন গবেষণা প্রতিষ্ঠানেও কিছুদিন কাজ করেছেন।\nকর্মজীবনে তিনি গণপ্রজাতন্ত্রী বাংলাদেশ সরকারের সচিবালয় এবং মাঠ প্রশাসনে সহকারী কমিশনার (ভূমি), রাঙ্গামাটি পার্বত্য জেলা পরিষদ চেয়ারম্যানের একান্ত সচিব, ক্যান্টনমেন্ট নির্বাহী কর্মকর্তা, জেলা দুর্নীতি দমন কর্মকর্তা, উপজেলা নির্বাহী অফিসার, অতিরিক্ত জেলা প্রশাসক, জেলা প্রশাসক, উপসচিব, যুগ্মসচিব ও অতিরিক্ত সচিব হিসেবে কর্মরত ছিলেন। ২০১৬ খ্রিষ্টাব্দে তিনি জনপ্রশাসন পদকে ভুষিত হন।\nফরিদ আহাম্মদ প্রধানমন্ত্রীর কার্যালয়ের পরিচালক, সামরিক ভূমি ও ক্যান্টনমেন্ট অধিদপ্তরের মহাপরিচালক এবং ঢাকা দক্ষিণ সিটি কর্পোরেশনের প্রধান নির্বাহী কর্মকর্তা ছিলেন। ২০২২ খ্রিষ্টাব্দে তিনি সচিব পদে পদোন্নতি লাভ করেন। বর্তমানে তিনি প্রাথমিক ও গণশিক্ষা মন্ত্রণালয়ে সচিব হিসেবে দায়িত্ব পালন করছেন।\n\n\n== তথ্যসূত্র =="}