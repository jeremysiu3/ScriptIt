{"pageid": 1190902, "title": "মনজুর আহমেদ চৌধুরী", "url": "https://bn.wikipedia.org/wiki?curid=1190902", "content": "মনজুর আহমেদ চৌধুরী একজন বাংলাদেশী কীটতত্ত্ববিদ। তিনি বাংলাদেশ প্রাণিবিজ্ঞান সমিতির সভাপতি ছিলেন। তিনি জাতীয় নদী রক্ষা কমিশনের চেয়ারম্যান ছিলেন।\n\n\n== শিক্ষাজীবন ==\nমনজুর আহমেদ চৌধুরী মাদারীপুর জেলায় জন্মগ্রহণ করেন। তার বাবা একজন সরকারি কর্মকর্তা ছিলেন। তিনি ঢাকা বিশ্ববিদ্যালয় থেকে প্রাণিবিদ্যায় বিএসসি (সম্মান) ও কীটতত্ত্বে এমএসসি ডিগ্রি লাভ করেন। যুক্তরাষ্ট্রের জর্জিয়া বিশ্ববিদ্যালয় থেকে তিনি কীটতত্ত্বে পিএইচডি ডিগ্রি অর্জন করেন। এছাড়া তিনি একাধিক প্রতিষ্ঠানে গবেষণাকর্মে যুক্ত ছিলেন।\n\n\n== কর্মজীবন ==\nমনজুর আহমেদ চৌধুরী বাংলাদেশ পরমাণু শক্তি কমিশনে বৈজ্ঞানিক কর্মকর্তা হিসেবে কাজ করেছেন। পরবর্তীকালে তিনি পরিবেশ বান্ধব উপায়ে কীটপতঙ্গ নিয়ন্ত্রণের সাথে সংশ্লিষ্ট বেসরকারি খাতের ব্যবসায়িক প্রতিষ্ঠান শুরু করেন। তিনি বাংলাদেশেও আন্তর্জাতিক উদরাময় গবেষণা কেন্দ্র, বাংলাদেশ, ঢাকা বিশ্ববিদ্যালয়, জাহাঙ্গীরনগর বিশ্ববিদ্যালয়ের সাথে যৌথভাবে বৈজ্ঞানিক কাজে অংশগ্রহণ করেছেন। এর পাশাপাশি বিভিন্ন সংগঠনে তিনি সক্রিয় ভূমিকা রেখেছেন। এছাড়াও তিনি জাতীয় ও আন্তর্জাতিক সেমিনারে জনস্বাস্থ্যের কীটপতঙ্গ ব্যবস্থাপনার উপর অসংখ্য উপস্থাপনা করেছেন। তিনি বাংলাদেশ প্রাণিবিজ্ঞান সমিতির সাধারণ সম্পাদক ও সভাপতি ছিলেন। বর্তমানে তিনি সেন্টার ফর গভর্নেন্স স্টাডিজের (সিজিএস) চেয়ারম্যান হিসেবে দায়িত্ব পালন করছেন। ২৪ সেপ্টেম্বর ২০২৩ সালে তিনি বিশ্ব নদী দিবস উপলক্ষে আয়োজিত অনুষ্ঠানে সরাসরি নাম না উল্লেখ করে শিক্ষামন্ত্রী দীপু মনির সমালোচনা করেন। তিনি  অবৈধভাবে যাঁরা বালু উত্তোলনকারিদের সাথে দীপু মনির সম্পর্ক আছে বলে অভিযোগ করেন এবং যাদের কারণে মেঘনা নদী কে রক্ষা করা যাচ্ছে না বলে দাবি করেন। \n১৮ অক্টোবর ২০২৩ সালে সরকার মনজুর আহমেদ চৌধুরীর নদী রক্ষা কমিশনের চেয়ারম্যান পদের চুক্তিভিত্তিক নিয়োগ বাতিল করে।\n\n\n== তথ্যসূত্র =="}