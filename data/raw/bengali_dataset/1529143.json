{"pageid": 1529143, "title": "এ কে প্রেমাজম", "url": "https://bn.wikipedia.org/wiki?curid=1529143", "content": "এ কে প্রেমাজম (জন্ম: ১২ই আগস্ট ১৯৩৮) একজন ভারতীয় সংসদ সদস্য এবং সমাজকর্মী।\n\n\n== প্রাথমিক জীবন এবং শিক্ষা ==\nএ কে প্রেমাজমের জন্ম কেরালার কাণ্ণুরের পল্লিকুন্নতে। তিনি কালিকট বিশ্ববিদ্যালয়ের অধীনে প্রভিডেন্স কলেজ, মাদ্রাজ বিশ্ববিদ্যালয়ের অধীনে থ্যালাসেরির সরকারি ব্রেনেন কলেজ এবং কেরালা বিশ্ববিদ্যালয়ের অধীনে ইউনিভার্সিটি কলেজে পড়াশোনা করেছেন। তিনি কলাবিদ্যায় স্নাতকোত্তর ডিগ্রি অর্জন করেছেন। তিনি একজন শিক্ষিকা হিসেবে কর্মজীবন শুরু করেছিলেন। তিনি ১৯৯১ থেকে ১৯৯৪ সাল পর্যন্ত কালিকটের সরকারি আর্টস কলেজের অধ্যক্ষ ছিলেন।\n\n\n== রাজনৈতিক জীবন ==\nএ কে প্রেমাজম কালিকটের মেয়র হিসেবে তাঁর রাজনৈতিক জীবন শুরু করেছিলেন। ১৯৯৫ থেকে ১৯৯৮ এবং তারপর ২০১০ থেকে ২০১৫ পর্যন্ত তিনি এই পদে অধিষ্ঠিত ছিলেন। তিনি ১৯৯৮ সালে দ্বাদশ লোকসভায় এবং ১৯৯৯ সালে ত্রয়োদশ লোকসভায় নির্বাচিত হন। সংসদ সদস্য থাকাকালীন তিনি খাদ্য সংক্রান্ত অপরিহার্য কমিটি, নারীর ক্ষমতায়ন সংক্রান্ত যৌথ কমিটি এবং খাদ্য ও ভোক্তা বিষয়ক মন্ত্রণালয়ের পরামর্শদাতা কমিটির সদস্য ছিলেন। তিনি অল ইণ্ডিয়া ডেমোক্রেটিক উইমেন্স অ্যাসোসিয়েশনের কেন্দ্রীয় কমিটির সদস্য।\n\n\n== তথ্যসূত্র ==\nটেমপ্লেট:12th LS members from Keralaটেমপ্লেট:13th LS members from Kerala"}