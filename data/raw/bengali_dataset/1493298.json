{"pageid": 1493298, "title": "শাহীন রহমান", "url": "https://bn.wikipedia.org/wiki?curid=1493298", "content": "রিয়ার এডমিরাল শাহীন রহমান, এনইউপি, এনডিসি, এনসিসি,  পিএসস) বাংলাদেশ নৌবাহিনীর একজন দুই তারকা অ্যাডমিরাল এবং মোংলা বন্দর কর্তৃপক্ষ বর্তমান চেয়ারম্যান। তিনি কমান্ডার ফ্লোটিলা ওয়েস্ট হিসেবে পশ্চিমাঞ্চলীয় নৌবহরের নেতৃত্ব দিয়েছেন। এছাড়া ঢাকার ন্যাশনাল ডিফেন্স কলেজে সিনিয়র ডিরেক্টিং স্টাফ (নৌবাহিনী) হিসেবে দায়িত্ব পালন করেছেন। তিনি খুলনা নৌ এলাকায় কমান্ডার হিসেবে দায়িত্ব পালন করেন, যেখানে বাংলাদেশ নৌবাহিনীর একটি বিস্তৃত অঞ্চলের তত্ত্বাবধান তার অধীনে ছিল।\nএর পাশাপাশি, তিনি স্বল্প সময়ের জন্য নৌবাহিনীর সহকারী প্রধান (ব্যক্তিগত) হিসেবেও দায়িত্ব পালন করেন।\n\n\n== প্রাথমিক জীবন এবং শিক্ষা ==\nরহমান ১ জানুয়ারি ১৯৮৭ সালে কর্মকর্তা ক্যাডেট হিসেবে বাংলাদেশ নৌবাহিনীতে যোগদান করেন। দুই বছরের সামরিক প্রশিক্ষণের পর তিনি ১ জুলাই ১৯৮৯ সালে এক্সিকিউটিভ শাখায় কমিশন লাভ করেন। একজন গানেরি বিশেষজ্ঞ কর্মকর্তা হিসেবে তিনি বিশেষভাবে পরিচিত।\nতিনি মিরপুর ঢাকার সামরিক বাহিনী কমান্ড ও স্টাফ কলেজ থেকে স্নাতক সম্পন্ন করেন। এরপর পাকিস্তান নেভাল ওয়ার কলেজ এবং যুক্তরাষ্ট্রের ন্যাভাল কমান্ড কলেজে নেভাল কমান্ড কোর্স সম্পন্ন করে তার দক্ষতা আরও উন্নত করেন। বর্তমানে তিনি পিএইচডি ফেলোশিপে নিযুক্ত রয়েছেন।\nতিনি ভারতের আইএনএস দ্রোণাচার্য থেকে একটি বিশেষায়িত গানেরি কোর্স সম্পন্ন করেন এবং প্রতিরক্ষা অধ্যয়নে মাস্টার্স ডিগ্রি অর্জন করেন।\nরহমান জাতিসংঘের হাইতিতে জাতিসংঘ মিশনের সদর দপ্তরে স্টাফ অফিসার হিসেবে দায়িত্ব পালন করেন। এছাড়াও, তিনি নৌবাহিনী গোয়েন্দা বিভাগের স্টাফ অফিসার, নৌ প্রশিক্ষণের উপ-পরিচালক, এনএসআই সদর দপ্তরে সীমান্ত পরিচালক এবং বহিরাগত বিষয়াবলীর পরিচালক হিসেবে কাজ করেন।\n\n\n== সামরিক পেশা ==\nরহমান খুলনা নৌ অঞ্চল কমান্ডারের চিফ স্টাফ অফিসার হিসেবে দায়িত্ব পালন করেন। এর পরে তিনি ওয়েস্টার্ন ফ্লিটের নেতৃত্বে কমান্ডার ফ্লোটিলা ওয়েস্ট হিসাবে দায়িত্ব পালন করেন। এরপর ঢাকার ন্যাশনাল ডিফেন্স কলেজে সিনিয়র ডিরেক্টরিং স্টাফ (নৌবাহিনী) হিসেবে যোগ দেন। তিনি সংক্ষিপ্ত সময়ের জন্য সহকারী নৌ-প্রধান (সম্যান) হিসেবেও দায়িত্ব পালন করেন।\n\n\n== তথ্যসূত্র =="}