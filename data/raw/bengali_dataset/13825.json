{"pageid": 13825, "title": "আলফ্রেদো দি স্তেফানো", "url": "https://bn.wikipedia.org/wiki?curid=13825", "content": "আলফ্রেদো দি স্তেফানো (৪ জুলাই ১৯২৬ - ৭ জুলাই ২০১৪; স্পেনীয়: Alfredo Di Stéfano, স্পেনীয় উচ্চারণ: [alˈfɾeðo ði (e)sˈtefano]) একজন প্রাক্তন আর্জেন্টিনীয়-স্পেনীয় ফুটবলার এবং কোচ। তাকে সর্বকালের অন্যতম সেরা ফুটবলার গণ্য করা হয়। তবে আর্জেন্টিনীয় হলেও তার মূল পরিচিতি স্পেনের ক্লাব রিয়াল মাদ্রিদের খেলোয়াড় হিসেবে।\nদি স্তেফানো সেন্টার ফরোয়ার্ড হিসেবে খেলতেন। ১৯৪৩ আর্জেন্টিনার রিভার প্লেত ক্লাবে তার খেলোয়াড়ী জীবন শুরু হয়। পরবর্তী এক দশক তিনি আর্জেন্টিনা ও কলম্বিয়ার বিভিন্ন ক্লাবে খেলেন। ১৯৫৩ সালে রিয়াল মাদ্রিদে আসার পর ফেরেঙ্ক পুসকাসের সাথে তার ফরোয়ার্ড লাইনে অনবদ্য জুটি গড়ে উঠে, যা ক্লাবটিকে অনেক সাফল্য এনে দেয়। ১৯৬৪ পর্যন্ত রিয়ালের হয়ে তিনি ২৮২টি ম্যাচ খেলে ২১৯টি গোল করেন, যা ক্লাবটির ইতিহাসে তাকে লীগের সর্বোচ্চ গোলদাতায় পরিণত করে।\nইতিহাসের অন্যতম সেরা ফুটবলার হয়েও দুর্ভাগ্যজনকভাবে দি স্তেফানো-র কখনো বিশ্বকাপ ফুটবল খেলা হয়নি। ১৯৫০ সালের বিশ্বকাপে আর্জেন্টিনা খেলতে অস্বীকৃতি জানায়, ১৯৫৪ সালের বিশ্বকাপে আর্জেন্টিনা সুযোগ পায়নি, ১৯৫৬ সালে দি স্তেফানো স্পেনের নাগরিকত্ব লাভ করেন এবং স্পেনের হয়ে পরবর্তী বিশ্বকাপের (১৯৫৮) বাছাই পর্বে অংশ নেন, কিন্তু স্পেন মূল পর্বে উত্তীর্ণ হতে ব্যর্থ হয়। ১৯৬২ সালের বিশ্বকাপের বাছাই পর্বেও তিনি স্পেনের হয়ে অংশ নেন, এবার স্পেন মূল পর্বে উত্তীর্ণও হয়েছিল, কিন্তু বিশ্বকাপের আগে দি স্তেফানো আঘাত পেয়ে মূল পর্বে খেলতে পারেননি।\n\n\n== প্রাথমিক জীবন ==\n\nবুয়েনোস আইরেস নগরীর বারাকাসে জন্মগ্রহণ করেন। পিতার নাম আলফ্রেদো দি স্তেফানো । তার দাদা মাইকেল ১৯ শতকে ইতালির নিকোলোসি থেকে আর্জেন্টিনার অভিবাসী হয়ে আসেন। ১৯৭৩ সালে তিনি মাত্র ১৭ বছর বয়সে আর্জেন্টিনীয় ক্লাব রিভার প্লেটে খেলা শুরু করেন।\n\n\n== তথ্যসূত্র ==\n\n\n== বহিঃসংযোগ =="}