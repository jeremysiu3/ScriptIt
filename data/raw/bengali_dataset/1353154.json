{"pageid": 1353154, "title": "দৈনিক আজকের পত্রিকা", "url": "https://bn.wikipedia.org/wiki?curid=1353154", "content": "আজকের পত্রিকা একটি বাংলা দৈনিক সংবাদপত্র যা বাংলাদেশের রাজধানী শহর ঢাকা থেকে প্রকাশিত হয়। সংবাদপত্রটি ২০২১ খ্রিস্টাব্দের ২৭ জুন থেকে প্রকাশিত হচ্ছে। আজকের পত্রিকার সম্পাদক গোলাম রহমান।  ২০২২ সালের সেপ্টেম্বরের তথ্যানুযায়ীআজকের পত্রিকার বিতরণ সংখ্যা ছিল প্রায় ১,০৮,১০০। \n\n\n== ইতিহাস এবং বিস্তারিত ==\n২০২১ খ্রিস্টাব্দের ২৭ জুনে \"সারা দেশের স্থানীয় দৈনিক\" স্লোগান নিয়ে আজকের পত্রিকার উদ্বোধনী সংখ্যা প্রকাশিত হয়েছিল। রাজধানী ঢাকার রামপুরার বনশ্রীতে পত্রিকাটির প্রধান কার্যালয়ের অবস্থান। মুদ্রিত সংস্করণ ছাড়াও, আজকার পত্রিকার অনলাইন পোর্টাল এবং ই-পেপার সংস্করণও রয়েছে। আজকার পত্রিকা নিউজপ্রিন্ট কাগজ ব্যবহার করে ব্রডশীট সংবাদপত্র আকারে ছাপা হয় যাতে মোট ১২ টি পৃষ্ঠা থাকে। প্রতিটি পৃষ্ঠায় ৮ টি কলাম রয়েছে। এই সংবাদপত্রের ১২ টি স্থানীয় সংস্করণ রয়েছে।  আজকার পত্রিকা তার মুদ্রিত সংস্করণ এবং ডিজিটাল প্ল্যাটফর্মের মাধ্যমে বিভিন্ন বিভাগে সংবাদ প্রকাশ করে। এর মধ্যে উল্লেখযোগ্য কিছু বিভাগ হল জাতীয়, আঞ্চলিক ও আন্তর্জাতিক সংবাদ, ব্যবসা, সম্পাদকীয়, খেলাধুলা, বিনোদন, জীবনধারা, স্বাস্থ্য, সত্যতা যাচাই, প্রযুক্তি, শিক্ষা, ক্যারিয়ার এবং পরিবেশ। আজকের পত্রিকার অনলাইন পোর্টালে ছবি এবং ভিডিও সহ সংবাদ, নির্বাচিত কলাম এবং তথ্যের ভাণ্ডার অন্তর্ভুক্ত রয়েছে। ই-পেপার সাইটটিতে আজকের পত্রিকার ১২টি আঞ্চলিক সংস্করণের ইলেকট্রনিক বা অনলাইন অনুলিপি রয়েছে।\n\n\n== আরও দেখুন ==\nবাংলাদেশের সংবাদপত্রের তালিকা\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট\nসকল বাংলা সংবাদপত্রের তালিকা  ওয়েব্যাক মেশিনে আর্কাইভকৃত ২০ মে ২০২২ তারিখে"}