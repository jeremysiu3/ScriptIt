{"pageid": 1517937, "title": "ইউরোপীয় ইউনিয়নে নবায়নযোগ্য শক্তি", "url": "https://bn.wikipedia.org/wiki?curid=1517937", "content": "ইউরোপীয় ইউনিয়নে নবায়নযোগ্য শক্তির অগ্রগতি ইউরোপীয় কমিশনের ২০২৩ সালের নবায়নযোগ্য জ্বালানি নির্দেশিকার সংশোধন দ্বারা পরিচালিত হয়। নির্দেশিকাটি ২০৩০ সালের জন্য ইইউর বাধ্যতামূলক নবায়নযোগ্য জ্বালানি লক্ষ্যমাত্রা পূর্ববর্তী ৩২% থেকে বৃদ্ধি করে ন্যূনতম ৪২.৫% এ উন্নীত করা হয়। ২০ নভেম্বর ২০২৩ সাল থেকে সমস্ত ইইউ দেশ জুড়ে কার্যকর এই নির্দেশিকাটি বৃহত্তর জলবায়ু লক্ষ্যগুলির সাথে সামঞ্জস্যপূর্ণ হয়, সেগুলো হলো ২০৩০ সালের মধ্যে গ্রিনহাউস গ্যাস নির্গমন কমপক্ষে ৫৫% হ্রাস করা এবং ২০৫০ সালের মধ্যে জলবায়ু নিরপেক্ষতা অর্জন করা। উপরন্তু এনার্জি ২০২০ কৌশল তার লক্ষ্য অতিক্রম করেছে।\n২০১৯ সালে নবায়নযোগ্য শক্তির প্রধান উৎস ছিল জৈববস্তুর মোট শক্তি ব্যবহারের ৫৭.৪%। বিশেষ করে ইউরোপে কাঠ হল নবায়নযোগ্য শক্তির প্রধান উৎস। এর ব্যবহার সৌর ও বায়ু শক্তির চেয়ে অনেকটাই বেশি। ২০২০ সালে, নবায়নযোগ্য জ্বালানি গরম এবং শীতলকরণে মোট শক্তি খরচের ২৩.১% সরবরাহ করেছিল। যা বিদ্যুতের ক্ষেত্রে নবায়নযোগ্য জ্বালানি মোট শক্তি ব্যবহারের ৩৭.৫%। এর মধ্যে রয়েছে বায়ু ৩৬%, জলবিদ্যুৎ ৩৩%, তারপরে রয়েছে সৌরশক্তি ১৪% কঠিন জৈব জ্বালানি ৮% এবং অন্যান্য নবায়নযোগ্য উৎস ৮%। পরিবহনের জন্য নবায়নযোগ্য শক্তির ব্যবহার ১০.২% এ পৌঁছেছে ২০২৪ সালের প্রথমার্ধে নবায়নযোগ্য বিদ্যুৎ উৎপাদন মোট ইইউ বিদ্যুতের ৫০%-এ পৌঁছেছে।\n২০২৩ সালে সুইডেন ইইউ দেশগুলির মধ্যে শীর্ষস্থানে ছিল যেখানে তাদের মোট চূড়ান্ত শক্তি ব্যবহারের ৬৬.৪% নবায়নযোগ্য উৎস থেকে আসে। এরপরে ফিনল্যান্ড ৫০.৮% ডেনমার্ক ৪৪.৯% এবং লাটভিয়া ৪৩.২%। বিপরীতে সর্বনিম্ন নবায়নযোগ্য জ্বালানি অনুপাতের প্রতিবেদনে লুক্সেমবার্গ আছে মাত্র ১১.৬%, তারপরে বেলজিয়াম ১৪.৭% মাল্টা ১৫.১% এবং আয়ারল্যান্ড ১৫.৩%।\nনবায়নযোগ্য জ্বালানি নির্দেশিকা ২০২০ সাল অনুযায়ী ইইউ-ব্যাপী সামগ্রিক ২০% নবায়নযোগ্য জ্বালানি লক্ষ্যমাত্রা ভাগ করে নেয় যা ২০০৯ সালে প্রণয়ন করা হয়। এজন্য পৃথক সদস্য রাষ্ট্রগুলির জন্য একটি কাঠামো তৈরি করে। ইইউ এর জ্বালানি নির্ভরতা হ্রাস এবং বিশ্ব উষ্ণায়ন মোকাবেলার অর্জনের লক্ষ্যে নবায়নযোগ্য জ্বালানি ব্যবহারকে প্রচার করা গুরুত্বপূর্ণ। এই নির্দেশিকা প্রতিটি সদস্য রাষ্ট্রের জন্য লক্ষ্য নির্ধারণ করে বিভিন্ন সূচনা বিন্দু এবং সম্ভাবনা বিবেচনা করে। বিভিন্ন সদস্য রাষ্ট্রের মধ্যে ২০২০ সালের মধ্যে নবায়নযোগ্য জ্বালানি ব্যবহারের লক্ষ্যমাত্রা ১০% থেকে ৪৯% পর্যন্ত ছিল। ২৬টি ইইউ সদস্য রাষ্ট্র তাদের জাতীয় ২০২০ সালের লক্ষ্যমাত্রা অর্জন করেছে। একমাত্র ব্যতিক্রম ছিল ফ্রান্স যারা ২৩% লক্ষ্য রেখেছিল কিন্তু মাত্র ১৯.১% এ পৌঁছেছে। ২০২৩ সালের হিসাবে আয়ারল্যান্ডও তার ২০২০ সালের লক্ষ্যমাত্রার নিচে নেমে গেছে।\n\n\n== নীতি ==\n\n১৯৯২ সালে মাস্ট্রিক্ট চুক্তির স্বাক্ষরিত হয়েছিল যার লক্ষ্য ছিল পরিবেশ রক্ষার পাশাপাশি স্থিতিশীল প্রবৃদ্ধি বৃদ্ধি করা এবং টেকসই উন্নয়নের নীতি যুক্ত করা । এটিই ছিল ১৯৯৭ সালের আমস্টারডাম চুক্তি । ১৯৯৭ সাল থেকে ইইউ ২০১০ সালের মধ্যে ইইউর মোট জ্বালানি ব্যবহারের ১২% এর সমান নবায়নযোগ্য জ্বালানি সরবরাহের লক্ষ্যে কাজ করছে।\nলক্ষ্যবস্তুতে আমূল পরিবর্তন ছিল ২০০২ সালে জোহানেসবার্গ শীর্ষ সম্মেলন যা  রিও শীর্ষ সম্মেলনের ১০ বছর পরও আনতে ব্যর্থ হয়েছিল। জ্বালানি খাতের জন্য কোন নির্দিষ্ট লক্ষ্য নির্ধারণ করা হয়নি যা অনেক দেশকে হতাশ করেছিল। যদিও ইইউ ২০১০ সাল পর্যন্ত বিশ্বব্যাপী নবায়নযোগ্য জ্বালানির ব্যবহারে বার্ষিক ১.৫% হারে বৃদ্ধির প্রস্তাব করেছিল। জোহানেসবার্গের কর্ম পরিকল্পনায় এত উল্লেখযোগ্য বৃদ্ধির সুপারিশ করা হয়নি এবং কোন নির্দিষ্ট লক্ষ্য বা তারিখও নির্ধারণ করা হয়নি। ইইউ এই ফলাফল মেনে নিতে অনিচ্ছুক ছিল এবং অন্যান্য দেশগুলির সাথে অগ্রগামী দেশগুলির একটি দল গঠন করেছিল, যারা বিশ্বব্যাপী লক্ষ্য অর্জনের জন্য উচ্চাকাঙ্ক্ষী জাতীয় এমনকি আঞ্চলিক লক্ষ্য প্রতিষ্ঠার প্রতিশ্রুতি দিয়েছিল। জোহানেসবার্গ  নবায়নযোগ্য শক্তি ঐক্যজোটের মোট ৮০ টিরও বেশি সদস্য দেশ রয়েছে ইইউ সদস্য দেশগুলির মধ্যে ব্রাজিল, দক্ষিণ আফ্রিকা এবং নিউজিল্যান্ড রয়েছে।\nইউরোপীয় সম্মেলনে ইইউ নিজস্ব দূরদর্শী লক্ষ্য নির্ধারণ জন্য ২০০৪ সালে বার্লিনে নবায়নযোগ্য জ্বালানির সম্মেলন আয়োজন করে। সিদ্ধান্তগুলি এমন  ছিল যে ২০২০ সালের মধ্যে ইইউ তার মোট জ্বালানি ব্যবহারের প্রয়োজনীয়তার ২০% নবায়নযোগ্য জ্বালানি উৎসের মাধ্যমে অর্জন করার চেষ্টা করবে। এ সময় পর্যন্ত ইইউ কেবল মাত্র ২০১০ সাল পর্যন্ত লক্ষ্যমাত্রা নির্ধারণ করেছিল এবং এই প্রস্তাবটিই প্রথম যা ২০২০ সাল পর্যন্ত ইইউর প্রতিশ্রুতির প্রতিনিধিত্ব করেছিল।\n\n\n=== নবায়নযোগ্য শক্তির নির্দেশিকা এবং লক্ষ্যমাত্রা ===\nনবায়নযোগ্য শক্তি নির্দেশিকা অনুযায়ী ২০০৯ সালে  সমস্ত ইইউ সদস্য রাষ্ট্রের জন্য বাধ্যতামূলক লক্ষ্য নির্ধারণ করা হয়। এটি ইইউকে ২০২০ সালের মধ্যে নবায়নযোগ্য উৎস থেকে শক্তির ২০% অংশ এবং বিশেষ করে পরিবহন খাতে নবায়নযোগ্য শক্তির ১০% অংশে পৌঁছায়। ২০১৪ সালের মধ্যে, ইইউ নবায়নযোগ্য উৎস থেকে জ্বালানির ১৬% অংশ অর্জন করে। যার মধ্যে নয়টি সদস্য রাষ্ট্র ইতিমধ্যেই তাদের ২০২০ সালের লক্ষ্য অর্জন করেছে। ২০১৮ সালের মধ্যে এটি ১৮% এ উন্নীত হয়। যেখানে ১২টি সদস্য রাষ্ট্র তাদের ২০২০ সালের লক্ষ্যমাত্রা আগেই পূরণ করেছিল।\nনবায়নযোগ্য জ্বালানি নির্দেশিকা এর ৪ নম্বর ধারা অনুযায়ী সদস্য রাষ্ট্রগুলিকে ৩০ জুন ২০১০ সালের মধ্যে জাতীয় নবায়নযোগ্য জ্বালানি কর্মপরিকল্পনা জমা দিতে বলা হয়েছিল। কমিশন যে টেমপ্লেট প্রকাশ করেছিল তা অনুসারে এই পরিকল্পনাগুলো প্রস্তুত করা হয়, এতে প্রত্যেক সদস্য রাষ্ট্রকে তাদের চূড়ান্ত শক্তি খরচে নবায়নযোগ্য শক্তির ব্যবহার আইনত বাধ্যতামূলক করার লক্ষ্যে ২০২০ সালের মধ্যে কীভাবে পৌঁছাবে তার বিশদ পরিকল্পনা প্রদান করে বলা হয় যে সদস্য রাষ্ট্রগুলিকে অবশ্যই খাতভিত্তিক লক্ষ্যমাত্রা অর্থাৎ তারা যে প্রযুক্তিগত সংস্কার করতে চায়, তারা যে পথ অনুসরণ করবে এবং নবায়নযোগ্য জ্বালানি বিকাশের বাধাগুলি অতিক্রম করতে তারা যে ব্যবস্থা ও সংস্কার গ্রহণ করবে তা নির্ধারণ করতে হবে। পরিকল্পনাগুলি প্রাপ্তির পর ইসি কর্তৃক মূল ভাষায় প্রকাশ করা হয়। যাতে জনসাধারণের যাচাই-বাছাই করা সম্ভব হয়। কমিশন তাদের সম্পূর্ণতা এবং বিশ্বাসযোগ্যতা মূল্যায়ন করবে। একই সাথে পরিকল্পনাগুলি ইংরেজিতে অনুবাদ করা হবে। এছাড়াও নেদারল্যান্ডসের শক্তি গবেষণা কেন্দ্রকে ইউরোপীয় পরিবেশ সংস্থা কর্তৃক একটি বহিরাগত ডাটাবেসে এখন পর্যন্ত প্রাপ্ত প্রতিবেদনের পরিমাণগত প্রতিবেদন তৈরির জন্য চুক্তিবদ্ধ করা হয়েছিল।\n২০৩০ সাল পর্যন্ত ইইউ শক্তি এবং জলবায়ু লক্ষ্যমাত্রা সম্পর্কে আলোচনার জন্য ২০১৪ সালে উদ্যোগ নেওয়া হয়েছিল। যদিও মধ্য ও পূর্ব ইউরোপের সাতটি সদস্য রাষ্ট্র ২০১৬ সালের মধ্যে তাদের ২০২০ সালের লক্ষ্যমাত্রা অর্জন করেছে। তবুও অল্প সংখ্যক রাষ্ট্র রূপান্তর প্রক্রিয়াটি ধীর করার চেষ্টা করতে পারে।   এজন্য ২০১৪ সালে নির্ধারিত ইউরোপীয় নবায়নযোগ্য জ্বালানি লক্ষ্যমাত্রা চুক্তির মূল অংশগুলি ২০১১ সালের অক্টোবরে একজন শেল লবিস্ট প্রস্তাব করেন। শেল ব্রাসেলসের ষষ্ঠ বৃহত্তম লবিস্ট ইইউ প্রতিষ্ঠানগুলিতে লবিং করার জন্য বছরে ৪.২৫-৪.৫ মিলিয়ন ইউরো ব্যয় করে। চুক্তিতে সদস্য রাষ্ট্রগুলির জন্য জ্বালানি দক্ষতা বা নবায়নযোগ্য জ্বালানির কোনও বাধ্যতামূলক লক্ষ্যমাত্রা নেই।\n৩০ নভেম্বর ২০১৬ তারিখে কমিশন একটি সংশোধিত নবায়নযোগ্য জ্বালানি নির্দেশিকার প্রস্তাব পেশ করে। যাতে ২০৩০ সালের মধ্যে ইইউতে চূড়ান্ত জ্বালানি ব্যবহারের কমপক্ষে ২৭% নবায়নযোগ্য জ্বালানির লক্ষ্যমাত্রা পূরণ করবে এবং ইইউ নবায়নযোগ্য জ্বালানির ক্ষেত্রে বিশ্বব্যাপী নেতা হিসেবে নিজেদের অবস্থান নিশ্চিত করবে।\n২০২৪ সালের এপ্রিলে এম্বার থিঙ্ক ট্যাঙ্ক মধ্য ও পূর্ব ইউরোপের ক্ষমতায়ন শীর্ষক একটি প্রতিবেদন প্রকাশ করেছিল। প্রতিবেদনটি মধ্য ও পূর্ব ইউরোপীয় দেশগুলিতে নবায়নযোগ্য শক্তির অগ্রগতি এবং সম্ভাবনা গুলো তুলে ধরেছিল, যেখানে থ্রি সিজ ইনিশিয়েটিভে অংশগ্রহণকারী দেশগুলোর উপর জোর দেওয়া হয়েছিল। প্রতিবেদন অনুসারে ২০২৩ সালে নবায়নযোগ্য জ্বালানি প্রথমবারের মতো কয়লাকে ছাড়িয়ে গিয়েছিল। যার ফলে থ্রি সিজ দেশগুলিতে বিদ্যুৎ উৎপাদনের ৩৯% এ দাঁড়ায়। বায়ু এবং সৌরশক্তির ক্রমহ্রাসমান খরচ এগুলিকে এই অঞ্চলে সবচেয়ে সাশ্রয়ী বিদ্যুতের উৎসে পরিণত করেছে। হালনাগাদকৃত জাতীয় জ্বালানি ও জলবায়ু পরিকল্পনা দূরদর্শীতা প্রদর্শন করেছে। কিছু দেশ ইতিমধ্যেই তাদের ২০৩০ সালের নবায়নযোগ্য বিদ্যুৎ লক্ষ্যমাত্রা অর্জন করেছে। প্রতিবেদনে উপস্থাপিত বিশ্লেষণ থেকে জানা যায় যে ২০৩০ সালের মধ্যে ৩এসআই দেশগুলির ২০০ গিগাওয়াট সৌরশক্তি ও ৬০ গিগাওয়াট সমুদ্রতীরবর্তী বায়ুশক্তি এবং ২৩ গিগাওয়াট সমুদ্রতীরবর্তী বায়ুশক্তি স্থাপনের ক্ষমতা রয়েছে। যা বিদ্যুৎ উৎপাদনে নবায়নযোগ্য শক্তির অংশ ৬৭% এ উন্নীত করার সম্ভাবনা তৈরি করে। তা সত্ত্বেও প্রতিবেদনটি চ্যালেঞ্জগুলি স্বীকার করে যার মধ্যে রয়েছে সমুদ্র দূরবর্তী বায়ু লক্ষ্যমাত্রায় অপর্যাপ্ত অগ্রগতি এবং নির্দিষ্ট অঞ্চলে নীতিগত সহায়তার অভাব। প্রতিবেদনে সিইই অঞ্চলের নবায়নযোগ্য জ্বালানি সম্ভাবনা সর্বাধিক করার জন্য তহবিলকে অগ্রাধিকার দেওয়া, ঝুঁকি প্রশমন কৌশল বাস্তবায়ন এবং আন্তঃসীমান্ত অবকাঠামো উন্নত করার মতো পদক্ষেপের সুপারিশ করা হয়েছে।\nগ্রিনটেক ২০২৩ সালে দিকে ইইউর প্রধান কয়েকটি সেক্টরের মধ্যে অন্যতম ছিল, যেখানে ভেঞ্চার ক্যাপিটাল বিনিয়োগ মার্কিন যুক্তরাষ্ট্রের সাথে মিলে যায় এবং যা ছিল ইইউর দূরদর্শী জলবায়ু লক্ষ্য এবং সরকারি ভর্তুকির প্রভাব তুলে ধরার ফল। এই লক্ষ্যবস্তু বিনিয়োগ শক্তি সঞ্চয়, বৃত্তাকার অর্থনীতি এবং কৃষি প্রযুক্তির মতো ক্ষেত্রে মার্কিন যুক্তরাষ্ট্র এবং ইইউর মধ্যে ব্যবধান কমাতে সাহায্য করেছে এবং এর জন্য ইউরোপীয় সবুজ চুক্তি এবং অন্যান্য সরকারি বিধিবিধানকে কৃতিত্ব দেয়।\n\n\n=== জলবায়ু নীতির সংযোগ ===\nইইউর জ্বালানি নীতি প্রস্তাবনায় অনেকের মূল লক্ষ্য ছিল বৈশ্বিক তাপমাত্রার পরিবর্তনকে ২°সে. মধ্যে সীমাবদ্ধ রাখা প্রাক-শিল্প স্তরে  যার মধ্যে ০.৮°সে.  ইতিমধ্যেই হয়ে গেছে। আরও ০.৫–০.৭ °সে. মোট ১.৩-১.৫ তাপমাত্রার জন্য ইতিমধ্যেই প্রতিশ্রুতিবদ্ধ ।   'বিপজ্জনক বৈশ্বিক উষ্ণতা  এড়াতে সাধারণত ২°সে. কে সর্বোচ্চ তাপমাত্রার সীমা হিসেবে দেখা হয়। তবে কিছু বিজ্ঞানী যেমন কেভিন অ্যান্ডারসন  ম্যানচেস্টার বিশ্ববিদ্যালয়ের মেকানিক্যাল, অ্যারোনটিক্যাল এবং সিভিল ইঞ্জিনিয়ারিং স্কুলের শক্তি এবং জলবায়ু পরিবর্তনের অধ্যাপক এবং যুক্তরাজ্যের শীর্ষস্থানীয় একাডেমিক জলবায়ু পরিবর্তন গবেষণা সংস্থা টিন্ডল সেন্টারের প্রাক্তন পরিচালক যুক্তি দিয়েছেন যে বিজ্ঞানের সাথে সামঞ্জস্যপূর্ণ হতে \"বিপজ্জনক\" জলবায়ু পরিবর্তনের জন্য ১°সে. হল আরও সঠিক সীমা।\n\n\n=== উদ্যোগ ===\nইইউ এর নির্দিষ্ট নবায়নযোগ্য শক্তি এবং শক্তি দক্ষতা উদ্যোগের মধ্যে আছে:\n\nগঠন করা\nমেয়রদের চুক্তি, এটি হলো মেয়র এবং স্থানীয় কর্তৃপক্ষের একটি সহযোগিতামূলক নেটওয়ার্ক যা জ্বালানি উদ্যোগ বাস্তবায়নে কাজ করে।\nটেকসই শক্তি ইউরোপ প্রচারণা\nকনসার্তো\nম্যানেজএনার্জি সম্পর্কে\nইন্টেলিজেন্ট এনার্জি - ইউরোপ\nইউ৪এনার্জি, এটি হল আইইই প্রোগ্রামের অধীনে অর্থায়ন করা একটি উদ্যোগ যা স্কুল এবং তাদের স্থানীয় সম্প্রদায়ের শক্তি খরচ উন্নত করার জন্য।\nপরিবেশ ভিত্তিক-উদ্ভাবন\n\n\n== সদস্য রাষ্ট্রসমূহ ==\n\n\n=== ক্রোয়েশিয়া ===\n১৮৯৫ সালে সিবেনিক শহরের পাশে বিশ্বের প্রাচীনতম জলবিদ্যুৎ প্রকল্পটি স্থাপন করা হয় যা ছিল ইউরোপের প্রথম জলবিদ্যুৎ কেন্দ্র এবং এটি ক্রোয়েশিয়ায় নির্মিত হয়েছিল। এটি প্রায় ১২৭ বছর আগে স্থাপন করা হয়েছিল যখন ক্রোয়েশিয়ার শক্তি কৌশল জলবিদ্যুৎ টি এর উপর ভিত্তি করে তৈরি করা হয়েছিল। যা আজ ক্রোয়েশিয়ার বিদ্যুৎ উৎপাদনের অর্ধেকেরও বেশি এই জলবিদ্যুৎ প্রকল্প থেকে উৎপন্ন হয়। ক্রোয়েশিয়ায় নবায়নযোগ্য শক্তির অন্যান্য উৎস হল সৌরশক্তি, যার ১০৯ মেগাওয়াট বিদ্যুৎ ব্যবহার করা হচ্ছে এবং ২০২২ ও ২০২৩ সালে আরও ৩৫০ মেগাওয়াট সৌরশক্তি উৎপাদনকারী বিদ্যুৎ গ্রিডে যুক্ত হবে এবং ২০২৪ ও ২০২৫ সালে আরও ৩৩০ মেগাওয়াট বিদ্যুৎ যোগ হবে। ক্রোয়েশিয়া ২০২৫ সালে নির্ধারিত সময়ের অনেক আগেই ২০৩০ সালের নবায়নযোগ্য জ্বালানি লক্ষ্যমাত্রা অর্জনের আশা করছে। ইতিমধ্যেই ১০৯ মেগাওয়াট সৌর, ১৪০০ মেগাওয়াট জলবিদ্যুৎ এবং ৬৭১ মেগাওয়াট বায়ু শক্তি চালু হওয়ার পর, ক্রোয়েশিয়া ২০২৫ সালের মধ্যে বা তার মধ্যে বিদ্যুৎ গ্রিডে আরও ১৫০০ মেগাওয়াট নবায়নযোগ্য শক্তি যোগ করার আশা করছে, যার ফলে সৌরশক্তি উৎপাদন ৭৭০ মেগাওয়াট, জলবিদ্যুৎ উৎপাদন ১৭০০ মেগাওয়াট এবং বায়ু বিদ্যুৎ উৎপাদন ১২৭০ মেগাওয়াটে উন্নীত হবে। ক্রোয়েশিয়া ইইউ নবায়নযোগ্য জ্বালানি লক্ষ্যমাত্রা পূরণ করেছে এবং বর্তমানে নবায়নযোগ্য জ্বালানি লক্ষ্যমাত্রার দিক থেকে ইইউর শীর্ষ ৫টি দেশের মধ্যে রয়েছে যেখানে দেশটিতে বেশিরভাগ শক্তি উৎপাদনের জন্য নবায়নযোগ্য জ্বালানি ব্যবহার করা হয়। ২০২৩ সালের মধ্যে ক্রোয়েশিয়া আরও ১৫০০ মেগাওয়াট সৌর ও বায়ু ক্ষমতা স্থাপনের আশা করছে যার ফলে নবায়নযোগ্য জ্বালানি ভাগাভাগি শক্তির মিশ্রণ নবায়নযোগ্য জ্বালানি উৎসের মাধ্যমে উৎপাদিত শক্তির ৮০% এরও বেশি হবে এবং নির্ধারিত সময়ের ২০ বছর আগেই ২০৫০ সালের নবায়নযোগ্য জ্বালানি কৌশলে পৌঁছাবে।\n২০৩০ সালের মধ্যে ক্রোয়েশিয়ার কার্বন ডাই অক্সাইড নির্গমন ৪৫% কমানো ও ২০৩৩ সালের মধ্যে কয়লার ব্যবহার বন্ধ করার জন্য লক্ষ্য নির্ধারণ করা হয়েছে।  তবে কম কার্বন নিঃসরণ অর্থনীতিকে রূপান্তরের জন্য নতুন জ্বালানি অবকাঠামো এবং অতিরিক্ত নবায়নযোগ্য জ্বালানি সম্পদের ক্ষেত্রে উল্লেখযোগ্য পরিমাণ ব্যয়ের প্রয়োজন হবে। ক্রোয়েশিয়া তাদের এই লক্ষ্য অর্জনের জন্য ২০৩০ সালের জাতীয় জ্বালানি ও জলবায়ু পরিকল্পনা প্রতিষ্ঠা করেছে। জাতীয় নীতিমালা ২০৩০ সালের মধ্যে ৩৬.৪% নবায়নযোগ্য জ্বালানি ভাগাভাগির লক্ষ্যমাত্রা নির্ধারণ করেছে। পাশাপাশি জলবিদ্যুৎ, বায়ু খামার, সৌর ফটোভোলটাইক সুবিধা এবং হাইড্রোজেন শক্তি সহ জ্বালানি শিল্পে বড় বিনিয়োগের লক্ষ্যমাত্রা নির্ধারণ করেছে।\nক্রোয়েশিয়ার সবচেয়ে বড় বায়ু খামারটি কোরলাটে অবস্থিত। যেখানে ১৮ টি বায়ু টারবাইন রয়েছে যা মোট স্থাপিত ক্ষমতার ৩.৬ মেগাওয়াট উৎপন্ন হয়। বিদ্যুৎ কেন্দ্র থেকে প্রতি বছর প্রায় ১৭০ গিগাটন বিদ্যুৎ উৎপাদন হয়। এটি ক্রোয়েশিয়ার বার্ষিক বিদ্যুৎ ব্যবহারের প্রায় ১% এবং ৫০,০০০ এরও বেশি পরিবারের জন্য প্রয়োজনীয় শক্তির সমান। ক্রোয়েশিয়ার দক্ষিণাঞ্চলীয় কাউন্টি স্প্লিট-ডালমাটিয়া, জাদার, ইস্ত্রিয়া এবং প্রিমোরজে-গোর্স্কি কোটারে পাঁচটি ছোট সৌর ফটোভোলটাইক সুবিধা (মোট ২২ মেগাওয়াট) নির্মিত হচ্ছে - ইউরোপীয় বিনিয়োগ ব্যাংকের সহায়তায় ২০২২ সালে শুরু হওয়া প্রকল্পগুলি প্রতি বছর ৬৬ কিলোটন  কার্বন ডাই অক্সাইড এবং প্রতি বছর ২৮.৮ গিগাটন বিদ্যুৎ সাশ্রয় করবে বলে আশা করা হচ্ছে।\n\n\n=== ফ্রান্স ===\n\nএকটি বিস্তৃত জ্বালানি ও জলবায়ু আইন পাস করার জন্য ২০১৫ সালের জুলাই মাসে ফরাসি সংসদ কর্তৃক একটি আইন পাস করে। যার মধ্যে একটি বাধ্যতামূলক নবায়নযোগ্য জ্বালানি লক্ষ্য অন্তর্ভুক্ত রয়েছে এবং ২০৩০ সালের মধ্যে জাতীয় বিদ্যুৎ উৎপাদনের ৪০% নবায়নযোগ্য উৎস থেকে আসা আবশ্যক\n২০১৬ সালে ফ্রান্সের মোট জাতীয় বিদ্যুৎ ব্যবহারের ১৯.৬% ছিল নবায়নযোগ্য বিদ্যুৎ। যার মধ্যে ১২.২% জলবিদ্যুৎ ৪.৩% বায়ুশক্তি ১.৭% সৌরশক্তি এবং ১.৪% জৈবশক্তি দ্বারা সরবরাহ করা হয়েছিল।\n\n\n=== জার্মানি ===\n\n২০১৪ সালে মোট উৎপাদিত শক্তি খরচে জার্মানির নবায়নযোগ্য শক্তির পরিমাণ ১.৪% থেকে বেড়ে ১৩.৮% তে দাঁড়ায়। পূর্বে যা ২০০৪ সালে নবায়নযোগ্য জ্বালানির পরিমাণ ছিল মাত্র ৫.৮% এবং যা ২০১৪ সালে নেদারল্যান্ডসের প্রায় ৫.৫%  এর সমান হয়।\nনবায়নযোগ্য উৎস থেকে উৎপাদিত বিদ্যুতের পরিমাণ ছিল ২০১৬ সালের মোট উৎপাদিত বিদ্যুতের প্রায় ৩৩.৯% ভাগ যা আগের বছরের তুলনায় জৈববস্তু, সৌরশক্তি ও বায়ুর উৎপাদন যথাক্রমে +৪.৮%, -৩.১% এবং -১.৭% পরিবর্তন হয়। তবে আবহাওয়া অনুকূল থাকলে জলবিদ্যুৎ উৎপাদন ১০.৩% হ্রাস পায়। ২০১৬ সালে বায়ু এবং সৌরশক্তি মিলে পারমাণবিক শক্তির চেয়ে বেশি শক্তি উৎপাদন করেছে (পাই-চার্ট দেখুন)। পারমাণবিক বিদ্যুৎ উৎপাদন ৭.৭% হ্রাস পেয়েছে, যেখানে প্রাকৃতিক গ্যাস, বাদামী এবং শক্ত কয়লা থেকে বিদ্যুৎ উৎপাদন যথাক্রমে +৫০.২%, -৩.৩% এবং -৫.৮% হ্রাস পেয়েছে।\nজার্মানি তাদের শেষ তিনটি পারমাণবিক চুল্লি ২০২৩ সালের এপ্রিলে বন্ধ করে দেয়। ফলে পারমাণবিক বিদ্যুৎ উৎপাদন সম্পূর্ণরূপে বন্ধ হয়ে যায়।\n\n\n=== ইতালি ===\n\n২০১৪ সালে ইতালির বৈদ্যুতিক শক্তি ব্যবহারের ৩৮.২% ই এসেছিল নবায়নযোগ্য উৎস থেকে। ২০০৫ সালে এই মান ছিল ১৫.৪% যা দেশের মোট শক্তি ব্যবহারের ১৬.২% ও ২০০৫ সালে ৫.৩%) জুড়ে ছিল।\nসৌরশক্তি উৎপাদন ক্ষেত্রে ইতালি বিশ্বের মধ্যে সৌরশক্তি থেকে সর্বোচ্চ অবদানকারী দেশ হয়ে উঠেছিল যা ২০১৪ সালে ছিল দেশেটির মোট বিদ্যুৎ ব্যবহারের প্রায় ৯%।\n\n\n=== লিথুয়ানিয়া ===\n\nলিথুয়ানিয়ায় নবায়নযোগ্য জ্বালানি ছিল ২০১৬ সালে দেশটির মোট বিদ্যুৎ উৎপাদনের ২৮% ভাগ। লিথুয়ানিয়ায় নবায়নযোগ্য শক্তির বেশিরভাগই আসে জৈব জ্বালানি থেকে । নবায়নযোগ্য উৎস থেকে উৎপাদিত বিদ্যুতের প্রধান উৎস হল জলবিদ্যুৎ।\nলিথুয়ানিয়ায় অনেক অপ্রচলিত নবায়নযোগ্য শক্তির উৎস আছে যেগুলো হল বায়ু, সৌরশক্তি, ভূ-তাপীয় শক্তি, পৌর বর্জ্য ও জৈববস্তু। লিথুয়ানিয়ায় মাথাপিছু জৈববস্তুর পরিমাণ ইউরোপীয় ইউনিয়নের মধ্যে সর্বোচ্চ এবং অনুমান করা হচ্ছে যে জৈব জ্বালানি উৎপাদনের জন্য উপলব্ধ জৈববস্তুর পরিমাণ অনুসারে ২০২০ সালে লিথুয়ানিয়া ইইউতে প্রথম হবে। ২০২০ সালের মধ্যে জৈব জ্বালানির উৎপাদন মাথাপিছু ০.২৫ টন হওয়ার সম্ভাবনা রয়েছে।\n\n\n=== পর্তুগাল ===\n\n২০১০ সালে পর্তুগালে বার্ষিকভাবে ব্যবহৃত বিদ্যুতের ৫০% এরও বেশি নবায়নযোগ্য শক্তির উৎস থেকে উৎপাদিত হতো। সবচেয়ে গুরুত্বপূর্ণ উৎপাদন উৎস ছিল জলবিদ্যুৎ ৩০% এবং বায়ুশক্তি ১৮% বাকি অংশের জন্য জৈবশক্তি ৫% এবং ফটোভোলটাইক সৌরশক্তি ০.৫% ব্যবহার করা হতো। ২০০১ সালে পর্তুগিজ সরকার ই৪ প্রোগ্রাম নামে একটি নতুন জ্বালানি নীতিমালা চালু করে। এর মধ্যে একাধিক বৈচিত্র্যময় পদক্ষেপের একটি সেট রয়েছে যার লক্ষ্য শক্তি সরবরাহ এবং চাহিদার জন্য একটি সামঞ্জস্যপূর্ণ ও সমন্বিত পদ্ধতি প্রচার করা। জ্বালানি দক্ষতা বৃদ্ধি এবং নবায়নযোগ্য শক্তির উৎস ব্যবহারের মাধ্যমে এই কর্মসূচি পর্তুগিজ অর্থনীতির প্রতিযোগিতামূলকতা বৃদ্ধি এবং দেশের সামাজিক কাঠামো আধুনিকীকরণের লক্ষ্যে কাজ করে। একই সাথে গ্যাস নির্গমন, বিশেষ করে জলবায়ু পরিবর্তনের জন্য দায়ী কার্বন ডাই অক্সাইড নির্গমন হ্রাস করে পরিবেশ সংরক্ষণ করে। ফলস্বরূপ ২০০৫ থেকে ২০১০ সালের মধ্যে পাঁচ বছরে নবায়নযোগ্য উৎস থেকে শক্তি উৎপাদন ২৮% বৃদ্ধি পেয়েছে।\n২০১৪ সালের জানুয়ারিতে পর্তুগিজদের মাসিক প্রয়োজনীয় বিদ্যুৎ ব্যবহারের ৯১% নবায়নযোগ্য উৎস থেকে উৎপাদিত হয়েছিল। যদিও প্রকৃত সংখ্যা ৭৮% ছিল কারণ ১৪% রপ্তানি করা হয়েছিল।\nপর্তুগালে ২০১৬ সালে উৎপাদিত নবায়নযোগ্য মোট জ্বালানির পরিমাণ ৫৫.৫% থেকে কমে ২০১৭ সালে তা ৪১.৮% এ দাঁড়ায় খরার কারণে। যা জলবিদ্যুৎ উৎপাদনকে মারাত্মকভাবে প্রভাবিত করে। ২০১৭ সালে পর্তুগালে নবায়নযোগ্য শক্তির উৎস ছিল বায়ুশক্তি যার মোট উৎপাদনের ২১.৬% (২০১৬ সালে ২০.৭% থেকে বেশি), জলবিদ্যুৎ ১৩.৩% (২০১৬ সালে ২৮.১% থেকে কম), জৈবশক্তি ৫.১% (২০১৬ সালের মতোই), সৌরশক্তি ১.৬% (২০১৬ সালে ১.৪% থেকে বেশি), ভূ-তাপীয় শক্তি ০.৪% (২০১৬ সালে ০.৩% থেকে বেশি) এবং আজোরেসে অল্প পরিমাণে তরঙ্গশক্তি থেকে। আজোরেসে থেকে উৎপাদিত শক্তির ২৪% হলো ভূ-তাপীয়।\nপর্তুগালে বিশ্বের দ্বিতীয় বৃহত্তম ফটোভোলটাইক বিদ্যুৎ কেন্দ্র আছে যার নির্মাণ কাজ ২০০৮ সালের ডিসেম্বরে সম্পন্ন হয়েছিল। আমারেলেজা ফটোভোলটাইক বিদ্যুৎ কেন্দ্র নামে পরিচিত এই কমপ্লেক্সটি ২৫০ হেক্টর এলাকা জুড়ে বিস্তৃত। সৌরবিদ্যুৎ কেন্দ্রটি ৪৬ মেগাওয়াট ক্ষমতাসম্পন্ন এবং যা ৩০,০০০ বাড়ির জন্য যথেষ্ট বিদ্যুৎ উৎপাদন করতে পারে এবং বছরে ৮৯,৪০০ টনেরও বেশি গ্রিনহাউস গ্যাস নির্গমন সাশ্রয় করে। জানুয়ারী ২০০৭ সাল থেকে উৎপাদন শুরু হওয়া ১১ মেগাওয়াট ক্ষমতাসম্পন্ন সেরপা সৌর বিদ্যুৎ কেন্দ্রটি ৬০ হেক্টর এলাকা জুড়ে ৮,০০০ বাড়ির জন্য যথেষ্ট শক্তি উৎপাদন করে এবং বছরে ৩০,০০০ টনেরও বেশি গ্রিনহাউস গ্যাস নির্গমন সাশ্রয় করে। এই সৌর পার্কগুলো প্রায় ৩০  কি.মি দূরে অবস্থিত।\nবিশ্বের প্রথম ওয়েভ বিদ্যুৎ কেন্দ্রগুলির মধ্যে একটি হলো সেন্ট্রাল ডি ওন্ডাস ডো পিকো যার কার্যক্রম  আজোরেসের পিকো দ্বীপে ১৯৯৯ সালে শুরু হয়। এর ক্ষমতা ৪০০ কিলোওয়াট।\n\n\n=== স্পেন ===\n\n২০১০ সালের মধ্যে স্পেনের মোট বিদ্যুৎ চাহিদার ৩০% নবায়নযোগ্য জ্বালানি উৎস থেকে জোগান দেওয়ার জন্য লক্ষ্যমাত্রা নির্ধারণ করা হয়েছিল যার অর্ধেক আসবে বায়ুশক্তি থেকে। ২০০৬ সালে মোট বিদ্যুতের চাহিদার ২০% ইতিমধ্যেই নবায়নযোগ্য জ্বালানি উৎস হিসেবে ব্যবহার করে উৎপাদিত হয়েছিল এবং ২০০৯ সালের জানুয়ারিতে নবায়নযোগ্য জ্বালানি উৎস ব্যবহার করে উৎপাদিত মোট বিদ্যুতের চাহিদা ৩৪.৮% এ পৌঁছেছিল।\nস্পেনের কিছু অঞ্চল নবায়নযোগ্য জ্বালানি প্রযুক্তির ব্যবহারের মাধ্যমে এই ক্ষেত্রে ইউরোপকে নেতৃত্ব দিয়েছেন এবং কয়েক বছরের মধ্যে এরা ১০০% নবায়নযোগ্য জ্বালানি উৎপাদনের জন্য পরিকল্পনা করে। কাস্টিলা ই লিওন এবং গ্যালিসিয়া বিশেষ করে এই লক্ষ্যের কাছাকাছি। ২০০৬ সালে তারা তাদের মোট বিদ্যুতের চাহিদার প্রায় ৭০% নবায়নযোগ্য শক্তির উৎস থেকে পূরণ করেছিল।\nপারমাণবিক শক্তি ব্যবহারের মাধ্যমে স্পেনের দুটি স্বায়ত্তশাসিত সম্প্রদায় তাদের ২০০৬ সালের মোট বিদ্যুতের চাহিদা কার্বন ডাই অক্সাইড নির্গমন মুক্তভাবে পূরণ করতে সক্ষম হয়েছে: এক্সট্রিমাদুরা এবং ক্যাস্টিলা-লা মাঞ্চা।\n২০০৫ সালে স্পেন বিশ্বের প্রথম দেশ হিসেবে নতুন ভাবে ফটোভোলটাইক বিদ্যুৎ উৎপাদনের প্রয়োজনীয়তা ঘোষণা করে। বিশ্বের দ্বিতীয় দেশ হিসেবে (ইসরায়েলের পরে) এটি সৌর গরম পানি ব্যবস্থা স্থাপনের জন্য প্রয়োজনীয়তা ঘোষণা করে।\n\n\n== শক্তি সম্প্রদায়ের দেশগুলি ==\nএছাড়াও জ্বালানি বন্টনের জন্য চুক্তিবদ্ধ পক্ষ হিসেবে আলবেনিয়া, বসনিয়া ও হার্জেগোভিনা, কসোভো, উত্তর মেসিডোনিয়া, মলদোভা, মন্টিনিগ্রো, সার্বিয়া এবং ইউক্রেন সেপ্টেম্বর ২০১২ সাল থেকে নির্দেশিকা ২০০৯/২৮/ইসি বাস্তবায়ন করছে। চুক্তিকারী পক্ষগুলির জন্য অংশগুলো ইইউ পদ্ধতির উপর ভিত্তি করে গণনা করা হয়েছিল। ইইউ সদস্য রাষ্ট্রগুলির জন্য নির্ধারিত লক্ষ্যমাত্রার সমান স্তরের দূরদর্শিতা প্রতিফলিত হয়। ২০২০ সালে চুক্তিবদ্ধ পক্ষগুলিতে নবায়নযোগ্য জ্বালানির অংশের লক্ষ্যমাত্রাগুলি হল: আলবেনিয়া ৩৮%, বসনিয়া ও হার্জেগোভিনা ৪০%, কসোভো ২৫%, উত্তর ম্যাসেডোনিয়া ২৮%, মলদোভা ১৭%, মন্টিনিগ্রো ৩৩%, সার্বিয়া ২৭% এবং ইউক্রেন ১১%। নির্দেশিকা ২০০৯/২৮/ইসি স্থানান্তর এবং জাতীয় নবায়নযোগ্য শক্তি কর্ম পরিকল্পনা গ্রহণের সময়সীমা ১ জানুয়ারি ২০১৪ নির্ধারণ করা হয়েছিল।\n২০১২/০৩/এমসি-এনসি সিদ্ধান্ত সহ বাধ্যতামূলক লক্ষ্যমাত্রা নির্ধারণের মাধ্যমে চুক্তিকারী দেশগুলো সকল সহযোগিতা ব্যবস্থায় অংশগ্রহণ করতে পারবে। এর অর্থ বিশেষ করে লক্ষ্য অর্জনের উদ্দেশ্যে নবায়নযোগ্য শক্তির পরিসংখ্যানগত স্থানান্তর বিদ্যুতের ভৌত প্রবাহ থেকে স্বাধীনভাবে করা সম্ভব হবে। এছাড়াও সিদ্ধান্তটি আরইএস নির্দেশিকার মূল উদ্দেশ্যগুলি সংরক্ষণ করা নিশ্চিত করার জন্য চুক্তিকারী পক্ষ এবং ইইউ সদস্য রাষ্ট্রগুলির মধ্যে পরিসংখ্যানগত স্থানান্তর এবং যৌথ সহায়তা প্রকল্পের নিয়মগুলিতে বেশ কয়েকটি অভিযোজিত কার্যক্রম নির্ধারণ করে।\n\n\n== নবায়নযোগ্য শক্তির উৎস ==\n\n\n=== জৈবশক্তি ===\n\n\n==== জৈবিকভর ====\n\nজৈবিকভর হল উদ্ভিদ বা প্রাণী থেকে প্রাপ্ত উপাদান যেমন গমের ডাঁটা, উঠানের বর্জ্য, ভুট্টার খোসা, সার, কাঠ বা পয়ঃনিষ্কাশন। ২০১৭ সালে ইইউতে জৈবশক্তির প্রধান উৎস ছিল কঠিন জৈববস্তু যা জৈবশক্তি উৎপাদনের ৭০% ভাগ। ২০১৬ সালে ইউরোপীয় ইউনিয়নে জৈবশক্তি ছিল নবায়নযোগ্য শক্তির প্রধান উৎস মোট শক্তি ব্যবহারের ৫৯.২% যার বেশিরভাগই তাপ এবং শীতলকরণের জন্য ব্যবহৃত হতো (৭৪.৬%)। তারপরে বিদ্যুৎ উৎপাদন (১৩.৪%) এবং জৈব জ্বালানি (১২.০%)। প্রায়শই পেলেট জ্বালানি আকারে জৈবিকভর তাপ এবং বিদ্যুৎ উৎপাদন উভয়ের জন্যই পোড়ানো হয়। অনেক সদস্য রাষ্ট্রে কাঠ ছিল নবায়নযোগ্য শক্তির একক সবচেয়ে গুরুত্বপূর্ণ উৎস যেমন লাটভিয়া (২৯%), ফিনল্যান্ড (২৪%), সুইডেন (২০%), লিথুয়ানিয়া (১৭%) এবং ডেনমার্ক (১৫%)। ইউরোপীয় ইউনিয়ন নবায়নযোগ্য শক্তি লক্ষ্যমাত্রার জন্য জৈবিকভর গণনা করার জন্য স্থায়িত্বের মানদণ্ড স্থাপন করেছে। ইইউ তেল ও প্রাকৃতিক গ্যাসের পরিবর্তে কাঠের জ্বালানি ব্যবহারকে উৎসাহিত করার জন্য ভর্তুকি দেয় এবং বিশ্বের অন্য যেকোনো অঞ্চলের তুলনায় এখানে কাঠের খোসা বেশি ব্যবহৃত হয়।\nস্ক্যান্ডিনেভিয়া, পূর্ব ইউরোপ, বাল্টিক রাজ্য এবং দক্ষিণ-পূর্ব মার্কিন যুক্তরাষ্ট্রের বন থেকে কাটা কাঠ সংগ্রহ করা হয়। কিছু বন প্রাকৃতিক সুরক্ষিত এলাকার অন্তর্গত এর মধ্যে একটি উত্তর রোমানিয়ায় অবস্থিত। যদিও ইউরোপে কাঠকে শূন্য-নির্গমন জ্বালানি এবং নবায়নযোগ্য শক্তি হিসেবে বিবেচনা করা হয় তবুও এটি বিতর্কিত বলে বিবেচিত হয়েছে এবং বিজ্ঞানীরা নীতিনির্ধারকদের গাছ কাটা কমাতে কাঠকে শক্তির সবুজ উৎস হিসেবে বিবেচনা বন্ধ করার আহ্বান জানিয়েছেন।\n\n\n==== জৈব জ্বালানি ====\n\nভূতাত্ত্বিক জ্বালানির উৎস সম্পর্কিত ক্রমবর্ধমান সমস্যা সমাধানে জন্য জৈব জ্বালানি একটি বিকল্প উদ্ভিদ ভিত্তিক সমাধান প্রদান করে। রাসায়নিকভাবে জৈব জ্বালানি হল স্টার্চ এবং চিনি থেকে কাঁচামাল গাঁজন পদ্ধতিতে উৎপাদিত অ্যালকোহল। যদিও ইউরোপে সম্পূর্ণ প্রতিস্থাপন এখনও সাধারণ নয়, জার্মানির মতো দেশগুলি ২০১১ সাল থেকে ১০% ইথানল সমন্বিত ই১০ জ্বালানি ব্যবহার করে আসছে। ই১০ জ্বালানি আগের ই৫ জ্বালানির স্থলাভিষিক্ত হয়েছে যার মধ্যে ৫% ইথানল রয়েছে।\nযদিও এটি ইথানলের ব্যবহার সামান্য বৃদ্ধি করতে পারে বলে মনে হতে পারে তবে এই অগ্রগতি প্রগতিশীল ইউরোপকে আরও প্রতিফলিত করে। কারণ ভূ-রাজনৈতিক বা অর্থনৈতিক চাপের পরিবর্তে মূলত পরিবেশগতভাবে সচেতন প্রচেষ্টার উপর ভিত্তি করে উন্নতি করা হচ্ছে।\n\n\n=== ভূ-তাপীয় ===\n\n১৮২৭ সালে ইতালির লারডেরেলোতে আগ্নেয়গিরির কাদা থেকে বোরিক অ্যাসিড আহরণের জন্য গিজার বাষ্প ব্যবহার করার মাধ্যমে প্রথম এই শিল্পের যাত্রা শুরু হয়।\nইউরোপীয় ভূ-তাপীয় শক্তি পরিষদ ইউরোপীয় ইউনিয়নের ভূ-তাপীয় শক্তির প্রচার করে।\n\n\n=== বায়ু শক্তি ===\n\nইউরোপের বিভিন্ন দেশ থেকে প্রাপ্ত গবেষণায় দেখা গেছে যে সাধারণ জনগণের মধ্যে বায়ুশক্তির প্রতি সমর্থন ধারাবাহিকভাবে প্রায় ৮০%।\n২০১১ সালে ইউরোপীয় ইউনিয়নে স্থাপিত বায়ু বিদ্যুৎ উৎপাদন ক্ষমতা ছিল ৯৩,৯৫৭ মেগাওয়াট।\n২০০৯ সালের ইউরোপীয় পরিবেশ সংস্থার একটি প্রতিবেদন নিশ্চিত করছিল যে বায়ু শক্তি ইউরোপকে বহুগুণ শক্তি দিতে পারে, যার শিরোনাম \"ইউরোপের উপকূলীয় এবং উপকূলীয় বায়ু শক্তি সম্ভাবনা\"। প্রতিবেদনে ২০২০ সালে বায়ু বিদ্যুতের সম্ভাবনা ইউরোপের প্রত্যাশিত বিদ্যুতের চাহিদার চেয়ে তিনগুণ বেশি বলে তুলে ধরা হয়েছে যা ২০৩০ সালের মধ্যে সাত গুণ বৃদ্ধি পাবে। ২০০৯ সালের তথ্য পর্যালোচনা করে ইডাব্লিউইএর একটি প্রতিবেদনে অনুমান করা হয়েছে যে ২০২০ সালের মধ্যে ইউরোপে ২৩০ গিগাওয়াট বায়ু ক্ষমতা স্থাপন করা হবে যার মধ্যে ১৯০ গিগাওয়াট সমুদ্র উপকূলীয় এবং ৪০ গিগাওয়াট সমুদ্র দূরবর্তী থেকে আসবে। এর ফলে ইইউর ১৪-১৭% বিদ্যুৎ উৎপাদন হবে, প্রতি বছর ৩৩৩ মিলিয়ন কার্বন ডাই অক্সাইড নির্গমন এড়ানো যাবে এবং ইউরোপের প্রতি বছর ২৮ বিলিয়ন ইউরোর জ্বালানি খরচ সাশ্রয় হবে।\n২০১৮ সালে বায়ুশক্তি ইইউর বিদ্যুতের চাহিদার ১৪% পূরণ করার জন্য যথেষ্ট বিদ্যুৎ উৎপাদন করেছিল। ইউরোপে ডেনমার্কের বাতাসের পরিমাণ সবচেয়ে বেশি (৪১%), এরপর আয়ারল্যান্ড (২৮%) এবং পর্তুগাল (২৪%)। জার্মানি, স্পেন এবং যুক্তরাজ্য যথাক্রমে ২১%, ১৯% এবং ১৮% নিয়ে তার পরে রয়েছে। ২০১৮ সালে ইইউর মোট বিদ্যুৎ খরচ ২,৬৪৫ টেরাওয়াট ঘন্টা, এর মধ্যে উপকূলীয় বায়ু ৩০৯ টেরাওয়াট ঘন্টা (১২%) এবং সমুদ্র দূরবর্তী বায়ু ৫৩ টেরাওয়াট ঘন্টা (২%) অবদান রেখেছে, যার ফলে বায়ু শক্তির মোট অবদান ৩৬২ টেরাওয়াট ঘন্টা (১৪%) এ পৌঁছেছে। এই শক্তি আসে মোট উপকূলীয় বায়ু ক্ষমতা ১৬০ গিগাওয়াট এবং মোট সমুদ্র দূরবর্তী বায়ু ক্ষমতা ১৮.৫ গিগাওয়াট থেকে, যেগুলোর গড় ক্ষমতা ফ্যাক্টর ২৪%।\n\n\n=== সৌরশক্তি ===\n\n\n==== ফটোভোলটাইক সৌরশক্তি ====\nফটোভোলটাইক সৌরশক্তি হলো একটি সৌরশক্তি মডিউল যা বিদ্যুৎ উৎপাদনে ব্যবহৃত হয়।\n\n২০০২ সালে বিশ্বে ফটোভোলটাইক মডিউলের উৎপাদন ৫৫০ মেগাওয়াট ছাড়িয়ে যায়, যার মধ্যে ৫০% এরও বেশি ইইউতে উৎপাদিত হয়েছিল। ১৫ বছরের মধ্যে ইউরোপের একটি ছোট দেশও অভ্যন্তরীণ স্থাপনার ক্ষেত্রে এই পরিমাণ ছাড়িয়ে যাওয়ার আশা করতে পারে।\n২০০৪ সালে ইউরোপের মোট বিদ্যুৎ উৎপাদন ক্ষমতার ৭৯% ছিল জার্মানিতে যেখানে ৭৯৪ মেগাওয়াট বিদ্যুৎ স্থাপন করা হয়েছিল। ইউরোপীয় কমিশন অনুমান করেছিল যে জার্মানি ২০১০ সালের মধ্যে প্রায় ৪,৫০০ মেগাওয়াট বিদ্যুৎ উৎপাদন করতে পারবে।\n২০১২ সালে ইউরোপে ১৭.২ গিগাওয়াট পিভি ক্ষমতা গ্রিডের সাথে সংযুক্ত ছিল যেখানে ২০১১ সালে এই সংখ্যা ছিল ২২.৪ গিগাওয়াট। ২০১২ সালে সমস্ত নতুন ক্ষমতার ৫৫% নিয়ে ইউরোপ তখন বিশ্বব্যাপী পিভি বাজারে প্রধান অংশ ছিল।\n\n\n==== ঘনীভূত সৌরশক্তি ====\n\nসিএসভি বিদ্যুৎ ব্যবহৃত প্রকার অনুসারে তাপ বা বিদ্যুৎ উৎপন্ন করতে পারে। ঘনীভূত সৌরশক্তির একটি সুবিধা হল তাপীয় শক্তি সঞ্চয়ের মাধ্যমে ২৪ ঘন্টা বিদ্যুৎ সরবরাহ করা সম্ভব।\n২০১২ সালের শেষ নাগাদ ইউরোপীয় ইউনিয়নে ২,১১৪ মেগাওয়াট বিদ্যুৎ স্থাপন করা হয়েছিল, প্রধানত স্পেনে। দেশটির জেমাসোলার প্রথমবারের মতো ২৪ ঘন্টা বিদ্যুৎ সরবরাহ করেছিল।\n২০১৫ সালে সিসিলিতে এসটিইএম নামক নতুন ধরণের সিএসপি-এর প্রথম বাণিজ্যিক প্রয়োগ শুরু হয়। এর ফলে ইতালি, ইউরোপের অন্যান্য অংশ, অস্ট্রেলিয়া, এশিয়া, উত্তর আফ্রিকা এবং লাতিন আমেরিকার খনির স্থান এবং প্রত্যন্ত সম্প্রদায়ের জন্য ২৪ ঘন্টা শিল্প মানের বিদ্যুৎ উৎপাদনের জন্য অফ-গ্রিড প্রয়োগ আন্তর্জাতিকভাবে যথেষ্ট গবেষণা ভিত্তিক এবং বাণিজ্যিক আগ্রহ তৈরি হয়েছে। এসটিইএম সিএসপি ব্যবস্থার জন্য তাপ সঞ্চয় এবং তাপ স্থানান্তর মাধ্যম হিসেবে তরলীকৃত সিলিকা বালি ব্যবহার করে। এটি স্যালার্নো ভিত্তিক ম্যাগালডি ইন্ডাস্ট্রিজ দ্বারা তৈরি করা হয়েছে।\n\n\n==== সৌর তাপীকরণ ও শীতলকরণ ====\n\nসৌর তাপীকরণ হল স্থান বা পানি গরম করার জন্য সৌর শক্তির ব্যবহার।\n২০১৬ সাল থেকে বর্তমানে এই স্থাপনার দিক থেকে চীনের পরেই ইইউ দ্বিতীয় স্থানে রয়েছে।\n২০১০ যদি সমস্ত ইইউ দেশ অস্ট্রিয়ার মতো উৎসাহের সাথে সৌর তাপ ব্যবহার করত তাহলে ইইউর স্থাপিত ক্ষমতা ইতিমধ্যেই ৯১ গিগাওয়াট হত যা আজ ১০০ মিলিয়ন ঘনমিটার এর লক্ষ্যমাত্রার চেয়ে অনেক বেশি (১৯৯৭ সালে শ্বেতপত্রে নির্ধারিত ২০১০ সালের মধ্যে মিলিয়ন মি২)।\n২০০৮ সালে ইউরোপ জুড়ে সৌর তাপীয় শক্তি ব্যবহার করে স্থান এবং পানি গরম ও শীতল করার জন্য ৫০% শক্তি সরবরাহের উদ্দেশ্যে প্রয়োজনীয় গবেষণা প্রচেষ্টা এবং অবকাঠামো ইউরোপীয় সৌর তাপীয় প্রযুক্তি প্ল্যাটফর্ম এর তত্ত্বাবধানে নির্ধারিত হয়েছিল। ২০০৮ সালের ডিসেম্বরের শেষের দিকে প্রকাশিত ১০০ জনেরও বেশি বিশেষজ্ঞ কৌশলগত গবেষণা এজেন্ডা তৈরি করেছেন যার মধ্যে একটি স্থাপনার রোডম্যাপ রয়েছে। এটি অ-প্রযুক্তিগত কাঠামোর শর্তগুলি প্রদর্শন করে যা ২০৫০ সালের মধ্যে এই দূরদর্শী লক্ষ্য অর্জনে সক্ষম করবে।\n২০০৭ সালের ইএসটিআউএফের সর্বনিম্ন লক্ষ্য ২০২০ সালের মধ্যে ৫,৬০০,০০০ টন তেলের সমতুল্য সৌর তাপ উৎপাদন করা। আরও দূরদর্শী তবে সম্ভাব্য লক্ষ্য হল প্রতি বছর ৭৩ মিলিয়ন টন তেলের সমতুল্য উৎপাদন (২০২০ সালের মধ্যে)।\n২০০৫ সালে বিশ্বব্যাপী ব্যবহার ছিল ৮৮থার্মাল গিগাওয়াট যার বৃদ্ধির সম্ভাবনা বিশাল। ইইউতে সৌর তাপীকরণ ৬৮৬,০০০ টনেরও বেশি তেলের সমতুল্য ছিল।\n\n\n=== তরঙ্গ শক্তি ===\n\n২০০৮ সালে বিশ্বের প্রথম বাণিজ্যিক ওয়েভ ফার্ম পর্তুগালের পোভোয়া দে ভার্জিমের কাছে আগুকাদুরা ওয়েভ ফার্মে অবস্থিত। তিনটি পেলামিস পি-৭৫০ মেশিন ব্যবহার করে তৈরি এই ফার্ম আনুষ্ঠানিকভাবে পর্তুগিজ অর্থমন্ত্রী কর্তৃক উদ্বোধন করা হয়েছিল।\n২০০৭ সালের ২০ ফেব্রুয়ারি স্কটল্যান্ডের নির্বাহী কর্তৃক চারটি পেলামিস মেশিন ব্যবহার করে স্কটল্যান্ডে একটি ওয়েভ ফার্মের জন্য ৪ মিলিয়ন পাউন্ডের বেশি তহবিল অর্থায়ন ঘোষণা করা হয় যা স্কটল্যান্ডে সামুদ্রিক বিদ্যুৎ উৎপাদনের জন্য মিলিয়ন ডলার তহবিল প্যাকেজের ১৩ মিলিয়ন পাউন্ডের অংশ। এই খামারটি অর্কনি উপকূলে ইউরোপীয় মেরিন টেস্ট সেন্টারে স্থাপিত হবে এবং এর প্রাথমিক ক্ষমতা হবে ৩ মেগাওয়াট।\n\n\n=== হাইড্রোজেন জ্বালানি ===\nফুয়েল সেল এবং হাইড্রোজেন জয়েন্ট আন্ডারটেকিং এফসিএইচ জেইউ একটি সরকারি-বেসরকারি অংশীদার যা ইউরোপে ফুয়েল সেল এবং হাইড্রোজেন শক্তি প্রযুক্তিতে গবেষণা, প্রযুক্তিগত উন্নয়ন এবং প্রদর্শনী কার্যক্রমকে সমর্থন করে। এর লক্ষ্য হল এই প্রযুক্তিগুলির বাজারে প্রবর্তন ত্বরান্বিত করা। হাইফ্লিট:সিইউটিই হল এমন একটি প্রকল্প যা শিল্প, সরকার, শিক্ষা এবং পরামর্শদাতা প্রতিষ্ঠানের অনেক অংশীদারকে একত্রিত করে। তিনটি মহাদেশের ১০টি শহরে ৪৭টি হাইড্রোজেন চালিত বাস নিয়মিত গণপরিবহন পরিষেবায় চলাচল করবে বলে ধারণা করা হচ্ছে। হাইফ্লিট:সিইউটিই প্রকল্পের অনেক অংশীদার পূর্ববর্তী হাইড্রোজেন পরিবহন প্রকল্পগুলিতে জড়িত ছিলেন, বিশেষ করে সিইউটিই, ইসিটিওএস এবং এসটিইপি প্রকল্পগুলিতে।\n\n\n== অর্থনীতি ==\n\n\n=== চাকরি ===\n২০০৫-২০০৯ সালে নবায়নযোগ্য জ্বালানি শিল্প ইইউতে নতুন কাজের সুযোগ তৈরি করেছে।\n\nতবে আন্তর্জাতিক নবায়নযোগ্য শক্তি সংস্থার বার্ষিক তথ্য অনুসারে ২০১১ সাল থেকে নবায়নযোগ্য শক্তি শিল্পে কর্মসংস্থান প্রতি বছর হ্রাস পাচ্ছে, যা ২০১৬ সালে ৩৪,৩০০ কর্মসংস্থানে পৌঁছেছে। ইআইইএনএ বলছে যে অর্থনৈতিক সংকট এবং প্রতিকূল নীতিগত পরিস্থিতির কারণে ইইউতে নবায়নযোগ্য জ্বালানিতে বিনিয়োগ কমে গেছে।\nজার্মান সংবাদপত্র ডের স্পিগেলের মতে ২০১২ সালে মাঝেমধ্যে নবায়নযোগ্য শক্তির ব্যবহারের ফলে বিদ্যুতের দাম বৃদ্ধি এবং গ্রিডের অস্থিরতার ফলে বিদ্যুৎ বিভ্রাট ঘটে যা নবায়নযোগ্য শক্তি ব্যবহারের ফলে তৈরি হয়েছিল। জার্মান ভারী শিল্পের মুখপাত্ররা আরও দাবি করেছেন যে এর ফলে তাদের শিল্পগুলি বন্ধ হয়ে গেছে, বিদেশে স্থানান্তরিত হয়েছে এবং এর ফলে জার্মান ভারী শিল্পের চাকরি হারিয়েছে।\n\n\n=== জ্বালানি খরচ ===\n২০১০ সালে নবায়নযোগ্য জ্বালানি আমদানি করা জ্বালানি খরচ ৩০ বিলিয়ন ইউরো ছাড়িয়ে গিয়েছিল। ২০১০ সালে ইইউ ২৬ বিলিয়ন ইউরো ব্যয়ে নবায়নযোগ্য জ্বালানিকে সমর্থন করেছিল।\n\n\n== পরিসংখ্যান ==\n\n\n=== স্থাপিত বায়ু শক্তি ক্ষমতা ===\n\n\n=== ফটোভোলটাইক ===\n\n২০১৩ সালের শেষ নাগাদ ইউরোপীয় ইউনিয়নে সৌর পিভির মোট ক্ষমতা প্রায় ৭৯ গিগাওয়াট ছিল এবং ৮০ টেরাওয়াট-ঘন্টারও বেশি উৎপাদন করেছে। ইইউ-বহির্ভূত দেশগুলি সহ মোট ৮১.৫ গিগাওয়াট ক্ষমতার উৎস স্থাপন করা হয়েছিল। যদিও ইউরোপ সৌর স্থাপনার ক্ষেত্রে তার নেতৃত্ব হারিয়েছে, তবুও মহাদেশটি বিশ্বব্যাপী স্থাপিত ফটোভোলটাইকের প্রায় ৫৯ শতাংশ উৎপাদনের জন্য দায়ী। ২০১৩ সালে সৌর পিভি বিদ্যুতের চাহিদার ৩ শতাংশ এবং সর্বোচ্চ বিদ্যুতের চাহিদার ৬ শতাংশ পূরণ করেছিল। গ্রিড-সংযুক্ত ফটোভোলটাইক বিদ্যুৎ ব্যবস্থা সামগ্রিক ক্ষমতার ৯৯ শতাংশেরও বেশি, অন্যদিকে স্বতন্ত্র ফটোভোলটাইক বিদ্যুৎ ব্যবস্থা এখন নগণ্য হয়ে পড়েছে।\n\nউৎস : ইউরো-অবজারভার (পুনর্নবীকরণযোগ্য জ্বালানির পর্যবেক্ষণ কেন্দ্র) ফটোভোলটাইক ব্যারোমিটার - ইনস্টলেশন ২০১৪\n\n\n=== সৌর তাপীকরণ ===\n\n\n=== জৈব জ্বালানি ===\n\n\n== তথ্যসূত্র ==\n\n\n== বহিঃসংযোগ ==\n\nEurostat - Statistics Explained - Renewable energy statistics\nEurope's Energy Portal European platform for energy efficiency and renewable energy.\nDirective 2009/28/EC of the European Parliament and of the Council of 23 April 2009 on the promotion of the use of energy from renewable sources\nManagEnergy, for energy efficiency and renewable energies at the local and regional level.\nReegle: Information Gateway For Renewable Energy And Energy Efficiency\nAll EurObserv'ER barometers - The state of renewable energies in Europe\n\n\n=== সংগঠন ===\nEuropean Renewable Energy Council\nEuropean Forum for Renewable Energy Sources \"Members of Parliament for a Sustainable Energy Future\"\nEuropean Federation of Regional Energy and Environment Agencies (FEDARENE).\nEuropean Future Energy Forum\nEuropean Commission-Energy\n\n\n== আরও পড়ুন ==\nJoanna Krzeminska, Are Support Schemes for Renewable Energies Compatible with Competition Objectives? An Assessment of National and Community Rules, Yearbook of European Environmental Law (Oxford University Press), Volume VII, Nov. 2007, p. 125"}