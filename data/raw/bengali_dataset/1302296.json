{"pageid": 1302296, "title": "বাংলাদেশে সাম্প্রদায়িক সহিংসতা", "url": "https://bn.wikipedia.org/wiki?curid=1302296", "content": "বাংলাদেশে সাম্প্রদায়িক সহিংসতা বলতে সাংস্কৃতিক ও ধর্মীয় কারণে বিভিন্ন সম্প্রদায়ের ওপর কৃত বিভিন্ন ধরণের সহিংসতাকে বোঝায়। ২০২৩ সালের জুলাই থেকে ২০২৪ সালের জুন পর্যন্ত এক বছরে ১ হাজার ৪৫টি সাম্প্রদায়িক সহিংসতা-নির্যাতন-নিপীড়নের ঘটনা ঘটেছে। ঘটনাগুলোর মধ্যে ৪৫টি হত্যাকাণ্ড, ৭টি মরদেহ উদ্ধারের ঘটনা, ১০ জনকে হত্যার চেষ্টা, ৩৬ জনকে হত্যার হুমকি, ৪৭৯ জনকে হামলা বা নির্যাতন, ১১ জনের কাছে চাঁদা দাবি, ১০২টি হামলা বা ভাঙচুরের ঘটনা, ৪৭টি জমি দখলের ঘটনা, ৪৫টি দখল বা উচ্ছেদের হুমকির ঘটনা, ১১টি দেশত্যাগের হুমকি, ১৫টি দেবোত্তর সম্পত্তি দখলের চেষ্টা, ৭টি শ্মশানভূমি দখলের চেষ্টা, ১৪টি মন্দিরে হামলা, ৪০টি প্রতিমা ভাঙচুর, ২৫টি ধর্ষণ বা ধর্ষণের চেষ্টা, ১২টি অপহরণ বা ধর্মান্তরকরণের ঘটনা, ৮ জন ধর্ম অবমাননার অভিযোগে আটক, ৩২টি জাতীয় নির্বাচনে এবং ৫টি স্থানীয় সরকার নির্বাচনে সাম্প্রদায়িক সহিংসতার ঘটনা ঘটেছে। বাংলাদেশী সংবাদপত্র থেকে সংকলিত আইন ও সালিশ কেন্দ্রের (ASK) তথ্য অনুসারে, ২০১৩-২০২০ সাল পর্যন্ত মোট ১,৫৮০টি ঘটনা ঘটেছে যেখানে ধর্মীয় সংখ্যালঘুদের অনুভূতিতে আঘাত করা হয়েছে। প্রতি বছর গড়ে ১৯৭টি ঘটনা ঘটে।\n২০১৮ সাল থেকে ৬ বছরে সংখ্যালঘুদের ওপর হামলার ঘটনার ৩০৭টি মামলায় চার্জশিট হয়েছে ১৭৯টির। বিচার সম্পন্ন হয়েছে ৭টির। এ ছাড়া ১৪টি মামলায় আসামিরা খালাস পান । ১৯৭০ সালে সংখ্যালঘুর সংখ্যা ছিল প্রায় ১৯ শতাংশ, যা বর্তমানে কমে ৮.৬ শতাংশে এসেছে। ধর্মীয় অনুষ্ঠানের আয়োজন পুলিশের প্রহরায় করা হয় । সহিংসতার অধিকাংশ ভূমি সংক্রান্ত সমস্যার কারণে ঘটছে। সন্ত্রাসীরা রাজনৈতিক দলের প্রভাব নিয়ে সংখ্যালঘুদের ওপর হামলা করছে এবং সরকারি সংস্থাও জমি জবরদখলে জড়িত রয়েছে।\n\n\n== ১৯৮৯ ==\n১৯৮৯ সালের সাম্প্রদায়িক সহিংসতাগুলি অক্টোবরে - নভেম্বর মাসে বাঙালি হিন্দুদের বিরুদ্ধে একের পর এক আক্রমণ ছিল ভারতের অযোধ্যাতে বাবরি মসজিদ ভেঙে রাম মন্দির ভিত্তি  পুনর্স্থাপনের প্রতিশোধ। সাম্প্রদায়িক সহিংসতায় হাজার হাজার হিন্দু বাড়িঘর এবং ব্যবসা প্রতিষ্ঠান ধ্বংস হয়ে যায়। ৪০০ এরও বেশি হিন্দু মন্দির ধ্বংস করা হয়েছিল ১৯৮৯ সালের ৩০ অক্টোবর কারফিউ সত্ত্বেও চট্টগ্রামে হিন্দু দোকানগুলিতে লুটপাট ও আগুন ধরিয়ে দেওয়া হয়। হিন্দু নারী-পুরুষকে আক্রমণ ও শ্লীলতাহানি করা হয়েছিল। ১০ নভেম্বর, হিন্দু বিরোধী শ্লোগান দিয়ে  মুসলিম জনতা খুলনায় একটি মিছিল বের করে। জনতার দ্বারা হিন্দু মন্দিরে আক্রমণ ও ধ্বংস হয়।  ১১ ই নভেম্বর, নরসিংদীতে হিন্দুদের দোকান ও মন্দিরে হামলা চালায় এক মুসলিম জনতা । ২৫ টিরও বেশি হিন্দু মালিকানাধীন দোকানগুলিতে আগুন ধরিয়ে দেওয়া হয়েছিল এবং তিনটি মন্দিরে ছবিগুলো ছিন্নভিন্ন করা হয়েছিল।\n\n\n== ১৯৯০ ==\n\nভারতের অযোধ্যায় বাবরি মসজিদ ভেঙে ফেলার পরে ১৯৯০ সালের অক্টোবরের শেষে ও নভেম্বরের প্রথম দিকে বাংলাদেশে বাঙালি হিন্দুদের বিরুদ্ধে ধারাবাহিক আক্রমণ ঘটে। হিন্দুদের উপর ৩০ অক্টোবর থেকে হামলা শুরু হয় এবং বিরতিহীন ভাবে ২ নভেম্বর পর্যন্ত তা চলতে থাকে। এছাড়া এই ঘটনার সূত্র ধরে ১৯৯৩ সাল পর্যন্ত বিভিন্ন মাত্রায় সমগ্র বাংলাদেশ জুড়ে হিন্দুদের উপর বিরামহীন অত্যাচার, নির্যাতন, লুটপাট, হত্যা, ধর্ষণ, অপহরণের মত জঘন্য নিষ্ঠুরতা চালাতে থাকে মুসলিমরা। বিশেষ করে ১৯৯২ সালের পুরোটা সময় ধরে এই বীভৎসতার মাত্রা ছিল বর্ণনাতীত। \n\n\n== ১৯৯২ ==\n১৯৯২ সালের ৭ ডিসেম্বর বাংলাদেশের জাতীয় মন্দির ঢাকেশ্বরী মন্দিরে হামলা করে মুসলিমরা। বাবরী মসজিদ ভাঙ্গার গুজবকে কেন্দ্র করে ১৯৯০ সালেও এই মন্দিরে হামলা করেছিল মুসলিমরা। এছাড়া দুর্বিত্তরা ঢাকার ভোলানাথগিরি আশ্রমেও আক্রমণ, লুটপাট ও ভাংচুর চালায়। পুরনো ঢাকার হিন্দু মালিকানাধীন স্বর্ণের দোকানগুলোতে লুটপাট করে মুসলিমরা।রায়েরবাজারের হিন্দু বাড়িঘর লুট করে আগুন ধরিয়ে দেওয়া হয়।\nসার্ক চার জাতির ক্রিকেট টুর্নামেন্ট সমাপ্ত করা সম্ভব হয়নি। ৭ ডিসেম্বর, বাংলাদেশ-এ এবং ভারতীয়-এ দলের মধ্যকার খেলা চলাকালে ঢাকা জাতীয় স্টেডিয়ামে (বর্তমান বঙ্গবন্ধু জাতীয় স্টেডিয়াম) প্রায় ৫,০০০ উন্মত্ত মুসলিম জনতা লোহার রড,বাঁশের লাঠি, ছুরি, রাম দা নিয়ে আক্রমণ করে।\n৮ ডিসেম্বরে, কক্সবাজার জেলার কুতুবদিয়া উপজেলার হিন্দুদের আক্রমণ করা হয়। ১৪ টি হিন্দু মন্দির লুটপাট, অগ্নিসংযোগ ও ধ্বংসের শিকার হয়। ৫১ টি হিন্দু বাড়ি ধ্বংস করা হয় আলী আকবর ডালে ও ৩০ টি ধ্বংস করা হয় চৌফলদানিতে। চট্টগ্রামের ফটিকছড়ি ও মীরেরসরাইয়ের প্রত্যেকটি হিন্দু অধ্যুষিত গ্রাম সম্পূর্ণরূপে পুড়িয়ে দেয়া হয়।পঞ্চাননধাম এবং তুলসীধাম সহ পাঁচটি হিন্দু মন্দির ভাংচুর ও ধ্বংস করে দেয়।চট্টগ্রামে বাচুলিয়া এবং ইলিয়াস কলোনির হিন্দু মহিলাদেরকে ধর্ষণ ও অপহরণ করা হয়।\n\n\n== ২০১২ ==\n\n\n=== ২০১২ চিরিরবন্দর সহিংসতা ===\n২০১২ সালের ৪ই আগস্ট রংপুর বিভাগে দিনাজপুর জেলার চিরিরবন্দর উপজেলায় সংখ্যালঘু হিন্দু সম্প্রদায়ের উপর ইসলামী চরমপন্থীদের দ্বারা আক্রমণের শিকার হয়।\n\n\n=== ২০১২ ফতেহপুর সহিংসতা ===\n\n২০১২ সালের ৩১ মার্চ দক্ষিণ-পশ্চিম বাংলাদেশের সাতক্ষীরা জেলার কালীগঞ্জ উপজেলার ফতেহপুর গ্রামে সংখ্যালঘু হিন্দু সম্প্রদায়ের উপর হামলার ঘটনা ঘটে। এই সময় আশেপাশের গ্রামের প্রায় দুই শতাধিক যুবক তাদের বাড়ির কাছে জড়ো হয় এবং পরিবারকে লাথি মেরে ভারতে পাঠানোর হুমকি দেয়। সন্ধ্যা ৭ টার দিকে কালীগঞ্জ উপজেলার বিভিন্ন গ্রাম থেকে হাজার হাজার কিশোর ও যুবককে ঘটনাস্থলে ডাকা হয়। বহিরাগতরা সংখ্যালঘু হিন্দুদের বাড়ির আশেপাশে জড়ো হয় এবং তাদের বাড়িতে পাথর ও ইট নিক্ষেপ করতে থাকে। হিন্দু পুরুষ, মহিলা ও শিশুরা তাদের জীবনহানির ভয়ে পেয়ে নিরাপদ আশ্রয়ের উদ্দেশ্যে ছুটতে শুরু করে। এরপর হামলাকারীরা তাদের বাড়িঘর ভেঙে দেয় এবং তাদের মূল্যবান জিনিসপত্র, গয়না, পোশাক, জমির কাজ এবং অন্যান্য মূল্যবান দলিল লুট করে। তারা ললিতা সর্দারের কাছ থেকে গয়নার বাক্সও ছিনিয়ে নেয়। নিরাপদে লুটপাট করার পর দুর্বৃত্তরা পেট্রল দিয়ে ঘরগুলো পুড়িয়ে দেয় এবং আগুন ধরিয়ে দেয়। ১০ টি হিন্দু পরিবারের ঘরবাড়ি লুট করে আগুন লাগিয়ে দেওয়া হয়। পুলিশের উপস্থিতিতে লুটপাট ও অগ্নিসংযোগের ঘটনা ঘটে। পুরোপুরি পুড়ে না যাওয়া পর্যন্ত দমকল বাহিনী এলাকায় প্রবেশ করতে বাধা দেওয়া হয়। জেলা ম্যাজিস্ট্রেট, জেলা পুলিশ সুপার, অতিরিক্ত ডি.আই.জি. (খুলনা রেঞ্জ) এবং র‍্যাব কর্মকর্তারা রাতে ঘটনাস্থলে উপস্থিত হয়ে পরিস্থিতি নিয়ন্ত্রণে আনার চেষ্টা করেন।\n\n\n=== ২০১২ রামু সহিংসতা ===\n\n২০১২ সালের ২৯শে সেপ্টেম্বর বাংলাদেশের কক্সবাজার জেলার রামু উপজেলায় স্থানীয় জনতা কর্তৃক মধ্যরাতে বৌদ্ধ বিহার, মন্দির ও ঘরবাড়িতে ধারাবাহিক হামলা। বৌদ্ধ পুরুষ নামে একটি ভুয়া ফেসবুক অ্যাকাউন্টের টাইমলাইনে কোরআন অবমাননাকারী একটি ছবি ট্যাগ করার প্রতিক্রিয়ায় জনতা ১২ টি বৌদ্ধ মন্দির ও মঠ এবং ৫০ টি বাড়ি ধ্বংস করে। ছবিটির প্রকৃত পোস্টিং কোন বৌদ্ধধর্মাবলম্বী দ্বারা করা হয়নি, যাদের মিথ্যা অপবাদ দেওয়া হয়েছিল। এই অভিযোগ থেকে বৌদ্ধধর্মাবলম্বীরা নির্দোষ ছিলেন। এই সহিংসতা পরে কক্সবাজার জেলার উখিয়া উপজেলা ও চট্টগ্রাম জেলার পটিয়া উপজেলায় ছড়িয়ে পড়ে, যেখানে বৌদ্ধ বিহার ও হিন্দু মন্দিরকে আক্রমণের লক্ষ্যবস্তু করা হয়। আনুমানিক ২৫,০০০ জনের বেশি জনতা বৌদ্ধধর্মাবলম্বীদের উপর পরিচালিত সহিংসতায় অংশ নিয়েছিল।\n\n\n== ২০১৩ ==\n\n২৮ ফেব্রুয়ারি ২০১৩, আন্তর্জাতিক অপরাধ ট্রাইব্যুনাল জামায়াতে ইসলামীর সহ-সভাপতি দেলাওয়ার হোসাইন সাঈদীকে একাত্তরের বাংলাদেশ মুক্তিযুদ্ধের সময় সংঘটিত যুদ্ধাপরাধের জন্য মৃত্যুদন্ডের সাজা প্রদান করে। এই সাজার পরে জামায়াতে ইসলামী এবং এর ছাত্র সংগঠন ইসলামী ছাত্র শিবিরের কর্মীরা দেশের বিভিন্ন স্থানে হিন্দুদের উপর হামলা চালায়। হিন্দু সম্পত্তি লুট করা হয়, হিন্দুদের বাড়িঘর পুড়ে ছাই হয়ে যায় এবং হিন্দু মন্দিরগুলিতে ভাঙচুর করা হয় ও অগ্নি সংযোগ করা হয়।\n\n\n== ২০১৪ ==\n২০১৪ সালের ৫ জানুয়ারি বাংলাদেশে দশম সাধারণ নির্বাচন অনুষ্ঠিত হয়। এর পেক্ষিতে সংখ্যালঘু সম্প্রদায়ের লুটপাট, ভাঙচুর এবং সারা দেশে বেশ কয়েকটি জেলায় হিন্দুদের বাড়িঘরে আগুন দেওয়া হয়। জামাতি ইসলাম এবং বাংলাদেশ ইসলামী ছাত্রশিবিরের ক্যাডাররা অন্ততপক্ষে ১৫০ টি হিন্দু বাড়িঘরে অগ্নিসংযোগ করে।\n\n\n== ২০১৬ ==\n\n\n== ২০১৭ ==\n\n\n== ২০২১ ==\n\n\n== ২০২২ ==\n\n\n== ২০২৩ ==\n\n১০ জানুয়ারী বরিশাল নগরে নৌ বন্দর এলাকায় 'স্থানীয় তৌ‌হিদি জনতার’ ব্যানারে বিক্ষুব্ধ লোকজন সেখানে জড়ো হয়ে ‘ধর্ম অবমাননার’ অভিযোগ তুলে ঘোষ মিষ্টান্ন ভান্ডারের সামনের সড়ক অবরোধ করেন। এর একপর্যায়ে বিক্ষুব্ধ লোকজন ঘোষ মিষ্টান্ন ভান্ডারে ভাঙচুর ও কর্মচারীদের মারধর করেন।\n৪ ফেব্রুয়ারি, ঠাকুরগাঁওয়ের বালিয়াডাঙ্গী উপজেলায় এক রাতে ১২টি মন্দিরের ১৪টি প্রতিমা ভাঙচুরের ঘটনা ঘটে। নতলা ইউনিয়নের সিন্দুরপিণ্ডি এলাকার আটটি, পাড়িয়া ইউনিয়নের কলেজপাড়া এলাকার তিনটি ও চাড়োল ইউনিয়নের সাহবাজপুর নাথপাড়া এলাকার একটি মন্দিরের ওই ১৪টি প্রতিমা ভাঙচুর করেছে।\n\n\n== ২০২৪ ==\n\n২০২৪ সালে বৈষম্যবিরোধী ছাত্র আন্দোলনে কোটা সংস্কার আন্দোলন ও পরবর্তীতে অসহযোগ আন্দোলনের পরিপ্রেক্ষিতে ৫ আগস্ট প্রধানমন্ত্রী শেখ হাসিনার পদত্যাগে মন্ত্রিসভা বিলুপ্ত হয়। সরকারের পদত্যাগের খবর ছড়িয়ে পড়ার পর কিছু জায়গায় ছাত্র-জনতা সংখ্যালঘুদের উপাসনালয়ে নিরাপত্তা দেওয়ার চেষ্টা করলেও ৫ আগস্ট থেকে দেশের ৫২টি জেলায় কয়েক হাজার সংখ্যালঘুদের বাড়ি, ব্যবসা প্রতিষ্ঠান এবং মন্দির ভাংচুর, হামলা ও লুটপাটের ঘটনা ঘটে। ডেইলি স্টারের তথ্যমতে, সরকার ক্ষমতাচ্যুত হওয়ার প্রথম ঘণ্টায় অন্তত ২৭টি জেলায় হিন্দুদের বাড়ি, মন্দির, ব্যবসা প্রতিষ্ঠানে হামলার ঘটনা ঘটেছে। এছাড়া দেশের বিভিন্ন জায়গায় আদিবাসীদের ওপরও হামলা, ভাঙচুর ও অগ্নিসংযোগের ঘটনাও ঘটেছে। এসব ঘটনায় আদিবাসী এবং ধর্মীয় সংখ্যালঘু জনগণের মধ্যে আতঙ্ক ও নিরাপত্তাহীনতা দেখা দেয়। জাতীয় আদিবাসী পরিষদ সকল জনগণের নিরাপত্তা ও শান্তি-শৃঙ্খলা রক্ষার দাবি জানায়। বাংলাদেশ হিন্দু বৌদ্ধ খ্রিস্টান ঐক্য পরিষদের তথ্য অনুযায়ী, পদত্যাগে দুই দিনে দেশে ২৯টি জেলায় এবং চার দিনে ৫২টি জেলায় সংখ্যালঘু সম্প্রদায়ের সদস্যদের ওপর অন্তত ২০৫টি নিপীড়নের ঘটনা ঘটে। আতঙ্কে জলপাইগুড়ির মানিকগঞ্জ সীমান্ত দিয়ে ১২ শতাধিক এবং ঠাকুরগাঁওয়ের রানীশংকৈল সীমান্ত দিয়ে ৩ শতাধিক নারী–শিশুসহ সাধারণ বাংলাদেশী ভারতে অনুপ্রবেশের চেষ্টা করে। ৯ আগস্ট লালমনিরহাটের জেলার হাতীবান্ধা উপজেলার গোতামারী সীমান্ত দিয়ে বসত ভিটেসহ সব ফেলে রেখে কয়েক হাজার সনাতন ধর্মালম্বী দেশ ত্যাগের চেষ্টা করে।\n\n\n== আরো পড়ুন ==\nশ্বেতপত্র: বাংলাদেশে মৌলবাদী সাম্প্রদায়িক সন্ত্রাসের ২০০০ দিন\n\n\n== তথ্যসূত্র =="}