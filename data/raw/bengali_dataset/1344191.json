{"pageid": 1344191, "title": "এনসাইমাদা", "url": "https://bn.wikipedia.org/wiki?curid=1344191", "content": "এনসাইমাদা হল ম্যালোর্কা, ব্যালেরিক দ্বীপপুঞ্জ এবং স্পেনের একটি বিশেষ পেস্ট্রি জাতীয় খাবার। এটি দক্ষিণ-পশ্চিম ইউরোপ, লাতিন আমেরিকা এবং ফিলিপাইনের রন্ধনপ্রণালীর অন্তর্ভুক্ত একটি সাধারণ খাবার। ম্যালোর্কা অঞ্চলের এনসাইমাদা খাভারের প্রথম যে লিখিত উল্লেখ পাওয়া গেছে তার সময়কাল সতেরো শতক। সেই সময়ে প্রধানত গমের আটা রুটি তৈরির জন্য ব্যবহৃত হত। তথ্যপ্রমাণ থেকে জানা গেছে যে এই সাধারণ প্যাস্ট্রিটি উৎসব এবং বিশেষ অনুষ্ঠানের সময় তৈরি করা হ্ত।\nএনসাইমাদা দে ম্যালোর্কা নামক এই পেস্ট্রি জাতীয় পদটি সাধারণ ময়দা, জল, চিনি, ডিম, মাদার ডো (গাঁজন পদ্ধতিতে প্রস্তুত একধরনের ব্যাটার মিশ্রণ যা সাধারণত ময়দা ও অন্যান্য বস্তু দিয়ে তৈরি হয়) এবং সাইম নামক এক ধরণের শুকরের মাংস দিয়ে তৈরি করা হয়। পেস্ট্রি প্রস্তুতির সময় প্রতিটি উপাদানের সঠিক অনুপাত নির্ধারণ করা আবশ্যক। তাহলেই একটি চমৎকার গুণমান ও স্বাদের এনসাইমাদা পেস্ট্রি প্রস্তুত করা সম্ভব। এনসাইমাদা নামটি এসেছে স্প্যানিশ শব্দ সেইন্‌ থেকে যার অর্থ লার্ড(ফ্যাট বা চর্বিজাতীয় উপাদান)।\nম্যালোর্কা এবং ইবিজাতে গ্রিক্সোনেরা নামক একটি মিষ্টি খাবার প্রস্তুত করা হয় যার উপাদান হিসাবে অবশিষ্ট বাসি এনসাইমাদার টুকরা ব্যবহার করা হয়।\n\n\n== প্রকারভেদ ==\n\n\n=== ফিলিপিন্স ===\n\nফিলিপাইনদের জনপ্রিয় পদ ম্যালোর্কান এনসাইমাদা (ফিলিপাইনের ভাষায় এর বানান এনসাইমাডা)। ৩০০ বছরেরও বেশি সময় ধরে ফিলিপাইনে যখন স্প্যানিশ উপনিবেশ ছিল তখন স্থানীয় অঞ্চলে এই খাবারের প্রচলন হয়েছিল। এই খাবারের উপাদান ও রন্ধন প্রানলী কয়েক শতাব্দী ধরে বিবর্তিত হয়ে ফিলিপিন্সের বর্তমান এনসাইমাদার রূপ পেয়েছে। সম্ভবত এটি দেশের সবচেয়ে সাধারণ খাবারগুলির মধ্যে একটি।\nপাম্পাঙ্গার এনসাইমাদা হল এনসাইমাদার একটি প্রকরণ যাতে মাখন এবং পনিরের বিভিন্ন স্তর থাকে।\n\n\n=== পুয়ের্তো রিকো ===\n১৮৯৮ সাল পর্যন্ত পুয়ের্তো রিকো অঞ্চলে স্প্যানিশ উপনিবেশ প্রতিষ্ঠা ছিল। তখন সেই দেশেও খাবার হিসাবে এনসাইমাদার প্রচলন হয়। এনসাইমাদাকে এখানে প্যান ডি ম্যালোর্কা বলা হয়। এবং ঐতিহ্যগতভাবে প্রাতঃরাশ বা বিকেলের জলখাবার হিসাবে খাওয়া হয়।\n\n\n== তথ্যসূত্র =="}