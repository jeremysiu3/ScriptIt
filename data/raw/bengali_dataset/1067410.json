{"pageid": 1067410, "title": "রুশ বিমানবাহী রণতরী অ্যাডমিরাল কুজনেটসভ", "url": "https://bn.wikipedia.org/wiki?curid=1067410", "content": "অ্যাডমিরাল ফ্লোতা সোভিয়েতস্কভা সাইইউজা কুজনেটসভ রুশ নৌবাহিনীর পতাকাবাহী হিসেবে নিযুক্ত একটি বিমানবাহী রণতরী (রুশ শ্রেণিবিন্যাসে ভারী বিমান ক্রুজার)। এটি ইউক্রেনীয় সোভিয়েত সমাজতান্ত্রিক প্রজাতন্ত্রের (এসএসআর) মাইকোলায়েমে সোভিয়েত বিমানবাহী রণতরীসমূহের একমাত্র প্রস্তুতকারক ব্ল্যাক সি শিপইয়ার্ড নির্মাণ করে। জাহাজের প্রাথমিক নাম ছিল রিগা; এটি লিওনিড ব্রেজনেভ হিসাবে জলে ভাসানো হয়, তিবিলিসি হিসাবে সমুদ্র পরীক্ষার সূচনা করে এবং শেষ পর্যন্ত সোভিয়েত ইউনিয়নের নাইকোলে জোরাহসাইমোরিচ কুজনেটসভ বহরের অ্যাডমিরালের নামে অ্যাডমিরাল ফ্লোতা সোভিয়েতস্কভা সাইইউজা কুজনেটসভ নামকরণ করা হয়।\nবিমানবাহী রণতরীটি মূলত সোভিয়েত নৌবাহিনীতে কমিশন লাভ করে এবং রণতরীর উদ্দেশ্য ছিল, দুটি জাহাজ বিশিষ্ট অ্যাডমিরাল কুজনেটসভ-শ্রেণির প্রধান জাহাজ হিসাবে কার্যক্রম পরিচালনা করা। তবে, ১৯৯১ সালে সোভিয়েত ইউনিয়ন ভেঙে গেলে কুজনেটসভ-এর ভগিনী জাহাজ ভারিয়াক-এর নির্মাণ কাজ তখনও অসম্পূর্ণ ছিল। অবশেষে দ্বিতীয় জাহাজ কাঠামটি ইউক্রেন গণপ্রজাতান্ত্রিক চীনকে বিক্রি করে, পরে জাহাজটি তালিয়েনে সম্পূর্ণ হয় এবং লিয়াওনিং হিসাবে পরিষেবায় নিযুক্ত হয়। অ্যাডমিরাল কুজনেটসভ ২০২১ সালের মার্চ মাস পর্যন্ত মেরামতের জন্য পরিষেবার বাইরে ছিল। এটি ২০১৮ সালের নভেম্বরে মাসে ভাসমান শুকনো ডক পিডি-৫০ থেকে ৭০-টন ওজন বিশিষ্ট ক্রেনের পতন ও মেরামতের সময় দু'জনের প্রাণহানি দ্বারা ক্ষতিগ্রস্ত হয়। অ্যাডমিরাল কুজনেটসভকে ধরে রাখার সময় বিদ্যুৎ বিভ্রাটের কারণে ডুবে যাওয়া শুকনো ডকটি বিমানবাহী রণতরীর মেরামত করার জন্য অতীব অত্যাবশ্যক ছিল, ফলে প্রাথমিক পর্যায়ে ২০২২ সাল পর্যন্ত বিমানবাহী রণতরীর পরিষেবায় পুনরায় প্রবেশের আশা করা যাচ্ছে না। ইউনাইটেড শিপ বিল্ডিং কর্পোরেশনের (ইউএসসি) ভাইস প্রেসিডেন্ট, ভ্লাদিমির কোরোলেভ ২০২১ সালে টিএএসএস সংবাদ সংস্থাকে বলেন যে জাহাজটি ২০২৩ সালের মাঝামাঝি সময়ে মেরামত-পরবর্তী সমুদ্রের পরীক্ষা শুরু করবে এবং সেই বছরের শেষ দিকে বহরে আবার যোগদান করবে বলে আশা করা হচ্ছে।\n\n\n== তথ্যসূত্র =="}