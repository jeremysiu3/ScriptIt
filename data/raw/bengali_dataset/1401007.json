{"pageid": 1401007, "title": "আপুথি আদিগল", "url": "https://bn.wikipedia.org/wiki?curid=1401007", "content": "আপ্পুথি আদিগল, যাকে আপ্পুথি আদিকাল, আতপুথি আদিগাল, আপ্পুতি আদিগাল, আপ্পুদি আদিকাল, আপুথি আদিকাল এবং আপুদি আদিগাল এবং আপুদি নয়নারও বলা হয়, ছিলেন একজন নয়নার সাধক। তিনি হিন্দুধর্মের শৈব সম্প্রদায়ে পূজনীয়। তাকে সাধারণত ৬৩ জন নায়নারের তালিকায় পঁচিশতম হিসাবে গণ্য করা হয়। তাকে অপ্পার বা থিরুনাভুক্কারাসার (খ্রি. ৭ম শতাব্দীর প্রথমার্ধ) সমসাময়িক হিসাবে বর্ণনা করা হয় যিনি সবচেয়ে বিশিষ্ট নায়নারদের একজন।\n\n\n== জীবন ==\nআপ্পুথি আদিগালের জীবন সেক্কিজহার-কৃত তামিল পেরিয়া পুরানমে (দ্বাদশ শতাব্দী) বর্ণনা করা হয়েছে। পেরিয়া পুরানম ৬৩ জন নায়নারের জীবনীগ্রন্থ। তিনি অপ্পরের সমসাময়িক ছিলেন।\nআপুথি আদিগাল চোল রাজ্যের থিঙ্গালুর গ্রামে জন্মগ্রহণ করেন। বর্তমানে ভারতের তামিলনাড়ু রাজ্যের থাঞ্জাভুর জেলার গ্রামটি শৈব ধর্মের পৃষ্ঠপোষক দেবতা শিবকে উৎসর্গিত কৈলাসন্তর মন্দিরের জন্য বিখ্যাত। আপুথি আদিগল ব্রাহ্মণ বর্ণের ছিলেন। তাঁর পরিবারের কর্ম ছিল বৈদিক শাস্ত্র পাঠ করা। তিনি শিবের একজন কট্টর ভক্ত এবং অপ্পরের অনুগামী ছিলেন, যাকে তিনি তার গুরু হিসাবে বিবেচনা করতেন যদিও তিনি কোন সময় অপ্পরের সাথে দেখা করেছেন। তিনি আপ্পার (থিরুনাভুক্কারাসার) এর নামানুসারে তাঁর ছেলে, গরু এবং তাঁর বাড়ির সমস্ত কিছুর নাম রাখেন \"তিরুনাভুক্কারাসু\"। তিনি আপ্পরের পূজা করেন এবং শিব ভক্তদের জন্য বিশ্রামাগার ও জলাশয় নির্মাণ, এবং পুকুর খনন করে অপ্পরের নামে নামকরণ করেন।\nএকবার, অপ্পর তিরুপুবনমের শিব মন্দিরে উপাসনা করে থিঙ্গালুরে পৌঁছে শিব মন্দিরগুলি বন্ধ করার সিদ্ধান্ত নিয়েছিলেন। তৃষ্ণার্ত হয়ে তিনি একটি জলাশয়ে গিয়ে দেখলেন, তার নিজের নাম \"থিরুনাভুক্কারাসার\" লেখা রয়েছে। জিজ্ঞাসাবাদের পর, সহযাত্রীরা তাকে জানান, এটি আপ্পুথি আদিগালের কার্য।\n\nঅপ্পর আপ্পুথি আদিগালের বাড়িতে গেলেন এবং শিবভক্ত হিসাবে আপ্পুথি তাকে স্বাগত জানান। আপ্পুথি আদিগাল অপ্পরকে প্রণাম করার আগে, আপ্পার তাকে প্রণাম করেন। অতিথি আপ্পুথি আদিগালকে তার নিজের নামে না রেখে অন্য কারো নাম রাখার কারণ জিজ্ঞেস করলেন। আপুথি তার গুরুর নামের \"কারণ অনুসন্ধান\" দেখে বিরক্ত হন। তিনি অতিথিকে চিৎকার করে জিজ্ঞাসা করলেন, তিনি আপ্পারের মাহাত্ম্য জানেন না এবং তাঁর গুরুর মহিমা গান করলেন। অবশেষে, তিনি অতিথিকে তার পরিচয় জিজ্ঞাসা করলেন। নম্র অতিথি ইঙ্গিত দিয়েছিলেন, তিনি সেই ভক্ত যিনি ভুলক্রমে অন্য ধর্মে ধর্মান্তরিত হয়েছিলেন, কিন্তু শিব দ্বারা শূল রোগ নিরাময়ের পরে শৈব ধর্মে ফিরে আসেন। আপুথি বর্ণনা শুনে বুঝতে পারলেন, অতিথি তার গুরু অপ্পর।\nআপুথি আদিগাল তার গুরুর পায়ে পতিত হয়ে তাকে পূজা করলেন। তিনি তার পরিবারের সাথে আপ্পরের পা ধুয়ে দেন এবং তার আত্মীয়দের উপর পদধৌত \"পবিত্র\" জল ছিটিয়ে দেন। তিনি অপ্পরকে বাড়িতে দুপুরের খাবার খেতে অনুরোধ করলেন; অপ্পর সম্মতি দিলেন। আপ্পুথির স্ত্রী যখন বিভিন্ন সুস্বাদু খাবার রান্না করছিলেন, তখন বড় ছেলে (\"জ্যেষ্ঠ তিরুনাভুক্কারাসু\" নামে পরিচিত) অতিথির জন্য একটি কলা পাতা (ঐতিহ্যগতভাবে তামিলনাড়ুতে কলা পাতায় পরিবেশন করা হয়) আনতে বাগানে ছুটে যায়। বাগানে একটি সাপ তাকে কামড় দেয়। অতিথি ভোজনে যাতে বিঘ্ন না ঘটে, তাই বিষ কার্যকর হওয়ার আগেই ছেলেটি কলা পাতা নিয়ে ঘরে ছুটে গেল। তার বাবা-মায়ের কাছে পাতাটি প্রদান করেই সে মাটিতে পড়ে গেল। বাবা-মা বুঝলেন তাদের ছেলের মৃত্যু হয়েছে বিষের কারণে।\nগুরুর মধ্যাহ্নভোজনে দেরি না করে আপ্পুথি এবং তার স্ত্রী মৃতদেহ লুকিয়ে অপ্পরের সেবা করলেন। দুপুরের খাবারের আগে অপ্পর পরিবারকে আশীর্বাদ করেন এবং পরিবারের নিকট পবিত্র ছাই উপহার দিতে চান। তিনি তা গ্রহণ করার জন্য বড় ছেলেকে ডাকলেন; ছেলের মৃত্যুর কথা উল্লেখ না করে আর তাকে পাওয়া যাবে না বলে জানালেন আপুথি। অবশেষে, পুনঃপুন জিজ্ঞাসাবাদে, আপুথি আপ্পরের কাছে সত্য ঘটনা প্রকাশ করেন। হতভম্ব হয়ে আপ্পার ওন্দ্রু কোলাম তেবরম স্তোত্রের মাধ্যমে শিবের কাছে প্রার্থনা করেন। শিশুটি পুনরুত্থিত হয়। গ্রামবাসীগণ যখন উল্লাস করছিল, তখন হতাশ বাবা-মা আপ্পরের কাছে তার খাবার দেরি করার জন্য ক্ষমা চেয়েছিলেন। আপ্পুথি ও তার ছেলেমেয়েদের নিয়ে আপ্পর আহার গ্রহণ সম্পন্ন করলেন। তিরুপুবনমে ফিরে আসার আগে আপ্পার আপ্পুথি আদিগালের বাড়িতে কয়েকদিন বাস করেছিলেন। তিরুপুবনমে, আপ্পার তার অতিথিসেবকের সম্মানে একটি স্তোত্র রচনা করেছিলেন। আপ্পুথি আদিগাল আপ্পারের সেবা করে শিবের কৃপা অর্জন করেছিলেন বলে কথিত আছে। পেরিয়া পুরাণম সমগ্র পরিবারের ভক্তির প্রশংসা করেছে।\n\n\n== স্মরণ ==\n\nসবচেয়ে বিশিষ্ট নয়নারদের মধ্যে একজন, সুন্দরার (৮ম শতাব্দী) তিরুথোন্ডা থোগাই -তে আপ্পুথি আদিগালকে উপাসনা করেন। \" তিরুথোন্ডা থোগাই\" নায়নার সাধুদের একটি স্তোত্র যা তাকে \"রাজ্য আপুতি\" বলে প্রশংসা করে। তিরুপুবনম-এ রচিত একটি স্তোত্রে অ্যাপার আপ্পুথি আদিগালের প্রশংসা করেছেন।\nআপ্পুথি আদিগাল এবং তার পরিবারের মূর্তিগুলি তার নিজ গ্রাম থিঙ্গালুরে কৈলাসনাথর মন্দিরে পূজা করা হয়।\nআপুথি আদিগালকে থাই তামিল মাসে পূজা করা হয়, যখন চাঁদ শতভিষা নক্ষত্রে প্রবেশ করে। তাকে কামানো মাথা, হাত অঞ্জলি মুদ্রা ভঙ্গিতে চিত্রিত করা হয়েছে। তিনি ৬৩ জন নায়নারের সাথে সম্মিলিতভাবে পূজা গ্রহণ করেন। তাদের মূর্তি এবং কর্মের সংক্ষিপ্ত বিবরণ তামিলনাড়ুর বহু শিব মন্দিরে পাওয়া যায়। উৎসবে শোভাযাত্রায় তাদের মূর্তি তোলা হয়।\n\n\n== তথ্যসূত্র =="}