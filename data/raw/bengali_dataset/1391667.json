{"pageid": 1391667, "title": "ইবনুল বিতার", "url": "https://bn.wikipedia.org/wiki?curid=1391667", "content": "জিয়া উদ্দিন আবু মুহাম্মদ আবদুল্লাহ বিন আহমদ আল-মালিকী, যিনি ইবনুল বিতার, আল-নাবাতি ও আল-আশব নামেও পরিচিত ( ৫৯৩ হি / ১১৯৭ খ্রিঃ - ৬৪৬ হি./ ১২৪৮ খ্রিস্টাব্দ) ছিলেন একজন মুসলিম উদ্ভিদবিদ, যিনি ইসলামের স্বর্ণযুগে আবির্ভূত সর্বশ্রেষ্ঠ পণ্ডিতদের একজন হিসেবে বিবেচিত হন।   তিনি ছিলেন উদ্ভিদ বিজ্ঞান ও ওষুধে তার সময়ের বিজ্ঞানী, ওষুধ তৈরিতে প্রথম ফার্মাসিস্ট ও কেমোথেরাপির পথ -প্রদর্শক।  তিনি আন্দালুসিয়ার মালাগা শহরে জন্ম গ্রহণ করেন এবং আবুল আব্বাস ইবনে আল-রুমিয়াহ আল-নাবাতি ও আবদুল্লাহ বিন সালেহ আল-কুতামির মত পণ্ডিতদের হাতে সেভিলে শিক্ষা লাভ করেন।\nতিনি বিশ বছর বয়সে পৌঁছানোর পরে মরক্কোতে চলে যান এবং উদ্ভিদবিদ্যার একজন গবেষণাকারী হিসাবে মারাকেশ, আলজেরিয়া ও তিউনিসিয়া যান। তারপরে তিনি এশিয়া মাইনরে লেভান্টের মধ্য দিয়ে যান এবং সেখান থেকে হিজাজ, গাজা, জেরুজালেম, বৈরুত ও মিশরে যান।\nইবনুল বিতার অনেকগুলি রচনা লিখেছেন; যার মধ্যে সবচেয়ে বিখ্যাত হল বোটানিক্যাল এনসাইক্লোপিডিয়া যার নাম হল, الجامع لمفردات الأدوية والأغذية, যেখানে তিনি ১,৪০০ এর বেশি উদ্ভিদ, প্রাণী ও খনিজ ওষুধের বর্ণনা করেছেন, যাদের মধ্যে ৩০০টি ছিল তার নিজের তৈরি করা। সেখানে তিনি তাদের প্রত্যেকের চিকিৎসা সুবিধা ব্যাখ্যা করেন। তিনি মিশরে থাকার সময় এটি সংকলন করেন এবং চারটি ভাগে বিভক্ত করেন।  ইবনুল বিতারের প্রচেষ্টা শত শত ওষুধের উল্লেখ করার মধ্যে সীমাবদ্ধ ছিল না, বরং তিনি আরবিতে চিকিৎসা পরিভাষার স্থিতিশীলতায় অবদান রাখেন এবং আরবি অভিধানকে সমৃদ্ধ করেছিলেন, যা পরবর্তীতে ইউরোপ ও পশ্চিমের সমস্ত ডাক্তারের জন্য একটি সমৃদ্ধ উৎস হয়ে ওঠে।\n\n\n== তথ্যসূত্র =="}