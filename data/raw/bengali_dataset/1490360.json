{"pageid": 1490360, "title": "শৈলান জামে মসজিদ", "url": "https://bn.wikipedia.org/wiki?curid=1490360", "content": "শৈলান জামে মসজিদ বাংলাদেশের ঢাকা জেলার ধামরাইয়ে অবস্থিত একটি ঐতিহ্যবাহী মসজিদ। ২০১৯ সালে পুনর্নিমাণের পর এটি ধামরাই উপজেলার সবচেয়ে বড় মসজিদ হিসেবে খ্যাতি লাভ করে।\n\n\n== বিস্তারিত ==\nঢাকার ধামরাই উপজেলার শৈলান গ্রামে জামায়াতে নামাজ পড়ার জন্য ১৯২০ সালে প্রতিষ্ঠিত হয় এ মসজিদ। সময়ের পরিবর্তনে মুসুল্লিদের সংখ্যা বেড়ে যাওয়ায় এবং পুরাতন মসজিদটি শতবছরের ব্যাবধানে ভগ্নাদশা হয়ে পড়লে এলাকাবাসীর উদ্যোগে ও শৈলান গ্রামের প্রবাসীদের অর্থায়নে নতুনভাবে এ মসজিদটি নির্মিত হয়। ২০১৬ সালে এর পুনর্নিমাণ কাজ শুরু হয় এবং ২০১৯ সালের ১ ফেব্রুয়ারি, শুক্রবার স্থানীয় সংসদ সদস্য জুমার নামাজ শুরুর মধ্য দিয়ে মসজিদটির উদ্বোধন করেন। মসজিদটি নির্মানে ব্যয় হয়েছে প্রায় ৫ কোটি টাকা। এতে পুরুষের পাশাপাশি ৫'শ মহিলার নামাজ আদায়ের জন্য বিশেষ ব্যবস্থা আছে। ৬ হাজার বর্গফুটের দ্বিতল মসজিটিতে এক সাথে দেড় হাজার মুসল্লি নামাজ আদায় করতে পারবেন। এর মিনারের উচ্চতা ১২০ ফুট এবং এর মূল ফটকে আল্লাহর ৯৯টি নাম খোদাই করে দৃষ্টিনন্দনভাবে ফুটিয়ে তোলা হয়েছে।\n\n\n== তথ্যসূত্র ==\n\n\n== বহিঃসংযোগ ==\nশৈলান জামে মসজিদ নিয়ে সময় টিভির বিশেষ প্রতিবেদন"}