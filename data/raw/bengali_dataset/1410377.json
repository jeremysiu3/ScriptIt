{"pageid": 1410377, "title": "লুথার বারব্যাঙ্ক", "url": "https://bn.wikipedia.org/wiki?curid=1410377", "content": "লুথার বারব্যাঙ্ক ( ৭ মার্চ ১৮৪৯ - ১১ এপ্রিল ১৯২৬)  ছিলেন মার্কিন যুক্তরাষ্ট্রের একজন উদ্ভিদবিদ, উদ্যানতত্ত্ববিদ এবং কৃষিবিজ্ঞানের অগ্রণী ব্যক্তিত্ব। তিনি তার পঞ্চান্ন বছরের কর্মজীবনে আটশোরও বেশি জাতের এবং বিভিন্ন ধরণের গাছপালা তৈরি করেছেন। বারব্যাঙ্কের কৃষি উন্নয়নে নানা গাছপালা সৃষ্টির মধ্যে ফল , ফুল, শস্যদানা, ঘাস এবং শাকসবজি অন্তর্ভুক্ত ছিল। তিনি গবাদি পশুখাদ্যের অত্যাবশ্যক মেরুদন্ডহীন এক ধরনের ক্যাকটাস এবং প্লামকট উৎপাদনের মান উন্নত করেন।\nলুথার বারব্যাঙ্কের সবচেয়ে সফল স্ট্রেন এবং উন্নত জাতগুলির মধ্যে উল্লেখযোগ্য ছিল - শাস্তা ডেইজি , ফায়ার পপি (যা পাপাভার ক্যালিফোরনিকাম নামের ফায়ার পপি নয়), \"জুলাই এলবার্টা\" পীচ , \"সান্তা রোজা\" প্লাম , \"ফ্লেমিং গোল্ড\" নেক্টারিন, \"উইকসন\" প্লাম কৃষিবিদ এডওয়ার্ড জে. উইকসনের নামে নামাঙ্কিত নামকরণ করা হয়েছে ), ফ্রিস্টোন পীচ এবং সাদা ব্ল্যাকবেরি। খসখসে খোসাযুক্ত বাদামী রঙের ত্বকের এক প্রজাতির আলুর সঙ্গে বারব্যাঙ্কের প্রাকৃতিক জেনেটিকবিকল্প রাসেট বারব্যাঙ্ক পটাটো নামে পরিচিত হয় । বাদামী-চর্মযুক্ত, সাদা-মাংসের এই আলু খাদ্য প্রক্রিয়াকরণে বিশ্বের প্রধান আলুতে পরিণত হয়। রাসেট বারব্যাঙ্ক আলু প্রকৃতপক্ষে  আয়ারল্যান্ডের মহা দুর্ভিক্ষের হাত থেকে রক্ষা করতেই উদ্ভাবিত হয়েছিল। এই বিশেষ জাতের  আলুতে সহজে রোগ না লাগায়, সে সময়ে  \"দেশের শীর্ষস্থানীয় ফসলের পুনরুজ্জীবনে কাজে এসেছিল।  \n\n\n== জীবনী ==\nলুথার বারব্যাঙ্ক মার্কিন যুক্তরাষ্ট্রের  ম্যাসাচুসেটসের ল্যাঙ্কাস্টার সংলগ্ন কৃষি খামারে ১৮৪৯ খ্রিস্টাব্দের ৭ মার্চ জন্মগ্রহণ করেন এবং ল্যাঙ্কাস্টার কাউন্টি একাডেমিতে উচ্চ বিদ্যালয়ের শিক্ষা লাভ করেন। লুথার বারব্যাঙ্ক তার পিতা স্যামুয়েল ওয়াটসনের পনেরো সন্তানের মধ্যে ত্রয়োদশ সন্তান ছিলেন এবং তার মাতা ছিলেন অলিভ রস। বারব্যাঙ্কের আঠারো বৎসর বয়সের সময় তার পিতা স্যামুয়েল মারা যান। তিনি ছোট থেকেই তার মায়ের বিশাল বাগানে গাছপালার পরিচর্যা নিয়েই মেতে থাকতেন আর সেই সঙ্গে নিত্যনতুন পরীক্ষা চালাতেন।  বারব্যাঙ্ক লুনেনবার্গ কেন্দ্রের কাছে উত্তরাধিকার সূত্রের এক সতের একরের (ঊনসত্তর হাজার বর্গমিটারের) জমি কিনে নানা পরীক্ষা-নিরীক্ষা চালিয়ে বংশাণুগতভাবে পরিবর্তিত এক নতুন ধরনের উন্নত জাতের আলুর (যা ‘বারব্যাঙ্ক আলু’ নামে পরিচিত হয়) চাষ করেন। বারব্যাঙ্ক তার ‘বারব্যাঙ্ক আলু’র স্বত্ত্ব ১৫০ ডলারে (২০২২ খ্রিস্টাব্দে ৩,৯৯৭ ডলারে) বিক্রি করেন এবং ওই অর্থে ১৮৭৫ খ্রিস্টাব্দে ক্যালিফোর্নিয়ার সান্তা রোসা যান। সেখানে খসখসে খোসাযুক্ত লালচে-বাদামী রঙের বারব্যাঙ্ক আলু বীজ  নির্বাচন করে উৎপাদন করা আলুটির নাম দেওয়া হয় রাসেট বারব্যাঙ্ক আলু। বর্তমানে, রাসেট বারব্যাঙ্ক আলুই জনপ্রিয়তার কারণে মার্কিন যুক্তরাষ্ট্রে সবচেয়ে ব্যাপকভাবে চাষ করা  হয়।\nলুথার বারব্যাঙ্ক শান্তা রোসাতেও চার একর  (ষোল হাজার বর্গমিটার) পরিমান জমি কেনেন এবং সেখানে নার্সারি, গ্রিন হাউস স্থাপন করে পরীক্ষামূলক কাজ করতেন। চার্লস ডারউইনের বিখ্যাত গ্রন্থ দ্য ভেরিয়েশন অফ অ্যানিম্যালস্ অ্যান্ড প্লান্টস্ আন্ডার ডোমেস্টিকেশসন বারব্যাঙ্ককে বিশেষভাবে অনুপ্রাণিত করে এবং উদ্ভিদের উপর ক্রসব্রিডিং-এর পরীক্ষানিরীক্ষার কাজ করেন। তার তৈরি পরীক্ষামূলক কৃষি খামার যা “লুথার বারব্যাঙ্কের আবাস ও উদ্যান “ বিশ্বের দ্রষ্টব্য, ক্যালিফোর্নিয়ার এক ঐতিহাসিক ল্যান্ডমার্ক হিসাবে চিহ্নিত হয়েছে। পরে তিনি ক্যালিফোরনিয়ার সেবাস্টোপলের কাছে ১৮ একরের একটি জমি কেনেন যেখানে তিনি 'গোল্ড রিজ ফার্ম' প্রতিষ্ঠা করেন।\n\n\n== তথ্যসূত্র =="}