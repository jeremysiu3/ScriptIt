{"pageid": 1036970, "title": "জুন জ্যাকব্স", "url": "https://bn.wikipedia.org/wiki?curid=1036970", "content": "জুন রুথ জ্যাকব্স  (জুন ১৯৩০ - ২২ জুলাই ২০১৮) ছিলেন একজন ব্রিটিশ শান্তি আন্দোলনকর্মী এবং আন্তর্জাতিক ইহুদি নারী পরিষদের প্রাক্তন সভাপতি।\nতিনি ১৯৩০ সালে লিলি এবং লুই কলার দম্পতির ঘরে জন্মগ্রহণ করেছিলেন। তিনি যুক্তরাষ্ট্রে (যুদ্ধকালীন নির্বাসন হিসাবে) এবং তারপরে ওয়েস্টনবার্ট স্কুলে পড়াশোনা করেছিলেন । ১৯৫০ সালে লন্ডনের ইস্ট এন্ডের একটি যুবসঙ্ঘে বাসিল জ্যাকবের সাথে তার দেখা হয়েছিল এবং তিনি তাকে বিয়ে করেছিলেন। তারা উভয়েই সঙ্ঘের স্বেচ্ছাসেবক ছিলেন। তাদের তিনটি সন্তান রয়েছে।\n১৯৭১ সালে, ইহুদি মহিলা সমিতির চেয়ারম্যান হিসাবে জ্যাকবস একটি শ্রমিক-শিবিরে দশ বছরের কারাদণ্ডে ভুগছেন এমন একজন অসুস্থ ইহুদি নারীর দুর্দশার দিকে দৃষ্টি আকর্ষণ করার জন্য লন্ডনে সোভিয়েত দূতাবাসের বাইরে ২৪ ঘণ্টা অনশন করেছিলেন। ওই নারীর বিরুদ্ধে ছিনতাইয়ের চেষ্টার অভিযোগ ছিল। ১৯৭৩ সালে তার স্বামীর মৃত্যুর পরে তিনি পুরোদমে প্রচারকাজে জড়িত হয়েছিলেন। \nজুন রুথ জ্যাকবস ২০০৯ সালে ব্রিটিশ রানির জন্মদিনের সম্মাননায় কমান্ডার অব দ্য অর্ডার অব দ্য ব্রিটিশ এম্পায়ার (সিবিই) নিযুক্ত হয়েছিলেন। তিনি লন্ডনের কেন্টিশ টাউনে বাস করতেন। ২০১৮ সালের ২২ জুলাইয়ে ৮৮ বছর বয়সে স্ট্রোকে আক্রান্ত হয়ে তিনি মৃত্যুবরণ করেছিলেন।\n\n\n== তথ্যসূত্র =="}