{"pageid": 108226, "title": "কাফ প্যারেড", "url": "https://bn.wikipedia.org/wiki?curid=108226", "content": "কফ প্যারেড (মারাঠি: कफ परेड) দক্ষিণ মুম্বইয়ের একটি উচ্চবিত্ত জনবসতি এলাকা। শহরের দক্ষিণতম অংশে অবস্থিত এই এলাকা নেভি নগরের ঠিক উত্তর দিকে অবস্থিত। কফ প্যারেডের উত্তর দিকে অবস্থিত বধবর পার্ক, আম্বেডকর নগর ও কফ প্যারেডের বস্তি এলাকা। পূর্বদিকে কোলাবা কজওয়ে ও পশ্চিমে আরব সাগর অবস্থিত। এই অঞ্চলের বিশিষ্ট ব্যক্তিত্বদের মধ্যে উল্লেখযোগ্য আম্বানি পরিবার ও এম. এফ. হুসেন। কফ প্যারেডের অধিকাংশ অঞ্চলই সমুদ্রউত্থিত ভূভাগ। ১৯৬০-এর দশকে বম্বে সিটি ইমপ্রুভমেন্ট ট্রাস্ট বসতি অঞ্চল গঠনে লক্ষ্যে কোলাবার পশ্চিম উপকূলভাগে কিছুটা অঞ্চল সমুদ্র থেকে উদ্ধার করে কফ প্যারেড গঠন করেন।\n\nকিন্তু প্রত্যক্ষদর্শীদের বয়ান থেকে সন্দেহ করা হয়, ২০০৮ সালের নভেম্বর মাসে মুম্বই হানার মূল আক্রমণকারীরা একটি নৌকায় করে এই অঞ্চলের মাধ্যমেই মুম্বইতে প্রবেশ করেছিল।\n\n\n== তথ্যসূত্র ==\n\n\n== বহিঃসংযোগ ==\nCuffe Parade at wikimapia."}