{"pageid": 1347375, "title": "মুহাম্মদ আবিদুল সিন্ধি", "url": "https://bn.wikipedia.org/wiki?curid=1347375", "content": "মুহাম্মদ আবিদুল সিন্ধি আনসারি (আরবি: محمد عابد السندي الأنصاري) ছিলেন উসমানীয় সাম্রাজ্যের মদিনা নগরীর একজন হানাফি আইনজ্ঞ (ফকিহ), হাদিস বিশারদ (মুহাদ্দিস), বিচারক (কাজী) এবং তৎকালীন উলামাদের একজন শায়খ।  বংশপরম্পরায় তিনি আবু আইয়ুব আনসারির উত্তরসূরি। \nতিনি সুফিবাদের নকশবন্দি তরিকার একজন অনুসারী।  তিনি যাবিদ শহরের কাজী হিসেবে নিযুক্ত ছিলেন। ১২৩২ হিজরি সনে তিনি মিশরের শাসক মুহাম্মদ আলি পাশা কর্তৃক মদিনার আলেমদের নেতা নিযুক্ত হয়েছিলেন। তাঁর দাদা মধ্যপ্রাচ্যে গমন করেন ও শায়খুল ইসলাম উপাধিতে ভূষিত ছিলেন। \n\n\n== নাম ==\nমুহাম্মদ আবিদ বিন আহমেদ আলি বিন মুহাম্মদ মুরাদ ইয়াকুব হাফিজ বিন মুহাম্মদ বিন আবদ আল-রহমান, সিন্দি আল-আনসারি আল-খাজরাজি আল-মাদানি আল-হানাফি আল-নকশবন্দি।\n\n\n== জীবন ==\nতিনি ১১৯০ হিজরি / ১৭৭৬ ইংরেজি সালে হায়দ্রাবাদের উত্তরে সিন্ধু নদের তীরে একটি গ্রাম সেহওয়ানে জন্মগ্রহণ করেন। তিনি লেখাপড়া করেন যাবিদ শহরে। তিনি সানার তৎকালীন মন্ত্রীর কন্যাকে বিয়ে করেন এবং ইয়েমেনের ইমাম কর্তৃক মিশরের রাষ্ট্রদূত নিযুক্ত হয়েছিলেন। এরপর স্বদেশে কিছুদিন অবস্থান করে তিনি হেজাজে গমন করেন ও মিশর সরকার কর্তৃক মদিনার উলামাদের নেতা নিযুক্ত হন। ১২৫৭ হিজরির রবিউল আউয়াল মাসে (১৮৪১ ইংরেজি) তিনি মদিনায় মৃত্যুবরণ করেন এবং জান্নাতুল বাকি কবরস্থানে সমাহিত হন। \n\n\n== বই ==\nমুহাম্মদ আবিদুল সিন্ধি বেশ কিছু বই লিখেছিলেন, তাঁদের কিছু নিম্নরুপ:\n\nআল-মাওয়াহিব আল-লাতিফা আলা মুসনাদ আল-ইমাম আবু হানিফা (আরবি: المواهب اللطيفة على مسند الإمام أبي حنيفة)।\nতাওয়ালি আল-আনওয়ার আলা আল-দুর আল-মুখতার (আরবি: طوالع الأنوار على الدر المختار), আল-দুর আল-মুখতার গ্রন্থের উপর সিন্ধির মন্তব্য। আল-মুখতার গ্রন্থটি আল-হাসকাফির তানউইর আল-আবসার ওয়া-জামি আল-বিহার (লেখক আল-তিমিরতাশি) এর উপর আলোচনা।\nশারহ বুলুগ আল মারাম (আরবি: شرح بلوغ المرام) যেটি লিখেছেন ইবনে হাজার আসক্বালানী।\nতরতিব মুসনাদ আল-ইমাম আল-শাফেয়ী (আরবি: ترتيب مسند الإمام الشافعي‏)।\nআল-তাওয়াসসুল ওয়া-আহকামুহ ওয়া-আনওউহ (আরবি: التوسل وأحكامه وأنواعه‏)।\n\n\n== তথ্যসূত্র =="}