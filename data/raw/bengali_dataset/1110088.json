{"pageid": 1110088, "title": "উলুমুল কুরআন", "url": "https://bn.wikipedia.org/wiki?curid=1110088", "content": "উলুমুল কুরআন (উর্দু: علوم القرآن‎‎) মুহাম্মদ তাকি উসমানির উর্দু ভাষায় রচিত কুরআনের তাফসীর সম্পর্কিত একটি বই। এটি মূলত তিনি তার পিতার রচিত মাআরিফুল কুরআনের ভূমিকা স্বরূপ রচনা করেছিলেন। ভূমিকাটির কলেবর বৃদ্ধি পাওয়ায় তিনি এটি গ্রন্থাকারে প্রকাশ করেন। ১৯৭৬ সালে দারুল উলুম করাচি থেকে এটি প্রথম প্রকাশিত হয়। পৃষ্ঠা সংখ্যা পাঁচ শতাধিক। গ্রন্থটি দুইভাগে বিভক্ত। প্রথমভাগে কুরআন নিয়ে আলোচনা হয়েছে। এইভাগে ৮টি অধ্যায় রয়েছে। দ্বিতীয়ভাগে আলোচিত হয়েছে কুরআনের তাফসীর। এইভাগে আছে ৪ টি অধ্যায়। ২০০৭ সালে \"An Approach to the Quranic Sciences\" নামে গ্রন্থটির ইংরেজি অনুবাদ হয়েছে। অনুবাদক মুহাম্মদ সালেহ সিদ্দিকী।\n\n\n== বর্ণনা ==\nএই গ্রন্থে লেখক ওহির অর্থ, অবতরণের তারিখ, বিভিন্ন কেরাত, নাসেখ, মানসুখ, রাসুল সাল্লাল্লাহু আলাইহি ওয়াসাল্লামের যুগ থেকে বর্তমান পর্যন্ত সংরক্ষণ ইত্যাদি কুরআনের সাথে সংশ্লিষ্ট বিভিন্ন বিষয় আলোচনা করেন। কুরআন সংরক্ষণের বিষয়ে উত্থাপিত বিভিন্ন প্রশ্নের উত্তর প্রদান করেছেন। এই গ্রন্থে কুরআনের তাফসীর সংক্রান্ত মৌলিক কিছু নীতিমালা নির্ভরযোগ্য ও অনির্ভরযোগ্য কিছু তাফসীরগ্রন্থ সম্পর্কে আলোচনা রয়েছে। ইসলামের প্রথম শতাব্দীর শ্রেষ্ঠ মুফাসসির ও তাফসীরের ক্ষেত্রে তাদের অবদানও উল্লেখ করেছেন। সেই সাথে তাফসীরের ক্ষেত্রে কারা অগ্রহণযোগ্য তাদের আলোচনাও করেছেন। সর্বশেষে তিনি প্রথম শতাব্দীর পরবর্তী কিছু তাফসীর গ্রন্থের বৈশিষ্ট্য সম্পর্কে সংক্ষিপ্ত পর্যালোচনা করেন।\n\n\n== মূল্যায়ন ==\nমুহাম্মদ ইউসুফ বিন্নুরী বলেন, \n\nতার পিতা মুহাম্মদ শফি উসমানি বলেন, \n\n\n== আরও দেখুন ==\nমুহাম্মদ তাকি উসমানির গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nউলুমুল কুরআন–এর উর্দু সংস্করণ\nউলুমুল কুরআন–এর ইংরেজি সংস্করণ"}