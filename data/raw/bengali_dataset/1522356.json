{"pageid": 1522356, "title": "চামি মুর্মু", "url": "https://bn.wikipedia.org/wiki?curid=1522356", "content": "চামি মুর্মু (জন্ম আনুমানিক ১৯৭৩) একজন ভারতীয় পরিবেশ কর্মী এবং ভারতে গাছ লাগানোর জন্য পরিচিত। ২০১৯ সালে নারী শক্তি পুরস্কার পাওয়ার আগে পর্যন্ত তিনি ভারতে ২৫,০০,০০০ গাছ লাগিয়েছিলেন।\n\n\n== জীবনী ==\nচামি মুর্মুর জন্ম ১৯৭৩ সাল নাগাদ, তিনি সরাইকেল্লা খরসওয়াঁ জেলার রাজনগর ব্লকের বাগরাইসাই গ্রামে জন্মগ্রহণ করেন।\n১৯৯৬ সাল নাগাদ, চামি মুর্মু গাছ লাগানো শুরু করেন। পরবর্তী ২৪ বছর ধরে তিনি ২৫ লক্ষ গাছ লাগিয়ে গেছেন। এই চারাগুলি তিনি তাঁর গ্রামের চারপাশে লাগিয়েছেন, \"মাফিয়া\"রা যে গাছ কেটে ফেলেছে, তাদের স্থান পূরণের জন্য এই গাছগুলি লাগানো প্রয়োজন ছিল। নকশালদের সমস্যা সত্ত্বেও তাঁরা কাজ করছেন। ২০২০ সালে তিনি সহযোগী মহিলা বাগরাইসাই নামে একটি সংগঠনের সম্পাদক ছিলেন, যেটি তাঁর লক্ষ্য পূরণে কাজ করে এবং এদের ৩,০০০ সদস্য রয়েছে।\n\n২০২০ সালের মার্চ মাসে আন্তর্জাতিক নারী দিবসে চামি মুর্মু নতুন দিল্লিতে গিয়েছিলেন, সেখানে রাষ্ট্রপতি রামনাথ কোবিন্দ বারোটি নির্বাচিত বিষয়ে নারী শক্তি পুরস্কার প্রদান করেছিলেন। চামি মুর্মু সেই বারোজন নির্বাচিতদের মধ্যে একজন ছিলেন। সেই মাসের শেষের দিকে তিনি ঘোষণা করেন যে তিনি এবং যমুনা টুডু ঝাড়খণ্ডের বন রক্ষার জন্য একসাথে কাজ করবেন। সংবাদমাধ্যমে তাঁদের \"লেডি টারজান\" বলা হত। যমুনা টুডুর সংগঠনে ৩০০ জন সদস্য রয়েছেন এবং তাঁরা একসাথে আরও সহযোগী খুঁজে পাওয়ার আশা করছেন।\n\n\n== পুরস্কার ==\nইন্দিরা প্রিয়দর্শিনী বৃক্ষমিত্র পুরস্কার, ১৯৯৬\nনারী শক্তি পুরস্কার, ২০১৯\nভারত খেলরত্ন, ২০২৪\nপদ্মশ্রী পুরস্কার, ২০২৪\n\n\n== তথ্যসূত্র ==\nটেমপ্লেট:Padma Shri Award Recipients in Social Work"}