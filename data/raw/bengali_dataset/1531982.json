{"pageid": 1531982, "title": "খান মসজিদ", "url": "https://bn.wikipedia.org/wiki?curid=1531982", "content": "রাশিয়ার কাসিমভে অবস্থিত খানের মসজিদ মধ্য রাশিয়ার প্রাচীনতম একটি মসজিদ। এটি ১৫ ও ১৬ শতকের কাসিম খানাত এর সময়কার মসজিদ। কাদির আলীর মতে, ১৬ শতকের মাঝামাঝি কোনো এক সময়ে শাহগালি এই ইটের মসজিদটি নির্মাণ করেছিলেন। অন্যরা মনে করেন মসজিদটি কাসিম খান এর শাসনামলের। ১৭০২ সালে পিটার দ্য গ্রেট এর নির্দেশে মূল ভবনটি ভেঙে ফেলা হয়েছিল। তবে এর প্রশস্ত পাথরের মিনারের অস্তিত্ব এখনও টিকে আছে।\nবর্তমান মসজিদটি ১৭৬৮ সালে পুরনো মিনারের পাশে নির্মিত হয়েছিল। স্থানীয় তাতার অভিজাতরা ১৮৩৫ সালে একটি দ্বিতীয় তলা যোগ করেন। ওকা নদীর সামান্য কাছেই আরেকটি স্থানীয় ঐতিহাসিক নিদর্শন, ১৬ শতকের মাঝামাঝি সময়ের শাহগালি'র সমাধিস্তম্ভ অবস্থিত। ১৯৩০ এর দশক থেকে খানের মসজিদটিকে একটি সর্বসাধারণের জাদুঘর হিসেবে মনোনীত করা হয়েছে।\nমিনারের সরল নকশা এর অলঙ্কারবিহীন দেয়াল, দক্ষিণ চীনের গুয়াংজুর হুয়াইশেং মসজিদ এর বিখ্যাত গুয়াংতা মিনারের কথা মনে করিয়ে দেয়।\n\n\n== আরও দেখুন ==\nরাশিয়ায় ইসলাম\nরাশিয়ার মসজিদের তালিকা\nইউরোপের মসজিদের তালিকা\n\n\n== তথ্যসূত্র ==\n\n\n== বহিঃসংযোগ ==\n\nরাশিয়ার পথনির্দেশিকা: কাসিমভ"}