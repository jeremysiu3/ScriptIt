{"pageid": 1355461, "title": "২০২৩ দক্ষিণ-পূর্ব এশীয় গেমসে ক্রিকেট", "url": "https://bn.wikipedia.org/wiki?curid=1355461", "content": "২০২৩ দক্ষিণ-পূর্ব এশীয় গেমসের অংশ হিসেবে ২০২৩ সালের ২৯ এপ্রিল থেকে ১৬ মে সময়ে কম্বোডিয়ার নমপেনে একটি ক্রিকেট টুর্নামেন্ট আয়োজিত হয়। আন্তর্জাতিক ক্রিকেট কাউন্সিল (আইসিসি) ও এশীয় ক্রিকেট কাউন্সিল (এসিসি)-এর সহায়তায় দক্ষিণ-পূর্ব এশীয় গেমসের এ আসরে ক্রিকেট অন্তর্ভুক্ত করা হয়।\nএ আসরের ক্রিকেট প্রতিযোগিতায় পুরুষ ও নারীদের জন্য সিক্স-এ-সাইড, ১০ ওভারের, টোয়েন্টি২০ ও ৫০ ওভারের ইভেন্ট অনুষ্ঠিত হয়। টোয়েন্টি২০ ইভেন্টের ম্যাচসমূহ পুরুষ টোয়েন্টি২০ আন্তর্জাতিক ও নারী টোয়েন্টি২০ আন্তর্জাতিক মর্যাদা সহকারে খেলা হয়। প্রতিযোগিতার ম্যাচসমূহ হুন সেন বুলেভার্ড ক্রিকেট ওভালে অনুষ্ঠিত হয়। চার প্রকারের ইভেন্টের মধ্যে একটি জাতীয় দলকে সর্বোচ্চ তিনটিতে অংশগ্রহণের অনুমতি দেয়া হয়।\n\n\n== অংশগ্রহণকারী দলসমূহ ==\nক্রিকেট ইভেন্টে অংশ নেয় কম্বোডিয়া, ইন্দোনেশিয়া, থাইল্যান্ড, ফিলিপাইন, মালয়েশিয়া, মিয়ানমার ও সিঙ্গাপুর থেকে আগত জাতীয় দল।\n\nপ্রাথমিকভাবে পুরুষদের ক্রিকেট প্রতিযোগিতায় ভিয়েতনামের জাতীয় দলের অংশগ্রহণের কথা থাকলেও আর্থিক সমস্যার কারণে দলটি নিজেদের নাম প্রত্যাহার করে নেয়।\n\n\n== পদকপ্রাপ্তদের তালিকা ==\n\n\n== তথ্যসূত্র =="}