{"pageid": 1449908, "title": "কলকা পেখম লতা", "url": "https://bn.wikipedia.org/wiki?curid=1449908", "content": "কলকা পেখম লতা (বৈজ্ঞানিক নাম: Ipomoea lobata) একটি চমৎকার ফুলের লতা যা তার উজ্জ্বল লাল এবং হলুদ ফুলের জন্য পরিচিত। এই লতা তার দ্রুত বৃদ্ধি এবং বর্ণিল ফুলের জন্য বাগানে একটি জনপ্রিয় আলঙ্কারিক গাছ হিসেবে পরিচিত। ইংরেজিতে এটি \"Fire Cracker Vine\" ও \"Spanish Flag\" হিসেবে পরিচিত।\n\n\n== নামকরণ ও ব্যুৎপত্তি ==\n\n\n=== সাধারণ নাম/আন্তর্জাতিক নাম ===\nকলকা পেখম লতা ইংরেজিতে \"Fire-Cracker Vine (আতশবাজি লতা) \" ও \"Spanish Flag (স্প্যানিশ ফ্ল্যাগ) হিসেবে পরিচিত ।\n1) Firecracker Vine(ফায়ারক্র্যাকার ভাইন): ফুলগুলির উজ্জ্বল লাল এবং হলুদ রঙ এবং ঝুলন্ত গুচ্ছে আতশবাজির মতো দেখতে লাগে, যা থেকে এই নামটি এসেছে।\n2)Spanish Flag (স্প্যানিশ ফ্ল্যাগ): এই ফুলের রঙ যেহেতু লাল থেকে হলুদ পর্যন্ত পরিবর্তিত হয়, যেগুলি স্পেনের জাতীয় পতাকার রঙ, তাই এইরূপ নাম।\n\n\n=== বৈজ্ঞানিক নাম ===\nকলকা পেখম লতার বৈজ্ঞানিক নাম -Ipomoea lobata। 'Ipomoea' শব্দটি গ্রিক শব্দ 'ips' (যার অর্থ কৃমি) এবং 'homoios' (যার অর্থ সদৃশ) থেকে এসেছে। শব্দটি উদ্ভিদের শিকড়ের বর্ণনা দেয়। 'Lobata' শব্দের অর্থ হলো 'গভীর খাঁজ-কাটা পাতা', যা এই প্রজাতির পাতার গঠনকে বোঝায়।\n\n\n=== বাংলা নাম ===\n\n\n==== (১)কলকা-পেখম লতা: ====\n\"Fire Cracker Vine\" ও \"Spanish Flag\" হিসেবে পরিচিত Ipomoea lobata উদ্ভিদের বাংলা নাম:\n\"কলকা-পেখম লতা\" বা \"কলকা লতা\"।\n\nবাংলায় \"কলকা\" মানে একটি বিশেষ ধরনের নকশা এবং \"পেখম\" মানে পাখির পালক। ফুলের আকৃতির সাথে সামঞ্জস্যপূর্ণ এই নাম।\n\n\n==== (২)কালি-পটকা ফুল: ====\nতাছাড়া এর আরেক নাম \"কালি-পটকা ফুল\"। কালি-পটকা বা লঙ্কা-পটকা নামক আতশবাজির সাথে কার্যগত মিল না হলেও সমান্তরালভাবে সার-বাঁধা লাল থেকে হলুদ ফুলগুলো অনেকটা একইরকম দেখায়।\n\n\n== উদ্ভিদের বিবরণ ==\n\n\n=== কাণ্ড ===\nপ্রকার: লতা\nউচ্চতা: ১০ থেকে ২০ ফুট পর্যন্ত পৌঁছাতে পারে।\n\n\n=== ফুল ===\nরঙের বৈচিত্র্য: উজ্জ্বল লাল থেকে হলুদ\nপাপড়ি: কদলী আকৃতির এবং শাখার একদিকে সমান্তরালভাবে ফোটে।\nপ্রস্ফুটন: গ্রীষ্ম থেকে শরৎ ঋতুতে ফুল ফোটে।\nপরাগায়নকারী: হামিংবার্ড, মৌমাছি।\n\n\n=== পাতা ===\nআকৃতি: ছোট এবং ডিম্বাকার।\nরঙ: সবুজ।\nবিন্যাস:\n\n\n== প্রাকৃতিক বণ্টন ==\nকলকা-পেখম লতা মূলত মেক্সিকো থেকে এসেছে এবং এটি বিভিন্ন পরিবেশে বেড়ে উঠতে পারে। এই লতা বাগানের প্রাচীর, বেড়াগুলিকে ঢেকে দিতে পারে এবং এর বর্ণিল ফুল প্রাকৃতিক পরাগায়নকারীদের আকর্ষণ করে।\n\n\n== তথ্যসূত্র =="}