{"pageid": 1098398, "title": "ঠেকুয়া", "url": "https://bn.wikipedia.org/wiki?curid=1098398", "content": "ঠেকুয়া ( নেপালি: ठेकुआ   , ঠোকোয়া বা ঠেকারিস) , 'খাজুরিয়া' বা ' থিকরী' নামে পরিচিত,  ভারতীয় উপমহাদেশের একরকমের শুকনো মিষ্টি পিঠা। মূলত  ভারতের বিহার, উত্তর প্রদেশ ও ঝাড়খণ্ড এবং নেপালের তরাই অঞ্চলে অত্যন্ত জনপ্রিয়।\nঠেকুয়া  হিন্দু ধর্মে ছট পূজা তথা সূর্য উপাসনার লৌকিক উৎসবের সময় নির্মিত এক ধরনের মিঠাই। সূর্য উপাসনায় সূর্য ও তার পত্নী ঊষার উদ্দেশ্যে সমর্পিত সামগ্রীর অন্যতম। সমপর্ণের পর এটি অত্যন্ত গুরুত্বপূর্ণ ও প্রধান প্রসাদ হিসাবে বিবেচিত হয়।    বহু শতাব্দী ধরে এই সমস্ত অঞ্চলে এটি সুস্বাদু জলখাবার হিসাবে ব্যবহৃত হয়ে আসছে।   ঠেকুয়া একটি জলখাবার হলেও, এর খাদ্যগুণও অনেক। তৈরিতে যে সমস্ত উপকরণ ব্যবহৃত হয়, সেগুলির সঙ্গে আমণ্ড, কাজুবাদাম, কিশমিশের মতো শুকনো ফল যোগ করা হয়। এগুলি শরীরে ভিটামিন,প্রোটিন, অ্যান্টি অক্সিড্যান্ট, ফাইবার, ফ্যাটি অ্যাসিডের যোগান দেয়। শীতকালে এগুলি রোগ প্রতিরোধের সহায়ক।\n\n\n== ঠেকুয়া বানানোর পদ্ধতি ==\nআটা, সুজি, নারিকেল কোরা ও কুচি, মৌরি, চিনির সিরাপ, ঘী এবং দুধ। সিরাপ তৈরিতে চিনির পরিবর্তে বিকল্প হিসাবে গুড়ের ব্যবহার করা যায়। স্বাদ বৃদ্ধিতে এলাচ গুঁড়া সহযোগে উপরের সমস্ত  উপকরণ ভালভাবে মিশিয়ে একটি মিশ্রণ তৈরি করা হয় এবং পরে অল্প অল্প দুধ মিশিয়ে এক মণ্ড বানানো হয়। এই মন্ড থেকে লুচির আকারের থেকে একটু বড় মাপের লেচি বের করা হয়। এরপর হাতে ঘি মাখিয়ে লেচিগুলো চেপে চেপে চ্যাপটা আকারের করে বিভিন্ন আকারে, প্রয়োজনে ছাঁচে বা পছন্দ মত নকশার আকারে নেওয়া যায়। এগুলিকে এরপর ডুবো ভোজ্য তেলে আঁচ কমিয়ে খুব ভালোভাবে  লালচে করে ভেজে নেওয়া হয়। গরম অবস্থায় এটি নরম থাকে, কিন্তু ঠাণ্ডা হলে শক্ত হয়ে যায়। কোন কিছু ছাড়াই এটি অনেক দিন সংরক্ষণ করা যায়।\n\n\n== রেকর্ড ==\n\n২০১৯ খ্রিস্টাব্দের বিহার রাজ্যের দ্বারভাঙার ষোলজনের একটি দল ৯১ কিলোগ্রাম ওজনের ঠেকুয়া তৈরি করে  লিমকা বুক অফ রেকর্ডস স্থান অধিকার করেন \n\n\n== তথ্যসূত্র ==\n\n\n== বহিঃসংযোগ ==\nরেসিপি"}