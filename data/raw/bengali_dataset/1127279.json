{"pageid": 1127279, "title": "বার্মিজ মার্কেট", "url": "https://bn.wikipedia.org/wiki?curid=1127279", "content": "বার্মিজ মার্কেট বাংলাদেশের কক্সবাজার শহরে অবস্থিত এক ধরনের বাজার। এখানে প্রসাধনী সামগ্রী থেকে শুরু করে ছুরি, লুঙ্গি, খোসা, চকলেট, ডেকোরেশন পিস ইত্যাদি কম মূল্যে পাওয়া যায়৷ বার্মিজ মার্কেটের নাম দেওয়া হয়েছে এর মিয়ানমার থেকে আসা পণ্যগুলোর পরিসরের জন্য৷ বার্মিজ মার্কেট আচারের জন্যও জনপ্রিয়। মিয়ানমার থেকে আসা হরেক রকমের আচার এখানে পাওয়া যায়। কক্সবাজার শহরের টেকপাড়ায় অবস্থিত ঐতিহ্যবাহী বার্মিজ মার্কেট। এই বার্মিজ মার্কেটে ৩০৬টি দোকান রয়েছে। এছাড়া কক্সবাজারে করিম বার্মিজ মার্কেট, আবু সেন্টার, সৈকত টাওয়ার, বানু প্লাজা, আমেনা শপিং কমপ্লেক্স, উম্মে বার্মিজ মার্কেট, সৌদিয়া বার্মিজ মার্কেট, আন নাহার শপিং কমপ্লেক্স, আলোছায়া শপিং কমপ্লেক্স, রুকিয়া বার্মিজ মার্কেট, চৌধুরী শপিং কমপ্লেক্স, জেএন প্লাজা, সৈকত টাওয়ার বার্মিজ মার্কেট সহ বিভিন্ন বার্মিজ মার্কেট রয়েছে। কক্সবাজারের পাশাপাশি পতেঙ্গা ও বান্দরবানেও রয়েছে বার্মিজ মার্কেট।\nবার্মিজ মার্কেট ১৯৬২ সালে একজন বর্মী মহিলার উদ্যোগ থেকে তৈরি হয়েছিল। তিনি ছোট পরিসরে টেকপাড়ার বার্মিজ প্রাথমিক বিদ্যালয় সংলগ্ন তার বাড়িতে স্থানীয় রাখাইন হস্তশিল্প, ব্যাগ, লুঙ্গি, বিছানার চাদর, চুরুট ইত্যাদির একটি বিপর্ণিমঁচ স্থাপন করেন। কক্সবাজারে আসা দেশি-বিদেশি পর্যটকরা তার বিপর্ণিমঁচে থাকা জিনিসগুলো দেখতে আসতেন। পর্যটকদের চাহিদার কথা ভেবে তিনি তার বাড়ির সামনে বাণিজ্যিকভাবে ‘উনাং কক্সবাজার কটেজ ইন্ডাস্ট্রিজ’ নামে একটি দোকান খোলেন। একে একে গড়ে ওঠে টিনের বার্মিজ স্টোর, রাখাইন স্টোর, উমে স্টোর, নুরানী এম্পোরিয়াম, বিবি ফ্যাশন ডায়মন্ড স্টোর ইত্যাদি। ধীরে ধীরে সেই ছোট বিপর্ণিমঁচটি বড় বাজারে পরিণত হয়।\n\n\n== তথ্যসূত্র =="}