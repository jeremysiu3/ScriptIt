{"pageid": 1333124, "title": "মনজিৎ কৌর", "url": "https://bn.wikipedia.org/wiki?curid=1333124", "content": "মনজিৎ কৌর (জন্ম ৪ঠা এপ্রিল ১৯৮২) হলেন পাঞ্জাবের একজন ভারতীয় স্প্রিন্ট অ্যাথলিট যিনি ৪০০ মিটার দৌড়ে বিশেষজ্ঞ। ৪০০ মিটারের রেকর্ডটি তিনি ধরে রেখেছেন ৫১.০৫ সেকেন্ড সময় করে। ২০০৪ সালের ১৬ই জুন চেন্নাইয়ে অনুষ্ঠিত ন্যাশনাল সার্কিট অ্যাথলেটিক মিটে এই রেকর্ডটি (জাতীয়) স্থাপিত হয়। তিনি ২০০১ সালের নভেম্বর থেকে করা কে এম বীণামলের করা আগের রেকর্ডটি ভেঙেছিলেন। এটি করার মাধ্যমে, তিনি ২০০৪ এথেন্স অলিম্পিকের জন্য যোগ্যতা অর্জন করেছিলেন।  চিত্রা কে. সোমান, রাজবিন্দর কৌর এবং কে এম বীণামলের সাথে তাঁর দলটি ৪ x ৪০০ মিটার রিলেতে বর্তমান জাতীয় রেকর্ড ধারণ করে আছে।\nপাঞ্জাব পুলিশের একজন ডেপুটি সুপারিনটেনডেন্ট অফ পুলিশ (ডিএসপি), মনজিৎ ২০০৪ এথেন্স অলিম্পিকে ৪ x ৪০০ মিটার রিলেতে ভারতের হয়ে প্রতিদ্বন্দ্বিতা করেছিলেন। সেখানে তাঁর দল ৩:২৬.৮৯ সময় নিয়ে এই জাতীয় রেকর্ড তৈরি করেছিল। দলটি তাদের হিটে তৃতীয় স্থানে ছিল। পরবর্তী বেইজিং অলিম্পিকেও তিনি ৪ x ৪০০ মিটার রিলেতে ভারতের প্রতিনিধিত্ব করেন, সেখানে তাঁর দল সাথী গীতা, চিত্রা কে. সোমান এবং মনদীপ কৌর ৩:২৮.৮৩ সময় করেছিল এবং তাদের হিটে সপ্তম স্থান অধিকার করেছিল।\n২০০৬ সালে দোহা এশিয়ান গেমসে, মনজিৎ ভারতের হয়ে ৪ x ৪০০ মিটার রিলেতে সোনা জেতার ক্ষেত্রে নেতৃত্ব দিয়েছিলেন। এর আগে একই ইভেন্টে, তিনি কাজাখস্তানের চূড়ান্ত বিজয়ী ওলগা তেরেশকোভাকে পিছনে ফেলে মহিলাদের ৪০০ মিটার দৌড়ে রৌপ্য পদকও জিতেছিলেন। ২০০৫ সালে, তিনি ভারতীয় অ্যাথলেটিক্সে অবদানের জন্য অর্জুন পুরস্কারে ভূষিত হন।\nমনজিৎ কৌর ২০১০ কমনওয়েলথ গেমসে ৪x৪০০ মিটার রিলে ইভেন্টে মনদীপ কৌর, সিনি হোসে এবং অশ্বিনী আকুঞ্জির সাথে স্বর্ণপদক জিতেছিলেন।\n\n\n== তথ্যসূত্র ==\n\n\n== বহিঃসংযোগ ==\nমনজিৎ কৌরের আইএএএফ প্রোফাইল (ইংরেজি)\nইভান্স, হিলারি; গিয়ার্ড, আরিল্ড; হাইম্যানস, ইরোইন; ম্যালন, বিল;  ও অন্যান্য। \"Manjit Kaur\"। Sports-Reference.com এ অলিম্পিক। স্পোর্টস রেফারেন্স এলএলসি। ২০২০-০৪-১৮ তারিখে মূল থেকে আর্কাইভ করা। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}