{"pageid": 1177559, "title": "ময়মনসিংহ কেন্দ্রীয় কারাগার", "url": "https://bn.wikipedia.org/wiki?curid=1177559", "content": "ময়মনসিংহ কেন্দ্রীয় কারাগার হলো বাংলাদেশের ময়মনসিংহ বিভাগের ময়মনসিংহ জেলায় অবস্থিত একটি কারাগার। \n\n\n== ইতিহাস ==\nময়মনসিংহ জেলা কারাগার হিসেবে ১৭৯২ সালে প্রতিষ্ঠিত হয়। পরবর্তীতে ১৯৯৭ সালে এটিকে কেন্দ্রীয় কারাগার হিসেবে উন্নীত করা হয়। ডব্লিউ এ চৌধুরী বাংলাদেশের প্রথম জেল সুপার হিসেবে ময়মনসিংহ কেন্দ্রীয় কারাগারে দায়িত্ব পালন করেন। এই কারাগারের আওতাধীন উপ-কারাগার হিসেবে ছিল শেরপুর, জামালপুর, কিশোরগঞ্জ, নেত্রকোনা ও টাংগাইল। ১৮০০ সালের শুরুরদিকে এই কারাগারে মহিলা কারাবন্দিদের রাখার ব্যবস্থা করা হয়। ১৩৩৯ বঙ্গাব্দে ঘূর্ণিঝড়ে তৎকালীন কারাগারের বন্দি ওয়ার্ডের টিনের চাল ক্ষতিগ্রস্ত হয়। এমনকি, জনশ্রুতি প্রচলিত আছে যে ঘূর্ণিঝড় এর মাধ্যমে ২০০ জন কারাবন্দির মৃত্যু হয়।\n\n\n== অবকাঠামো ও ধারণক্ষমতা ==\nময়মনসিংহ কেন্দ্রীয় কারাগার ৬৮ একর ভূমির ওপর প্রতিষ্ঠিত। এর মধ্যে পেরিমিটারের ভেতর ৫৯.৬০ একর এবং বাইরে ৮.৪০ একর অবস্থিত। এই কারাগারের বন্দি ধারণক্ষমতা ৯৯৬ জন হলেও গড়ে ধারণক্ষমতার দ্বিগুণেরও বেশি অধিক কারাবন্দি অবস্থান করে। কারাগারের ভবনগুলো পুরনো ও জরাজীর্ণ হওয়ায় ২০১৬ সালে ময়মনসিংহ কারাগার সম্প্রসারণ ও আধুনিকীকরণ নামে ১১৭কোটি টাকা বরাদ্দে একটি প্রকল্প শুরু করে স্বরাষ্ট্র মন্ত্রণালয়। করোনাসহ নানাবিধ কারণে নির্ধারিত সময়সীমার ভেতর প্রকল্পের কাজ সম্পন্ন করতে না পারায় পুনরায় ব্যয় বরাদ্দ বাড়িয়ে ২০০ কোটির অধিক প্রস্তাব করা হয়। ফলে প্রকল্পের মেয়াদ বাড়িয়ে ২০২২ সালের জুন পর্যন্ত করা হয়েছিল।প্রকল্পের আওতায় রয়েছে ৬ তলা বিশিষ্ট দুটি বন্দি ভবন, ১০০ শয্যাবিশিষ্ট পুরুষ বন্দিদের জন্য একটি হাসপাতাল,  মহিলা ও কিশোর বন্দিদের জন্য পৃথক ভবন, কারারক্ষীদের জন্য বহুতল ভবন এবং সীমানা প্রাচীরসহ আরও বিভিন্ন ভবন নির্মাণ।\n\n\n== আরও দেখুন ==\nচট্টগ্রাম কেন্দ্রীয় কারাগার\nরাজশাহী কেন্দ্রীয় কারাগার\n\n\n== তথ্যসূত্র =="}