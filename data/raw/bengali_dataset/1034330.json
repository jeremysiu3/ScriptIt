{"pageid": 1034330, "title": "এগারসিন্দুর", "url": "https://bn.wikipedia.org/wiki?curid=1034330", "content": "এগারসিন্দুর বাংলাদেশের ঢাকা বিভাগের কিশোরগঞ্জ জেলার পাকুন্দিয়া উপজেলার এগারসিন্দুর ইউনিয়নের একটি গ্রাম। গ্রামটি ব্রহ্মপুত্র নদীর পূর্ব পাশে অবস্থিত। এটি ঢাকা থেকে সড়ক পথে প্রায় ৮৫ কিমি দূরে অবস্থিত। আবুল ফজল ইবনে মুবারক এই গ্রামটির কথা তার আকবরনামায় উল্লেখ করেছেন। এগারসিন্দুরের ইতিহাস নিয়ে ঐতিহাসিকদের মধ্যে মতভেদ রয়েছে। মনে করা হয় খ্রিস্টপূর্ব ১০০০ খ্রিস্টাব্দে এখানে প্রথম বসতি স্থাপন করা হয়েছে। সেই সময়ে গ্রামটি একটি বাণিজ্যিক কেন্দ্র ছিল। ১৯৩৩ সালে প্রত্নতাত্ত্বিক অনুসন্ধানে এখানে রৌপ্য মুদ্রা, লোহার অক্ষ, লেন্স, ধনুক এবং তীর পাওয়া গেছে।\n\n\n== ইতিহাস ==\nখ্রিস্টীয় অষ্টম শতাব্দীতে, এটি একটি নদী বন্দর ছিল এবং মুসলমান বণিকরা সূক্ষ্ম মসলিন বস্ত্র ও অন্যান্য সামগ্রী পারস্য ও রোমে নিয়ে যেত। ১৩৩৮ সালে ফখরুদ্দীন মুবারক শাহ এগারসিন্ধুরসহ বাংলার এ অঞ্চলটির নিয়ন্ত্রণ গ্রহণ করেন, তারপর ফিরোজ শাহ তুগলক নিয়ন্ত্রণ গ্রহণ করেন। ১৫৭৭ সালে, ঈসা খান মসনদ-ই-আলা এগারসিন্ধুরকে রাজনৈতিক ও গুরুত্বপূর্ণ বাণিজ্যিক কেন্দ্র হিসেবে প্রতিষ্ঠা করেন। এই সময় এগারসিন্দুর দুর্গে ঈসা খান ও আকবরের সেনাপতি মান সিংহের মধ্যে যুদ্ধ হয়, এতে মান সিংহ পরাজিত হন। শাহ জাহানের রাজত্বকালে, ১৬৩৮ সালে আসাম রাজ ৫০০ নৌযানসহ এগারসিন্ধুর আক্রমণ করেন। এত এগারসিন্ধুরের পতন ঘটে।\n\n\n== প্রত্নতত্ত্ব ==\nউল্লেখযোগ্য স্থাপনার মধ্যে এখানে এগারসিন্ধুর দুর্গ, শাহ মসজিদ (১৬৮০ খ্রিস্টাব্দে), সাদি মসজিদ, এবং কবরস্থান রয়েছে।\n\n\n== আরো দেখুন ==\n\nপাকুন্দিয়া আদর্শ মহিলা কলেজ\nবাংলাদেশের গ্রাম\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় এগারসিন্দুর"}