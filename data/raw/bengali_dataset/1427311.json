{"pageid": 1427311, "title": "উম্মি ফারজানা ছাত্তার", "url": "https://bn.wikipedia.org/wiki?curid=1427311", "content": "ব্যারিস্টার উম্মি ফারজানা ছাত্তার(জন্ম: ফেব্রুয়ারি ০৯, ১৯৮৪) একজন বাংলাদেশী আইনজীবী এবং রাজনীতিবিদ।তিনি দ্বাদশ জাতীয় সংসদের ময়মনসিংহ জেলার সংরক্ষিত মহিলা আসনের সংসদ সদস্য। তিনি আইন, বিচার ও সংসদ বিষয়ক মন্ত্রণালয় সম্পর্কিত স্থায়ী কমিটির সদস্য।\n\n\n== প্রাথমিক জীবন ও শিক্ষা ==\nব্যারিস্টার ফারজানা ছাত্তার ১৯৮৪ সালের ৯ ফেব্রুয়ারি বাংলাদেশের ঢাকা জেলায় জন্মগ্রহণ করেন। তার বাবা ময়মনসিংহ-৮ ঈশ্বরগঞ্জ আসনের দুইবারের সংসদ সদস্য এবং আওয়ামী লীগের কেন্দ্রীয় কার্যনির্বাহী কমিটির সাবেক শিল্প ও বাণিজ্য বিষয়ক সম্পাদক বীর মুক্তিযোদ্ধা মো. আব্দুস ছাত্তার।\nতিনি যুক্তরাজ্যের লন্ডন বিশ্ববিদ্যালয় থেকে আইন বিভাগে স্নাতক (সম্মান) এবং সিটি ইউনিভার্সিটি অব লন্ডন থেকে স্নাতকোত্তর ও বার-এট-ল ডিগ্রি লাভ করেন।\n\n\n== কর্মজীবন ==\nব্যারিস্টার ফারজানা ছাত্তার বার-অ্যাট-ল শেষ করে ২০০৯ সালে বার অব ইংল্যান্ড এন্ড ওয়েলস-এ যোগদান করেন। তিনি ২০১০ সালের ডিসেম্বরে লন্ডন থেকে দেশে ফেরার পর বাংলাদেশ বার কাউন্সিলের সদস্য হন এবং সুপ্রিম কোর্টের সনদ গ্রহণ করেন। ২০১০ থেকে ২০১৬ সাল পর্যন্ত তিনি ব্যারিস্টার তানজীব-উল-আলম এর সিনিয়র এসোসিয়েট হিসাবে কাজ করেন। তিনি নারী ও প্রান্তিক জনগণের জন্য বিনামূল্যে আইনি সেবা প্রদান করেন।\n\n\n== রাজনৈতিক জীবন ==\nব্যারিস্টার ফারজানা ছাত্তার পিতা বীরমুক্তিযোদ্ধা আবদুছ ছাত্তারের হাত ধরে রাজনীতিতে যুক্ত হন। তিনি যুব মহিলা লীগের সদস্য এবং আওয়ামী লীগের কেন্দ্রীয় শিল্প ও বাণিজ্য বিষয়ক উপকমিটির সদস্য ছিলেন।\n\n\n== তথ্যসূত্র =="}