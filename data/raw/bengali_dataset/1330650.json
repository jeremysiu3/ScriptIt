{"pageid": 1330650, "title": "ইরাচিচর", "url": "https://bn.wikipedia.org/wiki?curid=1330650", "content": "ইরাচিচর (মালয়ালম: ഇറച്ചിചോറ്), এছাড়াও বানান ইরাচি চোরু বা ইরাচিচোরু, হল কেরালার রন্ধনশৈলীতে একটি ঐতিহ্যবাহী মাংস-ভাতের খাবার। কোঝিকোড় শহরে এই খাবারের জনপ্রিয়তা বেশি। ইরাচিচোর প্রধানত ভারতের কেরালার মালাবার অঞ্চলে জনপ্রিয়। চেহারায় মিল থাকায় ইরাচিচোরকে প্রায়ই বিরিয়ানি বলে ভুল করা হয়, তবে খাবারের তৈরির পদ্ধতি এবং স্বাদ বিরিয়ানির থেকে আলাদা। ইরাচিচোর দেখতে অনেকটা খিচুরির মতো। বিরিয়ানির বিপরীতে, ইরাচিচোরকে মাটির পাত্রে রান্না করা হয় এবং তারপর কলা পাতার আচ্ছাদন দিয়ে ভাপানো হয়। ইরাচিচোর সাধারণত তিনটি ধাপে রান্না করা হয়।\n\n\n== রন্ধনপ্রণালী ==\nএকটি পাত্রে প্রথমে মাংস, পেয়াজ, মরিচের গুড়া, কাঁচা মরিচ, রসুন ও অন্যান্য মশলা মাখিয়ে কিছুক্ষণ রেখে দিতে হয়। তারপর ১৫-২০ মিনিট অল্প আঁচে রান্না করতে হয়। অন্য একটি পাত্রে পেয়াজ, আদা বাটা, লবণ ও কাঁচা মরিচ হালকা ভেজে তার মধ্যে আগের মাংসের মিশ্রণ ও টমেটো দিয়ে রান্না করতে হয়। এবার একটি পাত্রে বাসমতী চাল ও হলুদ দিয়ে চাল সিদ্ধ করে নিতে হয়। একটি পাত্রে ঘি দিয়ে পেয়াজ কুচি, বাদাম, কিসমিস দিয়ে আগের সিদ্ধ চাল ও মাংসের মিশ্রণ একসাথে ৫ মিনিট রান্না করে নিতে হয়। তারপর চুলা থেকে তুলে রাইতা, আচার দিয়ে পরিবেশন করা হয়।\nইরাচিচর রান্নাতে সাধারণত গরুর মাংস ব্যবহার করা হয়। তবে অনেকে খাসির মাংস বা মুরগির মাংসও ব্যবহার করে থেকে।\n\n\n== তথ্যসূত্র =="}