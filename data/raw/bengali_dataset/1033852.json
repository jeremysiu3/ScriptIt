{"pageid": 1033852, "title": "উগো গিয়ামোন", "url": "https://bn.wikipedia.org/wiki?curid=1033852", "content": "উগো গিয়ামোন সানমার্তিন (স্পেনীয়: Hugo Guillamón; জন্ম: ৩১ জানুয়ারি ২০০০; উগো গিয়ামোন নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব ভালেনসিয়া এবং স্পেন অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০০৯–১০ মৌসুমে, স্পেনীয় ফুটবল ক্লাব ভালেনসিয়ার যুব পর্যায়ের হয়ে খেলার মাধ্যমে গিয়ামোন ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, স্পেনীয় ক্লাব ভালেনসিয়া বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে ৩ মৌসুম অতিবাহিত করেছেন; ভালেনসিয়া বি-এর হয়ে তিনি ৫৮ ম্যাচে ২টি গোল করেছেন। ২০১৯–২০ মৌসুমে, তিনি ভালেনসিয়া বি হতে ভালেনসিয়ায় যোগদান করেছেন।\n২০১৬ সালে, গিয়ামোন স্পেন অনূর্ধ্ব-১৬ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, গিয়ামোন এপর্যন্ত ৩টি শিরোপা জয়লাভ করেছেন, যার মধ্যে ১টি ভালেনসিয়ার হয়ে এবং ২টি স্পেনের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nউগো গিয়ামোন সানমার্তিন ২০০০ সালের ৩১শে জানুয়ারি তারিখে স্পেনের সান সেবাস্তিয়ানে জন্মগ্রহণ করেছেন। তবে মাত্র ২ বছর বয়সে তিনি তার পরিবারের সাথে লেলিয়ানায় স্থানান্তরিত হন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগিয়ামোন স্পেন অনূর্ধ্ব-১৭, স্পেন অনূর্ধ্ব-১৮, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৬ সালের ১৯শে সেপ্টেম্বর তারিখে তিনি উত্তর আয়ারল্যান্ড অনূর্ধ্ব-১৭ দলের বিরুদ্ধে ম্যাচে স্পেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ২০১৭ সালে তিনি স্পেন অনূর্ধ্ব-১৭ দলের হয়ে ২০১৭ উয়েফা ইউরোপীয় অনূর্ধ্ব-১৭ চ্যাম্পিয়নশিপের শিরোপা জয়লাভ করেছেন, উক্ত প্রতিযোগিতার ফাইনালে পূর্ণ সময় শেষে তার দল ইংল্যান্ড অনূর্ধ্ব-১৭ দলের সাথে ২–২ গোলে ড্র করার পর পেনাল্টি শুট-আউটে ৪–১ গোলের ব্যবধানে পরাজিত করে উক্ত প্রতিযোগিতার ইতিহাসে নবমবারের মতো শিরোপা ঘরে তুলতে সক্ষম হয়েছিল। একই বছরে তিনি স্পেন অনূর্ধ্ব-১৭ দলের হয়ে ২০১৭ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে ফাইনালে তার দল ইংল্যান্ড অনূর্ধ্ব-১৭ দলের কাছে ৫–২ গোলের ব্যবধানে পরাজিত হয়েছিল; উক্ত প্রতিযোগিতায় তিনি ৭টি ম্যাচে অংশগ্রহণ করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nউগো গিয়ামোন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে উগো গিয়ামোন  (ইংরেজি)  \nসকারবেসে উগো গিয়ামোন (ইংরেজি) \nবিডিফুটবলে উগো গিয়ামোন  (ইংরেজি)  \nওয়ার্ল্ডফুটবল.নেটে উগো গিয়ামোন (ইংরেজি) \nইএসপিএন এফসিতে উগো গিয়ামোন (ইংরেজি)"}