{"pageid": 1099604, "title": "ভায়া মারিস", "url": "https://bn.wikipedia.org/wiki?curid=1099604", "content": "ভায়া মারিস হচ্ছে তাম্র যুগের একটি প্রাচীন বাণিজ্যপথের এক আধুনিক নাম যা মিশরকে উত্তরাঞ্চলীয় সিরিয়া, আনাতোলিয়ার সাম্রাজ্যগুলোর সাথে তথা বর্তমানে আধুনিক মিশরের ভূমধ্যসাগরীয় উপকূল, ফিলিস্তিন, ইসরায়েল, ইরান, ইরাক, তুরস্ক ও সিরিয়াকে সংযুক্ত করে। লাতিন ভাষায় ভায়া মারিস অর্থ \"সমুদ্রের পথ\" যার গ্রিক অনুবাদ ὁδὸν θαλάσσης সপ্ততির যিশাইয় ৯:১ অংশে পাওয়া যায়। এটি একটি ঐতিহাসিক সড়ক যা সমগ্র ইসরায়েলি ভূমধ্যসাগরীয় উপকূলের ভেতর দিয়ে গিয়েছে। এটি ছিলো মিশর হতে সিরিয়া (উর্বর চন্দ্রকলা) যাওয়ার জন্য সবচেয়ে গুরুত্বপূর্ণ একটি পথ যা জেজরিল ও জর্ডান উপত্যকার সমভূমির পাশ দিয়ে উপকূলীয় সমভূমি অতিক্রম করে।\nএর পূর্ববর্তী নাম ছিলো \"পলেষ্টীয়দের পথ\", যা পলেষ্টীয় সমভূমিকে নির্দেশ করে (বর্তমানে ইসরায়েলের দক্ষিণ উপকূলীয় সমভূমি এবং গাজা ভূখণ্ডের অংশ)। শাস্ত্রীয় গবেষকরা এর ভিন্ন নাম ব্যবহার যৌক্তিক মনে করেন, যেমন \"আন্তর্জাতিক ট্র‍্যাঙ্ক রোড\" অথবা \"আন্তর্জাতিক উপকূলীয় মহাসড়ক\"।\nরাজার মহাসড়কের সাথে, ভায়া মারিস ছিলো মূখ্য বাণিজ্যিক পথগুলোর অন্যতম যা মিশর ও লেভান্তকে আনাতোলিয়া এবং মেসোপটেমিয়ার সাথে সংযুক্ত করতো। ভায়া মারিস পথটি অন্যান্য বাণিজ্যিক পথের সাথে সংযুক্ত ছিলো যাতে কোন ব্যক্তি আফ্রিকা থেকে ইউরোপ অথবা এশিয়া থেকে আফ্রিকায় যেতে পারে। এই সড়কটি শুরু হতো আল কানতারাহ থেকে এবং পূর্ব দিকে পেলুসিয়ামে চলে যেতো, তারপর সিনাইয়ের উত্তর উপকূলে গিয়ে এল-আরিশ এবং রাফাহ অতিক্রম করতো। সেখান থেকে সড়কটি কেনানের উপকূলের গাজা, আশকেলন, আশদোদ, ইয়ারকন নদী উপেক্ষা করে আফেক এবং দোর অতিক্রম করে পূর্বদিক ঘুরে গিয়ে মেগিডো ও জেজরিল উপত্যকা হয়ে গালীল সমুদ্রের দিকে টাইবেরিয়াসে পৌঁছাতো। এরপর আবার পথটি উত্তরে ঘুরে মিগদাল, ক্যাপারনাউম এবং হাজোর যেতো। হজোর থেকে এটি উত্তর জর্ডান নদী তথা যাকোবের দূর্গ হয়ে তারপর গোলান মালভূমিতে উঠে তারপর দামেস্কের দিকে চলে যেতো। এখান থেকে ভ্রমণকারীরা রাজার মহাসড়ক ধরে ফোরাত নদী বা আনাতোলিয়ার দিকে যেতে পারতো।\n\n\n== নাম এবং বিতর্ক ==\nআনসন রেইনির (১৯৮১) মতে,\n\"ভায়া মারিস\" কোন ঐতিহাসিক সড়কের নাম নয়। এই নামটি হিব্রু বাইবেলের লাতিন অনুবাদ যিশাইয় ৯:১ \"সমুদ্রের পথে\" হতে এসেছে। বইটির লেখক নবী সম্ভবত দান থেকে টায়ারের দিকের সমুদ্রে যাওয়ার পথকে নির্দেশ করেছেন যা আবেল-বেথ-মাকাহ্ এর মধ্য দিয়ে যেতো, এবং অ্যাসিরীয় অভিযানের সময় ইস্রায়েল রাজ্যের উত্তরের সীমানা চিহ্নিত করতো।\nঐতিহ্যবাহী বর্ণনায় এই সড়ককে গ্রেট ট্র‍্যাঙ্ক রোড নাম ভালোভাবে তালিকাভুক্ত রয়েছে। এই মিশর-দামেস্ক পথটি ব্যারি জে. বিটজেল তার দ্যা নিউ মুডি অ্যাটলাস অব দ্যা বাইবেল (২০০৯) পৃ.৮৫, ডি. কারিড এবং ডেভিড পি. ব্যারেট তাদের ইএসভি বাইবেল অ্যাটলাস (২০১০) পৃ.৪১ এবং রেইনি এবং নটলি কার্টার নিউ সেঞ্চুরি হ্যান্ডবুক এবং অ্যাটলাস অব দ্যা বাইবেল পৃ.৭৬ বইতে বাইবেলীয় পথ হিসেবে বাড়ন্তরকমের আখ্যায়িত ও মনোনীত করেছেন। কার্ল জি রাসমুসেন জোন্ডারভান অ্যাটলাস অব দ্যা বাইবেল (২০১০) পৃ.৩২-এ এই সড়কটিকে আন্তর্জাতিক উত্তর-দক্ষিণ পথ হিসেবে অভিহিত করে পুরনো নামটির অযৌক্তিকতা তুলে ধরেন।\nরাসমুসেন, ল্যাংফুর এবং রেইনিদের সাথে একমত হয়ে মত পোষণ করেন যে ভায়া মারিস সড়কটি মূলত টায়ার ও দামেস্কর মধ্যকার একটি সড়ক। বিপরীতে বিটজেল, ভায়া মারিসকে টলেমিয়াস (অ্যাকরে) হতে গালীলের কাদেশ (কেদেশ-নপ্তালী) বিস্তৃত ছিলো বলে মনে করেন।\n\n\n== আরো দেখুন ==\n\nরাজার মহাসড়ক\nসালাহ আল-দিন সড়ক\nনবীদের পথ\nগ্র্যান্ড ট্রাঙ্ক রোড\n\n\n== তথ্যসূত্র =="}