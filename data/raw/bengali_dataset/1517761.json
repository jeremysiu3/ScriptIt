{"pageid": 1517761, "title": "রাসেল হাউস (অটোয়া)", "url": "https://bn.wikipedia.org/wiki?curid=1517761", "content": "রাসেল হাউস নামের এই হোটেলটি বহু দশক ধরে কানাডার অন্টারিওর অটোয়ার সবচেয়ে দামীয় হোটেল ছিল। এটি স্পার্কস স্ট্রিট ও এলগিন স্ট্রিটের কোণে অবস্থিত ছিল, যেখানে আজ কনফেডারেশন স্কোয়ার অবস্থিত। মূল ভবনটি ১৮৪০-এর দশকে নির্মিত হয়েছিল। ১৮৭০-এর দশকে কিছু সংযোজন করা হয়েছিল এবং ১৮৮০ সালে মূল ভবনটি প্রতিস্থাপন করা হয়েছিল। কিন্তু হোটেলটি ১৯২৫ সালে বন্ধ হয়ে যায় এবং ১৯২৮ সালে ভেঙে ফেলা হয়।\n\n\n== ইতিহাস ==\nসেকেন্ড এম্পায়ার শৈলীল হোটেলটি স্পার্কস স্ট্রিট এবং এলগিন স্ট্রিটের দক্ষিণ-পূর্ব কোণে অবস্থিত ছিল। ১৮৪০-এর দশকে সেখানে প্রথম একটি ছোট হোটেল নির্মিত হয় এবং এর মালিকের নামানুসারে এর নামকরণ করা হয়েছিল ক্যাম্পবেলস হোটেল। ১৮৬৩ সালে, এটি জেমস গৌইনের মালিকানাধীনে আসে, যিনি মার্কিন যুক্তরাষ্ট্রের একটি পরিবারের নামে এর নামকরণ করেন রাসেল হাউস, যার জন্য তিনি কেবেক সিটিতে একটি হোটেল পরিচালনা করছিলেন। গৌইন পরবর্তীতে পূর্ব অন্টারিওর একটি বিখ্যাত স্পা ক্যালেডোনিয়া স্প্রিংস হোটেল নির্মাণ করেন এবং স্যার জন এ. ম্যাকডোনাল্ড কর্তৃক অটোয়া পোস্টমাস্টার নিযুক্ত হন।\n\n\n== তথ্যসূত্র =="}