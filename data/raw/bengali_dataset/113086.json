{"pageid": 113086, "title": "স্যাটার্ন পুরস্কার", "url": "https://bn.wikipedia.org/wiki?curid=113086", "content": "স্যাটার্ন পুরস্কার (ইংরেজি: Saturn Award) হচ্ছে অ্যাকাডেমি অফ সায়েন্স ফিকশন, ফ্যান্টাসি অ্যান্ড হরর ফিল্মস প্রতিষ্ঠান কর্তৃক বার্ষিক ভিত্তিতে প্রদানকৃত একটি চলচ্চিত্র পুরস্কার। ভয়ের, বিজ্ঞান কল্পকাহিনী, বা শুধু কল্পনা ভিত্তিক চলচ্চিত্র, টেলিভিশন ধারাবাহিক, ও হোম ভিডিওর ওপর উচ্চমান সম্পন্ন কাজের জন্য এই পুরস্কার প্রদান করা হয়। ড. ডোনাল্ড এ. রিড, ১৯৭২ সালে স্যাটার্ন পুরস্কার চালু করেন। তিনি সেসময় লক্ষ্য করেছিলেন যে চলচ্চিত্রের এ সকল বিভাগগুলো তাদের প্রাপ্য উৎসাহমূলক কোনো পুরস্কার থেকে বঞ্চিত হচ্ছে। পুরস্কারের ট্রফিটি শনি গ্রহের মতো করে তৈরি করা হয়েছে। পুরস্কারটি মাঝে মাঝে গোল্ডেন স্ক্রল নামেও অভিহিত করা হয়।\nঅন্যান্য পুরস্কার, যেমন, অস্কার, এমি, এবং গ্র্যামির মতোই স্যাটার্ন পুরস্কারও সদস্যদের ভোটের মাধ্যমে প্রদান করা হয়। এছাড়া কোনো একটি ক্ষেত্রে জীবনব্যাপী কাজের জন্য স্বীকৃতি দেবার বিভাগও রয়েছে। ১৯৭২ সালে উইলিয়াম শ্যাটনার, টেলিভিশন অনুষ্ঠান স্টার ট্রেক-এ ক্যাপ্টেন জেমস টি. কার্ক চরিত্রে অভিনয়ের জন্য প্রথমবারের মতো স্যাটার্ন পুরস্কার লাভ করেন।\n\n\n== তথ্যসূত্র ==\n\n\n== বহিঃসংযোগ ==\nThe Official Saturn Awards Site\nThe most-honored films nominated for a Saturn Award\nSaturn Awards on IMDb  ওয়েব্যাক মেশিনে আর্কাইভকৃত ৩ ফেব্রুয়ারি ২০০৯ তারিখে\nWilliam Shatner in an infamous appearance at the 1978 Saturn Awards\nSaturn Awards 2009 at FEARnet"}