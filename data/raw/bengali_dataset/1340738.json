{"pageid": 1340738, "title": "দমাই জাতি", "url": "https://bn.wikipedia.org/wiki?curid=1340738", "content": "দমাই ( নেপালি: दमाइँ   ) হল খস জনগোষ্ঠীর অন্তর্ভুক্ত একটি পেশাগত জাতি। তারা ৪৫টি উপগোষ্ঠী নিয়ে গঠিত। এই জনজাতির লোকেরা যে উপগোষ্ঠীর অন্তর্ভুক্ত তার উপর ভিত্তি করে তারা তাদের পদবী নির্ধারিত করে। এই বর্ণের লোকেরা ঐতিহ্যগতভাবে দর্জি এবং সঙ্গীতশিল্পী হয়। তারা নওমতি বাজা ব্যবহারে পারদর্শী হয়। নওমতি বাজা হল নয়টি ঐতিহ্যবাহী বাদ্যযন্ত্রের একটি সমাহার। দমাই কথাটি এসেছে বাদ্যযন্ত্র দামাহা থেকে। ১৮৫৪ সালে নেপালী মুলুকি আইন (আইনি কোড) দামাইকে নিম্নবর্গের শ্রেণীতে অন্তর্ভুক্ত করেছিল।  ঐতিহ্যগত মর্যাদার কারণে শুধুমাত্র কামি, দামাই এবং সারকিকে কয়েকটি প্রসঙ্গে খাস উপজাতির তকমা দেওয়া হয়।\nপুরাকালে নেপালে বর্ণ-ভিত্তিক বৈষম্যে চরম আকার ধারণ করেছিল। সেইকারণে, নেপাল সরকার আইনত বর্ণ-প্রথা বিলুপ্ত করে এবং অস্পৃশ্যতা (একটি নির্দিষ্ট বর্ণের বঞ্চনা) সহ যে কোনও বর্ণ-ভিত্তিক বৈষম্যকে অপরাধ হিসাবে চিহ্নিত করে। ১৯৬৩ খ্রিস্টাব্দে এই আইন পাশ হয়।  নেপাল পূর্বে হিন্দু রাজতন্ত্র দ্বারা শাসিত একটি হিন্দু রাষ্ট্র ছিল। স্বাধীনতা ও সাম্যের দিকে নেপালের এই পদক্ষেপের পর নেপাল বর্তমানে একটি ধর্মনিরপেক্ষ রাষ্ট্রে পরিণত হয়েছে, ২৮ মে ২০০৮ সালে হিন্দুরাষ্ট্রের তকমা সম্পুর্ন‌ভাবে মুছে দিয়ে এটি একটি প্রজাতান্ত্রিক দেশ হিসাবে ঘোষিত হয়। এর সাথে  জাত-ভিত্তিক বৈষম্য এবং অস্পৃশ্যতার অবলুপ্তি হয়। \nনেপালের ২০১১ সালের আদমশুমারি অনুসারে নেপালের জনসংখ্যার ১.৮% (বা ৪৭২,৮৬২ জন) দামাই জনগোষ্ঠীর অন্তর্ভুক্ত।  নেপাল সরকার কর্তৃক কামি, বাদি, সারকি এবং গাইন সহ ৯টি বিবিধ সামাজিক গোষ্ঠীর সাথে সাথে দামাইকে পার্বত্য দলিত জনগোষ্ঠী বিভাগের অধীনে শ্রেণীবদ্ধ করা হয়েছে। \n\n\n== তথ্যসূত্র =="}