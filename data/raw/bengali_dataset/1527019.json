{"pageid": 1527019, "title": "মাগুরা জেলা ইনডোর স্টেডিয়াম", "url": "https://bn.wikipedia.org/wiki?curid=1527019", "content": "মাগুরা জেলা ইনডোর স্টেডিয়াম ২০১৭ প্রতিষ্ঠিত বাংলাদেশের একটি জেলা পর্যায়ের ইনডোর খেলাধুলা ও প্রশিক্ষণ আয়োজনের স্টেডিয়াম। এটি সাধারণত জেলার ব্যাডমিন্টন, বাস্কেটবল, টেবিল টেনিস, দাবা খেলার জন্য নির্মিত ভেন্যু। জেলার বীর মুক্তিযোদ্ধা আছাদুজ্জামান স্টেডিয়ামের দক্ষিণ পাশে এটির অবস্থান। বাংলাদেশের বেশিরভাগ স্টেডিয়ামের মতই এটিও জাতীয় ক্রীড়া পরিষদের নির্মিত ও নিয়ন্ত্রিত  স্থাপনাটি স্থানীয় মাগুরা জেলা ক্রীড়া সংস্থার তত্ত্বাবধানে রয়েছে।\n\n\n== ইতিহাস ==\nজাতীয় ক্রীড়া পরিষদ মাগুরায় ইনডোর খেলার মান উন্নয়ন ও খেলোয়াড়দের শারীরিক সক্ষমতা বৃদ্ধির উদ্দেশ্যে প্রায় ৮ কোটি টাকার প্রকল্প নিয়ে ২০১৭ সালে শেখ কামাল ইনডোর স্টেডিয়াম নামে নির্মাণ করে।  ক্রীড়া আয়োজন ছাড়াও এখানে খেলোয়াড়দের ব্যায়ামাগার বানানোর প্রকল্প ছিল। ২০২২ সালে স্টেডিয়ামে একটি লন টেনিস মাঠ তৈরি করা হয়।\n\n\n== আয়োজন ==\nউদ্বোধনের পর প্রথম সাত বছরে এখানে একটি টেনিস ও দুটি দাবা টুর্নামেন্টের আয়োজন করা হয়েছে। মাগুরার জেলা প্রশাসন এখানে টেবিল টেনিস প্রশিক্ষণ ও প্রতিযোগিতার আয়োজন করে। ক্রীড়ানুষ্ঠানের বাইরে এখানে সভা-সমাবেশ হয়ে থাকে। ২০২৩ সালে আন্তর্জাতিক ফিদে রেটিং দাবা প্রতিযোগিতা হয়েছে।\n\n\n== তথ্যসূত্র =="}