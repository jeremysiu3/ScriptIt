{"pageid": 1503715, "title": "সিনে ব্লিটজ", "url": "https://bn.wikipedia.org/wiki?curid=1503715", "content": "সিনে ব্লিটজ একটি মাসিক চলচ্চিত্র ম্যাগাজিন, যা ভারতের মুম্বই থেকে হিন্দি ও ইংরেজি ভাষায় প্রকাশিত হয়। হিন্দি চলচ্চিত্র (বলিউড) বিষয়ক এই ম্যাগাজিনটি ১৯৭৪ সালের ডিসেম্বরে প্রথম প্রকাশিত হয়েছিল। ২০০৬ সাল পর্যন্ত এটি ভারতের শীর্ষ তিনটি চলচ্চিত্র ম্যাগাজিনের একটি হিসেবে পরিচিত ছিল। সিনে ব্লিটজ বর্তমানে ডিজনি স্টারের মালিকানাধীন।\n\n\n== ইতিহাস ==\nসিনে ব্লিটজ ১৯৭৪ সালে রিফা পাবলিকেশন্স দ্বারা চালু হয়েছিল, যার তত্ত্বাবধানে ছিলেন জনপ্রিয় রাজনৈতিক সাপ্তাহিক ব্লিটজ–এর প্রকাশক রুসি করঞ্জিয়া। ম্যাগাজিনটির প্রথম প্রধান সম্পাদক ছিলেন তার মেয়ে রিতা মেহতা।\nপরবর্তী তিন দশক ধরে সিনে ব্লিটজ একটি শীর্ষস্থানীয় চলচ্চিত্র ম্যাগাজিন হিসেবে জনপ্রিয়তা পেয়েছিল। ২০০১ সালে এটি ইউবি গ্রুপের চেয়ারম্যান বিজয় মাল্য ভি.জে.এম. মিডিয়া প্রাইভেট লিমিটেডের অধীনে অধিগ্রহণ করেছিলেন। যদিও, ম্যাগাজিনটির পূর্ববর্তী মালিক রিতা মেহতা প্রধান সম্পাদক হিসেবে তার পদে বহাল ছিলেন।\nঅধিগ্রহণের পর ম্যাগাজিনটি পুনর্গঠন করা হয়েছিল এবং ২০০৩ সালে সিনে ব্লিটজ–এর আন্তর্জাতিক সংস্করণও চালু করা হয়েছিল। এর মধ্যে যুক্তরাষ্ট্র ও যুক্তরাজ্য সংস্করণ ছিল, যা মূলত এশীয় অভিবাসী সম্প্রদায়কে লক্ষ্য করে প্রকাশ করা হয়েছিল। উদ্বোধনী অনুষ্ঠানটি লন্ডনে অনুষ্ঠিত হয়েছিল। ২০০৬ সালে রিতা মেহতার স্থানে প্রধান সম্পাদক হিসেবে স্টারডাস্ট ম্যাগাজিনের প্রাক্তন সম্পাদক নিশি প্রেমকে নিয়োগ দেওয়া হয়েছিল।\n২০০৯ সালে ম্যাগাজিনটির ৩৫তম বার্ষিকী উপলক্ষ্যে, নিশি প্রেমের সম্পাদনায় হিন্দি চলচ্চিত্র শিল্পের ইতিহাস নিয়ে \"লাভ অ্যান্ড লংগিং ইন হিন্দি সিনেমা\" শিরোনামে একটি কফি টেবিল বই প্রকাশিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট"}