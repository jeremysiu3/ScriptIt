{"pageid": 13351, "title": "রোমান পোলান্‌স্কি", "url": "https://bn.wikipedia.org/wiki?curid=13351", "content": "রোমান পোলান্‌স্কি (পোলীয়: Roman Polański) (জন্ম ১৮ই আগস্ট, ১৯৩৩) একজন পোলীয় চলচ্চিত্র পরিচালক। তার প্রথমদিককার পরিচালিত বিখ্যাত ছবির মধ্যে রয়েছে রোজমেরিস বেবি (১৯৬৮) এবং চায়নাটাউন (১৯৭৪)। এছাড়াও ব্যক্তিগত জীবনের দুঃখজনক ঘটনার জন্য তিনি পরিচিত - তার অন্তঃসত্বা স্ত্রী অভিনেত্রী শ্যারন টেইটকে ১৯৬৯ সালে চার্লস ম্যানসনের অনুসারীরা হত্যা করে। ১৯৭৮ সালে পোলানস্কি ১৩ বছর বয়স্ক এক কিশোরীর সাথে যৌন সংসর্গের অপরাধ স্বীকার করে ইউরোপে পালিয়ে যান। মার্কিন যুক্তরাষ্ট্রে ফিরলে বিচারের সম্মুখীন হতে হবে, এ জন্য তিনি আর ফেরত আসেননি। ইউরোপ থেকেই তিনি চলচ্চিত্র পরিচালনা অব্যাহত রাখেন। তার এই সময়ের বিখ্যাত চলচ্চিত্রের মধ্যে রয়েছে ফ্র‌্যান্টিক (১৯৮৮), এবং একাডেমি পুরস্কারপ্রাপ্ত দ্য পিয়ানিস্ট (২০০২)।\n\n\n== প্রারম্ভিক জীবন ==\nপোলান্‌স্কি ১৯৩৩ সালের ১৮ই আগস্ট ফ্রান্সের প্যারিস শহরে জন্মগ্রহণ করেন। তার মাতা বুলা (জন্মনাম কাৎজ-প্রৎজেবর্স্কা) এবং পিতা রিসজার্ড পোলান্‌স্কি একজন চিত্রশিল্পী ও ভাস্কর্য নির্মাতা, যিনি লাইবেরিং থেকে তার পরিবারের নাম পরিবর্তন করেছেন। তার মায়ের তার পূর্বের স্বামীর আনেথ নামে একটি মেয়ে ছিল। আনেথ আউশভিত্জকে বেঁচে যায়, যেখানে তার মা মারা যান এবং পোল্যান্ড ছেড়ে চিরতরে ফ্রান্স চলে আসেন। পোলান্‌স্কির বাবা ইহুদি ছিলেন এবং পোল্যান্ডের অধিবাসী ছিলেন; পোলানস্কি এর মা রাশিয়ায় জন্মগ্রহণ করেন এবং রোমান ক্যাথলিক হিসেবে বেড়ে ওঠেন এবং অর্ধ-ইহুদি বংশধর ছিলেন। পোলান্‌স্কির বাবা-মা উভয়ই আজ্ঞেয়বাদী ছিলেন। পোলান্‌স্কি পোলীয় প্রজাতন্ত্রের শিক্ষা ব্যবস্থা দ্বারা প্রভাবিত ছিলেন এবং তার চলচ্চিত্র রোজমারিস বেবির এক সাক্ষাত্কারে তিনি বলেন, \"আমি একজন নাস্তিক\"।\n\n\n== পোল্যান্ডে প্রারম্ভিক কর্মজীবন ==\n\nপোলান্‌স্কি পোল্যান্ডের তৃতীয় বৃহত্তম শহর উচের ন্যাশনাল ফিল্ম স্কুল পড়াশুনা করেন। ১৯৫০ এর দশকে, পোলান্‌স্কি আন্দ্রজেয় ভায়দা'র পোকোলনি (প্রজন্ম, ১৯৫৪) এবং একই বছর সিলিক স্টার্নফেল্ডের জাকজারোয়ানি রোভার (জাদুকরী বাইসাইকেল) চলচ্চিত্রে অভিনয় করেন। পোলান্‌স্কি পরিচালনার অভিষেক ঘটে ১৯৫৫ সালে স্বল্পদৈর্ঘ্য চলচ্চিত্র রোভার (সাইকেল) দিয়ে। রোভার হল একটি আধা-আত্মজীবনীমূলক চলচ্চিত্র এবং পোলান্‌স্কি এতে অভিনয়ও করেন। এতে তার বাস্তব জীবনের একটি সহিংস চক্রের কথা উল্লেখ করেছেন, যেখানে দেখানো হয়েছে এক কুখ্যাত ক্রাকো ফেলোন, ইয়ানুশ ডিজুবা, পোলান্‌স্কির সাইকেল বিক্রি করে দিতে চেয়েছিল কিন্তু পরিবর্তে তাকে মারধর করে এবং তার টাকা চুরি করে পালিয়ে যায়। বাস্তব জীবনে পোলান্‌স্কির মাথার খুলি ফাটিয়ে পালিয়ে যাওয়ার সময় সে গ্রেফতার হয়, এবং আরও আটটি অপরাধের মধ্যে তিনটি হত্যার জন্য তার মৃত্যুদণ্ড কার্যকর হয়। উচে তার পড়াশোনার সময় তিনি আরও বেশ কয়েকটি স্বল্পদৈর্ঘ্য ছায়াছবি তাকে স্বীকৃতি এনে দেয়, বিশেষ করে ডভায় লুডজি জ শাফাঁ (১৯৫৮) এবং গডাই স্পাডায়া আনিওউ (১৯৫৯)। তিনি ১৯৫৯ সালে স্নাতক সম্পন্ন করেন।\n\n\n== চলচ্চিত্রের তালিকা ==\n\n\n=== পরিচালিত ===\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে রোমান পোলান্‌স্কি (ইংরেজি)\nRoman Polanski's official webpage\nInterview with Charlie Rose, March 2000\n\"Interview: Roman Polanski: 'Wanted and Desired\nRoman Polański at culture.pl"}