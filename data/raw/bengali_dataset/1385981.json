{"pageid": 1385981, "title": "ভবভূতি", "url": "https://bn.wikipedia.org/wiki?curid=1385981", "content": "ভবভূতি (দেবনাগরী:भवभूति) ছিলেন ভারতের অষ্টম শতাব্দীর এক পণ্ডিত যিনি সংস্কৃত ভাষায় রচিত তাঁর নাটক ও কবিতার জন্য বিখ্যাত। তাঁর নাটকগুলো কালিদাসের রচনার সমান বলে বিবেচিত হয়। উত্তররামচরিত নামে তাঁর কাজের জন্য তিনি \"করুণ রসের কবি\" নামে পরিচিত।\nভবভূতির জন্ম মহারাষ্ট্র ও মধ্যপ্রদেশ সীমান্তের গোন্দিয়া জেলার বিদর্ভের পদ্মপুরায়। তিনি এক দেশস্থ ব্রাহ্মণ পণ্ডিত পরিবারে জন্মগ্রহণ করেন। তাঁর আসল নাম ছিল শ্রীকান্ত নীলকান্ত, এবং তিনি ছিলেন নীলকণ্ঠ ও জতুকর্ণীর পুত্র। তিনি গোয়ালিয়রের দক্ষিণ-পশ্চিমে প্রায় ৪২ কিমি দূরে ‘পদ্মপাওয়ায়া’ নামক স্থানে শিক্ষা গ্রহণ করেন। দয়াননিধি পরমহংস তাঁর গুরু হিসেবে পরিচিত। তিনি যমুনা নদীর তীরে অবস্থিত ‘কালপি’ নামক স্থানে তাঁর ঐতিহাসিক নাটকগুলো রচনা করেন।\nতিনি কনৌজের রাজা যশোবর্মনের দরবারী কবি ছিলেন বলে মনে করা হয়। দ্বাদশ শতাব্দীর ঐতিহাসিক কালহানা তাকে রাজার দলে স্থান দেন, যিনি ৭৩৬ খ্রিস্টাব্দে কাশ্মীরের রাজা ললিতাদিত্য মুক্তপিদার কাছে পরাজিত হন।\n\n\n== মালতীমাধব ==\n\nনাটকটি সাজানো হয়েছে পদ্মাবতী শহরে। রাজার ইচ্ছা তার মন্ত্রীর কন্যা মালতী নন্দন নামক এক যুবককে বিয়ে করবে। মালতী মাধবকে দেখে তার প্রতিকৃতি আঁকার পর থেকেই তার প্রেমে পড়ে। মাধব প্রতিদান দেয়, এবং পালাক্রমে তার একটি প্রতিকৃতি আঁকে। মালতী সন্দেহ করে যে তার পিতার উদ্দেশ্য তার জন্য রাজার পরিকল্পনার সাথে জড়িত। একটি পার্শ্ব দৃশ্যে প্রেমিকের বন্ধু মকরন্দা এবং মদয়ন্তিকা জড়িত। পরেরজন একটি বাঘ দ্বারা আক্রান্ত হয়, এবং মকরন্দা তাকে উদ্ধার করে, তবে আহত হয়। অনেক কষ্টের পর, দুই দম্পতির একত্রিত হওয়ার সাথে সবকিছু ঠিকঠাক শেষ হয়। প্রখ্যাত সংস্কৃতবিদ ড্যানিয়েল এইচ এইচ ইঙ্গলসের মতে, মালতিমাধব এমন একটি রচনা যা প্রেম এবং ভয়কে একত্রিত করে এমন রস সংস্কৃত সাহিত্যে আর পাওয়া যায়নি।\n\n\n== কৌটিল্য ও অর্থশাস্ত্রের প্রতি ঋণ ==\nদশরথ শর্মার মতে, নাট্যকার কালিদাস এবং ভবভূতি তাদের বিখ্যাত রচনাগুলো রচনার সময় কৌটিল্যের অর্থশাস্ত্র ব্যবহার করেছিলেন। রঘুবংশের উপাদানের জন্য কালিদাস কৌটিল্যের অর্থশাস্ত্রের কাছে ঋণী। একইভাবে, ভবভূতি অর্থশাস্ত্র থেকে মালতীমাধব এবং মহাবীরচরিত- এ শব্দ ও ধারণা ব্যবহার করেছেন। রাবণের মন্ত্রী, মাল্যবান এবং অর্থশাস্ত্রে কৌটিল্যের প্রস্তাবিত নীতিগুলির মধ্যে প্রকৃতপক্ষে একটি আকর্ষণীয় সাদৃশ্য রয়েছে।\n\n\n== ভবভূতির আদি স্থান ==\nভবভূতির সাহিত্যের ভিত্তিতে বলা হয় যে তিনি মহারাষ্ট্রের গোন্দিয়া জেলার আমগাঁও তহসিলের পদ্মপুরা গ্রামে জন্মগ্রহণ করেন। বর্তমানে এই যুগে পদ্মপুরার আশেপাশের স্থানীয় লোকজন তাদের কাছে ভবভূতির প্রাচীন অস্তিত্বের স্মৃতি ধরে রাখার চেষ্টা করছে। প্রয়াত শ্রী লক্ষ্মণরাও মানকর গুরুজী ১৯৫০ সালে তাঁর শিক্ষা সমিতির নামকরণ করেন “ভবভূতি শিক্ষা সমিতি”। যশোদাবাই রাহিলে ১৯৯৬ সালে “ভবভূতি মণ্ডল” (সম্প্রদায়) প্রতিষ্ঠা করেন।\nইতিহাসবিদ ও অধ্যক্ষ জনাব ওসি পাটলে একটি বই \"ভবভূতি আব গীতোঁ মে\" (ভবভূতি, এখন তাঁর গানে) প্রকাশ করেছেন, তিনি কিংবদন্তির স্মৃতিকে বাঁচিয়ে রাখার জন্য কিছু অডিও সিডি এবং ক্যাসেটও প্রকাশ করেছেন।\nকবি ভবভূতির সম্মানে গোন্দিয়া শহরেও \"ভবভূতি রং মন্দির\" নির্মিত হয়েছে।\nরাজ্যের স্থানীয় টিভি চ্যানেল, সহ্যাদ্রি এবং ই টিভি মারাঠি এই মহান কবির জীবনের উপর কিছু তথ্যচিত্র প্রচার করে। কবি যে অঞ্চলে একসময় ছিলেন সেখানে মানুষ এবং কিছু অলাভজনক গোষ্ঠী কয়েকটি মূর্তি স্থাপন করেছে।\n\n\n== সাহিত্য কর্ম ==\nমহাবীরচরিত (অত্যন্ত সাহসী একজনের গল্প), রামের প্রাথমিক জীবনকে চিত্রিত করে\nমালতীমাধব, মালতী এবং মাধবের প্রণয়ের উপর ভিত্তি করে একটি নাটক\nউত্তররামচরিত (রামের পরবর্তী জীবনের গল্প), রামের রাজ্যাভিষেক, সীতার বিসর্জন এবং তাদের পুনর্মিলনকে চিত্রিত করে\n\n\n== তথ্যসূত্র ==\n\n Pandey, Ravi Narayan (২০০৭), Encyclopaedia of Indian literature, vol. 1, Anmol Publications, আইএসবিএন 978-81-261-3118-1 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\nমালতি এবং মাধব, হোরেস হেম্যান উইলসন অনূদিত\nভবভূতির উত্তর রাম চরিত । নাগপুরের পণ্ডিত ভাটজি শাস্ত্রী ঘাটের সংস্কৃত ভাষ্য এবং বিনায়ক সদাশিব পাটবর্ধনের ঘনিষ্ঠ ইংরেজি অনুবাদ সহ। ন্যায় সুধা প্রেস, নাগপুর ১৮৯৫ [১]\nরামের পরবর্তী ইতিহাস বা ভবভূতির উত্তর-রাম-চরিত । শ্রীপাদ কৃষ্ণ বেলভালকার দ্বারা নোট এবং একটি ইংরেজি অনুবাদ সহ সমালোচনামূলকভাবে সম্পাদিত। হার্ভার্ড ইউনিভার্সিটি প্রেস ১৯১৫ [২]"}