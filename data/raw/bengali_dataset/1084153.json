{"pageid": 1084153, "title": "চাবুণ্ডরায়", "url": "https://bn.wikipedia.org/wiki?curid=1084153", "content": "চাবুণ্ডরায় বা চামুণ্ডরায় (৯৪০–৯৮৯ খ্রিস্টাব্দ) ছিলেন তলকাড়ুর (অধুনা কর্ণাটক, ভারত) পশ্চিম গঙ্গ রাজবংশের এক সেনাধ্যক্ষ, স্থপতি, কবি ও মন্ত্রী। বহুমুখী প্রতিভার অধিকারী চাবুণ্ডরায় জৈন তীর্থস্থান শ্রবণবেলগোলায় বাহুবলীর একশিলা মূর্তিটি নির্মাণ করান। তিনি ছিলেন জৈন আচার্য নেমিচন্দ্র ও অজিতদেন ভট্টারকের ভক্ত এবং রাজা দ্বিতীয় মারসিংহ সত্যবাক্য (৯৬৩-৯৭৫ খ্রিস্টাব্দ), চতুর্থ রচমল্ল সত্যবাক্য (৯৭৫-৯৮৬ খ্রিস্টাব্দ) ও পঞ্চম রচমল্লের (রক্কসগঙ্গ, ৯৮৬-৯৯৯ খ্রিস্টাব্দ) রাজত্বকালের এক প্রভাবশালী ব্যক্তিত্ব।\nএক সাহসী সেনাধ্যক্ষ হিসেবে চাবুণ্ডরায় ‘সমর পরশুরাম’ উপাধি অর্জন করেছিলেন। সাহিত্যে তাঁর আগ্রহ ছিল। তিনি কন্নড় ও সংস্কৃত ভাষার এক বিশিষ্ট লেখকও ছিলেন। তাঁর লেখা গুরুত্বপূর্ণ ও অধুনা লভ্য দু’টি গ্রন্থ হল কন্নড় ভাষায় রচিত চাবুণ্ডরায় পুরাণ বা ত্রিষষ্ঠী লক্ষণ পুরাণ (৯৭৮ খ্রিস্টাব্দ) এবং সংস্কৃত ভাষায় রচিত চারিত্রসার। চাবুণ্ডরায় বিখ্যাত কন্নড় বৈয়াকরণ গুণবর্মা ও প্রথম নাগবর্মা এবং কবি রন্নের পৃষ্ঠপোষকতা করেন। রন্নের লেখা পরশুরাম চরিতে গ্রন্থটি তাঁর পৃষ্ঠপোষকের প্রয়াণে রচিত একটি শোকগাথা। বহু দীর্ঘস্থায়ী অবদানের কারণে চাবুণ্ডরায়কে মধ্যযুগীয় কর্ণাটকের ইতিহাসে এক গুরুত্বপূর্ণ ব্যক্তিত্ব মনে করা হয়।\n\n\n== তথ্যসূত্র ==\n\n\n== উল্লেখপঞ্জি ==\nSangave, Vilas Adinath (১৯৮১), The Sacred Shravanabelagola (A Socio-Religious Study) (1st সংস্করণ), Bharatiya Jnanpith উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nSastri, Nilakanta K.A. (২০০২) [1955]। A history of South India from prehistoric times to the fall of Vijayanagar। New Delhi: Indian Branch, Oxford University Press। আইএসবিএন 0-19-560686-8। \nKamath, Suryanath U. (২০০১) [1980]। A concise history of Karnataka : from pre-historic times to the present। Bangalore: Jupiter books। এলসিসিএন 80905179। ওসিএলসি 7796041। \nAdiga, Malini (২০০৬) [2006]। The Making of Southern Karnataka: Society, Polity and Culture in the early medieval period, AD 400–1030। Chennai: Orient Longman। আইএসবিএন 81-250-2912-5। \nNarasimhacharya, R (১৯৮৮) [1988]। History of Kannada Literature। New Delhi, Madras: Asian Educational Services। আইএসবিএন 81-206-0303-6। \nKeay, John (২০০০) [2000]। History of India। New York: Grove publications। আইএসবিএন 0-8021-3797-0। \nSingh, Upinder (২০১৬), A History of Ancient and Early Medieval India: From the Stone Age to the 12th Century, Pearson Education, আইএসবিএন 978-93-325-6996-6 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\n\nChamundaraya and Shrvanabelagola\nJaina Minister Chavundaraya by K. L. Kamat"}