{"pageid": 1366190, "title": "অক্সিজেন মোড়", "url": "https://bn.wikipedia.org/wiki?curid=1366190", "content": "অক্সিজেন মোড় হলো বাংলাদেশের চট্টগ্রামের একটি স্থান। এটি বায়েজিদ বোস্তামী থানার অধীনস্থ একটি শহুরে চত্বর।\nএটি চট্টগ্রাম সিটি কর্পোরেশনের জালালাবাদ ওয়ার্ডে অবস্থিত। এটি শহরে প্রবেশের দুটি সড়ক প্রবেশদ্বারের অন্যতম। নগরীতে কোন বাস টার্মিনাল না থাকায় সকল বাস ও যাত্রীবাহী যানবাহন এ স্থানে থামার ফলে যাত্রীদের তীব্র যানজটের সৃষ্টি হয়। অক্সিজেন মোড় মহানগরীর ব্যস্ততম এলাকা। শহরের শিক্ষার্থীদের জন্য চালানো বাংলাদেশ সড়ক পরিবহন কর্পোরেশনের \"সততা বাস\" এই জায়গা থেকে টাইগারপাস পর্যন্ত চলে। চট্টগ্রামের বঙ্গবন্ধু অ্যাভিনিউ অক্সিজেন মোড় থেকে কুয়াইশ পর্যন্ত বিস্তৃত। চট্টগ্রাম জেলার উত্তরাঞ্চলে সড়ক যোগাযোগের জন্য এই স্থানটি অপরিহার্য। রাঙ্গামাটির একমাত্র মহাসড়ক হলো এন১০৬ যেখানে অক্সিজেন মোড় থেকে প্রবেশ করা যায়। এখান থেকে সড়ক পথে মুরাদপুর মোড়ের দূরত্ব ৩ কিলোমিটার। ২৭ ফেব্রুয়ারি ২০২২ সালে মহানগর কর্তৃপক্ষ অক্সিজেন মোড়ের নাম পরিবর্তন করে সৈয়দ আহমদ উল্লাহর নামানুসারে গাউসুল আজম মাইজভাণ্ডারী চত্বর রাখার সিদ্ধান্ত নেয়।\n\n\n== তথ্যসূত্র =="}