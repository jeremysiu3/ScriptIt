{"pageid": 1414359, "title": "ডে ১ (২০২৪)", "url": "https://bn.wikipedia.org/wiki?curid=1414359", "content": "ডে ১ (এছাড়াও র: ডে ১ নামে পরিচিত) একটি পেশাদার কুস্তি টেলিভিশন বিশেষ অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র-এর জন্য প্রযোজনা করেছে; এটি মূলত ডাব্লিউডাব্লিউইর সাপ্তাহিক টেলিভিশন অনুষ্ঠান র-এর বিশেষ পর্ব হিসেবে সরাসরি সম্প্রচার করা হয়েছে। এটি ডে ১ কালানুক্রমিকের অধীনে প্রচারিত দ্বিতীয় অনুষ্ঠান ছিল। এই অনুষ্ঠানটি ২০২৪ সালের ১লা জানুয়ারি তারিখে মার্কিন যুক্তরাষ্ট্রের ক্যালিফোর্নিয়ার স্যান ডিয়েগোর পেচাঙ্গা এরিনায় অনুষ্ঠিত হয়েছে।\nএই অনুষ্ঠানে সর্বমোট ছয়টি ম্যাচ অনুষ্ঠিত হয়েছে। এই অনুষ্ঠানের সর্বশেষ ম্যাচে সেথ \"ফ্রিকিন\" রলিন্স ওয়ার্ল্ড হেভিওয়েট চ্যাম্পিয়নশিপ ম্যাচে ড্রু ম্যাকইন্টায়ারকে পরাজিত করেছে। অন্যান্য শীর্ষস্থানীয় ম্যাচে, রিয়া রিপলি নারী ওয়ার্ল্ড চ্যাম্পিয়নশিপের জন্য আয়োজিত একক ম্যাচে ইভাই নাইলকে এবং একক ম্যাচে নিয়া জ্যাক্স বেকি লিঞ্চকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র-এর পূর্ববর্তী পর্বগুলোতে প্রদর্শন করা হয়েছে।\n\n\n== পটভূমি ==\nডে ১ হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত বছরের ১লা জানুয়ারিতে অর্থাৎ নতুন বছরের দিন অনুষ্ঠিত হয়। ২০২২ সালের ১লা জানুয়ারি তারিখে নতুন বছরের দিন প্রথমবারের মতো অনুষ্ঠিত হয়েছে।\n২০২৪ সালের এই অনুষ্ঠানটি ডে ১ কালানুক্রমিকের দ্বিতীয় অনুষ্ঠান ছিল, যা ১লা জানুয়ারি তারিখে মার্কিন যুক্তরাষ্ট্রের ক্যালিফোর্নিয়ার স্যান ডিয়েগোর পেচাঙ্গা এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ডাব্লিউডাব্লিউইর সাপ্তাহিক টেলিভিশন অনুষ্ঠান র-এর বিশেষ পর্ব হিসেবে মার্কিন যুক্তরাষ্ট্রে ইউএসএ নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}