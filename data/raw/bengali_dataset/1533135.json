{"pageid": 1533135, "title": "আরাবিয়্যা স্কুল", "url": "https://bn.wikipedia.org/wiki?curid=1533135", "content": "আল মাদ্রাসাতুল আরাবিয়্যাতুল ইসলামিয়া (আরবি: المدرسة العربية الاسلامية, ধিবেহী:  އަލް މަދްރަސަތުލް ޢަރަބިއްޔަތުލް އަސްލާމިއްޔާ) (সাধারণত আরাবিয়্যা স্কুল (ধিবেহী: ޢަރަބިއްޔާ ސްކޫލް) নামে পরিচিত) হলো মালদ্বীপ এর প্রথম এবং একমাত্র আরবি ইসলামিক স্কুল। এটি প্রাথমিক থেকে উচ্চ মাধ্যমিক পর্যন্ত শিক্ষার্থীদের শিক্ষা প্রদান করে। ২০১৬ সালে বর্তমান স্কুলের গানটি প্রথম চালু করা হয়। এর গানগুলি কবি আবদুল্লাহ আফিফ রচনা করেছিলেন। আরাবিয়্যা স্কুল মালদ্বীপের একমাত্র স্কুল যা আল-আজহার বিশ্ববিদ্যালয়ের গ্রহণযোগ্য মূল্যায়ন প্রদান করে। \n\n\n== ইতিহাস ==\n৮ ফেব্রুয়ারি ১৯৮৭ সালে প্রাক্তন রাষ্ট্রপতি মামুন আব্দুল গাইয়ুম আনুষ্ঠানিকভাবে স্কুলটি উদ্বোধন করেন। তারপর থেকে স্কুলটি পর্যায়ক্রমে বেশ কয়েকটি ভবনে স্থানান্তরিত হয়েছে। প্রথমে, ২০১৩ সালে স্কুলটিকে একটি নতুন ভবনে স্থানান্তরিত করা হয় এবং তারপর ২০২১ সালে ইজ্জুদ্দীন স্কুলে তাদের সন্তানদের পাঠাতে না চাওয়ার প্রতিবাদে এটিকে পুরাতন পররাষ্ট্র মন্ত্রণালয়ের ভবনে স্থানান্তরিত করা হয়।  পুনরায়, ২০২৩ সালে পুরাতন ভবনে ফাটল দেখা দেওয়ায় শিক্ষার্থীদের অস্থায়ীভাবে পুরাতন ধরুমাবান্থা স্কুল ভবনে তাদের অধ্যয়নের জন্য স্থানান্তরিত করা হয়েছিল।  আরাবিয়্যা স্কুলের শিক্ষার্থীদের অভিভাবকরা তৎকালীন রাষ্ট্রপতি ইব্রাহিম মোহাম্মদ সোলিহ-এর সাথে সাক্ষাৎ করার পর সিদ্ধান্ত নেওয়া হয়েছিল যে নতুন স্কুল ভবনটি পুরাতন জামালুদ্দিন স্কুলের জমিতে স্থাপন করা হবে। কিন্তু ২০২৪ সালে রাষ্ট্রপতি মোহাম্মদ মুইজ্জু কর্তৃক এটিকে একটি ল্যান্ডফিল এলাকায় পরিবর্তন করা হয়। ২০২৪ সালে, স্কুলের অভিভাবক-শিক্ষক সমিতি (পিটিএ) নিয়ে বিতর্কের মধ্যে শিক্ষা মন্ত্রণালয় (মালদ্বীপ) কর্তৃক ভেঙে দেওয়া হয় এবং অবিলম্বে একটি নতুন কমিটি গঠন করা হয়।\n\n\n== শিক্ষা ==\nএখানে মোট তিনটি ধাপ বা শ্রেণির দল রয়েছে। \"ইবতিদায়ী\" হল প্রাথমিক এবং মাধ্যমিক বিদ্যালয়ের মতো এবং এতে এক থেকে ছয় শ্রেণি পর্যন্ত অন্তর্ভুক্ত থাকে। \"ইউদাদী\" আবার মাধ্যমিক বিদ্যালয়ের মতো যেটি সপ্তম শ্রেণি থেকে শুরু হয়ে নবম শ্রেণিতে শেষ হয়। দশম থেকে দ্বাদশ শ্রেণি পর্যন্ত শিক্ষার্থীদের দল \"সানাভী\" এর অন্তর্গত এবং এটি উচ্চ মাধ্যমিক বিদ্যালয়ের মতো বলা চলে। দশ শ্রেণিতে, শিক্ষার্থীরা অধ্যয়নের একটি ধারা বেছে নেয়। তারা বিজ্ঞান ধারা (\"ইলমী\") বা কলা ধারা (\"আদাবী\") অনুসরণ করতে পারে\"।\n\n\n== তথ্যসূত্র =="}