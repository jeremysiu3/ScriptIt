{"pageid": 1115938, "title": "মার্গারেট ককবার্ন", "url": "https://bn.wikipedia.org/wiki?curid=1115938", "content": "মার্গারেট বুশবি ল্যাসেলস ককবার্ন (২রা জুলাই ১৮২৯- ২৬শে মার্চ ১৯২৮) ছিলেন একজন শিল্পী এবং অপেশাদার পক্ষীবিদ, যিনি ভারতের নীলগিরিতে বসবাস করতেন। তিনি ভারতের সালেমে জন্মগ্রহণ করেছিলেন এবং তার বাবা, এমডি ককবার্ন ছিলেন ঐ জেলার কালেক্টর। পরিবারটি গ্রীষ্মকালে প্রাথমিকভাবে কোটাগিরিতে যায় কিন্তু ১৮৫৫ সালের দিকে তারা \"হোপ পার্ক\" এ স্থায়ীভাবে বসবাস শুরু করে। তিনি অ্যালপোর্টস এস্টেটে চা রোপণ বিষয়ে পরীক্ষা-নিরীক্ষা করেন এবং স্থানীয় প্রাকৃতিক ইতিহাসের উপর অসংখ্য পর্যবেক্ষণ করেন এবং এর মধ্যে অনেকগুলি অ্যালান অক্টাভিয়ান হিউমের রচনায় রিপোর্ট করা হয়েছে। তিনি স্থানীয় পাখি এবং উদ্ভিদের চিত্রকর্মও তৈরি করেছিলেন। ন্যাচারাল হিস্ট্রি মিউজিয়াম, লন্ডন, ২০০২ সালে তার দ্বারা তৈরি চিত্রসহ কোটাগিরি অঞ্চলের প্রাণী ও উদ্ভিদের একটি ডায়েরি তৈরি করেছিল। প্রজাপতির একটি সংগ্রহও ন্যাচারাল হিস্ট্রি মিউজিয়ামে উইল করে দেওয়া হয়েছিল।\nতিনি বাদাগাস সম্প্রদায়ের জন্য প্রথম স্কুল স্থাপন করেন এবং ১৮৬৭ সালে কোটাগিরিতে একটি গির্জা নির্মাণে অবদান রাখেন যা পরে বাসেল মিশন দ্বারা অধিগৃহীত হয়। তার নামানুসারে নীলগিরি অঞ্চলের অ্যান্থুস সিমিলিসের একটি উপ-প্রজাতির নামকরণ করা হয়েছিল, কিন্তু বর্তমানে এটি আর বৈধ বলে বিবেচিত হয় না।\n\n\n== তথ্যসূত্র ==\n\n\n== বহিঃসংযোগ ==\nপ্রাকৃতিক ইতিহাস জাদুঘর থেকে ছবি  ওয়েব্যাক মেশিনে আর্কাইভকৃত ৪ মার্চ ২০১৬ তারিখে\nকোটাগিরি কবরস্থান"}