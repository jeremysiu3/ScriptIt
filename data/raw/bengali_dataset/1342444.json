{"pageid": 1342444, "title": "বৃতা নৃত্য", "url": "https://bn.wikipedia.org/wiki?curid=1342444", "content": "বৃতা নৃত্য হল ভারতের পশ্চিমবঙ্গের একটি ঐতিহ্যবাহী বাঙালি লোকনৃত্য। গ্রামীণ এলাকার মহিলারা তাদের সন্তানদের আশীর্বাদ করার জন্য এবং চিকেন পক্সের মতো সংক্রামক রোগ থেকে পুনরুদ্ধারে সাহায্য করার জন্য দেবতাকে তুষ্ট করতে ও দেবতার কাছে প্রার্থনা জানাতে এই নৃত্য পরিবেশন করেন। দেবতার কাছে  কৃতজ্ঞতা প্রকাশ করার হেতু ও দেবতাকে মনের আর্জি জানানোর জন্য এই নৃত্য করা হয়। মহিলারা তাদের ইচ্ছা প্রকট করতে এবং ইচ্ছাপূরন হয়ে যাওয়ার পর উভয় সময়েই মন্দির চত্বরে এই লোকনৃত্য পরিবেশিত করে দেবতাকে উৎসর্গ করেন। \nপশ্চিমবঙ্গের ভূমি তার উৎসব, সংস্কৃতি এবং শিল্পের জন্য বিখ্যাত। সংগীত ও নৃত্যর সাথে প্রাচীনকাল থেকে বাঙালীদের সুগভীর যোগ। এই রাজ্যের বিভিন্ন অঞ্চলে বিভিন্ন ধরণের লোকসংগীত ও নৃত্য প্রচলিত রয়েছে। তাদের মধ্যে বিশেষভাবে উল্লেখযোগ্য এই বৃতা নৃত্য। বাঙালি সংস্কৃতিতে বৃতা কেবল একটি সাধারণ নৃত্য নয়, এটিকে সর্বশক্তিমান ইশ্বরের প্রতি ভক্তের কৃতজ্ঞতায় পূর্ণ ভক্তি ও ভালোবাসার প্রতীক হিসাবে গন্য করা হয়। এর ধার্মিক গুরুত্ব অপরিসীম।\nসাধারণত রাজ্যের বন্ধ্যা মহিলারা এই নৃত্যের মাধ্যমে দেবতাদের আশীর্বাদ প্রার্থনা করে যাতে তাদের সন্তান প্রাপ্তির ইচ্ছা পূরণ হয়। তাদের ইচ্ছাপূরন হওয়ার পরে মহিলারা আবার মন্দির প্রাঙ্গনে নাচ করে কৃতজ্ঞতা প্রকাশ করেন এবং দেবতাকে তার আশীর্বাদের জন্য ধন্যবাদ জানান। স্মল পক্স বা চিকেন পক্সের মতো প্রাণঘাতী সংকট বা ছোঁয়াচে রোগ থেকে পুনরুদ্ধারের জন্যও এই নৃত্য পরিবেশন করা হয়। গ্রামবাংলায় এখনও এই নাচের প্রচলন রয়েছে।\n\n\n== তথ্যসূত্র =="}