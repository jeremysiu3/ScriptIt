{"pageid": 1400909, "title": "লিম্ফোমা", "url": "https://bn.wikipedia.org/wiki?curid=1400909", "content": "লিম্ফোমা হলো রক্ত এবং লসিকা টিউমারের একটি গ্রুপ যা লিম্ফোসাইট (এক ধরনের শ্বেত রক্তকণিকা ) থেকে বিকাশ লাভ করে।  নামটি সাধারণত এই জাতীয় সমস্ত টিউমারের পরিবর্তে কেবলমাত্র ক্যান্সারকে বোঝায়।  লক্ষণ এবং উপসর্গগুলির মধ্যে লসিকাগ্রন্থির বৃদ্ধি, জ্বর, ঘাম, অনিচ্ছাকৃত ওজন হ্রাস, চুলকানি এবং ক্রমাগত ক্লান্ত বোধ অন্তর্ভুক্ত থাকতে পারে।  বর্ধিত লসিকাগ্রন্থিগুলো সাধারণত ব্যথাহীন হয়।  রাতে ঘাম সবচেয়ে বেশি হয়। \nলিম্ফোমার অনেক শ্রেণিবিভাগ রয়েছে।  দুটি প্রধান বিভাগ হল নন-হজকিন লিম্ফোমা (NHL) (৯০% ক্ষেত্রে)  এবং হজকিন লিম্ফোমা (HL) (১০% ক্ষেত্রে)।  লিম্ফোমা, লিউকেমিয়া এবং মায়েলোমা হেমাটোপয়েটিক এবং লিম্ফয়েড টিস্যুর টিউমারের বিস্তৃত গোষ্ঠীর একটি অংশ। \nহজকিন লিম্ফোমার ঝুঁকির কারণগুলির মধ্যে রয়েছে এপস্টাইন-বার ভাইরাসের সংক্রমণ এবং পরিবারে রোগের ইতিহাস। সাধারণ ধরণের নন-হজকিন লিম্ফোমার ঝুঁকির কারণগুলির মধ্যে রয়েছে স্ব-অনাক্রমণ  রোগ, এইচআইভি/এইডস, মানব টি-লিম্ফোট্রপিক ভাইরাসের সংক্রমণ, ইমিউনোসাপ্রেসেন্ট ওষুধ এবং কিছু কীটনাশক। ২০১৪ সালে ইন্টারন্যাশনাল এজেন্সি ফর রিসার্চ অন ক্যান্সার ট্রাইক্লোরোইথিলিনের শ্রেণিবিন্যাসকে গ্রুপ ১-এ আপডেট করে। সংস্থাটির মতে পর্যাপ্ত পরিমাণে ট্রাইক্লোরোইথিলিনের উপস্থিতি মানুষের মধ্যে বৃক্কের ক্যান্সার, যকৃতের ক্যান্সার এবং নন-হজকিন লিম্ফোমার জন্য দায়ী।  প্রচুর পরিমাণে লাল মাংস খাওয়া,  তামাক, ধূমপান ইত্যাদি লিম্ফোমার ঝুঁকি বাড়িয়ে তুলতে পারে। যদি বর্ধিত লসিকাগ্রন্থি থাকে তাহলে সেক্ষেত্রে রোগ নির্ণয়ের জন্য সাধারণত লসিকাগ্রন্থির বায়োপসি করা হয়। রক্ত, প্রস্রাব এবং অস্থি মজ্জা পরীক্ষাও রোগ নির্ণয়ে কার্যকর হতে পারে। ক্যান্সারটি কোথায় ছড়িয়ে পড়েছে তা নির্ধারণের জন্য মেডিকেল ইমেজিং করা যেতে পারে। \n\n\n== লক্ষণ ও উপসর্গ ==\n\nলিম্ফোমা নির্দিষ্ট বা অনির্দিষ্ট লক্ষণগুলির সাথে উপস্থিত হতে পারে।\n\n\n== চিকিৎসা ==\n\n\n== তথ্যসূত্র ==\n\n\n== বহিঃসংযোগ ==\nকার্লিতে লিম্ফোমা (ইংরেজি)"}