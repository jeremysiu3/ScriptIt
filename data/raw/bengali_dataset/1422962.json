{"pageid": 1422962, "title": "সিগ্রি (উনুন)", "url": "https://bn.wikipedia.org/wiki?curid=1422962", "content": "সিগ্রি একটি চুলা যা রান্নার জন্য ব্যবহৃত হয়। বিশেষ করে উত্তর ভারতে এটি ব্যবহৃত হয়। এতে জ্বালানী হিসেবে সাধারণত কয়লা, শুকনো গোবর এবং কাঠ ব্যবহৃত হয়। এটি মূলত যাদের তরলীকৃত পেট্রোলিয়াম গ্যাসের চুলা ব্যবহারের সামর্থ্য নেই তারা ব্যবহার করে। এছাড়া শীতকালে উষ্ণতার জন্যও সিগ্রি ব্যবহার করা হয়।\n\n\n== উৎপাদন ==\n\nস্টিলের সিলিন্ডারের পাশের দেয়ালে একটি ছোট গর্ত কেটে ঐতিহ্যবাহী সিগ্রি তৈরি করা হয়। গর্তটি চুলা জ্বালানোর সময় ব্যবহার করা হয়। তারপরে বেশ কিছু পাতলা লোহার রড উপরের অংশের প্রায় সাত সেন্টিমিটার নীচে দেয়ালের মধ্য দিয়ে ঠেলে একটি জালক তৈরি করা হয়। এর দেয়াল এবং অভ্যন্তর প্রায় এক ইঞ্চি কাদামাটি দ্বারা আবৃত, যা অন্তরক হিসাবে কাজ করে।\n\n\n== জ্বালানো ==\nসিগ্রি জ্বালানোর জন্য যথেষ্ট পরিমাণ প্রচেষ্টার প্রয়োজন হয়। প্রথমত উপরের অংশের মধ্য দিয়ে জ্বালানি (হয় কয়লা, গোবর বা কাঠের টুকরা) দেয়া হয়। তারপর এক টুকরো গোবর (সম্ভবত কেরোসিনে ভিজিয়ে রাখা) সিগ্রির পাশের গর্ত দিয়ে লোহার রডের নিচে ঢোকানো হয়। সিগ্রিটিকে তারপরে একটি ভাল বায়ুচলাচল এলাকায় রেখে দেওয়া হয় যতক্ষণ না এটি ধোঁয়া নির্গত করা বন্ধ করে। একবার গরম হয়ে গেলে এটি ধোঁয়াবিহীন তাপ তৈরি করে। এই সময়ের মধ্যে মাঝে মাঝে সিগ্রিতে জ্বালানি যোগ করা এবং বাতাস করার প্রয়োজন হয়।\n\n\n== ব্যাপকতা ==\nসিগ্রির ব্যবহার এখনো গ্রাম এবং ছোট শহরগুলিতে সীমাবদ্ধ কারণ এটি জ্বলতে দীর্ঘ সময় নেয় এবং প্রাথমিকভাবে প্রচুর পরিমাণে ধোঁয়া তৈরি করে। সিগ্রি এমন সব রান্নার জন্য একটি ভাল পদ্ধতি যাতে সমান তাপ সরবরাহের প্রয়োজন হয় বা একটি ধোঁয়াটে গন্ধ সরবরাহ করতে হয়। এর ফলে রেস্তোরাঁগুলিতে মধ্যে এর ব্যবহার দেখা যাচ্ছে।\n\n\n== তথ্যসূত্র ==\nহোম সায়েন্স\n\n\n== বহিঃসংযোগ ==\nনুডল বোর্ড স্টোভ কভার  ওয়েব্যাক মেশিনে আর্কাইভকৃত ৬ ডিসেম্বর ২০২৩ তারিখে"}