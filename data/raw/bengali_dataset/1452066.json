{"pageid": 1452066, "title": "কলাউজান শাহ রশিদিয়া ফাজিল মাদ্রাসা", "url": "https://bn.wikipedia.org/wiki?curid=1452066", "content": "কলাউজান শাহ রশিদিয়া ফাজিল (ডিগ্রী) মাদ্রাসা বাংলাদেশের চট্টগ্রাম জেলার লোহাগাড়া উপজেলার একটি উল্লেখযোগ্য সনামধন্য আলিয়া মাদ্রাসা। মাদ্রাসাটি ১৯৭৬ সালে জনাব আলহাজ্ব ডা. ছাবের আহমেদ এবং জনাব নুরুল হুদা আজাদ অক্লান্ত পরিশ্রম, দক্ষতার মাধ্যমে প্রতিষ্ঠা করেন। মাদ্রাসার প্রতিষ্ঠাতা অধ্যক্ষ হিসেবে ছিলেন জনাব মোহাম্মদ আবু বকর। মাদ্রাসাটির ফাজিল স্তর ইসলামি আরবি বিশ্ববিদ্যালয়ের অধিভুক্ত রয়েছে এবং দাখিল ও আলিম স্তর বাংলাদেশ মাদ্রাসা শিক্ষাবোর্ডের অধীনে রয়েছে। মাদ্রাসাটির ফাজিল স্তর সর্বপ্রথম ২০০৬ সালে কুষ্টিয়া ইসলামী বিশ্ববিদ্যালয়ের অধিভুক্তি লাভ করে এরপরে ২০১৬ সালে মাদ্রাসাটি পুনরায় ইসলামি আরবি বিশ্ববিদ্যালয়ের অধিভুক্তিতে স্থানান্তর করা হয়। এই মাদ্রাসার ইআইআইএন নাম্বার হলো ১০৪৫৮১ এবং এমপিও নাম্বার হলো ২১৮০৫২৩০২। মাদ্রাসাটিতে ইসলামি শিক্ষার সমন্বয়ে পাঠদান করা হয়। মাদ্রাসার বর্তমান অধ্যক্ষের নাম মুহাম্মদ নুরুল মুহসিন। এছাড়া বর্তমানে মাদ্রাসার গভর্নিং বডির সভাপতি হিসেব দায়িত্বপ্রাপ্ত আছেন সাইফুদ্দিন হাসান রিফুল।\n\n\n== তথ্যসূত্র =="}