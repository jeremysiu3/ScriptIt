{"pageid": 1115645, "title": "গোলাম কুদ্দুছ", "url": "https://bn.wikipedia.org/wiki?curid=1115645", "content": "গোলাম কুদ্দুছ (জন্ম ১৩ মে ১৯৫৬) একজন বাংলাদেশি সাংস্কৃতিক ব্যক্তিত্ব, লেখক এবং গবেষক। তিনি বাংলাদেশের ‘সম্মিলিত সাংস্কৃতিক জোট’ নামক সংগঠনের সভাপতির দায়িত্ব পালন করছেন। সংস্কৃতি সংগঠক হিসেবে বিশেষ অবদানের জন্য ২০২১ সালে বাংলা একাডেমি তাকে সম্মানসূচক ফেলোশিপ প্রদান করে।\n\n\n== জীবনী ==\nগোলাম কুদ্দুছ ১৯৫৬ সালের ১৩ মে নোয়াখালী জেলার চাটখিল উপজেলার সিংহবাহুড়া গ্রামে জন্মগ্রহণ করেন। তার পিতার নাম আবদুল মাবুদ  এবং মাতার নাম খােরশেদ আরা বেগম। এই দম্পতির নয় ছেলে-মেয়ের মধ্যে তিনি তৃতীয়। চট্টগ্রামের সরকারি মুসলিম উচ্চ বিদ্যালয় থেকে মাধ্যমিক সম্পন্ন করার পর কুদ্দুছ চট্টগ্রাম কলেজে পড়ালেখা করেন। পরবর্তীতে ঢাকা বিশ্ববিদ্যালয় থেকে সম্মানসহ সমাজবিজ্ঞানে স্নাতকোত্তর ডিগ্রি অর্জন করেন।\nঢাকা বিশ্ববিদ্যালয়ের ছাত্রাবস্থায় তিনি ঢাকা বিশ্ববিদ্যালয় কেন্দ্রীয় ছাত্র সংসদের (ডাকসু) হাজী মুহাম্মদ মহসীন হল শাখার সহ-সভাপতি এবং ডাকসুর কেন্দ্রীয় সংসদের  ভারপ্রাপ্ত সহ-সভাপতি  হিসেবে দায়িত্ব পালন করেন। এছাড়াও তিনি ঢাকা বিশ্ববিদ্যালয়ের সিনেট সদস্য হিসেবে দায়িত্ব পালন করেন। গোলাম কুদ্দুছ ২০১৪ সাল থেকে সম্মিলিত সাংস্কৃতিক জোটের সভাপতি হিসেবে দায়িত্ব পালন করছেন।\n\n\n== ব্যক্তিগত জীবন ==\nগোলাম কুদ্দুছ ব্যক্তিগত জীবনে মরিয়ম নাসরিনের সাথে বিবাহ বন্ধনে আবদ্ধ হন। এই দম্পতির এক ছেলে ও এক মেয়ে রয়েছে।\n\n\n== তথ্যসূত্র =="}