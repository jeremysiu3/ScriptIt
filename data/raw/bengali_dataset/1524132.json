{"pageid": 1524132, "title": "শিখা গোয়েল", "url": "https://bn.wikipedia.org/wiki?curid=1524132", "content": "শিখা গোয়েল (জন্ম ৭ই মার্চ ১৯৬৯) তেলেঙ্গানা ক্যাডারের ১৯৯৪ ব্যাচের একজন আইপিএস অফিসার।\nতিনি তেলেঙ্গানা রাজ্যের সিআইডি-র বর্তমান পুলিশ মহাপরিচালক (ডিজিপি) এবং নারী সুরক্ষা, শি টিম ও ভরোসার পুলিশ মহাপরিচালক।\nতিনি তেলঙ্গানা সাইবার সিকিউরিটি ব্যুরোর পরিচালক এবং তেলঙ্গানা ফরেনসিক সায়েন্স ল্যাবরেটরিরও পরিচালকও।\nশিখা গোয়েল বিশিষ্ট সেবার জন্য রাষ্ট্রপতির পুলিশ পদক এবং মেধাবী সেবার জন্য পুলিশ পদক পেয়েছেন।\n\n\n== প্রাথমিক জীবন এবং শিক্ষা ==\nশিখা গোয়েলের জন্ম ১৯৬৯ সালের ৭ই মার্চ। তিনি দিল্লি বিশ্ববিদ্যালয়ের মিরাণ্ডা হাউস থেকে উদ্ভিদবিদ্যায় অনার্স সহ স্নাতক ডিগ্রি অর্জন করেন, তারপরে স্নাতকোত্তর ডিগ্রি পাঠ্যক্রমে উদ্ভিদবিদ্যায় এম.ফিল ডিগ্রি অর্জন করেন। তিনি ইণ্ডিয়ান স্কুল অফ বিজনেস থেকে পাবলিক পলিসিতে অ্যাডভান্সড ম্যানেজমেন্ট প্রোগ্রাম সম্পন্ন করেছেন এবং ইংল্যান্ডের এডিআর ওডিআর ইন্টারন্যাশনাল স্বীকৃত নাগরিক ও বাণিজ্যিক মধ্যস্থতাকারী।\n\n\n== কর্মজীবন ==\nশিখা গোয়েল ১৯৯৫ সালে হায়দ্রাবাদের সর্দার বল্লভভাই প্যাটেল জাতীয় পুলিশ একাডেমিতে প্রশিক্ষণ শেষ করার পর ভারতীয় পুলিশ সার্ভিসে তাঁর কর্মজীবন শুরু করেন। তিনি প্রথমে জম্মু ও কাশ্মীর পুলিশে সহকারী পুলিশ সুপার হিসেবে যোগদান করেন। জম্মু ও কাশ্মীরে কয়েক বছর চাকরি করার পর, তাঁকে অন্ধ্র প্রদেশ পুলিশে বদলি করা হয়। তিনি ১৯৯৯ সালে সেখানে যোগদান করেন এবং বিভিন্ন পদে দায়িত্ব পালন করেন। তিনি ২০২৩ সালে তেলেঙ্গানা রাজ্যের সিআইডি-তে অতিরিক্ত পুলিশ মহাপরিচালক (এডিজিপি) হিসেবে যোগদান করেন।\nতিনি তেলেঙ্গানা রাজ্যের দুর্নীতি দমন ব্যুরোর পরিচালক; তেলেঙ্গানা রাজ্য সাইবার সুরক্ষা ব্যুরোর এফএসি পরিচালক; ফরেনসিক বিজ্ঞান পরীক্ষাগারের (এফএসএল) ভারপ্রাপ্ত পরিচালক; মহিলা সুরক্ষা শাখার অতিরিক্ত মহাপরিচালক পুলিশ; হায়দ্রাবাদের অপরাধ ও এসআইটি অতিরিক্ত পুলিশ কমিশনার; নতুন দিল্লির সিআইএসএফ এনএস সদর দপ্তরের পুলিশ মহাপরিদর্শক ; সেকেন্দ্রাবাদের উত্তর অঞ্চলের ডেপুটি পুলিশ কমিশনার; এবং বিভিন্ন জেলা /ইউনিটের পুলিশ সুপার হিসেবেও দায়িত্ব পালন করেছেন।\n\n\n== পদক প্রাপ্তি ==\n বিশিষ্ট সেবার জন্য রাষ্ট্রপতির পুলিশ পদক - ২০২১ সালে প্রাপ্ত\n প্রশংসনীয় সেবার জন্য পুলিশ পদক - ২০১১ সালে প্রাপ্ত\n\n\n== তথ্যসূত্র =="}