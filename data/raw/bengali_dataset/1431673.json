{"pageid": 1431673, "title": "মানি ইন দ্য ব্যাংক (২০২৩)", "url": "https://bn.wikipedia.org/wiki?curid=1431673", "content": "মানি ইন দ্য ব্যাংক একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে। এটি মানি ইন দ্য ব্যাংক কালানুক্রমিকের অধীনে প্রচারিত চতুর্দশ অনুষ্ঠান ছিল। এই অনুষ্ঠানটি ২০২৩ সালের ১লা জুলাই তারিখে ইংল্যান্ডের লন্ডনের দি ও২ এরিনায় অনুষ্ঠিত হয়েছে।\nএই অনুষ্ঠানে সর্বমোট সাতটি ম্যাচ অনুষ্ঠিত হয়েছে। এই অনুষ্ঠানের পুরুষদের মানি ইন দ্য ব্যাংক ম্যাচে ড্যামিয়েন প্রিস্ট বুচ, এলএ নাইট, লোগান পল, রিকোশে, সান্তোস এস্কোবার ও শিনসুকে নাকামুরাকে পরাজিত করেছে, অন্যদিকে নারীদের মানি ইন দ্য ব্যাংক ম্যাচে ইও স্কাই বেইলি, বেকি লিঞ্চ, ট্রিশ স্ট্যাটাস, জেলিনা ভেগা ও জোই স্টার্ককে পরাজিত করেছে। অন্যান্য শীর্ষস্থানীয় ম্যাচে, দি উসোস \"ব্লাডলাইন সিভিল ওয়ার\" ট্যাগ টিম ম্যাচে দ্য ব্লাডলাইনকে এবং ডাব্লিউডাব্লিউই ওয়ার্ল্ড হেভিওয়েট চ্যাম্পিয়নশিপ ম্যাচে সেথ রলিন্স ফিন ব্যালরকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nমানি ইন দ্য ব্যাংক হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জুন অথবা জুলাই মাসে অনুষ্ঠিত হয়। ২০২১ সাল অনুযায়ী, এই অনুষ্ঠানটি ডাব্লিউডাব্লিউই দ্বারা আয়োজিত প্রধান পাঁচটি অনুষ্ঠানের মধ্যে একটি (রয়্যাল রাম্বল, রেসলম্যানিয়া, সামারস্ল্যাম এবং সার্ভাইভার সিরিজ)। এই অনুষ্ঠানটি মানি ইন দ্য ব্যাংক ম্যাচের নামে নামকরণ করা হয়েছে, এই ম্যাচে একাধিক কুস্তিগির রিংয়ের উপরে ঝুলন্ত একটি ব্রিফকেস পুনরুদ্ধার করতে মই ব্যবহার করে। এই অনুষ্ঠানের মূল ম্যাচের পুরস্কার হচ্ছে একটি চ্যাম্পিয়নশিপ ম্যাচের জন্য চুক্তিসমৃদ্ধ একটি ব্রিফকেস, উক্ত ব্রিফকেসটি বিজয়ী কুস্তিগির ব্রিফকেস জয়ের রাত থেকে শুরু করে পরবর্তী এক বছরের মধ্যে যেকোন সময় কুস্তিগিরের পছন্দসই স্থানে চ্যাম্পিয়নশিপ ম্যাচের জন্য ব্যবহার করতে পারে। ২০১০ সালের ১৮ই জুলাই তারিখে প্রথমবারের মতো মানি ইন দ্য ব্যাংক অনুষ্ঠিত হয়েছে।\n২০২৩ সালের এই অনুষ্ঠানটি মানি ইন দ্য ব্যাংক কালানুক্রমিকের চতুর্দশ অনুষ্ঠান ছিল, যা ১লা জুলাই তারিখে ইংল্যান্ডের লন্ডনের দি ও২ এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}