{"pageid": 1320737, "title": "প্রতিমা দেবী (কন্নড় অভিনেত্রী)", "url": "https://bn.wikipedia.org/wiki?curid=1320737", "content": "প্রতিমা দেবী (৯ই এপ্রিল ১৯৩৩ – ৬ই এপ্রিল ২০২১) একজন ভারতীয় অভিনেত্রী ছিলেন। কন্নড় চলচ্চিত্রে কাজের জন্য তিনি বিশেষ ভাবে পরিচিত। ১৯৪৭ সালের চলচ্চিত্র কৃষ্ণলীলায় অভিনয়ের মাধ্যমে তিনি আত্মপ্রকাশ করেন। তিনি জগন্মোহিনী (১৯৫১) চলচ্চিত্রে প্রথম মুখ্য ভূমিকায় অভিনয় করেছিলেন। এটি প্রথম কন্নড় ছবি, যেটি বক্স-অফিসে ১০০ দিন পূর্ণ করেছিল। তিনি ৬০টিরও বেশি চলচ্চিত্রে অভিনয় করেছেন।\n\n\n== জীবনী ==\nপ্রতিমা দেবী ১৯৩৩ সালের ৯ই এপ্রিল কাল্লাদকা শহরে জন্মগ্রহণ করেন। এই শহরটি পূর্ববর্তী মাদ্রাজ প্রেসিডেন্সির দক্ষিণ কানাড়া অঞ্চলে (বর্তমানে কর্ণাটক) অবস্থিত। তাঁর জন্ম নাম ছিল মোহিনী। তাঁর বাবা ও মায়ের নাম ছিল যথাক্রমে উপেন্দ্র শেনয় এবং সরস্বতীবাই। তিনি বাবা মায়ের চার সন্তানের মধ্যে চতুর্থ ছিলেন। চার বা পাঁচ বছর বয়সে তিনি তাঁর বাবাকে হারিয়েছিলেন; এরপর পরিবারটি প্রথমে ম্যাঙ্গালোরে এবং তারপর আহমেদাবাদ চলে যায়। সেখানে তাঁর জামাইবাবু বুনানি দ্বারা প্রস্তুত কাপড়ের একটি ব্যবসা চালাতেন। এরপর তাঁরা উড়ুপিতে বসবাস শুরু করেন। এইখানেই তিনি চলচ্চিত্র দেখার প্রতি আকৃষ্ট হন। এম. এস. সুব্বুলক্ষ্মীর ১৯৪১ সালের তামিল চলচ্চিত্র সাবিত্রীতে নারদের চরিত্রে অভিনয় দেখে তিনি অভিনয়জীবনের প্রতি গভীরভাবে আকৃষ্ট হন।\nকৃষ্ণলীলা (১৯৪৭) চলচ্চিত্রে প্রবেশের আগে তিনি ১১ বছর বয়সে পেশাদার থিয়েটারে যোগ দেন। এই চলচ্চিত্রে, তিনি কেম্পরাজ উরসের সাথে অভিনয় করেন এবং এরই সেটে তাঁর ভাবী স্বামী ডি. শঙ্কর সিং এর সাথে দেখা হয়। তিনি ১৯৫১ সালে জগন্মোহিনী চলচ্চিত্রে প্রথম মুখ্য ভূমিকায় অভিনয় করেছিলেন। এটি প্রথম কন্নড় ছবি, যেটি বক্স-অফিসে ১০০ দিন পূর্ণ করেছিল। মেকআপ সুবান্নার পাশাপাশি দাল্লালি (১৯৫২) তাঁর আরেকটি বড় সাফল্য। তিনি যে সব ছবিতে অভিনয় করেছেন তার অধিকাংশই মহাত্মা ফিল্মসের ব্যানারে তাঁর স্বামীর প্রযোজনায় নির্মিত।\nতাঁর চারটি সন্তান ছিল: পুত্র রাজেন্দ্র সিং বাবু, যিনি ছিলেন একজন চলচ্চিত্র পরিচালক। এছাড়া সংগ্রাম সিং এবং জয়রাজ সিং। এছাড়া কন্যা বিজয়লক্ষ্মী সিং ছিলেন একজন অভিনেত্রী এবং প্রযোজক। ২০২১ সালের ৬ই এপ্রিল মহীশূরের সরস্বতীপুরায় নিজের বাসভবনে ৮৮ বছর বয়সে তিনি মারা যান।\n\n\n== চলচ্চিত্রের তালিকা ==\n\n\n== পুরস্কার ==\n২০০১–০২: কর্ণাটক সরকার দ্বারা ডাঃ রাজকুমার পুরস্কার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে প্রতিমা দেবী (ইংরেজি)"}