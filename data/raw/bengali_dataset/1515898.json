{"pageid": 1515898, "title": "ফাতাহ হকস", "url": "https://bn.wikipedia.org/wiki?curid=1515898", "content": "ফাতাহ হকস হল দুটি ফিলিস্তিনি সশস্ত্র গোষ্ঠীর নাম। একটি গোষ্ঠী ১৯৮০-এর দশকে পশ্চিম তীর ও গাজায় ফিলিস্তিনি যুবকদের নেতৃত্বে গঠিত হয়েছিল, যা প্রথম ইনতিফাদা (১৯৮৭) চলাকালে সক্রিয় ছিল। অপরটি হল আল-আকসা শহীদ ব্রিগেডের একটি শাখা, যার সাথে ফাতাহ আন্দোলনের ঘনিষ্ঠ সম্পর্ক ছিল এবং এটি ইসরায়েলি সামরিক বাহিনীর বিরুদ্ধে বিভিন্ন অভিযান পরিচালনা করেছিল। এই দলটি ইয়াসির আরাফাতের নিজস্ব সৈন্য হিসেবে পরিচিত ছিল। \n\n\n== ইতিহাস ==\n\n\n=== প্রথম ইনতিফাদা (১৯৮৭-১৯৯৭) ===\nপ্রথম ইনতিফাদা শুরু হওয়ার পর ফাতাহ হকস মূলত পশ্চিম তীরের নাবলুস, তুলকার্ম, রামাল্লাহ, বেথলেহেম ও গাজার গাজা সিটি ও খান ইউনুস অঞ্চলে সক্রিয় ছিল। এ গোষ্ঠী প্রধানত ইসরায়েলি সৈন্যদের বিরুদ্ধে পাথর নিক্ষেপ, ছুরি হামলা ও চুরি করা আগ্নেয়াস্ত্রের মাধ্যমে হামলা চালাত। ফিলিস্তিন মুক্তি সংস্থার বাহির থেকে তারা খুব সামান্য অস্ত্র সহায়তা পেত; ফলে তারা ছোটখাটো অস্ত্রের ওপর নির্ভর করত।\nওসলো চুক্তির পর ফাতাহ হকসকে আনুষ্ঠানিকভাবে বিলুপ্ত হয়। তবে ১৯৯৭ সাল পর্যন্ত দলটি ইয়াসির আরাফাতের নির্দেশে প্রতিদ্বন্দ্বী বিভিন্ন রাজনৈতিক গোষ্ঠীর বিরুদ্ধে কাজ করেছিল। তাই অনেক ক্ষেত্রে তারা আরাফাতের \"ব্যক্তিগত বাহিনী\" বা \"স্টর্মট্রুপার\" হিসেবে পরিচিতি লাভ করে। \n\n\n=== আল-আকসা ইনতিফাদা ও পুনরুত্থান (২০০০-২০০৫) ===\n২০০০ সালের দিকে আল-আকসা ইনতিফাদা শুরু হলে ফাতাহ হকস আবার সক্রিয় হয়ে ওঠে। ২০০৪ সালের ১২ ডিসেম্বর দলটি হামাসের সাথে যৌথভাবে রাফাহ সীমান্তে ইসরায়েলি বাহিনীর বিরুদ্ধে হামলা চালায়। এতে পাঁচজন ইসরায়েলি সৈন্য নিহত এবং দশজন আহত হয়। \nফাতাহ হকসের সদস্য ইয়াসির আবু সামাহদানাহ কমপক্ষে ৩৫ জন আরবকে হত্যা করেছিল, যাদের মধ্যে অনেকেই তার রাজনৈতিক প্রতিপক্ষ ছিল। এছাড়া তিনি ইয়াহোশুয়া ওয়েইসব্রড নামে একজন ইসরায়েলিকেও হত্যা করেন। \n\n\n== পতন ==\n২০০৪ সালে ইয়াসির আরাফাতের মৃত্যুর পর ফাতাহ হকসসহ অন্যান্য ফাতাহ-সংযুক্ত গোষ্ঠীর জনপ্রিয়তা কমতে থাকে। দুর্নীতি এবং ফাতাহ নেতৃত্বের প্রতি জনসমর্থন কমতে থাকলে হামাস আরও জনপ্রিয় হয়ে ওঠে।\nফাতাহ হকসের সর্বশেষ উল্লেখযোগ্য কার্যক্রম ছিল ২০০৫ সালে, যখন তাদের সশস্ত্র সদস্যরা ফিলিস্তিনি জাতীয় কর্তৃপক্ষের (পিএ) কর্মকর্তাদের একটি রাস্তায় বাধা দেয়। তারা প্রতিবাদ জানায় যে, তাদের পিএ’র নিরাপত্তা বাহিনীতে অন্তর্ভুক্ত করা হচ্ছে না। এরপর থেকে গোষ্ঠীটি কার্যত নিষ্ক্রিয় হয়ে পড়ে।\n\n\n== তথ্যসূত্র =="}