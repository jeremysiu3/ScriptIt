{"pageid": 1165505, "title": "বাংলাদেশের জাতীয় বাজেট, ২০২২", "url": "https://bn.wikipedia.org/wiki?curid=1165505", "content": "বাংলাদেশের ২০২২ সালের জাতীয় বাজেট অর্থমন্ত্রী আ হ ম মুস্তফা কামাল ৯ জুন ২০২২ তারিখে জাতীয় সংসদে উপস্থাপন করেন। জাতীয় বাজেটটি ১ জুলাই ২০২২ থেকে শুরু হয়ে ৩০ জুন ২০২৩ তারিখে শেষ হওয়া অর্থবছরের জন্য। বাজেটটি ছিল ২০০৯ সালে ক্ষমতায় ফিরে আসার পর থেকে আওয়ামী লিগের নেতৃত্বাধীন প্রধানমন্ত্রী শেখ হাসিনার মহাজোট সরকারের ১৪তম উপস্থাপিত বাজেট। কোভিড-১৯ মহামারি শুরু হওয়ার পরে বাজেটটি ছিল পেশ করা তৃতীয় বাজেট এবং প্রাথমিকভাবে মহামারি থেকে অর্থনৈতিক পুনরুদ্ধার এবং রাশিয়া-ইউক্রেন দ্বন্দ্বের ফলে ক্রমবর্ধমান মুদ্রাস্ফীতির প্রভাব কমানোর উপর দৃষ্টি নিবদ্ধ করে।\n\n\n== ইতিহাস ==\nজাতীয় বাজেট বাংলাদেশের বার্ষিক আর্থিক বিবরণী; পর্যায়ক্রমিক ভিত্তিতে বাংলাদেশ সরকারের আয় ও ব্যয়ের একটি প্রাক্কলন। বাংলাদেশের সংবিধানের ৮৭.(১)-নং অনুচ্ছেদ অনুযায়ী এটি সরকারের একটি বাধ্যতামূলক কাজ। স্বাধীনতা অর্জনের পর, ১৯৭২ সালে তাজউদ্দীন আহমদ বাংলাদেশের প্রথম বাজেট পেশ করেন এবং মোট ৳৭৮৬ কোটি (ইউএস$৮৪ মিলিয়ন)। এটি ছিল বাংলাদেশের ৫১তম জাতীয় বাজেট। সাবেক অর্থমন্ত্রী এএমএ মুহিত এবং সাইফুর রহমান তাদের নিজ নিজ সরকারের জন্য ১২টি করে বাজেট পেশ করেছেন, যা বাংলাদেশের ইতিহাসে সর্বোচ্চ সংখ্যা। ২০২২ সালের বাজেট ছিল দেশের ইতিহাসে ৫১তম এবং আওয়ামী লিগ নেতৃত্বাধীন সরকার কর্তৃক পেশ করা ২৩তম বাজেট।\n\n\n== তথ্যসূত্র =="}