{"pageid": 1084064, "title": "হেলিওফোরাস অ্যান্ড্রোকেলস", "url": "https://bn.wikipedia.org/wiki?curid=1084064", "content": "গ্রীন স্যাফায়ার (বৈজ্ঞানিক নাম: Heliophorus androcles (Westwood))একটি ছোট প্রজাপতি যা ভারত এবং নেপালএর বিভিন্ন অঞ্চলে পাওয়া যায়। এরা ‘লাইসিনিডি’ গোত্রের এবং 'লাইসিনিনি' উপগোত্রের সদস্য।\n\n\n== উপপ্রজাতি ==\nভারতে প্রাপ্ত গ্রীন স্যাফায়ার এর উপপ্রজাতি হল-\n\nHeliophorus androcles androcles (Westwood, 1851) – Patkai Green Sapphire\nHeliophorus androcles rubida (Riley, 1929) – Mishmi Green Sapphire\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল উজ্জ্বল ধাতভ সবুজ অথবা নীলচে সবুজ বর্নের। ডানার উপরিতলের বর্ন উপ-প্রজাতি অনুসারে পরিবর্তনশীল। coruscans উপ-প্রজাতির সামনের ডানার উপরিতল গোড়া (base) থেকে সেল এর বর্হিভাগপর্যন্ত (২ মিলিমিটার) রূপালি নীল। androcles উপপ্রজাতির ডানার উপরিতলের বর্ন রূপালি সবুজ। tytleri উপপ্রজাতির ক্ষেত্রে সামনের ডানার সেল এর বর্হিভাগ পর্যন্ত বর্ন রূপালি নীল। প্রতিটি ক্ষেত্রেই ডানার উপরিতলের কোস্টাল অংশ সরুভাবে এবং এপিকাল এবং টার্মিনাল অংশ চোড়াভাবে কালচে বাদামী। পিছনের ডানার টর্নাল অংশ লালচে-কমলা অর্ধচন্দ্রাকৃতি বর্ডারযুক্ত। পিছনের ডানা লেজযুক্ত এবং উভয় ডানায় সিলিয়া অথবা প্বার্শরোয়া সাদা।\nডানার নিম্নতল উজ্জ্বল হলুদ এবং উভয় ডানাতে সরু কালচে ডিসকাল রেখাযুক্ত। উভয় ডানার সেল এর বহিঃপ্রান্তভাগ কালো রেখা দ্বারা সীমায়িত (borderd), তবে পিছনের ডানায় উক্ত কালো রেখা অস্পস্ট। পিছনের ডানায় শীর্ষভাগ (apex) থেকে টর্নাস পর্যন্ত বিস্তৃত চওড়া লালচে-কমলা পটি বর্তমান। উক্ত পটি ভিতরের দিকে কালোরেখায় পরিবেশটিত সাদা অর্ধচন্দ্রাকৃতি ছোপ দ্বারা সীমায়িত প্রতিটি শিরা মধ্যে। পিছনের ডানায় টর্নাল ছোপটি সুস্পষ্ট।\n\n\n=== স্ত্রী ===\nডানার উপরিতল কালচে বাদামী এবং উভয় ডানায় চওড়া কমলা ডিসকাল পটিযুক্ত। পিছনের ডানায় টার্মিনাল লালচে-কমলা বন্ধনী টর্নাস থেকে শুরু হয়ে ৬নং শিরা পর্যন্ত বিস্তৃত। ডানার নিম্নভাগ পুরুষ প্রকারের অনুরূপ।\n\n\n== আচরণ ==\nদুস্প্রাপ্য নয় তবে খুবই কম দেখতে পাওয়া এই স্যাফায়ার প্রজাতির উড়ান দ্রুত তবে স্বল্প দৈর্ঘের (short flight)। জঙ্গলের সাথে ভূমির কাছাকাছি এদের বিচরন লক্ষ্য করা যায়। পুরুষ প্রকারদের দিনের প্রথম ভাগেই জঙ্গলের উন্মুত্ত অঞ্চলে রৌদ্রে ওড়াওড়ি করতে এবং ডানাবন্ধ ও ডানা ইষদ মেলা অবস্থায় পাতার উপরে অবস্থান করতে দেখা যায়। হিমালয় পর্বত জুড়ে বিস্তীর্ন অঞ্চলে ১৩১০-৩\\৭০০ মিটার উচ্চতা পর্যন্ত বনভূমিতে মার্চ থেকে অক্টোবর মাস পর্যন্ত এদের স্ক্রিয়তা চোখে পড়ে। হিমালয় বহিঃবর্তী (outer Himalaya) অঞ্চলে এই প্রজাতিকে বর্ষার পূর্বে এবং পরে শুধুমাত্র লক্ষ্য করা যায়। পুরুষ প্রকার ভীষনভাবে আঞ্চলিক অথবা স্থানিক (territorial)।\n\n\n== তথ্যসূত্র ==\n\n\n== বহিঃসংযোগ =="}