{"pageid": 1418121, "title": "সারওয়ার ইমরান", "url": "https://bn.wikipedia.org/wiki?curid=1418121", "content": "সারোয়ার ইমরান হলেন একজন বাংলাদেশী ক্রিকেট কোচ। তিনি ১৯৮৭ থেকে ১৯৯৭ সাল পর্যন্ত বিকেএসপি (বাংলাদেশ ক্রীড়া শিক্ষা প্রতিষ্ঠান) এর প্রধান কোচ হিসেবে ছিলেন।\nতিনি ১৯৮৪ সালে তার কোচিং ক্যারিয়ার শুরু করেছিল এবং তারপর থেকে তিনি বাংলাদেশের প্রধান ঘরোয়া ওডিআই প্রতিযোগিতা প্রিমিয়ার ডিভিশন ক্রিকেটে বিভিন্ন দলের প্রধান কোচের ভূমিকা পালন করেছিল। ২০০০ থেকে ডিসেম্বর ২০১১ পর্যন্ত, তিনি বাংলাদেশ জাতীয় ক্রিকেট একাডেমির হাই পারফরম্যান্স ইউনিটের প্রধান ক্রিকেট কোচের ভূমিকা পালন করেন। তার কোচিংয়ে বাংলাদেশ ২০১০ এশিয়ান গেমসে প্রথম স্বর্ণপদ জিতেছিল।\nইমরান একমাত্র বাংলাদেশী যার দীর্ঘ আন্তর্জাতিক কোচিং অভিজ্ঞতা রয়েছে। ২০০০ সালে বাংলাদেশ যখন প্রথম টেস্ট ম্যাচ খেলে তখন তিনি বাংলাদেশ জাতীয় ক্রিকেট দলের প্রধান কোচ ছিলেন। ২০০৩ সালে মহসিন কামালকে বরখাস্ত করার পর তিনি অন্তর্বর্তীকালীন কোচ ছিলেন। এছাড়া ১৯৯৭ থেকে ২০১২ সাল পর্যন্ত বাংলাদেশ জাতীয় ক্রিকেট দলের প্রধান বা সহকারী কোচ ছিলেন ইমরান।\nবাংলাদেশ প্রিমিয়ার লিগের প্রথম দুই সংস্করণে তিনি বরিশাল বার্নার্সের প্রধান কোচের ভূমিকা পালন করেন। সম্প্রতি, তিনি জুনে ভারত সিরিজের জন্য বাংলাদেশ জাতীয় ক্রিকেট দলের সহকারী কোচ নিযুক্ত হয়েছেন যেখানে, তিনি নবনিযুক্ত প্রধান কোচ চন্ডিকা হাথুরুসিংহে সহায়তা করবেন। তিনি বঙ্গবন্ধু টি-টোয়েন্টি কাপ ২০২০-এ মিনিস্টার গ্রুপ রাজশাহীর কোচ।\n\n\n== তথ্যসূত্র =="}