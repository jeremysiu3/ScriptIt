{"pageid": 1156183, "title": "উ্যগো দ্যুমিনিল-কোপাঁ", "url": "https://bn.wikipedia.org/wiki?curid=1156183", "content": "উ্যগো দ্যুমিনিল-কোপাঁ (ফরাসি: Hugo Duminil-Copin, জন্ম ২৬শে আগস্ট ১৯৮৫) একজন ফরাসি গণিতবিদ যিনি সম্ভাবনা তত্ত্বের একজন বিশেষজ্ঞ। তিনি ২০২২ সালে গণিতশাস্ত্রের সর্বোচ্চ সম্মান ফিল্ডস পদক লাভ করেন। পরিসংখ্যানিক পদার্থবিজ্ঞান ক্ষেত্রে দশান্তর (phase transition) বিষয়ক দীর্ঘস্থায়ী কিছু সমস্যা, বিশেষ করে তৃতীয় ও চতুর্থ মাত্রার কিছু সমস্যা সমাধান করার জন্য তাঁকে এই পুরস্কার প্রদান করা হয়। দ্যুমিনিল-কোপাঁর শিক্ষক ভাঁদ্যলাঁ ভের্নের (Wendelin Werner), যিনি নিজে ২০০৬ সালে ফিল্ডস পদক লাভ করেন, বলেন যে \"দ্যুমিনিল-কোপাঁ অনুস্রবণ তত্ত্ব ক্ষেত্রটির সাধারণীকরণ সম্পন্ন করেছেন, ফলে সবকিছু অনেক সহজ ও জঞ্জালমুক্ত হয়ে গেছে ও ফলাফলগুলি শক্তিশালী হয়েছে...এইসব ভৌত ঘটনাবলী অনুধাবনের সমগ্র ব্যাপারটিতে রূপান্তর ঘটেছে।\" তিনি আরও বলেন যে দ্যুমিনিল-কোপাঁ \"মূলত অনুস্রবণ তত্ত্বের প্রায় অর্ধেক উন্মুক্ত প্রশ্ন সমাধান করে ফেলেছেন\"।\n\n\n== তথ্যসূত্র =="}