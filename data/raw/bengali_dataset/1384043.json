{"pageid": 1384043, "title": "ফুটবল ক্লাব ডালাস", "url": "https://bn.wikipedia.org/wiki?curid=1384043", "content": "ফুটবল ক্লাব ডালাস (ইংরেজি: FC Dallas; সাধারণত এফসি ডালাস এবং সংক্ষেপে ডালাস নামে পরিচিত) হচ্ছে ডালাস ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ওয়েস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ১৯৯৫ সালের ৬ই জুন তারিখে ডালাস বার্ন নামে প্রতিষ্ঠিত হয়েছে। ১৯,০৯৭ ধারণক্ষমতাবিশিষ্ট টয়োটা স্টেডিয়ামে হুপস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় নিকো এস্তেভেস এবং সভাপতির দায়িত্ব পালন করছেন ক্লার্ক হান্ট। বর্তমানে মার্কিন মধ্যমাঠের খেলোয়াড় পল আরিওলা এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ডালাস এপর্যন্ত ৪টি শিরোপা জয়লাভ করেছে; যার মধ্যে  একটি সাপোর্টার্স শিল্ড এবং দুইটি ইউএস ওপেন কাপ শিরোপা রয়েছে।  ম্যাট হেজেস, জেসন ক্রেইস, ববি রাইন, কেনি কুপার জুনিয়র এবং হেসুস ফেরেইরার মতো খেলোয়াড়গণ ডালাসের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৬ মৌসুমে ডালাস প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ১৯৯৬ সালের সালের ১৪ই এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে ডেভ ডিরের অধীনে ডালাস সান হোসে ক্ল্যাশের বিরুদ্ধে ১–০ গোলের ব্যবধানে জয়লাভ করেছিল। ১৯৯৬ মেজর লিগ সকারে ডালাস ১২টি জয় এবং ৫টি ড্রয়ে সর্বমোট ৪১ পয়েন্ট অর্জন করে সামগ্রিক পয়েন্ট তালিকায় ৪র্থ স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে ফুটবল ক্লাব ডালাস (ইংরেজি)"}