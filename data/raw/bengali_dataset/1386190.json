{"pageid": 1386190, "title": "কলম্বাস ক্রু", "url": "https://bn.wikipedia.org/wiki?curid=1386190", "content": "কলম্বাস ক্রু (ইংরেজি: Columbus Crew) হচ্ছে কলম্বাস ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ১৯৯৪ সালের ১৫ই জুন তারিখে প্রতিষ্ঠিত হয়েছে। ২০,৩৭১ ধারণক্ষমতাবিশিষ্ট লোয়ার.কম ফিল্ডে দ্য ক্রু নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ফরাসি সাবেক ফুটবল খেলোয়াড় উইলফ্রিদ নঁসি এবং সভাপতির দায়িত্ব পালন করছেন টিম বেজবেচেঙ্কো। বর্তমানে মার্কিন মধ্যমাঠের খেলোয়াড় ডার্লিংটন নাগবে এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, কলম্বাস ক্রু এপর্যন্ত ৬টি শিরোপা জয়লাভ করেছে; যার মধ্যে দুইটি এমএলএস কাপ, তিনটি সাপোর্টার্স শিল্ড এবং একটি ইউএস ওপেন কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ১টি শিরোপা জয়লাভ করেছে। চ্যাড মার্শাল, মাইক ক্লার্ক, এডি গ্যাভেন, ব্রায়ান ম্যাকব্রাইড এবং জেফ ক্যানিংহ্যামের মতো খেলোয়াড়গণ কলম্বাস ক্রুর জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৬ মৌসুমে কলম্বাস ক্রু প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ১৯৯৬ সালের সালের ১৩ই এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে তিমো লিয়েতোভস্কির অধীনে কলম্বাস ক্রু ডিসি ইউনাইটেডের বিরুদ্ধে ৪–০ গোলের ব্যবধানে জয়লাভ করেছিল। ১৯৯৬ মেজর লিগ সকারে কলম্বাস ক্রু ১৫টি জয়ে সর্বমোট ৩৭ পয়েন্ট অর্জন করে সামগ্রিক পয়েন্ট তালিকায় ৮ম স্থান অর্জন করেছিল, যেখানে ব্রায়ান ম্যাকব্রাইড ১৯টি গোল করে লিগে কলম্বাস ক্রুর হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে কলম্বাস ক্রু (ইংরেজি)"}