{"pageid": 1425225, "title": "দিয়া বীলতা", "url": "https://bn.wikipedia.org/wiki?curid=1425225", "content": "দিয়া বীলতা হলেন একজন মরিশিয়ান-ভারতীয় মডেল এবং সৌন্দর্য প্রতিযোগিতার শিরোপাধারী যিনি মিস মরিশাস ২০১২-এর মুকুট পেয়েছিলেন। বীলতা ১৯৮৮ সালের ৮ই আগস্ট মরিশাসের কোয়াত্রে বোর্নস-এ জন্মগ্রহণ করেন। দিয়া বীলতা পড়াশুনো করেছেন বাইচু মধু সরকারি স্কুলে এবং তারপর মরিশাস বিশ্ববিদ্যালয় থেকে তিনি মানবসম্পদ ব্যবস্থাপনায় স্নাতক ডিগ্রি সম্পন্ন করেন। মডেলিংয়ে তাঁর সাফল্য অর্জনের সময় তিনি একইসাথে তাঁর স্নাতক পড়া চালিয়ে গেছেন।\nবীলতা থাইল্যান্ডে অনুষ্ঠিত মিস ট্যুরিজম ওয়ার্ল্ড ২০১২ সুন্দরী প্রতিযোগিতায় মরিশাসের প্রতিনিধিত্বকারী প্রথম ছিলেন। মিস মরিশাস ২০১২ উপাধি পাবার পর, তিনি মরিশাস পুলিশ বিভাগ এবং পাবলিক অবকাঠামো মন্ত্রণালয় জাতীয় উন্নয়ন ইউনিট, ল্যাণ্ড ট্রান্সপোর্ট এবং শিপিং ন্যাশনাল ডেভেলপমেন্ট ইউনিট দ্বারা সড়ক নিরাপত্তার জন্য রাষ্ট্রদূত ও জাতীয় কণ্ঠস্বর হয়েছিলেন। তিনি এইচআইভি / এইডসের বিস্তারের বিরুদ্ধে লড়াইয়ে একটি এনজিও -তেও অবদান রাখেন।\n\n\n== প্রারম্ভিক জীবন এবং কর্মজীবন ==\nদিয়া বীলতা ১৯৮৮ সালের ৮ই আগস্ট মরিশাসের কোয়াত্রে বোর্নস-এ জন্মগ্রহণ করেন। তিনি তাঁর প্রাথমিক শিক্ষার জন্য বাইচু মধু সরকারী স্কুলে যোগদান করেন। তারপর তিনি বিউ-বাসিনের কলেজ বন এট পারপেটুয়েল সেকোর্স থেকে মাধ্যমিক শিক্ষা সমাপ্ত করেন। দিয়া বীলতা ২০১১ সালে ইউনিভার্সিটি অফ মরিশাস (ইউওএম) থেকে হিউম্যান রিসোর্স ম্যানেজমেন্টে স্নাতক ডিগ্রি পেয়েছিলেন, তিনি একই ক্ষেত্রে তাঁর স্নাতকোত্তর ডিগ্রি অর্জনের ইচ্ছা প্রকাশ করেছিলেন এবং একজন প্রভাষক হতে চান। দিয়া বীলতা ইউওএম-তে গবেষণা সহকারী হিসেবে কর্মরত ছিলেন।\n\n\n== প্রধান প্রতিযোগিতা এবং পুরস্কার ==\n২০১২ সালের ৩০শে জুন, ফিনিক্সের জে অ্যাণ্ড জে, প্রেক্ষাগৃহে অমিক্ষা দিলচাঁদ (মিস মরিশাস ২০১১) দিয়া বীলতাকে মিস মরিশাস ২০১২-এর মুকুট পরিয়ে দেন। ফাইনালের এক সপ্তাহ আগে, তিনি সেরা পোশাকের পুরস্কার জিতেছিলেন। সেটি মিস মরিশাস প্রতিযোগিতার একটি প্রাথমিক ধাপ ছিল। তিনি মিস সাইরেন / বিচ বিউটি পুরস্কারের জন্য রানার আপ হয়েছিলেন।\nবীলতা ২০১২ সাল থেকে সৌন্দর্য প্রতিযোগিতায় অংশগ্রহণ করা শুরু করেন। তিনি ২০১২ সালে মিস মরিশাসের মুকুট পেয়েছিলেন এবং মিস ট্যুরিজম ওয়ার্ল্ড ও মিস ইউনিভার্স ২০১৩-এর জন্য মনোনয়ন পেয়েছিলেন। তিনি মিস ট্যুরিজম ওয়ার্ল্ড ২০১২ -এ অংশ নিয়েছিলেন। ইভেন্টটি ২০১৩ সালে আসন্ন মিস ইউনিভার্স প্রতিযোগিতার মহড়া হিসাবে বিবেচিত হয়েছিল। দিয়া বীলতা ২০১৩ সালের ৯ই নভেম্বর তারিখে ক্রোকাস সিটি হলে অনুষ্ঠিত মিস ইউনিভার্স ২০১৩ -এ অংশগ্রহণ করেছিলেন, আনুষ্ঠানিকভাবে মরিশাসের প্রতিযোগী হিসেবে। এটি অনুষ্ঠিত হয়েছিল রাশিয়ার রাজধানী মস্কোর একটি শহরতলী ক্রাসনোগর্স্ক-এ।\n\n\n== সামাজিক কাজ ==\nবীলতা সামাজিক কাজের প্রতি উৎসাহী, তাঁর নিজের ভাষায়, \"আজ বিশ্বে বিদ্যমান সামাজিক সমস্যাগুলির সমাধান করা সহজ হবে না, তবে আমি এখনও দৃঢ়ভাবে বিশ্বাস করি যে দারিদ্র্য মোকাবেলা করা, সঠিক শিক্ষা প্রদান এবং সঠিক মূল্যবোধ স্থাপন করা শুরু হিসেবে ভাল হবে।”\n\n\n== তথ্যসূত্র ==\n\nটেমপ্লেট:Miss Universe 2013 delegates"}