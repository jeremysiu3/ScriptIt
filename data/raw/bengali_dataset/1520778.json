{"pageid": 1520778, "title": "মেরি স্টডার্ড", "url": "https://bn.wikipedia.org/wiki?curid=1520778", "content": "মেরি স্টডার্ড (১৮৫২ - ১০ জুন ১৯০১) ছিলেন একজন স্কটিশ বংশোদ্ভূত শিল্পী যিনি অস্ট্রেলিয়ায় বিশ বছর কাটিয়েছিলেন। এবং তিনি তার স্থির চিত্রকর্ম, ক্ষুদ্রাকৃতি এবং পূর্ণ আকারের প্রতিকৃতির কাজের জন্য বেশ পরিচিত ছিলেন, যার মধ্যে স্যার হেনরি পার্কসের দুইটি চিত্রও অন্তর্ভুক্ত ছিল। \n\n\n== কর্মজীবন ==\n\nস্টডার্ড ছিলেন প্রতিকৃতি চিত্রশিল্পী এবং আলোকচিত্রী, পিটার ডিভাইন এবং ক্যাথেরিন নে রে-এর কন্যা। তিনি এবং তার দুই বোন তাদের বাবার কাছ থেকে ছবি আঁকা শেখেন। ১৮৭৫ সালে তিনি ফ্রেডেরিক ওহাব স্টডার্ডকে বিয়ে করেন এবং এই দম্পতি কৃষিকাজ শুরু করার জন্য নিউজিল্যান্ডে চলে যান। \n১৮৮০ সালের দিকে অস্ট্রেলিয়ার সিডনিতে চলে আসার পর, স্টডার্ড নিউ সাউথ ওয়েলসের আর্ট সোসাইটিতে যোগদান করেন এবং তাদের আয়োজিত বার্ষিক প্রদর্শনীতে তার শিল্পকর্মগুলো অন্তর্ভুক্ত করতে শুরু করেন। ১৮৮১ সালে তিনি জন স্যান্ডসের ক্রিসমাস কার্ড ডিজাইনের প্রতিযোগিতায় জয় লাভ করেন এবং সেই নকশা এবং অন্যান্য শিল্পকর্ম ১৮৮৩ সালের প্রদর্শনীতে প্রদর্শিত হয়েছিল। \nতার কাজ ন্যাশনাল পোর্ট্রেট গ্যালারি, নিউ সাউথ ওয়েলসের স্টেট লাইব্রেরি  এবং নিউ সাউথ ওয়েলসের আর্ট গ্যালারিতে অন্তর্ভুক্ত রয়েছে।  তার চিত্রকর্ম, \"আর্থ অ্যান্ড ওশান \", ১৮৯৩ সালে ওয়ার্ল্ডস কলম্বিয়ান এক্সপোজিশনে এবং ১৮৯৮ সালে লন্ডনের গ্রাফটন গ্যালারিতে অনুষ্ঠিত অস্ট্রেলিয়ান শিল্প প্রদর্শনীতে প্রদর্শিত হয়েছিল। \n১৯০১ সালে লন্ডনের কেনসিংটনে অ্যাপেন্ডিসাইটিসের অস্ত্রোপচারের পর স্টডার্ড মৃত্যুবরণ করেন। \n\n\n== তথ্যসূত্র =="}