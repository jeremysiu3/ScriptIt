{"pageid": 1523075, "title": "মীনা গণেশ", "url": "https://bn.wikipedia.org/wiki?curid=1523075", "content": "মীনা গণেশ (১৫ জুলাই ১৯৪২ - ১৯ ডিসেম্বর ২০২৪) ছিলেন একজন ভারতীয় নাট্য শিল্পী এবং অভিনেত্রী যিনি মূলত মালায়ালাম ছবিতে অভিনয় করার জন্য পরিচিত।  একজন নাট্য শিল্পী হিসেবে তিনি অনেক পুরস্কার জিতেছেন, যার মধ্যে কেরালা সঙ্গীত নাটক একাডেমি -এর পক্ষ থেকে প্রাপ্ত গুরু পূজা পুরস্কারও রয়েছে।\n\n\n== জীবনী ==\nমীনা গনেশ ১৯৪২ সালে পালাক্কাডের কাল্লেকুলঙ্গারাতে জন্মগ্রহণ করেন। তার মাতার নাম মীনা পাল্লাথ লক্ষ্মী আম্মা এবং পিতার নাম পুল্লানিকাট্টু কেসাভান নায়ার। তাদের তিন কন্যার মধ্যে মীনা ছিলেন দ্বিতীয়। মীনার বাবা একজন তামিল অভিনেতা ছিলেন।  পরে তিনি চুথুভালাথুরের, শোরানুর অঞ্চলস্থিত মৈত্রীনগরে চলে যান। \n১৯ ডিসেম্বর ২০২৪ সালে কেরালার পালাক্কাড় জেলার শোরানুরে ৮২ বছর বয়সে হৃদ্রোগে আক্রান্ত হয়ে মীনা মারা যান \n\n\n=== ব্যক্তিগত জীবন ===\nমীনার স্বামী প্রয়াত এ এন গণেশ ছিলেন একজন নাট্যকার, অভিনেতা এবং পরিচালক।  নাট্য জগতে কাজ করার স্ময় মীনার সাথে তার পরিচয় হয় এবং পরে তারা বিবাহ বন্ধলে আবদ্ধ হন।  তাদের দুটি সন্তান ছিল, যার মধ্যে একজন হলেন আঞ্চলিক টেলিভিশন ধারাবাহিক পরিচালক মনোজ। \n\n\n== কর্মজীবন ==\nমীনা গণেশ উনিশ বছর বয়সে নাট্যমঞ্চের মাধ্যমে অভিনয় জগতে প্রবেশ করেন।   তিনি এসএল পুরম সূর্য সোমা, কায়ামকুলাম কেরালা নাট্যমঞ্চ এবং ত্রিশুর চিন্ময়ী ইত্যাদি কেরালার বিভিন্ন নাট্য সংস্থার নাটকে কাজ করেছেন ।  মীনা বিভিন্ন পেশাদার ও অপেশাদার নাটকে কাজ করেছেন। তিনি নাট্যশিল্পী হিসাবে প্রায়  তিন শতাধিক ভিন্ন ভিন্ন চরিত্রে অভিনয় করেছিলেন।\nমীনা প্রায় দুই শতাধিক চলচ্চিত্র এবং ২৫টি টেলিভিশন ধারাবাহিকেও অভিনয় করেছিলেন।  তিনি অল ইন্ডিয়া রেডিওর কোঝিকোড় এবং ত্রিশুরের বেতার স্টেশন থেকে সম্প্রচারিত অনেক রেডিও নাটকে কণ্ঠ দিয়েছেন। \n১৯৭৬ সালের মণিমুঝাকাম চলচ্চিত্রে একটি ছোট ভূমিকার মাধ্যমে মীনা গণেশ চলচ্চিত্র জগতে প্রবেশ করেন।  ১৯৯১ সালে মুখচিত্রম  চলচ্চিত্রে পথুম্মার ভূমিকায় অভিনয় করার পর তিনি মালায়ালাম চলচ্চিত্র জগতে পরিচিত মুখ হয়ে ওঠেন। \nবিয়ের পর মীনা গণেশ শোরানুরে চলে আসেন এবং সেখানে পূর্ণামী কলামন্দির নামে একটি নাট্য সমিতি প্রতিষ্ঠা করেছিলেন। \n\n\n== চলচ্চিত্র তালিকা ==\n\n\n=== মালায়ালাম ===\n\n\n== পুরস্কার এবং সম্মাননা ==\nতিনি কেরালা সঙ্গীত নাটক একাডেমী থেকে গুরু পূজা পুরস্কার সহ অনেক পুরস্কার জিতেছেন। \n\n\n== তথ্যসূত্র =="}