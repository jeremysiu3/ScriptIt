{"pageid": 1523766, "title": "মীনাক্ষি সারগোগি", "url": "https://bn.wikipedia.org/wiki?curid=1523766", "content": "মীনাক্ষী সারগোগি ছিলেন একজন ভারতীয় শিল্পপতি। তিনি বলরামপুর চিনি মিলসের প্রাক্তন ব্যবস্থাপনা পরিচালক এবং পরে অ-নির্বাহী পরিচালক পদাধিকারী হয়েছিলেন। লোকসানে চলা চিনি ব্যবসাকে একটি লাভজনক বহুমুখী শিল্প প্রতিষ্ঠানে পুনরুজ্জীবিত করার কৃতিত্ব তাঁকে দেওয়া হয়। ভারতীয় চিনি শিল্পে অবদানের জন্য তিনি ১৯৯২ সালে ভারত সরকার কর্তৃক চতুর্থ সর্বোচ্চ বেসামরিক পুরস্কার পদ্মশ্রী লাভ করেন।\n\n\n== জীবনী ==\n১৯৪৪ সালে, ভারতের সবচেয়ে জনবহুল রাজ্য উত্তর প্রদেশের এলাহাবাদে মীনাক্ষি জন্মগ্রহণ করেন। তিনি নৈনিতালের সেন্ট মেরি'স কনভেন্ট হাই স্কুলে প্রাথমিক শিক্ষা লাভ করেন এবং কানপুরে ফিরে এসে তিনি স্নাতকোত্তর পড়াশোনা সম্পন্ন করেন। জানা গেছে যে তিনি ব্যবসার মূল বিষয়গুলি শিখেছিলেন, উর্ধ্বতন পরিচালন গোষ্ঠী ভেঙে দিয়েছিলেন এবং প্রথম পূর্ণ বছরে ব্যবসাকে ঘুরে দাঁড় করিয়ে ₹৪৪ লক্ষ (৪.৪ মিলিয়ন) লাভের মুখ দেখেছিলেন।\nমীনাক্ষী তাঁর স্বামীর সাথে ২২ বছর ধরে কোম্পানির ব্যবস্থাপনা পরিচালকের দায়িত্ব পালন করেছেন। এরপর, ২০১৫ সালের জুন মাসে তিনি একজন অ-নির্বাহী পরিচালকের পদে আসার জন্য সক্রিয় কর্মজীবন থেকে পদত্যাগ করেন। এই সময়কালে, বলরামপুর চিনিকল একক ইউনিট ব্যবসা থেকে বহুমুখী কারখানা শিল্পে উন্নীত হয়। তিনি ১৯৯০ সালে বাভনান চিনিকল, ১৯৯৮ সালে তুলসীপুর চিনিকল, ২০০৫ সালে ধামপুর চিনিকলের রাউজাগাঁও কারখানা এবং ২০০৭ সালে ইন্দো গাল্ফ চিনিকল কিনে ব্যবসাকে বহুমুখী শিল্পে উন্নীত করেন। তিনি ব্যবসায় আরও বৈচিত্র্য এনে ইথানল এবং বিদ্যুৎ এর মতো শিল্পে বিনিয়োগ করেন।\n\n\n== আরও দেখুন ==\nচিনির ইতিহাস\n \n\n\n== তথ্যসূত্র =="}