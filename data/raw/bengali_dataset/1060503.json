{"pageid": 1060503, "title": "নোরা ইলি", "url": "https://bn.wikipedia.org/wiki?curid=1060503", "content": "নোরা ইল্লি (3 এপ্রিল 1984 - 23 মার্চ 2020) ইসলাম ধর্মে দীক্ষিত একজন সুইস নাগরিক এবং ইসলাম প্রচারিকা । তিনি ইসলামিক সেন্ট্রাল কাউন্সিল অফ সুইজারল্যান্ড এর (আইসিসিএস) সভাপতি ছিলেন। তিনি বেশ কয়েকটি টিভি টক শোতে অংশ নিয়ে তার বিচারিক এবং রাজনৈতিক মত ব্যক্ত করে উত্তপ্ত আলোচনার কারণ হয়েছিলেন।\n\n\n== প্রারম্ভিক জীবন ==\nতিনি জুরিখের ক্যান্টন উস্টারে ৩ এপ্রিল ১৯৮৪ এ নোরা গোগেল হিসাবে জন্মগ্রহণ করেন। তার বাবা ছিলেন জার্মান বংশোদ্ভূত বিখ্যাত চিকিৎসাবিদ এবং তাঁর মা ছিলেন একজন সুইস সমাজকর্মী। অল্প বছর পর তার বাবা-মা এর বিবাহ বিচ্ছেদ হয়। ইলি স্বেচ্ছায় রোমান ক্যাথলিক মত এ বাপ্তিস্ম  নেন ।\n\n\n== ইসলাম গ্রহণ ও দায়িত্ব পালন ==\nকৈশোরে  তিনি স্বতন্ত্র স্বাধীনতা প্রতিষ্ঠা বিরোধী অবস্থান নেন এবং ১৮ বছর বয়সে, এলি ইসলাম ধর্মে দীক্ষা নেন।  দুবাই ভ্রমণ করেন এবং সেখানে আযান শুনে ইসলামে ধর্মান্তরিত হবার সিদ্ধান্ত নেন। সুইজারল্যান্ডে ফিরে এসে তিনি ইসলাম গ্রহণ করেন । দুই সপ্তাহ পরে তার স্বামী কাসিম ইল্লি (তিনি তখন তার প্রেমিক ছিলেন) ইসলামে দীক্ষিত হন। দু'জনই সক্রিয় সদস্য ছিলেন ইসলামিক সেন্ট্রাল কাউন্সিল অফ সুইজারল্যান্ড (আইসিসিএস) এর৷।\n২০ বৎসর বছর বয়সে নোরা ইলি প্রকাশ্যে নিকাব (মুখের ওড়না) পরেন । তিনি জুরিখ বিশ্ববিদ্যালয় থেকে ধর্মতত্ত্ব বিষয়ে পিএইচডি প্রাপ্ত না হওয়া পর্যন্ত তিনি তার নিজের বাড়িতে পড়াশোনা চালিয়ে যান। ইসলামী সেন্ট্রাল কাউন্সিল অফ সুইজারল্যান্ডের (আইসিসিএস) মহিলা বিষয়ক বিভাগের দায়িত্ব নেন। ইসলাম এ দীক্ষিত হবার পর তিনি একজন ইসলাম প্রচারিকা হয়ে ওঠেন।\n২০১৬ সালের নভেম্বরে অ্যান উইলের টিভি টক শোতে ইলি বলেন, \"আমি মুসলমানদের বিরুদ্ধে কুসংস্কারাচ্ছন্ন ছিলাম; আর আমি ভাবতাম যে মুসলিম মহিলারা সকলেই নিপীড়িত, তবে আমি আবিষ্কার করেছি যে ইসলাম নারীদের মণিমুক্তো মনে করে।\"\nতিনি আরও যোগ করেন যে \"তিনি এই সিদ্ধান্তে পৌঁছেছেন যে, কিছু সমস্যা এবং ভুল বিশ্বাস রয়েছে যা বিভিন্ন পরম্পরা ও সংস্কৃতি থেকে আগত৷ সেসবের জন্য  ইসলামকে দায়ী করা হয় তবে ইসলামের সাথে সেগুলোর কোন যোগসূত্র নেই৷\"  ইলি নিশ্চিত করেন যে ইসলামের কারণে, তিনি একজন মহিলা হিসাবে আত্মপ্রকাশ করেছেন এবং একজন মুসলিম মহিলা হওয়ার কারণে তাকে কখনও পণ্য হিসাবে বিবেচিত হতে হয়নি। তিনি মুখের ওড়না পরতে শুরুর আগে দেখেছেন, পুরুষরা তাকে পণ্য হিসাবে ভাবত এবং তারা কেবল তার দেহের প্রতি আকৃষ্ট হত।\nইলি জার্মান এবং সুইস মিডিয়ার বেশ কয়েকটি টিভি শো আয়োজনে অংশ নিয়ে নিজ বিচারধারার পক্ষে বিচারিক ও রাজনৈতিক মতামত তুলে ধরেন। ২০১৬ সালের নভেম্বরে, অ্যান উইলের সর্বাধিক পরিচিত টিভি শোতে তার উপস্থিতি মৌলবাদি মতকে উপস্থাপন করা উচিত কিনা তা নিয়ে প্রচুর বিতর্ক ও হৈচৈ পড়ে যায়। ইলির কয়েকটি উদ্ধৃতি সাক্ষাৎকারের সময় দেখানো হয় এবং তাকে উগ্র দৃষ্টিভঙ্গির প্রচারক হিসাবে ব্যাখ্যা করা হয়। সেই আলোচনার ফলস্বরূপ তার বিরুদ্ধে বেশ কয়েকটি মামলা দায়ের করা হয়, তবে হামবুর্গ পাবলিক প্রসিকিউটর অফিস ফেব্রুয়ারী, ২০১৭ সালে সমস্ত প্রাথমিক তদন্ত স্থগিত করে।\nসুইজারল্যান্ডে ও এর বাহিরে প্রকাশ্যে নিকাব পরিহিত হয়ে বিভিন্ন টিভি শোতে ইলির উপস্থিতি প্রচণ্ড হৈচৈ ফেলে দেয়৷ মুখে নিকাবের কারণে তিনি প্রতিদিনই হয়রানি ও অপমানিত হন। ইলি পুরুষের বহুবিবাহের পক্ষে ছিলেন , কিন্তু মহিলাদের বহুবিবাহকে প্রত্যাখ্যান করেছেন।\n\n\n== দাম্পত্য জীবন ==\nতিনি কম্পিউটার বিজ্ঞানী কাসিম ইল্লি এর সাথে বিবাহবন্ধনে আবদ্ধ হন , যিনি সুইজারল্যান্ডের ইসলামিক সেন্ট্রাল কাউন্সিলের হয়েও কাজ করেন। তাদের ছয়টি সন্তান রয়েছে।\n\n\n== মৃত্যু ==\nদীর্ঘদিন স্তন ক্যান্সারে ভুগবার পর নোরা ইলি ২৩ শে মার্চ ২০২০ সনে বার্নের একটি হাসপাতালে ৩৫ বছর বয়সে মারা যান৷\n\n\n== তথ্যসূত্র ==\n\n\n== বহিঃসংযোগ ==\nটুইটারে নোরা ইলি\nইন্টারনেট মুভি ডেটাবেজে নোরা ইলি (ইংরেজি)"}