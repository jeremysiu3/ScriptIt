{"pageid": 1158664, "title": "পিকচার হাউস, স্টাফোর্ড", "url": "https://bn.wikipedia.org/wiki?curid=1158664", "content": "দ্য পিকচার হাউস স্টাফোর্ড, স্টাফোর্ডশায়ার, ইংল্যান্ডের একটি পাব এবং ভূতপূর্ব চলচ্চিত্র প্রেক্ষাগৃহ। এটি ১৯১৩ সালে নির্মিত হয়েছিল এবং এটি একটি গ্রেড II তালিকাভুক্ত ভবন; তালিকায় ভবন সম্পর্কে বর্ণনা করা হয়েছে \"প্রাথমিক সিনেমা প্রেক্ষাগৃহের অভ্যন্তরীণ বৈশিষ্ট্য ধরে রাখার একটি ভাল উদাহরণ।\"\n\n\n== বর্ণনা ==\nইটের তৈরী ভবনটির সম্মুখে স্টুকো আছে, যেখানে একটি কেন্দ্রে অবস্থিত গ্যাবল এবং টিউডর শৈলীতে কাঠের ফ্রেমিং প্রয়োগ করা হয়েছে। ভবনটির প্রথম নির্মিত টিকেটঘর এখনো অপরিবর্তিতরূপে বিদ্যমান। মূল অডিটোরিয়ামে সাতটি প্বার্স বেলকনি আছে। অডিটোরিয়ামের ছাদ একটি পিপা'র অভ্যন্তরের মত নির্মিত।\n\n\n== ইতিহাস ==\nভবনটি ১৯১৩ সালে গুডালস পিকচারের জন্য নির্মিত হয়েছিল। ক্যাম্পবেল এবং ফেয়ারহার্স্ট এটির স্থপতি ছিলেন। ১৯১৪ সালের ২৩ ফেব্রুয়ারি এখানে দ্য হাউস অফ টেম্পারলি  প্রদর্শিত হয়, যা ছিল এই প্রেক্ষাগৃহের প্রথম প্রদর্শিত চলচ্চিত্র। ১৯১৭ সালে সিনেম দেখানোর জন্য যন্ত্রাংশ স্থাপন করা হয়। পরে সবাক চলচ্চিত্রের জন্য নতুন করে সাজানো হয়। ১৯৩০ সালে প্রদর্শিত দ্য লাস্ট অফ মিসেস চেইনি  এখানে প্রদর্শিত প্রথম সবাক চলচ্চিত্র।\n১৯৩০ সালে এভারস্টন পরিবার প্রেক্ষাগৃহটি কিনেছিল। ১৯৯৫ সালের মার্চে এটি বন্ধ না হওয়া পর্যন্ত পরিবারটি  ভবনটির যাবতীয় পরিচালনা করেছে। পেশাদার পাব পরিচালনা কোম্পানি অয়েদারস্পুন্স ভবনটির মালিকানা কিনে নেয় এবং ১৯৯৭ সালে 'পিকচার হাউজ' নাম বহাল রেখে তারা এখানে একটি পাব চালু করে।\n\n\n== তথ্যসূত্র =="}