{"pageid": 1417040, "title": "শচীন খেড়েকর", "url": "https://bn.wikipedia.org/wiki?curid=1417040", "content": "শচীন খেড়েকর (জন্ম: ১৪ মে ১৯৬৫) একজন ভারতীয় অভিনেতা এবং পরিচালক যিনি হিন্দি, মারাঠি, তেলুগু, তামিল, মালয়ালম এবং গুজরাতি ভাষার চলচ্চিত্রে কাজের জন্য পরিচিত। তার সুপরিচিত চলচ্চিত্রের মধ্যে রয়েছে কাকস্পর্শ, অস্তিত্ব এবং শ্যাম বেনেগলের নেতাজি সুভাষ চন্দ্র বোস: দ্য ফরগোটেন হিরো যেটিতে তিনি সুভাষ চন্দ্র বসু চরিত্রে অভিনয় করেছিলেন। উল্লেখযোগ্য টিভি সিরিজের মধ্যে রয়েছে সাইলাব ইমতিহান এবং সম্বিধান যেখানে তিনি বি. আর. আম্বেদকর চরিত্রে অভিনয় করেছিলেন।\n\n\n== প্রারম্ভিক জীবন ==\nখেড়েকর ১৪ মে ১৯৬৫ সালে জন্মগ্রহণ করেন এবং মুম্বইয়ের ভিলে পার্লে একটি মারাঠি পরিবারে বেড়ে ওঠেন। তিনি ৫ বছর বয়সে তার পিতাকে হারান। তিনি ১৯ ডিসেম্বর ১৯৯৩ সালে জলপা খেড়েকরকে বিয়ে করেন। এই দম্পতির দুইজন ছেলে সন্তান রয়েছে।\n\n\n== কর্মজীবন ==\nখেড়েকর চলচ্চিত্রে অভিনয় করার আগে একজন থিয়েটার শিল্পী হিসেবে কর্মজীবন শুরু করেছিলেন। ১৯৮৫ সালে তিনি নাটকে অভিনয় শুরু করেন। তার প্রথম নাটক ছিল বিধিলিখিত। তিনি ২০০০ সালে শ্যাম রঙ নামে একটি নাটকেও অভিনয় করেছেন। ১৯৯৫ সালে ইমতিহান অনুষ্ঠানের মাধ্যমে তিনি হিন্দি টেলিভিশনে প্রবেশ করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শচীন খেড়েকর (ইংরেজি)"}