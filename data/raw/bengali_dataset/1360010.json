{"pageid": 1360010, "title": "কম প্লাস্টিকের জলের বোতল", "url": "https://bn.wikipedia.org/wiki?curid=1360010", "content": "কম প্লাস্টিকের জলের বোতল হলো এমন একটি জল ধারক বোতল যেটি একটি সাধারণ জলের বোতলের তুলনায় কম প্লাস্টিক ব্যবহার করে তৈরি, যা একই পরিমাণ জল ধারণ করতে পারে এবং পাতলা প্লাস্টিক দিয়ে তৈরি। এরকম কিছু বোতলে নিয়মিত বিভিন্ন কোম্পানির তৈরি পানির বোতলের তুলনায় অর্ধেকেরও কম প্লাস্টিক দিয়ে তৈরি করা হয়ে থাকে।\nকম প্লাস্টিক দিয়ে তৈরি প্লাস্টিকের পানির বোতলের উৎপাদন গত কয়েক বছরে বেড়েছে। এর প্রধান কারণ কম প্লাস্টিকের বোতল তৈরি করা নিয়মিত বোতল উৎপাদনের চেয়ে বেশি সহজ, উৎপাদন সাশ্রয়ী এবং পরিবেশের জন্য কম ক্ষতিকর। বিপুল সংখ্যক জল ব্যবসা প্রতিষ্ঠানগুলি বা কোম্পানিগুলি এখন তাদের ১৬.৯ আউঞ্জের বোতলগুলির জন্য কম প্লাস্টিকের নকশা ব্যবহার করে থাকে।\n\n\n== পুনর্ব্যবহার ==\nকোম্পানিগুলি পুনর্ব্যবহারকেও বিবেচনায় নিয়েছে। পূর্বে যখন পানির বোতল ২৪টি প্যাকে কেনা হতো, তখন বোতলগুলোর চারপাশে একটি প্লাস্টিকের মোড়ক থাকতো এবং একটি কার্ডবোর্ডের ভিতও যু্ক্ত থাকতো। এই প্যাকেজিংটি পুনর্ব্যবহারযোগ্য ছিল না, তবে এখন কিছু জল কোম্পানি প্যাকেজিংটিকে সম্পূর্ণরূপে পুনর্ব্যবহারযোগ্য করে তুলেছে এবং কার্ডবোর্ডের ভিত্তিটিও বাদ দিয়েছে। পিচবোর্ড ভিত নির্মূল করায় বার্ষিক ২০ মিলিয়ন পাউন্ডের উপাদান সংরক্ষিত হয়। বোতলগুলিতে প্লাস্টিকের হ্রাস ৭৫ মিলিয়ন পাউন্ড অর্থের প্লাস্টিক সংরক্ষণ করে।\nপাতলা প্লাস্টিকের বোতল পুনর্ব্যবহারযোগ্য করা কঠিন। ইউরোপে পিইটি বোতল পুনর্ব্যবহার করার গড় ফলন ২০১১ থেকে ২০১৭ সালের মধ্যবর্তীকালে ৭৩% থেকে ৬৩% এ নেমে এসেছে। পুনর্ব্যবহার প্রক্রিয়া চলাকালীনে কম প্লাস্টিকের বোতলগুলিকে পুনর্ব্যবহারযোগ্য স্তূপগুলিতে উচ্চ আর্দ্রতার জন্য এবং পাতলা প্লাস্টিকের স্তর তৈরি করার জন্য দায়ী করা হয়।\n\n\n== প্লাস্টিকের পরিবর্তে অন্য কিছু প্রতিস্থাপন ==\nজল পরিবহনের জন্য সস্তা ও অ-প্লাস্টিকের পাত্র তৈরিতে অনেক বাণিজ্যিক প্রচেষ্টা চলছে। ২০০৯ সালে ইকোলজিক ব্র্যান্ডস ইনকর্পোরেটেড একটি জলের বোতল প্রকাশ করেছিল যা বাঁশ বা খেজুর পাতার মতো পুনর্ব্যবহারযোগ্য, টেকসই শীট স্টকের সংমিশ্রণ ব্যবহার করে তৈরি করা হয়েছিল। নকশাটি ২০০৯ সালের জন্য ইনোভিকের নেক্সট বিগ থিং অ্যাওয়ার্ডে অন্তর্ভুক্ত হয়েছিল। সংস্থাটি তখন থেকে একটি কাগজের জগ তৈরি করেছে যা দুধ এবং ডিটারজেন্টের মতো তরলগুলির জন্য পুনর্ব্যবহারযোগ্য প্লাস্টিকের ধারক হিসাবে ব্যবহার করা যেতে পারে।\n\n\n== আরও দেখুন ==\nভোজ্য জলের বোতল\n\n\n== তথ্যসূত্র ==\n\nটেমপ্লেট:মোড়কীকরণ"}