{"pageid": 1100125, "title": "সিক", "url": "https://bn.wikipedia.org/wiki?curid=1100125", "content": "সিক (আরবি: السيق, প্রতিবর্ণ আল-সিক্ব, প্রতিলিপিকরণ আস-সিক্ব, আক্ষরিক অর্থ 'খাদ') হল দক্ষিণ জর্ডানে অবস্থিত প্রাচীন নাবাতীয় শহর পেত্রার প্রধান প্রবেশ মুখ। সিকিত নামেও পরিচিত এই খাদটি আবছা, সরু ঘাট (কিছু জায়গায় প্রশস্ততার দিক দিয়ে ৩ মিটার (১০ ফুট) এর বেশি নয়) এবং এই পথ আনুমানিক ১.২ কিলোমিটার (৩⁄৪ মাইল) ভেতর পর্যন্ত গিয়ে পেত্রার সবচেয়ে বিস্তৃত ধ্বংসাবশেষ আল খাজনেহতে গিয়ে থামে। সিকের বাইরের দিকে যাওয়ার সময় একটি প্রশস্ত উপত্যকা পড়ে যা বাব আস-সিক (সিকের প্রবেশদ্বার) নামে পরিচিত।\n\n\n== বর্ণনা ==\n\nযুক্তরাষ্ট্রের দক্ষিণ-পশ্চিমের জল দ্বারা আকৃতিপ্রাপ্ত আন্টেলোপে গিরিখাতের বিপরীতে সিক একটি প্রাকৃতিক ভূতাত্ত্বিক ফল্ট যা টেকটোনিক শক্তি দ্বারা দুই ভাগে বিভক্ত হয়ে গেছে, একমাত্র এর পরে এটি জল দ্বারা স্পর্শে আকৃতি বদলেছে। সিককে ঘেরা যে দেয়ালগুলো মাঝখানে দাঁড়িয়ে আছে সেগুলো উচ্চতায় ৯১–১৮২ মিটার (২৯৯–৫৯৭ ফুট)।\nসিকের প্রবেশপথে একটি বড় বাঁধ রয়েছে যা ১৯৬৩ ও আবার ১৯৯১ সালে পুনর্নির্মাণ করা হয়, এর নকশার মুখ সিকে রাখা হয় যাতে এটি পানি ওয়াদি মুসায় নিতে পারে। এই বাঁধটি মূলত খ্রিস্টপূর্ব প্রথম শতাব্দীতে নাবাতীয়দের তৈরি বাঁধের পুনর্নির্মাণ যা দিয়ে তারা ওয়াদি মুসা শতক ধরে নিয়ন্ত্রণ করত। এর প্রবেশপথে একটি মনোরম খিলান রয়েছে যার মধ্যে টিকে আছে খিলানের মাত্র দুটি প্রস্তর এবং কিছু কাটা পাথর। ১৮৯৬ সালের ভূমিকম্পে খিলনটি ধ্বসে পড়ে, কিন্তু এর গঠন সম্পর্কে ম্যাথু বোলবি ও ডেভিড রবার্টসদের লিথোগ্রাফ থেকে জানা যায়।\nবড় বড় কাফেলাগুলো পেত্রায় প্রবেশ করতে সিক ব্যবহার করত। গিরিখাতের দুটি দেওয়ালেই বেটিলাস যুক্ত খোদাইকৃত চিত্র দেখা যায় যা নির্দেশ করে এই সিক নাবাতীয়দের কাছে পবিত্র ছিলো। ১৯৯৮ সালে এই গিরিখাতের পথের ছয় ফুট নিচে খনন করে কিছু মূর্তি পাওয়া যায়। মূর্তির বাইরের অংশ ব্যাপকভাবে ক্ষয়প্রাপ্ত হলেও এই মূর্তিগুলো থেকে দুজন বণিক এই দুটি উটকে চিহ্নিত করা গেছে। সেগুলোর আকৃতি জীবিতদের সাধারণ আকৃতির প্রায় দ্বিগুন।\nসিকে কিছু ভূগর্ভস্থ চেম্বার রয়েছে যেগুলো ব্যবহারের উদ্দেশ্য এখনো স্পষ্ট করা যায়নি। এটা হতে পারে যে এগুলো কবর যেগুলো খালি পড়ে আছে, এবং প্রত্নতাত্ত্বিকদের জন্য বিশ্বাস করা কঠিন যে এগুলো বাসস্থান ছিল। সংখ্যাগরিষ্ঠ মত হচ্ছে যে এগুলো পেত্রার প্রধান প্রবেশদ্বার রক্ষাকারীদের দূর্গ ছিল।\n\n\n== ত্রিমাত্রিক নথিভুক্তকরণ ==\nইউনেস্কো সিক স্থিতিশীলতা প্রকল্পের অধীনে জামানি প্রজেক্ট ২০১১-২০১৪ সালে স্থানিকভাবে সিক ও পেত্রা প্রত্নতাত্ত্বিক পার্কের অধিকাংশ স্থান নথিভুক্ত করেছে। অলাভজনক সংস্থাটি ত্রিমাত্রিক বাস্তব সাংস্কৃতিক ঐতিহ্যের ডিজিটাল নথিভুক্তকরণে দক্ষ, এবং আফ্রিকা ও তার বাইরে ঐতিহ্য সম্পর্কে সচেতনতা ও জ্ঞান বাড়াতে চায়। জামানির উৎপন্ন তথ্য গবেষণা, পুনরুদ্ধার, সংরক্ষণ এবং ভবিষ্যত প্রজন্মের জন্য একটি তথ্যভাণ্ডার হিসাবে ব্যবহার করা হচ্ছে।\n\n\n== আরও দেখুন ==\nজর্ডানে পর্যটন\n\n\n== টীকা ==\n\n\n== তথ্যসূত্র ==\n\n\n== আরো পড়ুন ==\nParr, Peter (২০০৮)। \"Dating the Hydraulic Installations in the Siq at Petra\"। Palestine Exploration Quarterly। 140 (2): 81–86। এসটুসিআইডি 162310822। ডিওআই:10.1179/003103208X312836। \n\n\n== বহিঃসংযোগ ==\n উইকিমিডিয়া কমন্সে সিক সম্পর্কিত মিডিয়া দেখুন।"}