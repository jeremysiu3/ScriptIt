{"pageid": 1094506, "title": "দক্ষেশ্বর শিব মন্দির", "url": "https://bn.wikipedia.org/wiki?curid=1094506", "content": "দক্ষেশ্বর শিব মন্দির (হিন্দি: दक्षेश्‍वर महादेव मन्दिर) অথবা দক্ষ মহাদেব মন্দির  ভারতের উত্তরাখণ্ড রাজ্যের হরিদ্বার হতে তিন কিলোমিটার দূরত্বে কনখলে অবস্থিত একটি হিন্দু মন্দির। মন্দিরটি সতীর জনক তথা ব্রহ্মার পুত্র রাজা দক্ষ প্রজাপতির নামে  নামাঙ্কিত করা হয়েছে। সৃষ্টিকর্তা ব্রহ্মার চৌদ্দ প্রজাপতির অন্যতম হলেন দক্ষ প্রজাপতি  এবং তিনি  হিন্দু পুরাণে জীবনের রক্ষক।\nবর্তমান মন্দিরটি রানী ধনকোউর ১৮১০ খ্রিস্টাব্দে নির্মাণ করেছিলেন এবং ১৯৬২ খ্রিস্টাব্দে এর  পুনর্নির্মাণ হয়। অগণিত শৈব ভক্তবৃন্দের সমাগম হয় মহাশিবরাত্রি তিথিতে।\n\n\n== দক্ষের কিংবদন্তি ==\n\nমহাভারতে এবং হিন্দুধর্মের অন্যান্য গ্রন্থে এরূপ উল্লেখ আছে যে, শিবের  স্ত্রী সতীর পিতা দক্ষ যে স্থানে শিবকে আমন্ত্রণ না জানিয়ে যজ্ঞ করেছিলেন এবং সতী অপমানিত বোধ করে যজ্ঞকুণ্ডে নিজেকে আহুতি দেন, সেই স্থানে মন্দিরটি অবস্থিত। শিব এই ঘটনায় রুষ্ট হয়ে নিজের মস্তক হতে জটা উপড়িয়ে পর্বতে আঘাত করেন, বলশালী বীরভদ্রের উদয় হয়। তিনি শিবের নির্দেশে কালবিলম্ব না করে যজ্ঞ স্থলে পৌঁছান। ভয়ঙ্কর যুদ্ধে তিনি দক্ষের শিরশ্ছেদ করে কুণ্ডেই নিক্ষেপ করেন। পরে সকল দেবতা ও মুণিগণের স্তুতিতে শিব সন্তুষ্ট হন এবং দক্ষকে একটি ছাগলের মাথা কেটে দেওয়া হয় এবং দক্ষ জীবিত হন। এরূপ কাহিনী ও বিবরণ বায়ু পুরাণে পাওয়া যায়।\n\n\n== অন্যান্য কাঠামো ==\n\nমূল দক্ষেশ্বর শিব মন্দিরের পাশে আছে  দশমহাবিদ্যা মন্দির। নবরাত্রি উপলক্ষে  মহাবিদ্যাকে নিবেদনের জন্য  দেবীর ভক্তদের বিশেষ সমাগম হয়।  গঙ্গাকে নিবেদন করে এই পরিসরেরই  আরও একটি মন্দিরও রয়েছে। মন্দিরের পাশেই রয়েছে গঙ্গার উপর দক্ষ ঘাট ও নীলেশ্বর শিব মন্দির।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে দক্ষেশ্বর শিব মন্দির সম্পর্কিত মিডিয়া দেখুন।\nReligious Places in Haridwar district\nThe story of Daksha - kankhal  ওয়েব্যাক মেশিনে আর্কাইভকৃত ৯ ডিসেম্বর ২০১৩ তারিখে"}