{"pageid": 1154323, "title": "মায়ের দেওয়া মোটা কাপড় মাথায় তুলে নে রে ভাই", "url": "https://bn.wikipedia.org/wiki?curid=1154323", "content": "মায়ের দেওয়া মোটা কাপড় মাথায় তুলে নে রে ভাই হল রজনীকান্ত সেন কর্তৃক বাংলা ভাষায় রচিত ও সুরারোপিত একটি গান (কান্তগীতি)। এটি একটি কালজয়ী দেশাত্মবোধক গান। \nস্বদেশী আন্দোলন (১৯০৫–১৯১১) চলাকালে তিনি এই গানটি রচনা করে এক অভূতপূর্ব আলোড়নের পরিবেশ সৃষ্টি করেছিলেন। এই গানটি আপামর দেশবাসীকে আজও অনুপ্রেরণা জোগায় তথা দেশপ্রেমে উজ্জীবিত করে।\n\n\n== গানের কথা ==\nমায়ের দেওয়া মোটা কাপড়\nমাথায় তুলে নে রে ভাই;\nদীন-দুঃখিনী মা যে তোদের\nতার বেশী আর সাধ্য নাই।\nঐ মোটা সূতোর সঙ্গে, মায়ের\nঅপার স্নেহ দেখতে পাই;\nআমরা, এমনি পাষাণ, তাই ফেলে ঐ\nপরের দোরে ভিক্ষা চাই।\nঐ দুঃখী মায়ের ঘরে, তোদের\nসবার প্রচুর অন্ন নাই;\nতবু, তাই বেচে কাচ, সাবান মোজা,\nকিনে কল্লি ঘর বোঝাই।\nআয়রে আমরা মায়ের নামে\nএই প্রতিজ্ঞা ক’রব ভাই;\nপরের জিনিস কিনবো না, যদি\nমায়ের ঘরের জিনিস পাই।\n\n\n== তথ্যসূত্র =="}