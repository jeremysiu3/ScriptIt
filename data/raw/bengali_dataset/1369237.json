{"pageid": 1369237, "title": "স্বরাজ দল", "url": "https://bn.wikipedia.org/wiki?curid=1369237", "content": "স্বরাজ দল, কংগ্রেস-খিলাফত স্বরাজ দল নামে প্রতিষ্ঠিত, ব্রিটিশ ভারতের এক রাজনৈতিক দল। ডিসেম্বর ১৯২২-এ গয়াতে ভারতীয় জাতীয় কংগ্রেসের বার্ষিক অধিবেশনের পর ১ জানুয়ারি ১৯২৩-এ স্বরাজ দল প্রতিষ্ঠিত হয়েছিল। এটি ব্রিটিশ রাজ থেকে ভারতীয় জনগণের জন্য বৃহত্তর স্বায়ত্তশাসন ও রাজনৈতিক স্বাধীনতা কামনা করেছিল।\nএটি স্বরাজের ধারণা থেকে উদ্ভূত, যার অর্থ \"স্বাধীনতা\" বা \"স্বশাসন\"। এর দুজন গুরুত্বপূর্ণ নেতা হলেন সভাপতি চিত্তরঞ্জন দাশ ও সচিব মতিলাল নেহেরু। এই দুজন ব্যক্তি এক বিদেশি সরকারকে অবরুদ্ধ করাকে লক্ষ্য করে নির্বাচনের মাধ্যমে বিধান পরিষদে প্রবেশ করতে চেয়েছিলেন। ১৯২৩-এর নির্বাচনে স্বরাজ দলের বহু প্রার্থীদের কেন্দ্রীয় বিধানসভা ও প্রাদেশিক বিধান পরিষদে নির্বাচিত করা হয়েছিল। তাঁরা এই আইনসভাগুলিতে অন্যায় সরকারি নীতির তীব্র বিরোধিতা করেছিলেন।\n১৯০৫-এর বঙ্গভঙ্গের জন্য ১৯২৩-এর নির্বাচনে স্বরাজ দল বাংলা বিধান পরিষদে সবচেয়ে বেশি আসন জিতেছিল। চিত্তরঞ্জন দাশের মৃত্যুর পর দলটি ভেঙে গিয়েছিল।\n\n\n== প্রেক্ষাপট ==\n১৯২২ চৌরী-চৌরা ঘটনায় বিক্ষোভকারী জনতার দ্বারা পুলিশদের হত্যা করা হয়েছিল। এর ফলে মহাত্মা গান্ধী সমস্ত অসামরিক প্রতিরোধ স্থগিত করেছিলেন। চৌরী-চৌরা ঘটনার জন্য গান্ধী নিজেকে দায়ী বলে মনে করেছিলেন, অহিংসাকে দৃঢ়ভাবে জোর না দেওয়ার জন্য নিজেকে নিন্দা করেছিলেন, এবং ভয় করেছিলেন যে সমগ্র অসহযোগ আন্দোলন ব্রিটিশ সেনা ও পুলিশ এবং স্বাধীনতা সংগ্রামীদের মধ্যে হিংসায় পরিণত হবে, যার ফলে লক্ষ লক্ষ সাধারণ ভারতীয়রা আহত হবেন। অসামরিক প্রতিরোধ বন্ধ করার জন্য তিনি আমৃত্যু অনশনে বসেছিলেন, তবে কংগ্রেস ও অন্যান্য জাতীয়তাবাদী দল সমস্ত অসহযোগকে অস্বীকার করেছিল।\nতবে অনেক ভারতীয় মনে করেছিলেন যে এরকম বিচ্ছিন্ন হংসার ঘটনার জন্য সমগ্র অসহযোগ আন্দোলনকে স্থগিত করা উচিত নয় এবং এর অভাবনীয় সাফল্যের জেরে ভারতে ব্রিটিশ শাসনের ভিত ভেঙে যেত। গান্ধীর রাজনৈতিক বিচার ও প্রবৃত্তির প্রতি তাঁদের মোহভঙ্গ হয়েছিল।\n\n\n== আরও দেখুন ==\nভারতে জাতীয়তাবাদী আন্দোলন\n\n\n== তথ্যসূত্র =="}