{"pageid": 1117352, "title": "আবদুস সাত্তার (অধ্যাপক)", "url": "https://bn.wikipedia.org/wiki?curid=1117352", "content": "আবদুস সাত্তার একজন বাংলাদেশী শিক্ষাবিদ। তিনি ঢাকায় অবস্থিত বেসরকারি বিশ্ববিদ্যালয়, দি ইন্টারন্যাশনাল ইউনিভার্সিটি অব স্কলার্সের সাবেক উপাচার্য।\n\n\n== শিক্ষাজীবন ==\nতিনি ঢাকা বিশ্ববিদ্যালয় থেকে গণিতে স্নাতক ও স্নাতকোত্তর ডিগ্রি এবং বেলজিয়ামের ফ্রি ইউনিভার্সিটি অব ব্রাসেলস থেকে পিএইচডি ডিগ্রি অর্জন করেন।\n\n\n== কর্মজীবন ==\nআবদুস সাত্তার ১৯৭৪ সালে শিক্ষকতা জীবন শুরু করেন এবং এরই ধারাবাহিকতায় অধ্যাপক পদে উন্নীত হন। কর্মজীবনে তিনি ব্রিটানিয়া বিশ্ববিদ্যালয়, কুমিল্লার উপাচার্য এবং নর্থ সাউথ বিশ্ববিদ্যালয়ের কোষাধ্যক্ষসহ বিভিন্ন দায়িত্ব পালন করেন।\nতিনি ২০১৯ থেকে ২০২৩ সাল পর্যন্ত ঢাকায় অবস্থিত বেসরকারি বিশ্ববিদ্যালয়, দি ইন্টারন্যাশনাল ইউনিভার্সিটি অব স্কলার্সের উপাচার্য হিসেবে দায়িত্ব পালন করেন।\n\n\n== আরও দেখুন ==\nদি ইন্টারন্যাশনাল ইউনিভার্সিটি অব স্কলার্স\n\n\n== তথ্যসূত্র =="}