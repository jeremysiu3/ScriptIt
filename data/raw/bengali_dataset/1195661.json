{"pageid": 1195661, "title": "বাকির ইজ্জত বেগোভিচ", "url": "https://bn.wikipedia.org/wiki?curid=1195661", "content": "বাকির ইজ্জত বোগোভিচ হলেন একজন বসনীয় রাজনীতিবিদ, যিনি ২০১০ থেকে ২০১৮ সাল পর্যন্ত বসনিয়া ও হার্জেগোভিনার প্রেসিডেন্সির ৬তম বসনীয় সদস্য হিসেবে দায়িত্ব পালন করেছেন। তিনি পার্টি অব ডেমোক্রেটিক অ্যাকশনের বর্তমান সভাপতি এবং এর অধীনে জাতীয় সংসদের একজন সদস্য।  ১৯৫৬ সালে তিনি সারায়েভোতে জন্মগ্রহণ করেন। তিনি বসনিয়া ও হার্জেগোভিনা প্রজাতন্ত্রের প্রথম প্রেসিডেন্ট আলিজা ইজজত বোগোভিচের পুত্র। \nবাকির ১৯৮১ সালে সারাজেভো বিশ্ববিদ্যালয় থেকে স্নাতক হন এবং পরে স্থাপত্য সংস্থাগুলিতে কাজ শুরু করেন। তিনি সারায়েভোর কনস্ট্রাকশন ইনস্টিটিউটের পরিচালক হিসেবে কিছুসময় দায়িত্ব পালন করার পর ২০০০ সালে রাজনীতিতে প্রবেশ করেন এবং ২০০৬ সালের সাধারণ নির্বাচনে জাতীয় সংসদে নির্বাচিত হন। ২০১০ সালের সাধারণ নির্বাচনে তিনি বসনীয় প্রেসিডেন্সির সদস্য নির্বাচিত হন। তিনি ২০১৪ সালের সাধারণ নির্বাচনে চার বছর পর পুনরায় নির্বাচিত হন। প্রেসিডেন্সি সদস্য, পার্টি অফ ডেমোক্রেটিক অ্যাকশন (এসডিএ) উভয়ের সভাপতি হিসাবে তিনি বসনিয়া ও হার্জেগোভিনার জন্যে অনেক সাংবিধানিক সংস্কার আলোচনায় অংশ নিয়েছেন।\nতিনি রাষ্ট্রপতি থাকাকালীন বসনিয়া ও হার্জেগোভিনা ২০১৪ সালের দক্ষিণ-পূর্ব ইউরোপের বন্যা, সেইসাথে বন্যার কয়েক মাস আগে ব্যাপক দাঙ্গার সম্মুখীন হন। ২০১৮ সালের সাধারণ নির্বাচনের পর তিনি জাতীয় সংসদের সদস্য হন। ২০০২ সালের সাধারণ নির্বাচনে তিনি আবারো বসনীয় সদস্য হিসাবে প্রেসিডেন্সির একটি আসনের জন্য প্রতিদ্বন্দ্বিতা করেন। কিন্তু তিনি নির্বাচিত হননি। ১৯৯০ সালে প্রতিষ্ঠার পর থেকে তিনি এসডিএ'র একজন সদস্য। ২০০২ সাল থেকে পার্টির প্রেসিডেন্সির সদস্য এবং ২০১৪ সাল থেকে বাকির দলের সভাপতির দায়িত্ব পালন করছেন।\n\n\n== তথ্যসূত্র =="}