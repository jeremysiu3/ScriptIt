{"pageid": 1016194, "title": "সুমন রেজা", "url": "https://bn.wikipedia.org/wiki?curid=1016194", "content": "সুমন রেজা (জন্ম: ১৫ জুন ১৯৯৫) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব বসুন্ধরা কিংস এবং বাংলাদেশ জাতীয় দলের শেখ রাসেল ক্রীড়া চক্র লিমিটেড হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন কেন্দ্রীয় আক্রমণভাগের খেলোয়াড় হিসেবে খেলে থাকেন।\nবাংলাদেশী ক্লাব বাংলাদেশ বিমান বাহিনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। ২০১৬–১৭ মৌসুমে, তিনি বাংলাদেশ বিমান বাহিনী হতে উত্তর বারিধারায় যোগদান করেছিলেন, যেখানে তিনি ২৮ ম্যাচে ১২টি গোল করেছিলেন। ২০২১–২২ মৌসুমে, তিনি উত্তর বারিধারা হতে বাংলাদেশী ক্লাব বসুন্ধরা কিংসে যোগদান করেছেন।\n২০২০ সালে, সুমন বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ১৮ ম্যাচে ১টি গোল করেছেন।\n\n\n== প্রারম্ভিক জীবন ==\nসুমন রেজা ১৯৯৫ সালের ১৫ই জুন তারিখে বাংলাদেশের টাঙ্গাইলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২০ সালের ১৩ই নভেম্বর তারিখে, মাত্র ২৫ বছর ৪ মাস ৩০ দিন বয়সে, সুমন নেপালের বিরুদ্ধে অনুষ্ঠিত ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন, তবে ম্যাচের ৪৬তম মিনিটে আক্রমণভাগের খেলোয়াড় মাহবুবুর রহমান সুফিলের বদলি খেলোয়াড় হিসেবে তিনি মাঠ ত্যাগ করেন। ম্যাচটি বাংলাদেশ ২–০ গোলের ব্যবধানে জয়লাভ করেছিল। জাতীয় দলের হয়ে অভিষেকের ১১ মাস পর, বাংলাদেশের জার্সি গায়ে প্রথম গোলটি করেছেন; ২০২১ সালের ১৩ই অক্টোবর তারিখে, নেপালের বিরুদ্ধে ম্যাচের ৯ম মিনিটে বাংলাদেশের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ এপ্রিল ২০২২ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সুমন রেজা  (ইংরেজি)  \nট্রান্সফারমার্কেটে সুমন রেজা (ইংরেজি) \nওয়ার্ল্ডফুটবল.নেটে সুমন রেজা (ইংরেজি) \nইএসপিএন এফসিতে সুমন রেজা (ইংরেজি) \nন্যাশনাল-ফুটবল-টিমস.কমে সুমন রেজা (ইংরেজি)"}