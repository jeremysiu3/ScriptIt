{"pageid": 1179672, "title": "পেদ্রো গিলের্মে আব্রেউ", "url": "https://bn.wikipedia.org/wiki?curid=1179672", "content": "পেদ্রো গিলের্মে আব্রেউ দোস সান্তোস (পর্তুগিজ: Pedro, ব্রাজিলীয় পর্তুগিজ: [pˈedrʊ]; জন্ম: ২০ জুন ১৯৯৭; পেদ্রো নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ব্রাজিলীয় ক্লাব ফ্লামেঙ্গো এবং ব্রাজিল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৯ সালে, পেদ্রো ব্রাজিল অনূর্ধ্ব-২৩ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ১ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২০ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ২ ম্যাচে ১টি গোল করেছেন।\n\n\n== প্রারম্ভিক জীবন ==\nপেদ্রো গিলের্মে আব্রেউ দোস সান্তোস ১৯৯৭ সালের ২০শে জুন তারিখে ব্রাজিলের রিউ দি জানেইরুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপেদ্রো ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৯ সালে তিনি ব্রাজিল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ১ বছরে ৫ ম্যাচে অংশগ্রহণ এবং একটি শিরোপা জয়লাভ করেছেন।\n২০২০ সালের ১৩ই নভেম্বর তারিখে, ২৩ বছর, ৪ মাস ও ২৪ দিন বয়সে, ডান পায়ে ফুটবল খেলায় পারদর্শী পেদ্রো ভেনেজুয়েলার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭৬তম মিনিটে আক্রমণভাগের খেলোয়াড় রিচার্লিসনের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে পেদ্রো সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে পেদ্রো গিলের্মে আব্রেউ  (ইংরেজি)  \nবিডিফুটবলে পেদ্রো গিলের্মে আব্রেউ  (ইংরেজি)  \nট্রান্সফারমার্কেটে পেদ্রো গিলের্মে আব্রেউ (ইংরেজি) \nওয়ার্ল্ডফুটবল.নেটে পেদ্রো গিলের্মে আব্রেউ (ইংরেজি) \nইএসপিএন এফসিতে পেদ্রো গিলের্মে আব্রেউ (ইংরেজি) \nন্যাশনাল-ফুটবল-টিমস.কমে পেদ্রো গিলের্মে আব্রেউ (ইংরেজি)"}