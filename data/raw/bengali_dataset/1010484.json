{"pageid": 1010484, "title": "এডিট-আ-থন", "url": "https://bn.wikipedia.org/wiki?curid=1010484", "content": "এডিট-আ-থন (ইংরেজি: Edit-a-thon; অনেক সময় এডিটাথনও লেখা হয়) একটি ইভেন্ট, যাতে উইকিপিডিয়া, ওপেনস্ট্রিটম্যাপ, স্থানীয় উইকি ইত্যাদি অনলাইন সম্প্রদায়ের সম্পাদকগণ সম্পাদনা করার মাধ্যমে কোনো নির্দিষ্ট বিষয়ের নিবন্ধ বা কন্টেন্টগুলোর মানোন্নয়ন করে থাকেন। এডিট-আ-থন শব্দটি ইংরেজি \"এডিট\" (সম্পাদনা) এবং \"ম্যারাথন\" শব্দের সমন্বয়ে গঠিত। এটি সশরীরে, অনলাইনে অথবা উভয়ের সমন্বয়ে হতে পারে। সশরীরে না হলে একে সাধারণত \"ভার্চুয়াল এডিট-আ-থন\" বা \"অনলাইন এডিট-আ-থন\" বলা হয়।\n\n\n== স্থান ==\nউইকিপিডিয়া এডিটাথনগুলো সাধারণত উইকিমিডিয়া চ্যাপ্টারের কার্যালয়; বিভিন্ন শিক্ষা প্রতিষ্ঠান যেমন: সোনোমা স্টেট বিশ্ববিদ্যালয়, অ্যারিজোনা স্টেট বিশ্ববিদ্যালয়, মিডলবারি কলেজ, ভিক্টোরিয়া বিশ্ববিদ্যালয় ইত্যাদি; বৈজ্ঞানিক গবেষণা প্রতিষ্ঠান যেমন: সল্ক ইনস্টিটিউট ফর বায়োলজিকাল সায়েন্সেস এবং জাদুঘর বা সংগ্রহশালার মতো সংস্কৃতি প্রতিষ্ঠানগুলোতে আয়োজন করা হয়।\n\n\n== বিষয় ==\nএডিটাথনে সাধারণত সাংস্কৃতিক ঐতিহ্যবাহী স্থান, জাদুঘরের সংগ্রহ, নারীর ইতিহাস, শিল্প, নারীবাদ, উইকিপিডিয়ায় লিঙ্গ বৈষম্য হ্রাস এবং সামাজিক ন্যায়বিচারের মতো বিষয়গুলো অন্তর্ভুক্ত করা হয়।\nনারী, আফ্রিকান আমেরিকান এবং এলজিবিটি সম্প্রদায়ের সদস্যরা উইকিপিডিয়ায় যৌন ও জাতিগত বৈষম্য হ্রাস করতে এবং আফ্রিকা সম্পর্কিত বিষয়ের প্রতিনিধিত্ব বাড়াতে এডিটাথনগুলোকে কাজে লাগাচ্ছে।\n\n\n== আয়োজক ==\nআবাসিক উইকিপিডিয়ানগণ (উইকিপিডিয়ানস ইন রেসিডেন্স) প্রায়ই উইকিপিডিয়া এডিটাথনের আয়োজন করে থাকেন। এছাড়া, ওপেনস্ট্রিটম্যাপ সম্প্রদায়ও বেশ কিছু এডিটাথনের আয়োজন করেছে।\n\n\n== চিত্র ==\n\n\n== আরও দেখুন ==\nউইকিপিডিয়া:সম্মিলন\nমেটা উইকিতে উইকিগ্যাপ চ্যালেঞ্জ\nমেটা উইকিতে বিষয়শ্রেণী:এডিট-আ-থন\nমেটা উইকিতে বিষয়শ্রেণী:উইকিমিডিয়া মিটআপ\n\n\n== তথ্যসূত্র ==\n\n\n== বহিঃসংযোগ ==\n\nওপেনস্ট্রিটম্যাপ 'ম্যাপআথন'"}