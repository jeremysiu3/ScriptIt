{"pageid": 1344415, "title": "নংমাইথেম রতনবালা দেবী", "url": "https://bn.wikipedia.org/wiki?curid=1344415", "content": "নংমাইথেম রতনবালা দেবী (জন্ম ২রা ডিসেম্বর ১৯৯৯) হলেন মণিপুরের একজন ভারতীয় মহিলা পেশাদার ফুটবলার। তিনি গোকুলম কেরালা এবং ভারতের মহিলা জাতীয় ফুটবল দলের হয়ে খেলেন। তিনি ২০১৮ সালে এএফসি কাপ যোগ্যতা অর্জনের ম্যাচে আন্তর্জাতিকভাবে নিজের অভিষেক ম্যাচ খেলেছেন।\n\n\n== কর্মজীবন ==\n২০১৮ এএফসি মহিলা এশিয়ান কাপ বাছাইপর্বের সময় রতনবালা জাতীয় দলে ডাক পান এবং সেখানে তিনি ২০১৭ সালের ১১ই এপ্রিল হংকংয়ের বিরুদ্ধে তাঁর প্রথম গোল করেন। এরপর তিনি ভারতের মহিলা জাতীয় ফুটবল দলের নিয়মিত সদস্য হয়ে ওঠেন। তাঁর দ্বিতীয় গোলটি এসেছিল ২০১৮ সালের ১৩ই নভেম্বর, ২০২০ এএফসি মহিলা অলিম্পিক যোগ্যতা অর্জনের প্রথম রাউন্ডে  মিয়ানমারের বিরুদ্ধে। তারপর ২০১৯ সালের ২১শে জানুয়ারী হংকংয়ের বিপক্ষে প্রীতি ম্যাচে তিনি আরেকটি গোল করেন এবং ২০১৯ সালের ২৭শে জানুয়ারি ইন্দোনেশিয়ার বিরুদ্ধে আরেকটি প্রীতি ম্যাচে তিনি জাতীয় দলের হয়ে তাঁর প্রথম হ্যাটট্রিক করেন।  তারপর ২০১৯ গোল্ডকাপে তিনি ১১ই ফেব্রুয়ারি নেপালের বিপক্ষে আরেকটি গোল করেন। ২০১৯ সাফ মহিলা চ্যাম্পিয়নশিপে তিনি ২টি গোল করেছিলেন, একটি ১৩ই মার্চ মালদ্বীপের বিরুদ্ধে এবং আরেকটি ১৭ই মার্চ শ্রীলঙ্কার বিপক্ষে। ২০২০ এএফসি মহিলা অলিম্পিক যোগ্যতা অর্জনের দ্বিতীয় রাউন্ডে, ২০১৯ সালের ৯ই এপ্রিল, তিনি মিয়ানমারের বিরুদ্ধে \"৩ - ৩\" গোলের রোমাঞ্চকর অ্যাকশন ম্যাচে ১টি গোল করেছিলেন। দুর্ভাগ্যবশত ভারত ২০২০ এএফসি মহিলা অলিম্পিক যোগ্যতা অর্জনের তৃতীয় রাউন্ডে গোল পার্থক্যের জন্য যোগ্যতা অর্জন করতে পারেনি।\n\n\n== খেলোয়াড় জীবনের পরিসংখ্যান ==\n১০ই এপ্রিল ২০১৯ পর্যন্ত হালনাগাদকৃত।\n\n\n== আন্তর্জাতিক গোল ==\n\nভারত\nসাফ মহিলা চ্যাম্পিয়নশিপ : ২০১৯\nদক্ষিণ এশিয়ান গেমসের স্বর্ণপদক: ২০১৯\nসেতু এফসি\nভারতীয় মহিলা লীগ : ২০১৮-১৯\nগোকুলম কেরালা\nভারতীয় মহিলা লীগ : ২০২১-২২\nক্রিফসা\nইন্ডিয়ান উইমেনস লিগের রানার্স আপ: ২০১৯-২০ \nমণিপুর\nজাতীয় গেমসে স্বর্ণপদক: ২০২২ \nস্বতন্ত্র\nভারতীয় মহিলা লীগের সবচেয়ে মূল্যবান খেলোয়াড়: ২০১৯-২০\nভারতীয় মহিলা লীগ উদীয়মান খেলোয়াড়: ২০১৮-১৯\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে নংমাইথেম রতনবালা দেবী\nগ্লোবাল স্পোর্টস আর্কাইভে নংমাইথেম রতনবালা দেবী\nটেমপ্লেট:ভারতের স্কোয়াড ২০২২ এএফসি মহিলা এশিয়ান কাপ"}