{"pageid": 1347385, "title": "জেসমিন সিমহালন", "url": "https://bn.wikipedia.org/wiki?curid=1347385", "content": "জেসমিন সিমহালন (জন্ম ১৩ই নভেম্বর ১৯৭০) হলেন একজন ভারতীয় মার্শাল শিল্পী এবং ভারতীয় শাস্ত্রীয় নৃত্যশিল্পী। তাঁর বাবা, সিমহালন মাধব পানিকার, কেরালার একজন সুপরিচিত মার্শাল আর্টিস্ট ছিলেন। জেসমিন হলেন একজন কালারিপায়াত্তু গুরুক্কল এবং সিলাম্বামের প্রশিক্ষক। তিনি যুক্তরাজ্য এবং ভারত ভিত্তিক একজন পরিদর্শন শিল্পী ও নৃত্য পরিচালক। তিনি গত বিশ বছর ধরে শারীরিক থিয়েটার (প্রাথমিকভাবে শারীরিক গতিবিধির মাধ্যমে ঘটনার বর্ণনা করা) এবং ভারতীয় সমসাময়িক নৃত্য, থিয়েটার এবং মার্শাল আর্ট ফর্মের একটি অংশ হয়ে উঠেছেন।\n\n\n== পটভূমি ==\nজেসমিন কালারিপায়াত্তু, সিলাম্বাম এবং মারমাম সহ ভারতীয় মার্শাল আর্টে প্রশিক্ষণ নিয়েছেন। এছাড়াও তিনি একজন প্রশিক্ষিত ভারতীয় শাস্ত্রীয় নৃত্যশিল্পী, তিনি মোহিনিয়াত্তম, ছৌ নৃত্য এবং ভরতনাট্যমের প্রশিক্ষণ নিয়েছেন।\n\n\n== কর্মজীবন ==\n\n১৯৮৭ সাল থেকে, ভারতীয় চন্দ্রলেখা (নৃত্যশিল্পী) গোষ্ঠী (১৯৮৮ - ১৯৯৩) এবং শোভনা জয়াসিং নৃত্য সংস্থার (১৯৯৩ - ২০০৩) বেশিরভাগ প্রযোজনার অংশ ছিলেন জেসমিন, নৃত্যশিল্পী এবং শিক্ষাগত / কর্মশালা নেতা হিসাবে তিনি কাজ করেছেন। একই সঙ্গে তিনি একক শিল্পী এবং নৃত্য পরিচালক হিসাবেও কাজ করেছেন। তিনি ওয়েন ম্যাকগ্রেগর (ইউকে), রিচার্ড অ্যালস্টন (ইউকে), লরি বুথ (ইউকে), রজার সিনহা (কানাডা), মাভিন খু (ইউকে) এর প্রযোজনায় প্রদর্শন করেছেন, ২০০১ সালে বেসমেন্ট জ্যাক্স অ্যালবাম ও এমার্জেন্সি এক্সিট আর্টস প্রোডাকশনের রঙ্গারং অনুষ্ঠানের অংশ ছিলেন। ২০০০ সালের গ্রীষ্মে, জেসমিন কিথ খান পরিচালিত পুরস্কার বিজয়ী প্রযোজনা, কামিং অফ এজ-এর জন্য নৃত্য পরিচালনা এবং অভিনয় করেছিলেন।\nটেলিভিশন এবং চলচ্চিত্রে জেসমিনের কাজের মধ্যে রয়েছে অমরজিৎ সিং-এর চেক এবং বিবিসি প্রযোজনার অ্যাওয়ে গেম। তাঁর শারীরিক থিয়েটার চাথি (মালয়ালম ভাষায় প্রতারক বোঝায়), যার নৃত্য পরিকল্পনা ১৬ শতকের কেরালার অরোমাল চেকাভার, চাথিয়ান চানথু ইত্যাদির মতো উত্তর ব্যালাডের যোদ্ধাদের উপর ভিত্তি করে রচিত, সেটি নিয়ে তিনি যুক্তরাজ্য এবং ইউরোপে ভ্রমণ করেছেন। সম্প্রতি, তিনি সমারসেট হাউসে একটি পথ নাটক এবং ভিডিও ইনস্টলেশন ঘোস্ট -এর পরিচালনা ও অভিনয় করেছেন। তিনি লন্ডন মেলার জন্য একটি ভিডিও ইন্সটলেশন, স্পি্লট-এর শিল্প নির্দেশনা ও সঞ্চালনা করেছেন। ২০০৯ সালের শেষ পর্যন্ত, ফুটবল এবং স্পেয়ার রিব  দক্ষিণ পূর্ব এশিয়া, ইউরোপ এবং আমেরিকায় ভ্রমণ করেছিল। বর্তমানে, তিনি সমগ্র দক্ষিণ ভারত জুড়ে সচেতনতামূলক প্রোগ্রাম পরিচালনা করেন, তাঁর উদ্দেশ্য হলো দক্ষিণ ভারতীয় শিক্ষা ব্যবস্থার মধ্যে কালারিপায়াত্তু, যোগব্যায়াম এবং পাইলেটের (মন-শরীরের এক প্রকার ব্যায়াম) মাধ্যমে সুস্বাস্থ্যকে একীভূত করার জন্য প্রোগ্রাম স্থাপন করা। এর পাশাপাশি তিনি বিভিন্ন এনজিও এবং সরকারী সংস্থার সাথে ঘনিষ্ঠভাবে কাজ করেন।\nতাঁর সাম্প্রতিক পুরস্কারপ্রাপ্ত সহযোগিতামূলক কাজটি হলো  নিউ ইয়র্কের বিল্ডার্স অ্যাসোসিয়েশনের প্রযোজনায়, লন্ডনের মতিরোতির সহযোগিতায় উৎপাদিত একটি মাল্টিমিডিয়া থিয়েটার। এটি একটি বিশ্ব যোগাযোগ সংস্কৃতি এবং শিল্পকলা বিষয়ক কাজ।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল জেসমিন সিমহালন ওয়েবসাইট\nজেসমিনের কালারিপায়াত ওয়েবসাইট\nমতিরোতির ওয়েবসাইট\nনির্মাতা সমিতির ওয়েবসাইট\nটেমপ্লেট:ভারতীয় সমরকলা"}