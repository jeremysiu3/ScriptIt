{"pageid": 1479236, "title": "জাতীয় গার্মেন্টস শ্রমিক ফেডারেশন", "url": "https://bn.wikipedia.org/wiki?curid=1479236", "content": "জাতীয় গার্মেন্টস শ্রমিক ফেডারেশন (এনজিডব্লিইউপি) হল বাংলাদেশের একটি নিবন্ধিত জাতীয় ট্রেড ইউনিয়ন ফেডারেশন যা গার্মেন্টস শ্রমিকদের নিয়ে কাজ করে। এটি ৮৭টি নিবন্ধিত কারখানা ইউনিয়ন নিয়ে গঠিত এবং গার্মেন্ট শ্রমিকদের চারটি প্রধান ফেডারেশনের একটি হিসেবে গণ্য করা হয়। এনজিডব্লিউএফ হল বাংলাদেশ গার্মেন্টস শ্রমিক ঐক্য পরিষদ এবং বাংলাদেশ সেন্টার ফর ওয়ার্কার্স সলিডারিটি এর প্রতিষ্ঠাতা সদস্য। এটি ইন্ডাস্ট্রিআল গ্লোবাল ইউনিয়ন এর সাথে সংযুক্ত এবং বাংলাদেশে অগ্নি ও ভবন নিরাপত্তায় একর্ড এর স্বাক্ষরকারী সংগঠনগুলোর মধ্যে একটি।\n\n\n== সংগঠন ==\nএনজিডব্লিউএফ এর কেন্দ্রীয় অফিস ঢাকা শহরে অবস্থিত। দেশের বিভিন্ন গার্মেন্ট শিল্প অঞ্চলে এর ১১টি শাখা অফিস রয়েছে, যেখানে ৮৭টি নিবন্ধিত কারখানা ইউনিয়ন এবং ১২৬১টি কারখানা কমিটি রয়েছে। এনজিডব্লিউএফ দাবি করে যে বর্তমানে তাদের মোট ৪১,৩০৩ জন সদস্য রয়েছে, যার মধ্যে ২৩,৫২০ জন নারী এবং ১৭,৭৮৩ জন পুরুষ। এই সদস্যরা প্রতি দুই বছরে কেন্দ্রীয় নির্বাহী কমিটি নির্বাচিত করে। সেই কমিটির ৩০ সদস্যের মধ্যে ১৫ জন নারী, যার মধ্যে সাধারণ সম্পাদক, সহ-সভাপতি এবং কোষাধ্যক্ষ রয়েছেন।\n\n\n== ইতিহাস ==\n২০০২ সালে, এনজিডব্লিউএফ ১ সেপ্টেম্বর বাংলাদেশের গার্মেন্ট শিল্পে দেশব্যাপী ধর্মঘটের ডাক দেয়। তাদের দাবিগুলোর মধ্যে শ্রমিক ও ইউনিয়নের অধিকার এবং স্বাস্থ্য ও নিরাপত্তার বিষয়গুলো অন্তর্ভুক্ত ছিল।\n২০০৫ সালে ঢাকায় একটি গার্মেন্ট কারখানার ধসের পর, এনজিডব্লিউএফ নিরাপদ কর্মস্থলের দাবিতে জাতীয় শ্রমিক ফেডারেশন, বাংলাদেশ গার্মেন্ট শ্রমিক ফেডারেশন এবং বাংলাদেশ জাতীয়তাবাদী গার্মেন্টস শ্রমিক ফেডারেশন এর সাথে মিলিত হয়ে ঢাকায় প্রতিবাদ সংগঠিত করে। ২০১২ সালে ঢাকার গার্মেন্ট কারখানার আগুনে ১২৫ জন শ্রমিকের মৃত্যুর পর এনজিডব্লিউএফ আবারো একটি র‍্যালি সংগঠিত করে এবং নিরাপদ কর্মস্থল, মৃতদের পরিবারের জন্য ক্ষতিপূরণ এবং চিকিৎসা বিল প্রদানের দাবি জানায়।\n\n\n== সম্পর্কিত সংগঠন ==\nইন্ডাস্ট্রিআল গ্লোবাল ইউনিয়ন\nবাংলাদেশ গার্মেন্টস শ্রমিক ঐক্য পরিষদ\nবাংলাদেশ সেন্টার ফর ওয়ার্কার্স সলিডারিটি\nবাংলাদেশ জাতীয় শ্রমিক জোট\n\n\n== তথ্যসূত্র =="}