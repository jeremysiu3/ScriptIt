{"pageid": 1528374, "title": "মেরশিনা নীনু", "url": "https://bn.wikipedia.org/wiki?curid=1528374", "content": "মেরশিনা নীনু একজন ভারতীয় অভিনেত্রী যিনি মূলত মালায়ালাম টেলিভিশন জগতের সাথে যুক্ত। তিনি বেশ কয়েকটি তামিল চলচ্চিত্র এবং টেলিভিশন ধারাবাহিকেও কাজ করেন।\n\n\n== ব্যক্তিগত জীবন ==\nতিনি পারিজাতম খ্যাত অভিনেত্রী রসনার ছোট বোন। \n\n\n== অভিনয় জীবন ==\nস্কুলে পড়ার সময় একটি বিজ্ঞাপনে কাজ করার মাধ্যমে নীনু প্রথম ক্যামেরার সামনে অভিনয় করার অভিজ্ঞতা অর্জন করেছিল। \n২০১৪ সালে ওয়াউন্ড চলচ্চিত্রের মাধ্যমে নীনু অভিনয় জগতে প্রবেশ করেন।  তিনি তামিল চলচ্চিত্র কোঞ্জাম কোঞ্জাম(২০১৭) -এ একটি গুরুত্বপূর্ণ চরিত্রে অভিনয় করেছিলেন।  এরপর নীনু মালয়ালম চলচ্চিত্র তামাশা (২০১৯) -তে অতিথি চরিত্রে অভিনয় করেন। একই সাথে তিনি কিছু টেলিভিশন ধারাবাহিকেও অভিনয় করেছিলেন। তিনি সূর্য টিভির আয়ালতে সুন্দরী ধারাবাহিকে অভিনয়ের মাধ্যমে মালয়ালি দর্শকদের মধ্যে খ্যাতি অর্জন করেন। ধারাবাহিকে তিনি বধির ও মূক চরিত্রে অভিনয় করেন। \nনীনুর প্রথম তামিল টিভি ধারাবাহিক ছিল অগ্নি নটচাথিরাম যা আঞ্চলিক টিভি চ্যানেল সান টিভি -তে সম্প্রচারিত হয়েছিল কিন্তু কোভিড-১৯-এর সময় অসুবিধার কারণে ধারাবাহিকটি বন্ধ করতে হয়েছিল। তিনি অগ্নি নটচাথিরাম ধারাবাহিকের আখিলা নামক নেতিবাচক চরিত্রে অভিনয় করেছিলেন। \nইতিমধ্যে তিনি জি কেরালাম  টিভি চ্যানেলে সম্প্রচারিত সত্য এন্না পেনকুট্টি ধারাবাহিকের প্রধান চরিত্রে অভিনয় করতে শুরু করেন।  এই চরিত্রটি তাকে মালয়ালি দর্শকদের মধ্যে আরও জনপ্রিয় করে তুলেছিল।  ২০২২ সাল থেকে, তিনি জি কেরালাম চ্যানেলে সম্প্রচারিত কুদুম্বাশ্রী সারদা ধারাবাহিকে শালিনীর ভূমিকায় অভিনয় করেছেন।\n\n\n== চলচ্চিত্র তালিকা ==\n\n\n== তথ্যসূত্র =="}