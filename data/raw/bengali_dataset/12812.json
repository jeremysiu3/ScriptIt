{"pageid": 12812, "title": "গাব্রিয়েল বাতিস্তুতা", "url": "https://bn.wikipedia.org/wiki?curid=12812", "content": "গাব্রিয়েল ওমার বাতিস্তুতা (স্পেনীয়: Gabriel Omar Batistuta, জন্ম ১ ফেব্রুয়ারি ১৯৬৯), একজন প্রাক্তন আর্জেন্টিনীয় পেশাদার ফুটবলার। ভক্তদের কাছে তিনি বাতিগোল বা এল আনহেল গাব্রিয়েল নামে সুপরিচিত। এই প্রখ্যাত আর্জেন্টিনীয় স্ট্রাইকার তার ক্যারিয়ারের অধিকাংশ সময়ই কাটিয়েছেন ইতালীয় ক্লাব ফিওরেন্তিনায়। সেখানে ৩১৮ খেলায় ১৮৪ গোল করে তিনি ইতালীয় সিরি এ-এর সর্বকালের এগারতম সর্বোচ্চ গোলদাতা।\nআর্জেন্টিনা জাতীয় দলের হয়ে ৭৮ খেলায় ৫৬ গোল করে তিনি দলের সর্বকালের সর্বোচ্চ গোলদাতা। এছাড়া তিনি তিনটি বিশ্বকাপেও আর্জেন্টিনার হয়ে অংশগ্রহণ করেছেন। তিনি পরপর দুটি বিশ্বকাপ প্রতিযোগিতায় হ্যাট্রিক করেছেন, যা একটি বিশ্ব রেকর্ড। ১৯৯৯ সালে, ফিফা বর্ষসেরা খেলোয়াড় পুরস্কারে তিনি তৃতীয় স্থান অর্জন করেন। ২০০৪ সালে তিনি ১২৫ জন জীবিত শ্রেষ্ঠ ফুটবলারের তালিকা ফিফা ১০০-তে স্থান পান। দূর্দান্ত ফিনিশিং, হেডিং এবং ফ্রি-কিক নেবার ক্ষমতার কারণে, তাকে তার সময়ের একজন অন্যতম পূর্ণ স্ট্রাইকার হিসেবে গন্য করা হয়। দিয়েগো মারাদোনা তার সম্পর্কে বলেছিলেন বাতিস্তুতা তার দেখা সেরা স্ট্রাইকার।\n১৯৯৩ সালে, যখন তার ক্লাব ফিওরেন্তিনার সিরি বি-তে অবনমন ঘটে তখন তিনি ক্লাবকে শীর্ষ বিভাগে ফিরিয়ে আনতে সাহায্য করেন। ১৯৯৬ সালে, ফিওরেন্তিনার সমর্থকগন বাতিস্তুতার একটি প্রতিমূর্তি তৈরি করেন। এটি তৈরি করা হয় ফিওরেন্তিনাতে তার কর্তৃত্বকে স্মরণ করে রাখার জন্য। ফিওরেন্তিনার হয়ে তিনি কখনও ইতালীয় লীগ জিতেননি, কিন্তু ২০০০ সালে রোমায় যোগ দেবার পর তিনি অবশেষে সিরি এ চ্যাম্পিয়নশিপ জিততে সক্ষম হন। ২০০৫ সালে অবসর গ্রহণের পূর্বে তিনি তার ক্যারিয়ারের শেষ পেশাদার মৌসুম পার করেন কাতারের ক্লাব আল আরাবিতে।\n\n\n== ক্লাব কর্মজীবন ==\n\n\n== ব্যক্তিগত জীবন ==\n\n\n== কর্মজীবন পরিসংখ্যান ==\n\n\n=== ক্লাব ===\n\n\n== সম্মাননা ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nআরএসএসএসএফ-এ আন্তর্জাতিক পরিসংখ্যান\nন্যাশনাল-ফুটবল-টিমস.কমে গাব্রিয়েল বাতিস্তুতা (ইংরেজি)  \nগাব্রিয়েল বাতিস্তুতা  ওয়েব্যাক মেশিনে আর্কাইভকৃত ২৮ ফেব্রুয়ারি ২০০৮ তারিখে – চিত্র প্রোফাইল"}