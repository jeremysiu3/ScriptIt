{"pageid": 1185805, "title": "তোমার কাছে ঋণী", "url": "https://bn.wikipedia.org/wiki?curid=1185805", "content": "তোমার কাছে ঋণী ২০১৪ সালে মুক্তিপ্রাপ্ত একটি বাংলাদেশী পারিবারিক চলচ্চিত্র। চলচ্চিত্র টি পরিচালনা করেছেন শাহাদত হোসেন লিটন এবং প্রযোজনা করেছে ডি এস ফিল্মস্ ইন্টারন্যাশনাল ব্যানারের মাধ্যমে এবং নির্বাহী প্রযোজক হলো দিল মোহাম্মদ দিলু। এই চলচ্চিত্রের শ্রেষ্ঠাংশে অভিনয় করেছেন সাইমন সাদিক, ববিতা, শাহিদ খান, তমা মির্জা এবং অন্যান্য ভূমিকায় অভিনয় করেছেন রেহানা জলি, শাহরুখ খান, শোভা, আবু সাঈদ খান, প্রবীর মিত্র সহ আরো অনেকে।\n\n\n== কাহিনী সংক্ষেপে ==\nঅনাথ শিশু রাজু (সাইমন সাদিক) আশ্রয় নেয় মিয়াবাড়িতে। মিয়া সাহেবের পত্নীর (ববিতা) স্নেহে রাজু বেড়ে ওঠে মিয়াবাড়ির ছেলে শাহরুখের সঙ্গে। একদিন এক দুর্ঘটনায় হারিয়ে যান শাহরুখ। পুত্রশোকে কাতর শাহরুখের মা (ববিতা) যক্ষের ধনের মতো আগলে রাখেন রাজুকে। রাজু কথা দেয়, একদিন সে শাহরুখকে খোঁজে আনবে। শাহরুখকে খোঁজার সময়ই পরিচয় তমার (তমা মির্জা) সঙ্গে। তারপর তাদের মধ্যকার বন্ধুত্ব গড়ায় প্রেমে।\n\n\n== শ্রেষ্ঠাংশে ==\nসাইমন সাদিক - রাজু\nতমা মির্জা\nববিতা\nশাহিদ খান\nশাহরুখ খান\nরেহানা জলি\nপ্রবীর মিত্র\nআবু সাঈদ খান\n\n\n== মুক্তি ==\nচলচ্চিত্র টি ৭ ফেব্রুয়ারী ২০১৪ সনে দেশের ৭০ টি প্রেক্ষাগৃহে মুক্তি পেয়েছে।\n\n\n== তথ্যসূত্র ==\n\n\n== বহিঃসংযোগ ==\nবাংলা মুভি ডেটাবেজে তোমার কাছে ঋণী"}