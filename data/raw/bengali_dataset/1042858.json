{"pageid": 1042858, "title": "মন্দাবেলী", "url": "https://bn.wikipedia.org/wiki?curid=1042858", "content": "মন্দাবেলী (মন্ধাবেল্লী বা মন্দাবেলীবক্কম নামেও পরিচিত) দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ তামিল ভাষাতে মন্দা বা মন্দৈ শব্দের অর্থ খাটাল বা গোয়াল এবং বেলী শব্দের অর্থ চারণভূমি, অর্থাৎ একত্রে বলা যেতে পারে গৃহপালিত পশুর চারণভূমি।\n\n\n== অবস্থান ==\nমন্দাবেলী লোকালয়ের উত্তর দিকে ময়িলাপুর, পূর্ব দিকে সেন্টথম, দক্ষিণে রাজা আন্নামালাইপুরম, পশ্চিম দিকে অলোয়ারপেট অবস্থিত৷ ‌\nমন্দাবেলী প্রাথমিকভাবে একটি আবাসিক অঞ্চল, অবস্থিত রামকৃষ্ণ মঠ ও আর.কে. মঠ রোড এই লোকালয়ের ল্যান্ডমার্ক৷ এছাড়াও রয়েছে ১৫০ বছর পুরাতন কাপালি টকিজ, তামিলনাড়ু এয়ারটেল রিজিওনাল দফতর, পন্ড'স আঞ্চলিক সদর, হিন্দুস্তান লিভার, গ্রীনওয়েস রোড এবং বোট ক্লাব৷ মন্দিরঘন ময়িলাপুরের নিকটবর্তী হওয়ার কারণে মন্দাবেলীতে যথেষ্ট পরিমাণ ব্রাহ্মণের বাস৷ সেন্ট জন হাইস্কুল লোকালয়ের সবচেয়ে পরিচিত শিক্ষা প্রতিষ্ঠান৷ মন্দাবেলী রেলওয়ে স্টেশন লোকালয়টিকে উত্তরে চেন্নাই সেন্ট্রাল ও দক্ষিণে বেলাচেরির সাথে রেলপথে যুক্ত করেছে৷ নতুনের কারণে বেশ কিছু পুরাতন অট্টালিকা ও স্থাপত্য বর্তমানে ক্ষতবিক্ষত বা নিশ্চিহ্ন৷\nপূর্ব দিক বরাবর কারপাগম এভিনিউ দীর্ঘায়িত, ইন্ডিয়া সিমেন্টস টাওয়ারস এর মূল ভবনটি এই সড়ক বরাবর অবস্থিত৷ কারপাগম এভিনিউয়ের বিপরীত দিকে রয়েছে মেয়র রামনাথন শেঠিয়ার নগর৷ সমুদ্র তীরের নিকটবর্তী এই অঞ্চলটি নতুন উন্নতিকামী এলাকা৷ এখানে বড় কর্পোরেট কোম্পানির অফিস ও পাঁচতারা হোটেলও রয়েছে৷ কিছু গুরুত্বপূর্ণ ভবন হলো সান টিভি নেটওয়ার্ক, টিভিএইচ বেলিসিয়া টাওয়ার, দ্য ইন্ডিয়া সিমেন্টস বিল্ডিং, মেয়র রামনাথন শেঠিয়ার বিবাহ ভবন এবং কনফারেন্স সেন্টার৷ কিছু উল্লেখযোগ্য ল্যান্ডমার্ক হলো দ্য জেডব্লিউ মারিয়ট হোটেল ও লীলা প্যালেস হোটেল৷\n\n\n== তথ্যসূত্র =="}