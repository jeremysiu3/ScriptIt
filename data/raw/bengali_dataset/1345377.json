{"pageid": 1345377, "title": "ন্যাশনাল ফরেনসিক ডিএনএ প্রোফাইলিং ল্যাবরেটরি", "url": "https://bn.wikipedia.org/wiki?curid=1345377", "content": "ন্যাশনাল ফরেনসিক ডিএনএ প্রোফাইলিং ল্যাবরেটরি ডিএনএ ল্যাবরেটরি ব্যবস্থাপনা অধিদপ্তরের অধীনস্থ একটি প্রতিষ্ঠান। মূলত নিখোঁজ ব্যক্তি শনাক্ত, পিতৃত্ব ও মাতৃত্ব নির্ধারণ, অপরাধী শনাক্তে গুরুত্বপূর্ণ ভূমিকা পালন করছে এ প্রতিষ্ঠানটি\n\n\n== ইতিহাস ==\n১৯৯৭ সালের জুন মাসে মহিলা ও শিশু বিষয়ক মন্ত্রণালয় নারী নির্যাতন প্রতিরোধকল্পে মাল্টি সেক্টরাল প্রোগ্রাম প্রকল্প গ্রহণ করে। সে প্রকল্পের প্রথম পর্বে নির্যাতিত নারী ও শিশুদের সহযোগিতার স্বার্থে ঢাকা মেডিকেল কলেজে ন্যাশনাল ফরেনসিক ডিএনএ প্রোফাইলিং ল্যাবরেটরি কার্যক্রম শুরু করে। এর অর্থায়ন ও প্রযুক্তিগত দিক দিয়ে সাহায্য করে ড্যানিশ আন্তর্জাতিক উন্নয়ন সহযোগিতা সংস্থা (ড্যানিডা)। পরবর্তীতে ২০১০ সালে কর্মপরিধি বিস্তৃত করে ল্যাবরেটরিকে নিউক্লিয়ার মেডিসিন ভবনে স্থানান্তর করা হয়। ব্যক্তিবিশেষে নমুনা সংগ্রহ, বিশ্লেষণ, নিয়ন্ত্রণ এসবের অংশ হিসেবে ডিঅক্সিরাইবোনিউক্লিক এসিড (ডিএনএ) আইন, ২০১৪ জারি করে সরকার। সে আইনের বলে ৯ আগস্ট, ২০২০ এ ডিএনএ ল্যাবরেটরি ব্যবস্থাপনা অধিদপ্তর গঠিত হয়।সম্প্রতি এ ল্যাবরেটরিকে ৮ জানুয়ারি, ২০২৩-এ ডিএনএ ল্যাবরেটরি ব্যবস্থাপনা অধিদপ্তরের অধীনে আনা হয়।\n\n\n== গঠন ==\nব্যবস্থাপনার কার্যক্রম পরিচালনার জন্য ১০ সদস্যের একটি পরিচালনা পর্ষদ গঠন করা হয়। তাঁরা হলেন:\n\nপ্রকল্প পরিচালক: ১ জন\nপরিচালক: ১ জন\nপ্রধান বৈজ্ঞানিক কর্মকর্তা: ২ জন\nউপ-পরিচালক: ১ জন\nউর্ধ্বতন বৈজ্ঞানিক কর্মকর্তা: ২ জন\nসহকারী পরিচালক: ১ জন\nবৈজ্ঞানিক কর্মকর্তা: ২ জন\n\n\n== আরও দেখুন ==\nমহিলা ও শিশু বিষয়ক মন্ত্রণালয়\nডিএনএ ল্যাবরেটরি ব্যবস্থাপনা অধিদপ্তর\n\n\n== তথ্যসূত্র =="}