{"pageid": 1029313, "title": "নবীনচন্দ্র দাশ (কবি)", "url": "https://bn.wikipedia.org/wiki?curid=1029313", "content": "কবি নবীনচন্দ্র দাশ, বিদ্যাপতি , (ইংরেজি: Nabinchandra Dash) ( ২৭ ফেব্রুয়ারি, ১৮৫৩ - ২১ ডিসেম্বর, ১৯১৪) ছিলেন  গত ঊনবিংশ শতকের বাংলা আখ্যান কাব্য রচয়িতাদের অন্যতম কবি। \n\n\n== সংক্ষিপ্ত জীবনী ==\nনবীনচন্দ্র দাশের জন্ম ব্রিটিশ ভারতের অবিভক্ত বাংলার অধুনা বাংলাদেশের চট্টগ্রামের আলমপুরে। পিতা দীনদয়াল ওরফে মাগনদাস। তিনি প্রখ্যাত তিব্বতি ভাষাবিদ ও পরিব্রাজক রায়বাহাদুর শরচ্চন্দ্র দাশের (১৮৫৪ - ১৯১৭) অনুজ ছিলেন। কলকাতার প্রেসিডেন্সি কলেজ হতে শিক্ষালাভ করেন। কৃতিত্বের সাথে এম.এ ও বি.এল পাশ করে প্রথমে চট্টগ্রাম কলেজে আইনের অধ্যাপক হন। পরে রংপুরের ডেপুটি ম্যাজিস্ট্রেট ও ডেপুটি কালেক্টর হন। প্রেসিডেন্সি কলেজে পড়াশোনার সময় থেকেই তিনি দুটি বাংলা মাসিক পত্রিকা ‘বিভাকর’ ও ‘প্রভাত’ সম্পাদনা করতেন। চট্টগ্রাম থেকে প্রকাশিত তার ত্রৈমাসিক পত্রিকা ‘প্রভাত’ বঙ্গীয় সাহিত্য পরিষদের মুখপত্রস্বরূপ ছিল।পরবর্তীকালে সংস্কৃত সাহিত্যের রত্নরাজি পদ্যে বঙ্গানুবাদ করেন। উল্লেখযোগ্য কাব্যরচনাগুলি হল -\n\nপিশাচোদ্ধার (১৮৬৩)\nঅযোগ্য বিবাহ (১৮৬৮)\nকালিদাসের বিদ্যালাভ (১৮৭৬)\nকয়েকটি সংস্কৃত কাব্যের মূলানুগ অনুবাদ করেন - \n\n‘রঘুবংশ’ (১৮৯১)\n‘শিশুপাল বধ’ (১৯০৩)\n‘কিরাতার্জুন’ (১৯০৬)\n‘চারুচর্যাশতক’\n‘আকাশকুসুম কাব্য’\n‘শোকগীতি’ \n\n\n== সম্মাননা ==\nসংস্কৃত কাব্য পদ্যে বঙ্গানুবাদ করায় নবদ্বীপ ও পূর্রস্থলির পণ্ডিত বর্গ ‘কবি গুণাকর’ এবং চট্টল ধর্মমণ্ডলী তাঁকে “বিদ্যাপতি” উপাধিতে ভূষিত করে। এছাড়া তিনি “কাব্যরত্নাকর” উপাধিও লাভ করেছিলেন।\n\n\n== তথ্যসূত্র =="}