{"pageid": 1107599, "title": "২০২০–২১ এসসি ইস্টবেঙ্গল মৌসুম", "url": "https://bn.wikipedia.org/wiki?curid=1107599", "content": "২০২০–২১ মৌসুমটি স্পোর্টিং ক্লাব ইস্টবেঙ্গলের (ইবি বা এসসিইবি) ১০১তম মরসুম ছিল। ১৯২০ সালে প্রতিষ্ঠিত, ক্লাবটি ২০২০ সালের ১লা আগস্ট তার শতবর্ষ উদযাপন করেছিল। কোভিড-১৯ মহামারীর কারণে, ভারতীয় ফুটবল মৌসুম ২০২০ সালের ১লা আগস্ট শুরু হয়েছিল এবং নভেম্বর ও মার্চের মধ্যে প্রতিযোগিতামূলক ম্যাচসমূহ সহ ২০২১ সালের ৩১শে মে সমাপ্ত হবে। ক্লাবটি প্রথমবার ইন্ডিয়ান সুপার লিগে (আইএসএল) প্রতিদ্বন্দ্বিতা করে এবং তাদের প্রথম আইএসএল মৌসুম ১৭ পয়েন্ট নিয়ে নবম স্থানে শেষ করে।\nমৌসুম শুরুর আগে ইস্টবেঙ্গল ট্রান্সফার মার্কেটে বেশ সক্রিয় ছিল। ক্লাবটি ২০ জনেরও বেশি ভারতীয় খেলোয়াড়কে পূর্ব-চুক্তিবদ্ধ ও অনেককে দীর্ঘমেয়াদী চুক্তিতে স্বাক্ষর করেছিল এবং সংরক্ষিত দলে নিযুক্ত করা হয়েছিল। আগের মৌসুম থেকে মাত্র কয়েকজন খেলোয়াড়কে ধরে রাখা হয়েছিল। তাদের মধ্যে প্রকাশ সরকার ও বোইথাং হাওকিপ আইএসএল স্কোয়াডে নিবন্ধিত ছিলেন না। ইস্টবেঙ্গল ও কোয়েস্ট কর্পোরেশনের যৌথ উদ্যোগ বন্ধ করা হয়েছিল, এবং ক্লাবটি সেপ্টেম্বর মাসে তাদের প্রধান বিনিয়োগকারী হিসাবে শ্রী সিমেন্টের সাথে একটি অংশীদারিত্ব স্বাক্ষর করে। দলের প্রধান কোচ হিসেবে রবি ফাওলারকে নিযুক্ত করা হয়। উইন্টার ট্রান্সফার উইন্ডোতে সপ্তম বিদেশি হিসেবে ফরোয়ার্ড ব্রাইট এনোবাখারে চুক্তিবদ্ধ হন। আরেক বিদেশী খেলোয়াড় ক্যালাম উডসকেও সংরক্ষিত ডিফেন্ডার হিসেবে চুক্তিবদ্ধ করা হয়েছিল।\nবিনিয়োগকারীদের সমস্যা ও কোভিড-১৯-এর কারণে, ইস্টবেঙ্গল অক্টোবর মাস পর্যন্ত তার লিগের প্রস্তুতি শুরু করতে পারেনি। ক্লাবটি কলকাতা ডার্বিতে হারের মধ্য দিয়ে তাদের অভিযান শুরু করেছিল। ইস্টবেঙ্গল টানা তিনটি পরাজয়ের পর জামশেদপুরের বিপক্ষে প্রথম পয়েন্ট অর্জন করে। ক্লাবটি পরের সাত ম্যাচে অপরাজিত ছিল। তারা ওড়িশা ফুটবল ক্লাব-এর বিরুদ্ধে এগারো গোলের রোমাঞ্চকর ম্যাচ হেরে তাদের অভিযান শেষ করেছে, যা লীগের সর্বকালের সর্বোচ্চ স্কোরিং ম্যাচও ছিল। ইস্টবেঙ্গলের সর্বোচ্চ গোলদাতা ম্যাটি স্টেইনম্যান ১৭ ম্যাচে মোট চারটি গোল করে। ক্লাবটি ৯তম, ১০তম, ১১তম ও ১২তম সপ্তাহে টানা চারটি জয়ের সঙ্গে পাঁচজন খেলোয়াড়ের থেকে ছয়টি আইএসএল ফ্যানস গোল অব দ্য উইক পুরস্কার পেয়েছিল।\n\n\n== তথ্যসূত্র =="}