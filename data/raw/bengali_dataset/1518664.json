{"pageid": 1518664, "title": "জ্যোশনা সবর", "url": "https://bn.wikipedia.org/wiki?curid=1518664", "content": "জ্যোশনা সবর (জন্ম: ২৫ অক্টোবর ২০০৮, ওড়িশা) একজন ভারতীয় ভারোত্তোলক, তিনি ৪০ কেজি বিভাগে ভারোত্তোলন প্রতিযোগিতায় অংশগ্রহণ করেছেন এবং আন্তর্জাতিক প্রতিযোগিতায় দেশের প্রতিনিধিত্ব করেছেন।\n২০২৪ সালের মে মাসে, ২০২৪ যুব বিশ্ব ভারোত্তোলন চ্যাম্পিয়নশিপে জ্যোশনা সবর ৪০ কেজি বিভাগে ভারতের হয়ে রৌপ্য জিতেছিলেন।\nতিনি কাতারের দোহায় অনুষ্ঠিত এশিয়ান যুব গেমসে এশিয়ান যুব রেকর্ড ভেঙেছিলেন, ৪০ কেজি বিভাগে তিনি মোট ১৩৫ কেজি উত্তোলন করেছিলেন।\n\n\n== প্রাথমিক জীবন এবং পটভূমি ==\nজ্যোশনা সবরের জন্ম ওড়িশার গজপতি জেলার পেকাটা নামক একটি প্রত্যন্ত গ্রামে। তাঁর বাবা ও মায়ের নাম যথাক্রমে কীর্তন সবর এবং গাছমেরি সবর। তাঁর স্কুলের শিক্ষকরা তাঁর ক্রীড়া প্রতিভাকে আবিষ্কার করেছিলেন।\n২০১৮ সালে জ্যোশনা সবরকে টেনভিক স্পোর্টস ওয়েটলিফটিং উচ্চ দক্ষতা কেন্দ্রে যোগদানের জন্য নির্বাচিত করা হয়েছিল। তিনি একই সাথে কলিঙ্গ ইনস্টিটিউট অফ সোশ্যাল সায়েন্সেসে নিজের পড়াশোনা চালিয়ে যান।\n\n\n== কর্মজীবন ==\nভুবনেশ্বরের টেনভিক উচ্চ দক্ষতা কেন্দ্রে রবি কুমার কতুলুর অধীনে জ্যোশনা সবর প্রশিক্ষণ নেন। তিনি রাজ্য এবং জাতীয় পর্যায়ে বেশ কয়েকটি পদক জিতেছেন। ২০২৩ খেলো ইণ্ডিয়া যুব গেমসে ৪০ কেজি বিভাগে সোনা জেতার সময় তিনি স্ন্যাচে ৬০ কেজি ওজন তুলে নতুন জাতীয় রেকর্ড গড়েন।\n২০২৩ সালের মে মাসে, খেলো ইণ্ডিয়া উদ্যোগের প্রতিভা সনাক্তকরণ ও উন্নয়ন কমিটি জ্যোশনা সবরকে ভারোত্তোলকদের মধ্যে খেলো ইণ্ডিয়া অ্যাথলিট মনোনীত করে, যার ফলে তিনি প্রশিক্ষণ এবং প্রতিযোগিতায় সহায়তা পেয়েছেন।\n২০২৩ সালের যুব বিশ্ব ভারোত্তোলন চ্যাম্পিয়নশিপের ৪০ কেজি বিভাগে জ্যোশনা সবর একটি ব্রোঞ্জ (সামগ্রিক) এবং একটি রৌপ্য (স্ন্যাচ) জিতেছিলেন।\n২০২৪ সালের যুব বিশ্ব ভারোত্তোলন চ্যাম্পিয়নশিপের ৪০ কেজি বিভাগে তিনি দুটি রৌপ্য (সামগ্রিক এবং স্ন্যাচ) জিতেছিলেন।\n\n\n== প্রধান ফলাফল ==\n\n\n== তথ্যসূত্র =="}