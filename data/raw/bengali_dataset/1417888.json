{"pageid": 1417888, "title": "টড হেইঞ্জ", "url": "https://bn.wikipedia.org/wiki?curid=1417888", "content": "টড হেইঞ্জ (ইংরেজি: Todd Haynes; ; জন্ম: ২ জানুয়ারি ১৯৬১) একজন মার্কিন চলচ্চিত্র পরিচালক, চিত্রনাট্যকার ও প্রযোজক। চার বছরের কর্মজীবনে তিনি বিখ্যাত সঙ্গীতজ্ঞ ব্যক্তিত্ব, অকার্যকর ও ভঙ্গুর সমাজ এবং অস্পষ্ট লৈঙ্গিক ভূমিকা নিয়ে নিরীক্ষণ করেছেন।\nহেইঞ্জ সঙ্গীতশিল্পী ক্যারেন কার্পেন্টারের জীবন ও মৃত্যু নিয়ে নির্মিত বিতর্কিত স্বল্পদৈর্ঘ্য চলচ্চিত্র সুপারস্টার: দ্য ক্যারেন কার্পেন্টার স্টোরি (১৯৮৭) দিয়ে প্রথম দর্শকের নজর কাড়েন, এতে তিনি অভিনয়শিল্পী হিসেবে বার্বি ডলের ব্যবহার করেন। সময়ের পরিক্রমায় সুপারস্টার কাল্ট ক্লাসিক তকমা লাভ করে। এইডস যুগের উৎকট উপলব্ধি ও পরাভব নিয়ে নিরীক্ষণমূলক পয়জন (১৯৯১) দিয়ে পূর্ণদৈর্ঘ্য চলচ্চিত্রে তার অভিষেক ঘটে, যা তাকে নব সীমালঙ্ঘনকারী চলচ্চিত্রের উল্লেখযোগ্য ব্যক্তিত্ব হিসেবে প্রতিষ্ঠিত করে। পয়জন সানড্যান্স চলচ্চিত্র উৎসবের গ্র্যান্ড জুরি পুরস্কার অর্জন করে এবং নব্য উৎকট চলচ্চিত্রের প্রারম্ভিক কর্ম হিসেবে গণ্য করা হয়।\nহেইঞ্জ মাল্টিপল কেমিক্যাল সেন্সিটিভিতে আক্রান্ত নারী কেন্দ্র করে নির্মিত তার দ্বিতীয় পূর্ণদৈর্ঘ্য চলচ্চিত্র সেফ (১৯৯৫) দিয়ে আরও সমাদৃত হন। পরবর্তী সময়ে দ্য ভিলেজ ভয়েস চলচ্চিত্র জরিপে সেফ ১৯৯০-এর দশকের শ্রেষ্ঠ চলচ্চিত্র হিসেবে নির্বাচিত হয়। তার পরবর্তী চলচ্চিত্র ভেলভেট গোল্ডমাইন (১৯৯৮) ১৯৭০-এর দশকের গ্ল্যাম রক যুগের প্রতি শ্রদ্ধাঞ্জলি। এটি ১৯৯৮ কান চলচ্চিত্র উৎসবে শ্রেষ্ঠ শৈল্পিক অবদানের জন্য বিশেষ জুরি পুরস্কার অর্জন করে।\nহেইঞ্জ ফার ফ্রম হেভেন (২০০২) দিয়ে সমাদৃত ও মূলধারার সফলতা অর্জন করেন এবং শ্রেষ্ঠ মৌলিক চিত্রনাট্য বিভাগে একাডেমি পুরস্কারের মনোনয়ন লাভ করেন। তিনি এরপর আ'ম নট দেয়ার (২০০৭), ক্যারল (২০১৫), ওয়ান্ডারস্ট্রাক (২০১৭), ডার্ক ওয়াটার্স (২০১৯) ও মে ডিসেম্বর (২০২৩) চলচ্চিত্র এবং দ্য ভেলভেট আন্ডারগ্রাউন্ড (২০২১) প্রামাণ্যচিত্র পরিচালনা করে সমালোচকদের নিকট থেকে প্রশংসা অর্জন করেন। হেইঞ্জ এইচবিওর মিনি ধারাবাহিক মিলড্রেড পিয়ার্স (২০১১) পরিচালনা ও যৌথভাবে রচনা করেন, যার জন্য তিনি তিনটি প্রাইমটাইম এমি পুরস্কারের মনোনয়ন লাভ করেন।\n\n\n== চলচ্চিত্রের তালিকা ==\n\n\n=== স্বল্পদৈর্ঘ্য চলচ্চিত্র ===\n\n\n=== পূর্ণদৈর্ঘ্য চলচ্চিত্র ===\n\nনির্বাহী প্রযোজক\n\nকুইন্সেয়ানেরা (২০০৬)\nওল্ড জয় (২০০৬)\nওয়েন্ডি অ্যান্ড লুসি (২০০৮)\nমিক্‌স কাটঅফ (২০১০)\nবয় (২০১২)\nনাইট মুভস (২০১৩)\nসার্টেইন উইমেন (২০১৬)\n\n\n=== টেলিভিশন ===\n\n\n=== বিজ্ঞাপনচিত্র ===\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে টড হেইঞ্জ (ইংরেজি)\nদ্য ডুমড প্ল্যানেট Todd Haynes interviews M Blash on \"Lying\" (সংরক্ষণাগার অনুলিপি)\nসিনেটটিভি ইউকেতে Todd Haynes: I'm Not There ভিডিও সাক্ষাৎকার (সংরক্ষণাগার অনুলিপি)\nব্রিটিশ ফিল্ম ইনস্টিটিউটে Career interview with filmmaker Todd Haynes\nসেন্সেস অব সিনেমায় টড হেইঞ্জ\nভার্চুয়াল হিস্ট্রিতে টড হেইঞ্জ"}