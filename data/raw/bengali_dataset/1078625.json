{"pageid": 1078625, "title": "এ জে এম নূরুদ্দীন চৌধুরী", "url": "https://bn.wikipedia.org/wiki?curid=1078625", "content": "এ জে এম নূরুদ্দীন চৌধুরী (অজানা - ২৬ সেপ্টেম্বর ২০২০) একজন বাংলাদেশী শিক্ষাবিদ ও চট্টগ্রাম বিশ্ববিদ্যালয়ের মার্কেটিং বিভাগের সাবেক অধ্যাপক। তিনি চট্টগ্রাম বিশ্ববিদ্যালয় এবং বেসরকারি সাউদার্ন ইউনিভার্সিটি বাংলাদেশ এর উপাচার্য ছিলেন।\n\n\n== শিক্ষাজীবন ==\nনূরুদ্দীন চৌধুরী চট্টগ্রাম বিশ্ববিদ্যালয় থেকে ১৯৬৯ সালে বি কম (সম্মান) ও ১৯৭০ সালে এম কম ডিগ্রি লাভ করেন। তিনি যুক্তরাজ্যের ডারহাম বিশ্ববিদ্যালয় থেকে ১৯৭৭ সালে ম্যানেজমেন্ট স্টাডিজে এমএসসি ডিগ্রি অর্জন করেন।\n\n\n== কর্মজীবন ==\nচৌধুরী চট্টগ্রাম বিশ্ববিদ্যালয়ের (চবি) মার্কেটিং বিভাগের প্রতিষ্ঠাতা সভাপতি হিসেবে দায়িত্ব পালন করেন। তিনি চবির সিন্ডিকেট সদস্য, ব্যবসায় প্রশাসন অনুষদের ডিন ও হলের প্রভোস্ট ছিলেন। এছাড়া তিনি আন্তর্জাতিক ইসলামি বিশ্ববিদ্যালয়, চট্টগ্রাম (আইআইইউসি)-এর সিন্ডিকেট ও একাডেমিক কাউন্সিলের সদস্য, এমবিএ প্রোগ্রামের প্রতিষ্ঠাতা কো-অর্ডিনেটরসহ বিভিন্ন গুরুত্বপূর্ণ দায়িত্ব পালন করেন।\nএ জে এম নূরুদ্দীন চৌধুরী ২০০২ থেকে ২০০৬ সাল পর্যন্ত চট্টগ্রাম বিশ্ববিদ্যালয়ের দ্বাদশ উপাচার্যের দায়িত্ব পালন করেন। তিনি বেসরকারি সাউদার্ন ইউনিভার্সিটি বাংলাদেশ এর উপাচার্য হিসেবেও দায়িত্ব পালন করেছেন।\n\n\n== মৃত্যু ==\nনূরুদ্দীন চৌধুরী কোভিড-১৯ এ আক্রান্ত হয়ে চিকিৎসাধীন অবস্থায় ২০২০ সালের ২৬ সেপ্টেম্বর ঢাকায় মৃত্যুবরণ করেন।\n\n\n== তথ্যসূত্র =="}