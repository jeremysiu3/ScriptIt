{"pageid": 1063980, "title": "মালাইকা গোয়েল", "url": "https://bn.wikipedia.org/wiki?curid=1063980", "content": "মালাইকা গোয়েল (জন্ম: ২৩শে অক্টোবর ১৯৯৭) একজন ভারতীয় ক্রীড়া শুটার। তিনি স্কটল্যান্ডের গ্লাসগোতে আয়োজিত ২০১৪ কমনওয়েলথ গেমসে মহিলাদের ১০ মিটার এয়ার পিস্তল প্রতিযোগিতায় রৌপ্যপদক জিতেছিলেন।  তিনিই ছিলেন ভারতের সর্বকনিষ্ঠ পদকবিজয়ী। \n\n\n== কর্মজীবন ==\n২০ বছর বয়সে, গোয়েল ১৬টি আন্তর্জাতিক পদক অর্জন করেছিলেন।  ২০০৮ সালে তিনি তার শুটিং ক্যারিয়ার শুরু করেছিলেন।  ২০১২ সালে, গোয়েল ১০ মিটার এয়ার পিস্তল প্রতিযোগিতায় সিনিয়র জাতীয় চ্যাম্পিয়নশিপে রৌপ্য পদক জিতেছিলেন। একই বছর, তিনি জুনিয়র বিভাগে চীনের এশিয়ান এয়ার গান চ্যাম্পিয়নশিপেও রৌপ্য অর্জন করেছিলেন। তেহরানে অনুষ্ঠিত ২০১৩ ইভেন্টে, গোয়েল ১৯৭.৭ পয়েন্ট পেয়ে যুব বিভাগে স্বর্ণপদক জিতেছেন। \n২০১৪ কমনওয়েলথ গেমসে, তিনি ১৯৭.১ পয়েন্ট অর্জন করে রৌপ্যপদক জিতেছিলেন।  ২০১৪ সালে কুয়েতে এশিয়ান চ্যাম্পিয়নশিপেও তিনি একটি ব্রোঞ্জ জিতেছিলেন।  ২০১৫ সালে নয়াদিল্লিতে ৫৯ তম জাতীয় শ্যুটিং চ্যাম্পিয়নশিপে, তিনি ১০ মিটার এয়ার পিস্তল ইভেন্টে ব্রোঞ্জ পদক অর্জন করেছিলেন। গোয়েলের কোচ হলেন মহিন্দর লাল এবং গুরজিৎ সিং। \n\n\n== তথ্যসূত্র =="}