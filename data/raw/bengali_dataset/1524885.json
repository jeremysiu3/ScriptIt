{"pageid": 1524885, "title": "শামসুদ্দিন আহমেদ", "url": "https://bn.wikipedia.org/wiki?curid=1524885", "content": "শামসুদ্দিন আহমেদ (জন্ম: ১৮৮৯; মৃত্যু ১৯৮৭) ছিলেন একজন রাজনীতিবিদ ও কৃষক প্রজা আন্দোলনের অন্যতম নেতা।\n\n\n== প্রাথমিক জীবন ==\nশামসুদ্দিন ১৮৮৯ সালে বর্তমান কুষ্টিয়া জেলার (তৎকালীন নদিয়া জেলা) কুমারখালী উপজেলার সুলতানপুর গ্রামে জন্মগ্রহণ করেন।\n\n\n== শিক্ষাজীবন ==\nশামসুদ্দিন ১৯১০ সালে হুগলী কলেজিয়েট স্কুল থেকে ম্যাট্রিকুলেশন পরীক্ষায় উত্তীর্ণ হন। কলকাতার প্রেসিডেন্সি কলেজ থেকে গ্র্যাজুয়েট হন। ১৯১৬ সালে কলকাতা বিশ্ববিদ্যালয় থেকে এম.এ. ও বি.এল. ডিগ্রি অর্জন করেন।\n\n\n== কর্মজীবন ==\nতিনি ১৯১৭ সালে কৃষ্ণনগর জেলা কোর্টে ওকালতি শুরু করেন। ১৯১৯ সাল থেকে চিত্তরঞ্জন দাশের সহকারী হিসেবে কলকাতা হাইকোর্টে আইন ব্যবসা শুরু করেন। শামসুদ্দিন চিত্তরঞ্জন দাশের একজন একনিষ্ঠ অনুসারী ছিলেন। তিনি বঙ্গীয় প্রাদেশিক কংগ্রেস কমিটির সচিব (১৯২১–১৯২৫) ছিলেন। ১৯২৭ সালে কংগ্রেস সদস্য হিসেবে বঙ্গীয় আইন পরিষদের সদস্য নির্বাচিত হন। তিনি ১৯২৯ সালে কংগ্রেস ত্যাগ করেন এবং নিখিল বঙ্গ প্রজা সমিতিতে যোগ দিয়ে অন্যতম যুগ্ম-সম্পাদক হন। ১৯৪৭ তিনি কুষ্টিয়া কলেজ প্রতিষ্ঠিত করেন।\n\n\n== তথ্যসূত্র ==\n\n\n== বহিঃসংযোগ ==\n\"আহমেদ, শামসুদ্দীন২\"। বাংলা পিডিয়া।"}