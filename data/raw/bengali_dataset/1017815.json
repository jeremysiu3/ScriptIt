{"pageid": 1017815, "title": "মায়োত জাতীয় ফুটবল দল", "url": "https://bn.wikipedia.org/wiki?curid=1017815", "content": "মায়োত জাতীয় ফুটবল দল (ইংরেজি: Mayotte national football team) হচ্ছে আন্তর্জাতিক ফুটবলে মায়োতের প্রতিনিধিত্বকারী পুরুষদের জাতীয় দল, যার সকল কার্যক্রম মায়োতের ফুটবলের সর্বোচ্চ নিয়ন্ত্রক সংস্থা মায়োত ফুটবল লীগ দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা আফ্রিকান ফুটবল কনফেডারেশনের সদস্যপদ লাভ করেনি। ২০০০ সালের ১লা এপ্রিল তারিখে, মায়োত প্রথমবারের মতো আন্তর্জাতিক খেলায় অংশগ্রহণ করেছে; মায়োতের মামুদজুতে অনুষ্ঠিত উক্ত ম্যাচে মায়োত মাদাগাস্কারকে ১–০ গোলের ব্যবধানে পরাজিত করেছে।\n৫,০০০ ধারণক্ষমতাবিশিষ্ট কাওয়ানি কমপ্লেক্সে সাগরের ঘোড়া নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মায়োতে অবস্থিত। বর্তমানে এই দলের ম্যানেজারের দায়িত্ব পালন করছেন বাকার আলাউনি এবং অধিনায়কের দায়িত্ব পালন করছেন মার্সোঁর মধ্যমাঠের খেলোয়াড় জার্জি নাদহোইমে।\nফিফা এবং আফ্রিকান ফুটবল কনফেডারেশনের সদস্যপদ না থাকার ফলে মায়োত এপর্যন্ত একবারও ফিফা বিশ্বকাপ এবং আফ্রিকা কাপ অফ নেশন্সে অংশগ্রহণ করতে পারেনি। এছাড়াও, কুপ দ্য ইয়ুত্রে-মেরে মায়োত এপর্যন্ত ৩ বার অংশগ্রহণ করেছে, যার মধ্যে সেরা সাফল্য হচ্ছে ২০১০ এবং ২০১২ কুপ দ্য ইয়ুত্রে-মেরে চতুর্থ স্থান অর্জন করা।\nজার্জি নাদহোইমে, আব্দু লাহারিতি অঁতোসি, চামসাদিন আতুমানি, লরাঁ গার্সিয়া এবং আহমেদ ফাইসোয়ালের মতো খেলোয়াড়গণ মায়োতের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে মায়োতের কোন স্থান নেই। অন্যদিকে, বিশ্ব ফুটবল এলো রেটিংয়ে মায়োতের সর্বোচ্চ অবস্থান হচ্ছে ১৫০তম (যা তারা ২০১৯ সালে অর্জন করেছিল) এবং সর্বনিম্ন অবস্থান হচ্ছে ১৭৪। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)"}