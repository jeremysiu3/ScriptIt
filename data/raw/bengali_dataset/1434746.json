{"pageid": 1434746, "title": "লেডিফেস্ট", "url": "https://bn.wikipedia.org/wiki?curid=1434746", "content": "লেডিফেস্ট হলো নারীবাদী এবং নারী শিল্পীদের জন্য একটি সম্প্রদায়-ভিত্তিক, অলাভজনক বৈশ্বিক সঙ্গীত এবং শিল্প উৎসব। স্বতন্ত্র লেডিফেস্টগুলো আলাদা, তবে এগুলোতে সাধারণত ব্যাণ্ড, বাদ্যযন্ত্র গোষ্ঠী, সম্পাদনী শিল্পী, লেখক, কথ্য শব্দ এবং দৃশ্যকলা শিল্পী, চলচ্চিত্র, বক্তৃতা, শিল্প প্রদর্শনী এবং কর্মশালার সমন্বয় দেখা যায়; এটা স্বেচ্ছাসেবকদের দ্বারা সংগঠিত হয়।\n\n\n== ইতিহাস ==\nপ্রথম লেডিফেস্ট অলিম্পিয়া, ওয়াশিংটনে ২০০০ সালের আগস্ট মাসে ২,০০০ জনেরও বেশি লোকের অংশগ্রহণে অনুষ্ঠিত হয়েছিল। অনুষ্ঠানের প্রধান অনুপ্রেরণাকারীরা ছিলেন সারাহ ডগার, স্লেটার-কিনি এবং তেরেসা কারমোডি। এছাড়াও দ্য গসিপ, ব্যাঙ্গস, দ্য নিড, দ্য রন্ডেলেস, ব্র্যাটমোবাইল, স্লম্বার পার্টি, এবং নেকো কেস, ডি ইন্ট্রনস, হেলুভা, প্ল্যানেট কংক্রিট, ইডিএইচ, স্যান্স গেন, সিনথ চেরিস, হেরিস্ট , ক্যাণ্ডি এবং কোকো লিপস্টিক বিশ্বের লেডিফেস্টগুলি মঞ্চস্থ করেছে।\nপ্রথম লেডিফেস্টের পর থেকে, অনুষ্ঠানটি সারা বিশ্বে ছড়িয়ে পড়েছে, এরমধ্যে আছে আলবুকার্ক, আমস্টারডাম, আটলান্টা, বেলফাস্ট, বেলজিয়াম, বেলিংহাম, বার্লিন, বার্মিংহাম, বোর্দো, ব্রাইটন, ব্রিস্টল, ব্রুকলিন, বুদাপেস্ট, কেমব্রিজ, কলম্বাস, কর্ক, শিকাগো, কার্ডিফ, দিজোঁ, ডাবলিন, গ্লাসগো, গ্রেনোবল, ক্যাসেল, ল্যান্সিং এম আই, লিডস, লন্ডন, লস অ্যাঞ্জেলেস, মাদ্রিদ, মেলবোর্ন, ম্যানচেস্টার, মায়ামি, অরল্যান্ডো, অটোয়া, অক্সফোর্ড, ফিলাডেলফিয়া, সান ফ্রান্সিস্কো, স্যান ডিয়েগো, সেভিলা, শেফিল্ড, তালিন, টেক্সাস, টরন্টো, তুলুজ, ট্র্যাভার্স সিটি, ওয়াশিংটন, ডিসি, ওয়েলিংটন, নিউজিল্যান্ড নিউ অর্লিন্স, সাংহাই, চীন এবং আরও অনেক শহর। প্রতিটি নতুন উৎসব অন্যান্য রাজ্য বা দেশের অন্যান্য লেডিফেস্টগুলোর থেকে স্থানীয়ভাবে এবং স্বতন্ত্রভাবে সংগঠিত হয়, প্রাথমিকভাবে  এটা হয় স্বেচ্ছাসেবকদের দ্বারা, এবং বেশিরভাগ আয় অলাভজনক সংস্থাগুলোতে দান করা হয়।\nমূল ইভেন্টের দশ বছর পর লেডিফেস্ট এখনও একটি শক্তিশালী বিশ্বব্যাপী ঘটনা হিসেবে হয়ে চলেছে।  ২০১০ লন্ডন লেডিফেস্ট একটি \"দশম বার্ষিকী\" অনুষ্ঠান হিসেবে প্রচারিত হয়েছিল, \"ডিআইওয়াই নারীবাদী শিল্প ও সক্রিয়তার এক দশক উদযাপন\"।\nবিশ্বের লেডিফেস্টগুলো বিভিন্ন ধরনের কার্যকলাপের প্রস্তাব দেয়, যেমন খুব বৈচিত্র্যময় বিষয়গুলো নিয়ে কনসার্ট, কর্মশালা, সম্মেলন, বিতর্ক, স্ক্রিনপ্রিন্টিং, কার্পেনট্রি, স্টপ-মোশন, প্লাম্বিং-পাঠ থেকে শুরু করে ক্রোশেটিং পর্যন্ত।\nলেডিফেস্ট অনুপ্রাণিত করেছে অনেক অনুষ্ঠান যেমন বার্লিনে এলএডিআইওয়াই ফেস্ট, মেলবোর্নে জিআরআরএল ফেস্ট এবং সান্তা আনা, সিএতে জিআরআরএল ফেয়ার। বার্লিনে এলএডিআইওয়াই ফেস্টের উদ্দেশ্য হলো উৎসবের অংশগ্রহণমূলক দিকটি নিজে নিজে করার উপর জোর দেওয়া। এবং মেলবোর্নে জিআরআরএল ফেস্ট ২০১৩ সালে মেলবোর্নের একটি গুদামে শুরু হয়েছিল। সঙ্গীত, শিল্প, জাইন এবং স্টলসহ লেডিফেস্টের মতো একই নীতিকে আশ্রয় করে তা করা হয়। জিআরআরএল ফেস্ট এখন একটি বিস্তৃত নেটওয়ার্ক এবং স্পনসরসহ একটি বার্ষিক ইভেন্ট: www.grrlfest.com সান্তা আনার জিআরআরএল ফেয়ার ২০০১ সালে শুরু হয়েছিল এবং তা ২০১৩ পর্যন্ত চলে৷ আয়োজকরা লেডিফেস্ট এবং হোমো-এ-গোগোর মতো ফেস্টগুলো দ্বারা অনুপ্রাণিত হয়েছিল এবং তাদের সম্প্রদায়ের মধ্যে ডিআইওয়াই নারীবাদী পাঙ্ক নীতিগুলো আনতে চেয়েছিল৷\n\n\n== সংকলন অ্যালবাম ==\nলেডিফেস্ট ইউকে ২০০১\nলেডিফেস্ট ইউকে ২০০৩\nলেডিফেস্ট ইস্ট ২০০১\n\n\n== আরো দেখুন ==\nলেডিফেস্ট উৎসবের তালিকা\nসর্ব-মহিলা ব্যান্ড\nনারী সঙ্গীত\nদাঙ্গা গ্ররল\nইয়োইয়ো এ গোগো\n\n\n== তথ্যসূত্র ==\n\n\n== বহিঃসংযোগ ==\nপ্রথম লেডিফেস্টের জন্য ওয়েবসাইট, পরবর্তী উত্সবগুলির তথ্য সহ - দ্রষ্টব্য: ওয়েবসাইট বর্তমানে পুরানো, ২০০৬ এর পরে  উৎসবগুলো তালিকাভুক্ত করে না"}