{"pageid": 1416406, "title": "ইন্দ্র বাণিয়া", "url": "https://bn.wikipedia.org/wiki?curid=1416406", "content": "ইন্দ্র বাণিয়া (অসমীয়া: ইন্দ্ৰ বনিয়া ; ‎ ২৪ ডিসেম্বর ১৯৪২ - ২৫ মার্চ ২০১৫) একজন ভারতীয় থিয়েটার অভিনেতা, নাট্যকার, চলচ্চিত্র অভিনেতা এবং পরিচালক। জাহ্নু বরুয়ার পরিচালিত অসমীয়া চলচ্চিত্রহলোধিয়া চোরায়ে বোঝান খাই- এ তার অভিনয়ের জন্য তাকে লোকার্নো আন্তর্জাতিক চলচ্চিত্র উৎসবে সেরা অভিনেতার সিলভার লেপার্ড পুরস্কার দেওয়া হয়। তিনি নটসূর্য ফণী শর্মা পুরস্কারেরও প্রাপক ছিলেন।\n\n\n== জীবনী ==\n\n\n=== প্রারম্ভিক জীবন ===\nইন্দ্র ২৪ ডিসেম্বর ১৯৪২ সালে আসামের উত্তর লখিমপুরের ধলপুর গ্রামে একটি আদিবাসী অসমীয়া সম্প্রদায়ে জন্মগ্রহণ করেন। প্রাথমিক শিক্ষা শেষ করার পর, ১৯৫৮ সালে তিনি উচ্চ শিক্ষার জন্য গুয়াহাটিতে আসেন। পড়াশোনা চালিয়ে যাওয়ার সময় তিনি একজন কমেডিয়ান হিসেবে তার অভিনয় জীবনের সূত্রপাত। আসামের নাট্যমঞ্চে জনপ্রিয় কমেডি শোগুলির মাধ্যমে তিনি জীবিকা অর্জন করতে শুরু করেন। শিক্ষা সমাপ্ত করার পর তিনি ২০০২ সালে অবসর নেওয়ার অগে পর্যন্ত আসাম রাজ্য বিদ্যুৎ বোর্ডে কাজ করেন।\n\n\n=== চলচ্চিত্র এবং অভিনয় ===\n১৯৬০ সাল থেকে নাটকের ক্ষেত্রে আসামের পাশাপাশি উত্তর পূর্ব ভারতে ইন্দ্র নামটি একটি ঘরোয়া নাম হয়ে ওঠে। ১৯৬৪ সাল থেকে গুয়াহাটির অল ইন্ডিয়া রেডিও-তে তিনি নিয়মিত শিল্পী হয়ে ওঠেন। তিনি ১৯৭০-এর দশকের নাটক গোবর্ধন চরিত- এ প্রধান পুরুষ চরিত্রে অভিনয় করে প্রচারের আলোয় আসেন। অল ইন্ডিয়া রেডিওর নাটক মইনার সংবাদে অভিনয়ের জন্যও তিনি পরিচিত ছিলেন।\n১৯৮৮ সালে আসামের বিখ্যাত চলচ্চিত্র নির্মাতা জাহ্নু বড়ুয়া, হলোধিয়া চোরায়ে বাওধন খাই -এ রাসেশ্বর বোরার প্রধান চরিত্রে অভিনয় করার জন্য ইন্দ্রকে বেছে নেন।জাতীয় চলচ্চিত্র উৎসবে সেরা অভিনেতার পুরস্কারটি অল্পের জন্য পাননি। যদিও তিনি সুইজারল্যান্ডের মর্যাদাপূর্ণ লোকার্নো চলচ্চিত্র উৎসবে সেরা অভিনেতার সিলভার লিওপার্ড পুরস্কারটির জন্য তাকে নির্বাচিত করা হয়েছিল। চলচ্চিত্রটি ১৯৮৮ সালে শ্রেষ্ঠ পূর্ণদৈর্ঘ্য চলচ্চিত্রের জন্য জাতীয় চলচ্চিত্র পুরস্কার (স্বর্ণকমল) লাভ করে। ২০০৭ সালে তিনি একটি স্বল্প দৈর্ঘ্যের চলচ্চিত্র ফ্রিডম অ্যাট দ্য এজ- এ নায়ক চরিত্রে অভিনয় করেন। চলচ্চিত্রটি আসামের বাসিন্দা মাচাং লালুং-এর উপর ভিত্তি করে তৈরি করা হয়, যিনি বিনা বিচারে ৫৪ বছর কারারুদ্ধ ছিলেন। চলচ্চিত্রটি ২০০৭ সালে বোস্টন আন্তর্জাতিক চলচ্চিত্র উৎসবে ইন্ডি স্পেক বেস্ট ডকুমেন্টারি পুরস্কার লাভ করে\nইন্দ্র চার দশকেরও বেশি সময় ধরে ৪০ টিরও বেশি অসমিয়া চলচ্চিত্রে অভিনয় করেন। চলচ্চিত্র এবং টিভি সিরিয়ালে অভিনয়ের পাশাপাশি তিনি কয়েকটি পুরস্কার বিজয়ী চলচ্চিত্রও পরিচালনা করেছিলেন। তিনি গুয়াহাটিতে অবস্থিত একটি অপেশাদার থিয়েটার গ্রুপ আইক্যাটনের সাথে ঘনিষ্ঠভাবে যুক্ত ছিলেন।\n\n\n=== মৃত্যু ===\n২০১৫ সালের ২৫ মার্চ আসামের গুয়াহাটির হায়াত হাসপাতালে দীর্ঘকাল অসুস্থতার পরে ৭২ বছর বয়সে এই অভিনেতার জীবনাবসান হয়।\n\n\n== সম্মান ও পুরস্কার ==\n১৯৮৮ সালে সিলভার লেপার্ড সেরা অভিনেতার পুরস্কার\n২০১০ সালে নটসূর্য ফণী শর্মা পুরস্কার\n\n\n== চলচ্চিত্ৰপঞ্জী ==\nইন্দ্র বাণিয়ার প্রথম অভিনীত অসমীয়া চলচ্চিত্র ছিল খোজ (১৯৭৫)। তার অভিনীত চলচ্চিত্রের মধ্যে রয়েছে::\n\n\n== তথ্যসূত্র =="}