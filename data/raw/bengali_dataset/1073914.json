{"pageid": 1073914, "title": "জামিয়া ইসলামিয়া আরাবিয়া, ইসলামপুর", "url": "https://bn.wikipedia.org/wiki?curid=1073914", "content": "আল জামিয়া আল ইসলামিয়া আল আরাবিয়া, ইসলামপুর পুরান ঢাকার ইসলামপুরে অবস্থিত একটি কওমি মাদ্রাসা। ১৯২০ সালে ঢাকার নবাব বাড়ির প্রাঙ্গণে হাকিমুল উম্মত খ্যাত আশরাফ আলী থানভী এই মাদ্রাসার ভিত্তি স্থাপন করেন। তৎকালে নবাবদের পৃষ্ঠপোষকতায় এটি পরিচালিত হত। প্রতিষ্ঠালগ্ন থেকেই এখানে দাওরায়ে হাদিস (মাস্টার্স) চালু করা হয়। ১৯২৫ সালে থানভীর পরামর্শে ইসহাক বর্ধমানী এখানে হাদিসের শিক্ষাদান শুরু করেন। প্রথমদিকে নবাব বাড়ীর গেটের দোতালায় এর কার্যক্রম চালু ছিল। ছাত্র সংখ্যা বৃদ্ধি পাওয়ায় নবাব বাড়ীর প্রাঙ্গন থেকে মাদ্রাসাটি ইসলামপুর আমপট্টির পিছনে শাহাজাদা লেনে নির্মিত বিশাল দালানে স্থানান্তর করা হয়। তৎকালে ঢাকা শহরে এটি ছাড়া উল্লেখযোগ্য কোন মাদ্রাসা ছিল না। মাঝখানে মাদ্রাসাটিতে কিছুকাল শিক্ষা-কার্যক্রম বন্ধ ছিল। ময়মনসিংহ অধিবাসী আশিকে মুসতাক এ মাদ্রাসার মুহতামিম এবং মাহমুদুল হাসান শায়খুল হাদিস হিসেবে কর্মরত আছেন।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}