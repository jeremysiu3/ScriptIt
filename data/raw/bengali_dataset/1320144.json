{"pageid": 1320144, "title": "সাইকোলজিস", "url": "https://bn.wikipedia.org/wiki?curid=1320144", "content": "সাইকোলজিস নারীদের জন্য বেলজিয়ামের প্রকাশনা রোসেল প্রকাশিত মাসিক ম্যাগাজিন যা ব্যক্তিগত উন্নয়ন এবং সুস্থতার জন্য নিবেদিত। ১৯৭০ সাল হতে এটির প্রকাশনা শুরু হয়। বর্তমানে এটি ফ্রান্স, ইতালি, স্পেন, বেলজিয়াম, রাশিয়া, যুক্তরাজ্য, চীন , রোমানিয়া, মেক্সিকো ও জার্মানি হতে ভিন্ন ভিন্ন ভাষায় প্রকাশিত হয়।  \n\n\n== ইতিহাস ==\nজ্যাক মুসো ১৯৭০ সালেসাইকোলিজিস প্রতিষ্ঠা ও প্রকাশ শুরু করেন। মাসিক পত্রিকাটির বিক্রি ৭০,০০০ কপি পর্যন্ত বেড়ে ছিল। ১৯৯৭ সালে, ম্যাগাজিনটি জিন-লুই সার্ভান-শ্রেইবার এবং তার স্ত্রী পার্লা ফিনেভ কিনে নেন, যিনি আমেরিকান সাইকোলজি টুডে ম্যাগাজিন থেকে অনুপ্রেরণা নিয়ে সাইকোলজিস ম্যাগাজিনটির নাম পরিবর্তন করেছিলেন এবং পুনরায় চালু করেছিলেন। প্রকাশের মাত্র কয়েক বছর পর পত্রিকাটি সাফল্য পায় এবং ২০০৫ সালে এটির বিক্রি ৩২০,০০০ কপি পৌঁছে যায়।\n২০০৪ সালে ফ্রান্স ভিত্তিক প্রকাশনা সংস্থা হ্যাচেট ফিলিপাচি মিডিয়াস ফিনেভের মূলধনের ৪৯% কিনে নেয়। পরের বছর ইতালি, স্পেন, বেলজিয়াম, যুক্তরাজ্য এবং রাশিয়ায় সাইকোলজিসের পাঁচটি আন্তর্জাতিক সংস্করণ প্রকাশ শুরু হয়। ২০০৬ এবং ২০০৭ সালে চীনা এবং রোমানিয়ান সংস্করণ বাজারে আসে। ২০০৮ সালে ফ্রান্সের অপর প্রকাশনা গ্রুপ লারগার্ডেরে একটিভ ফিনেভের মূলধনের অবশিষ্ট ৫১% থেকে কিনে নেয় এবং একটি মেক্সিকান সংস্করণ তৈরি করা হয়। জার্মান সংস্করণটি মাদাম ভারলাগ ২০১৩ সালের নভেম্বরে চালু করেছিলেন। ২০১৪ সালে, হ্যাচেট সাইকোলজিস এবং প্রিমিয়ারকে রোসেলের নেতৃতাধীন একটি শিল্পগৌষ্ঠীর কাছে বিক্রি করে দেয়।\n\n\n== তথ্যসূত্র ==\n\n\n== বহিঃসংযোগ =="}