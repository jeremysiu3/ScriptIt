{"pageid": 1019746, "title": "দোহাজারী রেলওয়ে স্টেশন", "url": "https://bn.wikipedia.org/wiki?curid=1019746", "content": "দোহাজারী রেলওয়ে স্টেশন বাংলাদেশের চট্টগ্রাম বিভাগের চট্টগ্রাম জেলার চন্দনাইশ উপজেলায় অবস্থিত একটি রেলওয়ে স্টেশন।\n\n\n== ইতিহাস ==\nআসাম বেঙ্গল রেলওয়ে কম্পানি চট্টগ্রাম-ষোলশহর লাইন ১৯২৯ সালে, ষোলশহর-নাজিরহাট লাইন ১৯৩০ সালে, ষোলশহর-দোহাজারী লাইন ১৯৩১ সালের মধ্যে নির্মাণকাজ শেষ করে। ষোলশহর দোহাজারী লাইনের সর্বশেষ স্টেশন হিসেবে দোহাজারী রেলওয়ে স্টেশন তৈরি করা হয়।\n\n\n== পরিষেবা ==\nদোহাজারী রেলওয়ে স্টেশন দিয়ে ১১১/১১২/১১৩/১১৪ নং লোকাল ট্রেন চলাচল করে। কোন আন্তঃনগর ট্রেন চলাচল করে না।\n\n\n== দোহাজারী-কক্সবাজার লাইন ==\nট্রান্স-এশিয়ান রেলওয়ে প্রকল্পের আওতায় সরকার চট্টগ্রাম জেলার দোহাজারী থেকে রেললাইন বর্ধিত করে বান্দরবান জেলার গুনধুম পর্যন্ত নেওয়ার পরিকল্পনা করে। এই মহাপরিকল্পনার আওতায় রামু জংশন রেলওয়ে স্টেশন থেকে আরেকটি রেললাইন পর্যটন বিকাশে কক্সবাজার জেলা পর্যন্ত নেওয়ার সিদ্ধান্ত নেওয়া হয়। ২০২২ সালের মধ্যে এই \nলাইনের কাজ শেষ করার আশা করছে সরকার।\n\n\n== তথ্যসূত্র =="}