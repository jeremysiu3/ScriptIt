{"pageid": 1078318, "title": "বেগম শেখ ফজিলাতুন্নেছা মহিলা কামিল মাদ্রাসা", "url": "https://bn.wikipedia.org/wiki?curid=1078318", "content": "বেগম শেখ ফজিলাতুন্নেছা মহিলা কামিল মাদ্রাসা পিরোজপুর জেলার মঠবাড়িয়া উপজেলায় অবস্থিত একটি আলিয়া কামিল মাদ্রাসা। তবে স্থানীয়ভাবে মাদ্রাসাটি মঠবাড়িয়া কামিল মাদ্রাসা নামেও পরিচিত। ১৯৯৬ সালে প্রতিষ্ঠিত এই আলিয়া মাদ্রাসা শেখ মুজিবুর রহমানের স্ত্রী শেখ ফজিলাতুন্নেছা মুজিবের নামে নামকরণ করা হয়েছে। বর্তমানে মাদ্রাসাটি ইসলামি আরবি বিশ্ববিদ্যালয় অধিভুক্ত একটি কামিল মাদ্রাসা। মাদ্রাসার বর্তমান অধ্যক্ষের নাম মাওলানা আবুল কালাম শরীফ।\n\n\n== অবস্থান ==\nমঠবাড়িয়া ফজিলাতুন্নেছা মহিলা কামিল মাদ্রাসা বরিশাল বিভাগের পিরোজপুর জেলার মঠবাড়িয়া উপজেলায় নাগ্রাভাঙ্গা বাদুরা গ্রামে অবস্থিত।\n\n\n== ইতিহাস ==\nপিরোজপুর জেলার মঠবাড়িয়া উপজেলায় আধুনিক ইসলামী শিক্ষা প্রসারের জন্য ১৯৯৬ সালে ১ জানুয়ারিতে শেখ ফজিলাতুন্নেছার নামে মাদ্রাসাটি প্রতিষ্ঠা করা হয়। এবং ১৯৯৮ সালেই মাদ্রাসাটি সরকারি স্বীকৃতি পায়, বর্তমানে মাদ্রাসাটি আলিয়া মাদ্রাসা শিক্ষার সর্বোচ্চ পর্যায় একটি কামিল মাদ্রাসা। এই মাদ্রাসাটি ফাজিল ও কামিল পরীক্ষার জন্য ২০০৬ সাল থেকে ২০১৬ সাল পর্যন্ত ইসলামী বিশ্ববিদ্যালয়, বাংলাদেশের অন্তর্ভুক্ত ছিলো, এরপর থেকে ইসলামি আরবি বিশ্ববিদ্যালয়ের অধিভুক্ত রয়েছে।\n২০১৯ সালে মাদ্রাসার নিকটেই স্থানীয় খালের ভাঙ্গনে মাদ্রাসাটি দেয়াল সীমানা ভেঙ্গে যাওয়ার উপক্রম হয়েছিলো।\n\n\n== শিক্ষা কার্যক্রম ==\nমাদ্রাসাটিতে ইবতেদায়ী থেকে শুরু করে কামিল শ্রেণী পর্যন্ত রয়েছে। মাদ্রাসার ফাজিল শ্রেণীতে আল কুরআন, আল হাদিস বিষয়ে পাঠদান করা হয়, এবং কামিল শ্রেণীতে তাফসীর বিভাগ, আরবি বিভাগ, ইসলামের ইতিহাস প্রভৃতি বিভাগ রয়েছে। এই মাদ্রাসাটিতে প্রতি মাসে একবার করে শেখ রাসেল ডিজিটাল ল্যাব পরিদর্শন করা হয়। মাদ্রাসার অধ্যক্ষ মাওলানা আবুল কালাম শরীফ এবং উপাধ্যক্ষ মোঃ আবু জাফর সালেহ।\nএই মাদ্রাসাতে শেখ মুজিবুর রহমানের উপর পড়াশোনা ও গবেষণা করার জন্য বঙ্গবন্ধু কর্নার স্থাপন করা হয়েছে। এছাড়াও মাদ্রাসাটিতে বিশাল আয়তনের একটি পাঠাগার রয়েছে, এই পাঠাগারটি বাংলাদেশ মাদরাসা গ্রন্থাগার সমিতির সাথে সংযুক্ত রয়েছে।\n\n\n== তথ্যসূত্র =="}