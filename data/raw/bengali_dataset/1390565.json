{"pageid": 1390565, "title": "খাঁচার ভেতর অচিন পাখি (চলচ্চিত্র)", "url": "https://bn.wikipedia.org/wiki?curid=1390565", "content": "খাঁচার ভেতর অচিন পাখি রায়হান রাফী পরিচালিত ২০২১ সালের বাংলাদেশী থ্রিলার চলচ্চিত্র। এটি যৌথভাবে রচনা করেছেন রায়হান রাফী, নাজিম-উদ-দৌলা ও সিদ্দিক আহমেদ। এতে শ্রেষ্ঠাংশে অভিনয় করেছেন ফজলুর রহমান বাবু, তমা মির্জা, ইন্তেখাব দিনার ও সুমন আনোয়ার। চলচ্চিত্রটি ২০২১ সালের ২১শে অক্টোবর চরকিতে মুক্তি পায়। চলচ্চিত্রটি আইসিটি-চ্যানেল আই ডিজিটাল মিডিয়া পুরস্কার ও ব্লেন্ডারস চয়েস-দ্য ডেইলি স্টার ওটিটি অ্যান্ড ডিজিটাল কনটেন্ট পুরস্কারে শ্রেষ্ঠ চলচ্চিত্রের পুরস্কার অর্জন করে।\n\n\n== অভিনয়শিল্পীদল ==\nফজলুর রহমান বাবু - ফিরোজ খান\nতমা মির্জা - পাখি\nইন্তেখাব দিনার - সাগর\nসুমন আনোয়ার - রমিজউদ্দিন\nমাসুম বাশার - মিজান\nমিলি বাশার - রেহানা বেগম\nনাসির উদ্দিন খান\nকামরুজ্জামান তপু\nএ কে আজাদ সেতু\nশাহজাহান সৌরভ\nআর এ রাহুল\nঅপু আহমেদ\nজাহিদ মজুমদার\nমাসুম রেজওয়ান\n\n\n== নির্মাণ ==\nরায়হান রাফী এই চলচ্চিত্রের গল্প লিখেন কোভিড-১৯ এর বৈশ্বিক মহামারীর সময়ে এবং ঘরবন্দী থাকার অবস্থা মাথায় রেখে এর নামকরণ করা হয় \"খাঁচার ভেতর অচিন পাখি\"। চলচ্চিত্রটির চিত্রগ্রহণ করা হয় রংপুরের একটি পরিত্যক্ত ফ্যাক্টরিতে। টানা ১৫ দিন সেখানে চিত্রগ্রহণ করা হয়।\n\n\n== সঙ্গীত ==\nখাঁচার ভেতর অচিন পাখি চলচ্চিত্রের সঙ্গীতায়োজন করেছেন আরাফাত মহসিন নিধি। এতে লালনের \"খাঁচার ভিতর অচিন পাখি\" গানটি ব্যবহার করা হয়। গানে কণ্ঠ দেন রিজভী রিজু।\n\n\n== পুরস্কার ও মনোনয়ন ==\nআইসিটি-চ্যানেল আই ডিজিটাল মিডিয়া পুরস্কার\n\nমেরিল-প্রথম আলো পুরস্কার\n\nব্লেন্ডারস চয়েস-দ্য ডেইলি স্টার ওটিটি অ্যান্ড ডিজিটাল কনটেন্ট পুরস্কার\n\nএশিয়ান একাডেমি ক্রিয়েটিভ পুরস্কার\n\nসিজেএফবি পারফরম্যান্স পুরস্কার\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে খাঁচার ভেতর অচিন পাখি  (ইংরেজি)\nবাংলা মুভি ডেটাবেজে খাঁচার ভেতর অচিন পাখি"}