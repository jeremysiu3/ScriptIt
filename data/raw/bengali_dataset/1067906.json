{"pageid": 1067906, "title": "এইচএমএস প্রিন্স অব ওয়েলস (আর০৯)", "url": "https://bn.wikipedia.org/wiki?curid=1067906", "content": "এইচএমএস প্রিন্স অব ওয়েলস (আর ০৯) কুইন এলিজাবেথ-শ্রেণির দ্বিতীয় বিমানবাহী রণতরী। বেশিরভাগ বড় বিমানবাহী রণতরীর মতো প্রিন্স অব ওয়েলসকে ক্যাটাপল্ট ও অ্যারেস্টিং তারসমূহ ব্যবহার করা হয় না। এর পরিবর্তে জাহাজটি বায়ুবাহিত প্রারম্ভিক সতর্কতা ও ডুবোজাহাজ বিরোধী যুদ্ধের জন্য ৪০ টি এফ-৩৫বি লাইটনিং ২ ও মেরলিন হেলিকপ্টার বহন করে। বর্ধিত পরিস্থিতিতে এটি ৭০ টির অধিক এফ-৩৫বি সমর্থন করতে সক্ষম। এটিতে ২৫০ জন রাজকীয় নৌসেনার জন্য আবাসন, আক্রমণাত্মক হেলিকপ্টার ও চিনুক আকারের চেয়েও বড় ট্রুপ ট্রান্সপোর্টের সাথে তাদের সমর্থন করার ক্ষমতা জন্য স্থানসঙ্কলানের সাথে নকশায় নমনীয়তার উপর জোর দেওয়া হয়েছিল।\nবাজেট কাটার কারণে প্রথমে জাহাজটি বিক্রি বা মথবাল করার পরিকল্পনা করা হয়, কিন্তু পরে সরকার তাকে সক্রিয় পরিষেবায় আনার সিদ্ধান্ত গ্রহণ করে। আনুষ্ঠানিকভাবে ২০১৭ সালের সেপ্টেম্বর মাসে জাহাজের নামকরণ প্রিন্স অব ওয়েলস করা হয়।\nসমাপ্ত প্রিন্স অব ওয়েলস ২০১৯ সালে সেপ্টেম্বর মাসে সমুদ্রের পরীক্ষা শুরু করে এবং তার নতুন নৌঘাঁটি এইচএমএনবি পোর্টসমাউথয়ে প্রথম ২০১৯ সালের নভেম্বর মাসে পৌঁছায়। জাহাজটি আনুষ্ঠানিকভাবে রাজকীয় নৌবাহিনীতে পোর্টসমাউথের একটি অনুষ্ঠানে ২০১৯ সালের ১০ই ডিসেম্বর কমিশন করা হয়। জাহাজটি চালু হওয়ার তারিখটি দ্বিতীয় বিশ্বযুদ্ধের যুগে ডুবে যাওয়া তার পূর্বসূরীর ৭৮ তম বার্ষিকী উপলক্ষে চিহ্নিত হয়, যা এইচএমএস রিপলসের সাথে ১৯৪১ সালে যুদ্ধের সময় ডুবে যায়। এটি রাজকীয় নৌবাহিনীর অষ্টম জাহাজ, যেটি এইচএমএস প্রিন্স অব ওয়েলস নামটি পেয়েছে। জাহাজটির নির্মাণ কাজটি রোসিথ ডকইয়ার্ডে ২০১১ সালে শুরু হয় এবং জলে ভাসানোর সাথে ২০১৭ সালের ১৭ই ডিসেম্বর শেষ হয়। জাহাজটি ২০১৯ সালে রাজকীয় নৌবাহিনীর কাছে হস্তান্তর করা হয় এবং এটী ২০২৩ সাল থেকে বিশ্বজুড়ে ফ্রন্ট-লাইনের দায়িত্ব পালনের জন্য সম্পূর্ণ প্রস্তুত থাকবে।\nপ্রিন্স অব ওয়েলস ২০২০ সালের মে মাসে প্লাবনের অভিজ্ঞতা লাভ করে, যা রাজকীয় নৌবাহিনী দ্বারা \"গৌণ\" ঘটনা হিসাবে বর্ণনা করে। এরপরে ২০২০ সালের অক্টোবর মাসে আরও উল্লেখযোগ্য বন্যার ফলে জাহাজটির বৈদ্যুতিক ক্যাবিলিংয়ের ক্ষতি হয়। প্রিন্স অব ওয়েলস ২০২১ সালের ৩০শে এপ্রিল সমুদ্র পরীক্ষার জন্য পোর্টসমাউথ নৌঘাঁটি পরিত্যগ করে।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nপ্রিন্স অব ওয়েলস (royalnavy.mod.uk)"}