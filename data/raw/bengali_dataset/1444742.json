{"pageid": 1444742, "title": "ভারতের প্রধান মুফতি", "url": "https://bn.wikipedia.org/wiki?curid=1444742", "content": "ভারতের প্রধান মুফতি হলেন ভারতীয় সুন্নি মুসলিম সম্প্রদায়ের সবচেয়ে জ্যেষ্ঠ এবং প্রভাবশালী ধর্মীয় ব্যক্তি।  বর্তমানে এই পদে অসীন আছেন সর্বভারতীয় সুন্নি জামিয়াতুল উলামার সাধারণ সম্পাদক শেখ আবুবকর আহমদ।  তিনি ২০১৯ সালের ফেব্রুয়ারিতে নয়াদিল্লির রামলীলা ময়দানে সর্বভারতীয় তানজিম উলামায়ে ইসলাম কর্তৃক আয়োজিত গরীব নওয়াজ শান্তি সম্মেলনে এই উপাধিতে ভূষিত হন। \n\n\n== ভূমিকা ==\nপ্রধান মুফতি হলেন বেরলভী-সুন্নি সম্প্রদায়ের দ্বারা নিযুক্ত দেশের সবচেয়ে জ্যেষ্ঠ ধর্মীয় নেতা।  ইসলামী আইনগত বিষয় এবং সামাজিক বিষয়ে মতামত (ফতোয়া) দেওয়াই তার প্রধান ভূমিকা।  প্রধান মুফতি ঐতিহ্যগতভাবে সুন্নি ইসলামের বেরলভী মতবাদীদের মধ্য থেকে নির্বাচিত হন। \n\n\n== ইতিহাস ==\n\n\n=== মুঘল আমল ===\nভারতের প্রথম প্রধান মুফতি ছিলেন শাহ ফজলে রসুল বাদায়ুনী। তিনি সর্বশেষ মুঘল সম্রাট বাহাদুর শাহ জাফর কর্তৃক নিযুক্ত হন। বাদায়ুনী ছিলেন একজন হানাফী পন্ডিত  যিনি ইসলামী আইনশাস্ত্র সম্পর্কে গভীর জ্ঞান রাখতেন। ইসলামিক বিষয়ে তার উর্দু বক্তব্য তারীকী ফতোয়া নামে প্রকাশিত হয়, যা পরবর্তীতে ব্যপক খ্যাতি অর্জন করে। তার নাতি আবদুল কাদির বাদায়ুনি প্রধান মুফতি হিসাবে তার স্থলাভিষিক্ত হন। \n\n\n=== ব্রিটিশ আমল ===\nব্রিটিশ শাসনামলে, অনেক ইসলামি পণ্ডিতরা আহমদ রেজা খান বেরলভীকে ভারতীয় মুসলমানদের আধ্যাত্মিক নেতা, পণ্ডিত ও পুনরুজ্জীবনবাদী নেতা ছিলেন বলে উল্লেখ করেন।  বহু ছাত্র ও পণ্ডিত তার কাজের প্রতি আকৃষ্ট হয়েছিল এবং তাকে প্রধান মুফতি হওয়ার জন্য অনুরোধ করেছিল, কিন্তু তিনি তা প্রত্যাখ্যান করেছিলেন। তিনি শিক্ষামূলক পুনরুজ্জীবন এবং লেখালেখির সাথে জড়িত থাকতে চেয়েছিলেন। তার পরিবর্তে তার ছাত্র আমজাদ আলী আজমি এই পদের জন্য নির্বাচিত হন।  হানাফী ফিকহের উপর তার বই, বাহার-ই-শরিয়াত প্রধান মুফতি হিসেবে তার একটি উল্লেখযোগ্য কাজ। তার পাশাপাশি সে সময় মোস্তফা রেজা খান কাদরী প্রধান মুফতি নির্বাচিত হন। আহমেদ রেজা খান বেরলভি ইন্দিরা গান্ধীর শাসনামলে প্রধান মুফতি হন। তিনি এ পদে থাকাকালীন সরকার কর্তৃক প্রণীত পরিবার পরিকল্পনা কর্মসূচির প্রতিবাদ করেন।\n\n\n=== শেখ আবুবকর আহমদ ===\nশেখ আবুবকর আহমদ ভারতের প্রধান মুফতি হিসেবে ২৪ ফেব্রুয়ারি ২০১৯-এ রামলীলা ময়দানে শপথ গ্রহণ করেন। তিনি দক্ষিণ ভারতীয়দের মধ্যে প্রথম প্রধান মুফতি। \n\n\n== ভারতের প্রধান মুফতিদের তালিকা ==\n\n\n== তথ্যসূত্র =="}