{"pageid": 1172575, "title": "লেথে বলদেব", "url": "https://bn.wikipedia.org/wiki?curid=1172575", "content": "ট্রেবল সিলভারস্ট্রাইপ(বৈজ্ঞানিক নাম: Lethe baladeva (Moore)) প্রজাতি এশিয়ায় প্রাপ্ত নিমফ্যালিডি (Nymphalidae) গোত্র ও 'স্যাটিরিনি' (Satyrinae) উপ-গোত্রের অন্তর্ভুক্ত প্রজাপতি। এই প্রজাতি ভারতের বন্যপ্রাণ সংরক্ষণ আইন (Wild Life Protection Act, 1972) অনুসারে তফ্‌সিল ২ এর তালিকার অন্তর্ভুক্ত।\n\n\n== আকার ==\nপ্রসারিত অবস্থায় ট্রেবল সিলভারস্ট্রাইপ এর ডানার আকার ৫৫-৬৫ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত ট্রেবল সিলভারস্ট্রাইপ এর উপপ্রজাতি হল-\n\nLethe baladeva baladeva Moore, 1865 – Darjeeling Treble Silverstripe\nLethe baladeva aisa Fruhstorfer, 1911 – Kumaon Treble Silverstripe\n\n\n== বিস্তার ==\nএই প্রজাতি ভারত এর উত্তরাখণ্ড\nথেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল বাদামী। ডানার নিম্নতলের দাগ-ছোপ এবং বন্ধনীগুলি সচ্ছতার কারনে উপরিপৃষ্ঠে স্পস্টভাবে দৃশ্যমান। শুধুমাত্র পিছনের ডানায় পোস্টডিসকাল চক্ষুবিন্দুগুলির () সারিটির চক্ষুবিন্দুগুলি চক্ষুতারা () বিহীন কালো গোলাকার ছোপের মত দেখায়। সাবটার্মিনাল ফ্যাকাশে রেখাটি বেশ স্পস্টভাবে বিন্যস্ত। স্ত্রী পুরুষ উভয় প্রকারেই সামনের ডানার কোস্টা খুব সামান্যভাবে বক্র ()। অ্যাপেক্স অথবা শীর্ষভাগ সামান্য গোলাকৃতি এবং পিছনের ডানার টার্মেন ২ এবং ৪ নং শিরাতে ল্যাজের ন্যায় সামান্য প্রক্ষিপ্ত ()।\nডানার নিম্নতল\n\n\n=== স্ত্রী ===\nস্ত্রী প্রকার পুরুষ প্রকারেরই ভীষন অনুরূপ, সমস্ত দাগ-ছোপ বন্ধনী প্রায় একইরকম। নিম্নপৃষ্ঠের সামনের ডানার দাগ ছোপ বন্ধনী (markings) স্বচ্ছতার কারনে ডানার উপরিতলে ভীষন স্পষ্ট ভাবে প্রতীয়মান।\nঅ্যান্টেনা, মাথা, বক্ষদেশ (thorax) এবং উদর (abdomen) বাদামী বর্নের। অ্যান্টেনার শীর্ষভাগ কমলা-হলুদ।\n\n\n== তথ্যসূত্র =="}