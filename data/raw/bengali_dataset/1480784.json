{"pageid": 1480784, "title": "ব্রায়নি পিটম্যান", "url": "https://bn.wikipedia.org/wiki?curid=1480784", "content": "ব্রায়নি পিটম্যান (ইংরেজি: Bryony Pitman; জন্ম: ১৩ মার্চ ১৯৯৭) হলেন একজন ব্রিটিশ তীরন্দাজ, যিনি গ্রেট ব্রিটেনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১২ সালে তীরন্দাজীতে অভিষেক করা পিটম্যান গ্রেট ব্রিটেনের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nব্রায়নি পিটম্যান ১৯৯৭ সালের ১৩ই মার্চ তারিখে যুক্তরাজ্যের ব্রাইটনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nপিটম্যান গ্রেট ব্রিটেনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২০টি ১০ পয়েন্ট অর্জন করে সর্বমোট ৬৪৬ পয়েন্ট নিয়ে তিনি ৪১তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২৪তম স্থান অধিকারী মেক্সিকোর আনহেলা রুইসের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে লি চিয়ামানের কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি মেগান হ্যাভার্স এবং পেনি হিলির সাথে ব্রিটিশ দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬০টি ১০ পয়েন্ট অর্জন করে সর্বমোট ১৯১২ পয়েন্ট নিয়ে ১১তম স্থান অধিকার করেছিল। অতঃপর প্রাথমিক পর্বে তারা জার্মানির কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং অ্যালেক্স ওয়াইজ একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৪৯টি ১০ পয়েন্ট অর্জন করে সর্বমোট ১৩১০ পয়েন্ট নিয়ে ১৯তম স্থান অধিকার করেছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ব্রায়নি পিটম্যান (ইংরেজি)\nঅলিম্পিকস.কমে ব্রায়নি পিটম্যান (ইংরেজি)\nঅলিম্পিডিয়ায় ব্রায়নি পিটম্যান (ইংরেজি)\nটিম জিবিতে ব্রায়নি পিটম্যান (ইংরেজি)"}