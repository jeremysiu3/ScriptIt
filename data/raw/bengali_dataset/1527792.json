{"pageid": 1527792, "title": "পার্বতী মেল্টন", "url": "https://bn.wikipedia.org/wiki?curid=1527792", "content": "পার্বতী মেল্টন একজন আমেরিকান মডেল এবং অভিনেত্রী যিনি তেলুগু এবং মালায়ালাম ভাষার চলচ্চিত্রে তার কাজের জন্য পরিচিত। পার্বতী ২০০৪ সালের মিস টিন ইন্ডিয়া বে এরিয়া  শীর্ষক সৌন্দর্য প্রতিযোগীতায় বিজয়ী হয়েছিলেন। তিনি একজন প্রশিক্ষিত ব্যালে এবং ধ্রুপদী ভারতীয় নৃত্যশিল্পী ।\nপার্বতী তেলুগু ছবি ভেনেলা (২০০৫) -এর মাধ্যমে চলচ্চিত্র জগতে প্রবেশ করেন। ছবিটি সফল হয়েছিল। তিনি মোহনলালের সাথে মালায়ালম ছবি হ্যালো (২০০৭) -তে অভিনয় করেছিলেন। \nপার্বতী অভিনেতা মহেশ বাবুর সাথে তেলুগু ফিল্ম ডুকুডু (2011) -এর একটি আইটেম গান পুভাই পুভাই  -এ উপস্থিত ছিলেন যা তার খ্যাতি অর্জনে সহায়ক হয়। \n\n\n== জীবনী ==\nপার্বতীর জন্ম ক্যালিফোর্নিয়ার সান ফ্রান্সিসকোতে। তার পিতা স্যাম মেল্টন  একজন জার্মান / স্কটিশ এবং মা প্রীতি সিং  একজন পাঞ্জাবি, ভারতীয়  মহিলা।  পার্বতীর ছোট বোন আছে যার নাম আরিয়ানা সিতারা মেল্টন। \nপার্বতী একজন প্রশিক্ষিত ভরতনাট্যম নৃত্যশিল্পী। তিনি এমেরিভিল হাই স্কুল থেকে স্নাতক ডিগ্রি অর্জন করেন এবং ক্যালিফোর্নিয়ার বার্কলেতে অবস্থিত ভিস্তা কমিউনিটি কলেজে পড়াশোনা করেন। তিনি ২০০৪ সালে মিস টিন ইন্ডিয়া বে এরিয়া প্রতিযোগিতা এবং ২০০৫ সালে মিস ইন্ডিয়া লে ভিসেজ ইউএসএ প্রতিযোগিতার মতো বেশ কয়েকটি সৌন্দর্য প্রতিযোগিতা জিতেছিলেন।  ভিস্তা কলেজে অধ্যয়নকালে, পার্বতীকে তেলুগু ছবি ভেনেলা -তে প্রধান চরিত্রে অভিনয়ের প্রস্তাব দেওয়া হয়েছিল। পার্বতীর প্রথমে ইচ্ছা ছিল যে এই চলচ্চিত্রে কাজ শেষ হওয়ার পর তিনি আবার পড়াশুনা শুরু করবেন, কিন্তু ছবিটির বানিজ্যিক সাফল্য তার পরিকল্পনার পরিবর্তন করে।\nতিনি ২০১২ সালে জমি লেনদেন ব্যবসায়ী শামসু লালানিকে বিয়ে করেন এবং তারপর চলচ্চিত্র জগত থেকে অবসর নেন। \n\n\n== চলচ্চিত্র তালিকা ==\n\n\n== তথ্যসূত্র =="}