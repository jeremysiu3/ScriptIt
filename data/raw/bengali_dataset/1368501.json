{"pageid": 1368501, "title": "রিজার্ভ ব্যাংক অব অস্ট্রেলিয়া", "url": "https://bn.wikipedia.org/wiki?curid=1368501", "content": "রিজার্ভ ব্যাংক অব অস্ট্রেলিয়া (আরবিএ) (ইংরেজি: Reserve Bank of Australia) হল অস্ট্রেলিয়ার কেন্দ্রীয় ব্যাংক এবং ব্যাংকনোট প্রদানকারী কর্তৃপক্ষ। ১৯৫৯ সালে রিজার্ভ ব্যাংক আইন বাতিল করে কমনওয়েলথ ব্যাংকে কেন্দ্রীয় ব্যাংকের দায়িত্ব থেকে সরিয়ে  ১৯৬০ সালের ১৪ জানুয়ারী থেকে রিজার্ভ ব্যাংক অব অস্ট্রেলিয়াকে কেন্দ্রীয় ব্যাংকের দায়িত্ব দেয়া হয়।\nকেন্দ্রীয় ব্যাংক হিসেবে ব্যাংকটির প্রধান দায়িত্ব হচ্ছে মুদ্রাস্ফীতির মাত্রা নিয়ন্ত্রণ করা করা এবং মুদ্রাস্ফীতি ২-৩% মধ্যে রাখা। এছাড়াও, ব্যাংকটি দেশটির মুদ্রা ইস্যু ও প্রচলন করে। মুদ্রা নিয়ন্ত্রণের মাধ্যমে এটি মুদ্রাস্ফীতি ও বেকারত্ব নিয়ন্ত্রণে সরকারকে সহায়তা করে।\nরিজার্ভ ব্যাংকে গভর্নর হল সবচেয়ে সিনিয়র পদ। ব্যাংকের গভর্নর কোষাধ্যক্ষ দ্বারা সাত বছরের জন্য নিযুক্ত হন এবং মেয়াদ শেষে পুনরায় নিয়োগ পাওয়ার যোগ্য বিবেচিত হন। গভর্নর পেমেন্ট সিস্টেম বোর্ড এবং রিজার্ভ ব্যাংক বোর্ড উভয়ের চেয়ারম্যান এবং উভয় বোর্ডের মধ্যে যে কোনো বিরোধের সমাধান করেন।\nঅস্ট্রেলিয়ার কমনওয়েলথ ব্যাংকের গভর্নর পদাধিকারবলে ১৯২০ থেকে ১৯২৪ সাল পর্যন্ত নোটস বোর্ডেরও সদস্য ছিলেন এবং ১৯২৪ থেকে ১৯৪৫ সাল পর্যন্ত কমনওয়েলথ ব্যাংকের আটজন পরিচালকের মধ্যে একজন ছিলেন। ১৯৫১ সালে আইন দ্বারা কমনওয়েলথ ব্যাংকের বোর্ড সদস্য সংখ্যা ১০ জন করা হয়। ১৯৫১ সাল থেকে কমনওয়েলথ ব্যাংক অনুরূপ কাঠামো বজায় রেখেছে। ১৯৬০ সালে রিজার্ভ ব্যাংক গঠন হওয়ার পূর্ব পর্যন্ত কমনওয়েলথ ব্যাংকের গভর্নর নোটস বোর্ডের সদস্য হিসেবে নিযুক্ত ছিলেন।\n\n\n== ভূমিকা ও দায়িত্ব ==\nরিজার্ভ ব্যাংক বর্তমানে রিজার্ভ ব্যাংক আইন ১৯৫৯ দ্বারা নিয়ন্ত্রিত। আইনে নির্ধারিত রিজার্ভ ব্যাংক বোর্ডের দায়িত্ব হল দেশের সীমারেখার মধ্যে আর্থিক এবং ব্যাংকিং নীতি অস্ট্রেলিয়ার জনগণের জন্য সহায়ক হবে সেটি নিশ্চিত করা। রিজার্ভ ব্যাংক সরকারের সাথে পরামর্শ এবং রিজার্ভ ব্যাংক বোর্ডের মতামতের ভিত্তিতে এর কার্যপরিধি নির্ধারণ ও সম্পন্ন করে। আইনে নির্ধারিত রিজার্ভ ব্যাংকের মূল ভুমিকা ও দায়িত্বের হচ্ছে:বাস্তবে রিজার্ভ ব্যাংকের প্রথম লক্ষ্যে হল মুদ্রানীতির মাধ্যমে মুদ্রাস্ফীতি নিয়ন্ত্রণ করা। ব্যাংকটির বর্তমান লক্ষ্য হল মুদ্রাস্ফীতি লক্ষ্যমাত্রা একটি নির্ধারিত নীতি হারের মধ্যে সীমাবদ্ধ রাখা। বর্তমান মুদ্রাস্ফীতির বার্ষিক নীতি হার হল গড়ে ২-৩ শতাংশের মধ্যে বজায় রাখা। এই লক্ষ্যটি প্রথম ১৯৯৩ সালে তৎকালীন রিজার্ভ ব্যাংকের গভর্নর বার্নি ফ্রেজার দ্বারা নির্ধারণ করা হয়েছিল এবং তারপরে ১৯৯৬ সালে তৎকালীন কোষাধ্যক্ষ পিটার কস্টেলো এবং রিজার্ভ ব্যাংকের গভর্নর ইয়ান ম্যাকফারলেন দ্বারা আনুষ্ঠানিক রূপ দেওয়া হয়েছিল। \n\n\n== গভর্নর এবং তাদের ভূমিকা ==\nআইন অনুযায়ী গভর্নরকে ট্রেজারি এবং রিজার্ভ ব্যাংক উভয় সংক্রান্ত বিষয়ে ট্রেজারি সেক্রেটারির সাথে যোগাযোগ রাখতে হয়। রিজার্ভ ব্যাংক বোর্ডকে বাধ্যতামূলকভাবে সরকারকে ব্যাংকের আর্থিক এবং ব্যাংকিং নীতি সম্পর্কে অবহিত করতে হয় যেটি প্রায়শই কোষাধ্যক্ষের সাথে গভর্নরের বৈঠকের মাধ্যমে সম্পন্ন হয়।\n\n\n=== অস্ট্রেলিয়ার কমনওয়েলথ ব্যাংক ও রিজার্ভ ব্যাংকের গভর্নরদের তালিকা ===\n\n\n== রিজার্ভ ব্যাংক বোর্ড ==\n\nরিজার্ভ ব্যাংক বোর্ড নয়জন সদস্য নিয়ে গঠিত, যার মধ্যে তিনজন পদাধিকারবলে সদস্য রয়েছে: রিজার্ভ ব্যাংকের গভর্নর, যিনি বোর্ডের চেয়ারম্যান; রিজার্ভ ব্যাংকের ডেপুটি গভর্নর, যিনি বোর্ডের ডেপুটি চেয়ার; এবং ট্রেজারি সচিব।\nএছাড়াও, বোর্ডে ছয়জন বহিরাগত সদস্য রয়েছেন যারা পাঁচ বছরের জন্য কোষাধ্যক্ষ কর্তৃক নিযুক্ত হন। রিজার্ভ ব্যাংক আইনের ধারা ১৭(১) অনুসারে, বোর্ডের সদস্যরা আমানত গ্রহণের জন্য অনুমোদিত কোনও প্রতিষ্ঠানের পরিচালক, কর্মকর্তা বা কর্মচারী হতে পারবেন না।  সদস্য সংখ্যার পরিবর্তন ব্যতীত, ১৯৫১ সাল থেকে বোর্ডের কাঠামো অপরিবর্তিত রয়েছে।\nবোর্ডের বর্তমান সদস্যরা হলেন:\n\n\n== ঐতিহ্য তালিকা ==\n\nরিজার্ভ ব্যাংকের সাথে যুক্ত বেশ কয়েকটি ভবন ঐতিহ্য তালিকাভুক্ত, যার মধ্যে রয়েছে:\n\n২০-২২ লন্ডন সার্কিট, ক্যানবেরা: রিজার্ভ ব্যাংক অব অস্ট্রেলিয়া বিল্ডিং, ক্যানবেরা\n৬৫ মার্টিন প্লেস, সিডনি: রিজার্ভ ব্যাংক অব অস্ট্রেলিয়া বিল্ডিং, সিডনি\n\n\n== আরও দেখুন ==\n\nকেন্দ্রীয় ব্যাংক\nকেন্দ্রীয় ব্যাংকের তালিকা\n\n\n== মন্তব্য ==\n^A  সদস্যরা পুনঃনিয়োগ পাওয়ার যোগ্য।\n\n\n== তথ্যসূত্র ==\n\n\n== বহিঃসংযোগ ==\nরিজার্ভ ব্যাংক অব অস্ট্রেলিয়া\nঅস্ট্রেলিয়ান কারেন্সি নোটের জাদুঘর"}