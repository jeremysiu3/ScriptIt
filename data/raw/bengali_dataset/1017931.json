{"pageid": 1017931, "title": "গায়ানা জাতীয় ফুটবল দল", "url": "https://bn.wikipedia.org/wiki?curid=1017931", "content": "গায়ানা জাতীয় ফুটবল দল (ইংরেজি: Guyana national football team) হচ্ছে আন্তর্জাতিক ফুটবলে গায়ানার প্রতিনিধিত্বকারী পুরুষদের জাতীয় দল, যার সকল কার্যক্রম গায়ানার ফুটবলের সর্বোচ্চ নিয়ন্ত্রক সংস্থা গায়ানা ফুটবল ফেডারেশন দ্বারা নিয়ন্ত্রিত হয়। এই দলটি ১৯৭০ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯০৫ সালের ২১শে জুলাই তারিখে, গায়ানা প্রথমবারের মতো আন্তর্জাতিক খেলায় অংশগ্রহণ করেছে; ব্রিটিশ গায়ানায় অনুষ্ঠিত উক্ত ম্যাচে গায়ানা ত্রিনিদাদ ও টোবাগোর কাছে ৪–১ গোলের ব্যবধানে পরাজিত হয়েছে।\n১৫,০০০ ধারণক্ষমতাবিশিষ্ট প্রভিডেন্স স্টেডিয়ামে সোনালি জাগুয়ার নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গায়ানার রাজধানী জর্জটাউনে অবস্থিত। বর্তমানে এই দলের ম্যানেজারের দায়িত্ব পালন করছেন মার্সিও মাক্সিমো এবং অধিনায়কের দায়িত্ব পালন করছেন হ্যাম্পটন অ্যান্ড রিচমন্ড বরোর রক্ষণভাগের খেলোয়াড় সামুয়েল পিটার কক্স।\nগায়ানা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে গায়ানা এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nওয়াল্টার মুর, অ্যান্থনি অ্যাব্রামস, চার্লস পোলার্ড, গ্রেগরি রিচার্ডসন এবং নাইজেল কড্রিংটনের মতো খেলোয়াড়গণ গায়ানার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১০ সালের নভেম্বর মাসে প্রকাশিত র‌্যাঙ্কিংয়ে গায়ানা তাদের ইতিহাসে সর্বোচ্চ অবস্থান (৮৬তম) অর্জন করে এবং ২০০৪ সালের ফেব্রুয়ারি মাসে প্রকাশিত র‌্যাঙ্কিংয়ে তারা ১৮৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গায়ানার সর্বোচ্চ অবস্থান হচ্ছে ৮৬তম (যা তারা ১৯৮০ সালে অর্জন করেছিল) এবং সর্বনিম্ন অবস্থান হচ্ছে ১৮৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ গায়ানা জাতীয় ফুটবল দল  ওয়েব্যাক মেশিনে আর্কাইভকৃত ৪ ডিসেম্বর ২০১৮ তারিখে (ইংরেজি)\nকনকাকাফ-এ গায়ানা জাতীয় ফুটবল দল  ওয়েব্যাক মেশিনে আর্কাইভকৃত ১৭ জুন ২০১৯ তারিখে (ইংরেজি)"}