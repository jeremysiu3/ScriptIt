{"pageid": 1048199, "title": "জোহানেসবার্গ মুসলিম স্কুল", "url": "https://bn.wikipedia.org/wiki?curid=1048199", "content": "জোহানেসবার্গ মুসলিম স্কুল (জেএমএস) দক্ষিণ আফ্রিকার জোহানেসবার্গের ফোর্ডসবার্গে অবস্থিত একটি আংশিক বেসরকারি স্কুল। বিদ্যালয়টি তার পাঠ্যক্রমে ধর্মনিরপেক্ষ ও ইসলামি শিক্ষার সমন্বয় করেছে। স্কুলটির মেফায়ারে একটি পৃথক প্রাক বিদ্যালয় রয়েছে যা নার্সারি, উচ্চমাধ্যমিক এবং আর গ্রেড শিক্ষার্থীদের পাঠদান করে। প্রধান স্কুলটি ফোর্ডসবার্গে অবস্থিত যা প্রথম-দ্বাদশ শ্রেণী গ্রেড পর্যন্ত পাঠদান করে। এই স্কুলের দুটি ক্যাম্পাস রয়েছে। প্রথমটি ফোর্ডসবার্গের ২৫ নং ব্রি স্ট্রিটে এবং দ্বিতীয়টি ফোর্ডসবার্গের ৪৫ নং ব্রি স্ট্রিটে অবস্থিত।\nবিদ্যালয়ের মূল লক্ষ্য হল \"ছোট বাচ্চাদের পবিত্র কুরআন ও সুন্নাহর সাথে জ্ঞানের সামগ্রিক ধারণা প্রদান করা\"। গৃহীত মূল আদর্শটি হল \"জান্নাতে প্রতিটি শিশু\"।\nজোহানেসবার্গ মুসলিম স্কুল (জেএমএস) জোহনেসবার্গ মুসলিম স্কুল সমিতি দ্বারা পরিচালিত হয় (দক্ষিণ আফ্রিকার সংস্থা আইন,১৯৭৩-এর ২১ নং অনুচ্ছেদের অধীনে অন্তর্ভুক্ত)। সমিতির সদস্যরা স্বেচ্ছাসেবীর ভিত্তিতে বিদ্যালয়টি পরিচালনা করে। সংস্থা আইনের ২১ নং অনুচ্ছেদ হওয়ায়, সমিতিটি মোট মুনাফা হিসাবে অন্তর্ভুক্ত করা হয়। শিক্ষার্থীদের কাছ থেকে ফি হিসাবে প্রাপ্ত সমস্ত তহবিল বিদ্যালয়ের উদ্দেশ্য পূরণে সম্পূর্ণভাবে ব্যবহৃত হয়, যার মধ্যে শিক্ষাবিদদের বেতন প্রদান করা।\nজোহানেসবার্গ মুসলিম স্কুল গাউটেং প্রদেশের শীর্ষ ১০০ টি বিদ্যালয়ে স্থান পেয়েছে। যা উইটওয়াটারস্রান্ড বিশ্ববিদ্যালয় দ্বারা সুবিধাবঞ্চিত সম্প্রদায়ের শীর্ষ ৫ টি  স্কুল হিশাবে পূর্বে মূল্যায়ন করা হত।\n\n\n== ইতিহাস ==\nজোহানেসবার্গ অঞ্চলে একটি মুসলিম স্কুলের পরিকল্পনা ১৯৮৯-এর সময় করা হয়। ১৯৯০ সালের জানুয়ারিতে জোহানেসবার্গের মুসলিম স্কুলটির প্রাথমিকভাবে কার্যক্রম শুরু হয়। জোহানেসবার্গের মেফায়ারের দশম অ্যাভিনিউ-এর প্রাঙ্গণে জোহানেসবার্গ মুসলিম স্কুল (জেএমএস) ১১৫ জন শিক্ষার্থী নিয়ে শুরু হয়। প্রথমে ১ থেকে ২ শ্রেণী(গ্রেড ১ থেকে ৪) পর্যন্ত পাঠদান কার্যক্রম শুরু হয়। পরিচালনা পর্ষদ সিদ্ধান্ত নেয় যে, স্কুল প্রতিষ্ঠা হবে বিভিন্ন পর্যায়ে। ১৯৯১ সালে শিক্ষাবর্ষটি স্ট্যান্ডার্ড ৩ (গ্রেড ৫) স্তরে বাড়ানো হয় এবং নার্সারি ক্লাস সহ একটি প্রাক-স্কুলও চালু করা হয়। ১৯৯১ সালে শিক্ষার্থীর সংখ্যা বৃদ্ধি পেয়ে ১৮৯ এ উন্নীত হয়। পরবর্তীতে পরবর্তী বছরগুলিতে উচ্চতর স্তরে পাঠদান দেওয়া শুরু হয়। ১৯৯৭ সালের হিসাবে স্কুলটি নার্সারী থেকে ম্যাট্রিক (গ্রেড ১২) পর্যন্ত পাঠদান করে এবং ২০১০ সালে ১২০০ শিক্ষার্থী ভর্তি ছিল।\nস্কুলটি মেফায়ারে ১০ম অ্যাভিনিউের প্রাঙ্গণকে ছাড়িয়ে এবং ১৯৯২ সালে ফোর্ডসবার্গের পুরানো ব্রি স্ট্রিটে স্কুল কমপ্লেক্সে চলে আসে। এই কমপ্লেক্সটি শিক্ষার্থীদের আরও উন্নততর সুবিধা দেওয়ার জন্য বড় ধরনের সংস্কার করা হয়। আবার প্রাকৃতিক বৃদ্ধির ফলস্বরূপ, ব্রি স্ট্রিট স্কুল কমপ্লেক্সের প্রাঙ্গণটিও অপর্যাপ্ত হয়ে পড়ে। জেএমএস তখন ফোর্ডসবার্গের পুরানো জোহানেসবার্গ মাধ্যমিক বিদ্যালয় চত্বরটি পাবলিক ওয়ার্কস বিভাগ থেকে লিজ দেয়। জোহানেসবার্গের নিকটস্থ ক্রসবিতে একটি নতুন স্কুল কমপ্লেক্স পরিকল্পনা করা হয়েছে।\n\n\n== সদস্যতা ==\nমুসলিম শিক্ষা সমিতি (দক্ষিণ আফ্রিকা) \n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট\nগাউটং শিক্ষা বিভাগ"}