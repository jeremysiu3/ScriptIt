{"pageid": 1323443, "title": "বানজারা (মুসলিম)", "url": "https://bn.wikipedia.org/wiki?curid=1323443", "content": "মুসলিম বানজারা বা তুর্কা লাম্বাদি হল একটি মুসলিম সম্প্রদায় যাদের ভারতের গুজরাট, মধ্যপ্রদেশ এবং উত্তর প্রদেশ রাজ্যে দেখতে পাওয়া যায়। এই সম্প্রদায়ের অনেক সদস্য ১৯৪৭ সালে পাকিস্তানে চলে যায় এবং করাচি ও সিন্ধুতে বসতি স্থাপন করে। তারা মকরানি নামেও পরিচিত, বিশেষ করে উত্তর প্রদেশে, এবং তারা তাদের উপাধি হিসাবে মিকরানি ব্যবহার করে। মুসলিম বানজারা বানজারি ভাষায় কথা বলে, যাকে লাম্বাদিও বলা হয়। তারা ইসলামের সুন্নি সম্প্রদায়ভুক্ত।\n\n\n== ইতিহাস ==\nবানজারা হল একটি যাযাবর উপজাতি যারা মূলত রাজস্থানের মারওয়ার অঞ্চলের আদি বাসিন্দা। ঐতিহাসিকভাবে, তারা ছিল বণিক উপজাতি যারা ভারতের উত্তর পশ্চিম এবং দক্ষিণ অংশে ব্যবসা করত। এখন, তারা বেশিরভাগই অন্ধ্র প্রদেশ এবং তেলেঙ্গানায় বসবাস করে।\n\n\n== বানজারা উপজাতির বিশেষত্ব ==\nএরা হল ব্যবসায়ী এবং যাযাবর। তারা তাদের গৃহস্থালী বহন করে ঘুরে বেড়ায়। বানজাররা মধ্য এশিয়ার ব্যবসায়ীদের আনা শস্য ও বাদামের মতো জিনিসপত্র স্থানীয় বাজারে নিয়ে যেত।\n\n\n== বর্তমান পরিস্থিতি ==\nতুর্ক বানজারাদের একটি বর্ণ পরিষদ (বিরাদারি পঞ্চায়েত) আছে, যারা ব্যভিচার এবং ধর্ষণের মতো ফৌজদারি অপরাধের নিষ্পত্তি করে। বর্ণ পরিষদের প্রধান হলেন একজন নায়েক, এবং পরিষদটি পনের জন সদস্য নিয়ে গঠিত। তারা অল ইন্ডিয়া বানজারা মুসলিম ফেডারেশনও স্থাপন করেছে, যেটি একটি ভারত ব্যাপী বর্ণ সমিতি। সম্প্রদায়টি তফসিলি উপজাতির মর্যাদা পাওয়ার জন্য প্রচারণা চালাচ্ছে, যে মর্যাদাটি ইতিমধ্যেই হিন্দু বানজারাকে দেওয়া হয়েছে। \n২০২১ সালে প্রকাশিত একটি খবরে জানা যাচ্ছে যে, মৃতদের কবর দেওয়ার জন্য জমি পাওয়া যাচ্ছেনা তাই উত্তরপ্রদেশের বেশ কিছু মুসলিম বানজারা হিন্দু ধর্মে 'পুনরায় ধর্মান্তরিত' হয়ে গেছে।\n\n\n== তথ্যসূত্র =="}