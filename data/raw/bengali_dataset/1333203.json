{"pageid": 1333203, "title": "টাইলা নাথান-ওং", "url": "https://bn.wikipedia.org/wiki?curid=1333203", "content": "টাইলা নাথান-ওং (জন্ম ১লা জুলাই ১৯৯৪) হলেন নিউজিল্যান্ড দলের একজন পেশাদার রাগবি সেভেন প্রতিনিধি এবং দুইবারের অলিম্পিক পদক বিজয়ী। তিনি রিও ডি জেনিরোতে ২০১৬ গ্রীষ্মকালীন অলিম্পিকে রৌপ্য পদক বিজয়ী হয়েছিলেন এবং ২০২০ গ্রীষ্মকালীন অলিম্পিক টোকিওতে স্বর্ণপদক জিতেছিলেন।\n\n\n== জীবনী ==\n২০১৫ এবং ২০১৯ সালে, নাথান-ওং নিউজিল্যান্ড সেভেনস প্লেয়ার অফ দ্য ইয়ার নির্বাচিত হন। লিনফিল্ড কলেজে পড়ার সময় তিনি রাগবি খেলা শুরু করেন। তিনি নগাপুহি উপজাতির এবং চীনা ও ইউরোপীয় বংশোদ্ভূত। ২০১২ এবং ২০১৩ সালে, তিনি জুনিয়র মাওরি স্পোর্টসওম্যান অফ দ্য ইয়ার পুরস্কার জিতেছিলেন এবং ২০১৪ সালে একই পুরস্কারের জন্য চূড়ান্ত পর্যায়ে পৌঁছেছিলেন।\nনাথান-ওং 2016 গ্রীষ্মকালীন অলিম্পিকে মহিলাদের সেভেন দলের জন্য নির্বাচিত হয়েছিলেন।\n২০১৮ সালে, নাথান-ওং এবং তাঁর দল অস্ট্রেলিয়ার গোল্ড কোস্টে অনুষ্ঠিত ২০১৮ সালের কমনওয়েলথ গেমস এবং মার্কিন যুক্তরাষ্ট্রের সান ফ্রান্সিসকোতে রাগবি বিশ্বকাপ সেভেন উভয়ই জিতেছিল।\n২০১৯ সালে, নাথান-ওং টুর্নামেন্টের শীর্ষ গোল কিকার হিসাবে মরসুমটি সম্পূর্ণ করে বর্ষসেরা বিশ্ব রাগবি মহিলা সেভেন খেলোয়াড় হিসাবে মনোনীত হন। তিনি উদ্বোধনী সুপার রাগবি অপিকি প্রতিযোগিতার জন্য ব্লুজ-এ যোগদান করেন।\nবার্মিংহামে ২০২২ সালের কমনওয়েলথ গেমসের জন্য ব্ল্যাক ফার্নস সেভেনস স্কোয়াডে নাথান-ওংকে নির্বাচিত করা হয়েছিল। ইভেন্টে তিনি ব্রোঞ্জ পদক জিতেছিলেন।\nঅস্ট্রেলিয়ার বিরুদ্ধে লরি ও'রিলি কাপ টেস্ট সিরিজের জন্য নির্বাচিত হওয়ার পর নাথান-ওং তাঁর প্রথম ব্ল্যাক ফার্নস ১৫-এর ডাক পেয়েছিলেন। ২০২২ সালের ২০শে আগস্ট তারিখে ক্রাইস্টচার্চের অরেঞ্জথিওরি স্টেডিয়ামে অস্ট্রেলিয়ার বিরুদ্ধে নিউজিল্যান্ডের হয়ে তাঁর অভিষেক হয়।\n\n\n== তথ্যসূত্র ==\n\n\n== বহিঃসংযোগ ==\nব্ল্যাক ফার্ন প্রোফাইল\nব্ল্যাক ফার্ন সেভেন প্রোফাইল  ওয়েব্যাক মেশিনে আর্কাইভকৃত ৪ অক্টোবর ২০২৩ তারিখে\nটেমপ্লেট:ওয়ার্ল্ড রাগবি সেভেনস সিরিজ প্রোফাইল\n\nস্পোর্টস রেফারেন্সে টাইলা নাথান-ওং"}