{"pageid": 1473498, "title": "এম এ হাসেম কলেজ", "url": "https://bn.wikipedia.org/wiki?curid=1473498", "content": "এম এ হাসেম কলেজ বাংলাদেশের নোয়াখালী জেলার বেগমগঞ্জ উপজেলার কুতুবপুর ইউনিয়নের আলাইয়ারপুরে (কাজিরহাট) অবস্থিত জাতীয় বিশ্ববিদ্যালয় অধিভুক্ত একটি কলেজ। এ কলেজটি প্রতিষ্ঠা করেন জনাব এম এ হাসেম।\n\n\n== ইতিহাস ==\n১৯৯৬ সালে বিশিষ্ট শিক্ষানুরাগী, সমাজসেবক ও  পারটেক্স গ্রুপের চেয়ারম্যান এবং নোয়াখালী-২ আসনের সাবেক সংসদ সদস্য জনাব এম এ হাসেম কলেজটি প্রতিষ্ঠা করেন। ১৯৯৫ সালে সরকার ঘোষিত কিছু প্রগতিশীল বিদ্যালয়ে একাদশ শ্রেণী খোলার ঘোষণা দিলে, কাজীরহাটের কিছু শিক্ষাবিদ আলাইরপুর কাজিরহাট পাবলিক উচ্চ বিদ্যালয়ে একাদশ শ্রেণী খোলার বিষয়ে দৃঢ় সংকল্প ব্যক্ত করেন। একই বছর শিক্ষা মন্ত্রণালয়ের অনুমতি দেওয়া হয়েছিল। এ প্রতিষ্ঠানের আয়তন ৭.৫০ একর।\n\n\n== অ্যাকাডেমিক গঠন ==\nএ প্রতিষ্ঠানে প্রায় ২,২০০ এর বেশি ছাত্র-ছাত্রী অধ্যয়নরত। কলেজটিতে কুমিল্লা শিক্ষা বোর্ডের অধীনে উচ্চ মাধ্যমিক পর্যায়ে ৩টি বিভাগ‌ রয়েছে। জাতীয় বিশ্ববিদ্যালয়ের অধীনে তিন ধরনের ব্যাচেলর ডিগ্রি (পাস) কোর্স ও তিন ব্যাচেলর ডিগ্রি অনার্স কোর্স চালু রয়েছে।\n\nউচ্চ মাধ্যমিক\nবিজ্ঞান বিভাগ\nমানবিক বিভাগ\nবাণিজ্য বিভাগ\nব্যাচেলর ডিগ্রি (পাস) কোর্স\nবি.এ.\nবি.এস.এস.\nবি.বি.এস.\nব্যাচেলর ডিগ্রি অনার্স কোর্স\nহিসাববিজ্ঞান\nমার্কেটিং\nব্যবস্থাপনা\n\n\n== সহ-শিক্ষা কার্যক্রম ==\nপ্রতিষ্ঠানটিতে সহশিক্ষা কার্যক্রম চালু রয়েছে। একাদশ, দ্বাদশ, স্নাতক (পাস) ও স্নাতক (সম্মান) শাখাসহ সকল শাখাতে সহশিক্ষা একটি নিত্তনৈমিত্তিক এবং সাধারণ ব্যাপার।\n\n\n== ভর্তি সংক্রান্ত ==\nএকাদশ, স্নাতক (পাস) ও স্নাতক (সম্মান) সকল শ্রেণিতে অনলাইনের মাধ্যমে ভর্তি কার্যক্রম সম্পন্ন করা হয়ে থাকে। একাদশ শ্রেণিতে ভর্তির যোগ্যতা-বিজ্ঞান বিভাগে-৩.০০, ব্যবসায় শিক্ষা বিভাগে-২.৫০ এবং মানবিক বিভাগে-২.০০। স্নাতক (পাস) ও স্নাতক (সম্মান) শ্রেণিতে জাতীয় বিশ্ববিদ্যালয়ের নিয়ম অনুসরণ পূর্বক অনলাইনের মাধ্যমে ভর্তি কার্যক্রম সম্পন্ন করা হয়ে থাকে।\n\n\n== তথ্যসূত্র ==\n\n\"এম এ হাসেম বিশ্ববিদ্যালয় কলেজ\"।"}