{"pageid": 1419238, "title": "ইনাম আল হক", "url": "https://bn.wikipedia.org/wiki?curid=1419238", "content": "ইনাম আল হক (জন্ম: ১৯৪৫) বাংলাদেশি পাখি বিশেষজ্ঞ, আলোকচিত্রী, লেখক ও পর্যটক। বিজ্ঞান/কল্পবিজ্ঞান/পরিবেশ বিজ্ঞানে বিশেষ অবদানের জন্য তিনি ২০২৩ সালে বাংলা একাডেমি পুরস্কার অর্জন করেন।\n\n\n== প্রাথমিক জীবন ==\nইনাম আল হক ১৯৪৫ সালে কুষ্টিয়া জেলার হিজলবট গ্রামে জন্মগ্রহণ করেন। তিনি ১৯৬৬ সালে ফরিদপুর রাজেন্দ্র কলেজের বিজ্ঞান বিভাগ থেকে স্নাতক পাস করেন। এক যুগ পরে ঢাকা বিশ্ববিদ্যালয়ের ব্যবসায় প্রশাসন ইনস্টিটিউট বিভাগ থেকে স্নাতকোত্তর পাশ করেন। ১৯৮৪-১৯৯৫ সালে যুক্তরাষ্ট্রে কমিউনিকেশন-ইলেকট্রনিক্স ইঞ্জিনিয়ারিং বিষয়ে প্রশিক্ষণ গ্রহণ করেন।\n\n\n== কর্মজীবন ==\nইনাম আল হক ১৯৬৭ সালে পাট গবেষণা ইনস্টিটিউটে যোগ দিয়ে কর্মজীবন শুরু করেন।\nতার দুই বছর পরে পাকিস্তান বিমান বাহিনীর ক্যাডেট হিসেবে অ্যারোনিটিক্যাল ইঞ্জিনিয়ার হিসেবে যোগ দেন।\nমুক্তিযুদ্ধ চলাকালীন সময় তিনি যুদ্ধবন্দী হিসেবে পাকিস্তানে বন্দী ছিলেন। ১৯৭৩ সালে ভারত-পাকিস্তান বন্দী বিনিময় চুক্তির ফলে মুক্তি পান।\n১৯৯৫ সালে উইং কমান্ডার হিসেবে অবসর নেন।\nপরবর্তীতে ব্র্র্যাক এবং জি কিউ ইন্ডাস্ট্রিজ লিমিটেডে কাজ করেন।\n২০০৫ সালে চাকুরি জীবন থেকে অবসর নেন।\n\n\n== সম্মাননা ==\nবাংলা একাডেমি পুরস্কার (২০২৩)\n\n\n== তথ্যসূত্র =="}