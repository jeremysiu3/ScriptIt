{"pageid": 1038678, "title": "ওয়েভস", "url": "https://bn.wikipedia.org/wiki?curid=1038678", "content": "যুক্তরাষ্ট্র নৌবাহিনী সংরক্ষিত নারী শাখা (ইংরেজিতে Women Accepted for Volunteer Emergency Service বা সংক্ষেপে WAVES) ছিলো দ্বিতীয় বিশ্বযুদ্ধ চলাকালে নারী নাবিক দ্বারা গঠিত যুক্তরাষ্ট্র নৌবাহিনীর একটি শাখা। ১৯৪২ সালের ২১শে জুলাই মার্কিন যুক্তরাষ্ট্রের সেনেট নারীদের নৌবাহিনীতে ঢোকার অনুমোদন দেয় এবং এই সংক্রান্ত কাগজে রাষ্ট্রপতি ফ্রাঙ্কলিন ডি. রুজভেল্ট স্বাক্ষর করেন ৯ দিন পর অর্থাৎ ৩০শে জুলাই। খুব দ্রুত নারীদের নাবিক হিসেবে নিয়োগ প্রদানের প্রক্রিয়া শুরু হয়ে যায়। ওয়েভস মূলত মার্কিন যুক্তরাষ্ট্র সেনাবাহিনীর মহিলা সৈন্য শাখার মতো সামরিক বাহিনীর একটি সাহায্যকারী প্রতিষ্ঠান হিসেবে গড়ে তোলা হয়েছিলো। এই ওয়েভস প্রতিষ্ঠানটির প্রথম পরিচালক ছিলেন মিলড্রেড এইচ. ম্যাকআফে যিনি ১৯৪২ সালে মার্কিন নৌবাহিনীতে সরাসরি লেফটেন্যান্ট কমান্ডার পদবিতে যোগ দেন, তিনি মূলত একজন প্রশাসনিক স্টাফ কর্মকর্তা হিসেবে যোগ দিয়েছিলেন এবং ক্যাপ্টেন পদবিতে অবসরপ্রাপ্ত হয়েছিলেন।\nযারা নারী নাবিক হিসেবে যোগ দিতে ইচ্ছুক তাদেরকে উচ্চ বিদ্যালয় উত্তীর্ণ কিংবা ডিপ্লোমা প্রশিক্ষণ ধারী হতে হতো আর কর্মকর্তাদেরকে বিশ্ববিদ্যালয় স্নাতক হতে হতো। নারী নাবিকরা সর্বোচ্চ পদোন্নতি পেতেন আর কর্মকর্তারা সর্বোচ্চ ক্যাপ্টেন পর্যন্ত উঠতে পারতেন।\n১৯৪৫ সালে সংগঠনটি ভেঙে দিয়ে মার্কিন নৌবাহিনীর মূল ধারায় নারীরা যুক্ত হয়ে যান এবং নতুন করে নারীদেরকে তখন পুরুষদের সঙ্গে প্রশিক্ষণ নিতে হয়। মোট ৮৬,০০০ নারী নাবিক দ্বিতীয় বিশ্বযুদ্ধে নৌবাহিনীতে কাজ করেন।\n\n\n== প্রশিক্ষণ ==\nওয়েভস নারীরা যুক্তরাষ্ট্র নৌবাহিনীর ৯০টি ঘাঁটিতে কাজ করার সুযোগ পেয়েছিলেন। ১৯৪৪ সালের সেপ্টেম্বর মাসে ওয়েভস নারীদেরকে মার্কিন ভূখণ্ডের বাইরে কাজ করার অনুমতি দেওয়া হয়। ওয়েভস অফিসাররা ডাক্তার, বিচারক, প্রকৌশলী, শিক্ষক এবং ধর্মীয় যাজক হিসেবে কাজ করার অনুমতি পেতেন। নারী নাবিকদের কাজ ছিলো করণিকের দায়িত্ব পালন, ডাক্তারের সহকারী হিসেবে দায়িত্ব পালন এবং স্টোর কিপারের দায়িত্ব পালনের কাজ, এছাড়াও জাহাজের ইঞ্জিন, এবং নৌ উড্ডয়ন শাখায় বিমানের ইঞ্জিন ঠিক করার দায়িত্বও নারী নাবিকরা পালন করেছিলেন।\nওয়েভস কর্মকর্তাদের প্রশিক্ষণ ম্যাসাচুসেটস অঙ্গরাজ্যের নর্থঅ্যাম্পটনের স্মিথ কলেজে হতো। নারী নাবিকদের প্রশিক্ষণ হতো ওকলাহোমা এ অ্যান্ড এম কলেজ, ইন্ডিয়ানা বিশ্ববিদ্যালয় এবং উইসকনসিন-ম্যাডিসন বিশ্ববিদ্যালয়তে।\n\n\n== নারীদের কাজ ==\nওয়েভস নারীরা পুরুষদের মতো একই দায়িত্ব পেতেন শুধু তাদের পোশাক ভিন্ন ছিলো তারা ঘাঘরা পরতেন কিন্তু মূল সামরিক দায়িত্ব পালনের সময় তাদেরকে পুরুষদের মতো শার্ট-প্যান্ট পরতে হতো উদাহরণস্বরূপ জাহাজের যন্ত্র মেরামত করার সময় তাদেরকে পুরুষদের মতো পোশাক পরতে হতো।\n\n\n== বিলুপ্তিকরণ ==\n১৯৪৬ সালে এই সংস্থাটি ভেঙে দিয়ে সকল নারী নৌ সদস্যকে পুরুষ নৌ সদস্যদের সঙ্গে যুক্ত করে দেওয়া হয়; তখন থেকে নারীরা যুক্তরাষ্ট্র নৌবাহিনীর মূলধারায় পুরুষ নৌ সদস্যদের সঙ্গে যোগদানের অনুমতি পান।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nমার্কিন নৌবাহিনীতে নারী\n\n\n== তথ্যসূত্র ==\n\n\n== বহিঃসংযোগ ==\nমার্কিন নৌবাহিনীর নিজস্ব ওয়েব সাইটে ওয়েভস সম্পর্কে তথ্য"}