{"pageid": 1458695, "title": "জাস্টিস আবু জাফর সিদ্দিকী বিজ্ঞান ও প্রযুক্তি বিশ্ববিদ্যালয়", "url": "https://bn.wikipedia.org/wiki?curid=1458695", "content": "জাস্টিস আবু জাফর সিদ্দিকী বিজ্ঞান ও প্রযুক্তি বিশ্ববিদ্যালয় কুষ্টিয়া জেলার একটি বিজ্ঞান ও প্রযুক্তি বিশ্ববিদ্যালয়। বিশ্ববিদ্যালয়টি ২০১২ সালে প্রতিষ্ঠিত হয় এবং ২০২৪ সালে বাংলাদেশ বিশ্ববিদ্যালয় মঞ্জুরী কমিশনের অনুমোদন পায়। এটি কুষ্টিয়া জেলার ৪র্থ বিশ্ববিদ্যালয় এবং ৩য় বেসরকারি বিশ্ববিদ্যালয়।\n\n\n== ইতিহাস ==\nবিশ্ববিদ্যালয়টি প্রতিষ্ঠার মূল উদ্যোক্তা হলেন বাংলাদেশের বিচারপতি মো. আবু জাফর সিদ্দিকী। প্রযুক্তিবিদ সুফি ফারুক ইবনে আবুবকর ২০১০ সালের ০৩ মার্চে বিশ্ববিদ্যালয়ের জন্য ০২ একর জমিদান করেন। বিশ্ববিদ্যালয়টি ২০১২ সালে প্রতিষ্ঠিত হয় এবং ২০২৪ সালের ০৭ জুন বিশ্ববিদ্যালয়টি বাংলাদেশ বিশ্ববিদ্যালয় মঞ্জুরী কমিশনের অনুমোদন পায়। বিশ্ববিদ্যালয়ের বোর্ড অব ট্রাষ্টিজ এর প্রথম চেয়ারম্যান হন নারগিস আফরোজ।\n\n\n== অবস্থান ==\nবিশ্ববিদ্যালয়টির জন্য কুষ্টিয়ার-রাজবাড়ী আঞ্চলিক সড়কের পাশে জায়গা নির্ধারণ করা হয়েছে। কুষ্টিয়া সদর উপজেলার শেষ সীমানায় কুমারখালী উপজেলার শুরুতেই চাপড়া ইউনিয়নের লাহিনী পাড়ায় বিশ্ববিদ্যালয়টির অবস্থান (২৩.৮৮৬৬৬৯৪° উত্তর ৮৯.১৫৮৮৫৬৬° পূর্ব﻿ / 23.8866694; 89.1588566)।\n\n\n== তথ্যসূত্র =="}