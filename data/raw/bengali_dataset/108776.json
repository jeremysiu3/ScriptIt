{"pageid": 108776, "title": "হাম্বলী (মাযহাব)", "url": "https://bn.wikipedia.org/wiki?curid=108776", "content": "হানবালী (বানানভেদে হাম্বলি, হাম্বালী, হানবালি) সুন্নী ইসলামের অন্যতম চারটি মাযহাবের (আইনি চিন্তাগোষ্ঠী) মধ্যে একটি।  এটি ইরাকি \nইসলামী আইনবেত্তা পণ্ডিত ইমাম আবু আব্দুল্লাহ আহমাদ বিন মুহাম্মাদ বিন হানবাল আশ-শাইবানির নামে নামকরণ করা হয়েছে, আর এটির প্রাতিষ্ঠানিক রূপ দিয়েছেন তাঁর শিষ্যরা।  চার মাযহাবের মধ্যে একমাত্র হানবালী মাযহাবকে একই সাথে ফিকহ ও আকীদার মাযহাবরূপে গণ্য করা হয়। হানবালী মাযহাবের আকীদাকে ক্ষেত্রবিশেষে আহলুস সুন্নাহ, হানবালী বা মাযহাবে হানবালী আকীদা বলেও পরিচয় দেওয়া হয়।\nসুন্নী ইসলামের চারটি মাযহাবের মধ্যে হানবালী মাযহাবের অনুসারী সংখ্যাই সবচেয়ে কম।  \nহানবালি মাযহাবের অনুসারী প্রধানত সৌদি আরব ও কাতার-এ পাওয়া যায়; এদুটি দেশে হানবালি ফিকাহ অফিশিয়াল ফিকাহ হিসেবে রয়েছে।  আরব আমিরাত-এর চারটি আমিরাত: শারজাহ, উম্ম আল-কুওয়ায়িন, রাস আল-খাইমাহ এবং আজমানে এই ফিকাহের অনুসারীরা সংখ্যাগরিষ্ট।  এছাড়া মিশর, বাহরাইন, সিরিয়া, ইরাক ও ইয়েমেনেও এ মাযহাবের কিছু অনুসারী রয়েছে।  অধুনা পশ্চিমা বিশ্ব, কাশ্মির, এমনকি বাংলাদেশেও এ মাযহাবের অনুসারী পাওয়া যায়, যদিও বাংলাদেশে এর সংখ্যা এখনও খুব কম।\n\n\n== স্বকীয় নিয়ম ==\nঅযু: যে ৭টি বিষয় অযু ভেঙ্গে দেয় তার মধ্যে অন্যতম একটা হলো শারীরিক চাহিদাবশত বিপরীত লিঙ্গের কারও ত্বক স্পর্শ করা , যেটা অনেকটা মালিকী মাযহাবের সাথে মিলে যায়। অন্যদিকে শাফেঈ মাযহাবে বিপরীত লিঙ্গের কাউকে স্পর্শ করলেই অযু ভেঙ্গে যায়, যেখানে হানাফী মাযহাবে শুধুমাত্র কাউকে স্পর্শ করলে অযু ভাঙ্গে না।\nরুকু: রুকুতে যাওয়ার আগে এবং রুকু থেকে দাঁড়ানোর সময় হাত তোলা (রাফউল ইয়াদাইন) সুন্নত, যেখানে শাফাঈ মাযহাবের সাথে সাদৃশ্য রয়েছে। এবং রুকু থেকে দাঁড়ানোর পর নামাযরত ব্যক্তি চাইলে আগের মত হাত বাঁধতে পারে।  যেখানে অন্য মাযহাবে হাত দু পাশে ছেড়ে দাঁড়ানোই নিয়ম।\nতাশাহুদ: আল্লাহর নাম উচ্চারণের সময় আঙুল উঠাতে ও নামাতে হয়। \nতাসমিয়া বা বিসমিল্লাহ বলা: ওযু, গোসল ও তয়াম্মুমে বিসমিল্লাহ বলা এ মাযহাবে ওয়াজিব বলে বিবেচিত। \nকোনো ওজর না থাকলে, পুরুষের জন্য জামায়াতে নামায পড়া ওয়াজিব (বাধ্যতামূলক) বলে বিবেচিত।\n\n\n== প্রসিদ্ধ আলিমগণ ==\n\nআবু দাউদ আস-সিজিস্তানি (মৃৃ. ২৭৫ হি.)\n\nহারব ইবন ইসমাইল আল-কিরমানি (মৃ. ২৮০ হি.)\nআবু বাকর আল-খাল্লাল (মৃ. ৩১১ হি.)\nআল-হাসান ইবন আলি আল-বারবাহারি (মৃ. ৩২৯ হি)\nআবু বাকর আব্দুল আজিজ বিন জাফার বিন আহমাদ গুলাম আল-খাল্লাল (মৃ. ৩৬৩ হি.)\nইবন বাত্তাহ আল-উকবারি (মৃ. ৩৮৭ হি.)\nইবন মানদা (মৃ. ৩৯৫ হি.)\nহাসান বিন হামিদ (মৃ. ৪০৩ হি.)\nআল-কাদি আবু ইয়ালা (মৃ. ৪৫৮ হি.)\nআবদুল্লাহ আল-হারাউই আল-আনসারি (মৃ. ৪৮১ হি.)\n\nইবন আকিল (মৃ. ৪৮৮ হি)\nইবন আবি ইয়ালা (মৃ. ৫২৫ হি.)\nআউন আদ-দীন ইবন হুবাইরা (মৃঃ ৫৬০ হি)\nআব্দুল কাদির আল-জিলানি (মৃঃ ৫৬১ হি)\nআবুল ফারাজ ইবনুল জাওযি (মৃঃ ৫৯৭ হি)\nহাম্মাদ আল-হাররানি (মৃঃ ৫৯৮ হি)\nআব্দুল গনি আল-মাকদিসি (মৃঃ ৬০০ হি)\nইবন কুদামাহ আল-মাকদিসি (মৃ. ৬২০ হি.)\n\nদিয়াউদ্দিন আল-মাকদিসি (মৃ. ৬৪৩)\nমাজদুদ্দিন ইবন তাইমিয়্যাহ  (মৃ. ৬৫২ হি.)\nআহমাদ ইবন ইবরাহিম আল-ওয়াসিতি (মৃ. ৭১১ হি.)\nতাকিউদ্দীন ইবন তাইমিয়্যাহ (মৃ. ৭২৮ হি)\n\nইবনুল ক্বাইয়্যিম আল-জাওযিয়্যাহ (মৃ. ৭৫১ হি)\nইবনু মুফলিহ\nইবন আবদুল হাদি\nইবন রজব আল-হানবালী (মৃঃ ৭৯৫ হি)\nআলাউদ্দিন আল-মারদাওয়ি\nমূসা আল-হাজ্জাওয়ি\nআহমদ বিন হামদান\nমানসুর আল-বুহুতি\nমারঈ আল-কারমি (মৃ. ১০৩৪ হি.)\nইবনুল ইমাদ আল-হানবালি (মৃ. ১০৯০ হি.)\nইবন বালবান আল-বা‘লি\nমুহাম্মদ বিন আহমদ আস-সাফ্ফারিনি (মৃ. ১১৮৮ হি.)\n\nআবদুর রহমান আল-বা‘লি\nমুহাম্মাদ ইবন আব্দুল ওয়াহহাব\nইবন হুমাইদ (মৃঃ ১২৯৫ হি)\nনাসির আস-সা‘দি\nআল-জুমা\nআদনান নাহহাম\nমুহাম্মাদ ইবন সালিহ আল-উসাইমিন (মৃঃ ১৪২১ হি)\nনাসির আল-ক্বুয়াইমি\nমুহাম্মদ বিন সায়্যিদ\nমুত্বলাক্ব আল-জাসির\nআমির বাহজাত\n\n\n== আরও পড়ুন ==\nআবদুল-হালিম আল-জুনদী, আহমদ বিন হানবাল ইমাম আহলে সুন্নাহ, দারুল-মাআরিফ কর্তৃক কায়রোতে প্রকাশিত\nডা. 'আলী সামি আল-নাশার, নাশাহ আল-ফিকর আল-ফালাসাফি ফি আল-ইসলাম, বালাম ১, দারুল-মাআরিফ থেকে প্রকাশিত, ৭ম সংস্করণ, ১৯৭৭\nশাইখ বকর আবু যাইদ, আল-মাদখাল আল-মুফাস্সাল\nইমাম ইবনে রজব আল-হানবালী (রহ.), যাইল 'আলা তাবাকাত আল-হানাবিলাহ\nইমাম ইবনে রজব আল-হানবালী (রহ.), মাযহাব বিরোধিতার খণ্ডন\nড. আবু আমিনাহ বিলাল ফিলিপ্স, মাযহাব : অতীত, বর্তমান ও ভবিষ্যৎ\nইমরান হেলাল(সংকলক), হানবালী মাযহাবের ক্রমবিকাশ, হানবালী ফিকহ্ কর্তৃক প্রকাশিত\n\n\n== তথ্যসূত্র =="}