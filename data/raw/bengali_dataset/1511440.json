{"pageid": 1511440, "title": "অর্চনা কোট্টিগে", "url": "https://bn.wikipedia.org/wiki?curid=1511440", "content": "অর্চনা কোট্টিগে হলেন একজন ভারতীয় অভিনেত্রী, তিনি বেঙ্গালুরুতে থাকেন এবং মূলত কন্নড় ছবিতে কাজ করেন। তিনি ডিয়ার সত্য, ইয়েলো গ্যাংস, বিজয়ানন্দ, হোস্টেল হুডুগারু বেকাগিদ্দারে এবং হণ্ডিসি বারেইরির মতো চলচ্চিত্রে অভিনয়ের জন্য পরিচিত।\n\n\n== প্রাথমিক জীবন এবং শিক্ষা ==\nঅর্চনা কোট্টিগে ভারতের কর্ণাটকের বেঙ্গালুরুতে বড় হয়েছেন। তিনি বেঙ্গালুরু থেকে তাঁর স্কুল জীবন সম্পন্ন করেন এবং ক্রাইস্ট বিশ্ববিদ্যালয় থেকে স্নাতক ডিগ্রি অর্জন করেছেন। তিনি এলভি প্রসাদ ফিল্ম একাডেমি থেকে ডিজিটাল ফিল্ম মেকিং কোর্সও করেছেন।\n\n\n== কর্মজীবন ==\nঅর্চনা কোট্টিগে তাঁর অভিনয় জীবন শুরু করেন ২০১৮ সালে কন্নড় ছবি 'অরণ্যকাণ্ড' দিয়ে। এরপরে তিনি ভাসু নান পাক্কা কমার্শিয়াল- এ অভিনয় করেন। ২০২২ সালে তাঁর ছয়টি ছবি মুক্তি পায়, সেগুলি হল: ডিয়ার সত্য, ট্রিপল রাইডিং, কাটিং শপ, ইয়েলো গ্যাংস, মেড ইন বেঙ্গালুরু এবং বিজয়ানন্দ।\n২০২৩ সালে তিনি হোস্টেল হুডুগারু বেকাগিদ্দারে চলচ্চিত্রে স্মিতা চরিত্রে এবং হোণ্ডিসি বেরেইরি ছবিতে ভানু চরিত্রে অভিনয় করেন। দুটি ছবিতেই তাঁর অভিনয় বেশ প্রশংসিত এবং সমাদৃত হয়েছিল। তিনি ২০২৩ সালের বায়ালুসীমি এবং ২০২৪ সালে যুগলবন্দী চলচ্চিত্রে অভিনয় করেছিলেন। দুটি ছবিতেই তাঁর চরিত্রের জন্য তিনি প্রশংসা পেয়েছেন। শীষা ছবিতে অভিনয়ের মাধ্যমে মালয়ালম চলচ্চিত্রে তাঁর আত্মপ্রকাশ হয়। এই ছবিতে তিনি পুলিশ অফিসার এএসআই গীতার ভূমিকায় নায়কের প্রতিপক্ষের চরিত্রে অভিনয় করেন। অর্চনার আসন্ন চলচ্চিত্রগুলির মধ্যে রয়েছে এল্লারা কালেলিয়াত্তে কালা, শবরী সার্চিং ফর রাবণ, অলঙ্কার বিদ্যার্থী, রক্তাক্ষ ইত্যাদি।\n\n\n== চলচ্চিত্র তালিকা ==\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অর্চনা কোট্টিগে (ইংরেজি)"}