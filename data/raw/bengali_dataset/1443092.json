{"pageid": 1443092, "title": "ভ্যান রিকশা", "url": "https://bn.wikipedia.org/wiki?curid=1443092", "content": "ভ্যান রিকশা বা ভ্যান গাড়ি একধরনের ট্রাইসাইকেল বা তিন-চাকার সাইকেল, যার পিছনে একটি বড় কাঠের পাটাতন থাকে। এটি মূলত পণ্য ও যাত্রী পরিবহনের জন্য ব্যবহৃত হয়। কম খরচের জন্য বাংলাদেশ ও ভারতে এটি এক জনপ্রিয় পরিবহনের মাধ্যম. এছাড়া এর জন্য জীবাশ্ম জ্বালানি দহনের প্রয়োজন হয় না বা বায়ু দূষণ ঘটে না।\nভ্যান রিকশার কাঠের পাটাতনের আয়তন প্রায় ৪ বর্গফুট (০.৩৭ বর্গমিটার)। অনেকসময় দৃঢ়তার জন্য কাঠের জায়গায় ইস্পাত ব্যবহার করা হয়। এটি প্রায় ৩৩০ কিলোগ্রাম (৭৩০ পাউন্ড) পণ্য কিংবা সাতজন মানুষকে বহন করতে পারে। অনেকসময় এটি অ্যাম্বুলেন্স হিসাবে ব্যবহার করা হয়। এছাড়া বিশেষ ক'রে নিম্ন আয়ের মানুষরা মাল বিক্রির জন্যও ভ্যান গাড়ি ব্যবহার করে।\nঅন্যান্য সাইকেল রিকশার মতো ভ্যান রিকশায় এক বা একাধিক শিকলের মাধ্যমে পেডালকে পিছনের দুই চাকার অক্ষের সাথে যুক্ত করা হয়। পেডালে করে ভ্যান রিকশা চালানো অত্যন্ত শ্রমসাধ্য হয়। তবে ব্যাটারিচালিত ভ্যান রিকশাও রয়েছে। এর ফলে শারীরিক প্রতিবন্ধীরা ভ্যান গাড়ি চালাতে পারবে।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে Rickshaw vans সম্পর্কিত মিডিয়া দেখুন।"}