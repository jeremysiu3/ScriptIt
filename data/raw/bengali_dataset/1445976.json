{"pageid": 1445976, "title": "ভিতোর মাচাদো ফেরেইরা", "url": "https://bn.wikipedia.org/wiki?curid=1445976", "content": "ভিতোর মাচাদো ফেরেইরা (পর্তুগিজ: Vitinha; জন্ম: ১৩ ফেব্রুয়ারি ২০০০; ভিতিনিয়া নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লিগের শীর্ষ স্তর লিগ ১-এর ক্লাব পারি সাঁ-জেরমাঁ এবং পর্তুগাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১৭ সালে, ভিতিনিয়া পর্তুগাল অনূর্ধ্ব-১৭ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত পর্তুগালের বয়সভিত্তিক দলের হয়ে খেলার পর, তিনি ২০২২ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ১৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nভিতোর মাচাদো ফেরেইরা ২০০০ সালের ১৩ই ফেব্রুয়ারি তারিখে পর্তুগালের সান্তো তিরসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nভিতিনিয়া পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-১৯ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৭ সালের ১৪ই ফেব্রুয়ারি তারিখে তিনি জার্মানি অনূর্ধ্ব-১৭ দলের বিরুদ্ধে ম্যাচে পর্তুগাল অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৫ বছরে ৪৮ ম্যাচে অংশগ্রহণ করে ৪টি গোল করেছেন।\n২০২২ সালের ২৯শে মার্চ তারিখে, ২২ বছর, ১ মাস ও ১৬ দিন বয়সে, ডান পায়ে ফুটবল খেলায় পারদর্শী ভিতিনিয়া উত্তর মেসিডোনিয়ার বিরুদ্ধে অনুষ্ঠিত ২০২৬ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৯১তম মিনিটে মধ্যমাঠের খেলোয়াড় জুয়াও মৌচিনয়োর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৪ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি পর্তুগাল ২–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে ভিতিনিয়া সর্বমোট ৮ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nভিতোর মাচাদো ফেরেইরা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভিতোর মাচাদো ফেরেইরা  (ইংরেজি)  \nসকারবেসে ভিতোর মাচাদো ফেরেইরা (ইংরেজি) \nবিডিফুটবলে ভিতোর মাচাদো ফেরেইরা  (ইংরেজি)  \nইইউ-ফুটবলে ভিতোর মাচাদো ফেরেইরা (ইংরেজি) \nট্রান্সফারমার্কেটে ভিতোর মাচাদো ফেরেইরা (ইংরেজি) \nওয়ার্ল্ডফুটবল.নেটে ভিতোর মাচাদো ফেরেইরা (ইংরেজি) \nইএসপিএন এফসিতে ভিতোর মাচাদো ফেরেইরা (ইংরেজি) \nন্যাশনাল-ফুটবল-টিমস.কমে ভিতোর মাচাদো ফেরেইরা (ইংরেজি)"}