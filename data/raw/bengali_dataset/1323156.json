{"pageid": 1323156, "title": "রক্তে সোডিয়াম আধিক্য", "url": "https://bn.wikipedia.org/wiki?curid=1323156", "content": "রক্তে সোডিয়াম আধিক্য  বা ইংরেজিতে হাইপারনেট্রেমিয়া বলতে রক্তরসে সোডিয়ামের উচ্চ ঘনত্বকে বুঝায়।  প্রাথমিক লক্ষণগুলির মধ্যে তৃষ্ণার তীব্র অনুভূতি, দুর্বলতা, বমি বমি ভাব এবং ক্ষুধা হ্রাস অন্তর্ভুক্ত থাকতে পারে।  গুরুতর উপসর্গগুলির মধ্যে রয়েছে বিভ্রান্তি, পেশী টান এবং মস্তিষ্কে বা তার চারপাশে রক্তপাত ।  সাধারণত সিরাম সোডিয়ামের মাত্রা হলো(১৩৫–১৪৫ mEq/L )। রক্তে সোডিয়াম আধিক্য সাধারণত ১৪৫mmol/L এর বেশি সিরাম সোডিয়াম স্তরকে সংজ্ঞায়িত করে।[১] গুরুতর অবস্থা তখনই ঘটে যখন এর মাত্রা ১৬০ mmol/L এর উপরে চলে যায়।[২]\n\n\n== লক্ষণ ও উপসর্গ ==\nপ্রধান উপসর্গ তৃষ্ণা।  মস্তিষ্কের কোষ সংকোচিত হওয়ার ফলে সবচেয়ে গুরুত্বপূর্ণ লক্ষণগুলি প্রকাশ পায় এর মধ্যে রয়েছে বিভ্রান্তি, মাংসপেশীর টান বা খিঁচুনি । গুরুতর সিরামে সোডিয়ামের মাত্রা অতিরিক্ত বেড়ে গেলে খিঁচুনি এবং কোমা হতে পারে। \n\n\n== কারণ ==\nরক্তে সোডিয়াম আধিক্যের সাধারণ কারণগুলির মধ্যে রয়েছে:\n\n\n=== কম পরিমাণ ===\nযাদের শরীরে তরল, রক্ত, পানির পরিমাণ কম  বা হাইপোভোলেমিয়া আছে:\n\nশরীরের মোট সোডিয়াম হ্রাসের সাথে যুক্ত রয়েছে জলের অপর্যাপ্ত পান। সাধারণত বয়স্ক বা অক্ষম রোগীদের মধ্যে যারা তৃষ্ণায় জল খেতে অক্ষম, তাদের সোডিয়ামের মাত্রা কমে যায়। এটি রক্তে সোডিয়াম আধিক্যের সবচেয়ে সাধারণ কারণ।\nমূত্রনালী দিয়ে অত্যধিক পানির বের হয়ে যাওয়ার কারণে  - যা গ্লাইকোসুরিয়া বা অন্যান্য অসমোটিক মূত্রবর্ধক (যেমন, ম্যানিটল ) - এর কারণে হতে পারে - সোডিয়াম এবং জলের পরিমাণ শরীর থেকে কমিয়ে দেয় ।\nচরম ঘামের সাথে মাধ্যমে জলের পরিমাণ কমে যায়।\nগুরুতর তরল ডায়রিয়ার ( অসমোটিক ডায়রিয়ার ফলে হাইপোটোনিক (পাতলা) জলযুক্ত ডায়রিয়া হয় যার ফলে মুক্ত জলের উল্লেখযোগ্য পরিমাণ কমে যায় এবং রক্তে সোডিয়ামের উচ্চ ঘনত্ব বৃদ্ধি পায়।\n\n\n=== স্বাভাবিক পরিমাণ ===\nযাদের শরীরে তরল, রক্ত, পানির পরিমাণ স্বাভাবিক বা ইউভোলেমিয়া আছে:\n\nডায়াবেটিস ইনসিপিডাস কারণে কিডনি থেকে অত্যধিক পানি নিঃসরণ হয়। যা সাধরণত হয়ে থাকে পিটুইটারি গ্রন্থি থেকে অ্যান্টিডিউরেটিক হরমোনের অপর্যাপ্ত নিঃসরণের কারণে, অথবা এতে কিডনির প্রতিক্রিয়াশীলতা কমে যাওয়া জড়িত থাকতে পারে। \n\n\n=== অতিরিক্ত পরিমাণ ===\nযাদের যাদের শরীরে তরল, রক্ত, পানির পরিমাণ উচ্চ  বা হাইপারভোলেমিয়া আছে:\n\nহাইপারটোনিক তরল (শরীরের বাকি অংশের তুলনায় দ্রবণের উচ্চ ঘনত্ব সহ একটি তরল) সীমিত জলের সাথে পান করা। এটি সচরাচর দেখা যায় না, একজন রোগী প্রচুর পরিমাণে ঘনীভূত সোডিয়াম বাইকার্বোনেট দ্রবণ পানের কারণে এই সমস্যা দেখা দিতে পারে। সমুদ্রের জল খাওয়ার ফলে রক্তে সোডিয়াম আধিক্যও হয় কারণ সমুদ্রের জল হাইপারটোনিক এবং মুক্ত জল পাওয়া যায় না। ভূত তাড়ানোর নামে কিছু কুসংস্কারমূলক অনুষ্ঠানে ঘনীভূত লবণের (সোডিয়াম) দ্রবণ জোর করে খাওয়া্নোর বেশ কয়েকটি ঘটনা রেকর্ড করা হয়েছে যার ফলে মৃত্যুও ঘটেছে। \nকনস সংলক্ষণের মতো রোগের কারণে মিনারেলকোর্টিকয়েডের আধিক্য সাধারণত রক্তে সোডিয়াম আধিক্যের দিকে পরিচালিত করে না যদি না মুক্ত জল খাওয়ার পরিমাণ কম হয়ে থাকে থাকে।\nশিশুদের মধ্যে লবণের বিষক্রিয়া সবচেয়ে সাধারণ কারণ।  এটি মানসিক স্বাস্থ্য সমস্যা সহ অনেক প্রাপ্তবয়স্কদের মধ্যেও দেখা গেছে।  সমুদ্রের জল বা সয়া সস পান করার ফলেও  শরীরে অত্যধিক লবণের পরিমাণ বেঁড়ে যেতে পারে। \n\n\n== রোগ নির্ণয় ==\nরক্তে সোডিয়াম আধিক্য নির্ণয় করা হয় যখন একটি মৌলিক বিপাকীয় প্যানেল রক্ত পরীক্ষায় সোডিয়ামের ঘনত্ব ১৪৫-mmol/L এর বেশি দেখায়।\n\n\n== চিকিৎসা ==\nচিকিৎসার প্রধান ভিত্তি হল আপেক্ষিক জলের ঘাটতি সংশোধন করার জন্য অত্যধিক পরিমাণ জল পান করা। জল সরাসরি মুখের মাধ্যমে বা বেশী অসুস্থ ব্যক্তির ক্ষেত্রে শিরাপথে দেওয়া যেতে পারে। শুধুমাত্র  জল কিন্তু শিরাপথে সরাসরি দেওয়া যায় না (কারণ অসমোলারিটি সমস্যার কারণে রক্তের প্রবাহে লোহিত রক্তকণিকা ফেটে যায় ), বরং ডেক্সট্রোজ (চিনি) বা স্যালাইন (লবণ) দিয়ে শিরাপথে দেওয়া যেতে পারে। যাইহোক, রক্তে সোডিয়াম আধিক্যের অত্যধিক দ্রুত সংশোধন সম্ভাব্যভাবে খুব বিপজ্জনক। শরীর (বিশেষ করে মস্তিষ্ক ) উচ্চ সোডিয়াম ঘনত্বের সাথে খাপ খায়। মুক্ত জলের সাথে সোডিয়ামের ঘনত্ব দ্রুত কমানোর ফলে, একবার এই অভিযোজনটি ঘটে গেলে, মস্তিষ্কের কোষগুলিতে জল প্রবাহিত হয় এবং সেগুলি ফুলে যায়। এর ফলে সেরিব্রাল এডিমা হতে পারে, যার ফলে খিঁচুনি, মস্তিষ্কের স্থায়ী ক্ষতি কিংবা মৃত্যু পর্যন্ত হতে পারে। অতএব, উল্লেখযোগ্য রক্তে সোডিয়াম আধিক্য ইলেক্ট্রোলাইট ভারসাম্যহীনতার চিকিৎসার জন্য  অভিজ্ঞতা সম্পূন্ন একজন চিকিৎসক থেকে সাবধানতার সাথে চিকিৎসা করানো উচিত।চিকিৎসক  কনজেস্টিভ হার্ট ফেইলিউরের ক্ষেত্রে থিয়াজাইড মূত্রবর্ধক (যেমন, ক্লোরথ্যালিডোন ) বা নেফ্রোপ্যাথিতে কর্টিকোস্টেরয়েডের মতো মেডিসিন ব্যবহার করে থাকেন।[১৯]\n\n\n== আরও দেখুন ==\nরক্তে সোডিয়াম স্বল্পতা (হাইপোন্যাট্রেমিয়া)\nলবণের বিষক্রিয়া\n\n\n== তথ্যসূত্র ==\n\n\n== বহিঃসংযোগ ==\nপরীক্ষাগার পরীক্ষায় সোডিয়াম\nইলেকট্রোলাইট ভারসাম্যহীনতা টেমপ্লেট:Electrolyte abnormalities"}