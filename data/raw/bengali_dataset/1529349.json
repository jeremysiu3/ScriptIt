{"pageid": 1529349, "title": "বিমলা কাশ্যপ সুদ", "url": "https://bn.wikipedia.org/wiki?curid=1529349", "content": "বিমলা কাশ্যপ সুদ (জন্ম: ২৬শে ফেব্রুয়ারি ১৯৪২) একজন ভারতীয় রাজনীতিবিদ, সমাজকর্মী এবং ভারতীয় জনতা পার্টির প্রার্থী হিসেবে ভারতের হিমাচল প্রদেশ থেকে নির্বাচিত সংসদ সদস্য (রাজ্যসভা)।\n\n\n== প্রাথমিক জীবন এবং শিক্ষা ==\nবিমলা কাশ্যপ সুদের জন্ম ভারতের হিমাচল প্রদেশের সোলান জেলার চাইল গ্রামে। তিনি পাঞ্জাবের পাঞ্জাব বিশ্ববিদ্যালয় থেকে কলা বিভাগে স্নাতক ডিগ্রি অর্জন করেছেন। তিনি ১৯৬২ সালের ১১ই জুন শ্রাবণ কাশ্যপ সুদকে বিয়ে করেন। তাঁদের এক ছেলে এবং দুই মেয়ে রয়েছে।\n\n\n== কর্মজীবন ==\n১৯৯০-এর দশকে, বিমলা কাশ্যপ সুদ হিমাচল প্রদেশে \"লোটাস ওয়েলফেয়ার সোসাইটি\" নামে একটি বেসরকারি সংস্থা প্রতিষ্ঠার মাধ্যমে সাক্ষরতা অভিযানে সক্রিয়ভাবে অংশ নিয়েছিলেন। ১৯৯৯ সালে, তিনি \"মানবী\" নামে একটি এনজিও প্রতিষ্ঠা করেন যার লক্ষ্য ছিল পারিবারিক পরামর্শ এবং নারী কল্যাণ। ১৯৯৮ - ২০০৩ সময়কালে, তিনি শিমলার পৌর কর্পোরেশনে কাউন্সিলর পদে অধিষ্ঠিত ছিলেন। তিনি \"হিমাচল প্রদেশ রাজ্য সমবায় ব্যাংক\", \"হিমাচল প্রদেশ রাজ্য হস্তশিল্প ও তাঁত কর্পোরেশন লিমিটেড\" এবং শিমলার \"মহিলা বিকাশ নিগম\" -এর পরিচালক ছিলেন।\nতিনি ২০১০ সালের এপ্রিল মাসে রাজ্যসভায় নির্বাচিত হন। তিনি নারী ও শিশু উন্নয়ন মন্ত্রণালয়ের পরামর্শদাতা কমিটি, জল সম্পদ কমিটি এবং পরিবহন, পর্যটন ও সংস্কৃতি কমিটির সদস্য হিসেবে দায়িত্ব পালন করেছেন।\n\n\n== তথ্যসূত্র =="}