{"pageid": 1422570, "title": "এম কে ইন্দিরা", "url": "https://bn.wikipedia.org/wiki?curid=1422570", "content": "মন্দাগদ্দে কৃষ্ণরাও ইন্দিরা (কন্নড়: ಮಂಡಗದ್ದೆ ಕೃಷ್ಣರಾವ್ ಇಂದಿರ; ৫ই জানুয়ারি ১৯১৭ – ১৫ই মার্চ ১৯৯৪) কন্নড় ভাষার একজন সুপরিচিত ভারতীয় ঔপন্যাসিক ছিলেন। তাঁর লেখার মধ্যে একটি হলো ফানিয়াম্মা, যেটি বিভিন্ন পুরস্কার জিতেছে। তিনি পঁয়তাল্লিশ বছর বয়সে উপন্যাস লেখা শুরু করেন। তাঁর কিছু উপন্যাস নিয়ে চলচ্চিত্র তৈরি করা হয়েছে।\n\n\n== প্রাথমিক জীবন এবং শিক্ষা ==\nইন্দিরা ১৯১৭ সালের ৫ই জানুয়ারি ব্রিটিশ ভারতের মহীশূর রাজ্যের তীর্থহাল্লিতে জন্মগ্রহণ করেন। তাঁর বাবা ছিলেন সমৃদ্ধ কৃষিবিদ টি সূর্যনারায়ণ রাও এবং মা বনশঙ্করাম্মা। তাঁদের আদি গ্রাম ছিল চিকমাগালুর জেলার নরসিংহরাজপুর।\nতাঁর আনুষ্ঠানিক শিক্ষা স্থায়ী হয়েছিল মাত্র সাত বছর, এরপর বারো বছর বয়সে এম কৃষ্ণ রাওয়ের সঙ্গে তাঁর বিয়ে হয়ে যায়। তিনি কন্নড় কবিতা অধ্যয়ন করেছিলেন এবং হিন্দি সাহিত্য সম্পর্কেও তাঁর ভাল জ্ঞান ছিল। তাঁর একটি বইতে বলা হয়েছে, ইন্দিরা যখন মাণ্ড্যতে ছিলেন তখন প্রখ্যাত লেখক ত্রিবেণীর সাথে তাঁর দেখা হয়েছিল। ত্রিবেণী তাঁর লেখার দক্ষতার প্রশংসা করেছিলেন, যা তাঁকে গল্প ও উপন্যাস লিখতে এবং তারপর ছাপার অক্ষরে প্রকাশ করতে অনুপ্রাণিত করেছিল। তিনি ৪৫ বছর বয়সে উপন্যাস লেখার উদ্যোগ নেন।\n\n\n== কর্মজীবন ==\nতাঁর প্রথম প্রকাশিত উপন্যাস তুঙ্গভদ্রা, ১৯৬৩ সালে প্রকাশিত হয়। এর পরে প্রকাশ পায়সদানন্দ (১৯৬৫), গেজ্জে পুজে (১৯৬৬) এবং নবরত্ন (১৯৬৭)। তাঁর সবচেয়ে সুপরিচিত লেখা ছিল ফানিয়াম্মা, যেটি ১৯৭৬ সালে মুক্তি পেয়েছিল। ফানিয়াম্মা একটি বাল্য বিধবার জীবনের উপর ভিত্তি করে একটি উপন্যাস যাকে ইন্দিরা তাঁর শৈশবকালে জানতেন। সেই বিধবা ইন্দিরার মায়ের কাছে ঘটনাটি বর্ণনা করলে ইন্দিরা ঘটনাটি শুনেছিলেন। এই উপন্যাসটি নারীবাদ সম্পর্কিত অনেক বইয়ে আলোচনার বিষয়বস্তু হয়েছে। ইন্দিরা পঞ্চাশটিরও বেশি উপন্যাস লিখেছেন।\n১৯৬৯ সালে পরিচালক পুত্তন কানাগল গেজ্জে পুজে থেকে একটি চলচ্চিত্র নির্মান করেন। পরিচালক প্রেমা কারান্থ ফানিয়াম্মাকে একটি চলচ্চিত্রে রূপ দেন। এটি বহু আন্তর্জাতিক পুরস্কার জিতেছিল। ইন্দিরার অন্যান্য উপন্যাসগুলি হল হুবানা (মুত্থু ওন্ডু মুত্থু), গিরিবালে, মুসুকু এবং পূর্বপরা।\n\n\n== সম্মান ও পুরস্কার ==\nইন্দিরার উপন্যাস, তুঙ্গভদ্রা, সদানন্দ, নবরত্ন এবং ফানিয়াম্মা কন্নড় সাহিত্য আকাদেমি পুরস্কার জিতেছে। এই বার্ষিক পুরস্কারটি দেওয়া হয় বছরের সেরা কন্নড় সাহিত্যিকদের জন্য। তেজস্বিনী নিরঞ্জনা ফানিয়াম্মা -কেইংরেজিতে অনুবাদ করেছেন। এই অনুবাদটি ভারতের সাহিত্য একাডেমি পুরস্কার এবং আরও অনেক পুরস্কার জিতেছে। সাহিত্যে তাঁর অবদানের পরিপ্রেক্ষিতে, ইন্দিরার নামে একটি পুরস্কার গঠন করা হয়েছে, যেটি সেরা নারী লেখকদের দেওয়া হয়।\n\n\n== উপন্যাস ও ছোটগল্প ==\n \n\n\n== ইন্দিরার উপন্যাস অবলম্বনে চলচ্চিত্র ==\n\n\n== ব্যক্তিগত জীবন ==\nএম কে ইন্দিরা ৭৭ বছর বয়সে মারা যান। তিনি সাংবাদিক টিএস রামচন্দ্র রাও-এর ছোট বোন, রামচন্দ্র চুবানার (কন্নড়: ಛೂಬಾಣ) টিএসআর নামে পরিচিত।\n\n\n== তথ্যসূত্র ==\n\n\n== বহিঃসংযোগ ==\nএম কে ইন্দিরার উপর ডাঃ কামাতের প্রবন্ধ"}