{"pageid": 1353510, "title": "পেনা নদী", "url": "https://bn.wikipedia.org/wiki?curid=1353510", "content": "পেনা নদী (ম্যাসেডোনীয়: Пена, আলবেনীয়: Shkumbin) উত্তর ম্যাসিডোনিয়ার একটি নদী। এটি দেশটির শার পর্বতমালা থেকে উদ্ভূত নদীগুলির মধ্যে দ্বিতীয় বৃহত্তম (ভার্দার নদীর পরেই)। এটি শার হ্রদগুলি থেকে আগত ভার্দার নদীর উপনদীগুলির মধ্যে বৃহত্তম। \n\n\n== উৎপত্তি ও গতিপথ ==\nপেনা নদীর উৎসরূপী পাহাড়ি ঝর্ণাটি উত্তর ম্যাসেডোনিয়ার চাব্রিওলিকা ও বরিসলোইকা অঞ্চলে, শার পর্বতমালাতে, সমুদ্র সমতল থেকে ২৫০০ মিটার উচ্চতায় উৎপত্তিলাভ করেছে। প্রথমে দুইটি ক্ষুদ্র স্রোতধারা ভেশালা ও বোজোভচে গ্রামগুলির কাছে এসে সংযুক্ত হয়েছে। নদীটি তেতোভো শহরের কেন্দ্র দিয়ে অতিক্রম করে পোলোগ উপত্যকা ও সারাকিনো গ্রামের কাছ দিয়ে প্রবাহিত হয়ে ভার্দার নদীতে গিয়ে পড়েছে। \n\n\n== বৈশিষ্ট্যাবলী ==\nনদীটির উৎস স্রোতধারাগুলি সমুদ্র সমতল থেকে ২৫০০ মিটার উচ্চতায় অবস্থিত। নদীটি প্রায় ২৭ কিলোমিটার দীর্ঘ। নদীটিতে আরও ১২টি উপনদী এসে পড়েছে, যাদের মধ্যে কারানিকোলোভস্কা নদী, প্রঝিনা নদী, ভেইজকা নদী, লেস্নিচকা নদী ও ব্রোদেচকা নদী বিশেষ উল্লেখ্য।\n\n\n== তথ্যসূত্র ==\n\n\n== আরও দেখুন ==\nতেতোভো\nশার পর্বতমালা"}