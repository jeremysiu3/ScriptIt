{"pageid": 1516933, "title": "শোরগোঘাল", "url": "https://bn.wikipedia.org/wiki?curid=1516933", "content": "শোরগোঘাল (আজারবাইজানি: Şorqoğall) হলো একটি ঐতিহ্যবাহী আজারবাইজানি পেস্ট্রি। এটি গোলাকার আকারে তৈরি হয় এবং এর মধ্যে আন্সি বা সেউল, জিরা, দারুচিনি, হলুদ, লবণ এবং মরিচ থাকে। এটি প্রধানত নওরোজ উপলক্ষে পাখলাভা এবং শেকেরবুরার সঙ্গে আজারবাইজানে প্রস্তুত করা হয়।\n\n\n== বিবরণ ==\nগোঘাল হলো একটি গোলাকার, খাস্তা পেস্ট্রি এবং এর উপরের স্তর উজ্জ্বল হলুদ। এটিকে মূলত মসলা মিশ্রণ (যাকে শোরগোঘাল বলা হয়) অথবা চিনি এবং বাদাম দিয়ে ভরা হয় (যাকে শিরিন গোগাল বলা হয়)। আজারবাইজানে নওরোজের জন্য তৈরি অন্যান্য পেস্ট্রির মতো শোরগোঘালের একটি সৌর প্রতীক রয়েছে। এর গোল আকার এবং আনন্দদায়ক হলুদ রঙ সূর্যের জীবন্ত শক্তি দ্বারা অনুপ্রাণিত, যে সূর্য \nমহাবিষুবের (ভের্নাল ইকুইনক্স) পর শক্তিশালী হয়ে ওঠে এবং বসন্তের উষ্ণতা আনতে সহায়ক হয়।\n\n\n== উপকরণ ও প্রস্তুতি ==\nপেস্ট্রি মণ্ড ৪ ঘণ্টা গরম স্থানে রাখা হয় ফোলার জন্য, তারপর এতে গরম মাখন দেওয়া হয়। এরপর ভালভাবে মিশিয়ে বাকি ময়দা যোগ করা হয়।\nজিরা চূর্ণ করে গরম করা হয়। তার সঙ্গে আঞ্জির, দারচিনি, লবণ, মরিচ, গরম মাখন যোগ করে পুর তৈরি করা হয়। এই মিশ্রণটি ৫ মিনিট রান্না করা হয়।\nআটার মণ্ড ১০টি টুকরোতে ভাগ করা হয়। তারপর প্রতিটি টুকরোতে মাখন মাখিয়ে একে অপরের উপর রাখা হয়। এইভাবে গঠিত বহুস্তরিত আটা ফালি করে কাটা হয়। এটি বৃত্তাকার আকারে মোড়া হয় এবং তারপর চ্যাপ্টা করা হয়। তারপর এটে আটা মাখন-যুক্ত মশলা মিশ্রণ দিয়ে পুর ভরা হয় এবং প্রতিটি শোরগোগালের উপরে জাফরান মেশানো ডিমের কুসুম ব্রাশ করে রঙিন করা হয় এবং পোস্তর দানা ছিটানো হয়।\n\n\n== আরও দেখুন ==\nশেকারবুরা\nআজারবাইজানি পাখলাভা\nআজারবাইজানে নওরোজ\nপেস্ট্রি তালিকা\n\n\n== তথ্যসূত্র =="}