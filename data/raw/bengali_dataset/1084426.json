{"pageid": 1084426, "title": "বিএএফ শাহীন কলেজ পাহাড়কাঞ্চনপুর", "url": "https://bn.wikipedia.org/wiki?curid=1084426", "content": "বিএএফ শাহীন কলেজ পাহাড়কাঞ্চনপুর  বাংলাদেশ বিমান বাহিনী দ্বারা পরিচালিত বাংলাদেশের অন্যতম একটি শিক্ষাপ্রতিষ্ঠান। ১৫ জুলাই ১৯৯৭ খ্রিষ্টাব্দে \"বিএএফ শাহীন স্কুল” বাংলা মাধ্যমে স্কুল হিসেবে যাত্রা শুরু করে।  ২০১২ -১৩ শিক্ষাবর্ষে বিএএফ শাহীন স্কুলকে উচ্চ মাধ্যমিক বিদ্যালয়ে উন্নীত করার উদ্দেশ্যে \"বিএএফ শাহীন স্কুল এন্ড কলেজ পাহাড়কাঞ্চনপুর \" নামকরণ করা হয়। বর্তমানে কলেজটি প্রাথমিক শিক্ষা অধিদপ্তর, মাধ্যমিক ও উচ্চশিক্ষা অধিদপ্তর, মাধ্যমিক উচ্চ মাধ্যমিক শিক্ষা বোর্ড ঢাকা এবং বাংলাদেশে বিমান বাহিনী শিক্ষা পরিদপ্তরের নিয়মানুযায়ী শিশু শ্রেণি হতে দ্বাদশ শ্রেণি পর্যন্ত শিক্ষাকার্যক্রম চালু রয়েছে।\n\n\n== ইতিহাস ==\nবিএএফ শাহীন কলেজ পাহাড়কাঞ্চনপুর ১৫ জুলাই ১৯৯৭ খ্রিষ্টাব্দে বাংলা মাধ্যমের স্কুল হিসেবে যাত্রা শুরু করে। ২৩ মার্চ ২০০৩ তারিখে মাধ্যমিক ও উচ্চমাধ্যমিক শিক্ষাবোর্ড ময়মনসিংহ অঞ্চল হতে নিম্ন মাধ্যমিক শাখার প্রাথমিক পাঠদানের অনুমতি পায়। ২০ সেপ্টেম্বর ২০০৬ তারিখে মাধ্যমিক ও উচ্চ মাধ্যমিক শিক্ষাবোর্ড ঢাকা কর্তৃক নিম্নমাধ্যমিক শাখার অস্থায়ী স্বীকৃতি পায়। ২৭ মার্চ ২০০৭ তারিখে প্রাথমিক শিক্ষা অধিদপ্তর ঢাকা থেকে ৫ম শ্রেণি পর্যন্ত রেজিস্টেশন ভুক্ত হয়। ১৭ মে ২০০৭ তারিখে মাধ্যমিক ও উচ্চমাধ্যমিক শিক্ষাবোর্ড ঢাকা কর্তৃক ৯ম শ্রেণি পর্যন্ত পাঠদানের অনুমতি পায় এবং ১১ জানুয়ারি ২০১২তারিখে মাধ্যমিক শাখা স্বীকৃতি পায়। পরবর্তীতে ২০১২ -১৩ শিক্ষাবর্ষে বিএএফ শাহীন স্কুলকে উচ্চ মাধ্যমিকবিদ্যালয়ে উন্নীত করার উদ্দেশ্যে বিএএফ শাহীন স্কুল ও কলেজ পাহাড়কাঞ্চনপুর নামকরণ করা হয়। এরই ধারবাহিকতায় মাধ্যমিক ও উচ্চমাধ্যমিক শিক্ষাবোর্ড ঢাকা কর্তৃক ১২ জুলাই ২০১২ তারিখে (বিজ্ঞান ও ব্যবসায় শিক্ষা শাখায়) এবং ২২ এপ্রিল ২০১৪ তারিখে মানবিক শাখায় একাদশ শ্রেণিতে শিক্ষার্থী ভর্তির অনুমতি পায়। বর্তমানে কলেজটি প্রাথমিক শিক্ষা অধিদপ্তর, মাধ্যমিক ও উচ্চ মাধ্যমিক শিক্ষা অধিদপ্তর, মাধ্যমিক উচ্চ মাধ্যমিক শিক্ষা বোর্ড ঢাকা এবং বাংলাদেশে বিমান বাহিনী শিক্ষা পরিদপ্তরের নিয়মানুযায়ী শিশু শ্রেণি হতে দ্বাদশ শ্রেণি পর্যন্ত শিক্ষাকার্যক্রম চালু রয়েছে। এখানে সহপাঠ কার্যক্রমের অংশ হিসেবে আন্তঃশাহীন ক্রিকেট, হকি, ফুটবল, ডিবেট, কুইজ, প্রতিযোগিতাসহ আরও অন্যান্য সহকার্যক্রম চালু রয়েছে। এসএসসি পরীক্ষা ২০১৪ সালে সম্মিলিত মেধা তালিকায় টাংগাইল জেলায় ৫ম স্থান অধিকার করে।\n\n\n== অনুষদ ==\nএখানে বাংলা বিভাগে পড়ানো হয়। প্রতিষ্ঠানের তিনটি অংশে বিভক্ত।\n\nপ্রাথমিক বিভাগ (কেজি থেকে পঞ্চম শ্রেণি)\nজুনিয়র মাধ্যমিক ও মাধ্যমিক (ষষ্ঠ থেকে দশম শ্রেণি)\nকলেজ (একাদশ ও দ্বাদশ শ্রেণি)\n\n\n== ক্লাব ==\nবিএএফ শাহীন কলেজ পাহাড়কাঞ্চনপুর স্পেলিং ক্লাব\n\n\n== বিএএফ শাহীন কলেজসমূহ ==\nবিএএফ শাহীন কলেজ ঢাকা\nবিএএফ শাহীন কলেজ কুর্মিটোলা\nবিএএফ শাহীন কলেজ চট্টগ্রাম\nবিএএফ শাহীন কলেজ যশোর\nবিএএফ শাহীন কলেজ শমশেরনগর\nবিএএফ শাহীন কলেজ বগুড়া\nবিএএফ শাহীন ইংলিশ মিডিয়াম কলেজ\n\n\n== তথ্যসূত্র =="}