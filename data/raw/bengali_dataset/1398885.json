{"pageid": 1398885, "title": "উন্মুক্ত প্রক্সি", "url": "https://bn.wikipedia.org/wiki?curid=1398885", "content": "উন্মুক্ত প্রক্সি হলো এক ধরনের প্রক্সি সার্ভার যা যেকোনো ইন্টারনেট ব্যবহারকারীর দ্বারা অ্যাক্সেসযোগ্য।\nসাধারণত, একটি প্রক্সি সার্ভার শুধুমাত্র একটি নেটওয়ার্কের (যেমন একটি বন্ধ প্রক্সি) ব্যবহারকারীদের দ্বারা ব্যবহৃত ব্যান্ডউইথ কমানো ও নিয়ন্ত্রণ করার জন্য ডোমেইন নেম সিস্টেম বা ওয়েব পাতার মতো ইন্টারনেট পরিষেবাগুলি সংরক্ষণ এবং ফরোয়ার্ড করার অনুমতি দেয়৷ একটি উন্মুক্ত প্রক্সির মাধ্যমে ইন্টারনেটের যেকোন ব্যবহারকারী এই ফরওয়ার্ডিং পরিষেবাটি ব্যবহার করতে পারেন।\n\n\n== সুবিধাদি ==\nযারা অনলাইনে বেনামী থাকতে চান ও গোপনীয়তা খুঁজেন তাদের জন্য একটি বেনামী উন্মুক্ত প্রক্সি প্রয়োজনীয়। এটি ব্যবহারকারীদের ওয়েব সার্ভার থেকে তাদের আইপি ঠিকানা লুকাতে সাহায্য করতে পারে, এক্ষেত্রে ওয়েব সার্ভারে তাদের অনুরোধগুলি প্রক্সি সার্ভার থেকে উদ্ভূত বলে মনে হয়। এটি তাদের পরিচয় প্রকাশ করাকে কঠিন করে তোলে এবং এর ফলে ওয়েব ব্রাউজ করার সময় বা অন্যান্য ইন্টারনেট পরিষেবা ব্যবহার করার সময় তাদের নিরাপত্তা রক্ষা করতে সাহায্য করে৷ যদিও শুধুমাত্র এর মাধ্যমে প্রকৃত পরিচয় গোপন রাখা এবং ব্যাপক ইন্টারনেট নিরাপত্তা অর্জন নাও হতে পারে কারণ ওয়েবসাইট অপারেটররা ব্রাউজারের আসল আইপি ঠিকানা নির্ধারণ করতে ক্লায়েন্ট-সাইড স্ক্রিপ্ট ব্যবহার করতে পারে এবং উন্মুক্ত প্রক্সির সব সংযোগের লগ রাখতে পারে। উন্মুক্ত প্রক্সির মাধ্যমে ব্যবহারকারীদের শনাক্ত করা কুকিজ ও ফিঙ্গারপ্রিন্টার অনুসরণ করা বন্ধ করা যায় না।\nবেশিরভাগ পাবলিক ভিপিএন উন্মুক্ত প্রক্সির মাধ্যমে কাজ করে।\n\n\n== অসুবিধা ==\nকম্পিউটারের মালিকের অজান্তেই তার কম্পিউটারকে একটি উন্মুক্ত প্রক্সি সার্ভার হিসেবে চালানো সম্ভব। এটি কম্পিউটারে চলমান প্রক্সি সফ্টওয়্যারের ভুল কনফিগারেশন বা এই উদ্দেশ্যে ডিজাইন করা ম্যালওয়্যার (ভাইরাস, ট্রোজান বা ওয়ার্ম) সংক্রমণের ফলে হতে পারে৷ যদি এটি ম্যালওয়্যার দ্বারা সৃষ্ট হয়, তবে সংক্রামিত কম্পিউটারটিকে জম্বি কম্পিউটার নামে উল্লেখ করা হয়।\n\n\n== উন্মুক্ত প্রক্সি পরীক্ষা ==\nযেহেতু উন্মুক্ত প্রক্সি প্রায়ই অপব্যবহারের সাথে জড়িত থাকে, তাই তাদের শনাক্ত করা ও তাদের পরিষেবা প্রত্যাখ্যান করার জন্য বেশ কয়েকটি পদ্ধতি তৈরি করা হয়েছে। কঠোর ব্যবহারের নীতি সহ আইআরসি নেটওয়ার্কগুলো স্বয়ংক্রিয়ভাবে পরিচিত সব ধরণের উন্মুক্ত প্রক্সির জন্য ক্লায়েন্ট সিস্টেম পরীক্ষা করে। একইভাবে, proxycheck এর মতো সফটওয়্যার ব্যবহার করে, উন্মুক্ত প্রক্সি ব্যবহার করা ই-মেইল প্রেরকদের স্বয়ংক্রিয়ভাবে পরীক্ষা করার জন্য একটি ই-মেইল সার্ভার কনফিগার করা হতে পারে।\nআইআরসি ও ইলেকট্রনিক মেল অপারেটরদের দলগুলো ডিএনএসবিএল দিয়ে পরিচিত উন্মুক্ত প্রক্সির আইপি ঠিকানার তালিকা প্রকাশ করে। যেমন AHBL, CBL, NJABL (২০১৩ সাল পর্যন্ত), এবং SORBS (২০০২ সাল থেকে চালু আছে)। AHBL ২০১৫ সালে জনসাধারণের প্রবেশাধিকার বন্ধ করে দেয়\n\n\n== আরও দেখুন ==\nবেনামী প্রক্সি\n\n\n== তথ্যসূত্র =="}