{"pageid": 1386819, "title": "যতীন্দ্রচন্দ্র ভট্টাচার্য", "url": "https://bn.wikipedia.org/wiki?curid=1386819", "content": "যতীন্দ্রচন্দ্র ভট্টাচার্য (১৮৯৫ - ৬ অক্টোবর ১৯৬৭ ) ছিলেন  ভারতীয় উপমহাদেশের  ব্রিটিশ বিরোধী স্বাধীনতা আন্দোলনের  একজন অন্যতম বিপ্লবী, ফরোয়ার্ড ব্লকের সদস্য এবং সুভাষচন্দ্রের সহযোগী। \n\n\n== সংক্ষিপ্ত জীবনী ==\nযতীন্দ্রচন্দ্র ভট্টাচার্যের জন্ম   ব্রিটিশ ভারতের অবিভক্ত বাংলার অধুনা বাংলাদেশের ফরিদপুর জেলার আলগী গ্রামে। পিতা পার্বতীচরণ ভট্টাচার্য। ছাত্রাবস্থায় যতীন্দ্রচন্দ্র ১৯০৫ খ্রিস্টাব্দের বঙ্গভঙ্গ আন্দোলনে উদ্বুদ্ধ হন এবং স্বাধীনতা আন্দোলনে সক্রিয় অংশগ্রহণ করেন। ১৯১৫ খ্রিস্টাব্দে ব্রিটিশ পুলিশে হাতে ধরা পড়েন এবং সমুদ্রসৈকতের হাতিয়া অঞ্চলে চার বৎসর অন্তরীণ থাকেন। ১৯২৪ খ্রিস্টাব্দে গ্রেফতার হয়ে পাঁচ বৎসর কারাবাস করেন। ১৯৩৯ খ্রিস্টাব্দে ফরোয়ার্ড ব্লক প্রতিষ্ঠিত হলে তিনি নেতাজী সুভাষচন্দ্র বসুর সহযোগী হন। সুভাষের অন্তর্ধানের পর পরই ১৯৪২ খ্রিস্টাব্দে তিনি পুনরায় গ্রেফতার হন এবং ১৯৪৬ খ্রিস্টাব্দে মুক্তি পান।\n\n\n== তথ্যসূত্র =="}