{"pageid": 1338458, "title": "অস্ট্রেলিয়ায় নারীবাদ", "url": "https://bn.wikipedia.org/wiki?curid=1338458", "content": "নারী অধিকার রক্ষা ও সৃষ্টির সাথে অস্ট্রেলিয়ার দীর্ঘদিনের সম্পর্ক রয়েছে। অস্ট্রেলিয়া বিশ্বের দ্বিতীয় দেশ যারা নারীদের ভোটের অধিকার দিয়েছে (১৮৯৩ সালে নিউজিল্যান্ডের পর) এবং জাতীয় সংসদে নারীদের নির্বাচিত হওয়ার অধিকার প্রদানকারী প্রথম দেশ। অস্ট্রেলীয় রাজ্য দক্ষিণ অস্ট্রেলিয়া তখন একটি ব্রিটিশ উপনিবেশ ছিল ও বিশ্বের প্রথম সংসদ যা নারীদের পূর্ণ ভোটাধিকার প্রদান করেছিল। অস্ট্রেলিয়ার তখন থেকে একাধিক উল্লেখযোগ্য নারী সরকারি পদের পাশাপাশি অন্যান্য ক্ষেত্রে কাজ করছেন। আদিবাসী নারীদের উল্লেখযোগ্য ব্যতিক্রম সহ ১৯০২ সালে অস্ট্রেলিয়ায় নারীদের ফেডারেল নির্বাচনে ভোট দেওয়ার এবং নির্বাচিত হওয়ার অধিকার দেওয়া হয়েছিল।\nএছাড়াও অস্ট্রেলিয়া বেশ কয়েকজন বিশিষ্ট নারীবাদী কর্মী ও লেখিকার আবাসস্থল, যার মধ্যে রয়েছে দ্য ফিমেল ইনুচের এর লেখিকা জার্মেইন গ্রিয়ার, সাবেক প্রধানমন্ত্রী জুলিয়া গিলার্ড, ভোটাধিকারবিদ ভিডা গোল্ডস্টেইন ও অস্ট্রেলিয়ার সংসদে নির্বাচিত প্রথম নারী এডিথ কোওয়ান। কর্মসংস্থানে সমান সুযোগের জন্য নারীবাদী পদক্ষেপের ফলে আইনটি আংশিকভাবে সফল হয়েছিল। লিঙ্গ বৈষম্যের বিরুদ্ধে আইন বিদ্যমান ও সরকারি দপ্তরে নারী ইউনিট প্রতিষ্ঠিত হয়েছে। অস্ট্রেলীয় নারীবাদীরা ফেডারেল অর্থায়নে শিশু যত্ন ও নারীদের আশ্রয়ের অধিকারের জন্য লড়াই করেছিল ও জিতেছিল। অস্ট্রেলীয় সরকারি পরিষেবায় নারীবাদীদের প্রবেশ ও নীতি পরিবর্তনের ফলে অর্জিত সাফল্য বর্ণনামূলক শব্দ 'ফেমোক্রাটস' এর দিকে পরিচালিত করে।\n\n\n== সাংস্কৃতিক তত্ত্ব ==\nজার্মেইন গ্রিয়ারের ১৯৭০ সালের উপন্যাস দ্য ফিমেল ইনুচ বিশ্বব্যাপী সর্বাধিক বিক্রিত ও নারীবাদী আন্দোলনে একটি অত্যন্ত প্রভাবশালী পাঠ্য হয়ে ওঠে।\n\n\n== তথ্যসূত্র =="}