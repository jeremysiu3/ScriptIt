{"pageid": 1521694, "title": "শীলা বালাজি", "url": "https://bn.wikipedia.org/wiki?curid=1521694", "content": "শীলা বালাজি ভারতীয় শিক্ষামূলক অলাভজনক সংস্থা (এনজিও) এআইএম ফর সেবা (অল ইণ্ডিয়া মুভমেন্ট ফর সেবা)-র নেতৃত্ব দেন। তিনি নারী শক্তি পুরস্কারের প্রাপক। তিনি টি ভি সুন্দরম আয়েঙ্গারের নাতনী।\n\n\n== জীবন ==\nশীলা বালাজি হলেন এআইএম ফর সেবা-এর ম্যানেজিং ট্রাস্টি এবং চেয়ারপারসন। এই সংস্থাটি তামিলনাড়ুর মাঞ্জাকুকডিতে একটি বড় স্কুল পরিচালনা করে এবং ভারতজুড়ে এদের ১০০টি হোস্টেল রয়েছে। তিনি স্বামী দয়ানন্দ এডুকেশনাল ট্রাস্টেরও দায়িত্বে আছেন।\nশীলা বালাজি দেশীয় জাতের ধানের আবাদ শুরু করেন। ২০১১ সালে, তাঁর লেখা স্বামী দয়ানন্দ সরস্বতী : কনট্রিবিউশন অ্যাণ্ড রাইটিংস\" বইটি প্রকাশিত হয়।\n২০১৩ সালে, শীলা বালাজি মাঞ্জাকুড়িতে শস্যের জন্য নিবেদিত একটি উৎসবের আয়োজন করেছিলেন, যার ফলে পুরানো ধানের জাতগুলির পুনরাবিষ্কার করা সম্ভব হয়েছিল। ২০১৫ সালে, তাঁর বই উইদাউট এ সেকেণ্ড: কনসেপ্টস অফ নন ডুয়ালিটি প্রকাশিত হয়।\n২০১৮ সালে, শীলা বালাজি নারী শক্তি পুরস্কারে ভূষিত হন। ভারতের রাষ্ট্রপতি রাম নাথ কোবিন্দ নতুন দিল্লির রাষ্ট্রপতি ভবনের দরবার হলে এই পুরস্কার প্রদান করেন, সেখানে ভারতের প্রধানমন্ত্রী নরেন্দ্র মোদীও উপস্থিত ছিলেন। সেই বছর প্রায় ৪০ জন ব্যক্তি বা প্রতিষ্ঠানকে সম্মানিত করা হয়েছিল, যাঁরা এই পুরস্কার এবং ১০০,০০০ টাকার অর্থমূল্যের পুরস্কার পেয়েছিলেন।\n\n\n== তথ্যসূত্র =="}