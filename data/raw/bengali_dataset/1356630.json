{"pageid": 1356630, "title": "বিষ্ণু বিনোদ", "url": "https://bn.wikipedia.org/wiki?curid=1356630", "content": "বিষ্ণু বিনোদ (মালয়ালম: വിഷ്ണു വിനോദ്; জন্ম ২ ডিসেম্বর ১৯৯৩) হলেন একজন ভারতীয় ক্রিকেটার যিনি ঘরোয়া ক্রিকেটে কেরালার হয়ে খেলেন। তিনি একজন ডানহাতি উইকেট-রক্ষক-ব্যাটার এবং মাঝে মাঝে মিডিয়াম ফাস্ট বোলিং করেন।\n\n\n== প্রাথমিক জীবন ==\nবিষ্ণু ১৯৯৩ সালের ২ ডিসেম্বর কেরলের আলেপ্পি জেলার চেঙ্গান্নুরের ক্যালিসেরিতে জন্মগ্রহণ করেন। তিনি এমজিএম উচ্চ মাধ্যমিক বিদ্যালয়, তিরুবল্ল এবং রান্নি, পেরুনাদ উচ্চ বিদ্যালয়ে তার স্কুলিং করেন। তিনি তিরুবল্লর মার থমা কলেজ থেকে  রাষ্ট্রবিজ্ঞানে স্নাতক সম্পন্ন করেন।\n\n\n== ঘরোয়া ক্রিকেট ==\n৩ এপ্রিল ২০১৪-এ কেরালার হয়ে ২০১৪-১৫ মৌসুমের সৈয়দ মুশতাক আলী ট্রফিতে কর্ণাটকের বিপক্ষে তার টি-টোয়েন্টি অভিষেক হয়। ২০১৪-১৫ বিজয় হাজারে ট্রফি মৌসুমে ১০ নভেম্বর ২০১৪-এ কেরালায় হায়দ্রাবাদের বিরুদ্ধে লিস্ট এ অভিষেক হয় ৫ নভেম্বর ২০১৬-এ ২০১৬-১৭ রঞ্জি ট্রফিতে কেরালার হয়ে প্রথম-শ্রেণীর ক্রিকেটে অভিষেক হয়।\n২০১৮-১৯ রঞ্জি ট্রফিতে, তিনি মধ্যপ্রদেশের বিরুদ্ধে ২৮২ বলে অপরাজিত ১৯৩ রান করে তার প্রথম প্রথম-শ্রেণীর সেঞ্চুরি করেন।\nতিনি ২০১৯-২০ বিজয় হাজারে ট্রফিতে কেরালার সর্বোচ্চ রান সংগ্রাহক ছিলেন ৮ ম্যাচে ৫০৮ রান করেছেন যার ৩টি সেঞ্চুরি সহ গড় ছিল ৬৩.৫০।\nঅক্টোবর ২০১৯-এ, তাকে ২০১৯-২০ দেওধর ট্রফির জন্য ভারত এ- এর স্কোয়াডে নাম দেওয়া হয়েছিল। তিনি প্রতিযোগিতার শেষে দুটি ম্যাচ খেলে ১১.৫০ গড়ে ২৩ রান করেন।\n২০২১ সালের নভেম্বরে, তিনি ২০২১-২২ সৈয়দ মুশতাক আলী ট্রফির কোয়ার্টার ফাইনালে তামিলনাড়ুর বিরুদ্ধে সাতটি ছক্কা সহ ২৬ বলে ৬৫* রান করেছিলেন কিন্তু তার দল ম্যাচটি হেরে যায়।\n২০২১ সালের ডিসেম্বরে, বিষ্ণু অপরাজিত ১০০ রান করেছিলেন, এছাড়াও সিজোমন জোসেফের সাথে ১৭৪ রানের রেকর্ড-ব্রেকিং সপ্তম উইকেট জুটি তৈরি করেছিলেন, ২০২১-২২ বিজয় হাজারে ট্রফিতে মহারাষ্ট্রের বিরুদ্ধে ম্যাচে কেরালার হয়ে ম্যাচ জিতেছিলেন।\n\n\n== আইপিএল ==\n২০১৭ সালের এপ্রিলে, বিষ্ণুকে ২০১৭ ইন্ডিয়ান প্রিমিয়ার লিগ প্রতিযোগিতার জন্য রয়্যাল চ্যালেঞ্জার্স ব্যাঙ্গালোরের হয়ে খেলতে চুক্তিবদ্ধ করা হয়েছিল উইকেট-রক্ষক-ব্যাটার রাহুলের পরিবর্তে, যিনি টুর্নামেন্ট থেকে বাদ পড়েছিলেন।  তিনি মৌসুমে ৩টি ম্যাচ খেলে মোট ১৯ রান করেন এবং পরবর্তী মৌসুমে তাকে দলে রাখা হয়নি।\nইন্ডিয়ান প্রিমিয়ার লিগের ২০১৮, ২০১৯ এবং ২০২০ মৌসুমে তিনি অবিক্রিত ছিলেন।\n২০২১ সালের ফেব্রুয়ারিতে, ২০২১ ইন্ডিয়ান প্রিমিয়ার লিগ প্রতিযোগিতার আগে আইপিএল নিলামে বিনোদকে দিল্লি ক্যাপিটালস কিনে নেয়। কিন্তু পুরো সিজনে তাকে বসিয়ে রাখা হয়েছিল। ২০২২ ইন্ডিয়ান প্রিমিয়ার লিগের নিলামের আগে দিল্লি তাকে ছেড়ে দিয়েছে। ২০২২ সালের ফেব্রুয়ারিতে, ২০২২ ইন্ডিয়ান প্রিমিয়ার লিগ প্রতিযোগিতার নিলামে সানরাইজার্স হায়দ্রাবাদ তাকে কিনে নেয়।\n\n\n== খেলার ধরণ ==\nবিষ্ণু একজন আক্রমণাত্মক ওপেনিং ব্যাটসম্যান যিনি নিম্ন ব্যাটিং লাইনাপের ফিনিশার হিসেবেও খেলতে পারে। উইকেটকিপার হওয়ার পাশাপাশি তিনি একজন ভাল আউটফিল্ডারও এবং প্রয়োজনীয় মিডিয়াম ফাস্ট বোলার। তিনি ঘরোয়া ক্রিকেটে সিক্স মারার ক্ষমতার জন্য বেশি পরিচিত হয়।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে বিষ্ণু বিনোদ (ইংরেজি)"}