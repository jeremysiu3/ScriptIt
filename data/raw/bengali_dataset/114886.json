{"pageid": 114886, "title": "হো চি মিন", "url": "https://bn.wikipedia.org/wiki?curid=114886", "content": "হো চি মিন  (; ভিয়েতনামীয়: Hồ Chí Minh, ভিয়েতনামীয় উচ্চারণ: [hô̤ tɕǐmɪŋ], Chữ Nôm: 胡志明), (১৯ মে ১৮৯০ - ৩ সেপ্টেম্বর ১৯৬৯) জন্মনাম-Nguyễn Sinh Cung, এছাড়াও Nguyễn Tất Thành, Nguyễn Ái Quốc, Bác Hồ, বা কেবল Bác ('কাকা', উচ্চারণ [ʔɓaːk̚˦˥]) নামে পরিচিত, ছিলেন ভিয়েতনামের একজন কমিউনিস্ট বিপ্লবী নেতা। তিনি ভিয়েতনামের গণতান্ত্রিক প্রজাতন্ত্রের প্রধানমন্ত্রী (১৯৪৬–১৯৫৫) এবং রাষ্ট্রপতির (১৯৪৫–১৯৬৯) পদে আসীন ছিলেন। তিনি একজন মার্কসবাদী-লেনিনবাদী ছিলেন। ভিয়েতনাম যুদ্ধের সময় তিনি আমৃত্যু ভিয়েত কং-এর নেতৃত্ব দান করেন। তিনি ভিয়েতনামের ওয়ার্কার্স পার্টির চেয়ারম্যান এবং ফার্স্ট সেক্রেটারির দায়িত্ব পালন করেছিলেন।\nহো চি মিন ভিয়েত মিন স্বাধীনতা সংগ্রামের পুরোধা ছিলেন। ১৯৪১ সালের পরবর্তী সময়ে তার নেতৃত্বেই স্বাধীনতা সংগ্রাম বজায় থাকে, এবং ১৯৪৫ সালে কমিউনিস্ট শাসিত ভিয়েতনামের গণতান্ত্রিক প্রজাতন্ত্র সরকার প্রতিষ্ঠা হয়। ১৯৫৪ সালে ফ্রেঞ্চ ইউনিয়নকে দিয়েন বিয়েন ফু যুদ্ধে পরাস্ত করে ভিয়েতনামের গণতান্ত্রিক প্রজাতন্ত্র চূড়ান্ত জয় লাভ করে এবং ফরাসিরা সৈন্য নিয়ে পালিয়ে যেতে বাধ্য হয়। তিনি ভিয়েতনাম যুদ্ধের (১৯৫৫ - ১৯৭৫) সময় ভিয়েতনামের পিপলস আর্মি এবং ভিয়েত কং-এর গুরুত্বপূর্ণ ব্যক্তিত্ব ছিলেন। ভিয়েতনাম গণতান্ত্রিক প্রজাতন্ত্র মার্কিন যুক্তরাষ্ট্র এবং ভিয়েতনাম প্রজাতন্ত্রের (দক্ষিণ ভিয়েতনাম) বিপক্ষে বিজয়ী হয়েছিল এবং ১৯৭৬ সালে দক্ষিণ ভিয়েতনাম প্রজাতন্ত্রের সাথে পুনরায় একত্রিত হয়েছিল। দক্ষিণ ভিয়েতনামের পূর্বতন রাজধানী সাইগনের নাম পাল্টে হো চি মিন শহর রাখা হয় তার সম্মানার্থে। স্বাস্থ্য সমস্যাজনিত কারণে হো সরকারীভাবে ক্ষমতা থেকে পদত্যাগ করেছিলেন ১৯৬৫ সালে এবং ১৯৬৯ সালে তিনি মারা যান।\nভিয়েতনামে ক্ষমতায় আসার আগে হো চি মিনের জীবন অস্পষ্ট ছিল। তিনি ৫০ থেকে ২০০ ছদ্মনাম ব্যবহার করেছেন বলে জানা যায়। তাঁর জন্ম একাডেমিক বিতর্কের বিষয়। নাম, তারিখ, স্থান এবং অন্যান্য কঠোর তথ্যগুলিতে কমপক্ষে বিদ্যমান চারটি সরকারী জীবনীতে পার্থক্য দেখা যায় এবং অনানুষ্ঠানিক জীবনীগুলি আরও ব্যাপকভাবে পার্থক্যসমূহকে দেখায়।\n\n\n== প্রারম্ভিক জীবন ==\nহো চি মিন যিনি নগুয়েন সিং কুং নামে ১৮৯০ সালে তার মায়ের গ্রাম Hoàng Trù গ্রামে (স্থানীয় মন্দির নাম ল্যাং সেনের নামানুসারে)  জন্মগ্রহণ করেন ।  যদিও ১৮৯০ সালে সাধারণভাবে তার জন্ম বছর হিসেবে গৃহীত হয়। বিভিন্ন সময়ে তিনি আরও চারটি জন্ম বছর ব্যবহার করেছিলেন:১৮৯১, ১৮৯২, ১৮৯৪ ও ১৮৯৫।\n\n\n== তথ্যসূত্র ==\n\n\n== বহিঃসংযোগ ==\n\nThe Drayton Court Hotel\nObituary in The New York Times, 4 September 1969\nTIME 100: Hồ Chí Minh  ওয়েব্যাক মেশিনে আর্কাইভকৃত ২০ মে ২০০৯ তারিখে\nHồ Chí Minh's biography\nHồ Chí Minh pictures as slides\nSatellite photo of the mausoleum on Google Maps\nAcjournal.org\nFinal Tribute to Ho Chi Minh from the Central Committee of the Vietnam Workers' Party\nBibliography: Writings of Ho Chi Minh, and Books about Him"}