{"pageid": 1356941, "title": "কিয়াউকফিউ বিশেষ অর্থনৈতিক অঞ্চল", "url": "https://bn.wikipedia.org/wiki?curid=1356941", "content": "কিয়াউকফিউ বিশেষ অর্থনৈতিক অঞ্চল (ইংরেজি: Kyaukphyu Special Economic Zone; বর্মী: ကျောက်ဖြူအထူးစီးပွားရေးဇုန်) দক্ষিণ-পূর্ব এশিয়ার রাষ্ট্র মিয়ানমারের পশ্চিমভাবে অবস্থিত ১৬০০ হেক্টর আয়তনের একটি বিশেষ অর্থনৈতিক অঞ্চল, যেটিকে দেশটির রাখাইন রাজ্যের রামরি দ্বীপের কিয়াউকফিউ শহরে গড়ে তোলা হচ্ছে। ২০১৩ সালের সেপ্টেম্বর মাসে অঞ্চলটির কথা প্রথম ঘোষণা করা হয়। নির্মাণ প্রকল্পটি প্রথমে চীন ও মিয়ানমার সরকারের যৌথ উদ্যোগ হিসেবে যাত্রা শুরু করলেও বর্তমানে এটিকে বেসরকারী নির্মাতাদের কাছে প্রদান করা হয়েছে। কিয়াউকফিউ বিশেষ অর্থনৈতিক অঞ্চলটি বঙ্গোপসাগরের শোয়ে গ্যাসক্ষেত্রের সাথে সংযুক্ত থাকবে। খনিজ তেল ও গ্যাস টার্মিনালটি চীনের জাতীয় পেট্রোলিয়াম কর্পোরেশনের অর্থায়নে নির্মাণ করা হয়। সংস্থাটি প্রাকৃতিক গ্যাস ও খনিজ তেলের জন্য দুইটি নলপথ (পাইপলাইন) নির্মাণ করে।\nমিয়ানমারের সংবাদপত্রে প্রকাশিত প্রতিবেদন অনুযায়ী ২০১৪ সালের ২৬শে মে মিয়ানমারের রাজধানী নেপিডো-তে এ বিষয়ে একটি কনসোর্টিয়াম চুক্তি স্বাক্ষর করে।\n\n\n== আরও দেখুন ==\nকালাদান বহুমুখী নিত্যযাত্রা পরিবহন প্রকল্প\nমিয়ানমারের অর্থনীতি\nবিশেষ অর্থনৈতিক অঞ্চল\n\n\n== বহিঃসংযোগ ==\nদাপ্তরিক ওয়েবসাইট\n\n\n== তথ্যসূত্র =="}