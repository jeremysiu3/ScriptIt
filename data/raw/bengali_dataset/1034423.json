{"pageid": 1034423, "title": "মার্ক কুকুরেয়া", "url": "https://bn.wikipedia.org/wiki?curid=1034423", "content": "মার্ক কুকুরেয়া সাসেতা (স্পেনীয়: Marc Cucurella; জন্ম: ২২ জুলাই ১৯৯৮; মার্ক কুকুরেয়া নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব হেতাফে এবং স্পেন জাতীয় দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলে থাকেন।\n২০০৬–০৭ মৌসুমে, স্পেনীয় ফুটবল ক্লাব এস্পানিওলের যুব পর্যায়ের হয়ে খেলার মাধ্যমে কুকুরেয়া ফুটবল জগতে প্রবেশ করেছেন এবং পরবর্তীকালে বার্সেলোনার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, স্পেনীয় ক্লাব বার্সেলোনা বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; বার্সেলোনা বি-এর হয়ে তিনি ৫৪ ম্যাচে ১টি গোল করেছেন। ২০১৭–১৮ মৌসুমে, বার্সেলোনার মূল দলে অন্তর্ভুক্ত হলেও একটি ম্যাচেও অংশগ্রহণ করেননি। অতঃপর ২০১৮–১৯ মৌসুমে তিনি প্রথমে ধারে এবং পরবর্তীকালে ২ মিলিয়ন ইউরোর বিনিময়ে এইবারে যোগদান করেছেন। এইবারে মাত্র মৌসুম অতিবাহিত করার পর প্রায় ৪ মিলিয়ন ইউরোর বিনিময়ে পুনরায় বার্সেলোনার সাথে চুক্তি স্বাক্ষর করেছেন, তবে একই মৌসুমে তিনি ধারে হেতাফেতে যোগদান করেছেন। ২০২০–২১ মৌসুমে, তিনি প্রায় ১০ মিলিয়ন ইউরোর বিনিময়ে বার্সেলোনা হতে হেতাফেতে যোগদান করেছেন।\n২০১৪ সালে, কুকুরেয়া স্পেন অনূর্ধ্ব-১৬ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, কুকুরেয়া এপর্যন্ত ১টি শিরোপা জয়লাভ করেছেন, যা তিনি বার্সেলোনার হয়ে জয়লাভ করেছেন।\n\n\n== প্রারম্ভিক জীবন ==\nমার্ক কুকুরেয়া সাসেতা ১৯৯৮ সালের ২২শে জুলাই তারিখে স্পেনের আলেয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকুকুরেয়া স্পেন অনূর্ধ্ব-১৬, স্পেন অনূর্ধ্ব-১৭, স্পেন অনূর্ধ্ব-১৮, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৪ সালের ৯ই ফেব্রুয়ারি তারিখে তিনি স্পেন অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। ২০১৫ সালে তিনি স্পেন অনূর্ধ্ব-১৭ দলের হয়ে ২০১৫ উয়েফা ইউরোপীয় অনূর্ধ্ব-১৭ চ্যাম্পিয়নশিপের কোয়ার্টার-ফাইনালে পৌঁছেছিলেন, যেখানে পূর্ণ সময় শেষে তার দল জার্মানি অনূর্ধ্ব-১৭ দলের সাথে ০–০ গোলে ড্র করার পর পেনাল্টি শুট-আউটে ৪–২ গোলের ব্যবধানে পরাজিত হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nমার্ক কুকুরেয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মার্ক কুকুরেয়া  (ইংরেজি)  \nসকারবেসে মার্ক কুকুরেয়া (ইংরেজি) \nবিডিফুটবলে মার্ক কুকুরেয়া  (ইংরেজি)  \nওয়ার্ল্ডফুটবল.নেটে মার্ক কুকুরেয়া (ইংরেজি) \nইএসপিএন এফসিতে মার্ক কুকুরেয়া (ইংরেজি)"}