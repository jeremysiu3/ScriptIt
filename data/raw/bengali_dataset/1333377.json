{"pageid": 1333377, "title": "পরমজীত কৌর", "url": "https://bn.wikipedia.org/wiki?curid=1333377", "content": "পরমজিৎ কৌর (জন্ম ২রা এপ্রিল ১৯৭৬, মিরাট, উত্তর প্রদেশে) ভারতের রাজস্থানে স্থায়ীভাবে বসবাসকারী একজন আন্তর্জাতিক ক্রীড়াবিদ। তিনি ইন্দোনেশিয়ার জাকার্তায় অনুষ্ঠিত ২০০০ এশিয়ান অ্যাথলেটিকস চ্যাম্পিয়নশিপে মহিলাদের ৪X৪০০ মিটার রিলেতে স্বর্ণপদক জিতেছিলেন। তিনি সিডনির ২০০০ গ্রীষ্মকালীন অলিম্পিকে  মহিলাদের ৪X৪০০০ মিটার রিলে ইভেন্টে ভারতের প্রতিনিধিত্ব করেছিলেন। তিনি রাজস্থানের প্রথম মহিলা ক্রীড়াবিদ যিনি ২০০০ সাল পর্যন্ত অলিম্পিকে ভারতের প্রতিনিধিত্ব করেছেন। তিনি ভারতীয় রাজস্ব পরিষেবা থেকে প্রথম মহিলা অলিম্পিয়ানও।\n\n\n== প্রাথমিক জীবন ==\nপরমজীত কৌর ১৯৭৬ সালের ২রা এপ্রিল জন্মগ্রহণ করেন, উত্তরপ্রদেশ রাজ্যের মিরাটে।\n\n\n== খেলোয়াড় জীবন ==\nতাঁর গৌরব এবং গর্বের মুহূর্তটি এসেছিল যখন তিনি কে এম বীণামল, জিন্সি ফিলিপস এবং মঞ্জুলা কুরিয়াকোসের সাথে চেন্নাইতে অনুষ্ঠিত ইন্টার স্টেট সিনিয়র অ্যাথলেটিক্স চ্যাম্পিয়নশিপে মহিলাদের ৪x৪০০ মিটার রিলে ইভেন্টে ১৩ বছরের পুরনো জাতীয় রেকর্ড ভেঙেছিলেন। তাঁরা ২০০০ সালে, দীর্ঘ রিলেতে বিশ্বের ষষ্ঠ দ্রুততম সময়ও করেছিলেন। এই সিকি মাইল দৌড়বীরেরা (প্রতিজন ৪০০ মিটার বা সিকি মাইল) ৩:২৮.১১ সময়ে পুরো দৌড় শেষ করেছিলেন। ১৯৮৭ সালে রোমে ভারতীয় অ্যাথলেটিক্সের সেরা রিলে দল, পিটি ঊষা, শাইনি আব্রাহাম, বন্দনা শানবাগ এবং বন্দনা রাওয়ের তৈরি করা ৩:৩১.৫৫ সময়ের আগের জাতীয় রেকর্ডটি তাঁরা ভেঙে দিয়েছিলেন। তাঁদের সময়টা হিরোশিমায় চীনের তৈরি করা ৩:২৯.১১ সেকেন্ডের এশিয়ান গেমসের রেকর্ডের চেয়েও ভালো ছিল।\nতিনি আন্তঃবিশ্ববিদ্যালয় প্রতিযোগিতায় টানা তিন বছর সেরা হওয়া ছাড়াও, তাঁর কর্মজীবনে বিভিন্ন চ্যাম্পিয়নশিপের জন্য \"মিটের সেরা ক্রীড়াবিদ\" পুরস্কৃত হয়েছেন।\n\n\n== পুরস্কার ও সম্মাননা ==\nরাজস্থান সরকার থেকে মহারানা প্রতাপ পুরস্কার (১৯৯৩ - ৯৭)\nউদয়পুরের মহারাজার কাছ থেকে আরাবলি পুরস্কার (১৯৯৩)\nরাজস্থানী ওয়েলফেয়ার অ্যাসোসিয়েশন থেকে নাহার সম্মান পুরস্কার (১৯৯৭)\n\n\n== অর্জন ==\n\n\n== ব্যক্তিগত জীবন ==\nপরমজিৎ কৌর বিয়ে করেছেন বিজয় কুমার চৌধুরীকে, যিনি একজন ক্রীড়া প্রেমিক। যশ ও মানসী নামে তাঁদের দুই সন্তান রয়েছে।\n\n\n== আরও দেখুন ==\nরাজস্থান অলিম্পিয়ানদের তালিকা\n\n\n== তথ্যসূত্র =="}