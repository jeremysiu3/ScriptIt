{"pageid": 1463851, "title": "মুকুটমণিপুর বাঁধ", "url": "https://bn.wikipedia.org/wiki?curid=1463851", "content": "মুকুটমণিপুর বাঁধ হল একটি বাঁধ যা ভারতের পশ্চিমবঙ্গ রাজ্যের, বাঁকুড়া জেলার, খাতড়া মহকুমার, মুকুটমণিপুর গ্রামের মধ্যে অবস্থিত একটি বাঁধ ।\nকংসাবতী নদী (অনেক জায়গায় কাঁসাই এবং কুমারী নামেও পরিচিত) পশ্চিমবঙ্গের ছোট নাগপুর মালভূমি থেকে উৎপন্ন হয়ে পশ্চিমবঙ্গের পুরুলিয়া, বাঁকুড়া এবং পশ্চিম মেদিনীপুর জুড়ে প্রবাহিত হয় এবং পূর্ব মেদিনীপুর জেলার কেলেঘাই নদীর সাথে মিলিত হয়ে হলদি নদী গঠন করে পরে যা বঙ্গোপসাগরে গিয়ে মিশেছে।\n\n\n== বাঁধের বিবরণ ==\nশ্রী রাম সাগর প্রকল্প, তেলেঙ্গানার পরেই, এটি ভারতের দ্বিতীয় দীর্ঘতম মাটির বাঁধ (১১.২৭ কিমি), যার মোট জলাধার ক্ষমতা ১.০৪ কিউবিক কিলোমিটার। এটি পশ্চিমবঙ্গ থেকে ভারত সরকারের কেন্দ্রীয় জল কমিশন দ্বারা 'জাতীয় গুরুত্বের বাঁধ' হিসেবে মনোনীত একমাত্র বাঁধ। \n\nবাঁধের উপরের রাস্তাটি ১১ কিলোমিটার (৬.৮ মাইল) দীর্ঘ। \n\n\n== প্রত্নতাত্ত্বিক গুরুত্ব ==\nবাঁধের মাঝখানে একটি ছোট পাহাড় আছে যাকে পরেশনাথ পাহাড় বলা হয়, যেখানে খোলা আকাশের নিচে বেশ কয়েকটি জৈন ও হিন্দু দেবদেবীর মূর্তি রাখা আছে।  বাঁধ নির্মাণের সময় খননকালে এই মূর্তিগুলি উদ্ধার করা হয়েছিল। পরেশনাথ পাহাড়ের নিচে আরও একটি জৈন মূর্তি পড়ে আছে।\n\n\n== যেভাবে যাবেন ==\nহাওড়া রেলওয়ে স্টেশন থেকে বাঁকুড়া রেলওয়ে স্টেশন পর্যন্ত অনেক ট্রেন পাওয়া যায়। এটি হাওড়া রেলওয়ে স্টেশন থেকে প্রায় 233 কিলোমিটার দূরে অবস্থিত এই বাঁধ। বাঁকুড়া রেলওয়ে স্টেশনে নামার পর সেখান থেকে বাসে যেতে হবে, দূরত্ব প্রায় ৭২ কিলোমিটার। \n\n\n== তথ্যসূত্র =="}