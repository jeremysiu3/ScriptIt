{"pageid": 1516889, "title": "চুনীলাল বসু (গৃহীভক্ত)", "url": "https://bn.wikipedia.org/wiki?curid=1516889", "content": "চুনীলাল বসু ( ১৮৪৯ – ৩০ মে ১৯৩৬ ) ছিলেন শ্রীরামকৃষ্ণ পরমহংসদেবের একজন গৃহী ভক্ত।  স্বামী বিবেকানন্দ তাকে নারায়ণ নামে ডাকতেন।\n\n\n== জন্ম ও শিক্ষা জীবন ==\nচুনীলাল বসুর জন্ম ব্রিটিশ ভারতের উত্তর কলকাতার বাগবাজারের ৫৮-বি রামকান্ত বসু স্টীটের তার পৈতৃক বাড়িতে।  তার বিদ্যালয়ের পড়াশোনা কলকাতার  হিন্দু স্কুলে। তিনি কলকাতা কর্পোরেশনে চাকরি করতেন।  সাধুর দর্শনলাভের জন্য ১৮৬১ খ্রিস্টাব্দের মার্চে দক্ষিণেশ্বরে যান এবং শ্রীরামকৃষ্ণের সাক্ষাত পান। \nচুনীলাল সেসময়ে যোগাভ্যাসজনিত কোন কারণে হাঁপানিতে কষ্ট পাচ্ছিলেন। শ্রীরামকৃষ্ণদেবের পরামর্শ/উপদেশ মত চলিয়া তিনি রোগ হতে মুক্তি পান। এতে রামকৃষ্ণদেবের প্রতি চুনীলালের প্রগাঢ় ভক্তি আরও বৃদ্ধি পায় এবং তিনি তাঁকে অবতার হিসাবে গণ্য করেন। প্রসঙ্গত, স্বামী বিবেকানন্দও ১৮৬১ খ্রিস্টাব্দে রামকৃষ্ণদেবের প্রথম সাক্ষাত পান। শ্রীরামকৃষ্ণও একবার বাগবাজারে চুনীলালের বাড়িতে যান এবং তাকে বীজমন্ত্র প্রদান করেন। ১৮৮৫ খ্রিস্টাব্দের জুলাই মাসে চুনীলাল মাহেশের রথযাত্রা উৎসবে রামকৃষ্ণদেবের সঙ্গী হন। ১৮৮৫ খ্রিস্টাব্দের ২৩ ডিসেম্বর শ্রীরামকৃষ্ণ শ্রীমকে উদ্দেশ্য করে বলেন— \n\n আমার সাথে ঘন ঘন দেখা করার মাধ্যমে চুনীলাল ও আপনার আধ্যাত্মিক চেতনা জাগ্রত হয়েছে। \n১৮৮৬ খ্রিস্টাব্দের ১ জানুয়ারি কাশীপুরে  কল্পতরু উৎসবে চুনীলাল ঠাকুরের আশীর্বাদ ও বিশেষ কৃপালাভ করেন।\nস্বামী বিবেকানন্দ স্নেহভরে চুনীলালকে নারায়ণ নামে ডাকতেন এবং প্রয়াণের এক সপ্তাহ আগে তার সঙ্গে সাক্ষাতও করেন। সে সময়ে দুগ্ধ পান করার সময় স্বামীজি চুনীলালের পুত্র অসীমকে বলেন তার অসুখ হল \"মৃত্যু রোগ\"। স্বামীজি অসীমকে আলমবাজার মঠে দীক্ষা দিয়েছিলেন। \nচুনীলাল পরবর্তীতে রামকৃষ্ণ মঠের সন্ন্যাসীদের সাথে ঘনিষ্ঠ সম্পর্ক রাখেন এবং মঠের নানা কাজে সহায়তা করেন। \n১৯৩৬ খ্রিস্টাব্দের ৩০ মে চুনীলাল বাগবাজারের বাড়িতেই শেষ নিঃশ্বাস ত্যাগ করেন। \n\n\n== তথ্যসূত্র =="}