{"pageid": 1480809, "title": "রুক্মিণীশ বিজয়", "url": "https://bn.wikipedia.org/wiki?curid=1480809", "content": "রুক্মিণীশ বিজয় ( সংস্কৃত: रुक्मिणीशविजय    , আক্ষ. 'রুক্মিণীর প্রভুর বিজয়'   ) হলো একটি বৈষ্ণব গ্রন্থ যা ১৬শ শতাব্দীর হিন্দু মাধ্ব সম্প্রদায়ের সাধক বাদিরাজ তীর্থ দ্বারা রচিত।   এটি সংস্কৃত সাহিত্যের একটি গুরুত্বপূর্ণ কাজ যেখানে বিভিন্ন ছন্দে ১৯টি অধ্যায় এবং ১,২৪১টি শ্লোক রয়েছে। গ্রন্থটি বৈদর্ভী রীতিতে লিখিত।  \nরুক্মিণীশ বিজয় মহাকাব্য কাব্য শৈলীতে রচিত যা শৈশবকাল থেকে কৃষ্ণের জীবন বর্ণনা করেছে এবং তার প্রধান সহধর্মিণী রুক্মিণীর সাথে তার বিবাহের মাধ্যমে সমাপ্ত হয়। বইটি কৃষ্ণের গল্পকে তুলে ধরেছে যেমনটি ভাগবত পুরাণের ১০ম স্কন্ধে বর্ণিত হয়েছে। \n\n\n== বিশ্লেষণ ==\nরুক্মিণীশ বিজয়কে দ্বৈত দর্শনের একটি উদাহরণ এবং অদ্বৈত মতবাদের বিরোধিতা হিসাবে উল্লেখ করা হয়। এটি কৃষ্ণের কীর্তিকলাপের বর্ণনা করে, যার \"সন্দেহহীন আধিপত্য\" সাধক বাদিরাজ দ্বারা নিবেদিত।\nকাজের শৈলী সম্পর্কে উদ্ধৃতি দিয়ে, ভারতবিদ বি. এন.কৃষ্ণমূর্তি শর্মা লিখেছেন, \"বর্ণনাগুলি কার্যকর এবং স্বাভাবিক। রচনাশৈলীটি গভীরভাবে অনুপ্রাণিত। বোধশক্তি এবং ধ্বনি ভালভাবে মেলে এবং চিত্রগুলি সূক্ষ্ম ও উচ্চ\"। \n\n\n== বিষয়বস্তু ==\nকাব্যটি শুরু হয় বেশ কয়েকটি স্তোত্রের সংকলনের মাধ্যমে, যা কৃষ্ণকে উৎসর্গীকৃত, এবং যাকে পরমাত্মা, হয়গ্রীব বলে বর্ণনা করা হয়। রুক্মিণী ( কৃষ্ণের পরম প্রিয় সহধর্মিণী)   এবং ভূদেবী কৃষ্ণের পত্নী।\nকাব্যের বর্ণনামূলক রূপটি সেই শ্লোকগুলির সাথে শুরু হয় যেখানে কৃষ্ণরূপে পৃথিবীতে অবতরণের জন্য ব্রহ্মার কাছে বিষ্ণুর কাছে প্রার্থনা করার কিংবদন্তি, কৃষ্ণের গল্প ব্যাখ্যা করা হয়েছে, তাঁর জন্ম, তাঁর প্রশংসা, বলরাম ও দুর্গার ( যোগমায়া ) জন্মের বিবরন দেওয়া হয়েছে,  কৃষ্ণের গোকুলমে প্রস্থান কাহিনির মাধ্যমে প্রথম সর্গ শেষ হয়েছে। \nদ্বিতীয় সর্গে কৃষ্ণের গোকুলমে প্রবেশ, তার পিতামাতার প্রতি দুর্গার আশীর্বাদ, কৃষ্ণের গোপ পরিবারে জন্মের কারণ এবং পুতনা ও শকটাসুর বধ এবং তাদের মোক্ষলাভের দ্বারা শুরু হওয়া শ্লোকগুলি অন্তর্ভুক্ত।  তৃতীয় সর্গ শুরু হয় তৃণাবর্ত বধের বর্ণনা দিয়ে, এবং যশোদার কৃষ্ণের বিশ্বরূপের সাক্ষী হওয়া, কৃষ্ণের কার্যকলাপের প্রতীকী প্রকৃতি, কৃষ্ণ এবং গোপী, তাঁর দৈব ক্ষমতার উত্থান ও কালিয়ের পরাজয়ের মাধ্যমে শেষ হয়।  চতুর্থ সর্গ শুরু হয় কৃষ্ণের দাবাগ্নি পান করার কিংবদন্তি দিয়ে এবং ধেনুকাসুর ও অন্যান্য অসুরদের বধ, বিভিন্ন ঋতুর বর্ণনা, কৃষ্ণের গোপীদের বস্ত্র চুরি করার দুষ্টুমি তথা কৃষ্ণের গোবর্ধন পর্বত ধারণ কাহিনির মাধ্যমে শেষ হয়। \nপরবর্তী কয়েকটি সর্গে গোপীদের সাথে কৃষ্ণের প্রেম-ক্রীড়ার (রাসক্রীড়া) পরিণতি বর্ণনা করা হয়েছে, যার মধ্যে শঙ্খচূড়, অরিষ্টাসুর এবং কেশীর বধ অন্তর্ভুক্ত তাদের পুত্র প্রদ্যুম্ন এবং তার পুত্র অনিরুদ্ধের জন্ম ও কীর্তিকলাপ বর্ণনা করা হয়েছে। পরিশেষে, লেখক  কৃষ্ণের কৃপা কামনা করে কাব্যটি সমাপ্ত করেছেন।\n\n\n== অনুবাদ ==\n\nরুক্মিণীশ বিজয় কাব্যটি কন্নড়, তেলুগু, তামিল, টুলু, মারাঠি, হিন্দি এবং ইংরেজি ভাষায় অনুবাদ করা হয়েছে।\n\n\n== আরও দেখুন ==\nযাদবাভ্যুদয়\nগোপালবিংশতি\nহংস সন্দেশ\n\n\n== বহিঃসংযোগ ==\nGooglepages site with links to English translation of Rukminishavijaya cantos\n\n\n== তথ্যসূত্র =="}