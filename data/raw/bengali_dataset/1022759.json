{"pageid": 1022759, "title": "নাট্যধর্মী টিভি ধারাবাহিকে শ্রেষ্ঠ অভিনেতা বিভাগে গোল্ডেন গ্লোব পুরস্কার", "url": "https://bn.wikipedia.org/wiki?curid=1022759", "content": "নাট্যধর্মী টিভি ধারাবাহিকে শ্রেষ্ঠ অভিনেতা বিভাগে গোল্ডেন গ্লোব পুরস্কার হল হলিউড ফরেন প্রেস অ্যাসোসিয়েশন কর্তৃক প্রদত্ত বার্ষিক পুরস্কার, যা নাট্যধর্মী টেলিভিশন ধারাবাহিকের সেরা অভিনেতাদের প্রদান করা হয়। ১৯৬২ সালের ৫ই মার্চ ১৯তম গোল্ডেন গ্লোব পুরস্কার আয়োজনে \"শ্রেষ্ঠ টিভি তারকা - পুরুষ\" নামে প্রথম এই পুরস্কার প্রদান করা হয় এবং প্রথমবার এই পুরস্কার অর্জন করেন জন চার্লস ড্যালি ও বব নিউহার্ট। ১৯৬৯ সালে এটি \"শ্রেষ্ঠ টিভি অভিনয়শিল্পী - নাট্য\" নামে প্রদান করা হয়, এবং ১৯৮০ সাল থেকে বর্তমান নামে এই পুরস্কার প্রদান করা হচ্ছে। ১৯৬৩ সাল থেকে প্রতি বছর মনোনয়ন গ্রহীতাদের নাম ঘোষণা করা হয়।\nএড অ্যাসনার, জন ফরসিথ, জন হ্যাম, হিউ লরি ও টেলি স্যাভালাস সর্বাধিক দুবার করে এই পুরস্কার অর্জন করেন। পিটার ফক ও টম সেলেক সর্বোচ্চ সাতবার এই পুরস্কারের মনোনয়ন লাভ করেন। বর্তমান বিজয়ী ব্রায়ান কক্স সাকসেশন ধারাবাহিকে লোগান রয় চরিত্রে অভিনয় করে এই পুরস্কার অর্জন করেন।\n\n\n== একাধিকবার বিজয়ী ==\n২ বার\nএড অ্যাসনার\nজন ফরসিথ\nজন হাম\nহিউ লরি\nটেলি সাভালাস\n\n\n== আরও দেখুন ==\nনাট্যধর্মী ধারাবাহিকে সেরা প্রধান অভিনেতা বিভাগে প্রাইমটাইম এমি পুরস্কার\nনাট্যধর্মী ধারাবাহিকে সেরা প্রধান অভিনেতা বিভাগে স্ক্রিন অ্যাক্টরস গিল্ড পুরস্কার\n\n\n== তথ্যসূত্র =="}