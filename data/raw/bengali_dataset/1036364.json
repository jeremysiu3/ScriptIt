{"pageid": 1036364, "title": "গোন্ধালি", "url": "https://bn.wikipedia.org/wiki?curid=1036364", "content": "গোন্ধালি (বা ঘোন্দালী, গন্ডালি, পিচাটি, গঙ্গালিগাড়ু, গোন্ধলি, গন্ধলিগা) ভারতের মহারাষ্ট্র রাজ্যের একটি সম্প্রদায়। তাদের পেশা মহারাষ্ট্রের দেবদেবীদের গান গাওয়া। তাদের গানগুলি সাধারণত তাদের ভগবানের পৌরাণিক কাহিনী। তারা সম্বল ব্যবহার করে গান গায়।\nভগবানের সামনে এই গাওয়া ও নাচাকে গোন্ধাল বলা হয় এবং যে সম্প্রদায় গোন্ধাল করে তাদের গোন্ধালি বলা হয়।\nগোন্ধালিদের নয়টি উপ-গোষ্ঠী আছে। সেগুলি হল আকারামাসে, ব্রাহ্মণ গোন্ধালি, ধাঙর গোন্ধালি, কদমরাই, কদমরাজ, কুমার গোন্ধালি, মারহাট্টা গোন্ধালি, মালি এবং রেণুকা। এই গোষ্ঠীর সাতটি গোত্র আছে, যেগুলি তাদের পদবির চেয়ে আলাদা।\n\n\n== ব্যুৎপত্তি ==\nগোন্ধাল শব্দটি এসেছে গোন্ধার্ন শব্দ থেকে, যার অর্থ শব্দ করা। গোন্ধালের উদ্দেশ্য হল ঐশ্বরিক শক্তিকে পৃথিবীতে অবতরণ করতে দেওয়া যাতে মানুষের আত্মার শুদ্ধিকরণ হয়, সমস্ত দুর্নীতি ও অধার্মিকতা থেকে মুক্ত হয়।\n\n\n== সংক্ষিপ্তসার ==\nভারতে আনুমানিক ৫৮,০০০ সংখ্যক গোন্ধালি বসবাস করে। তারা দক্ষিণ এশীয় হিন্দুর অংশ। এই লোক গোষ্ঠীটি কেবল ভারতেই দেখতে পাওয়া যায়। তাদের প্রাথমিক ভাষা মারাঠি। গোন্ধালির দ্বারা অনুশীলিত প্রাথমিক ধর্ম হল হিন্দু ধর্ম, যেটি ভারতীয় উপমহাদেশের প্রধান ধর্মীয় ঐতিহ্য।\nপেশোয়া রাজত্বের বহু বছর আগে, শিবাজী মহারাজের রাজত্বকালের সময় থেকেই, গোন্ধালিরা ছিল এক বিরাট সম্মানিত গোষ্ঠী, যাকে শাসকরা নিজেরা তাঁদের  অনুষ্ঠানে জন্য আমন্ত্রণ জানাতেন। তারা রাজনীতি এবং অর্থনীতি সম্পর্কে জ্ঞানবান ছিল এবং প্রায়শই সামাজিক উদ্বেগ নিয়ে গান তৈরি করত। তাদের গানের মাধ্যমে সামাজিক বার্তাগুলি ছড়িয়ে দিত, যেমন প্রবীণের শ্রদ্ধা করা উচিত এবং প্রত্যেককে তার পরিবারের মঙ্গলের প্রতি নিবেদিতপ্রাণ থাকা উচিত।\nপ্রচুর দর্শকের সামনে প্রদর্শন করা সত্ত্বেও, গোন্ধাল সর্বদাই একটি সম্প্রদায়ভুক্ত নাচ, বা দেবদেবীর জন্য একটি ছোট পুজোর সাথে কোনও রীতিগত অনুষ্ঠান। গোন্ধালিদের প্রদর্শন লাবনির মত কোন বিনোদনমূলক অনুষ্ঠান নয়।\n\n\n== তথ্যসূত্র =="}