{"pageid": 1449640, "title": "ব্রায়ান রোদ্রিগেস", "url": "https://bn.wikipedia.org/wiki?curid=1449640", "content": "পাউল ব্রায়ান রোদ্রিগেস ব্রাভো (স্পেনীয়: Brian Rodríguez; জন্ম: ২০ মে ২০০০; ব্রায়ান রোদ্রিগেস নামে সুপরিচিত) হলেন একজন উরুগুয়েয়ীয় পেশাদার ফুটবল খেলোয়াড়। তিনি বর্তমানে মেক্সিকীয় ক্লাব আমেরিকা এবং উরুগুয়ে জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৬ সালে, রোদ্রিগেস উরুগুয়ে অনূর্ধ্ব-১৭ দলের হয়ে উরুগুয়ের বয়সভিত্তিক পর্যায়ে অভিষেক করেছিলেন। প্রায় তিন বছর যাবত উরুগুয়ের বয়সভিত্তিক দলের হয়ে খেলার পর, তিনি ২০১৯ সালে উরুগুয়ের হয়ে আন্তর্জাতিক পর্যায়ে অভিষেক করেছেন; উরুগুয়ের জার্সি গায়ে তিনি এপর্যন্ত ২২ ম্যাচে ৪টি গোল করেছেন।\n\n\n== প্রারম্ভিক জীবন ==\nপাউল ব্রায়ান রোদ্রিগেস ব্রাভো ২০০০ সালের ২০শে মে তারিখে উরুগুয়ের তাঙ্কেরাসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nরোদ্রিগেস উরুগুয়ে অনূর্ধ্ব-১৭ এবং উরুগুয়ে অনূর্ধ্ব-২০ দলের হয়ে খেলার মাধ্যমে উরুগুয়ের প্রতিনিধিত্ব করেছেন। ২০১৬ সালের ৭ই অক্টোবর তারিখে তিনি রাশিয়া অনূর্ধ্ব-১৭ দলের বিরুদ্ধে ম্যাচে উরুগুয়ে অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। উরুগুয়ের বয়সভিত্তিক দলের হয়ে তিনি প্রায় ৩ বছরে ২১ ম্যাচে অংশগ্রহণ করে ৬টি গোল করেছেন।\n২০১৯ সালের ৭ই সেপ্টেম্বর তারিখে, ১৯ বছর, ৩ মাস ও ১৮ দিন বয়সে, ডান পায়ে ফুটবল খেলায় পারদর্শী রোদ্রিগেস কোস্টা রিকার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে উরুগুয়ের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৬ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি উরুগুয়ে ২–১ গোলের ব্যবধানে জয়লাভ করেছিল। উরুগুয়ের হয়ে অভিষেকের বছরে রোদ্রিগেস সর্বমোট ৬ ম্যাচে ৩টি গোল করেছেন। জাতীয় দলের হয়ে অভিষেকের ৩ দিন পর, উরুগুয়ের জার্সি গায়ে প্রথম গোলটি করেছেন; ২০১৯ সালের ১০ই সেপ্টেম্বর তারিখে, মার্কিন যুক্তরাষ্ট্রের বিরুদ্ধে ম্যাচের ৫০তম মিনিটে ফেদেরিকো ভালভের্দের অ্যাসিস্ট হতে উরুগুয়ের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ব্রায়ান রোদ্রিগেস  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ব্রায়ান রোদ্রিগেস (ইংরেজি) \nওয়ার্ল্ডফুটবল.নেটে ব্রায়ান রোদ্রিগেস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ব্রায়ান রোদ্রিগেস (ইংরেজি)"}