{"pageid": 1167931, "title": "এবিসি নিউজ", "url": "https://bn.wikipedia.org/wiki?curid=1167931", "content": "এবিসি নিউজ হল আমেরিকান সম্প্রচার নেটওয়ার্ক এবিসি এর সংবাদ বিভাগ,যা ১৯৪৫ সালের ১৫ই জুন চালু হয়। এটির সদর দপ্তর যুক্তরাষ্ট্রের নিউইয়র্কে অবস্থিত। এর মালিক দ্য ওয়াল্ট ডিজনি কোম্পানি। এবিসি নিউজের টেলিভিশন চ্যানেল ছাড়াও, এবিসি নিউজ রেডিও এবং ডিজিটাল আউটলেট রয়েছে।\n\n\n== ইতিহাস ==\n১৯৪৩ সালে,এনবিসি ব্লু নেটওয়ার্ক হিসাবে এবিসির যাত্রা শুরু করেছিল, এটি একটি রেডিও নেটওয়ার্ক ছিল যা ১৯৪২ সালে ফেডারেল কমিউনিকেশন কমিশন (এফসিসি) এর আদেশ অনুসারে এনবিসি থেকে বিচ্ছিন্ন হয়ে এবিসি নিউজ নামের একটি পৃথক প্রতিষ্ঠানের জন্ম হয়।\n১৯৪৮ সালের আগস্ট মাসে,নিউইয়র্ক শহরে নেটওয়ার্কটি তার প্রাথমিক মালিকানাধীন টেলিভিশন স্টেশন এবং সম্প্রচার কেন্দ্র চালু করে,যা পূর্বে WJZ-TV, এবং বর্তমানে WABC-TV নামে পরিচিত।\n২০১৪ সালের ৭ আগস্ট,এবিসি তাদের রেডিও নেটওয়ার্ক (এবিসি রেডিও) পূণরায় চালু করার ঘোষণা দেয়। ২০১৯ সালের ২০ সেপ্টেম্বর,এবিসি রেডিও-এর নাম পরিবর্তন করে এবিসি অডিও রাখা হয়।\n\n\n== অন্যান্য পরিষেবাসমূহ ==\n\n\n=== এবিসি নিউজ রেডিও ===\nএবিসি নিউজ রেডিও হল এবিসি অডিও-এর রেডিও পরিষেবা,এবিসি নিউজের একটি বিভাগ,যা পূর্বে এবিসি রেডিও নিউজ নামে পরিচিত ছিল। এবিসি নিউজ রেডিও স্কাইভিউ নেটওয়ার্কের মাধ্যমে প্রতি ঘন্টায় সংবাদ পরিবেশন করে। এটি মার্কিন যুক্তরাষ্ট্রের বৃহত্তম বাণিজ্যিক রেডিও সংবাদ সংস্থা।\n\n\n=== এবিসি নিউজ ডটকম ===\nএবিসি নিউজ ডটকম হলো এবিসি নিউজের অনলাইন বিভাগ। এটি ১৯৯৭ সালের ১৫ মে এবিসি ও স্কাইভিউর যৌথ উদ্যোগে প্রতিষ্ঠা হয়েছিল।\n\n\n=== এবিসি নিউজ লাইভ ===\nএবিসি নিউজ লাইভ হল এবিসি নিউজের একটি ২৪ ঘন্টা সংবাদ সম্প্রচার বিভাগ,যা টেলিভিশন এবং বিভিন্ন মাধ্যমে সংবাদ এবং ডকুমেন্টারি অনুষ্ঠান সম্প্রচার করে। এটি ২০০৪ সালের ২৬ জুলাইয়ে এবিসি নিউজ নাও নামে চালু হয়,যা ২০০৯ সালে বন্ধ হয়ে যায়। ২০১৯ সালের মার্চ মাসে,এবিসি নিউজ লাইভ নামকরণ করে এটি পূণরায় চালু হয়।\n\n\n== তথ্যসূত্র ==\n\n\n== বহিঃসংযোগ ==\nএবিসি নিউজের অফিসিয়াল ওয়েবসাইট\nএবিসি নিউজ লাইভ সম্প্রচার"}