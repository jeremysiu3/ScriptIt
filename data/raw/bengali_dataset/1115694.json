{"pageid": 1115694, "title": "শর্বরী", "url": "https://bn.wikipedia.org/wiki?curid=1115694", "content": "শর্বরী বাঘ (হিন্দি: शारवरी वाघ; জন্ম: ১৪ জুন, ১৯৯৬) একজন ভারতীয় অভিনেত্রী, যিনি হিন্দি চলচ্চিত্রে অভিনয় করে থাকেন। তিনি চলচ্চিত্র অঙ্গনে একজন সহকারী পরিচালক হিসাবে তার কর্মজীবন শুরু করেন এবং পরবর্তীতে অ্যামাজন প্রাইম ভিডিও'র ওয়েব ধারাবাহিক দ্য ফরগটেন আর্মি - আজাদি কে লিয়ে (২০২০)-এ অভিনয়ের মাধ্যমে অভিনয়শিল্পী হিসেবে অভিষেক করেন। তিনি ২০২১ সালে সাইফ আলি খান, রানী মুখার্জী এবং সিদ্ধান্ত চতুর্বেদীর সাথে যশ রাজ ফিল্মসের বান্টি অর বাবলি ২ চলচ্চিত্রে অভিনয়ের মাধ্যমে বলিউডে অভিষেক করেন।\n\n\n== প্রারম্ভিক জীবন ==\nশর্বরী ১৯৯৬ সালে একটি মারাঠি পরিবারে জন্মগ্রহণ করেন। তার বাবা শৈলেশ ওয়াঘ একজন ভবন নির্মাতা এবং মা নম্রতা ওয়াঘ একজন স্থপতি। তিনি মুম্বইয়ের দ্য দাদার পারসি ইয়ুথস অ্যাসেম্বলি হাই স্কুল এবং রূপারেল কলেজে পড়াশোনা করেছেন। মহারাষ্ট্রের প্রাক্তন মুখ্যমন্ত্রী মনোহর যোশী তার মাতামহ।\n\n\n== কর্মজীবন ==\nশর্বরী পেয়ার কা পঞ্চনামা ২, বাজীরাও মাস্তানী ও সোনু কে টিটু কি সুইটি চলচ্চিত্রে সহকারী পরিচালক হিসাবে কাজ করেছেন। তিনি ২০১৪ সাল থেকে চলচ্চিত্রে মুখ্য ভূমিকায় অভিনয়ের জন্য অডিশন দিচ্ছিলেন। অবশেষে বান্টি অর বাবলি ২-এর মাধ্যমে বলিউডে অভিষেক করেন, যেটি ২০২১ সালের ১৯ নভেম্বর মুক্তি পায়।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== ওয়েব ধারাবাহিক ===\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে শর্বরী (ইংরেজি)\nইন্সটাগ্রামে শর্বরী"}