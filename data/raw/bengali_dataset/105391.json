{"pageid": 105391, "title": "মিনিস্কার্ট", "url": "https://bn.wikipedia.org/wiki?curid=105391", "content": "মিনিস্কার্ট (ইংরেজি: Miniskirt) হচ্ছে কোমর থেকে হাঁটুর ওপর পর্যন্ত ঢেকে রাখে—এরকম এক প্রকার স্কার্ট। সাধারণত এটি নিতম্বের শেষাংশ থেকে ১০ সেন্টিমিটারের (৪ ইঞ্চি) বেশি লম্বা হয় না। মিনিস্কার্ট পরিচিত পেয়েছে লন্ডনের ফ্যাশন প্রতীক সুইংগিং লন্ডন-এর মাধ্যমে, এবং তদাবধি এটি জনপ্রিয়তা রক্ষা করে চলেছে। যে সকল পোশাক হাঁটুর ওপরে এসে শেষ হয় সেগুলোকে মিনিড্রেস হিসেবেও আখ্যায়িত করা হয়। এছাড়া ফ্যাশন শিল্পে মিনিস্কার্টকে একধাপ এগিয়ে মাইক্রো-মিনিস্কার্ট নামেও অভিহিত করা হয়।\n\n\n== ইতিহাস ==\n\n\n=== মেরি কোয়ান্ট এবং জঁ শ্রিম্পটন ===\nমেরি কোয়ান্ট নামক একজন ফ্যাশন ডিজাইনার লন্ডনের চেলসির কিংস রোডে বাজার (Bazaar) নামক একটি বস্ত্র বিতান পরিচালনা করতেন, যেখানে বিক্রয়কৃত পোশাকগুলো ছিলো তার নিজের ডিজাইন অনুসারে তৈরিকৃত। ১৯৬০-এর দশকে তিনি ছোট স্কার্ট নিয়ে পরীক্ষানিরীক্ষা শুরু করেন, যা ১৯৬৫ সালে এসে মিনিস্কার্টে রূপ নেয়, এবং সেটি ছিলো ঐ দশকের অন্যতম জনপ্রিয় একটি ফ্যাশন।\nমেরি কোয়ান্টের অবস্থান দখলের উদ্দেশ্যে ফ্যাশন হাউজ ‘সুইংগিং লন্ডন’ মিনিস্কার্টের প্রসারে কাজ করে এবং এর ফলে এটি সাধারণ একটি আঞ্চলিক ফ্যাশন থেকে একটি অন্যতম আন্তর্জাতিক ফ্যাশনে পরিণত হয়। ডিজাইনার কলিন রোলফের তৈরি মিনিস্কার্ট সদৃশ একটি সাদা পোশাক ১৯৬৫ সালের ৩০ অক্টোবর, অস্ট্রেলিয়ার মেলবোর্ন কাপ কার্নিভালের প্রথম দিন, ডার্বি দিবসে তারকা ব্যক্তিত্ব জঁ শ্রিম্পটন পরিধান করেন, যা এটিকে মানুষের মধ্যে সাড়া ফেলে। এ সম্মন্ধে শ্রিম্পটনের ভাষ্য ছিলো, তিনি সমাজের রক্ষণশীলতা ভাঙার একটি সাহসিক প্রয়াস হিসেবে এই স্কার্ট পরিধান করেন, কারণ এটি তৈরির উপাদানগুলো ছিলো খুবই অপর্যাপ্ত, যা তখন বিতর্কের জন্ম দেয়।\n\n\n== ছবিঘর ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== গ্রন্থপঞ্জি ==\nQuant, Mary (১৯৯৬)। Quant by Quant। London: Cassell। \n\n\n== বহিঃসংযোগ ==\n\n\"1960s Fashion Feature, including biographies, interviews, clothing and resources\"। Victoria and Albert Museum। ৯ মে ২০০৮ তারিখে মূল থেকে আর্কাইভ করা। সংগ্রহের তারিখ ৩০ জানুয়ারি ২০১০। \nRandom History article on the history of the miniskirt"}