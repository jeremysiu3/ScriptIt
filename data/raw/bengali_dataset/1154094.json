{"pageid": 1154094, "title": "ধনধান্য পুষ্প ভরা আমাদের এই বসুন্ধরা", "url": "https://bn.wikipedia.org/wiki?curid=1154094", "content": "ধনধান্য পুষ্প ভরা আমাদের এই বসুন্ধরা হল দ্বিজেন্দ্রলাল রায় কর্তৃক ১৯০৫ সালে বাংলা ভাষায় রচিত ও সুরারোপিত  একটি কালজয়ী দেশাত্মবোধক গান এবং দ্বিজেন্দ্রগীতি। গানটি লেখকের ১৯০৯ সালে প্রকাশিত 'শাহজাহান' নামক নাটকে গ্রন্থস্থ হয়।\n\n\n== পটভূমি এবং ঐতিহাসিকতা ==\n১৯০৫ সালে ভারত উপমহাদেশে \"বঙ্গভঙ্গ আন্দোলন\" -এর সূচনা ঘটলে বিভিন্ন লেখক, সাহিত্যিকের মতো লেখক দ্বিজেন্দ্রলাল রায়ের মনেও তা ব্যাপকভাবে প্রভাব ফেলে এবং এই একটি আন্দোলনকে কেন্দ্র করেই তিনি লিখে ফেলেন অসংখ্য কবিতা এবং গান। এছাড়াও বঙ্গভঙ্গ আন্দোলনের বিরুদ্ধাচারে এবং 'স্বদেশী আন্দোলনে'র পক্ষে লোক জমায়েত করতে ভারতীয় এই কবি তৎকালীন সময়ের প্রতাপশালী ও প্রতিথযশা কবি সাহিত্যিকদের পাশে রেখে নিজ হাতে গড়ে তুলেছিলেন \"পূর্ণিমা সম্মেলন\" এক জনপ্রিয় সাহিত্য সংগঠন।  আর এই সংগঠন হতেই বিভিন্ন কবি -সাহিত্যেকদেরকে সাথে নিয়ে তারা একেরপর এক বঙ্গভঙ্গ বিরুধী গান রচনা ও প্রচার- প্রসার করতেন। তার ভেতর উল্লেখযোগ্য গানসমূহ হচ্ছে, \"বঙ্গ আমার! জননী আমার! ধাত্রী আমার! আমার দেশ\", \"যেদিন সুনীল জলধি হইতে উঠিলে জননী ভারতবর্ষ\", \"ওই মহাসিন্ধুর ওপার হতে\" ইত্যাদি এবং \"ধন-ধান্য পুষ্পে ভরা\" এই গানটিও সেসময়েই তার হাতে রচিত হয় বলে কথিত আছে। পরবর্তীকালে তার এই গানটি তার লেখা একটি বহু জনপ্রিয় নাটক \"শাহজাহান\" এ অন্তর্ভুক্ত করা হয়, যার প্রকাশকাল ১৯০৯ সাল।\n\n\n== গানের কথা ==\n\n\n== গানের কথা নিয়ে বিভ্রান্তি ==\nএই গানের কথা নিয়ে কিছু বিভ্রান্তি আছে। কেউ গায় 'ধনধান্যে পুষ্পে ভরা', আবার কেউ গায় 'ধনধান্য পুষ্প ভরা'। বাস্তবে কবির লেখা 'ধনধান্য পুষ্প ভরা'। কেউ গায় ‘তার পাখির ডাকে ঘুমিয়ে উঠি, পাখির ডাকে জেগে'। কেউ আবার গায় ‘তারা পাখির ডাকে ঘুমিয়ে পড়ে, পাখির ডাকে জেগে।’ কোথাও লেখা আছে 'তারা পাখির ডাকে ঘুমিয়ে ওঠে, পাখির ডাকে জেগে'।\n\n\n== তথ্যসূত্র ==\n\n\n== বহিঃসংযোগ =="}