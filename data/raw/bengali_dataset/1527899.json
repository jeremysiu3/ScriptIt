{"pageid": 1527899, "title": "কে এস সৌন্দরম", "url": "https://bn.wikipedia.org/wiki?curid=1527899", "content": "কে এস সৌন্দরম (জন্ম: ২রা জুন ১৯৪৬) হলেন একজন কবি, গবেষক এবং অল ইণ্ডিয়া আন্না দ্রাবিড় মুনেত্র কড়গমের রাজনীতিবিদ যিনি দশম লোকসভায় তিরুচেনগোডের প্রতিনিধিত্ব করেছিলেন।\n\n\n== প্রারম্ভিক জীবন ==\n১৯৪৬ সালের ২রা জুন কে এস সৌন্দরম ইরোড জেলায় জন্মগ্রহণ করেন। তিনি তিরুচিরাপল্লীর সীতালক্ষ্মী রামস্বামী কলেজ, পিএসজি কলেজ অফ আর্টস অ্যাণ্ড সায়েন্স এবং ভারতিয়ার বিশ্ববিদ্যালয়ে পড়াশোনা করেন। তিনি এমএ, এমফিল এবং পিএইচডি  ডিগ্রিধারী। তাঁর গবেষণা পত্রের বিষয়বস্তু ছিল ড্রামাটিক আসপেক্টস ইন কালিথোগাই।\n\n\n== কর্মজীবন ==\nসৌন্দরম তামিল সাহিত্যের ওপর তাঁর গবেষণা কাজের জন্য পরিচিত। ১৯৭২ সালে, তিনি অল ইণ্ডিয়া আন্না দ্রাবিড় মুনেত্র কড়গম (এআইএডিএমকে)-এর সদস্য হন এবং এম জি রামচন্দ্রন ও জে জয়ললিতাকে তাঁর অনুপ্রেরণা হিসেবে উল্লেখ করেন। তিনি ১৯৯১ সালের ভারতীয় সাধারণ নির্বাচনে তিরুচেনগোড আসন থেকে এআইএডিএমকে-এর টিকিটে প্রতিদ্বন্দ্বিতা করেছিলেন এবং ৫,২১,৫৮০ ভোট পেয়েছিলেন, তাঁর নিকটতম প্রতিদ্বন্দ্বী, দ্রাবিড় মুনেত্র কড়গমের (ডিএমকে) কে পি রামালিঙ্গম ২,০৭,০৯৯ ভোট পেয়েছিলেন। তিনি যে ভোট পেয়েছিলেন তা ছিল একজন প্রার্থীর প্রাপ্ত সর্বোচ্চ ভোট এবং তাঁর ৩,১৪,৪৮১ ভোটের জয়ের ব্যবধান ছিল দক্ষিণ ভারতে সেই সাধারণ নির্বাচনে সর্বোচ্চ ভোটের ব্যবধানে জয়।\n\n\n== ব্যক্তিগত জীবন ==\nসৌন্দরম ১৯৬৯ সালের ৯ই জুন অধ্যক্ষ আর অরুমুগামকে বিয়ে করেন। তাঁদের দুই ছেলে আছে।\n\n\n== তথ্যসূত্র =="}