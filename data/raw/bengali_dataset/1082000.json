{"pageid": 1082000, "title": "তামমুজ", "url": "https://bn.wikipedia.org/wiki?curid=1082000", "content": "তামমুজ (হিব্রু ভাষায়: תַּמּוּז‎, Tammūz), অথবা তামুজ, সাধারণ পঞ্জির দশম এবং ব্যাবিলনীয় বর্ষপঞ্জি ও ইহুদি ধর্মপঞ্জির চতুর্থ মাস। এই মাসে ২৯টি দিবস রয়েছে। এই মাসটি গ্রেগরিয়ান বর্ষপঞ্জির জুন-জুলাইতে পড়ে।\nএই মাসের বর্তমান নাম অ্যাসিরীয় ও ব্যাবিলনীয় মাস আরা ডুমুজু থেকে নেওয়া হয়েছে। আরা ডুমুজু নামটি মেসোপোটেমিয়ানরা তাদের দেবতা ডুমুজিদের স্মরণে রেখেছিলো।\n\n\n== ছুটির দিন ও উদযাপিত দিবস সমূহ ==\n১৭ তামমুজ – সতেরতম তামমুজ – (উপবাস দিবস)\n১৭ তামমুজ তারিখ সূর্যোদয় থেকে সূর্যাস্ত পর্যন্ত এক ঘন্টা আগে জেরুজালেমের প্রাচীর ধ্বংসপ্রাপ্ত হওয়া স্মরণে উপবাস করার দিবস। ১৭ তামমুজ তিনটি সপ্তাহের শুরু যেদিনে ইহুদিরা কিছু ধর্মীয় রীতি পালন করে যা ওমেরের দিবস গণনা থেকে পরবর্তী নিস্তারপর্ব পর্যন্ত।  এই তিনটি সপ্তাহ তিশা বা'আভ পর্যন্ত মিলিয়ে নেওয়া হয় (আভ মাসের ৯ তারিখ)।\nআশকেনজি ইহুদিরা আভ মাসের শুরু থেকে মদ ও মাংস থেকে বিরত থাকে, অন্যদিকে সেফারি ইহুদিরা মাসের দ্বিতীয় দিন থেকে বিরত থাকে। আভ মাসের ১০ তারিখের দুপুর পর্যন্ত এই শোক পালিত হতে থাকে কেননা এই দিন দ্বিতীয় মন্দির ব্যাবিলনীয়দের দ্বারা ধ্বংসপ্রাপ্ত হয়েছিলো।\n\n\n== ইতিহাস ও ধর্মে ==\n৩ তামমুজ (আনু. ১২৭২ খ্রিস্টপূর্ব) – যিহোশূয় সূর্যকে থামিয়ে দেয় (যিহোশূয়ের পুস্তক, ১০:১–১৫)\n৩ তামমুজ (১৯৯৪) – রাব্বাই মিনাখিম মেন্ডেল শিনিয়ারসনের মৃত্যু\n৪ তামমুজ (১১৭১) – রাব্বাইনু ট্যামের মৃত্যু\n৪ তামমুজ (১২৮৬) – রথেনবার্গের মেইরকে কারাবান্দী করা হয়\n৫ তামমুজ (আনু. ৫৯২ খ্রিস্টপূর্ব) – যিহিষ্কেল তাঁর \"রথ\" এর দৈব্যবানী প্রাপ্ত হন। (যিহিষ্কেলের পুস্তক, ১:৪–২৬)\n৬ তামমুজ (১৯৭৬) – অপারেশন এনতেব্বে\n৯ তামমুজ (আনু. ৫৮৬ খ্রিস্টপূর্ব) – সম্রাট দ্বিতীয় নেবুচাদনেজার দ্বারা জেরুজালেমের প্রাচীর বিদীর্ণ হয়, এই তারিখ থেকে রোমান কর্তৃক জেরুজালেমের দেয়াল বিদীর্ণ করার তারিখ পর্যন্ত (১৭ তামমুজ) ইহুদিরা উপবাস পালন করে\n১২-১৩ তামমুজ (১৯২৭) সোভিয়েত ইউনিয়নের কস্ট্রোমার কারাগার থেকে চাবাদ রাব্বাই ইউসেফ ইশহাক শিনিয়ারসনের মুক্তি\n১৫ তামমুজ (১৭৪৩) – খাইম ইবনে আত্তারের মৃত্যু\n১৭ তামমুজ (আনু. ১৩১২ খ্রিস্টপূর্ব) – সিনাই উপত্যকায় তোরাহ প্রদানের চল্লিশ দিন পর ইহুদি জনসাধারণ দ্বারা সোনার বাছুর তৈরি\n১৭ তামমুজ (আনু. ১৩১২ খ্রিস্টপূর্ব) – মোশি দ্বারা দশ আজ্ঞার প্রথম ফলক ভাঙ্গা\n১৭ তামমুজ (আনু. ৫৮৬ খ্রিস্টপূর্ব) – সুলায়মানের মন্দিরে কুরবানি বাধাগ্রস্থ হয়\n১৭ তামমুজ (৭০ খ্রিস্টাব্দ) – রোমান সেনা কর্তৃক জেরুজালেমের প্রাচীর বিদীর্ণকরণ\n১৭ তামমুজ (আনু. ১৩৫ খ্রিস্টাব্দ) রোমান সেনাপতি এপোস্টমুস তোরাহ পুড়িয়ে দেয় এবং দ্বিতীয় মন্দিরের স্থানে একটি মূর্তি বসিয়ে দেয়। বার কহবা বিদ্রোহ{?}\n২১ তামমুজ (১৬৩৬) – জোহানান লুরিয়া ও রোশেইমের জোশেল এর নাতি এবং মিক্লল ইয়োফি (আমস্টারডাম ১৬৯৫) এর লেখক কাব্বালিস্ট বা'আল শেম এলিজাজ লোন্স এর মৃত্যু\n২১ তামমুজ (২০২০) অবশিষ্ট ইয়েমেনি ইহুদিরা হাউথি বাহিনীদের হাতে বন্দি হয়\n২২ তামমুজ (১৭৯২) – শ্লোমো কারলিনের মৃত্যু\n২৩ তামমুজ (১৫৭০) – মোশে বেব জ্যাকোব করডোভারোর মৃত্যু\n২৬ তামমুজ (২০০৫) – রাব্বাই শ্লোমো জেভ জিউইগেনহাফটের মৃত্যু\n২৮ তামমুজ (১৮৪১) – মোশে তেইতেলবাউমের মৃত্যু\n২৯ তামমুজ (১৫০ খ্রিস্টাব্দ) – জোহানান হাস্যান্ডলারের মৃত্যু\n২৯ তামমুজ (১১০৫) – রাসির মৃত্যু\n২৯ তামমুজ (১৯৪০) – জে'এভ জাবোটিনস্কির মৃত্যু\n\n\n== অন্যান্য ব্যবহার ==\nজেনোগিয়ার্সের গল্পে তামমুজ একটি দেশের নাম যা হিব্রু মাসের অনুকরণে রাখা হয়। গল্পের জাপানি ভাষার অনুবাদে এর নাম অবশ্য তামুজু করা হয়েছে। তা পরবর্তীতে ইংরেজিতে পরিবর্তিত হয়ে \"থামেস\" হয়।\n\"তামমুজ\" (আরবি: ﺗﻤﻮﺯ), ইরাক, লেভান্ত ও তুরস্কে জুলাই মাসেএ নাম (তুর্কি ভাষায় \"তেমমুজ\")। সিরিয়াক ভাষায় এটি ܬܡܘܙ। লেবানন, সিরিয়া ও ফিলিস্তিনে ২০০৬ লেবানন যুদ্ধ حرب تموز হার্ব তামমুজ (বাংলায়; জুলাইয়ের যুদ্ধ) নামে পরিচিত।\n\n\n== তথ্যসূত্র ==\n\n\n== বহিঃসংযোগ ==\nইহুদি ইতিহাসের এই মাসটি"}