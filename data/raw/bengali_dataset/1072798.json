{"pageid": 1072798, "title": "মধ্যনগর উপজেলা", "url": "https://bn.wikipedia.org/wiki?curid=1072798", "content": "মধ্যনগর উপজেলা বাংলাদেশের সুনামগঞ্জ জেলার অন্তর্গত একটি উপজেলা। সোমেশ্বরী নদীর তীরে গড়ে ওঠা মধ্যনগর উপজেলার আয়তন ২২২ বর্গকিলোমিটার। উপজেলার ৪টি ইউনিয়নে প্রায় দেড় লাখ মানুষ বসবাস করে। বাংলাদেশের দ্বিতীয় বৃহত্তম হাওর, তৃতীয় রামসার এলাকা টাঙ্গুয়ার হাওর মধ্যনগর উপজেলা বৃহত্তর বংশীকুন্ডায় অবস্থিত।\n\n\n== ইতিহাস ==\n\n১৯৭৪ সালে মধ্যনগর ইউনিয়ন, চামরদানী ইউনিয়ন, বংশীকুন্ডা উত্তর ইউনিয়ন ও বংশীকুন্ডা দক্ষিণ ইউনিয়ন নিয়ে মধ্যনগর থানা গঠিত হয়। থানার বংশীকুন্ডা উত্তর ইউনিয়ন থেকে উপজেলা সদরের দূরত্ব ৪০ কিলোমিটারের বেশি, অপরদিকে উপজেলা সদর থেকে মধ্যনগরের দূরত্ব ২০ কিলোমিটার। যার ফলে শিক্ষা, চিকিৎসা, প্রশাসনিক সেবা নিতে মানুষের দুর্ভোগ হচ্ছিলো। ১৯৮৭ সালের মাঝামাঝি সময় থেকে মধ্যনগর থানাকে উপজেলায় উন্নীত করার জন্য প্রাথমিকভাবে কার্যক্রম শুরু হয়। এরপর এই দাবিতে বিভিন্ন সময়ে মধ্যনগর বাজারে অনশন, মানববন্ধন ও হরতালের মতো কর্মসূচিও পালন করা হয়। ২০০১ সালে প্রশাসনিক পুনর্বিন্যাস সংক্রান্ত জাতীয় বাস্তবায়ন কমিটির (নিকার) ৮৬তম বৈঠকে মধ্যনগর থানা এলাকার ৪টি ইউনিয়ন নিয়ে মধ্যনগর উপজেলা স্থাপনের সিদ্ধান্ত গৃহীত হয়। পরবর্তীতে নিকারের ৮৮তম সভায় এ সিদ্ধান্তটি বাতিল করা হয়েছিল। সর্বশেষ ২০২১ সালের ২৬ জুলাই নিকারের ১১৭তম সভায় মধ্যনগরকে পরিপূর্ণ উপজেলা করার সিদ্ধান্ত নেওয়া হয়। মধ্যনগর দেশের ৪৯৪তম উপজেলা।\n\n\n== অবস্থান ও আয়তন ==\nএই উপজেলার উত্তরে ভারতের মেঘালয়, দক্ষিণে ধর্মপাশা উপজেলা, পূর্বে তাহিরপুর উপজেলা, পশ্চিমে নেত্রকোণা জেলার কলমাকান্দা উপজেলা অবস্থিত।\n\n\n== প্রশাসনিক এলাকা ==\n৪টি ইউনিয়নের প্রশাসনিক কার্যক্রম মধ্যনগর উপজেলার আওতাধীন হতে যাচ্ছে, যা আগে ধর্মপাশা উপজেলাধীন ছিল।\n\nইউনিয়নসমূহ\nবংশীকুণ্ডা উত্তর ইউনিয়ন\nবংশীকুণ্ডা দক্ষিণ ইউনিয়ন\nচামরদানী ইউনিয়ন\nমধ্যনগর ইউনিয়ন\n\n\n== শিক্ষা ==\nএই উপজেলায় শিক্ষার হার শতকরা ২৩.০২%। এখানে ৮৩টি প্রাথমিক বিদ্যালয়,০৩টি নিম্ন মাধ্যমিক ০৯টি মাধ্যমিক পর্যায়ের শিক্ষা প্রতিষ্ঠান ০৩টি দাখিল মাদ্রাসা ও ০১টি কলেজ রয়েছে। \nকলেজ-\n\nবংশীকুন্ডা কলেজ। (২০১৩ সালে প্রতিষ্ঠিত হয়)\nউচ্চ মাধ্যমিক বিদ্যালয়-\n\nমধ্যনগর বিপি হাইস্কুল এন্ড কলেজ।\nলায়েছ ভূঁইয়া হাইস্কুল এন্ড কলেজ।\nমাধ্যমিক বিদ্যালয়-\n\nগড়াকাটা আব্দুল খালেক মডেল উচ্চ বিদ্যালয়\nবংশীকুন্ডা মমিন উচ্চ বিদ্যালয়।\nমহিষখলা উচ্চ বিদ্যালয়।\nভোলাগঞ্জ সার্বজনীন উচ্চ বিদ্যালয়।\nগলহা উচ্চ বিদ্যালয়।\nএকতা উচ্চ বিদ্যালয়।\nচামারদানী হাইস্কুল।\nমধ্যনগর বালিকা বিদ্যালয়।\nনিম্ন মাধ্যমিক-\n\nবীরমুক্তিযোদ্ধা নুরুল ইসলাম নিম্ন মাধ্যমিক বিদ্যালয়(পাঠদান অনুমতি প্রাপ্ত)।\nচাপাইতি সরকারী প্রাথমিক বিদ্যালয়(৮ম শ্রেণী পর্যন্ত)।\nপাঠশালা গার্লস একাডেমী(৮ম শ্রেণী পর্যন্ত স্থাপনের অনুমতি প্রাপ্ত)।\nদাখিল মাদ্রাসা-\n\nমহিষখলা দাখিল মাদ্রাসা।\nনোয়াগাও দাখিল মাদ্রাসা।\nবলরামপুর দাখিল মাদ্রাসা।\n\n\n== অর্থনীতি ==\nএই উপজেলায় কৃষি জমির পরিমান ১৫ হাজার ৬০০ হেক্টর।\n\n\n== তথ্যসূত্র =="}