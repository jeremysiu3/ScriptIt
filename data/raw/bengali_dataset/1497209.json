{"pageid": 1497209, "title": "ময়মনসিংহ সেনানিবাস গণহত্যা", "url": "https://bn.wikipedia.org/wiki?curid=1497209", "content": "১৯৭১ সালের ২৫শে মার্চ রাতে ঢাকায় পাকিস্তানি সেনাবাহিনীর অপারেশনের প্রতিবাদে ২৭শে মার্চ ময়মনসিংহ রেজিমেন্ট সদর দপ্তরে (বর্তমানে ময়মনসিংহ সেনানিবাস) অবস্থানরত ইস্ট পাকিস্তান রাইফেলস ও ইস্ট বেঙ্গল রেজিমেন্টের বাঙালি সদস্যরা সেনানিবাসের পশ্চিম পাকিস্তানি সদস্যদের বিরুদ্ধে বিদ্রোহ ঘোষণা করেন। ময়মনসিংহ সেনানিবাস গণহত্যা হলো বাংলাদেশের স্বাধীনতা যুদ্ধ চলাকালীন পশ্চিম পাকিস্তানি সেনাসদস্যদের বিরুদ্ধে বাঙালি সেনাদের বিদ্রোহের অন্যতম উদাহরণ।\n\n\n== গণহত্যা ==\n\n\n=== বিদ্রোহ ===\nঢাকায় স্বাধীনতাকামী বাঙালিদের উপর পাকিস্তান সরকারের নির্দেশের সেনাবাহিনীর আক্রমণের খবর ময়মনসিংহে পৌঁছানোর সাথে সাথে ময়মনসিংহ সেনানিবাসে অবস্থানরত ইস্ট পাকিস্তান রাইফেল (ইপিআর) ও ইস্ট বেঙ্গল রেজিমেন্টের (ইবিআর) বাঙালি সদস্যরা পশ্চিম পাকিস্তানি সেনা কর্মকর্তাদের বিরুদ্ধে বিদ্রোহ ঘোষণা করেন। পশ্চিম পাকিস্তানি সেনারা কয়েক ঘণ্টা বিদ্রোহীদের সাথে যুদ্ধ করে তাদের প্রতিহত করে রাখে।\nময়মনসিংহ সেনানিবাসে বিদ্রোহ চলাকালে হাজারো স্থানীয় বেসামরিক বাঙালিরা বিদ্রোহ ইপিআর ও ইবিআর সেনাদের সমর্থনে স্লোগান দিতে থাকেন। পশ্চিম পাকিস্তানিরা বিদ্রোহীদের হাতে পরাস্ত হলে বেসামরিক বাঙালিরা সেনানিবাসে প্রবেশ করে এবং পশ্চিম পাকিস্তানি সেনা ও কর্মকর্তাদের হত্যা করে। বেশ কয়েকজন পশ্চিম পাকিস্তানি সেনাদের দেহ খণ্ড বিখণ্ড করে কেটে তাদের হত্যা করা হয়।\nঅনেক বাঙালি প্রত্যক্ষদর্শীদের বিবরণে পশ্চিম পাকিস্তানি সেনাদের স্ত্রী ও সন্তানদের হত্যা এবং অনেক সেনার স্ত্রীদের ধর্ষণ করা হয় বলে জানা যায়।\n\n\n=== হতাহত ===\nময়মনসিংহ সেনানিবাস গণহত্যায় মৃতের প্রকৃত সংখ্যা আনুষ্ঠানিকভাবে কখনো নিশ্চিত করা হয়নি। ভারতীয় বংশোদ্ভূত মার্কিন একাডেমিক শর্মিলা বসু একজন প্রত্যক্ষদর্শীর সাক্ষাৎকার গ্রহণ করেন। তিনি দাবি করেন প্রায় ১০০ জন পশ্চিম পাকিস্তানি সেনাকে সেদিন হত্যা করা হয়েছিল। তবে ময়মনসিংহ সেনানিবাসে এত বিপুল সংখ্যক সেনা মোতায়েন করা হয়েছিল কি-না, সেই বিষয়ে শর্মিলা বসু অনিশ্চয়তা প্রকাশ করেছেন।\n\n\n== তথ্যসূত্র =="}