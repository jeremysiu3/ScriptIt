{"pageid": 1123745, "title": "ফাতিহ", "url": "https://bn.wikipedia.org/wiki?curid=1123745", "content": "ফাতিহ (তুর্কি উচ্চারণ: [ˈfaːtih]), ঐতিহাসিকভাবে কনস্টান্টিনোপল হচ্ছে রাজধানী জেলা এবং তুরস্কের ইস্তাম্বুলের একটি পৌরসভা (বেলেদিয়ে ) এবং এখানে আদালত ছাড়া বেশিরভাগ প্রাদেশিক কর্তৃপক্ষের আবাস (গভর্নরের কার্যালয়, পুলিশ সদর দপ্তর, মেট্রোপলিটন পৌরসভা এবং ট্যাক্স অফিসসহ)। এটি পুরানো কনস্টান্টিনোপলের সাথে মিলিত উপদ্বীপকে ঘিরে রয়েছে। ২০০৯ সালে এমিনেনু জেলা; যেটি উপদ্বীপের অগ্রভাগে অবস্থিত একটি পৃথক পৌরসভা ছিল, এর অল্প জনসংখ্যার কারণে আবারও ফাতিহের সাথে পুনর্মিলিত হয়। ফাতিহ উত্তরে গোল্ডেন হর্ন এবং দক্ষিণে মারমারা সাগর দ্বারা সীমানাযুক্ত, আর পশ্চিম সীমান্ত থিওডোসিয়ান প্রাচীর দ্বারা এবং পূর্বে বসফরাস প্রণালীর সীমানাযুক্ত।\n\n\n== ইতিহাস ==\n\n\n=== বাইজেন্টাইন সময়কাল ===\nঐতিহাসিক বাইজেন্টাইন জেলাগুলোর মধ্যে যেসব অঞ্চল বর্তমান সময়ের ফাতিহের অন্তর্ভুক্ত: এক্সোকিওনিয়ন, অরেলিয়ানা, জেরোলোফস, তা এলিউথেরো, হেলেনিয়ানা, তা ডালমাটো, সিগমা, সাম্যাথিয়া, তা কাটাকালন, প্যারাডিশন, তা অলিম্পিয়া, তা কিওনে, রিওবেরো, পেটিওকোরিও, পেটিওরিও, তা অলিম্পিও। পেট্রা, ফানারিওন, এক্সি মারমারা (আলটিমারমার), ফিলোপেশন, ডিউট্রোন এবং ভ্লাশেরনাই।\n\n\n=== উসমানীয় যুগ ===\n\"ফাতিহ\" নামটি এসেছে উসমানীয় সম্রাট ফাতিহ সুলতান মুহাম্মাদ (বিজেতা মুহাম্মদ) থেকে এবং তুর্কি ভাষায় ফাতিহের অর্থ \"বিজেতা\", শব্দটি মূলতঃ এসেছে আরবি থেকে। দ্বিতীয় মুহাম্মাদ দ্বারা নির্মিত ফাতিহ মসজিদটি এই জেলায় অবস্থিত, আর তার মাজারের স্থানটি মসজিদের পাশে এবং এটি অনেক দর্শনীয়। ভূমিকম্প এবং বছরের পর বছর যুদ্ধে ধ্বংস হওয়া পবিত্র প্রেরিতদের চার্চের ধ্বংসাবশেষে ফাতিহ মসজিদ নির্মিত হয়েছিল এবং মসজিদের চারপাশে একটি বড় মাদ্রাসা কমপ্লেক্স রয়েছে।\n\n\n== তথ্যসূত্র ==\n\n\n== বহিঃসংযোগ =="}