{"pageid": 1007277, "title": "ফিতাবিহীন পোশাক", "url": "https://bn.wikipedia.org/wiki?curid=1007277", "content": "ফিতাবিহীন পোশাক বা স্ট্র‍্যাপলেস ড্রেস এমন একটি পোশাক, যা কাঁধে ফিতা বা অন্য কোনো দৃশ্যমান বস্তু ছাড়াই দেহের উপরিভাগের চারদিকে পরে থাকে। অভ্যন্তরীণ কাঁচুলি (কর্সেট) এবং/বা বক্ষবন্ধনী এটিকে আটকে রাখে এবং এর অবস্থান থেকে সরে না যেতে সাহায্য করে। বিভিন্ন শৌখিন ও অভিজাত নারীরা এসব জামা কাপড় বেশি পড়ে। বিশেষ করে তারকা হয়েছেন যাঁরা তারা এসব ধরনের জামা পড়েন।\n\n\n== ইতিহাস ==\n\n\n=== ১৯৩০ থেকে ১৯৮০ এর দশক ===\nরিচার্ড মার্টিন এবং হ্যারল্ড কোডার মতে, আধুনিক ফিতাবিহীন পোশাক ১৯৩০-এর দশকে প্রথম প্রদর্শিত হয়েছিল, যেখানে এটি মেইনবোচার এবং ১৯৪০-এর দশকের শেষের দিক থেকে ক্রিশ্চিয়ান ডায়ারের  মতো নকশাকারদের দ্বারা জনপ্রিয় হয়েছিল। ১৯৩৮ সালের ১৮ জুলাই লাইফ-এর কলামে দাবি করা হয়েছিল যে, \"মূলত ফিতাবিহীন ও হাতাবিহীন সান্ধ্যপোশাক\" ১৯৩৭–৩৮ সালে আবিষ্কৃত হয়েছিল। যদিও, এর পূর্বে ১৯৩০ সালে অভিনেত্রী লিবি হলম্যান দ্বারা পোশাকটি চিত্রিত হয়েছিল, যিনি সে বছর একটি ফিতাবিহীন পোশাক পরেছিলেন। ফিতাবিহীন পোশাকটির সাথে হলম্যান জড়িয়ে যায় এবং নিয়মানুসারে তাকে এটি আবিষ্কার করার কৃতিত্ব দেওয়া হয়, বা কমপক্ষে এটির প্রথম উচ্চ-নামধারী পরিধানকারীদের মধ্যে একজন হিসেবে স্বীকৃতি দেওয়া হয়।\n১৯৩৪ সালে মেইনবোচার কালো সাটিন-শৈলীতে তার প্রথম ফিতাবিহীন গাউন উৎপাদন করেছিলেন, যেটিকে প্রথম ফিতাবিহীন সান্ধ্যপোশাক হিসেবে আখ্যায়িত করা হয়। হলম্যান এবং মেইনবোচারের পাশাপাশি ব্রেন্ডা ফ্রেজিয়ারকেও পোশাকটিকে জনপ্রিয় করে তোলার জন্য কৃতিত্ব দেওয়া হয়, যখন তিনি তার অভিষেকের জন্য ফিতাবিহীন পোশাক পরেছিলেন এবং জনপ্রিয়তার সাথে ১৯৩৮ সালের ১৪ নভেম্বর লাইফ ম্যাগাজিনের প্রচ্ছদে হাজির হয়েছিলেন।\n\n\n== তথ্যসূত্র ==\n\n\n== বহিঃসংযোগ =="}