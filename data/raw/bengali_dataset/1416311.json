{"pageid": 1416311, "title": "এস এম ব্রহানী সুলতান মামুদ", "url": "https://bn.wikipedia.org/wiki?curid=1416311", "content": "এস এম ব্রহানী সুলতান মামুদ একজন বাংলাদেশি রাজনীতিবিদ। তিনি নওগাঁ-৪ আসনের সাবেক সংসদ সদস্য। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== প্রাথমিক জীবন ==\nএস এম ব্রহানী সুলতান মামুদ নওগাঁর মান্দায় জন্মগ্রহণ করেন। তার পিতা আব্দুল জব্বার ছিলেন শহীদ নাজমুল হক কলেজের অধ্যক্ষ। তার মাতা খায়রন বেওয়া মৈনম।\n\n\n== রাজনৈতিক জীবন ==\nতিনি ১৯৮৭ সালে বিমান বাহিনী থেকে অবসর গ্রহণ করে নিজের ব্যবসা প্রতিষ্ঠা করেন।\nসেই সময় থেকেই তার আওয়ামী রাজনীতিতে পদচারণা শুরু। এরপর ২০০০ সালে মৈনম ইউনিয়ন আওয়ামীলীগের সম্মেলনে তিনি আহবায়ক নির্বাচিত হন।\n২০০৫ সালে মান্দা উপজেলা আওয়ামী লীগের সহ-সভাপতি হন।\nকুখ্যাত ওয়ান এলেভেনে তিনি শেখ হাসিনার পক্ষে পল্টনের আন্দোলনসহ সকল আন্দোলনে সক্রিয় ভূমিকা পালন করেন।২০০৮ সালে আওয়ামীলীগ সরকার গঠন করলে তিনি পুরো উপজেলা আওয়ামী রাজনীতিতে আরো সক্রিয় রাজনীতি শুরু করেন।\n২০১৪ সালের জাতীয় নির্বাচনে দলকে এবং দলের মনোনিত প্রার্থীকে সহযোগিতা করার জন্য তিনি মান্দা মহানগর কলেজের অধ্যক্ষ পদ থেকে স্বেচ্ছায় অব্যাহতি নেন।স্থানীয় উপজেলার রাজনীতিতে আওয়ামী রাজনীতির ভরসার পাত্র হয়ে উঠেন।\n২০১৪ সালের উপজেলা নির্বাচনে আওয়ামীলীগের প্রার্থী হিসেবে মনোনয়ন পান।\nতার ক্রমবর্ধমান জনপ্রিয়তা,দলীয় প্রভাবে কোন রকম সুবিধা না নেয়ায় জেলা আওয়ামীলীগের তৎকালীন সভাপতি বীর মুক্তিযোদ্ধা আব্দুল মালেক এবং সংগ্রামী সাধারণ সম্পাদক বীর মুক্তিযোদ্ধা সাধন চন্দ্র মজুমদার তাকে ২০১৬ সালে নওগাঁ জেলা আওয়ামীলীগের সাংস্কৃতিক বিষয়ক সম্পাদক হিসেবে মনোনিত করেন!\nএস এম ব্রহানী সুলতান মামুদ বর্তমানেও জেলা আ. লীগের সাংস্কৃতিক বিষয়ক সম্পাদক।\nতিনি ২০২৪ সালের দ্বাদশ জাতীয় সংসদ নির্বাচনে নওগাঁ-৪ আসন থেকে স্বতন্ত্র প্রার্থী হিসেবে সংসদ সদস্য নির্বাচিত হন। নির্বাচনে তিনি ৮৫ হাজার ১৮০ ভোট পান, তার নিকটতম প্রতিদ্বন্দ্বী প্রার্থী নাহিদ মোর্শেদ ৬২ হাজার ১৩২ ভোট পান। ৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}