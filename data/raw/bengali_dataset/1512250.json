{"pageid": 1512250, "title": "অনুশ্রী (কন্নড় অভিনেত্রী)", "url": "https://bn.wikipedia.org/wiki?curid=1512250", "content": "অনুশ্রী হলেন একজন ভারতীয় টেলিভিশন উপস্থাপক এবং অভিনেত্রী যিনি মূলত কন্নড় চলচ্চিত্রে অভিনয় করেন।  তিনি কন্নড় টেলিভিশনে একজন টেলিভিশন উপস্থাপক হিসেবে তার কর্মজীবন শুরু করেছিলেন এবং পরবর্তীতে একজন অভিনেত্রী হয়ে ওঠেন। তিনি দক্ষিণ ভারতের সর্বোচ্চ পারিশ্রমিকপ্রাপ্ত উপস্থাপকদের একজন। তার অভিনীত বেশিরভাগ ছবিই মূলত কন্নড় ভাষার। তিনি কর্ণাটক রাজ্য চলচ্চিত্র পুরস্কার জিতেছেন। তিনি মুরালি মিটস মীরা ছবির জন্য সেরা কন্ঠ শিল্পীর পুরস্কারো পেয়েছেন।\n\n\n== জীবনের প্রথমার্ধ ==\nঅনুশ্রী ভারতের কর্ণাটকের সুরাথকাল, ম্যাঙ্গালোরে সম্পাথ এবং শশিকলার টুলু -ভাষীর পরিবারে জন্মগ্রহণ করেন।  তার এক ছোট ভাই আছে যার নাম অভিজিৎ। অনুশ্রীর ছোটবেলায় তার বাবা-মায়ের বিচ্ছেদ ঘটে এবং এরপর তার পিতার সাথে তার সম্পর্ক একপ্রকার ছিন্ন হয়ে যায়।  তিনি সেন্ট থমাস ব্যাঙ্গালোরে পঞ্চম শ্রেণী পর্যন্ত পড়েছিলেন, তারপর তিনি ম্যাঙ্গালোরের নারায়ণ গুরু স্কুলে ভর্তি হন। প্রাক-বিশ্ববিদ্যালয় শিক্ষা শেষ করার পর তিনি বেঙ্গালুরুতে ফিরে আসেন এবং সেখানে তিনি টেলিভিশন অনুষ্ঠান উপস্থাপনার প্রস্তাব পেতে শুরু করেন। \n\n\n== কর্মজীবন ==\nঅনুশ্রী ম্যাঙ্গালোরের জনপ্রিয় টেলিভিশন চ্যানেল নাম্মা টিভিতে টেলি অন্ত্যক্ষরী নামে একটি সঙ্গীত অনুষ্ঠানের উপস্থাপক হিসেবে তার কর্মজীবন শুরু করেন।  তিনি ইটিভি কন্নড়ের টেলিভিশন অনুষ্ঠান ডিমান্ডাপ্পো ডিমান্ডুতে উপস্থাপক হিসেবে কাজ শুরু করেন যা তাকে বেশ জনপ্রিয় করে তোলে। তিনি রিয়েলিটি শো বিগ বস কন্নড় ১- এও অংশগ্রহণ করেছিলেন। এছাড়াও তিনি সুবর্ণ ফিল্ম অ্যাওয়ার্ডস, ফিল্মফেয়ার অ্যাওয়ার্ডস, টিভি৯ ফিল্ম অ্যাওয়ার্ডস, জি মিউজিক অ্যাওয়ার্ডস, সিআইআইএমএ অ্যাওয়ার্ডস, সেলিব্রিটি ক্রিকেট লীগ এর মতো বেশ কয়েকটি অনুষ্ঠান উপস্থাপনা করেছেন। পরবর্তীকালে তিনি কমেডি খিলাদিগালু, টোয়েন্টি-টোয়েন্টি কমেডি কাপ, কুনিয়োনা বারা এবং অন্যান্য অনেক বিখ্যাত শোতে অভিনয় করেছেন।\nবেঙ্কিপাটনা  ছবির মাধ্যমে কন্নড় চলচ্চিত্র জগতে তার প্রাকাশ ঘটে। এই ছবিতে অভিনয়ের জন্য তিনি সেরা নবাগত অভিনেত্রী হিসাবে এন এ কে মিডিয়া অ্যাচিভমেন্ট পুরস্কার জিতে নেন। ২০১১ সালে মুরালি মিটস মীরা ছবির জন্য তিনি সেরা কন্ঠ শিল্পী হিসাবে কর্ণাটক রাজ্য চলচ্চিত্র পুরস্কার জিতেছিলেন। অনুশ্রী ইমরান সারধারিয়া পরিচালিত উপ্পু হুলি খারা ছবিতে একটি প্রধান চরিত্রে অভিনয় করেছেন।  এখন তিনি কন্নড় ভাষার সর্বোচ্চ পারিশ্রমিকপ্রাপ্ত উপস্থাপকদের একজন।\n\n\n== চলচ্চিত্র তালিকা ==\n\n\n== পুরস্কার ==\n২০১১: কর্ণাটক রাজ্য চলচ্চিত্র পুরস্কার : সেরা ডাবিং শিল্পী (মহিলা) : মুরালি মিটস মীরা\n2015: জি কুটুম্বা অ্যাওয়ার্ডস জনপ্রিয় অ্যাঙ্কর\n২০১৫: এনএকে মিডিয়া অ্যাচিভমেন্ট অ্যাওয়ার্ড - সেরা অভিষেক অভিনেত্রী : বেঙ্কিপাটনা\n2016: জি কুটুম্বা অ্যাওয়ার্ডস 2016 - সেরা অ্যাঙ্কর\n2017: জি কুটুম্বা পুরস্কার 2017 - জনপ্রিয় অ্যাঙ্কর\n২০১৮: কেম্পেগৌড়া প্রশস্তি\n2018: জি কুটুম্বা অ্যাওয়ার্ডস 2018 - প্রিয় অ্যাঙ্কর\n2019: জি কুটুম্বা অ্যাওয়ার্ডস 2019 - প্রিয় অ্যাঙ্কর\n2020: জি কুটুম্বা অ্যাওয়ার্ডস 2020 - প্রিয় অ্যাঙ্কর\n2021: জি কুটুম্বা অ্যাওয়ার্ডস 2021 - প্রিয় অ্যাঙ্কর\n2022: জি কুটুম্বা পুরস্কার 2022 - প্রিয় অ্যাঙ্কর"}