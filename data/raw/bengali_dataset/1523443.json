{"pageid": 1523443, "title": "সুজান ওস্টেন", "url": "https://bn.wikipedia.org/wiki?curid=1523443", "content": "কার্লোটা সুজান ওস্টেন (২০ জুন ১৯৪৪ - ২৮ অক্টোবর ২০২৪) ছিলেন একজন সুইডিশ চলচ্চিত্র পরিচালক, মঞ্চ পরিচালক এবং চিত্রনাট্যকার।  তিনি দ্য মোজার্ট ব্রাদার্স ছবির জন্য ২২তম গুল্ডব্যাগে পুরস্কার অনুষ্ঠানে সেরা পরিচালকের পুরস্কার জিতেছেন। \n\n\n== জীবনী ==\nসুজান ওস্টেন ১৯৪৪ সালের ২০ জুন স্টকহোমে জন্মগ্রহণ করেন। তিনি ছিলেন হাতিয়ার নির্মাতা কার্ল অটো ওস্টেন (১৯১২-১৯৭০) -এর কন্যা। কার্ল  নাৎসি শাসনকালে থেকে সুইডেনে পালিয়ে এসেছিলেন। সুজানের মা ছিল চলচ্চিত্র সমালোচক গের্ড ওস্টেন। পুরুষ-শাসিত চলচ্চিত্র শিল্পে গের্ড ওস্টেনের চলচ্চিত্র পরিচালনার হতাশাজনক প্রচেষ্টাই ছিল মেয়ে সুজানের প্রথম চলচ্চিত্র মাম্মা (১৯৮২) -এর বিষয়বস্তু। সুজানের বাবা-মা ১৯৪১ সালে বিয়ে করেছিলেন কিন্তু সুজান যখন ছোট ছিলেন তখনই তাদের বিবাহবিচ্ছেদ ঘটে। ১৯৬৩ সালে, ওস্টেন ভিগবিহোমস্কোলান উচ্চ বিদ্যালয় থেকে যেখানে ভাষা এবং সৃজনশীল বিষয়ের উপর   স্নাতক ডিগ্রি অর্জন করেন। এরপর তিনি লুন্ড বিশ্ববিদ্যালয়ে শিল্প, সাহিত্য এবং ইতিহাস অধ্যয়ন করেন, যেখানে তিনি বিশ্ববিদ্যালয়ের নাট্যদলের নির্দেশনা শুরু করেন।\nওস্টেন ২০২৪ সালের ২৮ অক্টোবর ৮০ বছর বয়সে মারা যান।  মৃত্যুর আগে তার হৃদযন্ত্রের অস্ত্রোপচার করা হয়েছিল। \n\n\n== চলচ্চিত্র ==\nওস্টেন প্রথমে টেলিভিশনের জন্য নির্মিত দুটি চলচ্চিত্রে কাজ করেন করেন। মোয়া ওস্টেন ওচ স্টেলা (মোয়া, ওস্টেন এবং স্টেলা) নামক টেলিভিশন চলচ্চিত্রটির চিত্রনাট্য লেখিকা ছিলেন ওস্টেন। এরপর তিনি বার্ন আই আফ্রিকা (আফ্রিকায় শিশুরা) নামক টেলিভিশন চলচ্চিত্রের পরিচালনা করেন।\nসুজানের নির্দেশিত প্রথম পূর্ণদৈর্ঘ্য চলচ্চিত্র ছিল মাম্মা (১৯৮২)।\nতার মঞ্চ প্রযোজনার মতো, তার চলচ্চিত্রগুলিও রাজনৈতিক বিষয়ের উপর ভিত্তি করে রচিত। উদাহরণস্বরূপ; ১৯৯০ সালে তার পরিচালিত চলচ্চিত্র স্কাইডস্যাঙ্গেলন (দ্য গার্ডিয়ান অ্যাঞ্জেল, ১৯৯০) চলচ্চিত্রটি রাজনৈতিক সন্ত্রাসবাদকে কেন্দ্র করে নির্মিত, যার পটভূমি ২০শ শতকের শুরুর দিকে সুইডেনে গণতন্ত্রের দাবিতে সংঘটিত দাঙ্গা। অন্যদিকে তালা! দেত আ’র সো মর্কত (স্পিক আপ! ইটস সো ডার্ক) চলচ্চিত্রটি ১৯৮০ ও ৯০ এর দশকে সুইডেনে ছড়িয়ে পড়া নতুন নাৎসিবাদের ঢেউ এবং সুইডিশ তরুণদের বেকারত্বের মধ্যে সম্পর্ক নিয়ে নির্মিত। তাঅন্যদিকে তালা! দেত আ’র সো মর্কত (স্পিক আপ! ইটস সো ডার্ক) চলচ্চিত্রটি ১৯৮০ ও ৯০ এর দশকে সুইডেনে ছড়িয়ে পড়া নতুন নাৎসিবাদের ঢেউ এবং সুইডিশ তরুণদের বেকারত্বের মধ্যে সম্পর্ক নিয়ে নির্মিত।\nব্রোদেরনা মোজার্ট (দ্য মোজার্ট ব্রাদার্স, ১৯৮৬) চলচ্চিত্রের পরিচালনার জন্য ওস্টেন ১৯৮৭ সালে সুইডেনের গুল্ডবাগে পুরস্কার অনুষ্ঠানে শ্রেষ্ঠ পরিচালক হিসেবে সম্মানিত হন। দ্য গার্ডিয়ান অ্যাঞ্জেল ১৯৯০ সালে কান চলচ্চিত্র উতসবে আন সার্টেন রিগার্ড সম্মাননার জন্য নির্বাচিত হয়েছিল।\n\n\n=== শিশু চলচ্চিত্রের দূত ===\n২০১৪ সালের নভেম্বরে, সুইডিশ ফিল্ম ইনস্টিটিউটএর পক্ষ থেকে ওস্টেনকে সুইডেনের প্রথম শিশু চলচ্চিত্র দূত নিযুক্ত করা হয়। এই ভূমিকায়, ওস্টেন দেশের শিশুদের জন্য নির্মিত চলচ্চিত্রের উন্নয়নের জন্য কাজ করেছিলেন। সুইডেনের চলচ্চিত্রের এই বিশেষ পদটির স্থাপনা হয়েছিল ২০১৫ সালে। \n\n\n== নির্বাচিত চলচ্চিত্র তালিকা ==\nমামা (১৯৮২)\nদ্য মোজার্ট ব্রাদার্স (১৯৮৬)\nলেথাল ফিল্ম (১৯৮৮)\nদ্য গার্ডিয়ান অ্যাঞ্জেল (১৯৯০)\nস্পিক আপ! ইটস সো ডার্ক (১৯৯৩)\nদ্য গার্ল, দ্য মাদার অ্যান্ড দ্য ডেমনস (২০১৬)\n\n\n== তথ্যসূত্র =="}