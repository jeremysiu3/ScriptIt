{"pageid": 1479738, "title": "হায়দার আলী (অধ্যাপক)", "url": "https://bn.wikipedia.org/wiki?curid=1479738", "content": "হায়দার আলী (জন্ম: ৩ জানুয়ারি ১৯৬৩) একজন বাংলাদেশী অধ্যাপক। তিনি ঢাকা বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের অধ্যাপক এবং কুমিল্লা বিশ্ববিদ্যালয়ের বর্তমান উপাচার্য।\n\n\n== জন্ম ও শিক্ষা ==\nহায়দার ১৯৬৩ সালের ৩ জানুয়ারি জন্মগ্রহণ করেন। তিনি ঢাকা বিশ্ববিদ্যালয়ের অ্যাপ্লায়েড ফিজিক্স অ্যান্ড ইলেকট্রনিক্স বিভাগ থেকে ১৯৮৪ সালে বিএসসি (সম্মান) ও ১৯৮৫ সালে এমএসসি ডিগ্রি লাভ করেন। তিনি জাপানের তোয়োহাশি ইউনিভার্সিটি অব টেকনোলজি থেকে ২০০১ সালে ইলেক্ট্রনিক্স অ্যান্ড ইনফরমেশন ইঞ্জিনিয়ারিংয়ে পিএইচডি ডিগ্রি অর্জন করেন।\n\n\n== কর্মজীবন ==\nহায়দার আলী ১৯৯০ থেকে ১৯৯৫ সাল পর্যন্ত বাংলাদেশ পরমাণু শক্তি কমিশনে বৈজ্ঞানিক কর্মকর্তা পদে কর্মরত ছিলেন। ১৯৯৫ থেকে ২০০৩ সাল পর্যন্ত তিনি শাহজালাল বিজ্ঞান ও প্রযুক্তি বিশ্ববিদ্যালয়ের কম্পিউটার বিজ্ঞান ও প্রকৌশল বিভাগে সহকারী অধ্যাপক হিসেবে দায়িত্ব পালন করেন। ২০০৩ সালে তিনি ঢাকা বিশ্ববিদ্যালয়ের কম্পিউটার বিজ্ঞান ও প্রকৌশল বিভাগে সহযোগী অধ্যাপক পদে যোগ দেন এবং ২০০৭ সালে অধ্যাপক পদে উন্নীত হন। ২০০৬ থেকে ২০০৯ সাল পর্যন্ত তিনি ওই বিভাগের সভাপতি ছিলেন। ঢাকা বিশ্ববিদ্যালয় থেকে ছুটি নিয়ে ২০১৫ থেকে ২০১৬ সাল পর্যন্ত তিনি ব্র্যাক বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের সভাপতি ও অধ্যাপক হিসেবে দায়িত্ব পালন করেছেন। ২০২৪ সালের ২২ সেপ্টেম্বর তিনি কুমিল্লা বিশ্ববিদ্যালয়ের উপাচার্য হিসেবে নিয়োগ লাভ করেন এবং ২৩ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== গবেষণা ও প্রকাশনা ==\nদেশীয় ও আন্তর্জাতিক জার্নালে তার ৩০টি গবেষণা নিবন্ধ প্রকাশিত হয়েছে। এছাড়া তিনি একাধিক বইয়ের অধ্যায় রচনা করেছেন।\n\n\n== তথ্যসূত্র =="}