{"pageid": 1519072, "title": "কুয়াশা উৎসব", "url": "https://bn.wikipedia.org/wiki?curid=1519072", "content": "কুয়াশা উৎসব হল জাতীয় কবি কাজী নজরুল ইসলাম বিশ্ববিদ্যালয়ে (জাককানইবি) আয়োজিত একটি বার্ষিক সাংস্কৃতিক উৎসব। শীতের কুয়াশাকে প্রতীকীভাবে ধারণ করে এই উৎসবটি বাংলাদেশের গ্রামীণ সংস্কৃতি, স্থানীয় শিল্প, এবং শিক্ষার্থীদের সৃজনশীলতাকে কেন্দ্র করে শীতকালে অনুষ্ঠিত হয়। এই উৎসবের অর্থায়ন মূলত ক্রাউড ফান্ডিংয়ের দ্বারা কোন প্রকার স্পন্সর ছাড়া আয়োজিত হয়। উৎসব বন্ধু হয়ে এই উৎসবে যুক্ত হয়ে সরাসরি অর্থায়ন করা যায়। \n\n\n== ইতিহাস ==\n২০১৯ সালে বিশ্ববিদ্যালয়ের শিক্ষার্থীদের কুয়াশা উৎসব আয়োজক পর্ষদ নামে শিক্ষার্থী ও শিক্ষকদের একটি সংগঠন প্রথম কুয়াশা উৎসবের আয়োজন করে। প্রাথমিকভাবে স্থানীয় শিল্পীদের অংশগ্রহণে ছোট আকারে শুরু হলেও, ২০২২ সাল নাগাদ এটি বাংলাদেশের বিশ্ববিদ্যালয়গুলোতে হওয়া অন্যতম বৃহৎ সাংস্কৃতিক উৎসবে পরিণত হয়। ২০২০ ও ২০২১ সালে মহামারীর কারণে ভার্চুয়াল আয়োজন করার কথা হয়েছিল তবে তা সম্ভব হয় নি।\n\n\n== কার্যক্রম ==\nউৎসবের প্রধান আকর্ষণগুলির মধ্যে রয়েছে:\n\nশিল্প মেলা: মৃৎশিল্প, নকশিকাঁথা, এবং বাঁশের তৈরি শিল্পকর্ম ও আদিবাসী নানান শিল্পকর্মের প্রদর্শনী।\nসাংস্কৃতিক অনুষ্ঠান: নজরুল সংগীত, লোকনৃত্য, এবং আদিবাসী সম্প্রদায়ের ঐতিহ্যবাহী নৃত্য।\nপিঠা পার্বণ: ৫০+ প্রকারের ঐতিহ্যবাহী শীতকালীন পিঠার স্টল।\nচলচ্চিত্র ও আলোকচিত্র প্রদর্শনীঃ শিক্ষার্থীদের তৈরী চলচ্চিত্র ও ছবি প্রদর্শনীও একটি গুরুত্বপূর্ণ ইভেন্ট হিসেবে উৎসবে স্থান পায়।\n\n\n== তাত্পর্য ও প্রভাব ==\nকুয়াশা উৎসব কেবল ত্রিশালের সাংস্কৃতিক পরিচয়ই নয়, বাংলাদেশের অন্যান্য অঞ্চলের শিক্ষা প্রতিষ্ঠানেও এর উৎযাপন দেখা যায়। বরিশাল, রংপুর, এবং সিলেট-এ একই নামে উৎসব আয়োজনের উদ্যোগ নেওয়া হয়েছে।\n২০২৩ সালে অতিবৃষ্টির কারণে উৎসবের দ্বিতীয় দিন বাতিল করা হয়, যা স্থানীয়ভাবে সমালোচনার জন্ম দেয়।\n\n\n== বহিঃসংযোগ ==\nজাককানইবির অফিসিয়াল পৃষ্ঠা\nফেসবুকে কুয়াশা উৎসব\n\n\n== তথ্যসূত্র =="}