{"pageid": 1449486, "title": "আতিলা সালাই", "url": "https://bn.wikipedia.org/wiki?curid=1449486", "content": "আতিলা আরপাদ সালাই (হাঙ্গেরীয়: Attila Szalai; জন্ম: ২০ জানুয়ারি ১৯৯৮; আতিলা সালাই নামে সুপরিচিত) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব ফ্রাইবুর্গ এবং হাঙ্গেরি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০১২ সালে, সালাই হাঙ্গেরি অনূর্ধ্ব-১৬ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০১৯ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ৪৩ ম্যাচে ১টি গোল করেছেন।\n\n\n== প্রারম্ভিক জীবন ==\nআতিলা আরপাদ সালাই ১৯৯৮ সালের ২০শে জানুয়ারি তারিখে হাঙ্গেরির বুদাপেস্টে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসালাই হাঙ্গেরি অনূর্ধ্ব-১৬, হাঙ্গেরি অনূর্ধ্ব-১৭, হাঙ্গেরি অনূর্ধ্ব-১৯ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১২ সালের ২০শে সেপ্টেম্বর তারিখে তিনি হাঙ্গেরি অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ৫ বছরে ৩৭ ম্যাচে অংশগ্রহণ করে ৩টি গোল করেছেন।\n২০১৯ সালের ১৫ই নভেম্বর তারিখে, ২১ বছর, ৯ মাস ও ২৬ দিন বয়সে, বাম পায়ে ফুটবল খেলায় পারদর্শী সালাই উরুগুয়ের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ৭২তম মিনিটে রক্ষণভাগের খেলোয়াড় বোতোন্দ বারাতের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি উরুগুয়ে ২–১ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে সালাই সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর ও ২ দিন পর, হাঙ্গেরির জার্সি গায়ে প্রথম গোলটি করেছেন; ২০২২ সালের ১৭ই নভেম্বর তারিখে, লুক্সেমবুর্গের বিরুদ্ধে ম্যাচের ২৫তম মিনিটে উইলি ওরবানের অ্যাসিস্ট হতে হাঙ্গেরির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআতিলা সালাই – ফিফা প্রতিযোগিতার রেকর্ড (ইংরেজি) \nআতিলা সালাই – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আতিলা সালাই  (ইংরেজি)  \nসকারবেসে \nবিডিফুটবলে \nইইউ-ফুটবলে আতিলা সালাই (ইংরেজি) \nট্রান্সফারমার্কেটে আতিলা সালাই (ইংরেজি) \nওয়ার্ল্ডফুটবল.নেটে আতিলা সালাই (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আতিলা সালাই (ইংরেজি)"}