{"pageid": 1098496, "title": "গামা২ নর্মি", "url": "https://bn.wikipedia.org/wiki?curid=1098496", "content": "গামা২ নর্মি (ইংরেজি: Gamma2 Normae; γ2 Nor নামটির লাতিনকৃত রূপ) হল দক্ষিণ আকাশের নর্মা তারামণ্ডলের উজ্জ্বলতম তারা। এটির আপাত মান ৪.০২ – যার ফলে এটি খালি চোখে দৃশ্যমান হলেও একটি অস্পষ্ট তারা। পৃথিবী থেকে পর্যবেক্ষিত ২৫.৩৩ মিলিআর্কসেকেন্ডের একটি বার্ষিক লম্বন দৃষ্টিভ্রম-জনিত স্থানপরিবর্তনের ভিত্তিতে সূর্য থেকে এই তারাটির দূরত্ব নির্ধারিত হয়েছে মোটামুটি ১২৯ আলোকবর্ষ। এটি ২৯ কিলোমিটার/সেকেন্ড ব্যাসার্ধীয় গতিবেগে সূর্যের নিকট সরে আসছে।\nএটি একটি বিবর্তিত, কে০তিন বর্ণালিগত শ্রেণির হলুদ-উল্লিখিত বর্ণযুক্ত দানব তারা, যা সূর্যের ভর অপেক্ষা ২.১৬ গুণ ভারী এবং সূর্যের ব্যাসরেখা অপেক্ষা ১০ গুণ স্ফীত ব্যাসরেখা-যুক্ত। এটি অনুভূমিক শাখায় স্থিত একটি লাল ক্লাম্প তারা, যা ইঙ্গিত করে যেটি যে এটি এর অন্তস্থল থেকে হিলিয়াম গলনের মাধ্যমে শক্তি উৎপাদন করে। এটি এর পরিবর্ধিত আলোকমণ্ডল থেকে ৪,৬৯৯ কেলভিন তাপমাত্রায় সূর্যের ঔজ্জ্বল্য অপেক্ষা ৫১ গুণ অধিক ঔজ্জ্বল্যে বিকিরণ করে।\nগামা২ নর্মি হল একটি নিকট জোড়া তারা। এটির সঙ্গী তারাটির আপাত মান ১০। এই নক্ষত্র-জোড়টিকে পূর্বে একটি যুগ্ম-নক্ষত্র জগৎ হিসেবে চিহ্নিত করা হয়েছিল। কিন্তু গাইয়া তথ্যের দ্বিতীয় প্রকাশকালে দেখা যায় যে, সঙ্গী তারাটি আরও অনেক দূরে অবস্থিত। গামা২ নর্মির প্রায় একই লম্বন দৃষ্টিভ্রম ও যথাযথ গতি-যুক্ত আরেকটি তারা ২০\" দূরে তালিকাভুক্ত হয়েছে। এটির আপাত মান ১৬ এবং তাপমাত্রা ৫,৯৭২ কেলভিন।\nখ-গোলকে এই তারাটির নিকট অবস্থিত γ১ নর হল একটি হলুদ অতিদানব, কিন্তু এটি পৃথিবী থেকে আরও দূরে অবস্থিত এবং প্রায় অস্পষ্টতর আপাত মান-যুক্ত।\n\n\n== তথ্যসূত্র =="}