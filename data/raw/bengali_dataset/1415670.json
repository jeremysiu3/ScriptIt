{"pageid": 1415670, "title": "ময়েজ উদ্দিন শরীফ", "url": "https://bn.wikipedia.org/wiki?curid=1415670", "content": "ময়েজ উদ্দিন শরীফ (জন্ম: ১৫ মার্চ ১৯৮৫) বাংলাদেশি আইনজীবী ও রাজনীতিবিদ। তিনি হবিগঞ্জ-২ আসনের সাবেক সংসদ সদস্য। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== প্রাথমিক জীবন ==\nময়েজ উদ্দিন শরীফ ১৫ মার্চ ১৯৮৫ সালে হবিগঞ্জের বানিয়াচং উপজেলার যাত্রাপাশা গ্রামে জন্মগ্রহণ করেন। তার পিতা শরিফ উদ্দিন আহমেদ ছিলেন হবিগঞ্জ-২ আসনের দুইবারের সংসদ সদস্য ও হবিগঞ্জ জেলা আওয়ামী লীগের সাবেক সভাপতি ও সাধারণ সম্পাদক।\nময়েজ উদ্দিন ঢাকার নটর ডেম কলেজ থেকে এইচএসসি পাশ করে ঢাকা বিশ্ববিদ্যালয় থেকে আইন বিষয়ে স্নাতক ও স্নাতকোত্তর ডিগ্রি অর্জন করেন।\n\n\n== রাজনৈতিক জীবন ==\nময়েজ উদ্দিন শরীফ জেলা আওয়ামী লীগের আইন বিষয়ক সম্পাদক ছিলেন। এছাড়া তিনি কেন্দ্রীয় ছাত্রলীগের আইন বিষয়ক সম্পাদক ও আওয়ামী লীগের আইন বিষয়ক উপকমিটির সদস্য।\nতিনি ২০২৪ সালের দ্বাদশ জাতীয় সংসদ নির্বাচনে হবিগঞ্জ-২ আসন থেকে বাংলাদেশ আওয়ামী লীগের প্রার্থী হিসেবে সংসদ সদস্য মনোনীত হন।\n\n\n== তথ্যসূত্র =="}