{"pageid": 1480574, "title": "শাকিরা মাশাইখ", "url": "https://bn.wikipedia.org/wiki?curid=1480574", "content": "শাকিরা মাশাইখ (মালয়: Syaqiera Mashayikh; জন্ম: ২৪ নভেম্বর ২০০০) হলেন একজন মালয়েশীয় তীরন্দাজ, যিনি মালয়েশিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২১ সালে তীরন্দাজীতে অভিষেক করা মাশাইখ মালয়েশিয়ার হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nশাকিরা মাশাইখ ২০০০ সালের ২৪শে নভেম্বর তারিখে মালয়েশিয়ার সেগামাতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nমাশাইখ মালয়েশিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩২টি ১০ পয়েন্ট অর্জন করে সর্বমোট ৬৬৩ পয়েন্ট নিয়ে তিনি ১৪তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫১তম স্থান অধিকারী মলদোভার আলেক্সান্দা মিরকার মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে আনা লুইজা কায়েতানোর কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি নুরুল ফাজিল এবং আরিয়ানা জাইরির সাথে মালয়েশীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৭টি ১০ পয়েন্ট অর্জন করে সর্বমোট ১৯১৮ পয়েন্ট নিয়ে ১০ম স্থান অধিকার করেছিল। অতঃপর প্রাথমিক পর্বে তারা ইন্দোনেশিয়ার কাছে ৫–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে শাকিরা মাশাইখ (ইংরেজি)\nঅলিম্পিডিয়ায় শাকিরা মাশাইখ (ইংরেজি)"}