{"pageid": 1190512, "title": "আকরাম আফিফ", "url": "https://bn.wikipedia.org/wiki?curid=1190512", "content": "আকরাম হাসান আফিফ ইয়াহিয়া আফিফ আল ইয়াফেই (আরবি: أكرم عفيف, ইংরেজি: Akram Afif; জন্ম: ১৮ নভেম্বর ১৯৯৬; আকরাম আফিফ নামে সুপরিচিত) হলেন একজন কাতারি পেশাদার ফুটবল খেলোয়াড়। তিনি বর্তমানে কাতারি ক্লাব আল সাদ এবং কাতার জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৪ সালে, আকরাম কাতার অনূর্ধ্ব-১৯ দলের হয়ে কাতারের বয়সভিত্তিক পর্যায়ে অভিষেক করেছিলেন। প্রায় দুই বছর যাবত কাতারের বয়সভিত্তিক দলের হয়ে খেলার পর, তিনি ২০১৫ সালে কাতারের হয়ে আন্তর্জাতিক পর্যায়ে অভিষেক করেছেন; কাতারের জার্সি গায়ে তিনি এপর্যন্ত ৮৭ ম্যাচে ২৫টি গোল করেছেন।\n\n\n== প্রারম্ভিক জীবন ==\nআকরাম হাসান আফিফ ইয়াহিয়া আফিফ আল ইয়াফেই ১৯৯৬ সালের ১৮ই নভেম্বর তারিখে কাতারের দোহায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআকরাম নিজেদের দেশে অনুষ্ঠিত ২০২২ ফিফা বিশ্বকাপের জন্য ২০২২ সালের ১১ই নভেম্বর তারিখে ঘোষিত কাতারের ২৬ সদস্যের চূড়ান্ত দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আকরাম আফিফ  (ইংরেজি)  \nট্রান্সফারমার্কেটে আকরাম আফিফ (ইংরেজি) \nওয়ার্ল্ডফুটবল.নেটে আকরাম আফিফ (ইংরেজি) \nন্যাশনাল-ফুটবল-টিমস.কমে আকরাম আফিফ (ইংরেজি)"}