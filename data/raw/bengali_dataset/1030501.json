{"pageid": 1030501, "title": "বেলিজ জাতীয় ফুটবল দল", "url": "https://bn.wikipedia.org/wiki?curid=1030501", "content": "বেলিজ জাতীয় ফুটবল দল (ইংরেজি: Belize national football team) হচ্ছে আন্তর্জাতিক ফুটবলে বেলিজের প্রতিনিধিত্বকারী পুরুষদের জাতীয় দল, যার সকল কার্যক্রম বেলিজের ফুটবলের সর্বোচ্চ নিয়ন্ত্রক সংস্থা বেলিজ ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৯৫ সালের ২৯শে নভেম্বর তারিখে, বেলিজ প্রথমবারের মতো আন্তর্জাতিক খেলায় অংশগ্রহণ করেছে; এল সালভাদোরের সান সালভাদোরে অনুষ্ঠিত উক্ত ম্যাচে বেলিজ এল সালভাদোরের কাছে ৩–০ গোলের ব্যবধানে পরাজিত হয়েছে।\n৫,০০০ ধারণক্ষমতাবিশিষ্ট এফএফবি স্টেডিয়ামে জাগুয়ার নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় বেলিজের রাজধানী বেলমোপানে অবস্থিত। বর্তমানে এই দলের ম্যানেজারের দায়িত্ব পালন করছেন ডেল পেলায়ো সিনিয়র এবং অধিনায়কের দায়িত্ব পালন করছেন দেপোর্তেস সাবিওয়ের রক্ষণভাগের খেলোয়াড় এলরয় স্মিথ।\nবেলিজ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে বেলিজ এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nএলরয় স্মিথ, মার্ক লেসলি, ডিয়ন ম্যাককুলে, হ্যারিসন রোচেস এবং ক্রিয়েসন লোপেসের মতো খেলোয়াড়গণ বেলিজের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৬ সালের এপ্রিল মাসে প্রকাশিত র‌্যাঙ্কিংয়ে বেলিজ তাদের ইতিহাসে সর্বোচ্চ অবস্থান (১১৪তম) অর্জন করে এবং ২০০৭ সালের নভেম্বর মাসে প্রকাশিত র‌্যাঙ্কিংয়ে তারা ২০১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে বেলিজের সর্বোচ্চ অবস্থান হচ্ছে ১৬৬তম (যা তারা ২০১৮ সালে অর্জন করেছিল) এবং সর্বনিম্ন অবস্থান হচ্ছে ১৮৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ বেলিজ জাতীয় ফুটবল দল  ওয়েব্যাক মেশিনে আর্কাইভকৃত ১৯ জুলাই ২০১৮ তারিখে (ইংরেজি)\nকনকাকাফ-এ বেলিজ জাতীয় ফুটবল দল  ওয়েব্যাক মেশিনে আর্কাইভকৃত ২৩ অক্টোবর ২০২০ তারিখে (ইংরেজি)"}