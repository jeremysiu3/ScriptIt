{"pageid": 107967, "title": "বিশ্ব কবিতা দিবস", "url": "https://bn.wikipedia.org/wiki?curid=107967", "content": "১৯৯৯ সালে ইউনেস্কো ২১ মার্চ তারিখটিকে বিশ্ব কবিতা দিবস হিসেবে ঘোষণা করে। এই দিবস পালনের উদ্দেশ্য হল বিশ্বব্যাপী কবিতা পাঠ, রচনা, প্রকাশনা ও শিক্ষাকে উৎসাহিত করা। ইউনেস্কোর অধিবেশনে এই দিবস ঘোষণা করার সময় বলা হয়েছিল, \"এই দিবস বিভিন্ন জাতীয়, আঞ্চলিক ও আন্তর্জাতিক কবিতা আন্দোলনগুলিকে নতুন করে স্বীকৃতি ও গতি দান করবে।\"কবিতা মানুষের জীবন এবং তার পরিবেশের সাথে  একাত্ম ভাবে জড়িত। কবিতা পাঠ এবং কবিতা দিবস উদযাপনের মধ্য দিয়েই কবিতার মহত্ব প্রকাশিত হয়।\nপূর্বে অক্টোবর মাসে বিশ্ব কবিতা দিবস পালন করা হত। প্রথম দিকে কখনও কখনও ৫ অক্টোবর এই উৎসব পালিত হলেও বিংশ শতাব্দীর শেষভাগে রোমান মহাকাব্য রচয়িতা ও সম্রাট অগস্টাসের রাজকবি ভার্জিলের জন্মদিন স্মরণে ১৫ অক্টোবর এই দিবস পালনের প্রথা শুরু হয়। অনেক দেশে আজ, এবং অক্টোবর মাসের কোনো দিন জাতীয় বা আন্তর্জাতিক কবিতা দিবস পালন করা হয়। এই দিবসের বিকল্প হিসেবে অক্টোবর অথবা নভেম্বর মাসের কোনো দিন কবিতা দিবস পালনেরও প্রথা বিদ্যমান।\n\n\n== কবিতা বিষয়ে মনীষীগণের উক্তি ==\nকবিত্ব হল নিজের প্রাণের মধ্যে পরের প্রাণের মধ্যে ও প্রকৃতির মধ্যে প্রবেশ করার ক্ষমতা, কবি নিজের কল্পনা দিয়ে শব্দের ওপর শব্দ সাজিয়ে এক অপরূপ মায়ার জগৎ তুলে ধরেন।- রবীন্দ্রনাথ ঠাকুর\nকবিতার বিশেষত্ব হচ্ছে তার গতিশীলতা। সে শেষ হয়েও শেষ হয় না।-রবীন্দ্রনাথ ঠাকুর\nকবিতা হল শক্তিপ্রদ আবেগের স্বতঃস্ফূর্ত প্রবাহ।- ওয়ার্ডসওয়ার্থ\nকবিতার এমন চিত্রকার্য যা দেখার চেয়ে বেশি অনুভূত হয়।-লিওনার্দো দ্য ভিঞ্চি\nসব শিল্পকলার ভগিনী এবং সব ভাবধারার জন্মদাত্রীই হল কবিতা।-উইলিয়াম কনজারভ\nজনগণকে জাগিয়ে তোলার অস্ত্রই হলো কবিতা।- কাজী নজরুল ইসলাম\nকবিতা পাখির মতো, এটি সকল সীমান্ত উপেক্ষা করে।-ইয়েকজনি ইয়েভুশেঙ্কো\nএই বিশ্বের যা কিছু সুন্দর যা মহৎ তাকেই চিরঞ্জীব করে কবিতা।- শেলি\nকবিতা হচ্ছে সাহিত্যের রানী।-টমাস স্পাট\nএই বিশ্বের কবিতা কখনো মরে যায় না।- জন কিটস\n\n\n== আরও দেখুন ==\nবিশ্ব দিবস তালিকা\nকবিতা\n\n\n== তথ্যসূত্র ==\n\n\n== বহিঃসংযোগ ==\nUNESCO World Poetry Directory"}