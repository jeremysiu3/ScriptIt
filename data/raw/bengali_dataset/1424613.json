{"pageid": 1424613, "title": "কমল সিধু", "url": "https://bn.wikipedia.org/wiki?curid=1424613", "content": "কমল সিধু (জন্ম ২৪শে ফেব্রুয়ারি, ১৯৬৮) একজন কানাডীয় মডেল, ভিজে, সংবাদ উপস্থাপক এবং অভিনেত্রী। তিনি ১৯৯১ সালে মিস ইণ্ডিয়া-কানাডা খেতাব জিতেছিলেন। উপস্থাপক এবং শো হোস্ট হিসাবে তাঁর একটি সফল কর্মজীবন রয়েছে।\n\n\n== প্রাথমিক জীবন ==\nকমল সিধু ফিলিপাইনে বসবাসকারী এক ভারতীয় শিখ পরিবারে জন্মগ্রহণ করেন। সেখানে তিনি ছয় বছর বয়স পর্যন্ত ছিলেন। পরে তাঁরা কানাডায় চলে যান। সেখানেই তিনি বড় হন এবং শিক্ষালাভ করেন। তাঁর প্রাক-মেডিকেলে (মার্কিন যুক্তরাষ্ট্রের স্নাতক ছাত্ররা মেডিকেল ছাত্র হওয়ার আগে অনুসরণ করে) বিশ্ববিদ্যালয়ের ডিগ্রি আছে। তিনি তাগালগ, ইংরেজি, পাঞ্জাবি এবং ফরাসি ভাষায় সাবলীল।\n\n\n== কর্মজীবন ==\nটিভি শো এবং মডেলিং শিল্পে আসার আগে, কমল সিধু একজন ক্রীড়াবিদ ছিলেন। তিনি আটলান্টায় অলিম্পিক গেমসে প্রতিদ্বন্দ্বিতা করার জন্য প্রশিক্ষণ নিয়েছিলেন ও হেপ্টাথলনে কানাডার প্রতিনিধিত্ব করেছিলেন। একটি দুর্ভাগ্যজনক আঘাত হঠাৎ করে তাঁর স্বপ্নকে শেষ করে দেয় এবং তাঁকে অন্য কর্মজীবন অনুসরণ করতে বাধ্য করে। তাঁকে একজন সম্পর্কিত ভাই পরামর্শ দিয়েছিলেন মডেলিং জগতে আসতে, এবং তার ফলস্বরূপ তিনি ১৯৯১ সালে মিস ইণ্ডিয়া-কানাডা প্রতিযোগিতায় প্রবেশ করেন। সেখানে তিনি প্রথম রানার আপ (ক্রম তালিকায় দ্বিতীয়) হয়েছিলেন।\nভারতে, তিনি চ্যানেল ভি এবং পরে এমটিভি এশিয়ার মাধ্যমে তাঁর কর্মজীবন শুরু করেন। তিনি একই দেশে চ্যানেল এএক্সএন-এর সাথেও কাজ করেছেন। প্রথম কয়েকজন 'ভারতীয়' ভিজে-দের মধ্যে সিধু ছিলেন একজন। তাঁর কানাডিয়ান উচ্চারণ কিশোর জনগোষ্ঠীর কাছে ব্যাপক জনপ্রিয় হয়েছিল, অনেকে তাঁর পোশাক, চুল এবং কথা বলার ধরন অনুকরণ করত। তিনি জুম টিভিতে যৌন জীবন নিয়ে একটি প্রাপ্তবয়স্ক অনুষ্ঠানের উপস্থাপন করেন এবং ন্যাশনাল জিওগ্রাফিক চ্যানেলে আর্থপালস নামে একটি পরিবেশগত সিরিজ উপস্থাপন করেন। ২০১৬ সালের আগস্টে, স্টার স্পোর্টস চ্যানেলের স্টার টিভি নেটওয়ার্কে, তিনি রিও গেমসের ভাষ্য উপস্থাপন করেন। সেই বছর সেখানে এটি অনুষ্ঠিত হয়েছিল।\n\n\n== ব্যক্তিগত জীবন ==\nকমল সিধু ১৯৯০ এর দশকে পূর্ববর্তী এমটিভি এবং চ্যানেল ভি ভিজে ড্যানি ম্যাকগিলের সাথে সম্পর্কের মধ্যে ছিলেন। তিনি বিএআর কোম্পানির মালিক নিকো ঘোগাওয়ালাকে বিয়ে করেছেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nকমল সিধু - ফ্যাশন মডেল ডিরেক্টরি\nইন্টারনেট মুভি ডেটাবেজে কমল সিধু (ইংরেজি)"}