{"pageid": 1112688, "title": "লি দং-জুন", "url": "https://bn.wikipedia.org/wiki?curid=1112688", "content": "লি দং-জুন (কোরীয়: 이동준, ইংরেজি: Lee Dong-jun; জন্ম: ১ ফেব্রুয়ারি ১৯৯৭) হলেন একজন দক্ষিণ কোরীয় পেশাদার ফুটবল খেলোয়াড়। তিনি বর্তমানে দক্ষিণ কোরিয়ার পেশাদার ফুটবল লিগের শীর্ষ স্তর কে লিগ ১-এর ক্লাব উলসান হুন্দাই এবং দক্ষিণ কোরিয়া অনূর্ধ্ব-২৩ দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, দং-জুন দক্ষিণ কোরিয়া অনূর্ধ্ব-২০ দলের হয়ে দক্ষিণ কোরিয়ার বয়সভিত্তিক পর্যায়ে অভিষেক করেছিলেন। তিনি ২০২১ সালে দক্ষিণ কোরিয়ার হয়ে আন্তর্জাতিক পর্যায়ে অভিষেক করেছেন; দক্ষিণ কোরিয়ার জার্সি গায়ে তিনি এপর্যন্ত ১ ম্যাচে অংশগ্রহণ করেছেন। ব্যক্তিগতভাবে, দং-জুন বেশ কিছু পুরস্কার জয়লাভ করেছেন, যার মধ্যে ২০১৯ সালে কে লিগের সবচেয়ে মূল্যবান খেলোয়াড়ের পুরস্কার জয় অন্যতম।\n\n\n== প্রারম্ভিক জীবন ==\nলি দং-জুন ১৯৯৭ সালের ১লা ফেব্রুয়ারি তারিখে দক্ষিণ কোরিয়ার বুসানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদং-জুন জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত দক্ষিণ কোরিয়া অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে লি দং-জুন  (ইংরেজি)  \nসকারবেসে লি দং-জুন (ইংরেজি) \nট্রান্সফারমার্কেটে লি দং-জুন (ইংরেজি) \nওয়ার্ল্ডফুটবল.নেটে লি দং-জুন (ইংরেজি) \nইএসপিএন এফসিতে লি দং-জুন (ইংরেজি) \nন্যাশনাল-ফুটবল-টিমস.কমে লি দং-জুন (ইংরেজি)"}