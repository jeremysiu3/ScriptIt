{"pageid": 1347364, "title": "তনুশ্রী শংকর", "url": "https://bn.wikipedia.org/wiki?curid=1347364", "content": "তনুশ্রী শঙ্কর (জন্ম: ১৬ মার্চ ১৯৫৬) হলেন একজন ভারতীয় নৃত্যশিল্পী এবং নৃত্য পরিচালক। তিনি ভারতের কলকাতায় থাকেন। তিনি ১৯৭০ এবং ১৯৮০ এর দশকে আনন্দ শঙ্কর সেন্টার ফর পারফর্মিং আর্টসের একজন নেতৃস্থানীয় নৃত্যশিল্পী ছিলেন। তিনি একজন অভিনেত্রীও এবং আগুন (১৯৮৮), দ্য নেমসেক (২০০৬), একটি তারার খোঁজে: বিয়ন্ড দ্য স্টারস (২০১০) ইত্যাদি ছবিতে অভিনয়ের জন্য পরিচিত। তনুশ্রী সৃজনশীল এবং পরীক্ষামূলক নৃত্যের প্রতি তাঁর অবদানের জন্য ২০১১ সালের সংগীত নাটক অকাদেমি পুরস্কার এর প্রাপক।\n\n\n== শৈলী ==\nতনুশ্রী শঙ্করের নৃত্য পরিচালনা শাস্ত্রীয় নৃত্যের সংমিশ্রণ নয়, কিন্তু অসামান্য এবং মৌলিক। এই ধারাটি উদয় শঙ্করের \"নতুন নৃত্যের\" ওপর ভিত্তি করে তৈরি। তনুশ্রী শঙ্কর এখন তনুশ্রী শঙ্কর ডান্স কোম্পানি নামে একটি নৃত্য বিদ্যালয় চালান এবং নিজে নৃত্য প্রশিক্ষণ দেন। তিনি আধুনিক পশ্চিমী ব্যালে অভিব্যক্তির সাথে ঐতিহ্যবাহী ভারতীয় নৃত্যের মিশ্রণ করে তাঁর নিজস্ব আধুনিক নৃত্যশৈলীটি গড়ে তুলেছেন। তিনি ভারতের লোকজ এবং আঞ্চলিক নৃত্যের ধরনের পাশাপাশি নিজের বংশের দ্বারাও অনুপ্রাণিত হয়েছেন। তিনি \" থাং-তা \" (মণিপুরী তলোয়ার নৃত্য) এর মতো সমৃদ্ধ স্থানীয় ভারতীয় ঐতিহ্যকে ব্যাপকভাবে অনুসরণ করেন।\n\n\n== কৃতিত্ব ==\nতিনি ব্রিটিশ হাই কমিশন কর্তৃক আয়োজিত কলকাতা কার্নিভালের প্রধান  নৃত্য পরিচালক ছিলেন, এই অনুষ্ঠানটি ২০০২ সালে ভারতে প্রথমবারের মতো অনুষ্ঠিত হয়েছিল। ২০০৮ সালে, প্যারিসে, তিনি বিখ্যাত ভারতীয় চলচ্চিত্র নির্মাতা সঞ্জয় লীলা বানসালি পরিচালিত \"পদ্মাবতী\" নামে একটি ইন্দো-ফরাসি ব্যালের নৃত্য পরিচালনা করেছিলেন, আন্তর্জাতিক শিল্পীদের নিয়ে। তিনি নিজের নাচের দল নিয়ে সারা বিশ্বে ব্যাপকভাবে ভ্রমণ করেন। তাঁর শেষ উল্লেখযোগ্য প্রযোজনাগুলির মধ্যে রয়েছে উত্তরণ (আত্মার উত্থান) এবং চিরন্তন (দ্য ইটারনাল) যা রবীন্দ্রনাথ ঠাকুরের সঙ্গীতের উপর ভিত্তি করে তৈরি।\n\n\n== পরিবার ==\nতনুশ্রী শঙ্করের জন্ম কলকাতায়, তাঁর বাবা ছিলেন ভারতীয় সেনাবাহিনীতে ডাক্তার। তার স্বামী, প্রয়াত আনন্দশঙ্কর, ছিলেন একজন সঙ্গীত রচয়িতা, যিনি সঙ্গীত ধারা নিয়ে পরীক্ষা-নিরীক্ষা করেছিলেন। তাঁদের একটি মেয়ে শ্রীনন্দা শঙ্কর রয়েছেন। তনুশ্রী শঙ্কর নৃত্যশিল্পী পণ্ডিত উদয় শঙ্কর এবং অমলা শঙ্করের পুত্রবধূ। সেতারবাদক রবি শঙ্কর তাঁর খুড়শ্বশুর ছিলেন।\n\n\n== পুরস্কার ==\nসঙ্গীত নাটক আকাদেমি পুরস্কার, ২০১১ \n\n\n== তথ্যসূত্র ==\n\n\n== বহিঃসংযোগ ==\nতনুশ্রী শঙ্কর ডান্স কোম্পানি\nসারাহ কাউফম্যান, আধুনিকতার মধ্যে একটি ভারতীয় মরূদ্যান, ওয়াশিংটন পোস্ট, প্রকাশিত শনিবার, ২২শে সেপ্টেম্বর ২০০৭, p C05 অ্যাক্সেস ২৩শে সেপ্টেম্বর ২০০৭"}