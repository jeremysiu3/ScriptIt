{"pageid": 1461769, "title": "আব্দুলকেরিম বারদাকজি", "url": "https://bn.wikipedia.org/wiki?curid=1461769", "content": "আব্দুলকেরিম বারদাকজি (তুর্কি: Abdülkerim Bardakcı; জন্ম: ৭ সেপ্টেম্বর ১৯৯৪) হলেন একজন তুর্কি পেশাদার ফুটবল খেলোয়াড়। তিনি বর্তমানে তুর্কি ক্লাব গালাতাসারায় এবং তুরস্ক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১২ সালে, বারদাকজি তুরস্ক অনূর্ধ্ব-১৮ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় চার বছর যাবত তুরস্কের বয়সভিত্তিক দলের হয়ে খেলার পর, তিনি ২০২৩ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৭ ম্যাচে ১টি গোল করেছেন।\n\n\n== প্রারম্ভিক জীবন ==\nআব্দুলকেরিম বারদাকজি ১৯৯৪ সালের ৭ই সেপ্টেম্বর তারিখে তুরস্কের মেরামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবারদাকজি তুরস্ক অনূর্ধ্ব-১৮, তুরস্ক অনূর্ধ্ব-১৯, তুরস্ক অনূর্ধ্ব-২০ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১২ সালের ৫ই জানুয়ারি তারিখে তিনি তুরস্ক অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ৪ বছরে ২৯ ম্যাচে অংশগ্রহণ করে ২টি গোল করেছেন।\n২০২৩ সালের ১৬ই জুন তারিখে, ২৮ বছর, ৯ মাস ও ৯ দিন বয়সে, বাম পায়ে ফুটবল খেলায় পারদর্শী বারদাকজি লাতভিয়ার বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি তুরস্ক ৩–২ গোলের ব্যবধানে জয়লাভ করেছিল। তুরস্কের হয়ে অভিষেকের বছরে বারদাকজি সর্বমোট ৬ ম্যাচে ১টি গোল করেছেন। জাতীয় দলের হয়ে অভিষেক ম্যাচেই তুরস্কের জার্সি গায়ে প্রথম গোলটি করেছেন; উক্ত ম্যাচের ২২তম মিনিটে মেরিহ দেমিরালের অ্যাসিস্ট হতে তুরস্কের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১২ জুলাই ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআব্দুলকেরিম বারদাকজি – ফিফা প্রতিযোগিতার রেকর্ড (ইংরেজি) \nআব্দুলকেরিম বারদাকজি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আব্দুলকেরিম বারদাকজি  (ইংরেজি)  \nসকারবেসে \nবিডিফুটবলে \nইইউ-ফুটবলে \nট্রান্সফারমার্কেটে আব্দুলকেরিম বারদাকজি (ইংরেজি) \nওয়ার্ল্ডফুটবল.নেটে আব্দুলকেরিম বারদাকজি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আব্দুলকেরিম বারদাকজি (ইংরেজি)"}