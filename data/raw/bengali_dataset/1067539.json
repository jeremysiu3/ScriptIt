{"pageid": 1067539, "title": "শিশু কল্যাণ ট্রাস্ট", "url": "https://bn.wikipedia.org/wiki?curid=1067539", "content": "শিশু কল্যাণ ট্রাস্ট প্রাথমিক ও গণশিক্ষা মন্ত্রণালয়ের  অধীনস্থ বাংলাদেশ সরকারের একটি কল্যাণ ট্রাস্ট। এর সদরদপ্তর ঢাকায় অবস্থিত। সুরাইয়া খান এই ট্রাস্টের দায়িত্বপ্রাপ্ত উপসচিব।\n\n\n== ইতিহাস ==\n১৯৮৯ সালের ২ জুলাই পথকলি ট্রাস্ট নামে ট্রাস্টটি গঠন করা হয়। ১৯৯২ সালে এর নাম পরিবর্তন করে \"শিশু কল্যাণ ট্রাস্ট\" রাখা হয়। ট্রাস্টটির অধীনে বাংলাদেশে ২০৫ টি শিশু কল্যাণ প্রাথমিক বিদ্যালয় ও ৯ টি কারিগরি প্রশিক্ষণ কেন্দ্র রয়েছে। এসব বিদ্যালয়ে প্রায় ৩২,০০০ শিক্ষার্থী, ৯২০ জন শিক্ষক এবং ২১৮ জন কর্মচারী কর্মরত রয়েছেন।\n\n\n== ট্রাস্টি বোর্ড ==\nশিশু কল্যাণ ট্রাস্টের প্রবিধানমালা ২০১০ অনুযায়ী ৮ সদস্যের ট্রাস্টি বোর্ড গঠন করা হয়। প্রাথমিক ও গণশিক্ষা মন্ত্রণালয়ের মন্ত্রী বোডের চেয়ারপার্সন, প্রতিমন্ত্রী ভাইস চেয়ারপার্সন, মন্ত্রণালয়ের সচিব, প্রাথমিক শিক্ষা অধিদপ্তরের মহাপরিচালক এবং সরকার মনোনীত আরও চারজন ট্রাস্টি বোর্ডে কাজ করেন।\n\n\n== একনজরে ==\n\nট্রাস্ট প্রতিষ্ঠা: ২ জুলাই, ১৯৮৯\nট্রাস্টি বোর্ডের সদস্য: ৮ জন\nট্রাস্টের জনবল: ১৮ জন\nঅন্তর্ভুক্ত বিদ্যালয়ের সংখ্যা: ২০৫ টি\nঅন্তর্ভুক্ত কারিগরি প্রশিক্ষণ কেন্দ্র: ৯ টি\nশিক্ষকের সংখ্যা: ৯৮০ জন\n\n\n== তথ্যসূত্র =="}