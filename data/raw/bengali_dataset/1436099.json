{"pageid": 1436099, "title": "আল-বাজদাভী", "url": "https://bn.wikipedia.org/wiki?curid=1436099", "content": "আবু আল-হাসান আলী ইবনে মুহাম্মদ আল-বাজদাভী (আরবি: أبو الحسن علي بن محمد البَزدَوي) (আনু. ১০১০-১০৮৯ খ্রিষ্টাব্দ), যিনি ফখর আল-ইসলাম (ইসলামের গর্ব) এর সম্মানসূচক উপাধিতে পরিচিত ছিলেন, তিনি উসুলে ফিকহ এর একজন শীর্ষস্থানীয় হানাফী পণ্ডিত ছিলেন। তিনি কানজ আল-উসুল ইলা মা'রেফাত আল-উসুল (আরবি: کنز الوصول إلی معرفة الأصول, অনুবাদ 'আইনী জ্ঞানে প্রাপ্তির ধন') এর লেখক, যিনি উসুল আল-বাজদাভী নামে পরিচিত, যা হানাফি উসুলে ফিকহের একটি মৌলিক রচনা।\n'আবদুল কাদির ইবনে আবি আল-ওয়াফা' আল-কুরাশী (মৃত্যু ৭৭৫/১৩৭৩) তার হানাফি জীবনী অভিধান ও আল-জাওয়াহির আল-মুদিয়া ফি তাবাকাত আল-হানাফিয়ায় (আরবি: الجواهر المضية في طبقات الحنفية) আল-বাজদাভীর প্রশংসা করেছেন।\n\n\n== কাজসমূহ ==\nতাঁর সবচেয়ে বিখ্যাত বই হলো কানজ আল-উসুল ইলা মা'রেফাত আল-উসুল (আরবি: کنز الوصول إلی معرفة الأصول), যা উসুল আল-বাজদাভী নামে পরিচিত, যা হানাফী উসুলে ফিকহ এর একটি মূল গ্রন্থ এবং বহু শতাব্দী ধরে এটি একটি আদর্শ শিক্ষণীয় পাঠ্য ছিলো।\nএই কাজে, তিনি সঠিক সিদ্ধান্ত নেওয়ার জন্য বিভিন্ন উৎস এবং পদ্ধতি নির্ধারণের নিয়ম এবং পাঠ্যগুলির সাথে কাজ করার নিয়ম এবং বক্তৃতা ইত্যাদির মতো বিষয়গুলির উপর আলোকপাত করেন। একাডেমি অফ সায়েন্স অফ উজবেকিস্তান এর কাছে এই কাজের অনেকগুলো অনুলিপি রয়েছে।\nবইটি অসংখ্য ভাষায় তৈরি করেছে, যার মধ্যে সর্বাধিক জনপ্রিয় হলো আবদুল আজিজ আল-বুখারী (মৃত্যু ৭৩০/১৩২৯) রচিত কাশফ আল-আসরার (আরবি: کشف الأسرار، شرح أصول البزدوي)।\nতাঁর অন্যান্য রচনার মধ্যে রয়েছে:\n\nশারহ আল-জামি আল-কাবীর এবং শারহ আল-জামি' আল-সাগীর (মুহাম্মদ ইবনে হাসান শাইবানী রচিত, যা আল-জামি আল-কাবীর এবং আল-জামি আল-সাগীরের ভাষ্য)।\nশরহ আল-জামি আল-সহীহ (সহীহ আল-বুখারীর ভাষ্য)।\nআল-মাবসুত ফি ফুরু আল-ফিকহ (ফিকহের শাখাসমূহের উপর একটি বিস্তৃত গ্রন্থ)।\nকিতাব আল-মুয়াসার ফি আল-কালাম (দ্বান্দ্বিক ধর্মতত্ত্বের প্রাথমিক হাতের বই), যার একটি পাণ্ডুলিপি এখনও টিকে আছে।\nতিনি তাফসীর (কুরআনের ব্যাখ্যা) সম্পর্কেও লিখতেন।\n\n\n== শিক্ষকবৃন্দ ==\nতিনি আল-বাজদাভী শামস আল-আইম্মা আব্দুল আজিজ আল-হালওয়ানির (মৃত্যু ৪৫৬/১০৬৪) অধীনে পড়াশোনা করেছিলেন, যিনি আবু বাকার আল সারাখসির শিক্ষকও ছিলেন।\n\n\n== শিক্ষার্থীরা ==\nআবুল ইউসর আল বাজদাবি (তাঁর ছোট ভাই)\nআবু হাফস ওমর আন-নাসাফি\n\n\n== আরও দেখুন ==\nহানাফীদের তালিকা\nআশআরিদের তালিকা\n\n\n== তথ্যসূত্র =="}