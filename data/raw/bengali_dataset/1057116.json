{"pageid": 1057116, "title": "শেখ আব্দুল হান্নান", "url": "https://bn.wikipedia.org/wiki?curid=1057116", "content": "শেখ আব্দুল হান্নান (জন্ম: ১ আগস্ট ১৯৬৩) বাংলাদেশ বিমান বাহিনীর একজন অবসরপ্রাপ্ত এয়ার চিফ মার্শাল যিনি ১৬তম বিমান বাহিনী প্রধান হিসেবে দায়িত্ব পালন করেন। তিনি বাংলাদেশ বিমান বাহিনীর প্রধান হিসেবে নিয়োগপত্র লাভ করেন, যা ১২ জুন ২০২১ থেকে কার্যকর হয়। এয়ার চিফ মার্শাল মাসিহুজ্জামান সেরনিয়াবাত অবসর গ্রহণের পর ২০২১ সালের ১২ জুন তিনি বিমান বাহিনীর প্রধান হিসেবে দায়িত্বগ্রহণ করেন।\n\n\n== কর্মজীবন ==\nশেখ আব্দুল হান্নান ১৯৮৪ সালে বাংলাদেশ বিমান বাহিনীতে কমিশন পান।\n২০১৮ সালে বাংলাদেশ বিমান বাহিনীর প্রধান হিসেবে এয়ার চিফ মার্শাল মাসিহুজ্জামান সেরনিয়াবাত নিযুক্ত হন। তার ৩ বছরের মেয়াদ শেষে ২০২১ সালের ১২ জুন এয়ার মার্শাল শেখ আব্দুল হান্নানকে বিমান বাহিনীর প্রধান হিসাবে নিযুক্ত করা হয়।\n\n\n=== জাতিসংঘ মিশন ===\nজাতিসংঘ শান্তিরক্ষা কার্যক্রমের আওতায় তিনি ১৯৯৫ সালে বসনিয়া-হার্জেগোভিনায় মিলিটারি অবজারভার হিসেবে, ২০০৩-২০০৪ সালে কঙ্গো প্রজাতন্ত্রে ব্যানএয়ার কন্টিনজেন্টে এবং ২০০৬-২০০৭ সালে একই দেশে বিমান বাহিনী কন্টিনজেন্টের কমান্ডার হিসেবে অত্যন্ত দক্ষতার সাথে দায়িত্ব পালন করেন। পেশাগত জীবনে কর্মদক্ষতা ও বিভিন্ন ক্ষেত্রে অবদানের স্বীকৃতিস্বরূপ তাঁকে ‘বিমান উৎকর্ষ পদক’-এ ভূষিত করা হয়।\n\n\n== ব্যক্তিগত জীবন ==\nবাংলাদেশ বিমান বাহিনী মহিলা কল্যাণ সমিতির সাবেক সভানেত্রী ও বিমান বাহিনী লেডিস ক্লাবের সাবেক প্রধান পৃষ্ঠপোষক তাহমিদা হান্নান তাঁর সহধর্মিণী। শেখ লাবিব হান্নান এই দম্পতির একমাত্র সন্তান।\n\n\n== তথ্যসূত্র =="}