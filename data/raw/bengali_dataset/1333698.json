{"pageid": 1333698, "title": "জৈনাবাদী মহল", "url": "https://bn.wikipedia.org/wiki?curid=1333698", "content": "জৈনাবাদী মহল হীরাবাই বেগম সাহিবা(ফার্সিঃ زين آبادی محل; জন্ম্নামঃ হীরা বাই; মৃত্যু ১৬৫৪ খ্রি.)) ছিলেন মুঘল সম্রাট আওরঙ্গজেব -এর একজন উপপত্নী।\n\n\n== জীবনী ==\nআওরঙ্গজেবের যৌবনের প্রিয়তমা হিসাবে বর্ণিত, জৈনাবাদী মহল ছিলেন একজন কাশ্মীরি হিন্দু, যাকে তার বাবা-মা ত্যাগ করেছিলেন এবং ক্রিতদাস বেচাকেনার বাজারে বিক্রি করেছিলেন। তিনি ছিলেন মীর খলিলের একজন দাসী, এবং এক গায়িকা ও নর্তকী। মীর খলিল ছিলেন আসফ খানের জামাতা, এবং তিনি মুফতাখার খান, খান-ই-জামান ইত্যাদি উপাধি পান। শাহজাহানের শাসনকালের ২৩ তম বছরে, ১৬৪৯-৫০ সালে তাকে তোপ বাহিনীর প্রধান হিসাবে দাক্ষিণাত্যে পাঠানো হয়েছিল। ১৬৫৩ সালে তিনি ধারুর সেনানায়ক নিয়োজিত হন। আওরঙ্গজেবের শাসনকালে তিনি খান্দেসের সুবাদার পদে নিযুক্ত হন।\n১৬৫২  বা ১৬৫৩ সালে, তিনি যখন দাক্ষিণাত্যের রাজপ্রতিনিধি হিসাবে বহাল ছিলেন তখন শাহজাদা আলমগীর তার হারেমের মহিলাদের সাথে জৈনাবাদের বাগানে ভ্রমণে গেছিলেন। সেখানেই তিনি জৈনাবাদী মহলকে প্রথম দেখেছিলেন। তিনি খান-ই-জামানের স্ত্রীর অন্যান্য ক্রীতদাসীদের সাথে সেখানে এসেছিলেন। তার সঙ্গীত দক্ষতা এবং মনোমুগ্ধকর সৌন্দর্য আওরঙ্গজেবকে বিমোহিত করেছিল। তিনি মীর খলিলের কাছে জৈনাবাদী মহলকে পাওয়ার ইচ্ছা প্রকাশ করেন। মীর খলিল তখন আওরঙ্গজেবের একজন দাসী ছত্তর বাই-এর মধ্যে বিনিময়ের জৈনাবাদী মহলকে দিতে রাজি হন।.\nসম্রাট আকবরের শাসনকাল থেকে এই আদেশ দেওয়া হয়েছিল যে রাজকীয় হারেমের মহিলাদের নাম জনসমক্ষে উল্লেখ করা উচিত নয়, তাদের কিছু উপাধি দ্বারা মনোনীত করা উচিত যা তাদের জন্মস্থান বা শহরের নামের সংগে সাদৃশ্যপূর্ণ। সেই নিয়ম অনুযায়ী নতুন ক্রীতদাসীর নাম জৈনাবাদী মহল রাখা হয়।\nএকদিন জৈনাবাদী আওরঙ্গজেবের প্রেম পরীক্ষা করার জন্য তাকে এক পিয়ালা মদ পান করার প্রস্তাব দিয়ে তাকে কটূক্তি করেন। এই প্রেম-সম্পর্ক গভীর হতে থাকে এবং তৎকালীন মুঘল সম্রাট শাহজাহানের কাছেও সেই খবর আসে। তার বড় ভাই দারা শিকোহ আওরঙ্গজেবকে অপবাদ দেওয়ার জন্য এই ঘটনাটি তাদের বাবাকে জানিয়েছিলেন।\nজৈনাবাদী সম্ভবত ১৬৫৩ সালের নভেম্বর মাসে আওরঙ্গজেবের সাথে দৌলতাবাদে যান ও সেখানে এক মাস দীর্ঘ ভ্রমণ করেন, এবং সেখানেই ১৬৫৪ সালের দিকে তিনি শেষ নিঃস্বাস ত্যাগ করেন। তাকে ঔরঙ্গাবাদে কবরস্থ করা হয়।\n\n\n== তথ্যসূত্র =="}