{"pageid": 1068688, "title": "ওয়ার্ল্ড ইসলামিক মিশন", "url": "https://bn.wikipedia.org/wiki?curid=1068688", "content": "ওয়ার্ল্ড ইসলামিক মিশন (WIM) হল সুফিপন্থী বেরলভী সুন্নি মুসলমানদের একটি আন্তর্জাতিক মুসলিম সংগঠন। এটি যুক্তরাজ্যে প্রতিষ্ঠিত হয়েছিল এবং ১৯৭২ সালে মক্কায় শাহ আহমদ নূরানী সিদ্দিকী, পীর সৈয়দ মারুফ হোসাইন শাহ আরিফ কাদেরী নওশাহী ও আরশাদুল কাদেরী উদ্বোধন করেন। ওয়ার্ল্ড ইসলামিক মিশন পুরো ইউরোপ, আমেরিকা যুক্তরাষ্ট্র, উত্তর আমেরিকা, আফ্রিকা এবং এশিয়া জুড়ে মুসলমানদের সেবা করার জন্য বৃদ্ধি পেয়েছে। ওয়ার্ল্ড ইসলামিক মিশনের সদর দফতর যুক্তরাজ্যের ম্যানচেস্টারে রয়েছে।\n\n\n== মিশন ==\nএর উদ্দেশ্য হযরত মুহাম্মদ (দ.) এর হাদীস ও সুন্নাহর আলোকে ইসলামের আসল শিক্ষা প্রচার করা। এই ক্ষেত্রে এটি বিশ্বের কমপক্ষে ২৪টি দেশে সক্রিয়। এর লক্ষ্য ইসলামী জ্ঞান প্রচার, সামাজিক বিকাশ, ইসলামের বাণী ছড়িয়ে দেওয়া, এবং নবী হযরত মুহাম্মদ (দ.)'র প্রতি আন্তরিক ভালবাসা এবং শ্রদ্ধা জাগ্রত করা। \n\n\n== নেতৃবৃন্দ ==\nএই আন্দোলনের নেতৃত্বে আছেন একজন সুন্নি মুসলিম পণ্ডিত কামারুজ্জামান আজমী, যাকে ২০১১ সালে জর্জিটাউন বিশ্ববিদ্যালয় \"বিশ্বের ৫০০ সর্বাধিক প্রভাবশালী মুসলমান\" এর একজন হিসাবে উল্লেখ করেছিল।\nশহীদ রেজা ওবিই, একজন ইসলামী পণ্ডিত মিশনের আরেক নেতা। তিনি ১৯৫০ সালের ১৩ ডিসেম্বর ভারতের ফাতাহপুরে জন্মগ্রহণ করেছিলেন। ইসলামিক সেন্টার লিসেস্টার পরিচালনা কাউন্সিলের আমন্ত্রণে তিনি ১৯৭৮ সালের ফেব্রুয়ারিতে যুক্তরাজ্যে আসেন এবং প্রধান ইমামের দায়িত্ব পালন করার জন্য কেন্দ্রে যোগদান করেন। তিনি ১৯৮৪ সালে লন্ডনে চলে আসেন। তিনি মুসলিম আইন (শরিয়াহ) কাউন্সিল ইউকে-এর নির্বাহী সচিব এবং রেজিস্ট্রারও হয়েছেন।\n\n\n== তথ্যসূত্র =="}