{"pageid": 1504004, "title": "চিটাগাং সিনিয়রস' ক্লাব লিমিটেড", "url": "https://bn.wikipedia.org/wiki?curid=1504004", "content": "চিটাগং সিনিয়রস' ক্লাব লিমিটেড (সাবেক চিটাগং ইনস্টিটিউট লিমিটেড) হলো চট্টগ্রামে অবস্থিত সামাজিক সংগঠন। এটি ১৯২৭ সালে স্থাপন করা হয়। সংগঠনটির সদরদপ্তর চট্টগ্রামের জামালখান সড়কে অবস্থিত।\n\n\n== ইতিহাস ==\n১৯২৭ সালে চট্টগ্রামের তৎকালীন বিভাগীয় কমিশনার কে সি দে (কিরণ চন্দ্র দে) চিটাগং ইনস্টিটিউট লিমিটেড নামে এই সংগঠনটি প্রতিষ্ঠা করেন। তিনি ছিলেন ভারতে ব্রিটিশ সরকারের একজন উচ্চপদস্থ কর্মকর্তা। ইতোপূর্বে তিনি তৎকালীন চট্টগ্রাম ক্লাব লিমিটেডে সদস্যপদের জন্য আবেদন করেন। ঐ সময়ে এই সংগঠনটিতে কেবল ব্রিটিশ কিংবা শ্বেত মানুষদেরই সদস্যপদ দেয়া হতো। ক্লাব ব্যবস্থাপকদের চরম বর্ণবিদ্বেষ থাকায় ভারতীয় বা বাঙালিরা এই সংগঠনের সদস্যপদ পেতো না। ফলস্বরূপ ব্রিটিশ সরকারের একজন গুরুত্বপূর্ণ ও উচ্চপদস্থ কর্মকর্তা হয়েও কেবল বাঙালি হওয়ায় তার সদস্যদের আবেদন বাতিল করা হয়। যেখানে অনেক ব্রিটিশ কর্মচারীরাও এই সংগঠনের সদস্যপদ পেতো। এহেন অপমানজনক ও বর্ণবিদ্বেষী আচরনের কারণে কেসি দে অন্নদাচরণ খাস্তগীর, রায় বাহাদুর বি. বি. চৌধুরী, ব্যারিস্টার জে. কে. ঘোষাল, ব্যারিস্টার খাস্তগীর ও চট্টগ্রাম কলেজের তৎকালীন অধ্যক্ষ এ. কে. চন্দের সাথে আলোচনা করে একটি ক্লাব স্থাপনের সিদ্ধান্ত নেওয়া হয়েছিল যেখানে সামাজিক ও বর্ণ বৈষম্য সম্পূর্ণভাবে অনুপস্থিত থাকবে ও একজন ব্যক্তিকে তার অন্তর্নিহিত মূল্যবোধ দ্বারা পরিমাপ করা হবে। ডা. অন্নদাচরণ খাস্তগীর জামালখান সড়কে ডা. খাস্তগীর গার্লস হাই স্কুল  সংলগ্ন প্রশস্ত জমিটি দান করেন যার উপর ১৯২৭ সালে সংগঠনটির ক্লাব হাউস নির্মিত হয়। ক্লাবের প্রতিষ্ঠাতা সভাপতি কেসি দে প্রস্তাবিত ক্লাবের জন্য সরকারের কাছ থেকে অবিলম্বে সমস্ত লজিস্টিক সহায়তা প্রদান করেন এবং ক্লাব গঠনের সিদ্ধান্তের প্রথম দিনে তিনি বার লাইসেন্স প্রদানের নির্দেশ দেন। এটি ছিল ব্রিটিশদের বর্ণবাদী নীতির প্রতিবাদে একটি প্রতিশোধমূলক পদক্ষেপ। নবগঠিত ক্লাবটি চিটাগং ইনস্টিটিউট লিমিটেড নামে সরকারের কাছে নিবন্ধিত হয়। ২০১০ সালে সংগঠনটির নাম পরিবর্তন করা হয়।\n\n\n== আরো দেখুন ==\nচট্টগ্রাম ক্লাব লিমিটেড\n\n\n== তথ্যসূত্র =="}