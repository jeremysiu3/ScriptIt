{"pageid": 13381, "title": "আয়তক্ষেত্র", "url": "https://bn.wikipedia.org/wiki?curid=13381", "content": "আয়তক্ষেত্র হচ্ছে এমন চতুর্ভুজ যার বিপরীত বাহুগুলো সমান ও সমান্তরাল এবং অভ্যন্তরের চারটি কোণের প্রত্যেকেই এক সমকোণ।\nএই সংজ্ঞা থেকে দেখা যায় আয়তের দুই জোড়া সমান্তরাল বাহু আছে, যার অর্থ আয়তক্ষেত্র একটি সামান্তরিক। বর্গক্ষেত্র একটি বিশেষ ধরনের আয়তক্ষেত্র যার চারটি বাহুর দৈর্ঘ্য সমান; এর অর্থ বর্গ একই সাথে আয়তক্ষেত্র ও রম্বস।\nদুটি বিপরীত সমান্তরাল জোড়া বাহুর মধ্যে যেটি বেশি লম্বা তার দৈর্ঘ্যকে আয়তক্ষেত্রের দৈর্ঘ্য এবং খাটো বাহুকে আয়তক্ষেত্রের প্রস্থ বলা হয়। আয়তক্ষেত্রের ক্ষেত্রফল হচ্ছে দৈর্ঘ্য ও প্রস্থের গুণফল। সংকেতে প্রকাশ করলে \n  \n    \n      \n        A\n        =\n        l\n        w\n      \n    \n    {\\displaystyle A=lw}\n  \n। উদাহরণস্বরুপ ৫ একক দৈর্ঘ্য ও ৪ একক প্রস্থের কোন আয়তক্ষেত্রের ক্ষেত্রফল ২০ বর্গ একক: \n  \n    \n      \n        5\n        ×\n        4\n        =\n        20\n      \n    \n    {\\displaystyle 5\\times 4=20}\n  \n।\n\n\n== বৈশিষ্ট্য ==\nপ্রতিটি কোণ ৯০°।\nবিপরীত বাহুগুলো দৈর্ঘ্যে পরস্পর সমান।\nবিপরীত বাহুগুলো সমান্তরাল।\nকর্ণদ্বয় দৈর্ঘ্যে সমান এবং তারা পরস্পরকে সমদ্বিখন্ডিত করে।\nপ্রত্যেকটি কোণের সমষ্টি ৩৬০°\n\n\n== সংশ্লিষ্ট বহুভুজ ==\nআয়তক্ষেত্র এক ধরনের বৃত্তস্থ চতুর্ভুজ।\nআয়তক্ষেত্রের যুগ্ম বহুভুজ হল রম্বস।\nদৈর্ঘ্য-প্রস্থ সমান হলে আয়ত বর্গে পরিণত হয়।\nআয়ত বিশেষ ধরনের সামান্তরিক, কারণ এর দু' জোড়া সমান্তরাল বাহু আছে। সামান্তরিক এবং ফলত আয়তক্ষেত্রও বিশেষ ধরনের ট্রাপিজিয়াম, যার অন্ততঃ এক জোড়া বাহু সমান্তরাল হয়।\n\n\n== তথ্যসূত্র ==\n\n\n== বহিঃসংযোগ ==\n\nAnimated course (Construction, Circumference, Area)\nএরিক ডব্লিউ. ওয়াইস্টাইন সম্পাদিত ম্যাথওয়ার্ল্ড থেকে \"Rectangle\"।\nDefinition and properties of a rectangle With interactive animation\nArea of a rectangle with interactive animation"}