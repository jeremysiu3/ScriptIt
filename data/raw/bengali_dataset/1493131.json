{"pageid": 1493131, "title": "এস এম মাসুদ হোসেন দোলন", "url": "https://bn.wikipedia.org/wiki?curid=1493131", "content": "এস এম মাসুদ হোসেন দোলন বাংলাদেশ সুপ্রিম কোর্টের হাইকোর্ট বিভাগের একজন বিচারক।\n\n\n== প্রারম্ভিক জীবন ==\nমাসুদ হোসেন ১৯৭৩ সালের ১ জানুয়ারি জন্মগ্রহণ করেন। তিনি ইউনিভার্সিটি অব উলভারহ্যাম্পটন থেকে আইন বিষয়ে স্নাতক ও নর্থামব্রিয়া বিশ্ববিদ্যালয় থেকে বার ভোকেশনাল কোর্স সম্পন্ন করেন। মাসুদ হোসেন পরবর্তীতে লিংকনস ইনে যোগ দেন।\n\n\n== কর্মজীবন ==\nমাসুদ হোসেন ২০০৩ সালের ৫ আগস্ট জেলা আদালত ও ২০০৪ সালের ১৭ এপ্রিল হাইকোর্ট বিভাগের আইনজীবী হিসেবে তালিকাভুক্ত হন।\n২০১১ সালের ফেব্রুয়ারি মাসে, তিনি বাংলাদেশ সুপ্রিম কোর্ট আইনজীবী সমিতির সহকারী সচিব নির্বাচিত হন।\n২০১৫ সালের ২১ ডিসেম্বর দোলন সুপ্রিম কোর্টের আপিল বিভাগের আইনজীবী হিসেবে তালিকাভুক্ত হন। ২০১৭ সালে তিনি এস এম মাসুদ হোসেন দোলন বনাম বাংলাদেশ সরকার মামলা দায়ের করেন, যার রায়ে বাংলাদেশের শিশুদের স্কুলব্যাগের ওজন তাদের দেহের ওজনের ১০% এর বেশি না রাখার নির্দেশনা দেওয়া হয়।\n২০২২ সালের ৩১ জুলাই রাষ্ট্রপতি আবদুল হামিদ দোলনকে হাইকোর্ট বিভাগের অতিরিক্ত বিচারপতি হিসেবে নিয়োগ দেন। ২০২২ সালের সেপ্টেম্বরে বিচারপতি মো. মোস্তাফিজুর রহমানের সঙ্গে দোলন ২০১৫ সালে জাপানি নাগরিক কুনিও হোশি হত্যায় দোষী সাব্যস্ত চারজন জেএমবি সদস্যের মৃত্যুদণ্ড বহাল রাখেন।\n২০২২ সালের নভেম্বর মাসে বিচারপতি এ এস এম আবদুল মবিনের সঙ্গে দোলন গাজীপুরের সাবেক মেয়র মোহাম্মদ জাহাঙ্গীর আলম-এর বিরুদ্ধে দায়ের করা মানহানি মামলা স্থগিত করেন। মামলাটিতে শেখ মুজিবুর রহমান সম্পর্কে আপত্তিকর মন্তব্য করার অভিযোগে দায়ের করা হয়েছিল।\n২০২৩ সালের জানুয়ারিতে বিচারপতি মো. বদরুজ্জামানের সঙ্গে দোলন আদালতের হাতে লেখা ময়নাতদন্ত প্রতিবেদন পাঠযোগ্য করার জন্য গৃহীত পদক্ষেপ সম্পর্কে জানতে চান। এছাড়াও, পুলিশ ব্যুরো অব ইনভেস্টিগেশন (পিবিআই)-এর ঢাকা জেলার পুলিশ সুপারের ডেপুটি অ্যাটর্নি জেনারেলের কাছে ফোন কল নিয়ে উদ্বেগ প্রকাশ করেন। ফোনে তদন্ত কর্মকর্তা উপ-পরিদর্শক মিজানুর রহমান সজিবের সময়সীমা বাড়ানোর অনুরোধ করা হয়েছিল। আদালত ওই মামলার তদন্ত কর্মকর্তা উপ-পরিদর্শক মাসুদ রানাকে বরখাস্ত করার নির্দেশ দেন। তদন্ত কর্মকর্তা মাসুদুর রহমানের তদন্তকে আদালত \"সিনেমাটিক\" বলে উল্লেখ করেন। দোলন ও বিচারপতি মো. বদরুজ্জামান ডিজিটাল নিরাপত্তা আইন মামলায় রাষ্ট্রচিন্তার দিদারুল ইসলাম ভূঁইয়ার বিরুদ্ধে করা মামলা স্থগিত করেন।\n২০২৪ সালের অক্টোবরে দুর্নীতি ও শেখ হাসিনা সরকারের দোসর হিসেবে কাজ করার অভিযোগে, বিক্ষোভের মুখে মাসুদ হোসেন দোলন সহ মোট ১২ জন বিচারককে ছুটিতে পাঠিয়ে বিচারকার্য থেকে বিরত থাকা হয়।\n\n\n== তথ্যসূত্র =="}