{"pageid": 1410969, "title": "দ্য জোন অব ইন্টারেস্ট (চলচ্চিত্র)", "url": "https://bn.wikipedia.org/wiki?curid=1410969", "content": "দ্য জোন অব ইন্টারেস্ট (ইংরেজি: The Zone of Interest) জোনাথন গ্লেজার পরিচালিত ২০২৩ সালের ঐতিহাসিক নাট্য চলচ্চিত্র। মার্টিন এমিসের ২০১৪ সালের একই নামের উপন্যাসের উপর ভিত্তি করে এর চিত্রনাট্য লিখেছেন গ্লেজার। মার্কিন যুক্তরাষ্ট্র, যুক্তরাজ্য ও পোল্যান্ডের যৌথ প্রযোজনায় নির্মিত চলচ্চিত্রটি আউশভিৎজ কমান্ড্যান্ট রুডলফ হস ও তার স্ত্রীর কনসেন্ট্রেশন ক্যাম্পের পাশে তাদের স্বপ্নের জীবন শুরুকে কেন্দ্র করে আবর্তিত। এতে শ্রেষ্ঠাংশে অভিনয় করেছেন ক্রিস্টিয়ান ফ্রিডেল ও সান্ড্রা হ্যুলার।\n২০২৩ সালের ১৯শে মে ৭৬তম কান চলচ্চিত্র উৎসবে চলচ্চিত্রটি উদ্বোধনী প্রদর্শনীতে সমাদৃত হয় এবং গ্রঁ প্রি ও ফিপরেস্কি পুরস্কার অর্জন করে। এটি ২০২৩ সালের ১৫ই ডিসেম্বর মার্কিন যুক্তরাষ্ট্রে, ২০২৪ সালের ২রা ফেব্রুয়ারি এ২৪ কর্তৃক যুক্তরাজ্যে, এবং ২০২৪ সালের ৯ই ফেব্রুয়ারি গুতেক ফিল্ম কর্তৃক পোল্যান্ডে মুক্তি দেওয়া হবে। ন্যাশনাল বোর্ড অব রিভিউ চলচ্চিত্রটিকে ২০২৩ সালের সেরা ৫ আন্তর্জাতিক চলচ্চিত্র হিসেবে স্থান দেয়। এটি ৯৬তম একাডেমি পুরস্কারে শ্রেষ্ঠ আন্তর্জাতিক পূর্ণদৈর্ঘ্য চলচ্চিত্র বিভাগে ব্রিটিশ নিবেদন হিসেবে নির্বাচিত হয়। চলচ্চিত্রটি ৮১তম গোল্ডেন গ্লোব পুরস্কারে শ্রেষ্ঠ নাট্যধর্মী চলচ্চিত্র-সহ তিনটি বিভাগে মনোনয়ন লাভ করে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দ্য জোন অব ইন্টারেস্ট   (ইংরেজি)\nটেমপ্লেট:জোনাথন গ্লেজার\nটেমপ্লেট:মার্টিন এমিস"}