{"pageid": 1515449, "title": "হোয়াইট স্টার লাইন", "url": "https://bn.wikipedia.org/wiki?curid=1515449", "content": "হোয়াইট স্টার লাইন ছিল একটি ব্রিটিশ শিপিং লাইন, যা একটি বিলুপ্ত ‘প্যাকেট কোম্পানির’ অবশিষ্টাংশ থেকে প্রতিষ্ঠিত হয়। ধীরে ধীরে এটি বিশ্বের অন্যতম শীর্ষস্থানীয় শিপিং কোম্পানিতে পরিণত হয়, যা ব্রিটিশ সাম্রাজ্য এবং মার্কিন যুক্তরাষ্ট্রের মধ্যে যাত্রী ও পণ্য পরিবহন সেবা প্রদান করত। অন্যান্য অনেক শিপিং কোম্পানি গতি বাড়ানোর দিকে বেশি মনোযোগ দিলেও, হোয়াইট স্টার তাদের ব্র্যান্ডিং তৈরি করেছিল যাত্রীদের জন্য বিলাসবহুল ও আরামদায়ক ভ্রমণ সেবা প্রদানের মাধ্যমে।\nআজ হোয়াইট স্টার বিশেষভাবে পরিচিত তাদের অভিনব জাহাজ আরএমএস ওসিয়ানিক ১৮৭০ এবং তাদের কয়েকটি গুরুত্বপূর্ণ জাহাজের ক্ষতির জন্য। এর মধ্যে উল্লেখযোগ্য হচ্ছে ১৮৭৩ সালে এসএস আটলান্টিক ১৮৭০-এর ধ্বংস, ১৯০৯ সালে আরএমএস রিপাবলিক-এর ডুবি, ১৯১২ সালে টাইটানিক-এর ডুবে যাওয়া, এবং ১৯১৬ সালে ব্রিটানিক-এর যুদ্ধকালীন ডুবি। এসব বিপর্যয়ের পরেও কোম্পানিটি বিশ্বব্যাপী শিপিং বাজারে শক্ত অবস্থান ধরে রাখে, তবে মহামন্দার সময় এটি ক্রমশ দুর্বল হয়ে পড়ে।\n১৯৩৪ সালে হোয়াইট স্টার তাদের প্রধান প্রতিদ্বন্দ্বী কুনার্ড লাইনের সাথে একীভূত হয় এবং কুনার্ড-হোয়াইট স্টার লাইন নামে পরিচালিত হতে থাকে। ১৯৫০ সালে কুনার্ড হোয়াইট স্টারের অংশীদারিত্ব কিনে নেয় এবং একক কোম্পানি হিসেবে কার্যক্রম চালায়। ২০০৫ সাল পর্যন্ত কুনার্ড স্বাধীনভাবে পরিচালিত হয়, তবে বর্তমানে এটি কার্নিভাল কর্পোরেশনের অধীনে রয়েছে। হোয়াইট স্টার লাইনের উত্তরাধিকার হিসেবে, বর্তমান কুনার্ড জাহাজগুলোতে \"হোয়াইট স্টার সার্ভিস\" শব্দটি ব্যবহৃত হয়, যা কোম্পানির উচ্চমানের গ্রাহক সেবার প্রতীক।\n\n\n== তথ্যসূত্র =="}