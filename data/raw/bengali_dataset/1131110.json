{"pageid": 1131110, "title": "এস এম সালাহ উদ্দিন ইসলাম", "url": "https://bn.wikipedia.org/wiki?curid=1131110", "content": "এস এম সালাহউদ্দিন ইসলাম বাংলাদেশ সেনাবাহিনীর একজন অবসরপ্রাপ্ত মেজর জেনারেল যিনি সর্বশেষ বাংলাদেশের রাষ্ট্রপতির সামরিক সচিব হিসেবে দায়িত্ব পালন করেন। এর আগে তিনি বাংলাদেশ রপ্তানি প্রক্রিয়াকরণ অঞ্চল কর্তৃপক্ষের নির্বাহী চেয়ারম্যান ছিলেন।\n\n\n== কর্মজীবন ==\nএস এম সালাহউদ্দিন ইসলাম ১৯৮৭ সালে ১৭ তম বিএমএ দীর্ঘমেয়াদী কোর্সে পদাতিক বাহিনীতে কমিশন লাভ করেন এবং ইস্ট বেঙ্গল রেজিমেন্টের ২১তম ব্যাটালিয়নে যোগদান করেন। ২০১৬ সালে ন্যাশনাল ডিফেন্স কোর্স সম্পন্ন করেন। তিনি তার কর্মজীবনে ছয়টি ভিন্ন পদাতিক ব্যাটালিয়নের বিভিন্ন পদে দায়িত্ব পালন করেন। তিনি ৩৮ এবং ১৫ ইস্ট বেঙ্গল পদাতিক ব্যাটালিয়নের একটি ইউনিটের নেতৃত্ব দেন। তিনি র‌্যাপিড অ্যাকশন ব্যাটালিয়ন, প্রেসিডেন্ট গার্ড রেজিমেন্ট এবং স্পেশাল সিকিউরিটি ফোর্সের ইউনিটও কমান্ড করেছিলেন। তিনি কঙ্গোতে (ডিআরসি) জাতিসংঘ শান্তিরক্ষা কার্যক্রমে নিযুক্ত ছিলেন। ১০ মার্চ ২০১৯ সালে তিনি বাংলাদেশ রপ্তানি প্রক্রিয়াকরণ অঞ্চল কর্তৃপক্ষের চেয়ারম্যান নিযুক্ত হন। তিনি প্যান প্যাসিফিক সোনারগাঁও হোটেল ইন্টারন্যাশনাল লিমিটেডের একজন পরিচালক। তিনি যশোর ক্যান্টনমেন্টে ১০৫ পদাতিক ব্রিগেডের নেতৃত্বে ছিলেন। এর আগে তিনি বাংলাদেশ ইনফ্যান্ট্রি রেজিমেন্ট সেন্টার-এর ডেপুটি কমান্ড্যান্ট এবং ৮৮ পদাতিক ব্রিগেডের ব্রিগেড কমান্ডার হিসেবে দায়িত্ব পালন করেন। তিনি ২০২৪ সালের মে মাসে অবসরে যান।\n\n\n== তথ্যসূত্র =="}