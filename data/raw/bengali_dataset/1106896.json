{"pageid": 1106896, "title": "আলি মাবখুত", "url": "https://bn.wikipedia.org/wiki?curid=1106896", "content": "আলি আহমদ মাবখুত মহসিন আল হাজারি (আরবি: علي أحمد مبخوت محسن الهاجري‎, ইংরেজি: Ali Mabkhout; ৫ অক্টোবর ১৯৯০; আলি মাবখুত নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব আল জাজিরা এবং সংযুক্ত আরব আমিরাত জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০০৪–০৫ মৌসুমে, আমিরাতি ফুটবল ক্লাব আল জাজিরার যুব পর্যায়ের হয়ে খেলার মাধ্যমে মাবখুত ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৮–০৯ মৌসুমে, আমিরাতি ক্লাব আল জাজিরার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০০৮ সালে, মাবখুত সংযুক্ত আরব আমিরাত অনূর্ধ্ব-২০ দলের হয়ে সংযুক্ত আরব আমিরাতের বয়সভিত্তিক পর্যায়ে অভিষেক করেছিলেন। প্রায় ১ বছর যাবত সংযুক্ত আরব আমিরাতের বয়সভিত্তিক দলের হয়ে খেলার পর, তিনি ২০০৯ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ১০৪ ম্যাচে ৮১টি গোল করেছেন।\n\n\n== প্রারম্ভিক জীবন ==\nআলি আহমদ মাবখুত মহসিন আল হাজারি ১৯৯০ সালের ৫ই অক্টোবর তারিখে সংযুক্ত আরব আমিরাতের আবুধাবিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমাবখুত সংযুক্ত আরব আমিরাত অনূর্ধ্ব-২০ এবং সংযুক্ত আরব আমিরাত অনূর্ধ্ব-২৩ দলের হয়ে খেলার মাধ্যমে সংযুক্ত আরব আমিরাতের প্রতিনিধিত্ব করেছেন।\n২০০৯ সালের ১৫ই নভেম্বর তারিখে, ১৯ বছর, ১ মাস ও ১০ দিন বয়সে, উভয় পায়ে ফুটবল খেলায় পারদর্শী মাবখুত চেক প্রজাতন্ত্রের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। উক্ত ম্যাচের ৬৮তম মিনিটে আক্রমণভাগের খেলোয়াড় আহমদ খলিলের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি সংযুক্ত আরব আমিরাত ০–০ গোলে ড্র করেছিল। সংযুক্ত আরব আমিরাতের হয়ে অভিষেকের বছরে মাবখুত সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআলি মাবখুত – ফিফা প্রতিযোগিতার রেকর্ড (ইংরেজি) \nসকারওয়েতে আলি মাবখুত  (ইংরেজি)  \nট্রান্সফারমার্কেটে আলি মাবখুত (ইংরেজি) \nওয়ার্ল্ডফুটবল.নেটে আলি মাবখুত (ইংরেজি) \nইএসপিএন এফসিতে আলি মাবখুত (ইংরেজি) \nন্যাশনাল-ফুটবল-টিমস.কমে আলি মাবখুত (ইংরেজি)"}