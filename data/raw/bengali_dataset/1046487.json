{"pageid": 1046487, "title": "পট্টাভিরাম", "url": "https://bn.wikipedia.org/wiki?curid=1046487", "content": "পট্টাভিরাম  দক্ষিণ ভারতের তামিলনাড়ু রাজ্যের তিরুভেলুর জেলার আবাড়ি নগর নিগমের অন্তর্গত একটি আবাসিক অঞ্চল৷ এটি বৃহত্তর চেন্নাইয়ের পশ্চিমাঞ্চলে অবস্থিত একটি লোকালয়। চেন্নাই সেন্ট্রাল রেলওয়ে স্টেশন থেকে এটি ২৫ কিলোমিটার পশ্চিম দিকে অবস্থিত।\n\n\n== পরিবহন ==\n\n\n=== রেলওয়ে ===\nচেন্নাই বিচ থেকে চেন্নাই সেন্ট্রাল রেলওয়ে স্টেশন অংশের মধ্যবর্তী পট্টাভিরাম রেলওয়ে স্টেশন, যা চেন্নাই শহরতলি রেলওয়ের অন্তর্ভুক্ত। এইচডি সোনার উপর দিয়ে বেশ কিছু এক্সপ্রেস ট্রেনও যায়। চেন্নাই সেন্ট্রাল রেলওয়ে স্টেশন|চেন্নাই সেন্ট্রাল ও চেন্নাই কটালকরাই রেলওয়ে স্টেশন থেকে তিরুভেলুর, আরক্কোণম, কদম্বতুর, তিরুবলঙ্গাড়ু ও তিরুতণি যাওয়া সমস্ত ট্রেনই পট্টাভিরাম স্টেশনে থামে। ইস্টিশনের সামান্য উত্তর দিকে পট্টাভিরাম মিলিটারি সেনানিবাসের জন্য রয়েছে পৃথক পট্টাভিরাম পূর্ব ডিপো রেলওয়ে স্টেশন।\n\n\n=== সড়ক ===\nএই লোকালয় বহু চেন্নাই মেট্রোপলিটন বাস পরিষেবার রয়েছে। ২০১৩ খ্রিস্টাব্দে ৪ঠা অক্টোবর তারিখে তামিলনাড়ু মহাসড়ক দফতর ১,৬৮০ মিলিয়ন ভারতীয় মুদ্রা ব্যয়ে তিরুনিন্দ্রবুর থেকে পাড়ি অবধি সড়ক ছয় লেন বিশিষ্ট করার পরিকল্পনা করে আশেপাশের বারটি গ্রাম থেকে জমি অধিগ্রহণ শুরু করে। এই প্রকল্পের প্রথম পর্যায় রাস্তা ৯৮০ মিলিয়ন ভারতীয় মুদ্রা ব্যয়ে সড়কবিভাজক সহ ১০০ ফুট তথা চার লেন বিশিষ্ট করা হয়।\n\n\n== তথ্যপ্রযুক্তি উদ্যান ==\nপট্টাভিরামের বৃহত্তর শিল্প বর্তমানে অকেজো। ১৯৫৮ খ্রিস্টাব্দে তৎকালীন তামিলনাড়ু সরকার সাড়ে আটশ জন শ্রমিক নিয়ে সাউদার্ন স্ট্রাকচারাল লিমিটেড নামে এখানে একটি কারখানা প্রতিষ্ঠা করে। অতিসম্প্রতি তামিলনাড়ু সরকার এই স্থানে ৪৫ একর জমির ওপর শহরের তৃতীয় টাইডেল পার্ক তৈরি করার পরিকল্পনা করছে। পরিকল্পনা অনুযায়ী উদ্যানের জন্য ১০ একর আপাতত বরাদ্দ করা হয়েছে এছাড়াও থাকবে ৬০ মিটার উঁচু ২১ তলা বিল্ডিং ১৫ এবং ১৫ নং তলে ঝুলন্ত বাগান, ১২ নং তলে জিম, ফুড কোর্ট, পৃথক ব্লক প্রভৃতি। এই বিল্ডিং গুলোতে ৪,৯৫,০০০ বর্গফুট অফিসের জায়গা ও ৫০ টি তথ্যপ্রযুক্তি কোম্পানি সেক্টর রয়েছে। অফিসের জায়গা ৩০০-২৫,০০০ বর্গ ফুট পর্যন্ত নির্ধারিত। ২০২০ খ্রিস্টাব্দে জানুয়ারি মাসে এই পার্ক তৈরীর প্রস্তুতি শুরু হয়ে গিয়েছে, বুলেটিন অনুসারে তামিলনাড়ু সরকার দুবছরের মধ্যেই এই প্রকল্পটির শেষ করতে আশাবাদী।\n\n\n== তথ্যসূত্র =="}