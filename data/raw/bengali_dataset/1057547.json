{"pageid": 1057547, "title": "রয়েল বেঙ্গল এয়ারলাইন", "url": "https://bn.wikipedia.org/wiki?curid=1057547", "content": "এভিয়ানা এয়ারওয়েজ লিমিটেড যা রয়্যাল বেঙ্গল এয়ারলাইনস হিসেবে পরিচালিত একটি বিমান সংস্থা। সংস্থাটি বাংলাদেশে বিমান পরিচালনা করতো, এর সদর দপ্তর লন্ডনে অবস্থিত। এই এয়ারলাইন্সের সম্পূর্ণ মালিকানা ছিল আর বি এয়ারলাইন ইউকে লিমিটেডের।\n\n\n== ইতিহাস ==\nরয়্যাল বেঙ্গল এয়ারলাইন্স ২০০৬ সালের জুন মাসে ব্রিটেনে বাংলাদেশি ব্যবসায়ীদের দ্বারা প্রতিষ্ঠিত হয় এবং নভেম্বর ২০০৬ সালে এটি আনুষ্ঠানিকভাবে জনসাধারণের জন্য চালু করা হয়। এটি বাংলাদেশের সিলেট অঞ্চলের ব্রিটিশ বংশোদ্ভূত বাংলাদেশীদের মালিকানাধীন ও পরিচালিত প্রথম বিমান সংস্থা। এটি মধ্যপ্রাচ্যে যাত্রাবিরতি সহ যুক্তরাজ্য ও বাংলাদেশের মধ্যে দীর্ঘ পথের ফ্লাইট পরিচালনা করতো।\nযুক্তরাজ্য থেকে সিলেটের ওসমানি আন্তর্জাতিক বিমানবন্দরে সরাসরি ফ্লাইট প্রদানের ভিত্তিতে এই বিমান সংস্থাটি প্রতিষ্ঠিত হয়েছিল। প্রাথমিক পরিচালনায় সংস্থার স্লোগান ছিল \"দ্য জার্নি বিগিনস হেয়ার\" (ইংরেজি: Journey begins here; আক্ষ. 'যাত্রা শুরু এখানেই')। তবে রয়্যাল বেঙ্গল এয়ারলাইন্সকে (বা অন্য কোনো বিমান সংস্থাকে) এই লাভজনক রুটে প্রবেশাধিকার দেওয়া হবে বলে বাংলাদেশ বেসামরিক বিমান চলাচল কর্তৃপক্ষ সেসময় নিশ্চিত করেনি।\nজুন ২০০৭ সালের মধ্যে, বিমান সংস্থাটি স্থানীয় ব্যবসা এবং স্টক ব্রোকারদের কাছ থেকে জিবিপি £৫.৫ মিলিয়ন বিনিয়োগ সংগ্রহ করেছিল এবং দুটি ড্যাশ ৮-১০০ বিমান কিনেছিল। ২০০৭ সালের শেষে সংস্থাটি লন্ডন স্ট্যানস্টেড, ম্যানচেস্টার এবং বার্মিংহাম বিমানবন্দর থেকে যুক্তরাজ্য থেকে আন্তর্জাতিক ফ্লাইটের মাধ্যমে অভ্যন্তরীণ সেবা শুরুর প্রচেষ্টা করেছিল।\nবিমান সংস্থাটি আনুষ্ঠানিকভাবে ৩১ জানুয়ারি ২০০৮ সালে বাণিজ্যিক কার্যক্রম শুরু করে এবং পরে তা বিক্রি হয়ে যায়।\n\n\n== গন্তব্য ==\nরয়্যাল বেঙ্গল এয়ারলাইন প্রাথমিকভাবে ঢাকা ও চট্টগ্রাম এবং ঢাকা ও সিলেট এর মধ্যে দিনে তিনটি নির্ধারিত অভ্যন্তরীন ফ্লাইট পরিচালনা করে। ২০০৯ এর সেপ্টেম্বরের মধ্যে ঢাকা এবং কক্সবাজার কেও  পরিষেবায় যুক্ত করা হয়েছিল।\n\n\n== বিমান বহর ==\nরয়্যাল বেঙ্গল এয়ারলাইন মধ্যম পরিসীমার বোম্বার্ডিয়ার ড্যাশ ৮-১০২ এ টার্বোপ্রপ এয়ারলাইনার পরিচালনা করতো যা ৩৭ জন যাত্রী বহনে সক্ষম ছিল।\n\n\n== তথ্যসূত্র =="}