{"pageid": 1515800, "title": "সৃষ্টি জৈন", "url": "https://bn.wikipedia.org/wiki?curid=1515800", "content": "সৃষ্টি জৈন হলেন একজন ভারতীয় টেলিভিশন অভিনেত্রী, যিনি স্টার প্লাসের মেরি দুর্গা -তে দুর্গা চৌধুরী আহলাওয়াত এবং সনি টিভির ম্যায় মাইকে চলি জাউঙ্গি-তে জয়া শর্মা চরিত্রে অভিনয়ের জন্য পরিচিত।\n\n\n== প্রারম্ভিক জীবন ==\nসৃষ্টি জৈন ভারতের মধ্যপ্রদেশ রাজ্যের ভোপাল শহরে জন্মগ্রহণ করেন।\n\n\n== কর্মজীবন ==\nওয়্যার ছোড় না ইয়ার ছবিতে শিশু অভিনেতা হিসেবে সৃষ্টি জৈন আত্মপ্রকাশ করেছিলেন। তিনি ২০১৬ সালেসুহানি সি এক লড়কি দিয়ে টিভিতে অভিনয় জীবন শুরু করেন, এখানে তাঁর চরিত্রের নাম ছিল কৃষ্ণা মাথুর।\n২০১৭ সালের জুলাই থেকে তিনি স্টারপ্লাসের মেরি দুর্গা ধারাবাহিকে পরশ কালনাওয়াত-এর বিপরীতে দুর্গা চৌধুরী আহলাওয়াতের চরিত্রে অভিনয় করেছিলেন,  ২০১৮ সালের মার্চ মাসে অনুষ্ঠানটি বন্ধ হয়ে যাওয়ার আগে পর্যন্ত তিনি এখানে অভিনয় করেছেন।\n২০১৮ থেকে ২০১৯ সাল পর্যন্ত, তিনি সনি এন্টারটেইনমেন্ট টেলিভিশনের ম্যায় মাইকে চলি জাউঙ্গি-তে নমিশ তানেজার বিপরীতে জয়া শর্মার চরিত্রে অভিনয় করেছিলেন।\nম্যায় মাইকে চলি জাউঙ্গি শেষ হওয়ার ঠিক পরেই তাঁকে স্টার ভারত -এর এক থি রানি এক থা রাবন -এ ময়ূরা চরিত্রে এবং তারপর অ্যান্ডটিভির লাল ইশক -এর একটি পর্বে ইয়ামির চরিত্রে অভিনয়ের জন্য নেওয়া হয়েছিল।\nতিনি পরবর্তীতে, জি টিভির হামারি ওয়ালি গুড নিউজ -এ একটি সমান্তরাল প্রধান চরিত্র নব্য অগ্নিহোত্রী রূপে অভিনয় করেন। ২০২৩ সালে, তিনি সনি সাব -এর আলি বাবা-তে সুমেধ মুদগালকারের বিপরীতে তাহিরা এবং সনি এন্টারটেইনমেন্ট টেলিভিশনের বড়ে আচ্ছে লাগতে হ্যায় ৩- এ ঋতিকা সুদের চরিত্রে অভিনয় করেছিলেন। তিনি ২০২৩ সালে পাঞ্জাবি ছবি জুনিয়র-এ আমিক ভার্কের বিপরীতে সামাইরার প্রধান চরিত্রে অভিনয় করেছিলেন।\n২০২৪ সালের জানুয়ারিতে, তাঁকে কালারস টিভির চান্দ জলনে লাগা নাটকে একজন তরুণী বিধবা প্রীতির চরিত্রে অভিনয়ের জন্য নির্বাচিত করা হয়েছিল। তবে পরের মাসেই অনুষ্ঠানটি বন্ধ হয়ে যায়। এরপর তাঁকে জি টিভির কুমকুম ভাগ্য-তে নেতিবাচক মুখ্য চরিত্র মনীষা রূপে অভিনয়ের জন্য নির্বাচিত করা হয়, তাঁর সঙ্গে অভিনয় করেছিলেন আবরার কাজী এবং রচি শর্মা। একই মাসে বড়ে আচ্ছে লাগতে হ্যায় ৩ -তে অভিনয় করে বালাজি টেলিফিল্মসের সাথে তাঁর দ্বিতীয় সহযোগিতা তৈরি হয়।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== সঙ্গীত ভিডিও ===\n\n\n== তথ্যসূত্র ==\n\n\n== বহিঃসংযোগ ==\n\"সবাইকে চমকে দিলেন মেরি দুর্গা অভিনেত্রী সৃষ্টি জৈন; এক মাসে ১০ কেজি ওজন কমিয়েছেন!\"। daily.bakshar.com। ১৩ জুলাই ২০১৭। \nইন্সটাগ্রামে সৃষ্টি জৈন"}