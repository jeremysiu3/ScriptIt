{"pageid": 1065775, "title": "কাফি খান", "url": "https://bn.wikipedia.org/wiki?curid=1065775", "content": "কাফি খান (১৯২৮ — ২০২১) বাংলাদেশের একজন বেতার ব্যক্তিত্ব, সাংবাদিক। তিনি প্রয়াত রাষ্ট্রপতি জিয়াউর রহমানের প্রেস সচিব ছিলেন।\n\n\n== প্রাথমিক জীবন ==\n১৯২৮ সালে তিনি চব্বিশ পরগণা জেলার বারাসাতের কাজীপাড়া গ্রামে জন্মগ্রহণ করেন। সেখানেই প্রাইমারি স্কুল ও হাই স্কুলের পড়াশুনা সম্পন্ন করেন। এরপর ভর্তি হন রিপন কলেজে। ১৯৪৭ সালের কিছু আগে, অর্থাৎ দেশভাগের আগে তিনি বড় ভাইয়ের সাথে ঢাকায় চলে আসেন। পরিবারের বাকি সবাই ভারতেই থেকে গিয়েছিলেন।\n\n\n== কর্মজীবন ==\nঢাকায় ফিরে এসে তিনি সরকারের রাজস্ব অফিসে একটি করণিকের চাকরি নিয়েছিলেন। তখন ঢাকা ছিল শুধুই একটি জেলা শহর। এতোটা উন্নত ছিল না। দেশবিভাগের সময় প্রায় সকল হিন্দু ভারতে পাড়ি জমালে সাংস্কৃতিক অঙ্গনেও একটি বিশাল শূণ্যতার সৃষ্টি হয়েছিল। তাঁর কবিতা আবৃত্তির প্রতি ঝোঁক ছিল। এমনকি মঞ্চনাটকের উন্নতিতেও কাফি খান ভূমিকা পালন করেছেন। ১৯৬৬ সালে তিনি ভয়েস অব আমেরিকায় যোগ দেন। ১৯৭১ সালে মুক্তিযুদ্ধের পক্ষে বেতারে তিনি ভূমিকা পালন করেছেন। তখনই তিনি খ্যতি লাভ করেন। ১৯৭৩ সালে দেশে ফিরে আসেন। এবং আবারও ভয়েস অব আমেরিকায় যোগ দেন। সত্তরের দশক থেকে আশির দশক পর্যন্ত তিনি রাষ্ট্রপতি জিয়াউর রহমানের প্রেস সচিব হিসেবে দায়িত্ব পালন করেছেন।\n\n\n== মৃত্যু ==\nদীর্ঘদিন ধরে তিনি প্রস্টেট ক্যান্সারে ভুগছিলেন। যুক্তরাষ্ট্রে ৯৩ বছর বয়সে তিনি মৃত্যুবরণ করেন।\n\n\n== উৎস =="}