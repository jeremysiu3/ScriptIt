{"pageid": 1414247, "title": "এলি আহমেদ", "url": "https://bn.wikipedia.org/wiki?curid=1414247", "content": "এলি আহমেদ (১৪ মার্চ, ১৯৩৪) একজন ভারতীয় লেখক, চিত্রনাট্যকার, নির্দেশক, পরিচালক, গীতিকার, কস্টিউম ডিজাইনার, অভিনেত্রী এবং সামাজিক কর্মী। এছাড়াও তিনি নারী পত্রিকা 'ওরানী'-এর সম্পাদক, প্রকাশক এবং স্বত্বাধিকারী। এটি ১৯৭০ সাল থেকে উত্তর-পূর্বের একমাত্র নারী ম্যাগাজিন। এলি ১৯৬৭ সালে আসামে প্রথম মহিলা নাট্যদল সংগঠিত করেন। সাহিত্য ও শিক্ষায় অবদানের কারণ তিনি ২০১৭ সালে ভারত সরকার কর্তৃক পদ্মশ্রী পুরস্কারে ভূষিত হন।\n\n\n== জীবনের প্রথমার্ধ ==\nএলি আহমেদ নাজিরার এক সম্ভ্রান্ত পরিবারে জন্মগ্রহণ করেন। তার বাবা আব্দুর রশিদ ছিলেন একজন সার্জন এবং মা হামিদা বাসিদ। অল্প বয়সেই এলি মাকে হারান। এলির পূর্বপুরুষ মেদিনী মোহন চৌধুরীর বই লুইত, বারাক এবং ইসলামে উল্লেখিত পাঁচটি পার্সি পরিবারের একটিতে তার শিকড় খুঁজে পেয়েছেন। এলি অনেকের কাছেই বিভিন্ন নামে পরিচিত। নলিনীবালা দেবী তাকে পোখিলা (প্রজাপতি), নির্মলপ্রভা বরদলৈ তাকে বেলি (সূর্য), চলচ্চিত্র নির্মাতা ব্রজেন বড়ুয়া তাকে গীত (গান) এবং ভূপেন হাজারিকা তাকে রং বলে ডাকেন। আর বন্ধুরা তাকে জুঁই (আগুন) বলে ডাকেন।\n\n\n== কর্মজীবন ==\nছোটবেলা থেকেই তিনি স্ব-রচিত কবিতা এবং শিশুতোষ ছড়া আবৃত্তি করতেন। ১৯৬৭ সালে, তিনি রং চোরা নামে একটি শিশু সাংস্কৃতিক দল গঠন করেন এবং আসামের বিভিন্ন অঞ্চলে সাংস্কৃতিক অনুষ্ঠানে পরিবেশন করেছেন। ১৯৬২ সালে আসাম সাহিত্য সভার নাজিরা অধিবেশনে তার প্রথম গান ভাগ্যর চকোরি ঘুরে পরিবেশিত হয়েছিল।\nতিনি ১৯৬৫ সালে সমাজকল্যাণ বিভাগের অধীনে বালক সেবিকা প্রশিক্ষণ কেন্দ্রে একটি সাক্ষাৎকারের জন্য উপস্থিত হতে গুয়াহাটিতে এসেছিলেন।\nব্রজেন বড়ুয়ার বিখ্যাত চলচ্চিত্র ডাক্তার বেজবড়ুয়া-তে দ্বীপেন বড়ুয়ার বিখ্যাত গান গা গা আজি গাই জা এই গীতোকে গা - এর মধ্য দিয়ে তিনি একজন গীতিকার হিসাবে তার পরিচিতি তৈরি করেছিলেন। তিনি জনপ্রিয় চলচ্চিত্রের জন্য গান লিখেছেন যেমন:\n\nবড়ুয়ার সংসার\nসদরী\nসোনময়না\nপ্রতিদিন\nদেবতা\nডাক্তার বেজবড়ুয়া ২\nতিনি টেলিভিশন সিরিয়াল গোধূলি, সাহুয়াল এবং অপবাদের জন্য গান লিখেছেন।\nতিনি বেশ কয়েকটি অসমীয়া চলচ্চিত্রের চিত্রনাট্যকার ছিলেন\n\nধ্রুবতরা\nবরদৈচিলা\nবনফুল\nজন্মভূমি\nতিনি পাঁচটি তথ্যচিত্রের চিত্রনাট্য করেছেন-\n\nআহোম যুগের পুরাতন স্মৃতিস্তম্ভ (Old Monuments of Ahom Age)\nশিশু মনোবিজ্ঞান (Child Psychology)\nমহাশ্বেতা (Mahasheeta)\nসৈয়দ আব্দুল মালিক\nদুধ (The Milk)\nকিছু চলচ্চিত্রের গল্পকার ছিলেন তিনি\n\nবড়ুয়ার সংসার\nজখিনি\nবনফুল\nমুখাগ্নি\nজন্মভূমি\nরিক্সাওয়ালা\nতিনি অনেক চলচ্চিত্রের চিত্রনাট্যকার, শিল্প পরিচালক এবং কস্টিউম ডিজাইনার ছিলেন। বেশ কিছু সফল নাটকের কৃতিত্ব আছে তার-\n\nভাখখারি\nকোথাতুনু কি\nসকিনা জেঠাইর মনি\nকাকদেউতার সাধু\nনাটুসোলা\nআমি অভিনয় কারা নাই\nতার কিছু বই হলো -\n\nঅঙ্কুর, একটি ছোট গল্প সংকলন\nমনিরাম দেওয়ান, আসাম সাহিত্য সভা থেকে প্রকাশিত\nরংমনোর সোম\nমোই কেতিয়া আইতা হোম, অসম প্রকাশন পরিষদ কর্তৃক প্রকাশিত\nঅসম বীরাঙ্গনা, ভারত সরকারের তথ্য ও সম্প্রচার বিভাগ দ্বারা প্রকাশিত\n\n\n== পুরস্কার এবং স্বীকৃতি ==\nতিনি অসম সাহিত্য সভার একজন আজীবন সদস্য এবং ১৯৭৬ সালে তার বই বনফুল এর জন্য বয়স্ক শিক্ষার জন্য জাতীয় সাহিত্য পুরস্কার বিজয়ী। সাহিত্যের ক্ষেত্রে তার অবদানের জন্য তিনি সালে ড. নির্মলপ্রভা বরদলৈ পুরস্কার এবং সালে অমলপ্রভা দাস পুরস্কার পান। আসামীয় শিশুসাহিত্যে অমূল্য অবদানের স্বীকৃতিস্বরূপ ২০১৫ সালে তিনি সাহিত্য একাডেমি পুরস্কার পান।\nসাহিত্য ও শিক্ষায় অবদানের স্বীকৃতিস্বরূপ তিনি ২০১৭ সালে ভারত সরকার কর্তৃক পদ্মশ্রী পুরস্কারে ভূষিত হন।\n\n\n== তথ্যসূত্র =="}