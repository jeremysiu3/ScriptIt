{"pageid": 1497657, "title": "সাবালকত্বের বয়স", "url": "https://bn.wikipedia.org/wiki?curid=1497657", "content": "সাবালকত্বের বয়স আইনশাস্ত্রে স্বীকৃত বা গৃহীত একটি বয়স সীমা, যার মাধ্যমে কোনো ব্যক্তি সাবালক কিনা তা ঠিক করা হয়। এই বয়সে কোনো ব্যক্তিকে আর নাবালক বলে বিবেচিত করা হয় না, যার ফলে তার উপর পিতামাতা বা অভিভাবকদের নিয়ন্ত্রণ ও আইনি দায়িত্ব শেষ হয়ে যায়। অনেক দেশে সাবালকত্বের বয়স ১৮, কিন্তু কিছু এখতিয়ারে এটি ১৮-এর কম বা বেশি হতে পারে।\n\"সাবালকত্বের বয়স\" বলতে সাধারণত কোনো ব্যক্তিকে \"সাবালক\"-এর মর্যাদা প্রদানকারী আইনসংকলনকে বোঝায়। সাবালকত্বের বয়সের কম বয়সীদের \"নাবালক\" বলা হয় এবং তারা আইনত কিছু নির্দিষ্ট অধিকার থেকে বঞ্চিত (যেমন ভোটাধিকার, মদ্যপানের অধিকার, বিবাহাধিকার ও চুক্তিপত্র স্বাক্ষরের অধিকার)। তবে কিছুক্ষেত্রে সাবালকদেরও \"নাবালক\" বলে অভিহিত করা হয়। যেমন মার্কিন যুক্তরাষ্ট্রের বেশিরভাগ রাজ্যে সাবালকত্বের বয়স ১৮ কিন্তু মদ্যপানের বয়স ২১, যার ফলে সেখানে মদ্যপানের বিষয়ে ২০ বছর বয়সের কোনো সাবালককেও \"নাবালক\" বলে চিহ্নিত করা হবে। এছাড়া যৌনতার বয়স বেশিরভাগ দেশে সাবালকত্বের কম হলেও অন্যান্য দেশে এটি সাবালকত্বের বেশি। সেক্ষেত্রে যৌনতার অধিকার লাভ করেনি এমন কোনো সাবালককেও \"নাবালক\" বা \"অপ্রাপ্তবয়স্ক\" বলে চিহ্নিত করা হবে। নাবালকদের ক্ষেত্রে সাবালকদের অধিকার গ্রহণ করার চেষ্টা একপ্রকার অপরাধ, যার জন্য তাকে জরিমানা দিতে হবে বা বিরল ক্ষেত্রে কারাদণ্ড ভোগ করতে হবে।\n\n\n== দেওয়ানি আইন ==\n\n\n=== ১৫ বা তার কম ===\n\n\n=== ১৬ ===\n\n\n=== ১৭ ===\n\n\n=== ১৮ ===\n\n\n=== ১৯ ===\n\n\n=== ২০ বা তার বেশি ===\n\n\n== ধর্মীয় আইন ==\nসাবালকত্বের বয়স নিয়ে বিভিন্ন ধর্মের নিজস্ব নিয়মবিধি আছে। এক্ষেত্রে অন্তত ধর্মীয় রীতিনীতি পালনের জন্য কোনো ব্যক্তিকে সাবালক হিসাবে চিহ্নিত করা হয়।\n\nইসলাম — ইসালামি ফিকাহের বিভিন্ন মতে সাবালকত্বের বিভিন্ন বিধি রয়েছে। সাধারণত পুরুষদের ক্ষেত্রে নৈশকালীন নির্গমন ও উপস্থে লোমবৃদ্ধির মতো দৈহিক গুণাবলী উপস্থিত থাকলে তাদের সাবালক বলে গণ্য করা হয়। আর নারীদের ক্ষেত্রে নৈশকালীন নির্গমন, উপস্থে লোমবৃদ্ধি ও রজঃস্রাবের মতো দৈহিক গুণাবলী উপস্থিত থাকলে তাদের সাবালিকা বলে গণ্য করা হয়। তবে পুরুষ বা নারীদের মধ্যে এইরকম দৈহিক গুণাবলী না থাকলে ফিকাহের বিভিন্ন মত অনুযায়ী তাদের বয়স সীমা নির্ধারণ করা হয়। কিছু মতে উভয়ের জন্য ১৮ বছর, কিছু মতে পুরুষদের জন্য ১৮ ও নারীদের জন্য ১৭, আবার কিছু মতে উভয়ের জন্য ১৫। শরীয়তে সাবালকত্ব ও মৈথুনের দক্ষতার মধ্যে পার্থক্য রয়েছে।\nইহুদিধর্ম — ইহুদিধর্মে পুরুষদের সাবালকত্বের বয়স ১৩ বছর, আর নারীদের ১২ বছর।\nখ্রিস্টধর্ম — কেবল রোমান ক্যাথলিক গির্জার ক্ষেত্রে সাবালকত্বের বয়স ১৮ বছর।\nবাহাই ধর্ম — বাহাই পরিবারে জন্মগ্রহণকারী যেকোনো ব্যক্তির অধ্যাত্মিক সাবালকত্বের বয়স ১৫ বছর। ১৫ বছর বয়সে ব্যক্তিটি ধর্ম বাছাই করতে পারবে, অর্থাৎ সে বাহাই ধর্মে রয়ে যাবে কিংবা অন্য ধর্মে ধর্মান্তরিত হয়ে যাবে। ১৫ বছর পর্যন্ত বাহাইদের শিশু বলে মনে করা হয়, আর ১৫ বছর বয়সে সে তরুণ হয়ে যায়। এই বয়সে বাহাই নিজেকে বাহাই বলে ঘোষণা করলে তাকে বাহাই ধর্ম অনুযায়ী দৈনিক বাধ্যতামূলক প্রার্থনা পাঠ করতে হবে আর উপবাস পালন করতে হবে। ১৮ বছর বয়স হলে বাহাইরা বাহাই নির্বাচনে ভোটদান করতে পারবে, যা আগে ২১ বছর ছিল।\n\n\n== আরও দেখুন ==\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ =="}