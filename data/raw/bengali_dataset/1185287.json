{"pageid": 1185287, "title": "চতুর্থ থাই–লাও মৈত্রী সেতু", "url": "https://bn.wikipedia.org/wiki?curid=1185287", "content": "চতুর্থ থাই–লাও মৌত্রী ব্রিজ ( থাই: สะพานมิตรภาพ ไทย-ลาว แห่งที่ 4   , উচ্চারিত [sā.pʰāːn mít.trā.pʰâːp tʰāj lāːw hɛ̀ŋ tʰîː sìː] ; লাও: ຂົວມິດຕະພາບ ລາວ-ໄທ   ,[kʰǔə mittapʰâːp láːw tʰaj] ) মেকং নদীর উপর একটি মহাসড়ক সেতু যা থাইল্যান্ডের চিয়াং রাই প্রদেশের চিয়াং খং জেলা এবং লাওসের হুয়ায় সাইকে সংযুক্ত করেছে। ১১ ডিসেম্বর ২০১৩ সালে সেতুটি জনসাধারণের জন্য উন্মুক্ত করা হয়। সেতুটি এশিয়ান হাইওয়ে ৩-এর শেষ অংশ।\n\n\n== আকার এবং অবস্থান ==\nসেতুটি ৬৩০ মিটার দীর্ঘ (৪৮০ মিটারের একটি প্রধান স্প্যান সহ) এবং ১৪.৭ মিটার চওড়া। এটি উত্তর থাইল্যান্ডের উত্তর-পূর্ব চিয়াং রাই প্রদেশের চিয়াং খং জেলার লাওস সীমান্তে বান ডান মাহাওয়ান গ্রাম থেকে শুরু হয়েছে, যা চিয়াং খং জেলার মূলকেন্দ্র হতে প্রায় ১০ কিলোমিটার এবং উত্তর-পশ্চিম লাওসের বোকেও প্রদেশের রাজধানী হুয়ায় সাই থেকে প্রায় ১২ কিলোমিটার দূরে অবস্থিত।\nসেতুর উত্তরে, একটি ছয় কিলোমিটার সংযোগ সড়ক সেতুটিকে লাওসের মহাসড়ক আর৩এ-এর সাথে সংযুক্ত করেছে। দক্ষিণে, একটি তিন কিলোমিটার সংযোগ সড়ক সেতুটিকে থাইল্যান্ডের চিয়াং খং-থোয়েন মহাসড়ক এবং রুট ১১২৯-এর সাথে সংযুক্ত করেছে।\n\n\n== ইতিহাস ==\nসেতুটি থাইল্যান্ড, লাওস এবং চীন সরকার কর্তৃক যৌথ অর্থায়নে নির্মাণ করা হয়েছিল। চীনা এবং থাইল্যান্ডের সিআর৫-কেটি গ্রুপ অব চায়না এবং ক্রুং থন ইঞ্জিনিয়ারিং নির্মাণকাজ করেছে। থাইল্যান্ড এবং চীনের মধ্যে নির্মাণ খরচ ভাগ করা হয়েছে। প্রকল্পটি বৃহত্তর মেকং উপ-অঞ্চলের বাণিজ্য ও উন্নয়নকে উৎসাহিত করবে বলে আশা করা হয়েছিল। থাই সরকার এই প্রকল্পের জন্য প্রায় ১৯০০ মিলিয়ন বাত বাজেট করেছিল।\n২০১২ সালের ১২ ডিসেম্বর লাওসের হুয়ায় সাই অংশে সেতুর দুই পাশের যুক্তকরণ উপলক্ষে একটি অনুষ্ঠান অনুষ্ঠিত হয়। এক বছর পর, ২০১৩ সালের ১২ ডিসেম্বর, রাজকুমারী মহা চক্রী সিরিন্ধর্নের সভাপতিত্বে একটি অনুষ্ঠানে আনুষ্ঠানিকভাবে সেতুটি খুলে দেওয়া হয়।\n\n\n== আরো দেখুন ==\nপ্রথম থাই-লাও মৈত্রী সেতু\n\n\n== তথ্যসূত্র =="}