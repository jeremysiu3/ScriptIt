{"pageid": 1344110, "title": "জালা রুটি", "url": "https://bn.wikipedia.org/wiki?curid=1344110", "content": "জালা রুটি, রোটি জালা, রোটি কিরাই বা রোটি রেঞ্জিস ইত্যাদি বিবিধ নামে পরিচিত এই খাবারটি মালয় অঞ্চলের একটি জনপ্রিয় পদ। এটি প্রধানত একটি জলখাবার হিসাবে খাওয়া হয়। এটি চায়ের সাথে অনুসঙ্গিক পদ হিসাবে পরিবেশিত হয়। ইন্দোনেশিয়া, মালয়েশিয়া এবং সিঙ্গাপুর ইত্যাদি দেশে এই খাবারটি পাওয়া যায়। একে প্রধানত তরকারির সাথে পরিবেশন করা হয়।  এটি একটি ঐতিহ্যবাহী মালয় খাবার যা সাধারণত স্থানীয় গৃহস্থ বাড়িতে তৈরি করা হয়। বিবাহ এবং উৎসবের মতো অনুষ্ঠানে এই পদটি পরিবেশন করা হয়। এটি সাধারণত তিন থেকে চার টুকরো করে তরকারির সাথে ও মুরগির কারির সাথে খাওয়া হয়। এটি ভাতের বিকল্প হিসেবেও বিবেচিত হয়। \n\n\n== ইতিহাস ==\nরোটি জালার ইতিহাস সম্পর্কে খুব বেশি কিছু জানা যায় না, তবে মান্যতা আছে এটি প্রথমে ভারত থেকে মালয় দেশে এসেছিল। মালয়েশিয়ায় আসার পর স্থানীয়রা এই খাবারের রন্ধন প্রনালীতে নিজস্ব বৈশিষ্ট্য যোগ করেছিলেন। এই কারণেই আমরা রোটি জালার সাথে ভারতীয় খাবার পুতু মায়াম'। বা স্ট্রিং হপার -এর মিল দেখতে পাই। \nজালা দোসা নামক খাবারের উদ্ভব হয়েছে রোটি জালা থেকে। \n\n\n== প্রস্তুতি ==\nজালা রুটি প্রস্তুতির প্রধান উপাদানগুলির মধ্যে রয়েছে  ময়দা, ডিম, দুধ (সাধারন দুধ বা নারকেল দুধ) । কখনো কখনো এক চিমটি হলুদও এতে যোগ করা হয়। এই সকল উপাদানগুলিকে জলের সাথে মিশিয়ে একটি জলীয় ব্যাটার তৈরি করা হয়। তারপর এই ব্যাটারের কিছু অংশ একটি গরম প্যানে গোল করে ছড়িয়ে  দেওয়া হয়। এটি ছড়ানোর জন্য একটি বিশেষ পাত্র প্রায়শই ব্যবহার করা হয় যাকে দেখতে একটি কাপের মতো হয়। এই পাত্রের নিচে একাধিক ফুটো বা নির্গমন নালি থাকে। এই পাত্রের মধ্যে ব্যাটার ভরে গরম প্যানের উপর পাত্রটি ধরা হয়। এরপর সর্পিল ও গোল আকারে হাত ঘোরানো হয় যার ফলে নিচের ফুটো দিয়ে ব্যাটার বেরিয়ে এসে প্যানের মধ্যে জালের মতো আকৃতি তৈরি করে।\n\n\n== তথ্যসূত্র =="}