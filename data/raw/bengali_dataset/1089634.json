{"pageid": 1089634, "title": "উত্তর (মহাভারত)", "url": "https://bn.wikipedia.org/wiki?curid=1089634", "content": "উত্তর (সংস্কৃত: उत्तर) মহাভারতের একটি চরিত্র, মৎস্য বংশের রাজপুত্র, বিরাটরাজের পুত্র। পান্ডবদের অজ্ঞাতবাসের সময় তারা এই বিরাট রাজার প্রাসাদে অবস্থান করছিল। যুবরাজ উত্তরের ভগ্নি উত্তরার সাথে অর্জুনের পুত্র অভিম্যনুর বিবাহ হয়েছিল।\n\nঅজ্ঞাতবাসের সময়ে পান্ডবরা মৎস্যরাজ্যে অবস্থান করছেন এমন সন্দেহের বসবর্তি হয়ে দুর্য়োধন মৎস্যদেশ আক্রমণ করেন। সে সময় বিরাটরাজ তার সেনাবাহিনীকে দক্ষিণের যুদ্ধে প্রেরণ করেছিলেন। হস্তিনাপুরের বাহিনীর আক্রমণের খবর পেয়ে যুবরাজ উত্তর একাই তাদের প্রতিহত করার সংকল্প করেন। মাতা সুদেষ্ণার পিড়াপিড়িতে উত্তর বৃহন্নলাকে তার রথের সারথী হিসাবে নেন। বৃহন্নলা আসলে ছিলেন ছদ্মবেশী অর্জুন। কৌরবদের বিশাল সেনাবাহিনী দেখে উত্তর ভীত হয়ে পরেন এবং বৃহন্নলাকে রথ নিয়ে ফিরে যেতে বলেন। বৃহন্নলা ক্ষত্রিয় ধর্মের কথা বলে তার আদেশে মানতে অপারগতা প্রকাশ করলে উত্তর রথ থেকে নেমে পলায়ন করতে উদ্যত হন। অর্জুন তাকে ধরে ফেলেন। উত্তরের সাহস সঞ্চয়ের জন্য তিনি তার নিজের প্রকৃত পরিচয় তার নিকট প্রকাশ করেন। এরপর অর্জুন যুদ্ধে একাই হস্তিনাপুর সেনাদের পরাজিত করেন। \n\n\n== কুরুক্ষেত্র যুদ্ধ ==\nকুরুক্ষেত্র যুদ্ধে উত্তর পান্ডবদের পক্ষে যুদ্ধ করেছিলেন। প্রথম দিনের যুদ্ধে শল্বরাজ উত্তরকে হত্যা করেন। যদ্ধের শুরুতে উত্তর সমবেত কৌরব সেনাদের অভ্যন্তরে তার রথ চালনা করেন। শাল্বরাজ তাকে বাধা দিয়ে তার পরিচয় জানতে চাইলে উত্তর অত্যন্ত অহংকারের সাথে তার সামরিক শক্তি জাহির করে নিজেকে কৃষ্ণের সাথে তুলনা করেন। কারন বিরাট যুদ্ধে তিনি অর্জুনের সারথী ছিলেন। শাল্ব তাকে ভর্ৎসনা করে বেলন যে তার মুখের ভাষা তার শরের চেয়ে অধিক তীক্ষ্ন। উত্তর এর উত্তরে শাল্বরাজকে ভীষনভাবে আক্রমণ করেন। উত্তর, শাল্বের ধনুক ভেঙে, তার সারথী ও ঘোড়া হত্যা করেন ও রথের চাকা ভেঙে ফেলেন। শাল্ব অরক্ষিত হয়ে মাটেতে পরে গেলে উত্তর তার দিকে ধনুক তাক করে উপহাসের সাথে বলেন, “এবার কোনটি তোমার জীবন কেড়ে নেবে? আমার মুখের ভাষা না আমার তীর?” শাল্ব তখন তার দিকে একটি বল্লম ছুঁড়ে মারেন। তার আঘাতে উত্তরের মৃত্যু হয়। শাল্ব এই তরুন বীরের মৃত্যুতে অত্যন্ত দুঃখিত হন এবং শোক প্রকাশ করেন।\n\n\n== তথ্যসূত্র ==\n\n\n== বহিঃসংযোগ =="}