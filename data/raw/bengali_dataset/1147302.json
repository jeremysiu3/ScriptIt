{"pageid": 1147302, "title": "অবৈধ ফুলেল শ্রদ্ধা", "url": "https://bn.wikipedia.org/wiki?curid=1147302", "content": "\"অবৈধ ফুলের শ্রদ্ধা\" (সরলীকৃত চীনা: 非法献花; প্রথাগত চীনা: 非法獻花; ফিনিন: fēifǎ xiànhuā) হলো একটি ইন্টারনেট মিম, যা ২০১০ সালের জানুয়ারিতে চীনের মূলভূখণ্ড থেকে গুগল এর সম্ভাব্য প্রস্থানের ঘোষণার পর উদ্ভূত হয়েছিল। ১২ জানুয়ারি ২০১০-এ, গুগল তার দাপ্তরিক ব্লগস্পট ব্লগে \"চীনের জন্য একটি নতুন দৃষ্টিভঙ্গি\" শিরোনামে একটি নিবন্ধ পোস্ট করে, যেখানে এটি সাম্প্রতিককালে চীনা মানবাধিকার কর্মীদের জিমেইল অ্যাকাউন্টে রাজনৈতিকভাবে অনুপ্রাণিত হ্যাকার আক্রমণকে তাদের প্রাথমিক উদ্বেগ হিসেবে উল্লেখের মাধ্যমে, Google.cn- এ ইন্টারনেট সেন্সরশিপের সাথে সহাবস্থান শেষ করার সিদ্ধান্তের কথা প্রকাশ করে। গুগল ঘোষণা করে যে তারা এই বিষয়ে চীনা সরকারের সাথে আলোচনা করেও একটি নন-সেন্সরিং সার্চ ইঞ্জিনের বিষয়ে কোনো চুক্তি বা ঐকমত্য পৌঁছাতে পারেনি। তাই Google.cn- এ আগত ট্রাফিক Google.com.hk- এ নির্দেশ করা হয়।\nচীন থেকে গুগলের প্রস্থান করার সম্ভাব্যতা তৈরি হওয়ায় বেইজিং মেট্রোপলিটন এলাকা থেকে শুভাকাঙ্ক্ষীগণ গুগলের প্রতি শ্রদ্ধা জানানোর জন্য বেইজিং-এর ঝংগুয়ানকুনে গুগল চীনের সদর দফতরে উপস্থিত হন এবং ফুল প্রদান ও মোমবাতি প্রজ্জ্বলনের মাধ্যমে গুগলের প্রতি শ্রদ্ধা প্রদর্শন করেন। তবে, পরবর্তী দর্শনার্থীরা এসে আবিষ্কার করেন যে পূর্ববর্তী দর্শনার্থীদের দান করা ফুলগুলি নিরাপত্তারক্ষীরা অবিলম্বে অপসারিত হয়েছে ও নিরাপত্তারক্ষীদের মধ্যে একজন বলেছে যে, ফুল জমা দেওয়ার জন্য তাদেরকে সংশ্লিষ্ট বিভাগে অনুমতির জন্য আবেদন করতে হবে; অন্যথায়, অনুমতি ছাড়া, তাদের কর্মকাণ্ড \"অবৈধ ফুলেল শ্রদ্ধা\" হিসেবে বিবেচিত হবে। \n\"অবৈধ ফুলেল শ্রদ্ধা\" বাক্যাংশটি শীঘ্রই এর বিদ্রূপাত্মক প্রকৃতির কারণে চীনে একটি জনপ্রিয় ইন্টারনেট মিম হয়ে ওঠে। তা সত্ত্বেও, এর সংবেদনশীল প্রকৃতির কারণে, বাক্যটি বাইডু এবং সোগোউ সহ বিভিন্ন চীনা ওয়েবসাইটে সেন্সর করা হয়, যার ফলে তাদের পরিসেবা বাইদু বাইকে এবং সোগোউ বাইকে থেকে \"অবৈধ ফুলেল শ্রদ্ধা\" সম্পর্কিত নিবন্ধটি মুছে ফেলা হয়।\n\n\n== আরও দেখুন ==\nঅপারেশন অরোরা\nফুলের শক্তি\nগণপ্রজাতন্ত্রী চীনে অবরুদ্ধ ওয়েবসাইটগুলির তালিকা\nগণপ্রজাতন্ত্রী চীনে ইন্টারনেট সেন্সরশিপ\nগণপ্রজাতন্ত্রী চীনে সেন্সরশিপ\n\n\n== তথ্যসূত্র ==\n\n\n== বহিঃসংযোগ ==\n中華人民共和國審辭彙列表"}