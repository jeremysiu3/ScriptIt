{"pageid": 1027223, "title": "তাঞ্জাবুর পুতুল", "url": "https://bn.wikipedia.org/wiki?curid=1027223", "content": "তাঞ্জাবুর পুতুল হল টেরাকোটার উপাদান দিয়ে তৈরি এক প্রকারের ঐতিহ্যবাহী ভারতীয় খেলনা মাথা নাড়া পুতুল।  পুতুলের ভারকেন্দ্র এবং মোট ওজনের কেন্দ্রস্থলটি একেবারে এটির সবচেয়ে নিচের বিন্দুতে কেন্দ্রীভূত থাকে, যার ফলে পুতুলটিকে সামান্য নাড়িয়ে দিলে এর মধ্যে ধীরগতির দোলসহ নাচের মতো একটি  অবিচ্ছিন্ন গতিবিধি তৈরি হয়। এই খেলনাগুলো ঐতিহ্যগতভাবে হাতে তৈরি করা হয়। ২০০৮ সালে ভারত সরকার এটিকে ভৌগোলিক নির্দেশক হিসাবে স্বীকৃতি দিয়েছে।\n-\n\n\n== বিবরণ ==\nতাঞ্জাবুরের স্থানীয় লোকেরা এটিকে তামিল ভাষায় “তাঞ্জাবুর তালাইয়াট্টি বোম্মাই” বলে থাকে যার অর্থ তিড়িং বিড়িং করে মাথা ঝাঁকানো বা মাথা কাঁপানো পুতুল। এটি শরভোজি রাজার শাসনামল থেকে তথা ১৯ শতকের একটি প্রাচীন শিল্প।\nভারতীয় হিন্দু সংস্কৃতির প্রতিনিধি জ্ঞান করে দক্ষিণ ভারতে নবরাত্রি মরশুমে তাঞ্জাবুর পুতুলগুলোর চাহিদা বেড়ে যায়।\n\n\n== কলাকৌশল ==\nতাঞ্জাবুর পুতুলগুলো মূলত পোড়ামাটি ব্যবহার করে তৈরি করা হয় যা সম্পূর্ণরূপে হস্তনির্মিত। দক্ষ শিল্পীদের হাতে এই পুতুলে নকশা আঁকা হয়। পুতুলগুলোকে ভরতনাট্যম, কথাকলি এবং মণিপুরীর বিভিন্ন ঐতিহ্যবাহী নৃত্যের নৃত্যশিল্পীদের মতো সাজানো হয়।\n\nতাঞ্জাবুর  পুতুলের ৪টি আলাদা আলাদা অংশ রয়েছে যেগুলো হল: পা, মাথা, ঊর্ধ্বাঙ্গ এবং নিম্নাঙ্গ।\n\n\n== তথ্যসূত্র =="}