{"pageid": 1438773, "title": "কাবুল আন্তর্জাতিক ক্রিকেট স্টেডিয়াম", "url": "https://bn.wikipedia.org/wiki?curid=1438773", "content": "কাবুল আন্তর্জাতিক ক্রিকেট স্টেডিয়াম ( পশতু: د کابل الکوزی نړيوال کرکټ لوبغالی) হল আফগানিস্তানের কাবুলে অবস্থিত একটি ক্রিকেট স্টেডিয়াম, যা ২০১১ সালে চালু করা হয়েছিল এবং এটি প্রায় ৬,০০০ দর্শক ধারণ করতে পারে। এটি হল আফগানিস্তানে নির্মিত প্রথম আন্তর্জাতিক ক্রিকেট স্টেডিয়াম এবং এটি হল আফগানিস্তান ক্রিকেটের হোম গ্রাউন্ড।\nকাবুল আন্তর্জাতিক ক্রিকেট স্টেডিয়াম বর্তমান গাজী স্টেডিয়ামের কাছে অবস্থিত। আফগানিস্তান ক্রিকেট বোর্ডের (এসিবি) মতে, কাবুলের আলখাইল এলাকায় আরেকটি বড় ক্রিকেট স্টেডিয়াম নির্মাণের কথা ভাবা হচ্ছে।\n\n\n== ইতিহাস ==\n২০১১-এ ইউএসএআইডি ও কেয়ার ইন্টারন্যাশনালের সহায়তায় এসিবি স্টেডিয়ামটি উদ্বোধন করে। এসিবি তখন থেকে স্থানীয় ক্রিকেট ম্যাচ ও প্রশিক্ষণের উদ্দেশ্যে এটি ব্যবহার করে আসছে। সকল জাতীয় টুর্নামেন্ট, স্কুল ক্রিকেট টুর্নামেন্ট, প্রতিবন্ধী টুর্নামেন্ট ও খেলোয়াড়দের প্রশিক্ষণ শিবিরসহ প্রতি বছর এখানে অনেক ঘরোয়া ক্রিকেট ইভেন্ট অনুষ্ঠিত হয়।\nআফগানিস্তান ন্যাশনাল ক্রিকেট একাডেমীর নির্মাণ ও উন্নয়ন, যা সম্প্রতি আন্তর্জাতিক ক্রিকেট কাউন্সিলের অর্থায়নে স্টেডিয়ামের জন্য একটি গুরুত্বপূর্ণ উন্নয়ন ছিল। প্রথম ম্যাচটি ছিল নানগার্হার ও এডব্লিউসিসির মধ্যে, যেখানে নাঙ্গারহার টুর্নামেন্ট জিতেছিল।\n২০১৫ সালের মে মাসে, অ্যালোকোজায় গ্রুপ অফ কোম্পানি আফগানিস্তান জাতীয় ক্রিকেট দল এবং স্টেডিয়ামের স্পন্সরশিপ নেয়।\nহামলা\n১৩ আগস্ট, ২০১৭ সালে স্টেডিয়ামের প্রবেশের কাছে একটি আত্মঘাতী বোমা হামলা হয়, যার ফলে বেশ কয়েকজন নিহত এবং আহত হয়। ২৯ শে জুলাই, ২০২২ সালে পামির জালমি ও ব্যান্ড-ই-আমিরের মধ্যে একটি ক্রিকেট ম্যাচ চলাকালীন দর্শকদের ভিড়ের মধ্যে স্টেডিয়ামে একটি গ্রেনেড বিস্ফোরণ ঘটে, এতে কমপক্ষে দুইজন নিহত এবং ১৩ জন আহত হয়।\n\n\n== তথ্যসূত্র =="}