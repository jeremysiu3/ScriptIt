{"pageid": 1020097, "title": "বালিগঞ্জ রাষ্ট্রীয় উচ্চ বিদ্যালয়", "url": "https://bn.wikipedia.org/wiki?curid=1020097", "content": "বালিগঞ্জ রাষ্ট্রীয় উচ্চ বিদ্যালয়, বা ইংরাজীতে সংক্ষেপে বিজিএইচএস, ভারতের পশ্চিমবঙ্গ রাজ্যে অবস্থিত একটি প্রাচীন বিদ্যালয়। মাধ্যমিক ও উচ্চ মাধ্যমিক স্তরের কেবলমাত্র ছাত্রদের বিদ্যালয় এটি। বাংলা ও ইংরাজী দুটি ভাষাতেই শিক্ষাদানের ব্যবস্থা আছে কলকাতার অন্যতম সেরা এই বিদ্যালয়টিতে এবং শিক্ষাদানের মান বেশ উন্নত। শিক্ষাঙ্গনে বেশ বড়ো খেলার মাঠ আছে। বিভিন্ন শিক্ষাক্রম বহির্ভূত বিষয়ে শিক্ষাদানের  ব্যবস্থা করে থাকে বিদ্যালয়টি। বহু স্বনামধন্য  শিক্ষাবিদ, চলচ্চিত্র এবং নাট্যব্যক্তিত্ব, সাংবাদিক, সঙ্গীতশিল্পী এই বিদ্যালয়ের প্রাক্তনী ছিলেন। বর্তমানে বারোশোর বেশি ছাত্র আছে বিদ্যালয়ে। বিদ্যালয়টি কলকাতার আঞ্চলিক পরিবহন কার্যালয় (আরটিও/বালিগঞ্জ থানা এবং কলকাতা মোটরযান বিভাগের সন্নিহিত এলাকায় অবস্থিত।\n\n\n== শ্রেণি ==\nবিদ্যালয়ের প্রাতঃবিভাগে প্রথম শ্রেণি হতে পঞ্চম শ্রেণির এবং দিবা বিভাগে ষষ্ঠ শ্রেণি হতে একাদশ শ্রেণির ছাত্রদের পঠনপাঠনের ব্যবস্থা আছে।\nপ্রতি বছর কিছু সময়ের জন্য পশ্চিমবঙ্গ সরকার দ্বারা প্রতিষ্ঠিত পার্শ্ববর্তী  ডেভিড হেয়ার ট্রেনিং কলেজের    শিক্ষানবিশি  শিক্ষকেরা ক্লাশ নেন।  শিক্ষানবিশি শিক্ষকদের  সুবিধার্থে একটি আদর্শ বিদ্যালয়ের কপি বই অনুসারে  মডেল স্কুল স্থাপনার উদ্দেশ্যেই ঘটনাক্রমে কর্তৃপক্ষ  টিচার্স ট্রেনিং কলেজের ঠিক পিছনে বিদ্যালয়টি প্রতিষ্ঠা করে। ফলত ১৯২৭ খ্রিস্টাব্দে বিদ্যালয়টি প্রতিষ্ঠিত হয় এবং ১৯২৮ খ্রিস্টাব্দে প্রথম ব্যাচের ছাত্ররা  স্কুল ফাইনাল পরীক্ষা দেয়।\n\n\n== ঘটনাবলি ==\n১৯৭১ খ্রিস্টাব্দে তৎকালীন দশম শ্রেণির ছাত্রদের লেখা কবিতা, ছোটগল্প, নিবন্ধ এবং ক্যারেকটার নিয়ে দেওয়াল পত্রিকা 'সপ্তর্ষি' মূল তোরণটির কাছে প্রকাশিত হয়েছিল।\n\nনিবন্ধ, কবিতা এবং ছোট গল্প নিয়ে প্রকাশিত হয় 'ইহা'\nবার্ষিক মুদ্রিত পত্রিকা 'বাগবিতান' প্রকাশিত হয় ছাত্র ও শিক্ষকদের লেখা কবিতা, প্রবন্ধ, ছোট গল্প এবং স্কেচ নিয়ে।\nসরস্বতী পুজোর সময় বার্ষিক তিন দিনের আর্ট মেলা বসে । এসময়ে  শিক্ষার্থীরা কারুশিল্প, অঙ্কন , বৈজ্ঞানিক পরীক্ষায় মডেল ইত্যাদির সর্বজনীন প্রদর্শনের ব্যবস্থা  করে।\nবার্ষিক ক্রীড়া অনুষ্ঠানে বিভিন্ন  খেলাধুলার ইভেন্ট প্রদর্শিত হয়।\n১৫ আগস্ট  স্বাধীনতা দিবসে  প্রতি বছর বিদ্যালয় প্রাঙ্গণে  অনুষ্ঠানের আয়োজন করা হয়।হয় ।\nপ্রতি বছর ৩ জানুয়ারি বিদ্যালয়ের প্রতিষ্ঠা দিবস হিসাবে পালিত হয়।\nসরস্বতী  পূজা বিদ্যালয়ের অন্যতম প্রধান উৎসব হিসাবে অনুষ্ঠিত হয়।\nনাটক , গান, অঙ্কন প্রতিযোগিতা, বিতর্ক এবং আবৃত্তি ইত্যাদি অন্যান্য ক্রিয়াকলাপের অন্তর্ভুক্ত।\n\n\n== উল্লেখযোগ্য প্রাক্তন ছাত্র ==\n\nঅজিত কুমার ব্যানার্জি - পরিবেশবিদ\nগৌতম ভট্টাচার্য - ক্রীড়া সাংবাদিক\nনবারুণ ভট্টাচার্য - ঔপন্যাসিক\nরাহুল দেব বর্মণ - চলচ্চিত্রের স্কোর রচয়িতা এবং সংগীত পরিচালক\nরজতকান্ত রায় - ইতিহাসবিদ\nরজতাভ দত্ত - অভিনেতা\nঋত্বিক ঘটক - চলচ্চিত্র নির্মাতা এবং স্ক্রিপ্ট-লেখক \nরূপঙ্কর বাগচী - গায়ক\nসত্যজিৎ রায় - লেখক, সুরকার, গীতিকার, কবি ও চলচ্চিত্র নির্মাতা\nশম্ভু মিত্র - অভিনেতা, পরিচালক\nসুব্রত মিত্র - চিত্রনায়ক\nসুখময় চক্রবর্তী - অর্থনীতিবিদ \nপার্থসারথি গুপ্ত - ঐতিহাসিক \nসব্যসাচী ভট্টাচার্য - ইতিহাসবিদ \nসুরজিৎচন্দ্র সিনহা - একজন মানব বিশেষজ্ঞ তথা নৃতত্ত্ববিদ।\nতপন রায়চৌধুরী - ইতিহাসবিদ\nশেখর বসু - ভারতীয় পরমাণু বিজ্ঞানী।\nসিদ্ধার্থ ঘোষ - উল্লেখযোগ্য বিজ্ঞান কথাসাহিত্যিক।\n\n\n== তথ্যসূত্র ==\n\n\n== বহিঃসংযোগ ==\nবিজিএইচএস প্রাক্তন ছাত্র সমিতি  ওয়েব্যাক মেশিনে আর্কাইভকৃত ২০ ফেব্রুয়ারি ২০২০ তারিখে"}