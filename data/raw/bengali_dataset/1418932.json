{"pageid": 1418932, "title": "জয়দীপ চক্রবর্তী", "url": "https://bn.wikipedia.org/wiki?curid=1418932", "content": "জয়দীপ চক্রবর্তী ( জন্ম: ১৮ জানুয়ারি ১৯৭৪) হলেন  পশ্চিমবঙ্গের সাম্প্রতিক কালের (বিশ শতকের নব্বই দশকের মাঝামাঝি সময় হতে) বাংলার সাহিত্যের একজন প্রসিদ্ধ কথাসাহিত্যিক। ছোটদের জন্য লেখায় ইতোমধ্যে জনপ্রিয়তা অর্জন করেছেন।\n\n\n== জন্ম ও প্রারম্ভিক জীবন ==\nজয়দীপ চক্রবর্তীর জন্ম  পশ্চিমবঙ্গের  দক্ষিণ চব্বিশ পরগণা জেলার বারুইপুর মহকুমার রামনগর গ্রামের এক নিম্ন মধ্যবিত্ত পরিবারে। পিতা তারাপ্রসাদ চক্রবর্তী, মাতা আলপনা চক্রবর্তী। জয়দীপের বিদ্যারম্ভ গ্রামের পাঠশালায়। বিদ্যালয়ের প্রবেশিকা পরীক্ষা পাশের পর পঞ্চম শ্রেণীতে ভর্তি হন বারুইপুর হাইস্কুলে। ওই স্কুল থেকেই কৃতিত্বের সঙ্গে মাধ্যমিক ও উচ্চমাধ্যমিক উত্তীর্ণ হন। ইংরাজী ভাষা ও সাহিত্যে সম্মানিকসহ কলকাতা বিশ্ববিদ্যালয়ের স্নাতক এবং বি.এড. ডিগ্রি লাভ করেন। স্কুল সার্ভিস কমিশনের পরীক্ষা পাশের পর ২০০১ খ্রিস্টাব্দে তার নিজের স্কুলেই শিক্ষকতায় নিযুক্ত হন। স্কুলে কর্মরত অবস্থায় পড়াশোনা করেই ইংরাজী ও শিক্ষাবিজ্ঞানে  স্নাতকোত্তর ডিগ্রি অর্জন করেন। \n\n\n== সাহিত্যকর্ম ==\nছোটবেলা থেকেই জয়দীপ চক্রবর্তী সাহিত্যের পরিমণ্ডলে বেড়ে ওঠেন। মাতাপিতার সংগৃহীত পুস্তক, পত্রিকা পড়তে পড়তেই তিনি লেখালেখি শুরু করেন। দশ বছর বয়সে পঞ্চম শ্রেণীতে পড়ার সময়ই স্কুল ম্যাগাজিনে তার প্রথম গল্প প্রকাশিত হয়। তারপর কলেজে পড়ার সময় নানা লিটিল ম্যাগাজিনে কবিতা প্রকাশিত হতে থাকে। কয়েকজন বন্ধুকে সঙ্গে নিয়ে বারুইপুর থেকে এক সাহিত্য পত্রিকার প্রকাশ শুরু করেন।  \nবিগত শতকের নয়ের দশকের মাঝামাঝি সময় থেকে কলকাতার পত্রিকায় নিয়মিত ছোটদের জন্য গল্প লেখা দিয়ে তার সাহিত্যকর্মের সূত্রপাত। ছোটদের জন্য তার রচনার উপাদানে ভূত, হাসি, মজা, রহস্য, রূপকথা, কল্পবিজ্ঞান, ফ্যান্টাসি যেমন স্থান পায় তেমনই বড়দের জন্য মানবিক সম্পর্কের টানা পোড়েন, মূল্যবোধের নানাদিক উন্মোচিত হয়েছে তার নিজস্ব সাবলীল ভঙ্গিতে। \nভিন্ন বয়েসের, ভিন্ন পেশার বাঙালি পাঠকের জনপ্রিয়তা অর্জন করেছেন ইতোমধ্যে। কলকাতার বিভিন্ন প্রকাশনা সংস্থা থেকে অনেকগুলি কবিতা, গল্প ও উপন্যাসের গ্রন্থ প্রকাশিত হয়েছে। \n\nপ্রকাশিত গ্রন্থসমূহ-\nক্রান্তদর্শী সুকুমার (১৯৯৫) — রয়্যাল ইন্ডিয়া পাবলিকেশন\nচতুরাশ্রম (১৯৯৭) — কবিতা পাক্ষিক\nস্তব্ধ মায়াক্রশিং (১৯৯৯) — কবিতা পাক্ষিক\nহরিণ বিষয়ক পংক্তিমালা (২০০০) — রোদ্দুর প্রকাশন\nকথার পিঠে যে কথাগুলি (২০০২) — কবিতা পাক্ষিক\nহিজিবিজির দেশে (২০০৬) — আনন্দ পাবলিশার্স\nনতুন স্কুলে গঙ্গাপদ (২০০৬) — আনন্দ পাবলিশার্স\nভাঙাবৃত্ত গোটাবৃত্ত (২০১১) — ভোর প্রকাশনী\nশ্রীচরণেষু রবীন্দ্রনাথ (২০১২) — ভোর প্রকাশনী\nহিরণঢিবির নীচে (২০১৩) — কবিতা পাক্ষিক\nমায়াবী রাত্রির কোলাজ (২০১৪) — মহাদিগন্ত\nতীর্থের সাধু (২০১৪) — কবিতা পাক্ষিক\nদশ এক্কে দশ (২০১৬) — কবিতা পাক্ষিক\nভূতভূতুনির গল্প (২০১৬)— কবিতা পাক্ষিক (সম্পাদনা)\nভূতুড়ে কান্না রহস্য এবং (২০১৬) — কিচির মিচির পাবলিশার্স\nকবিতাগাছ (২০১৭) — কবিতা পাক্ষিক\nঅমলতাসের ছায়া (২০১৮) — মিত্র ও ঘোষ পাবলিশার্স\nব্রতীন আঙ্কলের মৃত্যুরহস্য (২০১৮) — আনন্দ পাবলিশার্স\nজাদুকরের ল্যাবরেটরি (২০১৮) — পত্র ভারতী আইএসবিএন =978-81-8374-497-3\nঅশরীরী প্রহরী (২০১৯) — পত্র ভারতী আইএসবিএন =978-81-8374-540-6\nখুচরো গল্প (২০১৯) — অরণ্যমন প্রকাশনী\nআমাদের গেছে যে দিন (২০১৯) — জয়ঢাক প্রকাশন\nতুমি আছ আমি আছি (২০২০) — পত্র ভারতী 978-81-8374-606-9\nকে কবে ধরা পড়ে (২০২০) — নৈর্ঋত প্রকাশন আইএসবিএন =978-81-9485-892-8\nপরিদাদুর অ্যাডভেঞ্চার সমগ্র (২০২১) —দীপ প্রকাশন\nলোভ পাপ ভালোবাসা (২০২১) — পত্র ভারতী আইএসবিএন =978-81-8374-665-6\nআলোর পথ ছায়ার পথ (২০২১) — দীপ প্রকাশন আইএসবিএন =978-93-9116-834-6\nপৃথিবীর বন্ধু ( ২০২২)(উপন্যাস) — দেব সাহিত্য কুটীর \nমন্দ ভূত ভালো ভূত (২০২২) (গ) — নির্মল বুক এজেন্সি\nএই জন্ম এ জীবন যাপন (২০২২) — কথোপকথন প্রোডাকশনস আইএসবিএন =978-93-9404-002-1\nঘরবন্দির জবানবন্দি (২০২২) -- বইচই প্রকাশন আইএসবিএন =978-93-9394-906-6\nপ্রথম রিপু (২০২৩) - দীপ প্রকাশন আইএসবিএন =978-93-9443-285-7\nহিরণঢিবির নীচে ও আরও আট (২০২৩) --- দা ক্যাফে টেবল\nআবোল তাবোল-এর অন্দরমহল (২০২৩) -- ধানসিড়ি\nলাস্ট বেঞ্চের পাঁচজন (২০২৩) -- শপিজেন বাংলা\nছোটদের পঞ্চাশটি গল্প (২০২৩) -- আনন্দ পাবলিশার্স\nমন তোর তন তোর (২০২৪) --- ধানসিড়ি\n\n\n== সম্মাননা ==\nকবিতা ও গদ্য রচনার জন্য তিনি ইতোমধ্যে কবিতা পাক্ষিক সম্মান এবং দেবযান সাহিত্য পুরস্কার লাভ করেন।\nহায়াৎনগর সুভাষ সমিতি ২০২৪ খ্রিস্টাব্দে নেতাজী জয়ন্তীর অনুষ্ঠানেনেতাজী সুভাষ সম্মাননা প্রদান করে।\n\n\n== তথ্যসূত্র =="}