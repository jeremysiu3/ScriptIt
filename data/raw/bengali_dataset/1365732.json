{"pageid": 1365732, "title": "শারদোৎসব (নাটক)", "url": "https://bn.wikipedia.org/wiki?curid=1365732", "content": "শারদোৎসব হল রবীন্দ্রনাথ ঠাকুরের লেখা একটি বাংলা নাটক, যা ১৯০৮ সালে প্রকাশিত হয়। এটি একটি রূপক-সাংকেতিক নাটক। \n\nএই নাটকের ঘটনার পটভূমিতে শরৎকালের মানুষের জীবন সংস্কার নিয়ে কথা বলা হয়। ইউরোপীয় মঞ্চমুখী নাটকের যে ধারা বাংলায় গড়ে উঠেছিল, এই নাটকে তার থেকে পার্থক্য সুস্পষ্ট ভাবে পরিলক্ষিত হয়। এই নাটকটি মুক্তমঞ্চে ঐতিহাসিকভাবে গুরুত্বপূর্ণ হিসাবে প্রশংসিত হয়। তিনি এই নাটকের প্রস্তাবনায় সংস্কৃত নাটকের পদ্ধতি অনুসরণ করেছেন। এই নাটকের মাধ্যমে তিনি মানুষের ভাবনা ও চেতনার উপর গভীর প্রভাব বিস্তার করেছেন।\nরবীন্দ্রনাথ ঠাকুর শান্তিনিকেতনের ছাত্রদের দিয়ে অভিনয় করানোর জন্য ‘শারদোৎসব’ নাটকটি রচনা করেন। প্রকৃতির সঙ্গে বালকদের পরিচয় করে দেওয়ার জন্যই তিনি এই ঋতুভিত্তিক নাটকটি রচনা করেন। তাই, এটিতে কোনো নারী চরিত্র নেই। তিনি ১৯২১ সালে এই নাটকটির উপর ভিত্তি করেই পুনরায় ঋণশোধ নাটকটি লেখেন। 'শারদোৎসব' নাটকটির পাত্রগণ: সন্ন্যাসী, ঠাকুরদাদা, লক্ষেশ্বর, উপনন্দ, রাজা, রাজদূত, অমাত্য, বালকগণ।\n\n\n== তথ্যসূত্র ==\n\n\n== বহিঃসংযোগ ==\nhttps://www.millioncontent.com/2021/03/blog-post_24.html  ওয়েব্যাক মেশিনে আর্কাইভকৃত ২৫ জুন ২০২৩ তারিখে\nরবীন্দ্র-রচনাবলীতে 'শারদোৎসব'"}