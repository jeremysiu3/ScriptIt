{"pageid": 1470772, "title": "জিয়াউল হাসান সিদ্দিকী", "url": "https://bn.wikipedia.org/wiki?curid=1470772", "content": "জিয়াউল হাসান সিদ্দিকী সোনালী ব্যাংক লিমিটেডের চেয়ারম্যান ও   বাংলাদেশ ব্যাংকের  ডেপুটি গভর্নর ছিলেন।  ২০২৪-এ বাংলাদেশে কোটা সংস্কার আন্দোলনের পরিপ্রেক্ষিতে সৃষ্ট ছাত্র-জতনার বিপ্লবের পর অনিয়মের অভিযোগে তাকে সোনালী ব্যাংকের চেয়ারম্যানের পদ থকে পদত্যাগে বাধ্য করা হয়। \n\n\n== প্রাথমিক জীবন এবং শিক্ষা ==\nজিয়াউল হাসান সিদ্দিকী ঢাকা বিশ্ববিদ্যালয় থেকে যথাক্রমে ১৯৭৩ ও ১৯৭৪ সালে অর্থনীতিতে স্নাতক ও স্নাতকোত্তর সম্পন্ন করেন । \nসিদ্দিকী ১৯৮৯ সালে হার্ভার্ড বিশ্ববিদ্যালয় থেকে পাবলিক অ্যাডমিনিস্ট্রেশনে দ্বিতীয় স্নাতকোত্তর সম্পন্ন করেন \n\n\n== কর্মজীবন ==\nসিদ্দিকী ব্র্যাক বিশ্ববিদ্যালয়ে ব্যবসায় শিক্ষায় শিক্ষকতা করেছেন। \n২০১০ সালে, বাংলাদেশের ডেপুটি গভর্নর হিসেবে সিদ্দিকী সাবেক প্রধানমন্ত্রী খালেদা জিয়ার ছেলে আরাফাত রহমান কোকোর পাচার করা অর্থ ফেরত আনার চেষ্টা করেছিলেন। \nসিদ্দিকী ২০০৬ থেকে ২০১১ সাল পর্যন্ত বাংলাদেশ ব্যাংকের ডেপুটি গভর্নর ছিলেন। ২০১২ সালে বাংলাদেশ ব্যাংক থেকে অবসর নেওয়ার পর তিনি প্রাইম ব্যাংকে উপদেষ্টা হিসেবে যোগদান করেন। তিনি এবি ব্যাংকের একজন পরিচালকও ছিলেন।\n২১ আগস্ট ২০১৯ সালে, সিদ্দিকীকে তিন বছরের মেয়াদের জন্য সোনালী ব্যাংকের চেয়ারম্যান হিসেবে নিয়োগ দেয় অর্থ মন্ত্রণালয়ের আর্থিক প্রতিষ্ঠান বিভাগ। ২০২০ সালে, তিনি বাংলাদেশ ফাইন্যান্সিয়াল ইন্টেলিজেন্স ইউনিটের সাথে কাজ করার প্রতিশ্রুতি দেন।\nসিদ্দিকী ২৫ আগস্ট ২০২১ সালে আইটি কনসালট্যান্টস লিমিটেডের সাথে অংশীদারিত্বে সোনালী ব্যাংকের ব্লেজ পরিষেবা চালু করেন, যেখানে প্রধান অতিথি ছিলেন প্রধানমন্ত্রী শেখ হাসিনার ছেলে সজীব ওয়াজেদ জয়। অনুষ্ঠানের বিশেষ অতিথি ছিলেন আইসিটি প্রতিমন্ত্রী জুনাইদ আহমেদ পলক এবং বাংলাদেশ ব্যাংকের ডেপুটি গভর্নর আহমেদ জামাল। তিনি পিবিএল এক্সচেঞ্জ (ইউকে) লিমিটেডের একজন পরিচালক।\n২০২৪-এ বাংলাদেশে কোটা সংস্কার আন্দোলনের পরিপ্রেক্ষিতে সৃষ্ট ছাত্র-জতনার বিপ্লবের পর  ২০ আগস্ট সোনালী ব্যাংকের চেয়ারম্যানের পদ থকে তিনি পদত্যাগ করেন।\n\n\n== তথ্যসূত্র =="}