{"pageid": 1026375, "title": "তান্দ্রো", "url": "https://bn.wikipedia.org/wiki?curid=1026375", "content": "তান্দ্রো (নেপালি: तान्द्रो  ) ২০১৬ সালের একটি নেপালি ভাষার চলচ্চিত্র। \n চলচ্চিত্রটি পরিচালনা করেছেন সমতেন ভুটিয়া এবং প্রযোজনা করেছেন সতীশ কুমার গৌতম। এটি গঙ্গা বাহাদুর লামার লেখা স্মৃতি কা দোভারু উপন্যাস অবলম্বনে নির্মিত। চলচ্চিত্রটির গল্প নেপাল সরকার এবং মাওবাদীদের মধ্যে সংঘর্ষের উপর ভিত্তি করে রচিত, যা নাগরিক অধিকার আন্দোলনের মাধ্যমে নেপালের রাজতন্ত্রের উৎখাত এবং একটি গণপ্রজাতন্ত্রী প্রতিষ্ঠার পর সমাপ্ত হয়। চলচ্চিত্রটি ঢাকায় অনুষ্ঠিত ১৯তম আন্তর্জাতিক চলচ্চিত্র উৎসবের জন্য নির্বাচিত হয়েছিল।\n\n\n== সংক্ষিপ্তসার ==\nকোশিশ একটি লুকায়িত মাওবাদী দলের সদস্য যারা রাজতন্ত্র উৎখাত এবং একটি প্রজাতন্ত্র সরকার প্রতিষ্ঠার জন্য নেপাল সরকারের সাথে লড়াই করছে। তিনি এই সংগঠনের সাংস্কৃতিক শাখার সদস্য, যারা গ্রাম থেকে গ্রামে যায় এবং দরিদ্র জনগণকে তাদের অধিকার সম্পর্কে সচেতন করে। এটা কার্যত গেরিলা সংগঠনের প্রোপাগান্ডা শাখা। কোশিশ লামজং-এর পশ্চিম জেলার চাইলুং গ্রামে একটি সচেতনতা মূলক অনুষ্ঠানে একটি নিরস্ত্র সাংস্কৃতিক দলের নেতৃত্ব দিচ্ছেন। স্কিট, গান এবং নাচ সহকারে গঠিত অনুষ্ঠানটি শেষ করার পর, তারা তৎকালীন রাজকীয় নেপালী সেনাবাহিনী দ্বারা আক্রান্ত হয়। এই হামলার পর বেশীরভাগ সদস্য পালিয়ে যায় কিন্তু কোশিশের একজন কমরেড ও গ্রামের একটি নিষ্পাপ মেয়ে নিহত হয় সাথে কৌশিশের বাম পা গুলিবিদ্ধ হয়। সে কাছাকাছি একটি মাঠে পালিয়ে যেতে সক্ষম হয় যেখানে সে সেনাবাহিনীর থেকে লুকিয়ে থাকে। পরের কিছুদিন কোশিশকে বেঁচে থাকার লড়াই করতে হবে, তাকে তার ভয়াবহ শারীরিক ক্ষতের বেদনা এবং অতীতের বেদনাদায়ক স্মৃতির মোকাবেলা করতে হবে। এরপর গ্রামবাসীরা তাকে আবিষ্কার করে এবং তার উপর বিরক্ত হয় কারণ তারা মনে করে যে সে তাদের নিজেদের একজনের মৃত্যুর জন্য দায়ী। অপরিচিত দের পক্ষ থেকে অপ্রত্যাশিত দয়া, তার সঙ্গীদের আনুগত্য এবং কোশিশের শক্তি এই ভয়াবহ পরিস্থিতি থেকে তাকে বেরিয়ে আসার সহয়তা করতে যাচ্ছে।\n\n\n== অভিনয়ে ==\nদয়াহাং রায়\nমণিরাম পোখারেল\nরাম বাবু গুরুং\nবুদ্ধি তামাং\n\n\n== আরও দেখুন ==\nলাপ্পান ছাপ্পান\nআপ্পা (২০১৯-এর চলচ্চিত্র)\nকালো পোথী\nঅপবাদ (চলচ্চিত্র)\nপাহুনা: দ্য লিটল ভিজিটরস\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে তান্দ্রো  (ইংরেজি)\nফেসবুকে তান্দ্রো"}