{"pageid": 1088281, "title": "মেরি আজামি", "url": "https://bn.wikipedia.org/wiki?curid=1088281", "content": "মেরি আজামি (আরবি: ماري عجمي) (১৮৮৮-২৫শে ডিসেম্বর, ১৯৬৫) একজন সিরিয়ান নারীবাদী ও অগ্রণী আরবি ভাষার লেখিকা ছিলেন, যিনি পশ্চিম এশিয়া ও উত্তর আফ্রিকায় প্রথম নারী সংবাদপত্র চালু করেছিলেন, যার নাম ছিল আল-আরুস (ব্রাইড)।\n\n\n== জীবনী ==\n\nমেরি ১৮৮৮ সালে একটি বৃহৎ গ্রিক অর্থোডক্স খ্রিস্টান পরিবারে জন্মগ্রহণ করেন এবং আধুনিক সিরিয়ার দামেস্কে বেড়ে ওঠেন। তার বাবা ছিলেন আব্দুল্লাহ আল আজামি, একজন বিশিষ্ট দামেসিন ভূমি মালিক, ব্যবসায়ী ও গির্জার প্রভাবশালী ব্যক্তিত্ব, তার মা ছিলেন গ্রীক বংশোদ্ভূত একজন মহিলা। তিনি তার গঠনমূলক বছরগুলো দামেস্কে কাটিয়েছেন,  যেখানে তিনি নার্সিং পড়া ও ১৯০৬ সালে বৈরুতে সিরিয়ান প্রোটেস্ট্যান্ট কলেজ থেকে স্নাতক হওয়ার পূর্বে আইরিশ ও রাশিয়ান মিশনারি স্কুল থেকে শিক্ষা লাভ করেন। এমনকি তিনি সিরিয়ান প্রোটেস্ট্যান্ট কলেজে ছাত্রী থাকাকালীন সময়ে লেবাননের জাহলিতে একজন পরিদর্শক শিক্ষক হিসাবে শিক্ষকতা শুরু করেছিলেন।\nস্নাতক শেষ করার পর, তিনি মিশরের পোর্ট সাইদে শিক্ষকতা শুরু করেন। পরের বছর তিনি মিশরের আলেকজান্দ্রিয়ায় একটি বিদ্যালয়ে চলে আসার আগে, রুশ সামরিক স্কুলে পড়া শিক্ষার্থীদের ইংরেজি শেখানোর জন্য তার জন্মস্থান দামেস্কে ফিরে আসেন।\n\n\n=== সাংবাদিক ===\nতিনি একজন লেখিকা ছিলেন, আক্রান্ত হওয়ার ভয়ে লায়লা (তার মায়ের নাম) ছদ্মনামে ঘন ঘন তার কাজ প্রকাশ করতেন।\n\nআজামি মুহাম্মদ কুর্দ আলীর সাপ্তাহিক সংবাদপত্র আল-মুক্তাবাসের জন্য সামাজিক ও রাজনৈতিক বিষয় নিয়ে স্বাধীনভাবে লেখালেখি শুরু করেন এবং ১৯১০ সালে তার নিজস্ব সাময়িকী আল-আরুস (দ্য ব্রাইড) শুরু করেন, যা নারীদের অধিকার রক্ষার প্রথম সিরিয়ান প্রকাশনা ছিল, যা ১১ বছর চলেছিল। প্রধান সম্পাদক হিসেবে, তিনি কয়েকজন শিক্ষিত মেয়েকে সম্পাদকীয় বোর্ডে চাকরির জন্য নিয়োগ দিতে সক্ষম হন, যদিও সিরিয়ার পুরুষ-শাসিত সমাজে হয়রানি থেকে তাদের সুরক্ষার জন্য তিনি তরুণীদের একটি অনুমিত নামের অধীনে তাদের সাংবাদিক অবদানে স্বাক্ষর করেছিলেন। মেরির নতুন সাময়িকীতে প্রথম সম্পাদকীয়তে ছিল একটি ঘোষণা, \"সিরিয়ার উঠতি নারীবাদী আন্দোলনের জন্য একটি ইশতেহার, তার কাজ উৎসর্গ করা... \"যারা বিশ্বাস করেন যে নারীর আত্মায় দুর্নীতির জীবাণুগুলোকে মেরে ফেলার শক্তি আছে, এবং তার হাতে রয়েছে বিরোধিতার বিষণ্ণতা দূর করার অস্ত্র, এবং তার মুখে মানুষের দুঃখকে হালকা করার সান্ত্বনা।\"\n\n\n== তথ্যসূত্র =="}