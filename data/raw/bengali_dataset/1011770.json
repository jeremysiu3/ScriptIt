{"pageid": 1011770, "title": "জাতীয় বিশেষ অর্থনৈতিক অঞ্চল", "url": "https://bn.wikipedia.org/wiki?curid=1011770", "content": "জাতীয় বিশেষ অর্থনৈতিক অঞ্চল (পূর্বনাম: বঙ্গবন্ধু শেখ মুজিব শিল্পনগর বা মীরসরাই অর্থনৈতিক অঞ্চল) বাংলাদেশের একটি শিল্প অর্থনৈতিক অঞ্চল। এটি চট্টগ্রামের মীরসরাই উপজেলায় অবস্থিত। বর্তমানে এটি নির্মাণাধীন। এটি ৩০,০০০ একর জমিতে নির্মিত হচ্ছে। এটি ‘বাংলাদেশ অর্থনৈতিক অঞ্চল আইন, ২০১০’ এর অধীনে বাংলাদেশ অর্থনৈতিক অঞ্চল কর্তৃপক্ষ (বেজা) দ্বারা পরিচালিত।\n\n\n== অবস্থান ==\nএই অর্থনৈতিক অঞ্চলটি চট্টগ্রামের মীরসরাই উপজেলার ইছাখালী ইউনিয়নের সাধুর চর, শীল চর, মোশাররফ চর ও পীরের চর এলাকায় অবস্থিত। এটি চট্টগ্রাম থেকে ৬০ কিমি, শাহ আমানত আন্তর্জাতিক বিমানবন্দর থেকে ৭০ কিমি, ঢাকা থেকে ২০০ কিমি এবং সিলেট থেকে ৩৩০ কিমি দূরে অবস্থিত।\n\n\n== ইতিহাস ==\n২০১৮ সালের ২৪ জানুয়ারি, বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত ‘বেপজা আন্তর্জাতিক বিনিয়োগ সম্মেলন ২০১৮’ এর মঞ্চ থেকে ভিডিওর মাধ্যমে প্রধানমন্ত্রী শেখ হাসিনা বঙ্গবন্ধু শেখ মুজিব শিল্প নগরে ১১৫০ একর জমিতে ‘বেপজা অর্থনৈতিক অঞ্চল’ এর ভিত্তি ফলক উন্মোচন করেন। পরে বেপজা অর্থনৈতিক অঞ্চলে ভৌত অবকাঠামো নির্মাণের লক্ষ্যে ‘বেপজা অর্থনৈতিক অঞ্চল, মীরসরাই-১ম পর্যায়’ প্রকল্পটি ২০১৮ সালের ১৮ সেপ্টেম্বর এক সভায় অনুমোদিত হয়।\n\n\n== শিল্পপ্রতিষ্ঠান ==\nমীরসরাই অর্থনৈতিক অঞ্চলে ১৪টি বিদেশী এবং স্থানীয় কোম্পানি তাদের কারখানা স্থাপনের জন্য বেপজার সাথে ইজারা চুক্তি করেছে। নভেম্বর ২০২৩ পর্যন্ত চীনের মালিকানাধীন কেপিএসটি সু (বিডি) কোম্পানি লিমিটেড, জাপানের নিপ্পন স্টিল, ম্যাকডোনাল্ড স্টিল, পেইন্টস, সামুদা ফুড ও ম্যারিকো কোম্পানি উৎপাদন শুরু করেছে।\n\n\n== আরও দেখুন ==\nবাংলাদেশ অর্থনৈতিক অঞ্চল কর্তৃপক্ষ\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}