{"pageid": 1182823, "title": "জুড বেলিংহাম", "url": "https://bn.wikipedia.org/wiki?curid=1182823", "content": "জুড ভিক্টর উইলিয়াম বেলিংহাম (ইংরেজি: Jude Bellingham, ইংরেজি উচ্চারণ: /d͡ʒˈuːd bˈɛlɪŋəm/; জন্ম: ২৯ জুন ২০০৩; জুড বেলিংহাম নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে স্পেনীয় ক্লাব রিয়াল মাদ্রিদ এবং ইংল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৬ সালে, বেলিংহাম ইংল্যান্ড অনূর্ধ্ব-১৫ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২০ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ২৭ ম্যাচে ২টি গোল করেছেন।\n\n\n== প্রারম্ভিক জীবন ==\nজুড ভিক্টর উইলিয়াম বেলিংহাম ২০০৩ সালের ২৯শে জুন তারিখে ইংল্যান্ডের স্টাওয়ারব্রিজে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবেলিংহাম ইংল্যান্ড অনূর্ধ্ব-১৫, ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৬ সালে তিনি ইংল্যান্ড অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। ইংল্যান্ডের বয়সভিত্তিক দলের হয়ে তিনি প্রায় ৪ বছরে ২৬ ম্যাচে অংশগ্রহণ করে ৮টি গোল এবং একটি শিরোপা জয়লাভ করেছেন।\n২০২০ সালের ১২ই নভেম্বর তারিখে, ১৭ বছর, ৪ মাস ও ১৪ দিন বয়সে, ডান পায়ে ফুটবল খেলায় পারদর্শী বেলিংহাম প্রজাতন্ত্রী আয়ারল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইংল্যান্ডের হয়ে অভিষেক করেছেন। উক্ত ম্যাচের ৭৩তম মিনিটে মধ্যমাঠের খেলোয়াড় মেসন মাউন্টের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ইংল্যান্ড ৩–০ গোলের ব্যবধানে জয়লাভ করেছিল। ইংল্যান্ডের হয়ে অভিষেকের বছরে বেলিংহাম সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ১১ মাস ও ১০ দিন পর, ইংল্যান্ডের জার্সি গায়ে প্রথম গোলটি করেছেন; ২০২২ সালের ২১শে নভেম্বর তারিখে, ইরানের বিরুদ্ধে ম্যাচের ৩৫তম মিনিটে লুক শ-এর অ্যাসিস্ট হতে ইংল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৭ অক্টোবর ২০২৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজুড বেলিংহাম – ফিফা প্রতিযোগিতার রেকর্ড (ইংরেজি) \nজুড বেলিংহাম – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জুড বেলিংহাম  (ইংরেজি)  \nসকারবেসে জুড বেলিংহাম (ইংরেজি) \nবিডিফুটবলে জুড বেলিংহাম  (ইংরেজি)  \nট্রান্সফারমার্কেটে জুড বেলিংহাম (ইংরেজি) \nওয়ার্ল্ডফুটবল.নেটে জুড বেলিংহাম (ইংরেজি) \nইএসপিএন এফসিতে জুড বেলিংহাম (ইংরেজি) \nন্যাশনাল-ফুটবল-টিমস.কমে জুড বেলিংহাম (ইংরেজি)"}