{"pageid": 1382670, "title": "কাঠিয়াবাবা কা স্থান, বৃন্দাবন", "url": "https://bn.wikipedia.org/wiki?curid=1382670", "content": "কাঠিয়াবাবা কা স্থান  ভারতের উত্তর প্রদেশের, মথুরা জেলার, বৃন্দাবন গুরুকুল রোডে অবস্থিত। এই আশ্রমের স্থাপত্যশৈলী এবং সৌন্দর্য পূর্ণনকশা বহু প্রচীনযুগের কাঠিয়াবাবা স্থাপত্য নির্দশন। এই মন্দিরটি নিম্বার্ক সম্প্রদায়ের প্রধান মন্দির এবং কাঠিয়াবাবা কা স্থান (হেড ওয়াটার) নামে সুপরিচিত। এই মন্দির থেকেই বিশ্বের সকল দেশের নিম্বার্ক মন্দির ও আশ্রম পরিচালিত হয়।\n\n\n== ইতিহাস ==\nশ্রীশ্রী কাঠিয়াবাবা কা স্থান ভারতের উত্তর প্রদেশ, মথুরা জেলা, বৃন্দাবনের প্রাণ কেন্দ্র গুরুকুল রোড অবস্থিত। নিম্বার্ক সম্প্রদায়ের বাংলার প্রথম নিম্বার্ক মহন্ত, কুম্ভ মেলার সাবেক প্রেসিডেন্ট, ওরফে তারাকিশোর চৌধুরীর/শ্রীশ্রী ১০৮ স্বামী সন্তদাস কাঠিয়াবাবা গুরুদেবের সঙ্গে তিনি অনেক বার ব্রজ পরিক্রমায় গেছলেন এবং সব সময় তিনি গুরুদেবের সুবিধা-অসুবিধার প্রতি লক্ষ্য রাখতেন। ছিন্নু সিং যে জমিটি শ্রীশ্রী কাঠিয়া বাবাজী মহারাজকে দান করেছিলেন সেখানে গুরুদেবের জন্য একটি আশ্রম তৈরী করার পরিকল্পনা শ্রী তারা কিশোর চৌধুরী করলেন। গুরুদেবের অনুমতি নিয়ে তিনি একটি বৃহৎ আশ্রমের নির্মাণ করতে লাগলেন। তিনি কলকাতা থেকে অর্থ পাঠাতেন এবং শ্রীশ্রী কাঠিয়া বাবাজী মহারাজের তত্ত্বাবাধানে বৃন্দাবনে “কাঠিয়াবাবা কা স্থান” তৈরী হতে লাগল। কিন্তু আশ্রম সম্পূর্ণ হওয়ার পূর্বেই শ্রীশ্রী কাঠিয়া বাবাজী মহারাজ মর্ত্য দেহ লীলা সম্বরণ করে ব্রহ্মলীন হয়ে গেলেন। তাঁর গুরুদেবের দেহাবসানের পরও শ্রী তারাকিশোর আশ্রম তৈরী করার কাজটি অব্যাহত রাখলেন। বরং তাঁকে এই কাজটি সম্পূর্ণ করার জন্য প্রায় বত্রিশ হাজার টাকা ঋণ করতে হয়েছিল। কিন্তু শ্রীশ্রী গুরুদেবের কৃপায় সেই ঋণ তিনি অল্প সময়ের মধ্যে শোধ করে দিলেন। ১৯০১ খ্রীষ্টাব্দে এই আশ্রমটি নিজ হস্তে পূর্ণনির্মাণ করেছিলেন। এই আশ্রমটি শুধু বৃন্দাবন নয় শুধু ভারত বর্ষে নয় তথা সারা বিশ্বের বিভিন্ন প্রান্ত থেকে হিন্দুধর্ম নিম্বার্ক সম্প্রদায়ের ভক্তবৃন্দ ও অনুসারীদের প্রার্থনা স্থল। প্রতিষ্ঠা লঙ্ঘন থেকেই আশ্রমটি হিন্দুধর্মালম্বী সাধু-বৈষ্ণব, ভক্তগণের সাধন-ভজন অনেক ইতিবাচক প্রভাব ফেলে। আজ পর্যন্ত হিন্দুধর্মের ঐতিহ্য ও ইতিহাস বহন করে চলছে এই আশ্রমটি।\n\n\n== উৎসব ==\n৮৪ ক্রোশ বজ্র পরিক্রমা- সমগ্র বৃন্দাবন পদ বজ্রে পরিক্রমা করেন শ্রীশ্রী ১০৮ স্বামী রাসবিহারীদাস কাঠিয়াবাবা মহারাজ ও সকল সাধু-বৈষ্ণব, নিম্বার্ক সম্প্রদায়ের ভক্তবৃন্দ গণ।\nভগবান পরমেশ্বর শ্রীকৃষ্ণ জন্মাষ্টমী তিথি, রাধা রাণীর জন্মাষ্টমী তিথি, নিম্বার্ক জয়ন্তী মহোৎসব, রামদাস কাঠিয়াবাবার আবির্ভাব ও তিরোভাব মহোৎসব,সন্তদাস কাঠিয়াবাবার আবির্ভাব ও তিরোভাব মহোৎসব, ধনঞ্জয় দাস কাঠিয়াবাবার আবির্ভাব ও তিরোভাব মহোৎসব, বর্তমান আর্চায্য শ্রীশ্রী ১০৮ স্বামী রাসবিহারীদাস কাঠিয়াবাবার আবির্ভাব মহামহোৎসব, চন্দন যাত্রা, রথযাত্রা মহোৎসব, দোলযাত্রা, রাসযাত্রা।\n\n\n== পরিচালনা ==\nআশ্রমটি বর্তমান পরিচালনা ও দিক নির্দেশনা করেন নিম্বার্ক সম্প্রদায়ের ৫৭তম আচার্য্য ব্রজবিদেহী শ্রীমহন্ত অনন্ত শ্রীবিভূষিত শ্রীশ্রী ১০৮ স্বামী রাসবিহারীদাস কাঠিয়াবাবা মহারাজ এবং আশ্রমের নিজস্ব পরিচালনা কমিটি রয়েছেন।\n\n\n== তথ্যসূত্র =="}