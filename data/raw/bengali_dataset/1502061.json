{"pageid": 1502061, "title": "আজটেক ব্যাটম্যান: ক্ল্যাশ অফ দ্য এম্পায়ার্স", "url": "https://bn.wikipedia.org/wiki?curid=1502061", "content": "আজটেক ব্যাটম্যান: ক্ল্যাশ অফ এম্পায়ার্স (ইংরেজি: Aztec Batman: Clash of Empires) একটি আসন্ন অ্যানিমেটেড সুপারহিরো চলচ্চিত্র। এটি অ্যানিমা ও ওয়ার্নার ব্রস অ্যানিমেশনের একটি যৌথ প্রযোজনা; চলচ্চিত্রটি পরিচালনা ও চিত্রনাট্য রচনা করেছেন হুয়ান মেজা-লেওন। এটি ম্যাক্স লাতিন আমেরিকায় মুক্তি পাবে।\n\n\n== কাহিনী ==\nএক তরুণ আজটেক ছেলে ইয়োহুয়াল্লির পিতা স্প্যানীয় অভিযাত্রীদের হাতে নিহত হলে তার জীবনে শোক নেমে আসে। ইয়োহুয়াল্লি রাজা মোকতেজুমা ও তার প্রধান যাজক ইয়োকাকে আসন্ন বিপদের সতর্কবার্তা দিতে তেনোচতিৎলানে পালিয়ে যায়। বাদুড় দেবতা হিসেবে পরিচিত ত্‌জিনাকান মন্দিরে আশ্রয় নিয়ে, ইয়োহুয়াল্লি তার গুরু ও সহকারী আকাতজিনের সঙ্গে প্রশিক্ষণ শুরু করে। তারা নতুন অস্ত্র ও সরঞ্জাম তৈরি করে; স্প্যানীয় আক্রমণ প্রতিরোধ করতে, মকতেজুমার মন্দির রক্ষা করতে এবং ইয়োহুয়াল্লির বাবার হত্যার প্রতিশোধ নিতে প্রস্তুতি গ্রহণ করে।\n\n\n== কুশীলব ==\nহোরাসিও গার্সিয়া রোজাস – ইয়োহুয়াল্লি / ব্যাটম্যান; একজন বিশেষ সুবিধাপ্রাপ্ত আজটেক ছেলে, যে আজটেক যাজকসম্প্রদায়ের সদস্য।\nওমর চ্যাপারো – ইয়োকা/ জোকার; একজন রক্ষণশীল ধর্মযাজক।\nআলভারো মোর্তে – এর্নান কোর্তেস / টু-ফেস; স্পেনীয় অভিযাত্রী, যিনি তেনোচতিৎলান দখল করতে চান।\n\n\n== নির্মাণ ==\n২০২২ সালের ১৩ জুন গুয়াদালাজারা আন্তর্জাতিক চলচ্চিত্র উৎসবে এইচবিও ম্যাক্স লাতিন আমেরিকা চলচ্চিত্রটির নির্মাণ শুরু হওয়ার ঘোষণা দেয়। এটি অ্যানিমা ও ওয়ার্নার ব্রস অ্যানিমেশনের প্রথম যৌথ প্রযোজনা; চলচ্চিত্রটি পরিচালনা করেছেন হুয়ান মেজা-লিওন এবং প্রযোজনা করেছেন অ্যানিমা’র হোসে সি. গার্সিয়া দে লেতোনা ও ফের্নান্দো দে ফুয়েন্তেস। চলচ্চিত্রটি ব্যাটম্যান–কেন্দ্রিক চরিত্রের উপর ভিত্তি করে এবং সম্পূর্ণরূপে মেক্সিকোতে নির্মিত হয়েছে। সাম রেজিস্টার ও টোমাস ইয়াঙ্কেলেভিচ চলচ্চিত্রটির নির্বাহী প্রযোজক হিসেবে কাজ করেছেন, এবং আলেহান্দ্রো ডিয়াজ বারিগা সাংস্কৃতিক পরামর্শক হিসেবে দায়িত্ব পালন করেছেন।\n২০২২ সালের জুনে হোরাসিও গার্সিয়া রোজাসকে ইয়োহুয়াল্লি / ব্যাটম্যান চরিত্রে অভিনয় করেন। ২০২২ সালের সেপ্টেম্বরের মধ্যে অ্যারন ডি. বার্গার ও ক্যারিনা শুল্‌জ চলচ্চিত্রটির প্রযোজনা দলে যোগ দিয়েছিলেন।\n\n\n== মুক্তি ==\nআজটেক ব্যাটম্যান: ক্ল্যাশ অফ এম্পায়ার্স চলচ্চিত্রটি ২০২৫ সালে ম্যাক্স লাতিন আমেরিকা–তে মুক্তি পাওয়ার পরিকল্পনা রয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আজটেক ব্যাটম্যান: ক্ল্যাশ অফ দ্য এম্পায়ার্স  (ইংরেজি)"}