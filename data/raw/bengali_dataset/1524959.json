{"pageid": 1524959, "title": "সন্ধ্যা কৌশিকা", "url": "https://bn.wikipedia.org/wiki?curid=1524959", "content": "সন্ধ্যা কৌশিকা একজন ভারতীয় স্নায়ুবিজ্ঞানী, বর্তমানে তিনি মুম্বাইয়ের টাটা ইনস্টিটিউট অফ ফাণ্ডামেন্টাল রিসার্চে (টিআইএফআর) কর্মরত। তাঁর আগ্রহের প্রধান ক্ষেত্র হল স্নায়ু কোষের মধ্যে অ্যাক্সোনাল পরিবহন নিয়ন্ত্রণ। তিনি হাওয়ার্ড হিউজেস মেডিকেল ইনস্টিটিউট (মার্কিন যুক্তরাষ্ট্র) থেকে আন্তর্জাতিক প্রাথমিক ক্যারিয়ার পুরস্কার পেয়েছেন।\n\n\n== শিক্ষা এবং কর্মজীবন ==\nসন্ধ্যা কৌশিকা তাঁর বি.এসসি. এবং এম.এসসি. ডিগ্রি অর্জন করেছেন মহারাজা সায়াজিরাও বিশ্ববিদ্যালয় থেকে। তিনি ব্র্যাণ্ডিস বিশ্ববিদ্যালয় থেকে সেলুলার এবং আণবিক জীববিজ্ঞানে পিএইচডি ডিগ্রি অর্জন করেন। তাঁর পোস্টডক্টরাল প্রশিক্ষণ সেন্ট লুইসের ওয়াশিংটন বিশ্ববিদ্যালয়ে হয়েছিল। মুম্বাইয়ের টিআইএফআর-এ তাঁর বর্তমান নিয়োগের আগে, তিনি ব্যাঙ্গালোরের জাতীয় জৈবিক বিজ্ঞান কেন্দ্রের একজন অনুষদ ছিলেন।\n\n\n== গবেষণা ==\nকৌশিকা স্নায়ু কোষের মধ্যেকার চলাচল অধ্যয়ন করেন, যাকে অ্যাক্সোনাল ট্রান্সপোর্ট বলা হয়। রাস্তায় যানবাহন চলাচলের ক্ষেত্রে সবসময় সমন্বয় না থাকলেও, নিউরনের মধ্যে, এই প্রক্রিয়াটি দৃঢ়ভাবে সমন্বিত। এই পরিবহন পরিচালনাকারী \"যানবাহন\"গুলিকে আণবিক মোটর বলা হয়। কখন এবং কোথায় প্রয়োজন তার উপর নির্ভর ক'রে নিউরন ঠিক করে কোন পণ্যসম্ভার বহন করা উচিত, যাত্রার শুরু এবং শেষ বিন্দু কি হবে,- এটি তাদের এখতিয়ার।\nএই প্রক্রিয়াটি অধ্যয়ন করা কঠিন, আংশিকভাবে তার কারণ হল অ্যানেস্থেটাইজিং মডেল (অবেদনিক প্রয়োগের প্রক্রিয়া) জীব অ্যাক্সোনাল পরিবহনকেও স্থগিত করে। তাই, এটি কিভাবে উন্মোচিত হচ্ছে তা দেখা সহজ নয়। সহযোগিতার মাধ্যমে তাঁর দল গোল কৃমির পরিবহন অধ্যয়নের জন্য একটি মাইক্রোফ্লুইডিক পদ্ধতির (অতি ক্ষুদ্র) ব্যবস্থা করেছে। এই পদ্ধতির মাধ্যমে, জীবন্ত কৃমিকে একটি চিপ-এর মধ্যে স্থির রাখা হয় এবং অ্যাক্সোনাল পরিবহন অধ্যয়ন করা হয়। এই পদ্ধতি অনুসরণ করে, তাঁর দল অ্যাক্সোনাল পরিবহনের বিভিন্ন ধাপের প্রতিটির নিয়ন্ত্রণ আবিষ্কার করতে শুরু করেছে, উদাহরণস্বরূপ, পণ্য বহনকারী মোটর প্রোটিনগুলির নিয়ন্ত্রণ।\nএই প্রক্রিয়ার নিয়ন্ত্রণ হারানো নিউরোডিজেনারেটিভ অসুখ, অ্যামিওট্রফিক ল্যাটেরাল স্ক্লেরোসিস (এএলএস) এবং চারকোট-মেরি-টুথ২এ-তে দেখা যায়, এটি একটি বংশগত রোগ যা পায়ের পাতা এবং তার ওপরের অংশে স্নায়ু আবেগের চলনকে বাধাগ্রস্ত করে।\n\n\n== জীবনের প্রথমার্ধ ==\nমেরি কুরির জীবনী সন্ধ্যা কৌশিকার ওপর অসাধারণ প্রভাব ফেলেছিল। তিনি মনে করেন তিনি ছোটবেলা থেকেই গবেষণায় আগ্রহী ছিলেন। তাঁর বাবা-মা তাঁর আগ্রহকে সমর্থন করেছিলেন। তাঁদের পারিবারিক বন্ধুদের মধ্যেও এটি ব্যাপকভাবে পরিচিত ছিল, যাঁরা সায়েন্টিফিক আমেরিকান থেকে তাঁর প্রবন্ধ পাঠাতেন। \n\n\n== তথ্যসূত্র =="}