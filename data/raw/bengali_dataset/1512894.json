{"pageid": 1512894, "title": "পল্লবী গুঙ্গারাম", "url": "https://bn.wikipedia.org/wiki?curid=1512894", "content": "পল্লবী গুঙ্গারাম (জন্ম: ১৫ ডিসেম্বর ১৯৯৩), যিনি পল্লবী রাম নামেও পরিচিত, একজন মরিশীয় সৌন্দর্য প্রতিযোগিতার খেতাবজয়ী এবং উদীয়মান অভিনেত্রী। তিনি ২০১৩ সালে মরিশাসের অন্যতম মর্যাদাপূর্ণ সৌন্দর্য প্রতিযোগিতা মিস মরিশাস -এ বিজয়ী হন, যা তার ক্যারিয়ারের অন্যতম গুরুত্বপূর্ণ মাইলফলক। এই জয় তাকে আন্তর্জাতিক সৌন্দর্য প্রতিযোগিতার দরজায় নিয়ে যায় এবং ২০১৪ সালে তিনি মরিশাসের প্রতিনিধিত্ব করার সুযোগ পান বিশ্ববিখ্যাত মিস ইউনিভার্স প্রতিযোগিতায়। যদিও এই প্রতিযোগিতায় তিনি কোনো স্থান অর্জন করতে পারেননি, তবে তার সৌন্দর্য, আত্মবিশ্বাস এবং ব্যক্তিত্ব বেশ প্রশংসিত হয়েছিল।\nতার অভিনয়জীবনের সূচনা হয় ২০২১ সালের গোড়ার দিকে, যখন তিনি স্বাধীন চলচ্চিত্র ওক্রাকো -তে অভিনয় করেন। এই চলচ্চিত্রটি তার জন্য বিশেষ তাৎপর্যপূর্ণ ছিল, কারণ এটি তার অভিনয়জীবনের প্রথম পদক্ষেপ।  পল্লবী তার চরিত্রের মাধ্যমে দর্শকদের মনোযোগ আকর্ষণ করতে সক্ষম হন এবং অভিনয়শিল্পে তার সম্ভাবনার ঝলক দেখান।\n\n\n== জীবনের প্রথমার্ধ ==\nপল্লবী গুঙ্গারাম মরিশাস বিশ্ববিদ্যালয়ে তার উচ্চশিক্ষা সম্পন্ন করেছেন। এই বিশ্ববিদ্যালয় থেকে তিনি মনোবিজ্ঞানে স্নাতক হয়ে তার শিক্ষা সম্পূর্ন করেছেন। প্রাতিষ্ঠানিক শিক্ষার পাশাপাশি তিনি আইজিসিআইসি থেকে যোগব্যায়ামে ডিপ্লোমা কোর্স সম্পূর্ন করছেন। \n\n\n== কৃতিত্ব ==\n\n\n=== মিস মরিশাস ২০১৩ ===\n২৯ জুন ২০১৩-এ, ভ্যাকোয়াস-ফিনিক্সের জনসন অ্যান্ড জনসন অডিটোরিয়ামে অনুষ্ঠিত মিস মরিশাস প্রতিযোগিতায় তিনি অংশ নেন এবং তার সৌন্দর্য, বুদ্ধিমত্তা ও আত্মবিশ্বাসের জন্য বিচারকদের মুগ্ধ করেন। এর ফলস্বরূপ, তিনি মিস মরিশাস ২০১৩ খেতাব অর্জন করেন, যা তার কর্মজীবনে একটি নতুন এবং উজ্জ্বল দিগন্তের সূচনা করে। এই প্রতিযোগিতা তাকে জাতীয় স্তরে পরিচিতি ও খ্যাতি দেয় যা তার পরবর্তী অভিনয় জীবনে সহায়ক হয়। \n\n\n=== মিস ইউনিভার্স ২০১৪ ===\nমিস মরিশাসের খেতাব অর্জন করার পর চিরাচরিতভাবে পল্লবী আন্তর্জাতিক স্তরের সৌন্দর্য প্রতিযোগিতার অংশগ্রহনের জন্য প্রস্তুত হন। ২০১৪ সালে তিনি স্বদেশ মরিশাসের প্রতনিধিত্ব করে মিস ইউনিভার্স প্রতিযোগিতায় প্রতিযোগী হিসাবে অংশগ্রহন করেন। তবে দুর্ভাগ্যবশত, তিনি প্রতিযোগিতায় উল্লেখযোগ্য স্থান অর্জন করতে পারেননি। তবে এই প্রতিযোগীতায় অংশগ্রহন করার ফলে তিনি আন্তর্জাতিক ক্ষেত্রে পরিচিতি লাভ করেন যা তার ভবিষ্যতের জন্য সহায়ক হয়।\n\n\n=== অভিনয় ===\nসৌন্দর্য প্রতিযোগিতায় অংশগ্রহন তাকে বিনোদন জগতে পরিচিতি দিতে সাহায্য করে। তবে প্রতিযোগিতার ঠিক পরেই তার অভিনয় জীবন শুরু হয়নি। তিনি অভিনেত্রী হিসাবে প্রথম তার প্রথম উল্লেখযোগ্য কাজ হল স্বাধীন চলচ্চিত্র ওক্রাকো, যেখানে তিনি একটি চরিত্রে অভিনয় করেন। পল্লবী মিস মরিশাস খেতাব পাওয়ার প্রায় ৭ বছর পর ২০২১ সালে এই ছবিতে অভিনয়ের মাধ্যমে তার অভিনয় জীবনের সূচনা করেন।\n\n\n== বহিঃসংযোগ ==\nমিস মরিশাস এর অফিসিয়াল ওয়েবসাইট\nফেসবুকে পল্লবী গুঙ্গারাম\n\n\n== তথ্যসূত্র =="}