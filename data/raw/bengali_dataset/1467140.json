{"pageid": 1467140, "title": "বিধান রঞ্জন রায় পোদ্দার", "url": "https://bn.wikipedia.org/wiki?curid=1467140", "content": "বিধান রঞ্জন রায় পোদ্দার একজন বাংলাদেশী চিকিৎসক ও বর্তমান অন্তর্বর্তীকালীন সরকারের একজন উপদেষ্টা। তিনি জাতীয় মানসিক স্বাস্থ্য ইনস্টিটিউট ও হাসপাতালের সাবেক পরিচালক।\n\n\n== প্রাথমিক জীবন ==\nতিনি ১৯৬৩ সালে সুনামগঞ্জে জেলার মধ্যনগর উপজেলার মধ্যনগর বাজার আবাসিক এলাকায় জন্মগ্রহণ করেন। তিনি ১৯৭৯ সালে সুনামগঞ্জ জুবিলী উচ্চ বিদ্যালয় থেকে এসএসসি ও ১৯৮১ ঢাকা কলেজ থেকে এইচএসসি পাস করেন। এছাড়া তিনি ১৯৮৮ সালে ঢাকার স্যার সলিমুল্লাহ মেডিকেল কলেজ থেকে এমবিবিএস সম্পন্ন করেন।\n\n\n== কর্মজীবন ==\nতিনি পূর্বে ময়মনসিংহ মেডিকেল কলেজ হাসপাতালের মনোরোগ বিভাগের বিভাগীয় প্রধান হিসেবে কর্মরত ছিলেন। পরে তিনি জাতীয় মানসিক স্বাস্থ্য ইনস্টিটিউটের পরিচালক হিসেবে কাজ করেন।\nতিনি মনোচিকিৎসার পাশাপাশি লেখালেখির সঙ্গেও জড়িত। তার প্রকাশিত বইয়ের মধ্যে রয়েছে সামাজিক চেতনার মনস্ত্বত্ত (২০১৬), এপিকুরস, আধুনিকতা ও আমরা (২০১৮), সিগমুন্ড ফ্রয়েড এবং অফ্রয়েডীয় ফ্রয়েডবাদীগণ (২০২০)।\nতিনি ২০২৪ সালের ১১ আগস্ট অন্তর্বর্তীকালীন সরকারের প্রাথমিক ও গণশিক্ষা মন্ত্রণালয়ের উপদেষ্টা হিসেবে শপথ গ্রহণ করেন।\n\n\n== সমালোচনা ==\nপ্রাথমিক শিক্ষকদের বেতন বিষয়ে একটি মন্তব্যের কারণে তিনি সমালোচনার মুখে পড়েন। তার বক্তব্য ছিল, \"প্রাথমিক শিক্ষকদের বেতনে যদি জীবনযাপন না হয়, তাহলে তারা অন্য পেশা খুঁজে নিতে পারেন।\" এই মন্তব্য সামাজিক যোগাযোগমাধ্যম, প্রিন্ট ও ইলেকট্রনিক মিডিয়ায় ব্যাপক প্রতিক্রিয়া সৃষ্টি করে। অনেকেই এই মন্তব্যকে শিক্ষকদের প্রতি অবমাননাকর ও অমানবিক বলে আখ্যা দেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে বিধান রঞ্জন রায় পোদ্দার সম্পর্কিত মিডিয়া দেখুন।"}