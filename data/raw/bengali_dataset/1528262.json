{"pageid": 1528262, "title": "মেঘনা নায়ার", "url": "https://bn.wikipedia.org/wiki?curid=1528262", "content": "মেঘনা নায়ার একজন ভারতীয় অভিনেত্রী যিনি মূলত তামিল এবং মালায়ালাম চলচ্চিত্রে অভিনয় করেন। \n\n\n== কর্মজীবন ==\nআঠারো বছর বয়সে মেঘনা নায়ার প্রথম অভিনয়ের সুযোগ পান। তার প্রথম চলচ্চিত্র প্রকল্প ছিল থাঙ্গাম (২০০৮), যেখানে তিনি অভিনেতা সত্যরাজের সাথে অভিনয়ের সুযোগ পান। এই চলচ্চিত্রে মেঘনা প্রধান  ভূমিকায় অভিনয় করেন। তিনি ছবিতে সত্যরাজের স্ত্রীর চরিত্রে অভিনয় করেছিলেন। পরবর্তীকালে তিনি বিবেক অভিনীত কৌতুকমখী চলচ্চিত্র পশুপতি কেয়ার অফ রসাকাপল্লায়ম(২০০৭) চলচ্চিত্রে অভিনয় করেন।\nপুভা থালাইয়া (২০১১) ছবিতে মেঘনা একজন পতিতার চরিত্রে অভিনয় করেন। তারপর তিনি শিবার সিরুথাই (২০১১) ছবিতে একজন পুলিশ অফিসারের ভূমিকায় অভিনয় করেন। শিবা নেল্লাই সান্থিপ্পু (২০১২) চলচিত্রের কিছু প্রচারমূলক স্থিরচিত্রে মেঘনাকে দেখে মুগ্ধ হয়েছিলেন এবং তাকে তার চলচ্চিত্রে অভিনয়ের জন্য বেছে নিয়েছিলেন। এছাড়াও মেঘার দৈহিক উচ্চতা তাকে এই চরিত্রে নির্বাচনের জন্য অন্যতম কারণ ছিল।  সিরুথাই এখনও পর্যন্ত মেঘার সর্বোচ্চ জনপ্রিয় কাজ যেখানে তিনি কার্তি এবং তামান্নার মতো জনপ্রিয় অভিনেতা-অভিনেত্রীদের সাথে কাজ করেছিলেন।  ২০১১ সালের জুন মাসে তিনি তার নাম পরিবর্তন করে মেঘা নায়ার থেকে মেঘনা নায়ার রাখেন।  ২০০০-এর দশকের শেষের দিকে এবং ২০১০-এর দশকের গোড়ার দিকে তার বেশ কয়েকটি অভিনয় প্রকল্প স্থগিত হয়ে যায়, যার মধ্যে রয়েছে আধিক্কম, শিবময়ম এবং মহিলা-কেন্দ্রিক চলচ্চিত্র মনমাধা রাজ্যম, যেখানে অক্ষয়, কীর্তি চাওলা এবং সাংঘাভিলা -এর মতো কলাকুশলীদের সাথে তার কাজ করার কথা ছিল ।\n২০১০ সালে, মেঘনা মালায়ালাম ছবিতে অভিনয় শুরু করেন। তিনি সুরেশ গোপীর সাথে রিংটোন (২০১০) এবং অভিনেতা দিলীপের সাথে মিস্টার মারুমাকান (২০১২) ছবিতে অভিনয় করেন।  মেঘনা সূর্য টিভিতে সম্প্রচারিত গীতাঞ্জলি নামের একটি টিভি ধারাবাহিকে অভিনয় করেছিলেন। তিনি এশিয়ানেটের একটি তারকা রিয়েলিটি শো নেসলে মাঞ্চ স্টারস -এ অংশগ্রহণ করেছিলেন।\n\n\n== তথ্যসূত্র =="}