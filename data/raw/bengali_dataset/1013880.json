{"pageid": 1013880, "title": "তিরুনীরমালাই", "url": "https://bn.wikipedia.org/wiki?curid=1013880", "content": "তিরুনীরমালাই দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে অবস্থিত একটি নগর পঞ্চায়েত। সম্প্রতি নগর পঞ্চায়েতটিকে চেন্নাই পল্লাবরম কর্পোরেশনের অন্তর্ভুক্ত করার প্রস্তাব দেওয়া হয়েছে৷\nতিরুনীরমালাইতে পাহাড় শিখরে অবস্থিত শ্রী রঙ্গনাথ পেরুমাল মন্দির ও পাহাড়ের পাদদেশে শ্রী নীরবন্ন পেরুমাল মন্দিরদুটি যথেষ্ট পরিচিত৷ পাহাড়ের উচ্চতা থেকে সমগ্র পল্লাবরমকে দেখা যায়৷ ১০৮ টি দিব্যদেশমের মধ্যে এই মন্দিরটি একটি৷\nতামিলনাড়ুর জনগণনায় ১৬৩ টি বিজ্ঞাপিত এলাকার মধ্যে তিরুনীরমালাই একটি৷\n\n\n== জনতত্ত্ব ==\n ২০০১ খ্রিস্টাব্দে সংঘটিত ভারতের জনগণনা অনুযায়ী তিরুনীরমালাইয়ের মোট জনসংখ্যা ছিলো ১৯,০১৯ জন৷\n\n২০১১ খ্রিস্টাব্দে ভারতের জনগণনা অনুসারে তিরুনীরমালাই শহরের জনসংখ্যা ছিলো ৩০,৭০২ জন, যার মধ্যে পুরুষ ১৫,৩৬৭ জন ও নারী ১৫,৩৩৫ জন অর্থাৎ প্রতি হাজার পুরুষে নারী সংখ্যা ৯৯৮ জন৷ ছয় বছর অনূর্ধ্ব শিশু সংখ্যা ৩,৫০১ জন, যা মোট জনসংখ্যার ১১.৪০ শতাংশ৷ শহরের মোট পরিবার সংখ্যা ৭,৬৬০ টি৷ শহরের মোট সাক্ষরতার হার ৯০.৫০ শতাংশ, যেখানে পুরুষ সাক্ষরতার হার ৯৩.৮৫ শতাংশ ও নারী সাক্ষরতার হার ৮৭.১৬ শতাংশ৷\n\n\n== চিত্রমালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}