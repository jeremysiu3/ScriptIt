{"pageid": 1387225, "title": "আসলি দেমিরগ্যুচ-কুন্ট", "url": "https://bn.wikipedia.org/wiki?curid=1387225", "content": "আসলি দেমিরগ্যুচ-কুন্ট (তুর্কি: Asli Demirgüç-Kunt) একজন তুর্কি অর্থনীতিবিদ। তিনি বিশ্ব ব্যাংকের ইউরোপ ও মধ্য এশিয়া অঞ্চলের প্রাক্তন প্রধান অর্থনীতিবিদ এবং বর্তমানে সেন্টার ফর গ্লোবাল ডেভেলপমেন্টের একজন অনাবাসিক বৃত্তিধারী গবেষক (ফেলো)। তিনি কর্মজীবনের ৩৩ বছর বিশ্বব্যাংকে অতিবাহিত করেন। সেখানে তিনি গবেষণা পরিচালক, উন্নয়ন নীতি পরিচালকসহ আরও বিভিন্ন পদে কাজ করেন। তিনি একশতেরও বেশি গবেষণাপত্র ও অনেক বই রচনা করেছেন। উচ্চশিক্ষায়তনিক ক্ষেত্রে অর্থনীতি বিষয়ে তিনি বিশ্বের সবচেয়ে বেশি উদ্ধৃত অর্থনীতি গবেষকদের একজন। ২০১৫ সালের জুন মাসে তাকে ওয়ার্ল্ড ইকোনমিক ফোরাম নামক সংঘটি বিশ্বের সেরা ১০ নারী অর্থনীতিবিদদের একজন হিসেবে উল্লেখ করে।\n\n\n== তথ্যসূত্র =="}