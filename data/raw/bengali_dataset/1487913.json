{"pageid": 1487913, "title": "জুলহাস উদ্দিন", "url": "https://bn.wikipedia.org/wiki?curid=1487913", "content": "ড. মোঃ জুলহাস উদ্দিন একজন বাংলাদেশী বস্ত্র প্রকৌশলী। তিনি বর্তমানে বাংলাদেশ টেক্সটাইল বিশ্ববিদ্যালয়ের উপাচার্য হিসেবে দায়িত্ব পালন করছেন।\n\n\n== শিক্ষা জীবন ==\nজুলহাস উদ্দিন ১৯৯১ সালে ঢাকা বিশ্ববিদ্যালয়ের অধীনে কলেজ অব টেক্সটাইল টেকনোলজি (বর্তমানে বুটেক্স) থেকে টেক্সটাইল প্রযুক্তিতে স্নাতক সম্পন্ন করেন। পরবর্তীতে, চাকরিতে যোগদানের পর তিনি বেলজিয়াম সরকারের বৃত্তি নিয়ে গেন্ট বিশ্ববিদ্যালয়ে যান এবং ১৯৯৬ সালে স্নাতকোত্তর ডিগ্রি অর্জন করেন। ২০০৩ সালে তিনি জাপানের শিনশু বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\n১৯৯৩ সালে বিসিএস পরীক্ষায় উত্তীর্ণ হয়ে জুলহাস উদ্দিন তৎকালীন কলেজ অব টেক্সটাইল টেকনোলজিতে (বর্তমান বুটেক্স) শিক্ষকতা শুরু করেন। তিনি বিশ্ববিদ্যালয়টির প্রভোস্ট, ওয়েট প্রসেস ইঞ্জিনিয়ারিং বিভাগের প্রধান এবং টেক্সটাইল কেমিক্যাল ইঞ্জিনিয়ারিং বিভাগের ডিন সহ বিভিন্ন দায়িত্ব পালন করেছেন। এছাড়াও তিনি ড্যাফোডিল ইন্টারন্যাশনাল ইউনিভার্সিটি, নর্দান ইউনিভার্সিটি, ইউনিভার্সিটি অব সাউথ এশিয়া প্রভৃতি বেসরকারি বিশ্ববিদ্যালয়ে অধ্যাপনার সাথে জড়িত ছিলেন। ২০২৪ সালের ২৭ অক্টোবর তিনি বাংলাদেশ টেক্সটাইল বিশ্ববিদ্যালয়ের উপাচার্য নিযুক্ত হন।\n\n\n== তথ্যসূত্র =="}