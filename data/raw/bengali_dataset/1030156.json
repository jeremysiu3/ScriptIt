{"pageid": 1030156, "title": "জীবাণুনাশক", "url": "https://bn.wikipedia.org/wiki?curid=1030156", "content": "জীবাণুনাশক বলতে এমন কিছু সক্রিয় রাসায়নিক পদার্থকে বোঝায় যেগুলি বিভিন্ন অণুজীবকে বিনষ্ট করতে পারে। বিভিন্ন দ্রব্য যেমন রঙ, উজ্জ্বল প্রলেপ বা বার্নিশ, পরিষ্কারক দ্রব্য, শ্যাম্পু, প্রসাধনী দ্রব্য, ইত্যাদিতে জীবাণুনাশক পদার্থ আবশ্যকীয় উপাদান হিসেবে বিরাজ করে (তথাকথিত \"সংরক্ষক\") যা ঐসব দ্রব্যের কার্যকরী আয়ু বৃদ্ধি করে এবং উন্নত মান বজায় রাখে।\nকিছু কিছু জীবাণুনাশক যৌগ ঔষধ হিসেবে যোনিপথে বা পায়ুপথে প্রয়োগ করা হয়, যা মানুষকে যৌন রোগ সংক্রমণের হাত থেকে প্রতিরক্ষা প্রদান করে (যাদের মধ্যে এইডস উল্লেখ্য)।\n\nজীবাণুনাশকগুলিকে বেশ কয়েকটি শ্রেণিতে ভাগ করা যায়। এগুলি হল: \n\nভাইরাসনাশক - ভাইরাসের ডিএনএ বা পৃষ্ঠতলীয় প্রোটিনের ক্ষতিসাধন করে এগুলির সংক্রমণ ক্ষমতা বিনষ্ট করে দেয়।\nব্যাকটেরিয়ানাশক\nছত্রাকনাশক\nশৈবালনাশক\nজীবাণুনাশক পদার্থগুলি জীবাণু জড়কারক পদার্থগুলির সাথে একত্রে মিলে জীবাণু নিরোধক শ্রেণির পদার্থগুলি গঠন করেছে। জীবাণুনাশকগুলি আবার জীবনাশক নামক বৃহত্তর একটি শ্রেণির অন্তর্ভুক্ত।\n\n\n== তথ্যসূত্র =="}