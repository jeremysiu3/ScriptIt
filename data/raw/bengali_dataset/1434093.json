{"pageid": 1434093, "title": "সারা বাউম", "url": "https://bn.wikipedia.org/wiki?curid=1434093", "content": "সারা বাউম (ইংরেজি: Sara Baume; জন্ম: ১৯৮৪) একজন আইরিশ ঔপন্যাসিক। তার রচিত স্পিল সিমার ফল্টার উইদার উপন্যাস ২০১৫ সালে আইরিশ সাহিত্যে রুনি পুরস্কার ও কল্পকাহিনী শাখায় জেফ্রি ফেবার মেমোরিয়াল পুরস্কার অর্জন করে এবং কস্টা পুরস্কারের ক্ষুদ্রতালিকায় ছিল। এছাড়া তার রচিত আ লাইন মেড বাই ওয়াকিং (২০১৭) ও সেভেন স্টিপলস (২০২২) উপন্যাস দুটি গোল্ডস্মিথস পুরস্কারের ক্ষুদ্রতালিকায় ছিল। ২০২৩ সালে গ্রন্থ ম্যাগাজিন তাকে তরুণ ব্রিটিশ ঔপন্যাসিকদের মধ্যে সেরা তালিকায় অন্তর্ভুক্ত করে।\n\n\n== প্রারম্ভিক জীবন ==\nসারা বাউমের পিতা ইংরেজ বংশোদ্ভূত ও মাতা আইরিশ বংশোদ্ভূত। তার পিতামাতা একটি ক্যারাভানে ভ্রমণরত অবস্থায় উইগান পিয়ারে যাওয়ার পথে, রাস্তায় তার জন্ম হয়। তার যখন চার বছর বয়স তখন তার পিতামাতা আয়ারল্যান্ডের কাউন্টি কর্কে বসবাস শুরু করেন। তিনি ডান লিয়ারি কলেজ অব আর্ট অ্যান্ড ডিজাইনে চারুকলা বিষয়ে পড়াশোনা করেন এবং পরে ট্রিনিটি কলেজ ডাবলিনে সৃজনশীলন লেখনী বিষয়ে এম.ফিল করেন। তিনি নিউ মেক্সিকোর সান্তা ফের ল্যানান ফাউন্ডেশনের সাহিত্য ফেলোশিপ অর্জন করেন।\n\n\n== কর্মজীবন ==\nবাউমের প্রথম উপন্যাস স্পিল সিমার ফল্টার উইদার ২০১৫ সালে প্রকাশিত হয়। বইটি আইরিশ সাহিত্যে রুনি পুরস্কার ও কল্পকাহিনী শাখায় জেফ্রি ফেবার মেমোরিয়াল পুরস্কার অর্জন করে এবং কস্টা পুরস্কারের ক্ষুদ্রতালিকায় ছিল। \n২০১৫ সালে তিনি আইওয়া বিশ্ববিদ্যালয়ের ইন্টারন্যাশনাল রাইটিং প্রোগ্রামের ফল রেসিডেন্সিতে অংশগ্রহণ করেন।\n২০১৭ সালে প্রকাশিত তার দ্বিতীয় উপন্যাস আ লাইন মেড বাই ওয়াকিং গোল্ডস্মিথস পুরস্কারের ক্ষুদ্রতালিকায় ছিল। ২০২১ সালে তার তৃতীয় উপন্যাস হ্যান্ডিওয়ার্ক প্রকাশিত হয়। বইটি র‍্যাথবোনস ফোলিও পুরস্কারের ক্ষুদ্রতালিকাভুক্ত ছিল। তার চতুর্থ উপন্যাস সেভেন স্টিপলস (২০২২) গোল্ডস্মিথস পুরস্কারের ক্ষুদ্রতালিকা এবং ডিলান থমাস পুরস্কারের ক্ষুদ্রতালিকায় ছিল।\n\n\n== সাহিত্যকর্মের তালিকা ==\nস্পিল সিমার ফল্টার উইদার (২০১৫; ডাবলিন: ট্র্যাম্প প্রেস)\nআ লাইন মেড বাই ওয়াকিং (২০১৭; বস্টন, নিউ ইয়র্ক: হৌটন মিফলিন হারকোর্ট)\nহ্যান্ডিওয়ার্ক (২০২০; ডাবলিন: ট্র্যাম্প প্রেস)\nসেভেন স্টিপলস (২০২২; ডাবলিন: ট্র্যাম্প প্রেস)\n\n\n== পুরস্কার ও স্বীকৃতি ==\n\n\n== তথ্যসূত্র =="}