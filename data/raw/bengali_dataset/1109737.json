{"pageid": 1109737, "title": "একসংকর জনন", "url": "https://bn.wikipedia.org/wiki?curid=1109737", "content": "একসংকর জনন (ইংরেজি: Monohybrid cross) বংশগতি বিদ্যার একটি সুপরিচিত অধ্যায়। একজোড়া বিপরীত চারিত্রিক বৈশিষ্ট্য সম্পন্ন একই প্রজাতির দুটি জীবের মধ্যে সংকরায়ন ঘটানো হলে, তাকে একসংকর জনন বলে। এটি ঘটানোর জন্য একজোড়া বিপরীত চারিত্রিক বৈশিষ্ট্য সম্পন্ন একই প্রজাতির দুটি জীব নেওয়া হয়, যারা হোমোজাইগাস প্রকৃতির হয়।\n\n\n== উদাহরণ ==\n\nউপরের ছবিতে লাল আর সাদা রং বিশিষ্ট দুটি জীবের মধ্যে সংকরায়ণ ঘটানো হয়েছে। এখানে লাল প্রকট বৈশিষ্ট্য ও সাদা প্রচ্ছন্ন বৈশিষ্ট্য।\n\n1 দ্বারা জনিতৃ জনু (Parental generation বা P জনু) বোঝানো হয়েছে।\n2 দ্বারা প্রথম অপত্য জনু (First filial generation বা F1 জনু) বোঝানো হয়েছে।\n3 দ্বারা দ্বিতীয় অপত্য জনু (Second filial generation বা F2 জনু) বোঝানো হয়েছে।\nP জনুর মধ্যে লাল বর্ণের জীবটির জিনোটাইপ RR ও সাদা বর্ণের জন্য WW। এখানে R প্রকট অ্যালিল ও W প্রচ্ছন্ন অ্যালিল। সংকরায়ণের ফলে উৎপন্ন প্রতিটি অপত্যতে (F1) RW জিনোটাইপে R প্রকট হওয়ার জন্য লাল রঙের প্রকাশ ঘটেছে।\nআবার F1 জনুর দুটি অপত্যের মধ্যে সংকরায়ণ ঘটানোর ফলে F2 জনুতে জিনগত সমাহার অনুযায়ী ৭৫% লাল ও ২৫% সাদা রঙের জীব তৈরী হয়েছে।\n\n\n== ব্যবহার ==\nএটি মূলত দুটি অ্যালিলের মধ্যে কোনটি প্রকট তা নির্ধারণে সাহায্য করে।\n\n\n== ফিনোটাইপ ও জিনোটাইপ ==\nসংকরায়ণের পর জীবের বহিরাকৃতি বা বাইরে প্রকাশিত লক্ষণকে ফিনোটাইপ বলে। কিন্তু সংকরায়ণের পর জাইগোট এর মধ্যের উপাদান বা জিন ঘটিত লক্ষণ কে জিনোটাইপ বলা হয়।\nফিনোটাইপ অনুপাত = ৩:১ এবং\nজিনোটাইপ অনুপাত = ১:২:১\n\n\n== মেন্ডেলের পরীক্ষা ==\nবিজ্ঞানী গ্রেগর জোহান মেন্ডেল মটর গাছ (Pisum sativum) নিয়ে গবেষণা করেন ও বহু বৈশিষ্ট্যের ভিত্তিতে একসংকর জনন সম্পন্ন করেন। বৈশিষ্ট্যগুলি ছিল:\n\nএদের প্রত্যেকটিকে নিয়ে একসংকর জনন সম্পন্ন করা সম্ভব।\n\nP জনু\nজনিতৃ জনুতে মেন্ডেল দুটি উদ্ভিদ নেন, যাদের একটির উচ্চতা অপরটির তুলনায় বেশি। দুটোই হোমোজাইগাস প্রকৃতির হবার জন্য লম্বা উদ্ভিদের জিনোটাইপ TT ও বেঁটে উদ্ভিদের জিনোটাইপ tt। ছক অনুসারে T (লম্বা) প্রকট ও t (বেঁটে) প্রচ্ছন্ন অ্যালিল। দুটির যেকোনো একটিকে স্ত্রী ও অপরটিকে পুংলিঙ্গের নেওয়া হল। এদের মধ্যে সংকরায়ণ ঘটানো হলে প্রথম অপত্য জনু সৃষ্টি হয়।\n\nF1 জনু\nপ্রথম অপত্য জনুতে প্রতিটিই Tt (হেটেরোজাইগাস) হল। T প্রকট হবার জন্য প্রতিটিই লম্বা হল। এবার Tt প্রকৃতির দুটি বিপরীত লিঙ্গের উদ্ভিদ নিয়ে সংকরায়ণ করা হল। ফলাফল নীচের চেকার বোর্ডে দেখা যাবে:\n\nF2 জনু\nউপরের চেকার বোর্ড থেকেই বোঝা যাচ্ছে যে,\n\nফিনোটাইপিক অনুপাত = লম্বা:বেঁটে = ৩:১\nজিনোটাইপিক অনুপাত = বিশুদ্ধ লম্বা:সংকর লম্বা:বিশুদ্ধ বেঁটে = ১:২:১\n\n\n== অন্যান্য ব্যবহার ==\n\n\n== ব্যতিক্রম ==\n\n\n== গুরুত্ব ==\nমেন্ডেল এখান থেকে তার পৃথকভবনের সূত্র পান।\n\n\n== আরও দেখুন ==\nদ্বিসংকর জনন\n\n\n== তথ্যসূত্র =="}