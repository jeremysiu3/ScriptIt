{"pageid": 1391244, "title": "আবদুল হামিদ মিয়া", "url": "https://bn.wikipedia.org/wiki?curid=1391244", "content": "আবদুল হামিদ মিয়া (১৮৮৭-১৯৭৬) ছিলেন একজন বাঙালি রাজনীতিক ও সমাজসেবক। তিনি রাজশাহীতে মুসলিম লীগ প্রতিষ্ঠায় বিশেষ ভূমিকা পালন করেন এবং পূর্ববঙ্গ আইন পরিষদের সদস্য (এমএলএ) ছিলেন।\n\n\n== প্রাথমিক জীবন ==\nআবদুল হামিদ মিয়ার জন্ম ১৮৮৭ সালে ব্রিটিশ ভারতের রাজশাহীর কাদিরগঞ্জে। তার পিতা লাল মোহাম্মদ সরদার দু'বার অবিভক্ত বাংলার লেজিসলেটিভ কাউন্সিলের সদস্য (এমএলসি) ছিলেন।\n\n\n== পারিবারিক জীবন ==\nআবদুল হামিদ মিয়ার স্ত্রী জেবুন নেসা। এই দম্পতীর ১২ ছেলে-মেয়ের মধ্যে প্রথম সন্তান আবুল হাসনাত মোহাম্মদ কামারুজ্জামান বাংলাদেশের প্রথম স্বরাষ্ট্র মন্ত্রী যিনি বাংলাদেশের স্বাধীনতা যুদ্ধ চলাকালে গঠিত অস্থায়ী সরকারের স্বরাষ্ট্র, কৃষি এবং ত্রাণ ও পুনর্বাসন মন্ত্রণালয়ের দায়িত্বপ্রাপ্ত মন্ত্রী ছিলেন। হামিদ মিয়ার পৌত্র এ এইচ এম খাইরুজ্জামান লিটন রাজশাহী সিটি কর্পোরেশনের মেয়র।\nহামিদ মিয়ার পিতা লাল মোহাম্মদ সরদার দু'বার অবিভক্ত বাংলার লেজিসলেটিভ কাউন্সিলের সদস্য (এমএলসি) ছিলেন।\n\n\n== রাজনৈতিক জীবন ==\nআবদুল হামিদ মিয়া রাজশাহী অঞ্চলের মুসলিম লীগের সভাপতির দায়িত্ব পালন করেন। তিনি ১৯৪৬ সাল থেকে ১৯৫৪ সাল পর্যন্ত দুই মেয়াদে অবিভক্ত বাংলা ও পরে পূর্ববঙ্গ আইন পরিষদের সদস্য ছিলেন।\n\n\n== মৃত্যু ==\nআবদুল হামিদ মিয়া ১৯৭৬ সালে মৃত্যুবরণ করেন।\n\n\n== তথ্যসূত্র =="}