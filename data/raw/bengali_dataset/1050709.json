{"pageid": 1050709, "title": "যশস্বিনী সিং দেসওয়াল", "url": "https://bn.wikipedia.org/wiki?curid=1050709", "content": "যশস্বিনী সিং দেশওয়াল একজন ভারতীয় মহিলা স্পোর্ট শ্যুটার। তিনি রিও ডি জেনিরোতে ২০১৯ আইএসএসএফ বিশ্বকাপে ১০ মিটার এয়ার পিস্তল বিভাগে স্বর্ণপদক জিতেছিলেন এবং ২০২০ গ্রীষ্মকালীন অলিম্পিকে ভারতের পক্ষে কোটা অর্জন করেছিলেন।\n\n\n== প্রাথমিক জীবন ==\nযশস্বিনীর জন্ম ১৯৯৭ সালের ৩০শে মার্চ নতুন দিল্লিতে । তার বাবা এসএস দেশওয়াল একজন আইপিএস অফিসার যিনি ইন্দো-তিব্বত সীমান্ত পুলিশের মহাপরিচালক এবং মা সরোজ দেশওয়াল পাঁচকুলায় আয়কর প্রধান কমিশনার হিসাবে কর্মরত।\n\n\n== কেরিয়ার ==\n২০১৯ সালে, যশস্বিনী রিও ডি জেনিরোতে ২০১৯ আইএসএসএফ বিশ্বকাপে স্বর্ণপদক জিতেছিলেন এবং ভারতের জন্যে ২০২০ গ্রীষ্মকালীন অলিম্পিকের কোটা অর্জন করেন। চূড়ান্ত পর্বে তিনি প্রাক্তন অলিম্পিক এবং বিশ্ব চ্যাম্পিয়ন ওলেনা কোস্টেভিচকে পরাজিত করেছিলেন।\n\n\n== তথ্যসূত্র =="}