{"pageid": 1066350, "title": "দিবালোক", "url": "https://bn.wikipedia.org/wiki?curid=1066350", "content": "দিবস ঘটিকায় সূর্যের যাবতীয় প্রত্যক্ষ এবং অপ্রত্যক্ষ আলো বা রোদের সমাহারই দিবালোক বা দিনের আলো। সরাসরি সূর্যালোক এবং বায়ুমণ্ডল দ্বারা বিক্ষেপণের ফলে ছড়িয়ে পড়া আকাশের বিকিরণ দিবালোকের অন্তর্ভুক্ত। সেই সাথে পৃথিবী এবং পৃথিবীর পৃষ্ঠস্থ মাটি ও ভবনের ন্যায় বস্তু দ্বারা প্রতিফলিত সূর্যালোক ও উল্লেখিত বিকিরণকেও  সচরাচর দিবালোকের অন্তর্ভুক্ত করা হয়। মহাকাশীয় বস্তু যেমন গ্রহ-নক্ষত্র দ্বারা বিক্ষিপ্ত বা প্রতিফলিত সূর্যালোককে সাধারণত দিবালোক হিসেবে ধরা হয় না। একইভাবে, চাঁদের আলো সূর্যের প্রতিফলিত আলো হলেও তা অপ্রত্যক্ষভাবে পৃথিবীতে আসায় একেও দিবালোকের বহির্ভূত রাখা হয়। দিবস ঘটিকা হল একটি সৌরদিনের সেই পর্যায়টুকু যখন দিনের আলো দৃষ্টিগোচর হয় অর্থাৎ একটি সৌরদিনের যে পর্যায়টিতে সূর্য থেকে সরাসরি আলো পাওয়া যায় ঐ সময়টিই দিবস ঘটিকা। পৃথিবী ঘূর্ণের ফলে দিবালোক ঘটে এবং পৃথিবীর যে অংশেই সূর্য তার দীপ্তি ছড়ায় সেখানেই দিবালোক ঘটে বিবেচনা করা হয়।\n\n\n== সংজ্ঞা ==\nপৃথিবীর কয়েক ডিগ্রি নির্দিষ্ট অবস্থানে দিগন্তের উপর সূর্য থাকলেই ঐ অঞ্চলগুলোতে দিনের আলো উপস্থিত থাকবে। প্রকৃতপক্ষে যেকোন মুহূর্তে পৃথিবীর ৫০% এর চেয়ে সামান্য বেশি অংশ জুড়ে দিবালোক পাওয়া যায়। যাইহোক, দিনের আলোর দীপনের পরিমাণ দুপুর বেলা সরাসরি রোদের ক্ষেত্রে ১২০,০০০ লাক্স শুরু করে ঘন ঝোড়ো মেঘ বা দিগন্তে সূর্যের অবস্থানের ক্ষেত্রে ৫ লাক্সের মধ্যে ওঠা-নামা করতে পারে। এমনকি খুবই দুর্লভ কিছুক্ষেত্রে দীপন ১ লাক্সের নিচেও নামতে পারে। দুপুরের রোদের কারণে চোখের প্রদাহ হতে পারে এবং শেষোক্ত দুটি ক্ষেত্র দূরবর্তী সড়ক বাতির ছায়াকে দৃষ্টিগ্রাহ্য করতে পারে। ধোঁয়া, ধূলো ও আগ্নেয়গিরির ছাইয়ের ন্যায় বায়ুমণ্ডলীয় বস্তুকণার খুবই উচু মাত্রা এবং সূর্যগ্রহণের মত অস্বাভাবিক পরিস্থিতিতে দিনের বেলাতেও ঘন অন্ধকার হতে পারে।\n\n\n== ক্ষেত্রভেদে দিবালোকের তীব্রতা ==\n\nতু্লনাস্বরূপ রাতের বেলা বিভিন্ন আলোর তীব্রতা:\n\n\n== তথ্যসূত্র =="}