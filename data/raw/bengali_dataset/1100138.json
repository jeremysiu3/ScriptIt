{"pageid": 1100138, "title": "পারশে মাছ", "url": "https://bn.wikipedia.org/wiki?curid=1100138", "content": "পারশে মাছ (বৈজ্ঞানিক নাম: Chelon subviridis) মুজিলিডি (Mugilidae) পরিবারের অন্তর্ভুক্ত একটি মাছের প্রজাতি। এটি চেলন গণের সাতটি মাছের প্রজাতির মধ্যে একটি। অগভীর উপকূলীয় জলাশয়, খাড়ি অঞ্চলে এবং প্যারাবনের জলাশয়ে এ মাছ পাওয়া যায়। এটি বাংলাদেশ ও পশ্চিমবঙ্গে পাওয়া যায় এরকমের স্বাদু পানির মাছ।\n\n\n== বিবরণ ==\n\nদেহ সরু ও লম্বা।দেহের উপরিভাগ কালো এবং নিচের অংশ রুপালি।সম্পূর্ণদেহ আঁশযুক্ত। লেজ,উপর দুইটি, পাশে দুইটি এবং নিচে দুইটি মিলে মোট সাতটি পাখনা থাকে। লেজের রঙ কালচে।চোখ জোড়া দেহের তুলনায় বড়। সাধারণত ওজন ১৫০-২০০ গ্রাম হয়।\n\n\n== খাদ্য ==\nপূর্ণ বয়স্ক পারশে মাছ অপ্রাণীভোজী হলেও অপ্রাপ্ত বয়স্ক মাছের প্রধান খাদ্য ক্ষুদ্র ক্ষুদ্র প্রাণী কণা।প্রাপ্তবয়স্ক হলে এরা শেওলা, ডায়াটম সহ নানা জৈব পদার্থ খেয়ে থাকে।\n\n\n== পুষ্টিগুণাগুণ ==\nস্বাদু পানির মাছের তুলনায় লোনা পানির মাছ বেশি পুষ্টিকর। এ মাছ উচ্চ প্রোটিনসমৃদ্ধ, ক্ষতিকারক চর্বি নেই।\n\n\n== চাষ ==\nবাংলাদেশে বর্তমানে অনেক মৎস্য চাষী বাগদা চিংড়ির পরিবর্তে পারশে মাছ চাষ করছেন। কারণ এ মাছ চাষে ঝুঁকি কম। ঘেরে পোনা মজুদ করার ৪-৫ মাস পর এক একেকটা মাছের ওজন হয় ১৫০-২০০ গ্রাম। মাছের ওজন ৪০-৮০ গ্রাম হলেই বাজারজাত করা যায়।\n\n\n== প্রজনন ==\nএরা উচ্চ প্রজননকারী। ১৫ মাসের মধ্যে এদের সংখ্যা দ্বিগুণ হয়ে যায়। পারশে মাছ প্রাকৃতিক পরিবেশে ডিসেম্বর-ফেব্রুয়ারি অর্থাৎ শীতকালে প্রজনন করে। পারশে মাছ সাধারণত অধিক লোনাপানিতে ডিম দেয়। ডিসেম্বরের শেষ দুই সপ্তাহ ও ফেব্রুয়ারির শেষ দুই সপ্তাহে এ মাছ সবচেয়ে বেশি ডিম দেয়। এ মাছের প্রজনন স্বভাব অন্য মাছ হতে কিছুটা ব্যতিক্রমধর্মী।\n\n\n== আরো পড়ুন ==\nহরিণা চিংড়ি\nচাকা চিংড়ি\nটাইগার চিংড়ি\n\n\n== তথ্যসূত্র =="}