{"pageid": 1180473, "title": "বীরেন দে", "url": "https://bn.wikipedia.org/wiki?curid=1180473", "content": "বীরেন দে (৮ অক্টোবর ১৯২৬ - ১২ মার্চ  ২০১১) ছিলেন আধুনিক শিল্পকলার একজন ভারতীয় বাঙালি চিত্রশিল্পী। তান্ত্রিক প্রভাবের কারণে তার অঙ্কনে  জ্যামিতির প্রতিসম নিদর্শন এবং সেই সঙ্গে মহাবিশ্বে স্ত্রী-পুরুষ শক্তির  প্রতিনিধিত্বকারী মণ্ডল, লিঙ্গমূর্তি এবং যোনির মতো তান্ত্রিক চিহ্নগুলি চিত্রিত হয়েছে।  ১৯৯২ খ্রিস্টাব্দে ভারত সরকার তাকে চতুর্থ সর্বোচ্চ বেসামরিক সম্মান পদ্মশ্রীতে ভূষিত করে। \n\n\n== জীবনী ==\nবীরেন দে ১৯২৬ খ্রিস্টাব্দের ৮  অক্টোবর  বেঙ্গল প্রেসিডেন্সির অধুনা   বাংলাদেশের ফরিদপুরে জন্মগ্রহণ করেন  স্বাধীনতার পূর্বেই তিনি তার পরিবারসহ কলকাতায় চলে আসেন এবং ১৯৪৪ খ্রিস্টাব্দে কলকাতার গভর্নমেন্ট কলেজ অফ আর্ট অ্যান্ড ক্রাফটে স্নাতক স্তরের পড়াশোনার জন্য যোগ দেন। কিন্তু তৎকালীন কলেজের অধ্যক্ষের সঙ্গে বিবাদের কারণে ডিপ্লোমা গ্রহণ করেননি।  ১৯৪৯ খ্রিস্টাব্দে   দিল্লি বিশ্ববিদ্যালয়ে একটি ম্যুরাল তৈরির দায়িত্ব দেওয়া হলে  তিনি নয়াদিল্লিতে চলে যান।  ১৯৫১ খ্রিস্টাব্দে দেশের বাইরে প্যারিসের স্যালন ডি মাই -এ তার প্রথম প্রদর্শনী অনুষ্ঠিত হয় ।  পরে ১৯৫২ খ্রিস্টাব্দে ভারতে ফিরে তিনি দিল্লির কলেজ অফ আর্ট- এ অনুষদের সদস্য হিসাবে যোগ দেন এবং ১৯৬৩ খ্রিস্টাব্দ পর্যন্ত সেই কর্মে লিপ্ত থাকেন। \nকলেজ অফ আর্টে,  অবস্থানকালে তিনি  যুক্তরাষ্ট্রের ফুলব্রাইট স্কলারশিপে এক বছর নিউইয়র্কে অতিবাহিত করেন। পরবর্তীতে, তিনি তন্ত্রএর প্রতীক চিত্রণ করা শুরু করেন।  ১৯৬৬ খ্রিস্টাব্দে, তার শিল্পকর্ম  নয়াদিল্লির  কুমারস গ্যালারী  এবং  লন্ডনের হেওয়ার্ড গ্যালারীতে  প্রদর্শিত হয়  রপর থেকে  তার শিল্পকর্ম  নয়াদিল্লির ন্যাশনাল গ্যালারি অফ মডার্ন আর্ট,  বার্লিনের স্টেট মিউজিয়াম এবং  প্রাগের ন্যাশনাল গ্যালারি,  লন্ডনের রয়্যাল একাডেমি অফ আর্টস, ১৯৮৮ খ্রিস্টাব্দের  ভারতের টোকিও ফেস্টিভ্যাল এবং ভেনিস, টোকিও, সাও পাওলো, মাইনিচি এবং সিডনি সহ বেশ কয়েকটি স্থানে দ্বিবার্ষিক প্রদর্শনীতে প্রদর্শিত হতে থাকে। \n\n\n== সম্মাননা ==\nবীরেন দে ভারতের  ললিত কলা একাডেমির জাতীয় পুরস্কার লাভ করেন দুবার, ১৯৫৮ এবং ১৯৬৪ খ্রিস্টাব্দে।\n ১৯৯২ খ্রিস্টাব্দে  ভারত সরকারের চতুর্থ সর্বোচ্চ বেসামরিক পুরস্কার পদ্মশ্রী লাভ করেন ১৯৯২ খ্রিস্টাব্দে। ২০০৬ খ্রিস্টাব্দে তিনি ললিত কলা একাডেমির ফেলো নির্বাচিত হন \nবীরেন দে ২০১১ খ্রিস্টাব্দের ১২ মার্চ ৮৪ বৎসর বয়সে নয়াদিল্লিতে পরলোক গমন করেন। \n\n\n== প্রদর্শনী ==\nনির্বাচিত প্রদর্শনীর তালিকা:\n \n\nমে সেলুন, প্যারিস - ১৯৫১\nফ্রিম্যাসন হল, নয়াদিল্লি। - ১৯৫২\nঅল ইন্ডিয়া ফাইন আর্টস অ্যান্ড ক্রাফটস সোসাইটি, নয়াদিল্লি - ১৯৫৩, ৫৪ এবং ৫৬\nললিত কলা একাডেমি, নয়াদিল্লি - ১৯৫৩ এবং ৬৪\nটোকিও-র মাইনিচি দ্বিবার্ষিক প্রদর্শনী - ১৯৫৯ এবং ৬১\nভারত থেকে সমসাময়িক শিল্পকলা, মিউজিয়াম ফোকওয়াং, এসেন - ১৯৬০\nসাও পাওলো দ্বিবার্ষিক, ব্রাজিল - ১৯৬১\nভেনিস দ্বিবার্ষিক, ইতালি - ১৯৬২\nদশটি সমসাময়িক ভারতীয় চিত্রশিল্পী,\nকেমব্রিজ-এমআইটি ইনস্টিটিউট - ১৯৬৫\nহেওয়ার্ড গ্যালারি, লন্ডন - ১৯৬৬\nপিট্‌সবার্গ ইন্টারন্যাশনাল শো, মার্কিন যুক্তরাষ্ট্র - ১৯৬৭\nইন্টারন্যাশনাল ট্রাইনেল ইন্ডিয়া, নিউ দিল্লি - ১৯৬৮,৭১, ৭৫, ৭৮ এবং ৮২\nসমসাময়িক ভারতীয় পেইন্টিং প্রদর্শনী, ওয়াশিংটন ডিসি - ১৯৭১\nসমসাময়িক ভারতীয় পেইন্টিং প্রদর্শনী, পাসাডেনা - ১৯৭১\nসমসাময়িক ভারতীয় পেইন্টিং প্রদর্শনী, - টরন্টো ১৯৭১\nচাণক্য গ্যালারি, নয়াদিল্লি - ১৯৭১\nসমসাময়িক ভারতীয় শিল্পকলা, ইউএসএসআর - ১৯৭২\nসমসাময়িক ভারতীয় শিল্পকলা, গ্রীস - ১৯৭২\nভারতীয় শিল্পকলার ২৫ বছর, নয়াদিল্লি - ১৯৭২\nভারতীয় শিল্পকলার ২৫ বছর, বোম্বে - ১৯৭২\nভারতীয় শিল্পকলার ২৫ বছর, মাদ্রাজ - ১৯৭২\nসিডনি বিয়েনাল, অস্ট্রেলিয়া - ১৯৭৩\nসমসাময়িক ভারতীয় পেইন্টিং, ওয়াশিংটন ডিসি - ১৯৭৩\nসমসাময়িক ভারতীয় পেইন্টিং, লস এঞ্জেলেস - ১৯৭৩\nসমসাময়িক ভারতীয় পেইন্টিং, টরন্টো - ১৯৭৩\nগ্যালারি চেমুল্ড, বোম্বে - ১৯৭৩\nগ্যালারি চেমুল্ড, বোম্বে - ১৯৭৪\nইন্ডিয়ান পেইন্টিং টুডে, বেলজিয়াম - ১৯৭৩\nইন্ডিয়ান পেইন্টিং টুডে, যুগোস্লাভিয়া - ১৯৭৩\nইন্ডিয়ান পেইন্টিং টুডে, বুলগেরিয়া - ১৯৭৩\nইন্ডিয়ান পেইন্টিং টুডে, বেলজিয়াম - ১৯৭৪\nইন্ডিয়ান পেইন্টিং টুডে, যুগোস্লাভিয়া - ১৯৭৪\nইন্ডিয়ান পেইন্টিং টুডে, বুলগেরিয়া - ১৯৭৪\n\n\n== আরো দেখুন ==\nতন্ত্র\n \n\n\n== তথ্যসূত্র =="}