{"pageid": 1406163, "title": "হংসা যোগেন্দ্র", "url": "https://bn.wikipedia.org/wiki?curid=1406163", "content": "হংসা যোগেন্দ্র (ইংরেজি: Hansa Yogendra, হিন্দি: हंसा योगेन्द्र; জন্ম: ৮ অক্টোবর ১৯৪৭) হলেন একজন ভারতীয় যোগগুরু, লেখক, গবেষক এবং টেলিভিশন ব্যক্তিত্ব। তিনি মুম্বইয়ের দ্য যোগ ইনস্টিটিউট-এর পরিচালক, যেটি তার শ্বশুর শ্রী যোগেন্দ্র কর্তৃক প্রতিষ্ঠিত। এটি সরকার স্বীকৃত অলাভজনক সংস্থা এবং বিশ্বের প্রাচীনতম সংগঠিত যোগ কেন্দ্র, যেটি ১৯১৮ সালে প্রতিষ্ঠিত হয়েছিল।\nতিনি ১৯৮০-এর দশকে ডিডি ন্যাশনাল-এ সম্প্রচারিত টেলিভিশন ধারাবাহিক যোগ ফর বেটার লিভিং-এর উপস্থাপক ছিলেন। তিনি 'কোয়ালিটি কাউন্সিল অফ ইন্ডিয়া' এর 'যোগ সার্টিফিকেশন কমিটি'র প্রধান এবং 'আন্তর্জাতিক যোগ বোর্ড' এর সভাপতি। তিনি ভারতীয় যোগ সমিতির সহ-সভাপতি।\n\n\n== প্রারম্ভিক জীবন ==\nহংসা ৮ অক্টোবর ১৯৪৭ সালে একটি জৈন পরিবার জন্মগ্রহণ করেন। তার পিতার নাম জিতেন্দ্র ফুলচাঁদ পাটনি এবং মাতার নাম তারা পাটনি। হংসা মিঠিবাই কলেজ থেকে বিজ্ঞানে স্নাতক সম্পন্ন করেন। পরে তিনি দ্য যোগ ইনস্টিটিউটে তার যোগ শিক্ষক প্রশিক্ষণ কোর্স সম্পন্ন করেন। তিনি সরকারি আইন কলেজ, মুম্বই থেকে আইনে স্নাতক ডিগ্রি অর্জন করেছেন। ফেব্রুয়ারি ২০১৮-এ তিনি দ্য ওপেন ইন্টারন্যাশনাল ইউনিভার্সিটি ফর কমপ্লিমেন্টারি মেডিসিন থেকে পিএইচডি ডিগ্রি লাভ করেন।\n\n\n== ব্যক্তিগত জীবন ==\nতিনি ১৯৭৩ সালে জয়দেব যোগেন্দ্র'র সাথে বিবাহ বন্ধনে আবদ্ধ হন।\n\nতিনি শ্রী যোগেন্দ্র'র পুত্রবধূ।\n\n\n== তথ্যসূত্র ==\n\n\n== বহিঃসংযোগ ==\nদ্য যোগ ইনস্টিটিউটের ওয়েবসাইট\nদ্য যোগ ইনস্টিটিউটের ইউটিউব চ্যানেল\nহংসা যোগেন্দ্র'র সাক্ষাৎকার"}