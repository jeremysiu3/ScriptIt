{"pageid": 1449015, "title": "অন্তঃসংযোগ ও বহিঃসংযোগ", "url": "https://bn.wikipedia.org/wiki?curid=1449015", "content": "উইকিপিডিয়াতে অন্তঃসংযোগ বিষয়ক তথ্যের জন্য উইকিসংযোগ দেখুন।\n\nএকটি অন্তঃসংযোগ বা অভ্যন্তরীণ সংযোগ বলতে কোনও আন্তর্জালিক পাতাতে (ওয়েবপেজ) অবস্থিত এক ধরনের আন্তর্জালিক সংযোগকে (হাইপারলিংক) বোঝায়, যার উপর চাপ দিলে বা ক্লিক করলে এমন আরেকটি আন্তর্জালিক পাতা বা সম্পদ যেমন কোনও ছবি বা নথিতে অভিগমন করা সম্ভব নয়, যে পাতা বা সম্পদটি একই আন্তর্জালিক ক্ষেত্র (ওয়েবসাইট) বা আন্তর্জালিক অধিক্ষেত্রে (ডোমেইন) অবস্থিত। অন্তঃসংযোগের বিপরীত ধারণাটি হল বহিঃসংযোগ বা বহির্গামী সংযোগ, যেটি হল এমন এক ধরনের সংযোগ যাতে চাপ দিলে ব্যবহারকারী বর্তমান আন্তর্জালিক ক্ষেত্র (ওয়েবসাইট) বা অধিক্ষেত্রের (ডোমেইন) বাইরে অবস্থিত কোনও বিষয়বস্তুতে অভিগমন করতে পারে।\nলক্ষ্যবস্তু বা গন্তব্যস্থলের উপর নির্ভর করে আন্তর্জালিক সংযোগগুলিকে \"অন্তঃ/অভ্যন্তরীণ\" বা \"বহিঃ/বহির্গামী\" হিসেবে গণ্য করা হয়। সাধারণত একই ক্ষেত্র (ওয়েবসাইট) বা অধিক্ষেত্রের (ডোমেইন) বাইরে অবস্থিত কোনও পাতার প্রতি সংযোগকে বহিঃসংযোগ গণ্য করা হয়, আর একই আন্তর্জালিক পাতা (ওয়েবপেজ), ক্ষেত্র (সাইট) বা অধিক্ষেত্রের (ডোমেইন) প্রতি নির্দেশকারী সংযোগগুলিকে অন্তঃসংযোগ গণ্য করা হয়। উভয় ধরনের সংযোগই আন্তর্জাল ব্যবহারকারীদেরকে অপর একটি আন্তর্জালিক পাতা বা সম্পদে অভিগমনে সাহায্য করে।\n\n\n== ব্যতিক্রম ==\nতবে যখন একই সংস্থা-সংগঠন একাধিক আন্তর্জালিক অধিক্ষেত্র (ডোমেইন) পরিচালনা করে একটিমাত্র আন্তর্জালিক অভিজ্ঞতা (ওয়েব এক্সপেরিয়েন্স) প্রদান করার চেষ্টা করে, তখন এই সংজ্ঞাগুলি অস্পষ্ট হয়ে পড়ে। এসব ক্ষেত্র উপরোল্লিখিত সংজ্ঞাগুলি অনুযায়ী বহিঃসংযোগ হিসেবে চিহ্নিত সংযোগগুলিকে কিছু কিছু কারণে অন্তঃসংযোগ হিসেবে গণ্য করা হতে পারে। শেষ বিচারে একটি অন্তঃসংযোগ একই মূল নথিতালিকাতে (রুট ডিরেক্টরি) অবস্থিত আরেকটি আন্তর্জালিক পাতা বা সংযোগের দিকে নির্দেশ করে।\n\n\n== অন্তঃসংযোগের উপকারিতা ==\nআন্তর্জালিক ক্ষেত্র বা ওয়েবসাইটে অন্তঃসংযোগগুলি ব্যবহারের উদ্দেশ্য হল একই আন্তর্জালিক অধিক্ষেত্রের (ওয়েব ডোমেইন) অধীনে অবস্থিত একাধিক পাতাতে (পেজ) বিচরণে ঐ আন্তর্জালিক ক্ষেত্রের ব্যবহারকারীকে বা দর্শনার্থীকে সহায়তা করা। যদিও কোনও আন্তর্জালিক ক্ষেত্রে একাধিক পাতা থাকে, তাহলে অন্তঃসংযোগের ব্যবহার অত্যাবশ্যক। তবে কোনও নির্দিষ্ট পাতাকে গড়পড়তা দর্শনার্থীর কাছে ইচ্ছাকৃতভাবে অনভিগম্য বা অপ্রবেশ্য করতে চাইলে সেটির প্রতি অন্য কোনও পাতা থেকে অন্তঃসংযোগ রাখা হয় না।\nএছাড়া আন্তর্জাল মাকড়সাগুলিপ (ওয়েব ক্রলার) অন্তঃসংযোগ ব্যবহার করে থাকে। যেমন আন্তর্জাল মাকড়সাগুলি কোনও অনুসন্ধান যন্ত্রের (সার্চ ইঞ্জিন) জন্য আন্তর্জালিক ক্ষেত্রের পাতার সূচি তৈরিকরণের (ইন্ডেক্সিং) উদ্দেশ্যে অন্তঃসংযোগ ব্যবহার করতে পারে।\n\n\n== আরও দেখুন ==\nপশ্চাৎ সংযোগ\nস্বয়ংক্রিয় সংযোগস্থাপন\n\n\n== তথ্যসূত্র =="}