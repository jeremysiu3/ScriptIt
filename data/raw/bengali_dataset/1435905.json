{"pageid": 1435905, "title": "এলিস বি. কার্টিস", "url": "https://bn.wikipedia.org/wiki?curid=1435905", "content": "এলিস বার্থা কার্টিস ছিলেন একজন আমেরিকান ভোটাধিকারী, যিনি জাতীয় মার্কিন নারী ভোটাধিকার সমিতির সাথে সক্রিয় ছিলেন। তিনি একজন কলেজ অধ্যাপক ছিলেন। তিনি গল্পকথার মাধ্যমে দুটি শৈশব স্মৃতিকথা লিখেছিলেন, যেদুটির নাম চিলড্রেন অফ দ্য প্রেইরি (১৯৩৮) এবং উইন্টার অন দ্য প্রেইরি (১৯৪৫)। তিনি ছোট গল্প \"উইংস অফ মার্সি\"র লেখক।\n\n\n== জীবন এবং কাজ ==\nআইওয়া স্টেট নর্মাল স্কুল, আইওয়া বিশ্ববিদ্যালয়, এবং শিকাগো বিশ্ববিদ্যালয়ে শিক্ষা লাভের পর কার্টিস ১৯০০ এর দশকের গোড়ার দিকে ছোট মিডওয়েস্টার্ন কলেজে পড়াতেন এবং ১৯২২ থেকে ১৯৪২ সাল পর্যন্ত কলোরাডো এ. অ্যান্ড এম কলেজে ইংরেজির সহযোগী অধ্যাপক ছিলেন।\nকার্টিস চারটি রাজ্যে মহিলাদের ভোটাধিকারের জন্য রাজনৈতিক পদক্ষেপ নেওয়াতে জড়িত ছিলেন, রাজ্যগুলি হল: আইওয়া, ওকলাহোমা, ওয়েস্ট ভার্জিনিয়া এবং উইসকনসিন। তিনি আইওয়া প্রচারাভিযানের সময় ক্যারি চ্যাপম্যান ক্যাটের ব্যক্তিগত সচিব হিসেবে, উইসকনসিনে বেতনভোগী ভোটাধিকার কর্মী হিসেবে, এবং ওকলাহোমায় একটি পিটিশন সিগনেচার ড্রাইভে কাজ করেন।\nকার্টিস পত্রিকায় নিবন্ধ এবং ছোট গল্প, কবিতা এবং আইওয়াতে অগ্রগামী জীবন নিয়ে দুটি উপন্যাস লিখেছেন। জোয়ান ফন্টেইন অভিনীত ১৯৩৭ সালের আরকেও রেডিও মুভির উৎস ছিল তার গল্প \"উইংস অফ মার্সি\"।\n১৯৬০ সালে, কার্টিসের সাহিত্য নির্বাহকেরা চিলড্রেন অফ দ্য প্রেইরির গ্রন্থস্বত্বের পুনর্নবীকরণ করেছিলেন। প্যারেন্টস পত্রিকায় অ্যালিস ডালগ্লেশ শিশুদের (বইদুটি) \"বাস্তব এবং বন্ধুত্বপূর্ণ\" বলে অভিহিত করেছেন। ইন্ডিয়ানা স্কুলের লাইব্রেরিতে প্রেইরির শিশুদের বইগুলি কেনার জন্য সুপারিশ করা হয়েছিল এবং \"পশ্চিমের অগ্রগামী\" বিষয়ক বই পঞ্চম-গ্রেড ইউনিট অধ্যয়নের জন্য পড়ার পরামর্শ দেওয়া হয়েছিল। চাইল্ড লাইফ ম্যাগাজিন উইন্টার অন দ্য প্রেইরিকে একটি \"চমৎকার গল্প\" বলে অভিহিত করেছে  এবং \"দ্য ব্লিজার্ড\" নামক উইন্টার থেকে উদ্ধৃতাংশ কানাডিয়ান প্রাথমিক-স্কুল পাঠ্যের অন্তর্ভুক্ত করা হয়েছে। উইন্টার অন দ্য প্রেইরির ছবি এঁকেছেন গ্রেস পল।\nকার্টিস ১৯৫৬ সালে তার মৃত্যুর আগ পর্যন্ত ফোর্ট কলিন্স, কলোরাডোতে বসবাস করেছিলেন।\n\n\n== তথ্যসূত্র =="}