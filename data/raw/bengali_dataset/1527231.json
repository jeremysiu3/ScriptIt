{"pageid": 1527231, "title": "হিমাংশু প্রভা রায়", "url": "https://bn.wikipedia.org/wiki?curid=1527231", "content": "হিমাংশু প্রভা রায় (জন্ম: ১৫ই আগস্ট ১৯৪৭) হলেন একজন ভারতীয় সংস্কৃত পণ্ডিত এবং ইতিহাসবিদ। তাঁর আগ্রহের ক্ষেত্রগুলি হল সামুদ্রিক প্রত্নতত্ত্ব, ইতিহাস এবং দক্ষিণ এশিয়ার সংস্কৃতি। তিনি ডিস্ট্যান্ট ওয়ার্ল্ডস প্রোগ্রাম-এর সাথে সহযোগিতামূলক গবেষণার জন্য হামবোল্ট ফাউণ্ডেশনের অ্যানেলিজ মাইয়ার গবেষণা পুরস্কারের প্রাপক এবং জার্মানির মিউনিখে লুডভিগ ম্যাক্সিমিলিয়ান বিশ্ববিদ্যালয়ের ডিস্ট্যান্ট ওয়ার্ল্ডস প্রোগ্রাম-এর সম্মানসূচক অধ্যাপক। তিনি ভারতের নতুন দিল্লিতে অবস্থিত জওহরলাল নেহেরু বিশ্ববিদ্যালয়ের সেন্টার ফর হিস্টোরিক্যাল স্টাডিজে অধ্যাপক হিসেবেও দায়িত্ব পালন করেছেন। তিনি ২০১৫ সাল পর্যন্ত ভারত সরকারের অধীনে ন্যাশানাল মনুমেন্টস অথরিটি-র চেয়ারপারসন হিসেবে নিযুক্ত ছিলেন।\nআন্তঃবিভাগীয় পদ্ধতির মাধ্যমে, তিনি ইতিহাস, বিশ্ব ঐতিহ্য এবং প্রত্নতত্ত্বের ওপর অনেক বই ও গবেষণাপত্র লিখেছেন এবং গবেষণা প্রতিষ্ঠান থেকে অনেক পুরস্কার পেয়েছেন।\nহিমাংশু প্রভা উল্লেখ করেছেন, বেশিরভাগ ঐতিহাসিকই মধ্যযুগীয় দক্ষিণ এশিয়ার রাজনৈতিক রাজবংশের ওপর আলোকপাত করেছেন কিন্তু সমুদ্রের ইতিহাসকে উপেক্ষা করেছেন। তাঁর সাম্প্রতিক প্রকল্পটি গোয়া থেকে ম্যাঙ্গালোর পর্যন্ত ভারতীয় উপকূলীয় অঞ্চলের ওপর দৃষ্টি নিবদ্ধ ক'রে কাজ করে, যেখানে তিনি ইউরোপীয় সময়ের ঐতিহাসিক নিদর্শনগুলির মাধ্যমে সমুদ্রের ইতিহাস অধ্যয়ন করার ইচ্ছা পোষণ করেন। তিনি সুপারিশ করেন যে উপকূলীয় ইতিহাসকে কেবল ভারতের ইতিহাস হিসাবে বিচ্ছিন্ন করা যাবে না, বরং এটি সমগ্র ভারত মহাসাগর অঞ্চল জুড়ে বিস্তৃত অঞ্চলের একটি ইতিহাস অধ্যয়ন হওয়া উচিত। অবক্ষয়প্রাপ্ত উপকূলীয় ঐতিহ্য সংরক্ষণের জন্য, তিনি মন্তব্য করেন, \"যথাযথ গবেষণার ওপর আমাদের মন দিতে হবে এবং ইতিহাস, প্রত্নতত্ত্ব ও ঐতিহ্য, বিশেষ করে বিশ্ব ঐতিহ্যের মিশ্রণ করতে হবে\"।\n\n\n== লেখা ==\nহিমাংশু প্রভা রায়ের লেখা অনেক বইয়ের মধ্যে, তাঁর কিছু রচনা নিম্নরূপ:\n\nপ্রাচীন দক্ষিণ এশিয়ায় সমুদ্রযাত্রার প্রত্নতত্ত্ব\nদক্ষিণ এশিয়ায় প্রত্নতত্ত্ব এবং বৌদ্ধধর্ম\nদক্ষিণ এশিয়ার আদি ইতিহাস হিসেবে প্রত্নতত্ত্ব\nমঠ এবং গিল্ড: সাতবাহনদের অধীনে বাণিজ্য\nবুদ্ধের প্রত্যাবর্তন: একটি নতুন জাতির জন্য প্রাচীন প্রতীক\nভারত মহাসাগরের প্রাথমিক নাবিক সম্প্রদায়গুলি\nস্মৃতিস্তম্ভ\n\n\n== তথ্যসূত্র =="}