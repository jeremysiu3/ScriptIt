{"pageid": 1533085, "title": "মিনার্ভা বিশ্ববিদ্যালয়", "url": "https://bn.wikipedia.org/wiki?curid=1533085", "content": "মিনার্ভা বিশ্ববিদ্যালয় (পূর্ব নাম মিনার্ভা স্কুলস এট কেক গ্র্যাজুয়েট ইনস্টিটিউট) হচ্ছে একটি বেসরকারি আবাসিক বিশ্ববিদ্যালয়, যার প্রধান কার্যালয় সান ফ্রান্সিসকোতে অবস্থিত। এটি ২০১২ সালে বেন নেলসন কর্তৃক প্রতিষ্ঠিত হয়, এবং এর প্রাথমিক অর্থায়ন ছিল Benchmark Capital থেকে প্রাপ্ত ২৫ মিলিয়ন মার্কিন ডলার। বিশ্ববিদ্যালয়টির সব ক্লাস সেমিনার পদ্ধতিতে পরিচালিত হয়, যেখানে সর্বোচ্চ ১৯ জন শিক্ষার্থী অংশ নিতে পারে। শিক্ষার্থীরা প্রতি সেমিস্টারে ভিন্ন ভিন্ন দেশে বসবাস ও অধ্যয়ন করে। তারা সান ফ্রান্সিসকো থেকে যাত্রা শুরু করে এবং পর্যায়ক্রমে সিউল, তাইপে, হায়দরাবাদ, বুয়েনস আইরেস, টোকিও, বার্লিনে বসবাস করে পুনরায় সান ফ্রান্সিসকোতে এসে প্রোগ্রাম শেষ করে।\n\n\n== ইতিহাস ==\n\n\n=== মিনার্ভা প্রকল্প ===\n২০১২ সালের এপ্রিল মাসে, মিনার্ভা প্রকল্প Benchmark Capital থেকে ২৫ মিলিয়ন মার্কিন ডলার বিনিয়োগ লাভ করে। এই বিনিয়োগের মাধ্যমে একটি স্নাতক প্রোগ্রাম চালু করা হয়, যা পরবর্তীতে মিনার্ভা স্কুলস এট কেক গ্র্যাজুয়েট ইনস্টিটিউট নামে পরিচিত হয়। Stephen Kosslyn ২০১৩ সালের মার্চে মিনার্ভায় যোগ দেন এবং প্রতিষ্ঠাতা ডিন হিসেবে দায়িত্ব গ্রহণ করেন। তিনি মিনার্ভার সেমিনার-ভিত্তিক পাঠক্রম গঠনের পাশাপাশি চারটি কলেজের নেতৃত্ব নির্বাচন করেন।\n\n\n=== মিনার্ভা স্কুলস অ্যাট কেক গ্র্যাজুয়েট ইনস্টিটিউট ===\n২০১৩ সালের জুলাইয়ে, মিনার্ভা প্রকল্প কেক গ্র্যাজুয়েট ইনস্টিটিউট এর সঙ্গে অংশীদারিত্ব করে আনুষ্ঠানিকভাবে মিনার্ভা স্কুল চালু করে। মিনার্ভা পাঁচটি প্রোগ্রামে WASC অনুমোদন পায়। প্রথম শিক্ষার্থী ভর্তি হয় ২০১৪ সালে। সে বছর ২,৪৬৪টি আবেদনপত্রের মধ্যে মাত্র ৬৯ জনকে ভর্তির প্রস্তাব দেয়া হয়, এবং ২৯ জন ভর্তি হয়।\n২০১৬ সালে, মিনার্ভা \"ডিসিশন অ্যানালাইসিসে মাস্টার অব সায়েন্স\" প্রোগ্রামের মাধ্যমে স্নাতকোত্তর পর্যায়ে সম্প্রসারিত হয়।\n২০২০ সালে, কোভিড-১৯ পরিস্থিতিতে \"ভিজিটিং স্কলার্স ইয়ার\" চালু করা হয়, যাতে শিক্ষার্থীরা দূরশিক্ষণের মাধ্যমে চারটি কর্নারস্টোন কোর্স সম্পন্ন করতে পারে।\n২০২৩ সালে, Netflix-এর সহ-সিইও রিড হেস্টিংস মিনার্ভায় ২০ মিলিয়ন ডলার দান করেন।\n\n\n== শিক্ষাব্যবস্থা ==\nমিনার্ভার প্রতিটি ক্লাস অনলাইনে সেমিনার আকারে পরিচালিত হয়, যেখানে সর্বোচ্চ ১৯ জন শিক্ষার্থী অংশ নিতে পারে। এখানে ১৯৭২ সালের একটি গবেষণার উপর ভিত্তি করে \"গভীর\" মননশীল কার্যক্রমে জোর দেওয়া হয়। ক্লাস শুরু এবং শেষ হয় একটি কুইজ দিয়ে, যা মনে রাখার দক্ষতা বাড়ায়।\nপ্রথম বর্ষে শিক্ষার্থীরা চারটি \"কর্নারস্টোন কোর্স\" গ্রহণ করে—এগুলি হলো: এম্পিরিকাল অ্যানালাইসিস, ফর্মাল অ্যানালাইসিস, কমপ্লেক্স সিস্টেমস এবং মাল্টিমোডাল কমিউনিকেশনস। এই কোর্সগুলো বিজ্ঞানের এবং মানববিদ্যার বিভিন্ন দৃষ্টিভঙ্গি শেখায়। শিক্ষার্থীদের MOOC থেকে অতিরিক্ত শেখার জন্য উৎসাহিত করা হয়।\nপ্রফেসররা \"মিনার্ভা ফোরাম\" নামক নিজস্ব শিক্ষা প্ল্যাটফর্ম ব্যবহারে প্রশিক্ষিত হন এবং তাঁদের গবেষণার মেধাস্বত্ব সংরক্ষিত থাকে।\n\n\n=== অনুমোদন ও সংগঠন ===\n২০২১ সালে মিনার্ভা WASC থেকে স্বতন্ত্র ও স্বীকৃত বিশ্ববিদ্যালয় হিসেবে অনুমোদন পায়। তখন থেকে এটি মিনার্ভা ইনস্টিটিউট-এর অধীনে পরিচালিত হয়। প্রাথমিকভাবে একে দুটি বিভাগে ভাগ করা হয়: \"আর্টস অ্যান্ড সায়েন্সেস\" এবং \"বিজনেস ও কম্পিউটেশনাল সায়েন্সেস\"। পরবর্তীতে মাস্টার্স প্রোগ্রাম চালু করে \"গ্র্যাজুয়েট ডিভিশন\" তৈরি করা হয়।\n\n\n== সুবিধাসমূহ ==\nমিনার্ভার কোনও ক্লাসরুম নেই। শিক্ষার্থীরা বিভিন্ন শহরে থাকা রেসিডেন্সে অবস্থান করে, যেমন: সান ফ্রান্সিসকো, সিউল, হায়দরাবাদ, বার্লিন, বুয়েনস আইরেস, লন্ডন ও তাইপে। সকল ক্লাস ভার্চুয়াল প্ল্যাটফর্মে পরিচালিত হয়।\n\n\n== উল্লেখযোগ্য প্রাক্তন শিক্ষার্থী ==\nজেড বোলার, ব্রিটিশ ইউটিউবার, মিনার্ভায় ২০১৯-২০২৩ অধ্যয়ন করেন।\n\n\n== আরও দেখুন ==\nLevels-of-processing effect\nLondon Interdisciplinary School\n\n\n== সূত্র =="}