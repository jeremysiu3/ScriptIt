{"pageid": 109806, "title": "জাতীয় উদ্যান", "url": "https://bn.wikipedia.org/wiki?curid=109806", "content": "জাতীয় উদ্যান হল মনোরম এবং প্রাকৃতিক সৌন্দর্যমণ্ডিত তুলনামূলকভাবে বৃহত্তর এলাকা যার মুখ্য উদ্দেশ্য জনসাধারণকে শিক্ষা, গবেষণা ও বিনোদনের অনুমতি প্রদান এবং উদ্ভিদ ও বন্যপ্রাণীর প্রাকৃতিক পরিবেশ ও সুন্দর নয়নাভিরাম দৃশ্য সংরক্ষণ করার উদ্দেশ্যে ব্যবস্থাপনা করা।\nবাংলাদেশে রাষ্ট্রীয়ভাবে ঘোষিত জাতীয় উদ্যানটি হল ভাওয়াল জাতীয় উদ্যান। বাংলাদেশে সর্বমোট ২০টি উদ্যানকে জাতীয় উদ্যান ঘোষণা করা হয়েছে। ভারতে ৯৭টি অরণ্যকে জাতীয় উদ্যান ঘোষণা করা হয়েছে এবং ১৬৬ আরো অরণ্যকে জাতীয় উদ্যান ঘোষণার চেষ্টা চলছে।\n\n\n== নিয়মাবলী ==\n\nজাতীয় উদ্যান ঘোষণা করার মাধ্যমে নিশ্চিত করা হয়:\n১। সেই এলাকার বন্যপ্রাণী যেন ধ্বংস না হয়।\n২। পশুপাখিদের শান্তি ও নিরাপত্তা বিঘ্নিত হতে পারে এমন কাজ থেকে যেন এই বনাঞ্চল মুক্ত থাকে। বাইরে থেকে শিকারিরা যাতে এই নিরাপত্তা বলয়ে প্রবেশ না করতে পারে।\n৩। ভারতে গবেষণার উদ্দেশ্যে শিকার করার বিশেষ অনুমতি নেওয়া যেতে পারে।\nএই বিধি বিভিন্ন দেশে বিভিন্ন রকম। ভারতে কোনো অরণ্য যদি একাধিক রাজ্যে বিস্তৃত থাকে, সংশ্লিষ্ট রাজ্য দায়িত্ব গ্রহণে অপারগ হয় অথবা জীব বৈচিত্রে বিশেষ সমৃদ্ধ হয় তাহলে থাকে জাতীয় উদ্যানের মর্যাদা দেওয়া হয়।\n\n\n== আরও দেখুন ==\nঅভয়ারণ্য\nভারতের জাতীয় উদ্যান\nবাংলাদেশের জাতীয় উদ্যান\n\n\n== তথ্য =="}