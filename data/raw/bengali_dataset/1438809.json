{"pageid": 1438809, "title": "বরাদ্দ ভাতা", "url": "https://bn.wikipedia.org/wiki?curid=1438809", "content": "বরাদ্দ ভাতা, ভাতা বা বরাদ্দ বলতে কোনও ব্যক্তিকে নির্দিষ্ট সময় পরপর কোনও বিশেষ উদ্দেশ্যে খরচের উদ্দেশ্যে প্রদত্ত নির্দিষ্ট পরিমাণ অর্থকে বোঝায়।\nশিশু-কিশোরদের ক্ষেত্রে অভিভাবকেরা তাদের ব্যক্তিগত বিবিধ খরচের উদ্দেশ্যে প্রতি দিন, সপ্তাহ বা মাসের জন্য পকেট খরচ বা হাতখরচের টাকা বরাদ্দ হিসেবে দিতে পারেন।\nনির্মাণশিল্পে ভাতা বলতে সমগ্র চুক্তির অংশবিশেষ হিসেবে কোনও নির্দিষ্ট কাজ সম্পাদনের জন্য নিবেদিত অর্থকে বরাদ্দ বলা হতে পারে।\nযে ব্যক্তি বরাদ্দ ভাতা প্রদান করে, সে সাধারণত ঐ অর্থ কীভাবে ও কখন গ্রহীতার দ্বারা ব্যয় করা হবে, সে ব্যাপারটি নিয়ন্ত্রণ করার চেষ্টা করে, যাতে যে উদ্দেশ্যে অর্থ বরাদ্দ করা হয়েছে, তা যেন সফল হয়। যেমন যখন কোনও অভিভাবক তার সন্তানকে অর্থ বরাদ্দ করে দেন, তখন সেটি তাকে অর্থ ব্যবস্থাপনার শিক্ষা দেওয়ার জন্য করা হতে পারে, কিংবা বাসার কোনও কাজ করে দেবার জন্য অথবা বিদ্যালয়ে ভাল ফলাফলের জন্য সেটি দেওয়া হতে পারে। আরেকটি উদাহরণ: কোনও কোম্পানির (ব্যবসা প্রতিষ্ঠান) কর্মচারী গৃহ থেকে দূরবর্তী কোনও স্থানে কাজ করলে তাকে দৈনিক ভাতা বরাদ্দ করা হতে পারে, যা দিয়ে তার খাদ্য ও ভ্রমণের খরচ মিটে যায়। এক্ষেত্রে কর্মচারীকে তার খরচের রশিদ প্রমাণ হিসেবে পেশ করতে হয়। নতুবা তাদেরকে অনার্থিক (অর্থ নয় এমন) কোনও পূর্ব-পরিশোধপত্র (টোকেন) বা চালানপত্র যেমন মধ্যাহ্নভোজের চালানপত্র দেওয়া হতে পারে, যেগুলিকে খুবই সুনির্দিষ্ট উদ্দেশ্যে ব্যবহার করা যায়।\n\n\n== আরও দেখুন ==\nদৈনিক ভাতা\nমজুরি\n\n\n== টীকা ==\n\n\n== তথ্যসূত্র =="}