{"pageid": 107106, "title": "আউটলুক (পত্রিকা)", "url": "https://bn.wikipedia.org/wiki?curid=107106", "content": "আউটলুক (ইংরেজি: Outlook) ভারতের চারটি প্রধান ইংরেজি সংবাদপত্রিকা বা নিউজম্যাগাজিনের অন্যতম। ১৯৯৫ সালে আউটলুক গোষ্ঠী এই পত্রিকাটি চালু করেছিলেন। এই পত্রিকার প্রতিষ্ঠাতা-প্রধান সম্পাদক ছিলেন বিনোদ মেহতা। ২০০৮ সালে মেহতা কৃষ্ণ প্রসাদকে এই পত্রিকার সম্পাদক নিযুক্ত করেন। অতীতে বিশিষ্ট সাংবাদিক সন্দীপন দেব ও তরুণ তেজপাল এই পত্রিকার সম্পাদনা করেছিলেন। আউটলুক পত্রিকার প্রধান প্রতিদ্বন্দ্বীরা হল ইন্ডিয়া টুডে, দ্য উইক ও তেহলকা।\nরামচন্দ্র গুহ, ভাইচাঁদ পটেল, রাকেশ কলশিয়ান, ইউরি অ্যাভনারি, জর্জ মনবিয়ট, ড্যানিয়েল ল্যাক, অশোক কে মেহতা, বি রামন, অনিল ধরকর, সৈয়দ নাকভি, প্রভু ঘাটে, অ্যান্ড্রু হোয়াইটহেড প্রমুখ বিশিষ্ট সাংবাদিক এই পত্রিকার সঙ্গে যুক্ত। কার্গিল যুদ্ধ ও ক্রিকেট ম্যাচ-ফিক্সিং বিতর্ক নিয়ে এই পত্রিকা নিজস্ব তদন্তমূলক রিপোর্ট প্রকাশ করেছিল।\nআউটলুক গোষ্ঠীর অন্যান্য গুরুত্বপূর্ণ পত্রিকাগুলি হল আউটলুক ট্রাভেলার, আউটলুক মানি ও হিন্দি আউটলুক সাপ্তাহিক। হ্যাথওয়ে ইনভেস্টমেন্ট প্রাইভেট লিমিটেড প্রতিষ্ঠিত আউটলুক গোষ্ঠীর বর্তমান মালিক রাজন রাহেজা গোষ্ঠী।\n\n\n== তথ্যসূত্র ==\n\n\n== বহিঃসংযোগ ==\nOutlook India\nটেমপ্লেট:EnglishCurrentAffairs"}