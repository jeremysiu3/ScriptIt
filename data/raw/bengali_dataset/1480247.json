{"pageid": 1480247, "title": "লেফটেন্যান্ট তানজিম হত্যাকাণ্ড", "url": "https://bn.wikipedia.org/wiki?curid=1480247", "content": "লেফটেন্যান্ট তানজিম হত্যাকাণ্ড হল যৌথবাহিনীর অভিযানে সন্ত্রাসীদের দ্বারা বাংলাদেশ সেনাবাহিনীর সদস্য লেফটেনেন্ট তানযিম সরোয়ার নির্জনের হত্যার ঘটনা, যা ২০২৪ সালের ২৪ ই সেপ্টেম্বর কক্সবাজার জেলার চকরিয়া উপজেলার ডুলাহাজারা এলাকায় সংঘটিত হয়। \n\n\n== জীবনী ==\nতানজিম সরোয়ার টাঙ্গাইলের বেতকা গ্রামে জন্মগ্রহণ করেন।  তার পিতা সারোয়ার জাহান ও মাতা নাযমা বেগমের দুই সন্তানের মধ্যে নির্জন একমাত্র ছেলে।  নির্জন পাবনা ক্যাডেট কলেজ থেকে উচ্চ মাধ্যমিক পাস করেন এবং ২০২২ সালের ০৮ জুন বাংলাদেশ মিলিটারি একাডেমি থেকে ৮২তম দীর্ঘমেয়াদি কোর্সে আর্মি সার্ভিস কোর শাখায় কমিশন লাভ করেন।\n\n\n== ঘটনা ==\n২০২৪ সালের ২৪ই সেপ্টেম্বর কক্সবাজারের চকরিয়া উপজেলার ডুলাহাজারায় সেনাবাহিনী এবং পুলিশের সমন্বয়ে গঠিত একটি যৌথবাহিনী একটি অস্ত্র উদ্ধার অভিযান পরিচালনা করে। এ অভিযানে যৌথবাহিনীর উপস্থিতি টের পেয়ে সন্ত্রাসীরা পালিয়ে যাওয়ার চেষ্টা করলে লে. নির্জন তাদের একজনকে ধাওয়া করে ধরে ফেলেন। সেই সময়, উক্ত সন্ত্রাসী নির্জনকে উপর্যুপরি ছুরিকাঘাতে হত্যা করে ওই স্থান থেকে পালিয়ে যায়। \n\n\n== প্রতিক্রিয়া ==\nএই ঘটনায় বাংলাদেশের তৎকালীন অন্তর্বর্তীকালীন সরকারের প্রধান উপদেষ্টা মুহাম্মদ ইউনূস ও স্বরাষ্ট্র উপদেষ্টা জাহাঙ্গীর আলম চৌধুরীসহ অনেকে শোক প্রকাশ করেন। এছাড়া বাংলাদেশ জামায়াতে ইসলামী  ও বাংলাদেশ জাতীয়তাবাদী দলসহ বিভিন্ন রাজনৈতিক দল ও সঙ্গীতশিল্পী আসিফ আকবরও এ ঘটনায় উদ্বেগ প্রকাশ করেন। সেনাপ্রধান ওয়াকার-উজ-জামান ঘটনায় শোক প্রকাশ করেন ও নির্জনকে সেনাবাহিনীর গর্ব হিসেবে অভিহিত করেন। \n\n\n== তথ্যসূত্র =="}