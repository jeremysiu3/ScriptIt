{"pageid": 1528887, "title": "বাংলাদেশ ইলেকট্রনিক ফান্ডস্ ট্রান্সফার নেটওয়ার্ক", "url": "https://bn.wikipedia.org/wiki?curid=1528887", "content": "বাংলাদেশ ইলেকট্রনিক ফান্ডস্ ট্রান্সফার নেটওয়ার্ক (বিইএফটিএন হিসেবে পরিচিত) হলো একটি বাংলাদেশি ইলেক্ট্রনিক তহবিল স্থানান্তর ব্যবস্থা, যা এটি বাংলাদেশের ব্যাংকসমূহের মধ্যে ব্যবহৃত হয়। এর মূল উদ্দেশ্য হলো ব্যাংক হিসাবগুলোর মধ্যে তহবিল স্থানান্তর করা। ব্যবস্থাটি ডেবিট এবং ক্রেডিট নিষ্পত্তি করতে পারে। তবে ডেবিট কেবল কর্পোরেট গ্রাহকরাই দাবি করতে পারেন। বেতন, বিদ্যুৎ, পানি ও গ্যাস বিল, বীমা প্রিমিয়াম, কোম্পানির লভ্যাংশ, সুদ এই সিস্টেমের মাধ্যমে প্রদান করা যেতে পারে। চার্জবিহীন এই ব্যবস্থাটি বাংলাদেশ ব্যাংক কর্তৃক নিয়ন্ত্রিত। বাংলাদেশের ৫৯ টি তফশিলি  ব্যাংক এটির সাথে যুক্ত। এটি একটি সময়সাপেক্ষ ব্যবস্থা। আরটিজিএস ও এনপিএসবিতে সেকেন্ডের বিপরীতে লেনদেন সম্পন্ন হলেও বিইএফটিএন এর ক্ষেত্রে ২৪ থেকে ৭২ ঘন্টা প্রয়োজন হয়‌।\n২০১১ সালের ২৮ শেষ ফেব্রুয়ারি বাংলাদেশ ব্যাংক কাগজ নির্ভর লেনদেনের উপর নির্ভরতা কমাতে এটি চালু করে। একই বছরের ১৫ সেপ্টেম্বর ডেবিট লেনদেন শুরু হয়। ২৮টি সরকারি কার্যালয় ও মন্ত্রণালয় এই মাধ্যমে বেতন প্রদান করে। তালিকাভুক্ত পাবলিক কোম্পানিগুলোও এর মাধ্যমে লভ্যাংশ প্রদান করে।\n\n\n== তথ্যসূত্র =="}