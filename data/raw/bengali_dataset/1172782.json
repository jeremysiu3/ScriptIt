{"pageid": 1172782, "title": "সৈয়দ আমিরুল ইসলাম", "url": "https://bn.wikipedia.org/wiki?curid=1172782", "content": "সৈয়দ আমিরুল ইসলাম (১৩ জানুয়ারি ১৯৪০ – ৭ সেপ্টেম্বর ২০২২) বাংলাদেশ সুপ্রীম কোর্টের হাইকোর্ট বিভাগের একজন সাবেক বিচারপতি। ২০১৩ সালে আপিল বিভাগে যুদ্ধাপরাধ ট্রাইব্যুনালের মামলা পরিচালনা করার জন্য সাবেক এই বিচারপতি অ্যাটর্নি জেনারেল পদমর্যাদায় রাষ্ট্রপক্ষের আইন কর্মকর্তার দায়িত্ব পালন করেন।\n\n\n== জন্ম ==\nআমিরুল ইসলাম ১৯৪০ সালের ১৩ জানুয়ারি কুমিল্লায় জন্মগ্রহণ করেন।\n\n\n== শিক্ষাজীবন ==\nতিনি ঢাকা বিশ্ববিদ্যালয় থেকে ১৯৬২ সালে অর্থনীতিতে এমএ এবং ১৯৬৪ সালে ব্যাচেলর অব ল’ ডিগ্রি লাভ করেন। ১৯৭২ সালে তিনি লন্ডনের লিংকনস্‌ ইন থেকে বার এট ল’ ডিগ্রি অর্জন করেন।\n\n\n== কর্মজীবন ==\nসৈয়দ আমিরুল ইসলাম ১৯৬৫ সালে আইনজীবী হিসেবে অন্তর্ভুক্ত হন। ১৯৯৪ সালে ১৪ ফেব্রুয়ারি তিনি বাংলাদেশ সুপ্রীম কোর্টের হাইকোর্ট বিভাগের অতিরিক্ত বিচারপতি হিসেবে শপথ গ্রহণ করেন। ১৯৯৬ সালে তিনি হাইকোর্ট বিভাগে স্থায়ী বিচারপতি হিসেবে শপথ নেন। ২০০৭ সালের ১২ জানুয়ারি তিনি হাইকোর্ট বিভাগের বিচারকের পদ থেকে অবসর লাভ করেন। অবসরের পরও তিনি আপিল বিভাগে আইন পেশায় যুক্ত ছিলেন। ২০১৩ সালে আপিল বিভাগে যুদ্ধাপরাধ ট্রাইব্যুনালের মামলা পরিচালনার জন্য সরকার অবসরপ্রাপ্ত বিচারপতি সৈয়দ আমিরুল ইসলামকে অ্যাটর্নি জেনারেল পদমর্যাদায় রাষ্ট্রপক্ষের আইন কর্মকর্তা হিসেবে দায়িত্ব দেয়।\n\n\n== মৃত্যু ==\nতিনি ২০২২ সালের ৭ সেপ্টেম্বর ঢাকায় শেষনিঃশ্বাস ত্যাগ করেন।\n\n\n== তথ্যসূত্র =="}