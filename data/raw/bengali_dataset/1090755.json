{"pageid": 1090755, "title": "লেলিন পোলানকোর মৃত্যু", "url": "https://bn.wikipedia.org/wiki?curid=1090755", "content": "লেলীন পোলানকোর মৃত্যু ঘটনাটি হল ২৭ বছর বয়সী আফ্রো-ল্যাটিনা রূপান্তরকামী মহিলা লেলীনের মৃত্যু। তিনি ২০১৯ সালের ৭ জুন রাইকার্স দ্বীপের নির্জন কারাগারে মারা যান। মৃগীরোগে আক্রান্ত হওয়ার পর ৪৭ মিনিটের মধ্যে কর্মীরা তাকে চিকিৎসা সেবা দিতে ব্যর্থ হওয়ায় তাঁর মৃত্যু ঘটেছিল। সময়মত চিকিৎসা হয়তো তাঁকে বাঁচাতে পারত। ছয় মাসের তদন্তের পর, নিউইয়র্ক সিটি ইনভেস্টিগেশন বিভাগ এবং ব্রঙ্কস ডিস্ট্রিক্ট অ্যাটর্নি ডার্সেল ক্লার্ক দাবি করেন যে পোলানকোর মৃত্যুর জন্য কর্মীদের সদস্যরা দায়ী নয়। নথিগুলি ইঙ্গিত দেয় যে কর্মকর্তাদের পোলানকোর মৃগীরোগ সম্পর্কে সম্যক জ্ঞান ছিল, ইতিমধ্যেই তিনি রাইকার্সে একাধিক খিঁচুনির শিকার হয়েছিলেন।\nঘটনার একটি ভিডিও প্রকাশের পরে দেখা যায় যে একাধিক কর্মী সদস্য পোলানকোর ঘরের দরজায় কড়া নেড়েছিলেন কিন্তু তাঁর কোন প্রতিক্রিয়া পাওয়া যায়নি। তার প্রতিক্রিয়াহীন শরীরের সামনে অফিসারদের হাসতে দেখা যেত। ডিওআই বলেছে যে কর্মকর্তারা ভেবেছিলেন পোলানকো ঘুমাচ্ছে এবং তার সঙ্গে হাসির কোন সম্পর্ক ছিল না। পোলানকো পরিবারের অ্যাটর্নি ডেভিড শ্যানিস ভুল মৃত্যুর দাবী করে একটি মামলা করেছিলেন।  পোলানকোর মৃত্যুতে নগদ জামিন নিষিদ্ধকরণ এবং বিচারের পূর্বে আটক সম্পর্কে বিতর্ক পুনরায় শুরু হয়েছিল। পোলানকোর বোন মেলানিয়া ব্রাউন এবং আরও অনেকে পোলানকোর মৃত্যুর পর নিউইয়র্ক সিটিতে নির্জন কারাবাস নিষিদ্ধ করার আহ্বান জানান। পোলানকো ২০১৯ সালে দশম মৃত কৃষ্ণাঙ্গ রূপান্তরকামী মহিলা ছিলেন।\n\n\n== জীবন ==\nপোলানকোর পারিবারিক বাড়ি নিউ ইয়র্কের ইয়ংকার্সে ছিল। পোলানকো হাউস অব এক্সট্রাভাগানজার সদস্য হিসেবে নিউইয়র্ক সিটির বলরুম দৃশ্যের অংশ ছিলেন এবং পোজ (২০১৮) তারকা ইন্দয়া মুরের বন্ধু ছিলেন।\nতিনি সর্বশেষ এপ্রিল মাসে বাড়িতে ছিলেন। তার বোন মেলানিয়া ব্রাউনের মতে, সাধারণত উচ্ছাস প্রিয় পোলানকো \"খুব হতাশ হয়ে পড়েছিল। সে চাকরি খোঁজার চেষ্টা করেছিল। সে বিদ্যালয়ে যাওয়ার চেষ্টা করেছিল। সে শুধু সবার সাথে বাঁচার চেষ্টা করেছিল।\" রূপান্তরকামী মহিলা হিসেবে, পোলানকো চাকরি পেতে সমস্যার সম্মুখীন হন। ব্রাউন বলেছিলেন যে \"তিনি যে দরজা দিয়ে ঢোকার চেষ্টা করেছেন সেখান থেকেই তাকে ফিরিয়ে দেওয়া হয়েছে।\"\n\n\n== মৃত্যু ==\nপোলানকোকে ২০১৯ সালের এপ্রিল মাসে মন্দ আচরণের অভিযোগে গ্রেপ্তার করা হয়েছিল এবং ২০১৭ সালের মাদক ও যৌন কাজের অভিযোগের জন্য ৫০০ ডলার জামিন করা হয়েছিল। জামিনের অর্থ দেবার সামর্থ্য না থাকায় পোলানকোকে কারাগারে পাঠানো হয়েছিল। \n\n\n== তথ্যসূত্র =="}