{"pageid": 1075907, "title": "রুহুল আমিন (কৃষিবিদ)", "url": "https://bn.wikipedia.org/wiki?curid=1075907", "content": "রুহুল আমিন (জন্ম: ১১ নভেম্বর ১৯৫৩) একজন বাংলাদেশী কৃষিবিদ। তিনি দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের (হাবিপ্রবি) এগ্রিকালচারাল অ্যান্ড ইন্ডাস্ট্রিয়াল ইঞ্জিনিয়ারিং বিভাগের অবসরপ্রাপ্ত অধ্যাপক এবং বিশ্ববিদ্যালয়টির সাবেক উপাচার্য।\n\n\n== জন্ম ==\nতিনি ১৯৫৩ সালের ১১ নভেম্বর দিনাজপুরের সদর উপজেলার শংকরপুর গ্রামে জন্মগ্রহণ করেন।\n\n\n== শিক্ষাজীবন ==\nআমিন বাংলাদেশ কৃষি বিশ্ববিদ্যালয় থেকে কৃষি বিষয়ে বিএসসি ইঞ্জিনিয়ারিং ডিগ্রি লাভ করেন। তিনি যুক্তরাজ্যের ক্র্যানফিল্ড বিশ্ববিদ্যালয় থেকে পোস্ট গ্রাজুয়েশন ডিগ্রি অর্জন করেন।\n\n\n== কর্মজীবন ==\nরুহুল দীর্ঘকাল হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের এগ্রিকালচারাল অ্যান্ড ইন্ডাস্ট্রিয়াল ইঞ্জিনিয়ারিং বিভাগে অধ্যাপনায় নিযুক্ত ছিলেন।\nঅধ্যাপনার পাশাপাশি তিনি হাবিপ্রবির রিজেন্ট বোর্ড ও একাডেমিক কাউন্সিলের সদস্য, ইঞ্জিনিয়ারিং অনুষদের ডিন এবং বিভাগীয় প্রধানসহ বিভিন্ন গুরুত্বপূর্ণ দায়িত্ব পালন করেন। তিনি বাংলাদেশ বিশ্ববিদ্যালয় মঞ্জুরী কমিশনের খণ্ডকালীন সদস্য ছিলেন।\nরুহুল আমিন ২০০৭ থেকে ২০০৮ সাল পর্যন্ত হাজী দানেশ বিজ্ঞান ও প্রযুক্তি বিশ্ববিদ্যালয়ের ভারপ্রাপ্ত উপাচার্যের দায়িত্ব করেন। তিনি ২০১২ সালের ২৭ সেপ্টেম্বর পরবর্তী চার বছরের জন্য বিশ্ববিদ্যালয়টির উপাচার্যের দায়িত্বভার গ্রহণ করেন। ২০১৬ সালের ২৬ সেপ্টেম্বর উপাচার্য হিসেবে তার মেয়াদ পূর্ণ হয়।\n\n\n== তথ্যসূত্র =="}