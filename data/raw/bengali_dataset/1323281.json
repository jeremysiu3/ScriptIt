{"pageid": 1323281, "title": "সুলভা আর্য", "url": "https://bn.wikipedia.org/wiki?curid=1323281", "content": "সুলভা আর্য (জন্ম ১৫ই জুলাই ১৯৫০) হলেন হিন্দি ও মারাঠি চলচ্চিত্র এবং টেলিভিশন ও মঞ্চ শিল্পের একজন ভারতীয় অভিনেত্রী। তিনি প্রয়াত প্রবীণ ভারতীয় সিনেমাটোগ্রাফার ইশান আর্যের স্ত্রী। তাঁর দুই পুত্র হলেন চিত্রগ্রাহক সমীর আর্য এবং অভিনেতা সাগর আর্য।  টেলিভিশন ধারাবাহিক সসুরাল গেন্দা ফুলে শান্তি মাসির ভূমিকায় অভিনয়ের জন্য সর্বাধিক পরিচিত। তিনি শ্যাম বেনেগালের অমরাবতী কি কথায়েঁ চলচ্চিত্রে লক্ষ্মম্মার চরিত্রে অভিনয় করেছেন।\n\n\n== কর্মজীবন ==\nআর্য ভারতীয় টেলিভিশন ইন্ডাস্ট্রির প্রথম সিটকম ইয়ে জো হ্যায় জিন্দেগির অংশ ছিলেন, যেটি ১৯৮৪ সালে প্রচারিত হয়েছিল তিনি ২০০৩ সালের হাস্যরসাত্মক নাট্য চলচ্চিত্র কাল হো না হোতে কান্তা বেনের ভূমিকায় অভিনয় করেছিলেন। তিনি 'সব' টিভির ইয়েস বস টেলিভিশন ধারাবাহিকে শাশুড়ির ভূমিকায় অভিনয় করেছিলেন। শেষবার তাঁকে সনি সব এর ম্যাডাম স্যার- এ সায়রা বেগমের চরিত্রে দেখা গিয়েছিল। \n\n\n== পরিবার ==\nসুলভা আর্যের স্বামী ঈশান আর্যর জন্ম হয়েছিল এহসান পরিবারে (নাম ছিল ইরশাদ এহসান)। থিয়েটার অভিনেতা শওকত কাইফি, যিনি ছিলেন শাবানা আজমির মা, তিনি ছিলেন ঈশান আর্যর পিসি। এই সম্পর্ক অনুযায়ী ঈশান ছিলেন শাবানার পিস্তুতো ভাই। অন্যদিকে সুলভার জ্যেষ্ঠ পুত্র সমীর আর্যর স্ত্রী সৃষ্টি হলেন বহল পরিবারের মেয়ে। তাঁর দ্বিতীয় পুত্র সাগরের বিবাহ হয়েছে চলচ্চিত্র নির্দেশক বাসু ভট্টাচার্য্যের মেয়ে অন্বেষার সঙ্গে।\n\n\n== ব্যক্তিগত জীবন ==\nতিনি একজন মহারাষ্ট্রীয়, যিনি ইশান আর্যকে (ইরশাদ এহসান) বিয়ে করেছিলেন। তাঁর ছেলে সমীর আর্য একজন চিত্রগ্রাহক, যিনি কয়লা (১৯৯৭), কোই... মিল গয়া (২০০৩) এবং শুটআউট অ্যাট বডালার (২০১৩) মতো চলচ্চিত্রের জন্য পরিচিত। রমেশ বহলের মেয়ে সৃষ্টি বহলের সাথে তাঁর বিবাহ হয়েছে\n\n\n== টেলিভিশন ==\n১৯৮৪: ইয়ে জো হ্যায় জিন্দেগি মন্দিরা ভট্টাচার্য চরিত্রে\n১৯৯৮: হাম সব এক হ্যায় বুয়াজি (১ পর্ব)\n১৯৯৯-২০০০:  মুসকান মালতী বুয়ার চরিত্রে\n১৯৯৯-২০০৯: ইয়েস বস মীরার মায়ের চরিত্রে\n২০০৯-২০১২: শ্রদ্ধা মধু খুরানার চরিত্রে\n১৯৯৮-২০০১: হিপ হিপ হুরে মিসেস শর্মা চরিত্রে\n২০১০-২০১২: সসুরাল গেন্দা ফুল শান্তি বাজপাই চরিত্রে\n২০১৫-২০১৬: বেগুসরাই বড়ি আম্মার চরিত্রে\n২০১৯-২০২০: ইশারোঁ ইশারোঁ মে গীতা শ্রীবাস্তব চরিত্রে\n২০২১-২০২২: জিন্দেগি মেরে ঘর আনা সন্তু সাখুজা চরিত্রে\n২০২২: ম্যাডাম স্যার সায়রা বেগমের চরিত্রে\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সুলভা আর্য (ইংরেজি)\nটেমপ্লেট:শ্রেষ্ঠ কৌতুকাভিনয়শিল্পী বিভাগে স্ক্রিন পুরস্কার"}