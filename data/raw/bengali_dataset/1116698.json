{"pageid": 1116698, "title": "সাদিকুর রহমান চৌধুরী", "url": "https://bn.wikipedia.org/wiki?curid=1116698", "content": "সাদিকুর রহমান চৌধুরী বাংলাদেশ সেনাবাহিনীর অবসরপ্রাপ্ত মেজর জেনারেল। তিনি বাংলাদেশ রাইফেলসের মহাপরিচালক হিসেবে ১ জুলাই ১৯৮৮ থেকে ২৩ সেপ্টেম্বর ১৯৯০ পর্যন্ত দায়িত্ব পালন করেন। তিনি মৃত্যু বরণ করেছেন।\n\n\n== কর্মজীবন ==\nসাদিকুর রহমান চৌধুরী ১৯৬১ সালে জিয়াউর রহমানের অধীনে একই রেজিমেন্টে কর্মরত ছিলেন। ১৯৭৬ সালে ৯৩ সাঁজোয়া ব্রিগেড কমান্ডার হিসেবে ২২ বেঙ্গল রেজিমেন্টের বিদ্রোহ দমনে ব্যর্থ হলে তাকে বরখাস্তের সুপারিশকরা হয়। জিয়া তার চাকরি বহাল রাখেন। ৩০ আগস্ট ১৯৭৮ থেকে ২৬ মার্চ ১৯৮২ পর্যন্ত রাষ্ট্রপতির মিলিটারি সেক্রেটারির দায়িত্বে ছিলেন তিনি।\nছিলেন বাংলাদেশ সেনাবাহিনীর প্রিন্সিপাল স্টাফ অফিসার। বাংলাদেশ রাইফেলসের মহাপরিচালক হিসেবে ১ জুলাই ১৯৮৮ থেকে ২৩ সেপ্টেম্বর ১৯৯০ পর্যন্ত দায়িত্ব পালন করেন তিনি। ন্যাশনাল স্পোর্টস কাউন্সিলের চেয়ারম্যানও ছিলেন তিনি।\n\n\n=== জিয়া হত্যাকাণ্ডে তার সম্পৃক্ততার অভিযোগ ===\nআইনজীবী ও রাজনীতিবিদ এবং বাংলাদেশের সাবেক প্রধানমন্ত্রী মওদুদ আহমেদের Democracy and the Challenge of Development বইয়ে উল্লেখ রয়েছে জিয়া হত্যাকাণ্ডের পর সাদিকুর জোরপূর্বক আব্দুস সাত্তারকে পদত্যাগে বাধ্য করেন এবং এরশাদ ক্ষমতা গ্রহণ করেন। বিনিময়ে এরশাদের তাকে অনেক সুযোগ সুবিধা দেন।\n\n\n=== দুর্নীতির অভিযোগ ===\nসাদিকুর রহমান চৌধুরী স্পোর্টস কাউন্সিলের চেয়ারম্যান থাকাকালে তার বিরুদ্ধে ব্যাপক দুর্নীতির অভিযোগ ওঠে। দুর্নীতি, অসদাচরণ, সেনা কর্মকর্তাদের কাছ থেকে বিভিন্ন বাহানায় অর্থ গ্রহণ এবং যুক্তরাজ্যের ব্যক্তিগত সফরকে দাপ্তরিক সফর দাবি করে অর্থ গ্রহণ সহ নানা অনিয়মের অভিযোগে বগুড়ার জিওসি থাকাকালে ১১ সেপ্টেম্বর ১৯৯৪ সালে তাকে বাধ্যতামূলক অবসরে পাঠানো হয়।\n\n\n== তথ্যসূত্র =="}