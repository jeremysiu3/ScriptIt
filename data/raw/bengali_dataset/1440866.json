{"pageid": 1440866, "title": "ফ্লোরিয়ান ভিরৎস", "url": "https://bn.wikipedia.org/wiki?curid=1440866", "content": "ফ্লোরিয়ান ভিরৎস (জার্মান: Florian Wirtz; জন্ম: ৩ মে ২০০৩) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বায়ার লেভারকুজেন এবং জার্মানি জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৮ সালে, ভিরৎস জার্মানি অনূর্ধ্ব-১৫ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় তিন বছর যাবত জার্মানির বয়সভিত্তিক দলের হয়ে খেলার পর, তিনি ২০২১ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ১৬ ম্যাচে ১টি গোল করেছেন।\n\n\n== প্রারম্ভিক জীবন ==\nফ্লোরিয়ান ভিরৎস ২০০৩ সালের ৩রা মে তারিখে জার্মানির পুলহাইমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nভিরৎস জার্মানি অনূর্ধ্ব-১৫, জার্মানি অনূর্ধ্ব-১৬, জার্মানি অনূর্ধ্ব-১৭ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ৩ বছরে ১৬ ম্যাচে অংশগ্রহণ করে ২টি গোল এবং একটি শিরোপা জয়লাভ করেছেন।\n২০২১ সালের ২রা সেপ্টেম্বর তারিখে, ১৮ বছর, ৩ মাস ও ৩০ দিন বয়সে, ডান পায়ে ফুটবল খেলায় পারদর্শী ভিরৎস লিশটেনস্টাইনের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। উক্ত ম্যাচের ৮২তম মিনিটে মধ্যমাঠের খেলোয়াড় ইয়োজুয়া কিমিশের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে আক্রমণাত্মক আক্রমণভাগের খেলোয়াড় হিসেবে খেলেছিলেন। ম্যাচটি জার্মানি ২–০ গোলের ব্যবধানে জয়লাভ করেছিল। জার্মানির হয়ে অভিষেকের বছরে ভিরৎস সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৬ মাস ও ২১ দিন পর, জার্মানির জার্সি গায়ে প্রথম গোলটি করেছেন; ২০২৪ সালের ২৩শে মার্চ তারিখে, ফ্রান্সের বিরুদ্ধে ম্যাচের ১ম মিনিটে টনি ক্রুসের অ্যাসিস্ট হতে জার্মানির হয়ে ম্যাচের প্রথম মিনিটে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nফ্লোরিয়ান ভিরৎস – ফিফা প্রতিযোগিতার রেকর্ড (ইংরেজি) \nফ্লোরিয়ান ভিরৎস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফ্লোরিয়ান ভিরৎস  (ইংরেজি)  \nসকারবেসে ফ্লোরিয়ান ভিরৎস (ইংরেজি) \nবিডিফুটবলে ফ্লোরিয়ান ভিরৎস  (ইংরেজি)  \nইইউ-ফুটবলে ফ্লোরিয়ান ভিরৎস (ইংরেজি) \nট্রান্সফারমার্কেটে ফ্লোরিয়ান ভিরৎস (ইংরেজি) \nওয়ার্ল্ডফুটবল.নেটে ফ্লোরিয়ান ভিরৎস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ফ্লোরিয়ান ভিরৎস (ইংরেজি)"}