{"pageid": 1486645, "title": "মুশফিকুল ফজল আনসারী", "url": "https://bn.wikipedia.org/wiki?curid=1486645", "content": "মুশফিকুল ফজল আনসারী, যিনি মুশফিক ফজল আনসারী নামেও পরিচিত। তিনি একজন বাংলাদেশি সাংবাদিক ও সিনিয়র সচিব পদমর্যাদার কূটনীতিক। ওয়াশিংটন ডিসি ভিত্তিক সাংবাদিক হিসেবে যুক্তরাষ্ট্রের পররাষ্ট্র দপ্তরের প্রেস ব্রিফিংয়ে প্রশ্ন করার জন্য বিশেষভাবে পরিচিতি পান। তিনি ওয়াশিংটন ভিত্তিক পররাষ্ট্রনীতি ম্যাগাজিন সাউথ এশিয়া পার্সপেকটিভস (SAP)-এর নির্বাহী সম্পাদক। জাস্টনিউজবিডি-তে সম্পাদক এবং হোয়াইট হাউসের সংবাদদাতা হিসেবে কাজ করছেন, যেখানে তিনি জাতিসংঘ, মার্কিন পররাষ্ট্র দপ্তর এবং পেন্টাগন কভার করেন। তিনি রাইট টু ফ্রিডম - R2F-এর নির্বাহী পরিচালক, যা ওয়াশিংটন ডিসি ভিত্তিক একটি ৫০১(c)(৩) অলাভজনক প্রতিষ্ঠান। তিনি জাতিসংঘের স্থায়ী সংবাদদাতা।\n\n\n== প্রাথমিক ও শিক্ষা জীবন ==\nমুশফিকুল ফজল আনসারী বাংলাদেশে জন্মগ্রহণ ও বেড়ে উঠেছেন।\nতিনি ঢাকার রাজধানী হাইস্কুলে পড়াশোনা শেষ করে এরপর তেজগাঁও কলেজে পড়েন এবং সেখান থেকে স্নাতক ও স্নাতকোত্তর ডিগ্রি অর্জন করেন। পরে তিনি উচ্চশিক্ষার জন্য লিভারপুল বিশ্ববিদ্যালয়ে পড়াশোনা করেন।\n\n\n== সাংবাদিকতা জীবন ==\nবাংলাদেশে তিনি ক্যারিয়ার শুরু করেছিলেন একটি গবেষণা সংস্থা-বিইউপিতে গবেষণা সহকারী হিসেবে নব্বই দশকের শেষের দিকে। পরে তিনি রাবার পাবলিকেশনে সহকারী সম্পাদক হিসেবে যোগদান করেন; এবং ২০০১ থেকে ২০০৬ সাল পর্যন্ত নির্বাচিত প্রধানমন্ত্রী খালেদা জিয়ার সহকারী প্রেস সচিব ছিলেন। তিনি ইত্তেফাক-এর কূটনৈতিক সংবাদদাতা এবং ইউনাইটেড নিউজ অব বাংলাদেশ (ইউএনবি)-এর রাজনৈতিক প্রতিবেদক হিসেবে কাজ করেছেন। তিনি রাষ্ট্রীয় টেলিভিশন বিটিভি-তে উপস্থাপক হিসেবে কাজ করেছেন।\nমুশফিকুল ফজল আনসারী এনটিভি-তে হ্যালো এক্সেলেন্সি শিরোনামের জনপ্রিয় টিভি শো হোস্ট করেছিলেন, যেখানে প্রায় ষাট জন রাষ্ট্রদূত এবং বিদেশি কূটনীতিক অংশগ্রহণ করেছিলেন। তিনি মাঝে মাঝে উড্রো উইলসন সেন্টার-এ অতিথি মডারেটর হিসেবে কাজ করেন। তিনি ওয়ার্ল্ড ব্যাংক-এর পরামর্শক হিসেবেও কাজ করেছেন। তিনি  যুক্তরাষ্ট্রের জাতীয় প্রেসক্লাব, জাতিসংঘ করেসপন্ডেন্ট অ্যাসোসিয়েশন, হোয়াইট হাউস করেসপন্ডেন্ট অ্যাসোসিয়েশন, বাংলাদেশের জাতীয় প্রেস ক্লাব এবং ফরেন প্রেস করেসপন্ডেন্ট অ্যাসোসিয়েশনের সদস্য।\nতিনি যুক্তরাষ্ট্র এবং দক্ষিণ এশিয়ার আঞ্চলিক বিষয়গুলো, বিশেষত বাংলাদেশে ব্যাপকভাবে রিপোর্ট করেন। মুশফিকুল মুক্ত গণমাধ্যমের জন্য দৃঢ় কণ্ঠস্বর; তার সাংবাদিকতার জন্য তাকে নির্বাসিত হতে হয়েছিল এবং যুক্তরাজ্যে অবস্থানকালে তিনি দ্য টাইমস এবং সানডে টাইমস-এ বিদেশি ডেস্কে কাজের অভিজ্ঞতা লাভ করেছিলেন। রিপোর্ট অনুযায়ী, একাধিকবার জাতিসংঘ, হোয়াইট হাউস এবং মার্কিন পররাষ্ট্র দপ্তরের প্রেস কনফারেন্সে তার করা প্রশ্নগুলোর বেশিরভাগ মানবাধিকার লঙ্ঘন বিষয়ক প্রশ্ন ছিল। এসব প্রশ্ন হাসিনা সরকারকে ক্ষুব্ধ করায় তাকে বাংলাদেশে ফেরার উপর নিষেধাজ্ঞা জারি করা হয় এবং তার সংবাদ সংস্থাটিকে ব্লক করা হয়।\n\n\n== কর্মজীবন ==\n২০০১ থেকে ২০০৬ পর্যন্ত আনসারী বাংলাদেশের নির্বাচিত প্রধানমন্ত্রীর সহকারী প্রেস সচিব ছিলেন। ২০০৬ সালের অক্টোবরে তিনি মুহাম্মদ ইউনূস-কে নোবেল শান্তি পুরস্কার জয়লাভের জন্য প্রধানমন্ত্রী খালেদা জিয়ার অভিনন্দনপত্র নিয়ে প্রতিনিধিদলের সঙ্গে ছিলেন।\nআনসারী বাংলাদেশ টেলিভিশন-এ উপস্থাপক এবং দৈনিক ইত্তেফাক-এর সাংবাদিক ছিলেন। তিনি ২০১২ সালে এনটিভি-তে হ্যালো এক্সেলেন্সি শো-এর সঞ্চালনা করেন, যেখানে বিদেশি কূটনীতিকদের সাক্ষাৎকার নিতেন।\n২০১৫ সালের জানুয়ারিতে প্রধানমন্ত্রী শেখ হাসিনার শাসনামলে সরকারী নির্যাতনের মুখে আনসারী যুক্তরাষ্ট্রে নির্বাসনে যান।\nআনসারী স্বীকৃত হোয়াইট হাউস এবং জাতিসংঘের সংবাদদাতা। তিনি জাস্টনিউজবিডি-এর প্রধান সংবাদ সম্পাদক। তিনি বাংলাদেশের সুষ্ঠু নির্বাচনের অভাব সম্পর্কে পররাষ্ট্র দপ্তরে প্রশ্ন তুলতেন। তিনি একবার রাষ্ট্র দপ্তরের মুখপাত্র ম্যাথু মিলারকে প্রশ্ন শুরু করেছিলেন এই বলে যে \"বাংলাদেশের প্রধানমন্ত্রী বলেছেন, যুক্তরাষ্ট্র সেন্ট মার্টিন দখল করতে চায়\"।\n২০২২ সালের নভেম্বরে, কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) তাকে ডিজিটাল সিকিউরিটি অ্যাক্ট এর অধীনে মামলা দায়ের করে। একই মামলায় পিনাকি ভট্টাচার্য এবং মোফিজুর রহমানও অভিযুক্ত হন। এই মামলাটি ২০২৪ সালের এপ্রিলে ঢাকা সাইবার ট্রাইব্যুনালে স্থানান্তরিত করা হয়। পরে মামলার তদন্ত কর্মকর্তা মুশফিকুল ফজল আনসারীর নাম বাদ দেন।\nতিনি দ্য ওয়্যার-এর একজন কলামিস্ট। তিনি সংগঠিত অপরাধ ও দুর্নীতি রিপোর্টিং প্রকল্প (OCCRP)-এর একজন ফেলো এবং ওয়ার্ল্ড ব্যাংক গ্রুপ, ওয়াশিংটন ডিসি-তে হেলথ, নিউট্রিশন, এবং পপুলেশন (HNP) বিভাগে পরামর্শক হিসেবে কাজ করেছেন।\nতিনি গণতন্ত্র, মানবাধিকার এবং মুক্ত গণমাধ্যম বিষয়ে বক্তৃতা দিয়েছেন লেডি মার্গারেট হল, অক্সফোর্ড বিশ্ববিদ্যালয় (২০১৭), হার্ভার্ড বিশ্ববিদ্যালয় (মে ২০১৫ এবং জুন ২০১৭), জর্জ ওয়াশিংটন বিশ্ববিদ্যালয় (নভেম্বর ২০১৬), ব্রিটিশ হাউস অব কমন্স, ইনস্টিটিউট অব কালচারাল ডিপ্লোম্যাসি (আইসিডি) বার্লিনসহ বিভিন্ন প্রতিষ্ঠানে। তিনি ন্যাশনাল প্রেস ক্লাব (যুক্তরাষ্ট্র), ওয়াশিংটন ডিসিতে বিভিন্ন প্যানেল আলোচনায় মডারেটর হিসেবে দায়িত্ব পালন করেছেন। এছাড়াও তিনি উড্রো উইলসন সেন্টার, হাডসন ইনস্টিটিউট এবং অ্যাটলান্টিক কাউন্সিল-এর বিভিন্ন ইভেন্টে অংশগ্রহণ করেছেন।\n২০১৫ সালের আগস্ট মাসে জাতিসংঘ মহাসচিব বান কি মুন ওভাল অফিসে প্রেসিডেন্ট ওবামার সঙ্গে বৈঠক করতে গেলে তার মিডিয়া টিমে অন্তর্ভুক্ত ছিলেন ইউএনসি’র সদস্য মুশফিকুল ফজল আনসারী।\nমুশফিকুল ফজল সাউথ এশিয়া পার্সপেকটিভসের নির্বাহী সম্পাদক এবং সম্পাদক হলেন উইলিয়াম মিলাম, যিনি বাংলাদেশের সাবেক মার্কিন রাষ্ট্রদূত। এডিটর এট লার্জ হলেন জন এফ. ড্যানিলোভিকজ, যিনি ঢাকায় মার্কিন দূতাবাসের সাবেক উপপ্রধান ছিলেন। মুশফিকুল ফজল রাইট টু ফ্রিডম- R2F-এর বোর্ড সদস্য, যেখানে উইলিয়াম মিলাম এবং জন এফ. ড্যানিলোভিকজও রয়েছেন।\nমুশফিকুল ফজল আনসারী ২০২৪ সালের আগস্ট মাসে প্রধানমন্ত্রী শেখ হাসিনার পদত্যাগের পর ২০২৪ সালের সেপ্টেম্বর মাসে বাংলাদেশে ফিরে আসেন। দেশের সাংবাদিকরা জাতীয় প্রেস ক্লাবে তাকে সংবর্ধনা দেন। ২১ অক্টোবর ২০২৪ সালে ড. ইঊনূসের অন্তর্বর্তী সরকারের জনপ্রশাসন মন্ত্রণালয় তাকে ৩ বছরের জন্য রাষ্টদূত হিসেবে নিয়োগ প্রদান করে।\nদ্য বিজনেস পোস্ট তাকে \"মুক্ত গণমাধ্যমের জন্য দৃঢ় প্রবক্তা এবং নির্ভীক সাংবাদিকতার জন্য সুপরিচিত\" বলে উল্লেখ করেছে।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে মুশফিকুল ফজল আনসারী সম্পর্কিত মিডিয়া দেখুন।"}