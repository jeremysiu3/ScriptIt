{"pageid": 1356015, "title": "ইয়াংসিকাং ইয়াংথৎসে নদী সেতু", "url": "https://bn.wikipedia.org/wiki?curid=1356015", "content": "ইয়াংসিকাং ইয়াংথৎসে নদী সেতু হল চীনের হুপেই প্রদেশের উহান শহরের একটি ঝুলন্ত সেতু। এটি ২০১৯ সালের ৮ই অক্টোবর যানবাহন চলাচলের জন্য উন্মুক্ত করা হয়েছিল। সেতুটি বিশ্বের তৃতীয় দীর্ঘতম ও সামগ্রিকভাবে চীনের দীর্ঘতম ঝুলন্ত সেতু। এটি ইয়াংথৎসে নদী জুড়ে ১,৭০০ মিটার (৫,৫৭৭.৪ ফুট; ১.১ মাইল) বিস্তৃত। ইয়াংসিকাং ইয়াংথৎসে নদী সেতুটি বিশ্বের দীর্ঘতম ডাবল-ডেক ব্রিজ স্প্যান এবং এর দুটি ডেকে মোটরচালিত যানবাহন, অ-মোটরচালিত যানবাহন ও পথচারীদের বহন করা হয়। সেতুটি নির্মাণে সিএনওয়াই ¥৮৫০০ কোটি (মার্কিন $১২৭ কোটি) খরচ হয়েছিল।\nসেতুটি হানইয়াং ও উছাং জেলাকে সংযুক্ত করেছে। উপরের ডেকটিতে যানবাহনের জন্য ছয়টি লেন রয়েছে যা শহুরে এক্সপ্রেসওয়ে ব্যবস্থার সঙ্গে সংযুক্ত এবং সেতুর প্রতিটি পাশে ২ মিটার (৬.৬ ফুট) প্রশস্ত পথচারী পথ রয়েছে। নীচের ডেকে আরও চারটি মোটর গাড়ির লেন, যা শহরের রাস্তার সঙ্গে সংযুক্ত, দুটি ২.৫ মিটার (৮.২ ফুট) লেন অ-মোটর চালিত যানবাহনের জন্য, এবং আরও দুটি চলার পথ পথচারীদের জন্য রয়েছে। সেতুটির সামগ্রিক দৈর্ঘ্য ৪.১৩৪ কিলোমিটার (২.৫৭ মাইল)।\n\n\n== আরও দেখুন ==\nচীনের সেতুসমূহের তালিকা\nইয়াংথৎসে নদীর সেতু ও সুড়ঙ্গ\nদীর্ঘতম ঝুলন্ত সেতু স্প্যানের তালিকা\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nস্ট্রাকচারে ইয়াংসিকাং সেতু (ইংরেজি)"}