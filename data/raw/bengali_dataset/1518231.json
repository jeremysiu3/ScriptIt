{"pageid": 1518231, "title": "একতা কৌল", "url": "https://bn.wikipedia.org/wiki?curid=1518231", "content": "একতা কৌল (জন্ম: ১৬ মে ১৯৯০) একজন ভারতীয় অভিনেত্রী যিনি মূলত হিন্দি টেলিভিশনে কাজ করেন। তিনি জি টিভির রব সে সোহনা ইশক ধারাবাহিকে মুখ্য নারী চরিত্র সাহিবা আগরওয়ালের ভূমিকায় অভিনয় করেন। তিনি সনি টিভির বড়ে অচ্ছে লগতে হ্যায় ধারাবাহিকে ডক্টর সুহানি মালহোত্রা এবং স্টার প্লাসের মেরে আংনে মে ধারাবাহিকে রিয়া মাথুর চরিত্রে অভিনয়ের জন্য সবচেয়ে বেশি পরিচিত। তিনি ২০১৩ সালে রিয়েলিটি শো ঝলক দিখলা জা -এর ষষ্ঠ মরসুমে প্রতিযোগী হিসাবে অংশগ্রহণ করেছিলেন।\n\n\n== জীবনের প্রথমার্ধ ==\nএকতা কৌলের জন্ম ভারতের কাশ্মীরের শ্রীনগরে । তিনি বায়োটেকনোলজিতে স্নাতক সম্পন্ন করেন এবং পরে এমবিএ ডিগ্রি অর্জন করেন। তিনি কিছুদিন নেসলেতে কাজ করছিলেন, এবং মুম্বাইতে থাকাকালীন তিনি অভিনয়ের প্রতি আগ্রহী হতে শুরু করেন।\n\n\n== কর্মজীবন ==\n\"রব সে সোহনা ইশক\" ধারাবাহিকে প্রধান চরিত্র  সাহিবার ভূমিকায় অভিনয়ের মাধ্যমে কৌল তার অভিনয় জীবন শুরু করেন।  পরে তিনি নৃত্য প্রতিযোগীতামূলক রিয়েলিটি শো \"ঝলক দিখলা জা\" -এর ৬ষ্ঠ মৌসমের প্রতিযোগী ছিলেন।  তিনি সনি এন্টারটেইনমেন্ট টেলিভিশন ইন্ডিয়ার বড়ে অচ্ছে লগতে হ্যায় ধারাবাহিকে ডক্টর সুহানির ভূমিকায় অভিনয় করেছিলেন।\n২০১৫ সালে, তিনি স্টার প্লাসের ধারাবাহিক \"মেরে আঙ্গনে মে\" -এর প্রধান চরিত্র রিয়া মাথুরের ভূমিকায় অভিনয় করেন। \n২০১৭ সালের আগস্টে, লাইফ ওকে চ্যানেলের ধারাবাহিক গুলাম  -এর নতুন প্রধান নাতিকার চরিত্রে অভিনয়ের জন্য একতাকে নির্বাচিত করা হয়েছিল কিন্তু অনুষ্ঠানটি বন্ধ হয়ে যায় এবং অবশেষে তার অংশগ্রহণ বাতিল করা হয়। একতা সম্প্রতি সনি লিভের ওয়েব সিরিজ তানাভ -এ একটি ভূমিকায় অভিনয় করেছেন।\n\n\n== ব্যক্তিগত জীবন ==\nকৌল তার রব সে সোহনা ইশকের সহ-অভিনেতা কানন মালহোত্রার সাথে সম্পর্কে ছিলেন। ২০১৩ সালে এই দম্পতির বিচ্ছেদ ঘটে।  তিনি ১৫ সেপ্টেম্বর ২০১৮ সালে অভিনেতা সুমিত ব্যাসকে বিয়ে করেন।  তাদের একটি ছেলে আছে যার নাম বেদ। ২০২০ সালে বেদ জন্মগ্রহণ করে। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব সিরিজ ===\n\n\n== পুরস্কার এবং মনোনয়ন ==\n\n\n== তথ্যসূত্র =="}