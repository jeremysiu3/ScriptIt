{"pageid": 1339079, "title": "সিনান ওয়ান", "url": "https://bn.wikipedia.org/wiki?curid=1339079", "content": "সিনান ওয়ান (জন্ম ১ সেপ্টেম্বর ১৯৬৭) হলেন আজারবাইজানীয় তুর্কি বংশোদ্ভূত একজন তুর্কি রাজনীতিবিদ, তিনি ২০১১ সালে তুর্কি সংসদে উগ্র ডানপন্থী জাতীয়তাবাদী আন্দোলন দলের (এমএইচপি) সাথে একটি আসন জিতেছিলেন।\n\n\n== জীবন ও শিক্ষা ==\nওয়ান ১৯৬৭ সালের ১ সেপ্টেম্বরে তুরস্কের ইয়দিরে জন্মগ্রহণ করেন। তিনি ১৯৮৯ সালে মার্মারা বিশ্ববিদ্যালয়ের ব্যবস্থাপনা বিভাগ থেকে স্নাতক হন। ১৯৯৩ থেকে ২০০০ সাল পর্যন্ত ওয়ান আজারবাইজান রাষ্ট্রীয় অর্থনৈতিক বিশ্ববিদ্যালয়ে ভারপ্রাপ্ত ডিন হিসেবে কাজ করেছেন। ১৯৯৪ থেকে ১৯৯৮ সাল পর্যন্ত তিনি একটি অতিরিক্ত মিশনে তুরস্কের পররাষ্ট্র মন্ত্রণালয়ের তুর্কি আন্তর্জাতিক সহযোগিতা ও উন্নয়ন সংস্থা টিকার প্রতিনিধি হিসেবেও দায়িত্ব পালন করেন। ২০০০ সালে তিনি তুরস্কে ফিরে আসেন ও ককেশাস অঞ্চলের ইউরেশীয় কৌশলগত অধ্যয়ন কেন্দ্রে কাজ শুরু করেন। তিনি আন্তর্জাতিক সম্পর্ক ও কৌশলগত বিশ্লেষণ কেন্দ্র তুর্কসামের ভিত্তি স্থাপন করেন। সিনান ওয়ান ১৯৯২ সালে তুর্কীয় বিশ্ব গবেষণা ফাউন্ডেশন প্রকাশনাতে প্রকাশিত 'আজারবাইজান', ২০০৩ সালে রাশিয়ায় প্রকাশিত 'রাজনীতি ও অলিগার্কি' এবং ২০০৬ সালে প্রকাশিত 'কমলা বিপ্লব' সহ বহু বইয়ের লেখক। সিনান ওয়ানের ৫০০ টিরও বেশি নিবন্ধ ও বিশ্লেষণ প্রকাশিত হয়েছে। ২০০৯ সালে, ওয়ান মস্কো আন্তর্জাতিক সম্পর্ক বিষয়ক রাষ্ট্রীয় উচ্চশিক্ষায়তন থেকে আন্তর্জাতিক সম্পর্ক ও রাষ্ট্রবিজ্ঞানে পিএইচডি অর্জন করেন।\n\n\n== পুরস্কার ও স্বীকৃতি ==\n১৯৯২ মিল্লিয়েত সংবাদপত্র সামাজিক বিজ্ঞান পুরস্কার\n১৯৯৩ মার্মারা বিশ্ববিদ্যালয় শ্রেষ্ঠত্বের একাডেমিক পুরস্কার\nইউরেশিয়া অর্থনৈতিক সম্পর্ক সংস্থা থেকে তুর্কীয় বিশ্ব পরিষেবা পুরস্কার\nওগুজ উপজাতি সাংস্কৃতিক সংগঠন ফেডারেশন থেকে সম্মাননা পুরস্কার\n২০১১ আজারবাইজান রাষ্ট্রীয় পদক\nটেলিকমিউনিকেশন ওয়ার্কার্স অ্যাসোসিয়েশন দ্বারা ২০১১ সালের \"বছরের সংসদ সদস্য (এমপি)\"\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}