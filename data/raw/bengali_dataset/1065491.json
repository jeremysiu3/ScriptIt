{"pageid": 1065491, "title": "আরিফুল হক (অভিনেতা)", "url": "https://bn.wikipedia.org/wiki?curid=1065491", "content": "আরিফুল হক (জন্ম: ১২ অক্টোবর ১৯৩৪) বাংলাদেশী অভিনেতা  ও লেখক। তিনি প্রথম চলচ্চিত্র অভিনয় করেন ১৯৬৩ সালে উত্তরায়ণ (চলচ্চিত্র) যেটি পরিচালনা করেন বিভূত লাহা। এর পর তিনি বাংলাদেশে এসে একাধিক চলচ্চিত্রে অভিনয় করেন।  তার লেখা একাধিক বইও রয়েছে এর মধ্যে উলেখ্যযোগ্য হায়দারাবাদ ট্রাজেডি ও আজকের বাংলাদেশ। \n\n\n== শৈশব ও পড়ালেখা ==\nআরিফুল হকের জন্ম ১৯৩৪ সালের ১২ই অক্টোবর ভারতের  হাওড়া জেলার বাগনান অঞ্চলের মহাদেবপুর গ্রামে মাতুলালয়ে। ব্যারাকপুর সরকারি উচ্চ মাধ্যমিক বিদ্যালয় ও উলুবেড়িয়া কলেজ এবং যাদবপুর বিশ্ববিদ্যালয় শিক্ষালাভ করেন।\n\n\n== কর্মজীবন ==\nসাত বছর বয়সে নাট্যশিল্পে হাতে খড়ি। বাংলা নাটা জগতের প্রবাদপুরুষ নামে পরিচিত শিশির কুমার ভাদুড়ী সহ বহু জনের সন্নিধ্যে নাট্যচর্চা করেছেন। ভারতীয় গণনাট্য সংঘের (IPTA) সক্রিয় সদস্য ছিলেন। তাঁর অভিনীত \"উত্তরায়ণ\" নামে প্রথম চলচ্চিত্র মুক্তি পায় কলকাতায় ১৯৫২ সালে। এ পর্যন্ত তাঁর অভিনীত প্রায় দুশ' চলচ্চিত্র মুক্তি পেয়েছে।  এগুলোর মধ্যে অনেকগুলি জাতীয় পুরস্কার পেয়েছে।তিনি চলচ্চিত্র, টেলিভিশন, রেডিওসহ সকল মাধ্যমেই তাঁর অভিনয় করেছেন। তিনি একজন জনপ্রিয় প্রাবন্ধিক ও কলামিস্ট। দৈনিক ইনকিলাব, দৈনিক সংগ্রাম, দৈনিক দিনকাল, দৈনিক ইত্তেফাক, সাপ্তাহিক রোববার, বিক্রম , পালাবদল ও প্রেক্ষণ সহ জাতীয়তাবাদী ও ইসলামী সংস্কৃতি বিষয়ক চিন্তাশীল ও জাগরণমূলক প্রবন্ধ লিখে থাকেন। ১৯৮১তে বাংলাদেশ থেকে সর্বপ্রথম যে নাট্যদলটি দক্ষিণ কোরিয়ায় অনুষ্ঠিত বিশ্বনাট্যোৎসবে যোগদান করেছিল, তিনি তার অন্যতম সদস্য ছিলেন।\n\n\n== অভিনয় ==\nলালন ফকির (১৯৭২)\nসারেং বউ (১৯৭৮) \n  বড় বাড়ির মেয়ে,\n  সূর্য কন্যা (১৯৭৫),\n  সুন্দরী (১৯৭৯),\nসখি তুমি কার (১৯৮০),\nকথা দিলাম (১৯৯১) ,\n‘নতুন বউ’ (১৯৮৩),\n  ‘এখনই সময়’,\n‘পিতা মাতা সন্তান’ (১৯৯৭),\n  ‘তোমাকে চাই’ (১৯৯৬)\n‘দেশপ্রেমিক’ (১৯৯৪),\n‘ঘৃণা’,\n  স্বপ্নের নায়ক (১৯৯৭) \nআরিফুল হকের অভিনীত সাম্প্রতিক ছবিগুলো হচ্ছে একে এম ফিরোজ বাবুর পরিচালিত ‘প্রেম বিষাদ’, এফ আই মানিকের পরিচালিত ‘চিরদিনই তুমি আমার’ এবং খালিদ মাহমুদ মিঠুর পরিচালিত ‘গহীনে শব্দ’। \n\n\n== বই ==\nহায়দারাবাদ ট্রাজেডি ও আজকের বাংলাদেশ \nসংস্কৃতির মানচিত্র \nদেশ সমাজ সংস্কৃতি ও রাজনীতি \nহাসির কৌতুক \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আরিফুল হক (ইংরেজি)"}