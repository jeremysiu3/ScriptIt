{"pageid": 1059105, "title": "হারগেইসা", "url": "https://bn.wikipedia.org/wiki?curid=1059105", "content": "হারগেইসা (hər-GAE-sa;  সোমালি: Hargeysa, আরবি: هرجيسا) আফ্রিকার শৃঙ্গের সোমালিল্যান্ডের মারুদি জিহ অঞ্চলের একটি শহর। এটি সোমালিল্যান্ডের রাজধানী ও বৃহত্তম নগরী।\nউপকূল ও অভ্যন্তরভাগের মধ্যবর্তী স্থানে অবস্থিত একটি জলপান ও বাণিজ্যিক বিরতিস্থল হিসেবে হারগেইসা প্রতিষ্ঠা করা হয়। পরবর্তীতে এটি শেখ মাদার ও তাঁর মোল্লাদের নেতৃত্বে একটি ইসলামি তরিকা বসতিতে রূপান্তরিত হয়।১৯৪১ সালে ব্রিটিশ সোমালিল্যান্ড নামক ব্রিটিশ প্রতিরক্ষাধীন অঞ্চলের রাজধানী বেরবেরা থেকে সরিয়ে হারগেইসাতে নিয়ে আসা হয়। এর আগে ১৯শ শতকের মধ্য ও শেষভাগে এটি ইসাক সুলতান রাজ্যের ২য় রাজধানী ছিল। ১৯৬০ সালে ব্রিটিশ সোমালিল্যান্ড প্রাক্তন ইতালীয় সোমাল্যান্ডের সাথে একত্রে মিলে সোমালি প্রজাতন্ত্র গঠন করে।\nহারগেইসা ওগো পর্বতমালার একটি উপত্যকাতে সমুদ্র সমতল থেকে ৪৩৭৭ ফুট উচ্চতায় অবস্থিত। এখানে নব্যপ্রস্তর যুগের শৈলচিত্র রয়েছে। এছাড়া শহরটি  মূল্যবান মণিপাথর  আকৃতিপ্রদান, নির্মাণ, খুচরা সেবা ও বাণিজ্যসহ অন্যান্য  অর্থনৈতিক ও বাণিজ্যিক কর্মকাণ্ডের একটি কেন্দ্র। \n\n\n== তথ্যসূত্র =="}