{"pageid": 1023978, "title": "টোকারি গান", "url": "https://bn.wikipedia.org/wiki?curid=1023978", "content": "টোকারি গান হল একপ্রকার অসমীয়া লোকগান। টোকারি নামে বাদ্যযন্ত্র সহযোগে এই গান গাওয়া হয় বলে একে টোকারি গান বলা হয়। একদিকে লোক-বিশ্বাস ও অন্যসিকে আধ্যাত্মিক বিশ্বাস নিয়ে এই গানসমূহ রচিত হয় এবং ব্যক্তি ও স্থানভেদে এগুলো কিছুটঅ ভিন্ন হয়। টোকারি গান অসমীয়া লোক-সাহিত্যের এক বৈশিষ্ট্যপূর্ণ শিল্পকলা। এই গানসমূহতে তন্ত্র এবং দেহ-তত্ত্বের চর্চা করা হয়। কোনো রচয়িতা গানের মাঝে শিব-পার্বতীর গুণ গাইছে, কোনোজন আবার মানবদেহকে টোকারির সাথে তুলনা করে গান রচনা করেছে। টোকারি গান বহু প্রাচীনকাল থেকে অসমীয়া সমাজ জীবনে প্রচলিত।\n\n\n== টোকারি ==\n\nটোকারি আঙুলের সাহায্যে আঘাত করে বাজানো একপ্রকার বাদ্যযন্ত্র যা ভারতের আসাম প্রদেশের লোকজ বাদ্যযন্ত্র। আসামের বিভিন্ন অঞ্চলে প্রচলিত তার জাতীয় বাদ্যযন্ত্র সমূহের ভিতরে টোকারির ব্যবহার ও জনপ্রিয়তাই অধিক বলে জানা যায়। এটি আসামের প্রাচীন লোকবাদ্য। আসামের নিম্ন এলাকায় প্রচলিত আরেকটি বাদ্যযন্ত্র একধরনের লোকবাদ্য দোতারার সঙ্গে এর বেশ মিল দেখতে পাওয়া যায়। তবে টোকারির আকার দোতোরার চেয়ে কিছুটা বড় ও ভারী হয়। চীনের একটি বাদ্যযন্ত্র রুয়ান (Ruan)-এর সাথেও এর অনেকখানি সাদৃশ্য রয়েছে। অনুমান করা হয় যে টোকারি নামটির উত্‍পত্তি হয়েছে \"টোকর\" শব্দ থেকে, অর্থাৎ‍ টোকর দেওয়ার ফলে শব্দ সৃষ্টি হওয়ার জন্যেই এই বাদ্যের নাম টোকারি রাখা হয়েছে।\n\n\n== তথ্যসূত্র =="}