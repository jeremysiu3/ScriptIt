{"pageid": 1178142, "title": "কর্ণসুবর্ণের গুপ্তধন", "url": "https://bn.wikipedia.org/wiki?curid=1178142", "content": "কর্ণসুবর্ণের গুপ্তধন হল ২০২২ সালের একটি বাংলা অ্যাকশন, অ্যাডভেঞ্চার ও রহস্যধর্মী চলচ্চিত্র। এই চলচ্চিত্রটি ধ্রুব বন্দ্যোপাধ্যায় পরিচালনা করেন এবং শ্রীকান্ত মোহতা ও মহেন্দ্র সোনি শ্রী ভেঙ্কটেশ ফিল্মসের ব্যানারে প্রযোজনা করেন। এটি দুর্গেশড়ের গুপ্তধনের সিক্যুয়েল এবং সোনা দা ফ্র্যাঞ্চাইজির তৃতীয় ছবি। এই চলচ্চিত্রটি এসভিএফ এন্টারটেইনমেন্টের ব্যানারে ২০২২ সালের ৩০শে সেপ্টেম্বর মুক্তি পায়। চলচ্চিত্রটি মুক্তির আগেই অগ্রিম ২০ হাজার টিকিট বিক্রি হয়ে গিয়েছিল।\n\n\n== শ্রেষ্ঠাংশে ==\nআবীর চট্টোপাধ্যায় – সুবর্ণ সেন ওরফে সোনাদা, ছবির মুখ্য চরিত্র\nঅর্জুন চক্রবর্তী - আবীর, সোনাদার ভাইপো (বয়সের পার্থক্য কম হওয়ার দরুন সে সোনাদাকে দাদা বলে)\nইশা সাহা - ঝিনুক, আবীরের বন্ধু তথা যাদবপুর বিশ্ববিদ্যালয়ের তুলনামূলক সাহিত্যের ছাত্রী\n\n\n== মুক্তি ==\nচলচ্চিত্রটি ২০২২ সালের ৩০শে সেপ্টেম্বর দুর্গা পুজোতে পঞ্চমীর দিনে প্রেক্ষাগৃহে মুক্তি পায়। কলকাতা ও সমগ্র পশ্চিমবঙ্গ সহ গুয়াহাটি, তেজপুর, মুম্বই, বেঙ্গালুরু, দিল্লি মতো শহরগুলিতে ও ভারতের বিভিন্ন প্রান্তে একই সঙ্গে মুক্তি পায়। ‘কর্ণসুবর্ণের গুপ্তধন’ ২০২২ সালের অক্টোবর মাসে যুক্তরাষ্ট্র, নেদারল্যান্ডস, অস্ট্রেলিয়ায় মুক্তি পাবে।\n\n\n== অভ্যর্থনা ==\n\n\n=== বক্স অফিস ===\nচলচ্চিত্রটি মুক্তির আগেই ২৯ শে সেপ্টেম্বরের মধ্যে অগ্রিম ২০ হাজারের বেশি টিকিট বিক্রি হয়ে গিয়েছিল। মুক্তির দিনে চলচ্চিত্রটির ৮০%-৯০% টিকিট বিক্রি হয়েছিল। চলচ্চিত্রটি প্রথম সপ্তাহান্তে প্রায় ₹২ কোটি আয় করে। প্রথম সপ্তাহে চলচ্চিত্রটি ₹৫.৫ কোটি আয় করে।\n\n\n=== সমালোচনা ===\nটাইমস অব ইন্ডিয়া চলচ্চিত্রটিকে ইতিবাচক পর্যালোচনার সঙ্গে ৫ এর মধ্যে ৪ রেটিং প্রদান করে। পত্রিকাটি চলচ্চিত্রটিকে ‘ইতিহাসের স্পর্শ সহ একটি মজাদার অ্যাডভেঞ্চার’ হিসাবে উল্লেখ করেছিল।\n\n\n== তথ্যসূত্র =="}