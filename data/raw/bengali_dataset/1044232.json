{"pageid": 1044232, "title": "হর্ষ দত্ত", "url": "https://bn.wikipedia.org/wiki?curid=1044232", "content": "হর্ষ দত্ত (জন্মঃ ডিসেম্বর, ১৯৫৫) একজন বাঙালি লেখক ও সম্পাদক। দীর্ঘদিন তিনি লেখালেখির সঙ্গে যুক্ত আছেন। তাঁর লেখা অসংখ্য উপন্যাস ও গল্প আনন্দ পাবলিশার্স থেকে প্রকাশিত হয়েছে। দীর্ঘদিন তিনি দেশ পত্রিকার সম্পাদনার দায়িত্ব সাফল্যের সঙ্গে পালন করেছেন।\n\n\n== জীবনী ==\nহর্ষ দত্তর জন্ম ১৯৫৫ খ্রিস্টাব্দে কলকাতায়। প্রাথমিক শিক্ষা রহড়া রামকৃষ্ণ মিশন বালকাশ্রমে। পরে বঙ্গবাসী কলেজে। এরপর তিনি প্রেসিডেন্সি কলেজ, কলকাতা বিশ্ববিদ্যালয় ও রবীন্দ্রভারতী বিশ্ববিদ্যালয়ে অধ্যয়ন করেন। বাংলা ভাষা ও সাহিত্যে প্রথম শ্রেনীতে এম.এ. এবং এম.ফিল করেন তিনি। ছাত্রাবস্থায় সাহিত্যচর্চার হাতেখড়ি হয় তাঁর। কলেজ-জীবনে গল্প লিখেছেন বিভিন্ন লিটল ম্যাগাজিনে। ১৯৮৪-তে দেশ পত্রিকায় প্রকাশিত কামাদি কুসুম সকলে গল্পটির মাধ্যমে বৃহত্তর আত্মপ্রকাশ। পরে দেশ পত্রিকায় উপন্যাসিকা অমল তাঁকে বৃহত্তর পরিচিতি দেয়। উপন্যাস ও প্রবন্ধ লিখেছেন অজস্র। ময়ূরাক্ষী তুমি দিলে, নীল অন্ধকার কমলা নদী, অহর্নিশ ইত্যাদি তাঁর বিখ্যাত সাহিত্যকীর্তি। প্রকাশিত বইয়ের সংখ্যা প্রায় চল্লিশ। আনন্দবাজার পত্রিকা গোষ্ঠীতে সাংবাদিকতার কাজে যোগ দেন তিনি। ক্রমে দেশ পত্রিকার সহ-সম্পাদক ও সম্পাদক পদ অলংকৃত করেন হর্ষ দত্ত। তিনি রামকৃষ্ণ ভাবান্দোলনের সঙ্গে যুক্ত।\n\n\n== পুরস্কার ==\nসমরেশ বসু সাহিত্য পুরস্কার (১৯৯২)\nবিচয়ন সাহিত্য পরিষদ পুরস্কার (১৯৯৬)\nনিবেদিতা পুরস্কার (২০০০)\nদ্বিজেন্দ্রলাল রায় স্মৃতি পুরস্কার (২০০১)\nআনন্দ-স্নোসেম পুরস্কার (২০০১)\n\n\n== সাহিত্য কর্ম ==\n\n\n== তথ্যসূত্র =="}