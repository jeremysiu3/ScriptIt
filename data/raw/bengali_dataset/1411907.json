{"pageid": 1411907, "title": "এনএক্সটি স্ট্যান্ড অ্যান্ড ডেলিভার (২০২৪)", "url": "https://bn.wikipedia.org/wiki?curid=1411907", "content": "এনএক্সটি স্ট্যান্ড অ্যান্ড ডেলিভার একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করেছে, যা এনএক্সটি স্ট্যান্ড অ্যান্ড ডেলিভার কালানুক্রমিকের অধীনে প্রচারিত চতুর্থ অনুষ্ঠান ছিল। এই অনুষ্ঠানটি ২০২৪ সালের ৬ই এপ্রিল তারিখে মার্কিন যুক্তরাষ্ট্রের পেনসিলভেনিয়ার ফিলাডেলফিয়ার ওয়েলস ফার্গো সেন্টারে অনুষ্ঠিত হয়েছে; যা ২০২২ সালের এক্সট্রিম রুলসের পর এই মাঠে ডাব্লিউডাব্লিউইর প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট সাতটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে ট্রিক উইলিয়ামস একক ম্যাচে কারমেলো হেইসকে পরাজিত করেছে। অন্যান্য শীর্ষস্থানীয় ম্যাচে, ইলিয়া দ্রাগুনভ এনএক্সটি চ্যাম্পিয়নশিপের জন্য আয়োজিত একক ম্যাচে টনি ডি'অ্যাঙ্গেলোকে এবং এনএক্সটি উইমেন্স চ্যাম্পিয়নশিপ ম্যাচে রোক্স্যান পেরেজ লায়রা ভ্যালক্যারিয়াকে সাবমিশনের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইয়ের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইয়ের সাপ্তাহিক টেলিভিশন অনুষ্ঠান এনএক্সটিতে প্রদর্শন করা হয়েছে।\n\n\n== পটভূমি ==\nএনএক্সটি স্ট্যান্ড অ্যান্ড ডেলিভার হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা ডাব্লিউডাব্লিউই তার উন্নয়নমূলক ব্র্যান্ড এনএক্সটির জন্য রেসলম্যানিয়া সপ্তাহে আয়োজন করে। ২০২১ সালের ৭ এবং ৮ই এপ্রিল তারিখে প্রথমবারের মতো এনএক্সটি স্ট্যান্ড অ্যান্ড ডেলিভার অনুষ্ঠিত হয়েছে।\n২০২৪ সালের এই অনুষ্ঠানটি এনএক্সটি স্ট্যান্ড অ্যান্ড ডেলিভার কালানুক্রমিকের চতুর্থ অনুষ্ঠান ছিল, যা ৬ই জানুয়ারি তারিখে মার্কিন যুক্তরাষ্ট্রের পেনসিলভেনিয়ার ফিলাডেলফিয়ার ওয়েলস ফার্গো সেন্টারে অনুষ্ঠিত হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== ম্যাচ ==\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)"}