{"pageid": 1485389, "title": "শরতের জবা", "url": "https://bn.wikipedia.org/wiki?curid=1485389", "content": "শরতের জবা ২০২৪ সালের একটি বাংলা ভাষার বাংলাদেশী মনস্তাত্ত্বিক থ্রিলার চলচ্চিত্র। পরিচালনার পাশাপাশি কাহিনী, চিত্রনাট্য ও সংলাপ লিখেছেন কুসুম শিকদার। ইমপ্রেস টেলিফিল্ম লিমিটেড ও পহড়ডাঙ্গা পিকচার্সের ব্যানারে কুসুম শিকদার ও ফরিদুর রেজা সাগর যৌথভাবে প্রযোজনা করেছেন। প্রধান চরিত্রে অভিনয় করেছেন কুসুম শিকদার ও ইয়াশ রোহান। যা ১১ অক্টোবর প্রেক্ষাগৃহে মুক্তি পায়।\nখয়ের খন্দকারের চিত্রগ্রহণে মাহফুজুল হক আশিক সম্পাদনা করেছেন। সঙ্গীত পরিচালনা করেছেন খৈয়াম সানু সন্ধি। ইমপ্রেস টেলিফিল্ম লিমিটেড চলচ্চিত্রটি বিতরণ করেন ।\n২০১৬ সালে শঙ্খচিল সিনেমায় পর এই চলচ্চিত্রের মাধ্যমে প্রায় আট বছর পর বড় পর্দায় ফিরেন কুসুম শিকদার। ২০১৭ সালে প্রকাশিত কুসুমের লেখা ‘অজাগতিক ছায়া’ গল্পগ্রন্থ থেকে 'শরতের জবা' গল্পটি এক নারীর রহস্যময় জীবন নিয়ে রচিত। অতৃপ্ত প্রেম, আঘাত, ও অপ্রত্যাশিত মৃত্যুতে জড়ানো এই গল্পটি ভৌতিক ঘরানার। কুসুম সেই গল্পকে চলচ্চিত্রের মাধ্যমে বড় পর্দায় নিয়ে এসেছেন। এটি তার পরিচালিত প্রথম চলচ্চিত্র।\n\n\n== অভিনয়শিল্পী ==\nকুসুম শিকদার - জবা\nইয়াশ রোহান - শরৎ\nজিতু আহসান - রনি\nনিদ্রা দে নেহা - বেলী\nশহীদুল আলম সাচ্চু - জব্বার\nমাহমুদুল ইসলাম মিঠু\nনরেশ ভূঁইয়া\nঅশোক ব্যাপারী\nহাসনাত রিপন\n\n\n== মুক্তি ==\n২০২৪ সালের ২০ সেপ্টেম্বর টিজার প্রকাশ করা হয় এবং ১১ই অক্টোবর চলচ্চিত্রটি দুর্গাপূজা উপলক্ষে বাংলাদেশের স্টার সিনেপ্লেক্স ও যমুনা ব্লকবাস্টার প্রেক্ষাগৃহে মুক্তি পায়। চলচ্চিত্রটি ওটিটি প্লাটফর্ম আই স্ক্রিনে মুক্তি দেওয়া কথা আছে।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে শরতের জবা   (ইংরেজি)"}