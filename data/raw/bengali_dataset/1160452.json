{"pageid": 1160452, "title": "সঙ্কোচের বিহ্বলতা", "url": "https://bn.wikipedia.org/wiki?curid=1160452", "content": "সঙ্কোচের বিহ্বলতা (সঙ্কোচের বিহ্বলতা নিজেরে অপমান) একটি রবীন্দ্রসঙ্গীত।  এই কালজয়ী  গানটির রচয়িতা হলেন বিশ্বকবি রবীন্দ্রনাথ ঠাকুর। এটি একটি বাংলা দেশাত্মবোধক গান। এটি  পৌষ, ১৩৩৬ বঙ্গাব্দে (১৯৩০ খ্রীষ্টাব্দ) রচিত। \n\n\n== গানের কথা ==\nসঙ্কোচের বিহ্বলতা নিজেরে অপমান,\nসঙ্কটের কল্পনাতে হোয়ো না ম্রিয়মাণ।\nমুক্ত করো ভয়,  আপনা মাঝে শক্তি ধরো, নিজেরে করো জয়।\nদুর্বলেরে রক্ষা করো, দুর্জনেরে হানো,\nনিজেরে দীন নিঃসহায় যেন কভু না জানো।\nমুক্ত করো ভয়,  নিজের ’পরে করিতে ভর না রেখো সংশয়।\nধর্ম যবে শঙ্খরবে করিবে আহ্বান\nনীরব হয়ে, নম্র হয়ে, পণ করিয়ো প্রাণ।\nমুক্ত করো ভয়,  দুরূহ কাজে নিজেরই দিয়ো কঠিন পরিচয়॥\n\n\n== মন্তব্য ==\nএই গানটির প্রসঙ্গে শান্তিদেব ঘোষ স্মৃতিচারণ করেছেন তাঁর ‘রবীন্দ্রসঙ্গীত’ গ্রন্থে:\n\"১৩৩৭ সালে গুরুদেব জাপানি যুযুৎসু-পালোয়ান টাকাগাকীকে শান্তিনিকেতনে আনিয়ে যুযুৎসুশিক্ষার প্রবর্তন করেন। এই বিষয়ে দেশবাসীকে উৎসাহিত করবার জন্যে নানা স্থানে প্রদর্শনীরও ব্যবস্থা করিয়েছিলেন। এই সব প্রদর্শনীরই উদ্বোধন সংগীতরূপে রচিত হয় “সংকোচের বিহ্বলতা নিজেরে অপমান”; গানটি প্রথম গাওয়া হয় ১৩৩৮ সালে কলকাতার ‘নিউ এম্পায়ার’ রঙ্গমঞ্চে।\"\n\n\n== তথ্যসূত্র ==\n\n\n== বহিঃসংযোগ ==\nউইকিসংকলনে পাঠ করুন"}