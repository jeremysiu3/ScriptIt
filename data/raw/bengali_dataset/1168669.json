{"pageid": 1168669, "title": "হুলিয়ান আলভারেস", "url": "https://bn.wikipedia.org/wiki?curid=1168669", "content": "হুলিয়ান আলভারেস (স্পেনীয়: Julián Álvarez; জন্ম: ৩১ জানুয়ারি ২০০০) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব আতলেতিকো মাদ্রিদ  এবং আর্জেন্টিনা জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\nআর্জেন্টিনীয় ফুটবল ক্লাব আতলেতিকো কালচিনের যুব পর্যায়ের হয়ে খেলার মাধ্যমে আলভারেস ফুটবল জগতে প্রবেশ করেছেন এবং পরবর্তীকালে রিভার প্লেতের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, আর্জেন্টিনীয় ক্লাব রিভার প্লেতের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; রিভার প্লেতের হয়ে চার মৌসুমে ৫৭ ম্যাচে ২৩টি গোল করার পর ২০২১–২২ মৌসুমে তিনি প্রায় ১৭ মিলিয়ন ইউরোর বিনিময়ে ইংরেজ ক্লাব ম্যানচেস্টার সিটিতে যোগদান করেছেন।\n২০১৯ সালে, আলভারেস আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় ২ বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২১ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১৯ ম্যাচে ৭টি গোল করেছেন। তিনি আর্জেন্টিনার হয়ে ২০২১ কোপা আমেরিকা এবং ২০২২ ফিফা বিশ্বকাপে অংশগ্রহণ করেছেন, উভয় প্রতিযোগিতায়ই তিনি লিওনেল স্কালোনির অধীনে শিরোপা জয়লাভ করেছেন।\n\n\n== প্রারম্ভিক জীবন ==\nহুলিয়ান আলভারেস ২০০০ সালের ৩১শে জানুয়ারি তারিখে আর্জেন্টিনার কোর্দোবা প্রদেশে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলভারেস আর্জেন্টিনা অনূর্ধ্ব-২০ এবং আর্জেন্টিনা অনূর্ধ্ব-২৩ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৯ সালের ২০শে জানুয়ারি তারিখে তিনি ২০১৯ দক্ষিণ আমেরিকান অনূর্ধ্ব-২০ চ্যাম্পিয়নশিপে প্যারাগুয়ে অনূর্ধ্ব-২০ দলের বিরুদ্ধে ম্যাচে আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় ২ বছরে ১৫ ম্যাচে অংশগ্রহণ করে ৩টি গোল এবং একটি শিরোপা জয়লাভ করেছেন। তিনি ২০১৯ সালের ১লা ফেব্রুয়ারি তারিখে অনুষ্ঠিত ২০১৯ দক্ষিণ আমেরিকান অনূর্ধ্ব-২০ চ্যাম্পিয়নশিপে কলম্বিয়া অনূর্ধ্ব-২০ দলের বিরুদ্ধে আর্জেন্টিনার বয়সভিত্তিক দলের হয়ে প্রথমবারের মতো গোল করেছেন।\n২০২১ সালের ৪ঠা জুন তারিখে, ২১ বছর, ৪ মাস ও ৪ দিন বয়সে, ডান পায়ে ফুটবল খেলায় পারদর্শী আলভারেস চিলির বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৬২তম মিনিটে আক্রমণভাগের খেলোয়াড় আনহেল দি মারিয়ার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৯ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। আর্জেন্টিনার হয়ে অভিষেকের বছরে আলভারেস সর্বমোট ৫ ম্যাচে অংশগ্রহণ করেছেন। জাতীয় দলের হয়ে অভিষেকের ৯ মাস ও ২৬ দিন পর, আর্জেন্টিনার জার্সি গায়ে প্রথম গোলটি করেছেন; ২০২২ সালের ৩০শে মার্চ তারিখে, ইকুয়েডরের বিরুদ্ধে ম্যাচের ২৪তম মিনিটে আর্জেন্টিনার হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৯ জানুয়ারি ২০২৩ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হুলিয়ান আলভারেস  (ইংরেজি)  \nসকারবেসে হুলিয়ান আলভারেস (ইংরেজি) \nবিডিফুটবলে হুলিয়ান আলভারেস  (ইংরেজি)  \nট্রান্সফারমার্কেটে হুলিয়ান আলভারেস (ইংরেজি) \nওয়ার্ল্ডফুটবল.নেটে হুলিয়ান আলভারেস (ইংরেজি) \nইএসপিএন এফসিতে হুলিয়ান আলভারেস (ইংরেজি) \nন্যাশনাল-ফুটবল-টিমস.কমে হুলিয়ান আলভারেস (ইংরেজি)"}