{"pageid": 1048234, "title": "চেংচৌ", "url": "https://bn.wikipedia.org/wiki?curid=1048234", "content": "চেংচৌ চীন প্রজাতন্ত্রের মধ্য অংশে হনান প্রদেশের রাজধানী ও বৃহত্তম শহর। উত্তর-কেন্দ্রীয় হনানে অবস্থিত, এটি চীনের জাতীয় কেন্দ্রীয় শহরসমূহের মধ্যে একটি, সমভূমি অঞ্চলের কেন্দ্র  এবং এটি প্রদেশের রাজনৈতিক, অর্থনৈতিক, প্রযুক্তিগত ও শিক্ষাকেন্দ্র হিসাবে কাজ করে। চেংচৌ মহানগর অঞ্চলটি (চেংচৌ ও খাইফেং সহ) কেন্দ্রীয় সমতল অর্থনৈতিক অঞ্চলের মূল অঞ্চল।\nশহরটি হুয়াংহো নদীর তীরে অবস্থিত। ইউরোপের সাথে রেলওয়ে সংযোগ ও একটি আন্তর্জাতিক বিমানবন্দরের সাথে চেংচৌ চীনের জাতীয় পরিবহন নেটওয়ার্কের একটি প্রধান কেন্দ্র। চেংচৌ একটি জাতীয় সভ্য শহর, রাজ্যের তালিকাভুক্ত বিখ্যাত ঐতিহাসিক ও সংস্কৃতি শহর এবং হলুদ সম্রাটের জন্মস্থান। চেংচৌতে ২০২০ সাল পর্যন্ত দুটি বিশ্ব সাংস্কৃতিক ঐতিহ্যবাহী স্থান রয়েছে। চেংচৌ কমোডিটি এক্সচেঞ্জ (জেডসিই) হল চীনের প্রথম ফিউচার এক্সচেঞ্জ, চেংচৌ বিমানবন্দর অর্থনীতি অঞ্চল চীনের প্রথম বিমানবন্দর অর্থনীতি অঞ্চল।\nচেংচৌয়ের জনসংখ্যা ১,০১,২০,০০০ জন এবং ২০১৮ সালে জিডিপি-এর পরিমাণ ১.০১৪ ট্রিলিয়ন (আরএমবি) ছিল। শহরটি হনান অঞ্চলের অন্যতম প্রধান নির্মাণাধীন অঞ্চল। ইকোনমিস্ট ইন্টেলিজেন্স ইউনিট কর্তৃক ২০১২ সালের জুলাই মাসের প্রতিবেদনে চীনের ১৩ টি উদীয়মান অতি-মহানগরসমূহের মধ্যে বৃহত্তর চেংচৌকে অন্তর্ভুক্ত করা হয় এবং বেইজিংয়ের কেন্দ্রীয় সরকার কর্তৃক সরকারিভাবে ২০১৭ সালে অষ্টম জাতীয় কেন্দ্রীয় শহর হিসাবে অন্তর্ভুক্ত করা হয়।\nনেচার ইনডেক্সের “নেচার ইনডেক্স ২০২০ বিজ্ঞান নগর” অনুসারে বৈজ্ঞানিক গবেষণা দ্বারা চেংচৌও বিশ্বের অন্যতম প্রধান শহর। শহরটিতে চেংচৌ বিশ্ববিদ্যালয় ও হনান বিশ্ববিদ্যালয় সহ চীনের বেশ কয়েকটি প্রধান জাতীয় বিশ্ববিদ্যালয় অবস্থিত।\n\n\n== তথ্যসূত্র ==\n\n\n== বহিঃসংযোগ =="}