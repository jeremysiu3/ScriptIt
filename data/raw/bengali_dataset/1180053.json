{"pageid": 1180053, "title": "বীরশ্রেষ্ঠ হামিদুর রহমান মিলনায়তন", "url": "https://bn.wikipedia.org/wiki?curid=1180053", "content": "বীরশ্রেষ্ঠ হামিদুর রহমান মিলনায়তন হলো ইসলামী বিশ্ববিদ্যালয় কুষ্টিয়ার কেন্দ্রীয় মিলনায়তন বা অডিটোরিয়াম। এটি ইসলামী বিশ্ববিদ্যালয়ের ছাত্র-শিক্ষক সাংস্কৃতিক কেন্দ্র (টিএসসিসি) বলেও পরিচিত রয়েছে। মিলনায়তনটি ঝিনাইদহ জেলার ব্যক্তিত্ব বীরশ্রেষ্ঠ হামিদুর রহমানের নামে নামকরণ করা হয়েছে। এটি ২০০০ সালে বিশ্ববিদ্যালয়ের কেন্দ্রীয় মিলনায়তন হিসাবে নির্মাণ করা হয়েছিলো, তখন এই এই মিলনায়তনের নাম ছিলো ইসলামী বিশ্ববিদ্যালয় শিক্ষক-শিক্ষার্থী সাংস্কৃতিক কেন্দ্র (টিএসসিসি)। পরবর্তীতে ২০০১ সালে ও ২০১২ সালে নাম পরিবর্তন করে বর্তমান নামে আসা হয়। এই মিলনায়তনটি বিশ্ববিদ্যালয়ের সাংস্কৃতিক আয়োজন, চলচ্চিত্র উৎসব, নাটিকা পরিবেশনসহ বিভিন্ন অভ্যন্তরীণ আয়োজনে ব্যবহৃত হয়ে থাকে। মিলানায়তনের নিচ তলার বিভিন্ন কক্ষ নানা সামাজিক ও সাংস্কৃতিক সংগঠনের অফিস রুম হিসাবে ব্যবহার হয়।\n\n\n== ইতিহাস ==\n\n২০০০ সালে ইসলামী উন্নয়ন ব্যাংকের অর্থায়নে প্রায় ৩ কোটি ৯৪ লাখ টাকা ব্যয়ে এই মিলনায়তন নির্মাণ করা হয়। এটির নাম দেওয়া হয় ইসলামী বিশ্ববিদ্যালয় শিক্ষক-শিক্ষার্থী সাংস্কৃতিক কেন্দ্র, সংক্ষেপে ডাকা হয় ইবি টিএসসিসি নামে। এরপরে ২০০১ সালে বিশ্ববিদ্যালয় প্রশাসন কুষ্টিয়া জেলার ব্যক্তিত্ব শাহ আজিজুর রহমানের নামে শাহ আজিজুর রহমান মিলনায়তন নামকরণ করে। ২০১২ সালে মুনতাসীর মামুন (শহীদ স্মৃতিসৌধের ভাস্কর) ও শাহরিয়ার কবির হাইকোর্টে রিট করেন, এই মিলনায়তনের নামকরণ করা হয়েছে একজন স্বাধীনতা যুদ্ধের বিরোধীতাকারী ব্যক্তির নামে, তাই এটির নাম পরিবর্তন করা দরকার। এই রিটের জের ধরে ২০১২ সালের ১৪ মে হাইকোর্ট এই স্থাপনার নাম পরিবর্তনের আদেশ দেন। এরপর ১৪ অক্টোবর বিশ্ববিদ্যালয়ের ২৩২তম সিন্ডিকেটে আলোচনা করে এই মিলানায়নের নাম নির্ধারন করা হয় বীরশ্রেষ্ঠ হামিদুর রহমান মিলনায়তন। \n২০২০ সালে করোনা ভাইরাসের প্রকোপের জন্য বেশ কয়েক মাসের জন্য মিলানায়তনে সব ধরনের সেমিনার, প্রোগ্রাম ও জনসমাগম নিষিদ্ধ ছিলো। ২০২২ সালে বিশ্ববিদ্যালয়ের উপ-উপাচার্য মাহবুবুর রহমান মিলনায়তনের বর্তমান নামের স্থলে শাহ আজিজুর রহমান মিলনায়তন বলায় সমালোচনার স্বীকার হন। অক্টোবর ২০২৩ সালে সাংস্কৃতিক ঐক্যমঞ্চ নামক সংগঠন টিএসসিসির সার্বিক মানোন্নয়নের জন্য ১০ দফা দাবি দাবি করে উপাচার্যের নিকট স্মারকলিপি প্রদান করেন।\n\n\n== কেন্দ্রীয় ক্যাফেটেরিয়া ==\nইসলামী বিশ্ববিদ্যালয়ের মিলনায়তন ভবনের একাংশে ক্যাম্পাসের কেন্দ্রীয় ক্যাফেটেরিয়া অবস্থিত। এখানে সকালে নানারকম নাস্তা জাতীয় খাবার পাওয়া যায়, দুপুরে ভাত, মাছ মাংস সহ বিভিন্ন দেশীয় খাবার পাওয়া যায় ও রাতে রাতের খাবার পাওয়া যায়। বর্তমানে ক্যাফেটেরিয়ার ডাইনিং ম্যানেজারের কাজ নিয়েছেন আরিফুল ইসলাম কলম। মিলানায়তনের পরিচালকই ক্যাফেটিয়ার পরিচালকের দায়িত্ব পালন করেন। ২০১৯ সালে করোনা ভাইরাসের প্রকোপে ক্যাম্পাস ১৮ মাস বন্ধ থাকার পর ক্যাম্পাস চালু হলেও ক্যাফেটেরিয়া কয়েক মাস বন্ধ ছিলো।\n\n\n== ব্যবহার ==\nবীরশ্রেষ্ঠ হামিদুর রহমান মিলনায়তন বিশ্ববিদ্যালয়ের কেন্দ্রীয় ক্যাফেটেরিয়ার সাথে সংযুক্ত স্থাপনা। মূল মিলানায়তনের বাইরেও ছোট ছোট প্রোগ্রামের জন্য নানা সাংস্কৃতিক সংগঠন ভবনের ১১৬ নং কক্ষের হলরুম ব্যবহার করেন। বিশ্ববিদ্যালয়ের ক্যাফেটেরিয়া ও মিলানায়তন উভয়ই দ্বিতল বিশিষ্ট ভবন। বিশ্ববিদ্যালয়ের অভ্যন্তরীণ নানা আয়োজনে এই মিলানায়তন ব্যবহৃত হয়ে থাকে। মিলানায়তনে মোট ১২০০ আসন রয়েছে। এসব ব্যবহারের মধ্যে কিছু উল্লেখ করা হলো:\n\nএই মিলানায়তনে বিশ্ববিদ্যালয়ের বিভিন্ন সামাজিক সংগঠন, বিভাগ তাদের বার্ষিক বা বিশেষ অনুষ্ঠানের আয়োজন করে থাকে।\nবিশ্ববিদ্যালয়ের চলচ্চিত্র সংসদ, নাটিকা গ্রুপ ও এখানে চলচ্চিত্র ও নাটিকা প্রদর্শন করে থাকে।\nএই মিলানায়তনে প্রতিবছর বিশ্ববিদ্যালয়ের নবাগত শিক্ষার্থীদের নবীন বরণ অনুষ্ঠানের আয়োজন হয়ে থাকে।\nশিক্ষক ও শিক্ষার্থীদের নানা সেমিনার, ওয়ার্কশপ, সভা, বিতর্ক, সাংস্কৃতিক অনুষ্ঠান ইত্যাদি অনুষ্ঠিত হয়ে থাকে।\n\n\n== আরো দেখুন ==\nইসলামী বিশ্ববিদ্যালয় কেন্দ্রীয় মসজিদ\nইসলামী বিশ্ববিদ্যালয় ল্যাবরেটরি স্কুল এন্ড কলেজ\nইসলামী বিশ্ববিদ্যালয় শহীদ মিনার\nখাদেমুল হারামাইন বাদশা ফাহদ বিন আব্দুল আজিজ কেন্দ্রীয় গ্রন্থাগার\nশহীদ স্মৃতিসৌধ\n\n\n== তথ্যসূত্র =="}