{"pageid": 12332, "title": "ভেদরগঞ্জ উপজেলা", "url": "https://bn.wikipedia.org/wiki?curid=12332", "content": "ভেদরগঞ্জ বাংলাদেশের শরীয়তপুর জেলার অন্তর্গত একটি উপজেলা।\n\n\n== অবস্থান ও আয়তন ==\nভেদরগঞ্জ উপজেলার উত্তরে মুন্সীগঞ্জ জেলার মুন্সীগঞ্জ সদর উপজেলা ও চাঁদপুর জেলার মতলব উত্তর উপজেলা, দক্ষিণে ডামুড্যা উপজেলা ও গোসাইরহাট উপজেলা, পূর্বে চাঁদপুর জেলার চাঁদপুর সদর উপজেলা ও মেঘনা নদী এবং পশ্চিমে নড়িয়া উপজেলা ও শরীয়তপুর সদর উপজেলা।\n\n\n== প্রশাসনিক এলাকা ==\nভেদরগঞ্জ উপজেলা ১৩টি ইউনিয়ন ১টি পৌরসভা ও ২টি প্রশাসনিক থানা নিয়ে ঘটিত।\nপৌরসভা\n\nভেদরগঞ্জ পৌরসভা\nইউনিয়ন সমূহঃ-\n\nআর্শিনগর ইউনিয়ন\nকচিকাটা ইউনিয়ন\nচরকুমারিয়া ইউনিয়ন\nচরভাগা ইউনিয়ন\nচরসেনসাস ইউনিয়ন\nছয়গাঁও ইউনিয়ন\nউত্তর তারাবুনিয়া ইউনিয়ন\nদক্ষিণ তারাবুনিয়া ইউনিয়ন\nদিগার মহিষখালী ইউনিয়ন\nনারায়ণপুর ইউনিয়ন, ভেদরগঞ্জ\nমহিসার ইউনিয়ন\nরামভদ্রপুর ইউনিয়ন\nসখিপুর ইউনিয়ন,\n\n\n== ইতিহাস ==\nভেদরগঞ্জ এর নামকরণ নিয়ে বিভিন্ন জনের বিভিন্ন মতামত রয়েছে,\nপ্রথমত,\nভেদরগঞ্জ এলাকা ছিল ভেদার উদ্দিন জমিদারীর অংশবিশেষ।ভেদার উদ্দিন ১৯২৪ ক্ষ্রিস্টাব্দে এই এলাকার সফরে আসেন এবং এই প্রখ্যাত শিক্ষাবিদ ও প্রভাবশালী ব্যক্তিত্য বিক্রম্পুর পরগনার জমিদার সৈয়দ ভেদার উদ্দিন শাহের প্রয়াসে ভেদরগঞ্জ থানা প্রতিষ্ঠিত হয়।তার নামানুসারেই ভেদরগঞ্জ এর নামকরণ করা হয়। \nদ্বিতীয়ত,\nভেদরগঞ্জের নামকরণ নিয়ে আরও একটি প্রবাদ আছে।এই প্রবাদ কাদা প্রবাদ নামে পরিচিত ।‘ভেদার’ শব্দের অর্থ কাদা।একসময় এই এলাকায় প্রচুর কাদা ছিল।কাদার জন্য মানুষের হাটা চলার ব্যঘাত ঘটত।তাই এই এলাকার নাম একে একে জনমুখে ভেদরগঞ্জ নামের পরিচিতি লাভ করে।\nতৃতীয়ত,\nঅনেকের মতে, এই এলাকায় প্রচুর বেদে ছিল।নদীর পাড়ে সবসময় অসংখ্য বেদে বহর থাকত। তাই এই এলাকার নাম ভেদরগঞ্জ হয়েছে।\nচতুর্থত,\nআধুনিক গবেষণায় প্রবাদ দুটি নিছক প্রবাদ বলে প্রতিয়মান হয়েছে।মুলত ভে৪দার শাহ এর নাম হতে ভেদরগঞ্জ নামের উৎপত্তি।\n\n\n== জনসংখ্যার উপাত্ত ==\nসর্বশেষ আদমশুমারি মতে ভেদরগঞ্জ এর মোট জনসংখ্যা ২,৩৭,৭৮০ জন।এর মধ্যে পুরুষ ও মহিলা যথাক্রমে ১২০৯৬০ ও ১১৬৮২০ জন।\n\n\n== শিক্ষা ==\nভেদরগঞ্জ উপজেলার শিক্ষার হার ৪০.৪৭ ভাগ।এখানে ২৩টি উচ্চ বিদ্যালয় ও প্রায় এক শত প্রাথমিক বিদ্যালয় রয়েছে। জেলার একমাত্র বিশ্ববিদ্যালয় জেড এইচ সিকদার বিজ্ঞান ও প্রযুক্তি বিশ্ববিদ্যালয় এই উপজেলার মধুপুর গ্রামে অবস্থিত। \n\n\n== অর্থনীতি ==\nআধিকাংশ মানুষ কৃষিকাজ এবং ব্যাবসার সংগে জড়িত।\n\n\n== ঐতিহাসিক স্থান ==\nছয়গাঁও জমিদার বাড়ি\nমহীষার দীগম্বরী দীঘি\nরাম সাধুর আশ্রম\nকোকোলা মসজিদ\nজেড এইচ সিকদার ইউনিভার্সিটি\nবাবুল খাঁর দীঘি\nলাকার্তা জামে মসজিদ\n\n\n== উল্লেখযোগ্য ব্যাক্তিত্ব ==\nসিরাজ সিকদার (পূর্ব বাংলা সর্বহারা পার্টির প্রতিষ্ঠাতা);\nশামীম সিকদার (ভাস্কর);\nআবদুর রাজ্জাক (ভাস্কর, শিল্পাচার্য জয়নুল আবেদিন এর জামাতা);\nআবিদুর রেজা খান (মুক্তিযুদ্ধের অন্যতম সংগঠক, রাজনীতিবিদ);\nএম আজিজুল হক (সাবেক আইজিপি);\nশিল্পপতি জয়নুল হক সিকদার;\nপ্রফেসর ফারজানা ইসলাম (জাহাঙ্গীরনগর বিশ্ববিদ্যালয়ের সাবেক ভিসি);\nএম এ রেজা;\nএনামুল হক শামীম (উপমন্ত্রী, সাবেক ছাত্রলীগ প্রেসিডেন্ট);\nহান্নান সরকার (সাবেক জাতীয় ক্রিকেটার)।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় ভেদরগঞ্জ উপজেলা"}