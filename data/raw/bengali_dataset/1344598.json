{"pageid": 1344598, "title": "পেয়ারি জাক্সা", "url": "https://bn.wikipedia.org/wiki?curid=1344598", "content": "পেয়ারি জাক্সা (জন্ম ১৮ই মে ১৯৯৭) হলেন একজন ভারতীয় মহিলা আন্তর্জাতিক ফুটবলার। তিনি ওড়িশা এফসি এবং ভারতের জাতীয় দলের হয়ে আক্রমণভাগের একজন খেলোয়াড় হিসেবে খেলেন।\n\n\n== প্রাথমিক জীবন ==\nপেয়ারি জাক্সা ১৯৯৭ সালের ১৮ই মে ভারতের ওড়িশা রাজ্যের সুন্দরগড় জেলার ঝাড়তারংয়ে জন্মগ্রহণ করেছিলেন।\n\n\n== ক্লাব ক্রীড়া জীবন ==\nজাক্সা তাঁর নিজ রাজ্য ওড়িশায় অবস্থিত কুনওয়ারমুন্ডা ক্লাবের খেলা দিয়ে নিজের ফুটবল জীবন শুরু করেন। ২০১৬ সালে, তিনি ভারতীয় মহিলা লিগের উদ্বোধনী মরশুমে খেলার জন্য রাইজিং স্টুডেন্ট দ্বারা চুক্তিবদ্ধ হন। তিনি সেই মরশুমে ১৪টি গোল করেছেন, তার মধ্যে প্রাথমিক রাউণ্ডে6 করেছেন দশটি গোল এবং চূড়ান্ত রাউন্ডে আরও চারটি গোল। ফাইনালে তাঁর দল ইস্টার্ন স্পোর্টিং ইউনিয়নের কাছে হেরে গিয়েছিল।\n\n\n== আন্তর্জাতিক ক্রীড়া জীবন ==\nভারতের অনূর্ধ্ব ১৯ ফুটবল দলে খেলার পর, ২০১৫ সালে জাক্সা সিনিয়র মহিলা দলে আন্তর্জাতিক স্তরে আত্মপ্রকাশ করেন। তিনি সেই বছর বর্ষসেরা এআইএফএফ উদীয়মান মহিলা ফুটবলারের পুরস্কার পান। তিনি শিলংয়ে ২০১৬ সালের দক্ষিণ এশিয়ান গেমসে স্বর্ণপদক জয়ী দলের একজন সদস্য ছিলেন।\n\n\n== এক নজরে ক্রীড়া জীবন ==\nভারত\nদক্ষিণ এশিয়ান গেমসের স্বর্ণপদক: ২০১৬ সালে স্বর্ণ পদক জয়ী দলের সদস্য ছিলেন।\nরাইজিং স্টুডেন্টস\nভারতীয় মহিলা লিগ : ২০১৭-১৮ মরশুমে খেলেছেন।\nওড়িশা\nজাতীয় গেমসে রৌপ্য পদক: ২০২২ সালে রৌপ্য পদক জয়ী দলের সদস্য ছিলেন।\nস্বতন্ত্র\nএআইএফএফ বর্ষসেরা উদীয়মান মহিলা ফুটবলার: ২০১৫ সালে সম্মানিত।\nভারতীয় ফুটবল ভক্তদের নির্বাচিত বর্ষসেরা খেলোয়াড় ২০২০-২১ মরশুমে সম্মানিত।\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে প্যারি জাক্সা\nগ্লোবাল স্পোর্টস আর্কাইভে পেয়ারি জাক্সা\nটেমপ্লেট:ভারতের স্কোয়াড ২০২২ এএফসি মহিলা এশিয়ান কাপ"}