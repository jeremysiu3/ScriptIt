{"pageid": 1322928, "title": "নির্ভয়া বাহিনী", "url": "https://bn.wikipedia.org/wiki?curid=1322928", "content": "নির্ভয়া বাহিনী হল নারীদের জন্য সম্মানের জাতীয় প্রচারণা বা অনার ফর উইমেন জাতীয় ক্যাম্পেইনের একটি স্বেচ্ছাসেবী বিভাগ। এটি প্রতিষ্ঠিত হয়েছিল ২০১৪ সালের জানুয়ারিতে। এর উদ্দেশ্য ছিল জনমতকে একত্রিত করা এবং আন্দোলনের চার-দফা দাবির সনদ বাস্তবায়নের জন্য একটি দীর্ঘকালব্যাপী চলনশীল প্রচারাভিযান শুরু করা।\n\n\n== পটভূমি ==\n২০১২ সালের ১৬ই ডিসেম্বর, নতুন দিল্লিতে একটি মেয়ের উপর একটি জঘন্য অপরাধ ঘটেছিল। অপরাধের নৃশংসতায় দেশজুড়ে প্রবল বিরোধের ঢেউ উঠেছিল। ভারতের ধর্ষণ আইন গণমাধ্যমে পীড়িতার নাম ব্যবহার করার অনুমতি দেয় না। তাই বিভিন্ন প্রকাশনা তার বিভিন্ন নাম দিয়েছিল, যার মধ্যে 'নির্ভয়া' নামটি ব্যাপকভাবে ব্যবহৃত হয়েছিল। পীড়িতার মা ন্যায্য বিচার চেয়ে আন্দোলন করেছিলেন। এই বীভৎস ঘটনার পর বেশ কিছু সংগঠন তৈরি হয়েছিল, তার মধ্যে একটি হল মানসী প্রধান সংগঠিত নির্ভয়া বাহিনী।\n\n\n== গঠন ==\nনির্ভয়া বাহিনী গঠিত হয়েছে ভারতের সমস্ত রাজ্য থেকে আসা হাজার হাজার স্বেচ্ছাসেবকদের নিয়ে। স্বেচ্ছাসেবকদের মধ্যে সমাজের নানা ধরনের মানুষ রয়েছেন, যেমন কর্মজীবী নারী, গৃহিণী থেকে শুরু করে শিক্ষার্থী পর্যন্ত।\n\n\n== দাবী আদায়ের চার দফা সনদ ==\nমদের ব্যবসার উপর সম্পূর্ণ নিষেধাজ্ঞা।\nশিক্ষা পাঠ্যক্রমের অংশ হিসেবে নারীদের জন্য আত্মরক্ষামূলক প্রশিক্ষণ\nপ্রতিটি জেলায় নারী নিরাপত্তায় বিশেষ সুরক্ষা বাহিনী\nপ্রতিটি জেলায় ফাস্ট ট্র্যাক আদালত এবং বিশেষ তদন্ত ও বিচারমূলক শাখা\n\n\n== ওড়িশায় মহিলাদের প্রতি সহিংসতার বিরুদ্ধে লড়াই করবে নির্ভয়া বাহিনী ==\nনারীদের জন্য সম্মানের জাতীয় প্রচারণা (অনার ফর উইমেন ন্যাশনাল ক্যাম্পেইন) সাতটি রাজ্যের সঙ্গে ওড়িশায় একটি নির্ভয়া বাহিনী চালু করার সিদ্ধান্ত নিয়েছে। এর জাতীয় আহ্বায়ক মানসী প্রধান নতুন দিল্লিতে জানিয়েছেন যে নির্ভয়া বাহনী মহিলাদের প্রতি সহিংসতার বিরুদ্ধে লড়াইয়ে গুরুত্বপূর্ণ ভূমিকা পালন করবে। এদের কাজের মধ্যে অন্তর্ভুক্ত হবে রাজ্য সরকারগুলির উপর অবিলম্বে তার চার দফা দাবিগুলি বাস্তবায়নের জন্য চাপ দেওয়া।\n\n\n== তথ্যসূত্র =="}