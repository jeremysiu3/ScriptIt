{"pageid": 1346302, "title": "কাবেরী দিমার", "url": "https://bn.wikipedia.org/wiki?curid=1346302", "content": "কাবেরী দিমার (কাবেরি ধিমারও লেখা হয়) হলেন একজন ভারতীয় ক্যানোয়েস্ট (একটি একক ফলাযুক্ত দাঁড় দিয়ে ক্যানো চালানো, ক্যানো হল হালকা ওজনের সরু জলযান)। তিনি ২০২২ এশিয়ান ক্যানো স্প্রিন্ট চ্যাম্পিয়নশিপে ব্রোঞ্জ পদক জিতেছিলেন।\n\n\n== প্রাথমিক জীবন ==\nকাবেরী মধ্যপ্রদেশের সেহোরের মান্ডি গ্রামে এক জেলে পরিবারে জন্মগ্রহণ করেন, নয় ভাইবোনের মধ্যে তিনি ছিলেন পঞ্চম।বড় হওয়ার পর  তিনি তাঁর বাবা এবং বড় বোনেদের সাথে মাছ ধরতে যেতেন। খান্ডোয়া জেলা ক্রীড়া কর্মকর্তা, জোসেফ বাক্সলা, ২০১৬ সালে তাঁর সন্তরণ দেখে একজন প্রতিশ্রুতিশীল সাঁতারু হিসাবে তাঁর প্রতিভা নজর করেছিলেন। এরপর ২০১৭ সালে, সাঁতারু হিসেবে কাবেরী মধ্যপ্রদেশ ওয়াটার স্পোর্টস একাডেমিতে ভর্তি হন। পরে তিনি সাঁতারের বদলে ক্যানো চালানোকে একটি ক্রীড়া হিসেবে গ্রহণ করেন। তিনি লাভলি প্রফেশনাল ইউনিভার্সিটিতে পড়াশোনা করেন।\n\n\n== ক্রীড়া জীবন ==\n২০২০ - ২০২২ সালের সময়কালে ভারতের জাতীয় ক্যানো চ্যাম্পিয়নশিপে বিভিন্ন একক এবং দলগত ইভেন্টে কাবেরী ১৫টি স্বর্ণ, দুটি রৌপ্য এবং একটি ব্রোঞ্জ জিতেছেন। তিনি রেয়ং- এ ২০২২ সালের এশিয়ান ক্যানো স্প্রিন্ট চ্যাম্পিয়নশিপে সি-৪ ২০০ মিটার দলগত বিভাগে ব্রোঞ্জ পদক জিতেছিলেন, তিনি নমিতা চান্দেল, অঞ্জলি বশিষ্ঠ এবং শিবানী বর্মার সাথে জুটি বেঁধেছিলেন।\n২০২৩ সালে ভারতীয় কায়াকিং ক্যানোয়িং অ্যাসোসিয়েশনের অধীনে উত্তরাখণ্ডের তেহরি ড্যামে অনুষ্ঠিত ওপেন ন্যাশনাল কায়াকিং ক্যানোয়িং চ্যাম্পিয়নশিপে হংস রাজ মহিলা মহা বিদ্যালয়ের জল ক্রীড়া খেলোয়াড় কাবেরী সাতটি পদক জিতেছেন। তিনি সি-১ ১০০০ মিটার, সি-৪ ১০০০ মিটার, সি-১ ৫০০ মিটার, সি-৪ ৫০০ মিটার, সি-১ ২০০ মিটার, সি-৪ ২০০ মিটার এবং সি-১ ৫০০০ মিটার ইভেন্টে সোনা জিতেছেন।\n\n\n== অর্জন ==\n৩টি স্বর্ণপদক, সি-৪ (১০০০ মি, ২০০ মি) এবং সি-২ (৫০০ মি) ইভেন্ট, জাতীয় ক্যানো স্প্রিন্ট চ্যাম্পিয়নশিপ, ভোপাল, ২০২০\n৭টি স্বর্ণপদক, সি-৪ (২০০ মি), সি-২ (১০০০ মি, ৫০০ মি, ২০০ মি) এবং সি-১ (৫০০০ মি, ১০০০ মি, ৫০০ মি), জাতীয় ক্যানো স্প্রিন্ট চ্যাম্পিয়নশিপ, বিলাসপুর, ২০২১\n৫টি স্বর্ণপদক, সি-৪ (৫০০ মি), সি-২ (১০০০ মি), সি-১ (৫০০০ মি, ১০০০ মি, ৫০০ মি); ২টি রৌপ্য পদক - সি-২ (২০০ মি, ২০০ মি মিশ্র); ব্রোঞ্জ পদক – সি-৪ (২০০ মি), জাতীয় ক্যানো স্প্রিন্ট চ্যাম্পিয়নশিপ, ভোপাল, ২০২২\nব্রোঞ্জ পদক, সি-৪ (২০০ মি), এশিয়ান ক্যানো স্প্রিন্ট চ্যাম্পিয়নশিপ, রায়ং, ২০২২।\n\n\n== তথ্যসূত্র =="}