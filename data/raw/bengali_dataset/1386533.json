{"pageid": 1386533, "title": "মানস্টারলি প্রাসাদ", "url": "https://bn.wikipedia.org/wiki?curid=1386533", "content": "মানস্টারলি প্রাসাদ হল একটি উসমানীয় বারোক স্থাপত্যশৈলীর প্রাসাদ এবং মিশরের কায়রোতে নীল নদের রওদা দ্বীপের দক্ষিণ প্রান্তে দক্ষিণ-পশ্চিম কোণে অবস্থিত। এটি ৮৬১ সালে নির্মিত নিলোমিটারের পাশে অবস্থিত।\nএকতলা প্রাসাদটি ১৮৫১ সালে কায়রোর তৎকালীন গভর্নর হাসান ফুয়াদ পাশা মানস্টারলি তৈরি করেছিলেন। গভর্নরের প্রাসাদের শুধুমাত্র পাবলিক হল (সেলামলিক) এখনও বিদ্যমান আছে। তবে তার ব্যক্তিগত বাসভবন (হারেম) একটি জল স্টেশনের পথ তৈরি করার জন্য ভেঙে ফেলা হয়েছে।\n\n\n== বর্তমান ব্যবহার ==\nপ্রাসাদটিতে আন্তর্জাতিক সঙ্গীত কেন্দ্র রয়েছে, যেখানে বছরব্যাপী সঙ্গীতের অনুষ্ঠান হয়।\n\n\n== স্থাপত্য ==\n\nপ্রাসাদটি, একটি প্রধান আয়তক্ষেত্রাকার হলের সমন্বয়ে গঠিত যা একটি মার্বেল কেস দ্বারা পূর্বে একটি দরজা দিয়ে বাইরের দিকে খোলে। দ্বিতীয় হলটি মূল হলের পশ্চিমে অবস্থিত। এই হলের পাশে সংযুক্ত বাথরুমসহ দুটি আয়তাকার কক্ষ রয়েছে। নীল নদের পাশে একটি বারান্দা পশ্চিম দিক থেকে বিল্ডিংটিকে ঘিরে রেখেছে এবং শেষ পর্যন্ত আরেকটি বারান্দার সাথে যুক্ত হয়েছে।\nপ্রাসাদটি তার সুন্দর আলংকারিক শৈলী এবং কাঠের স্থাপত্য নকশার জন্য বিখ্যাত। এর দেয়াল এবং ছাদ প্লাস্টার, রঙিন সবুজ অলঙ্কার ও পাখির মূর্তি দিয়ে সজ্জিত। দুটি প্রধান হলের মেঝে মার্বেল এবং কাঠবাদাম দিয়ে আবৃত। উসমানীয় রোকোকোর প্রভাব বেশ উল্লেখযোগ্য এবং সেইসাথে প্রাসাদের বাইরের প্রবেশমুখে একটি ফ্যারোনিক প্রভাব রয়েছে।\n\n\n== তথ্যসূত্র =="}