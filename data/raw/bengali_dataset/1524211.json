{"pageid": 1524211, "title": "পেরুতে ইসলাম", "url": "https://bn.wikipedia.org/wiki?curid=1524211", "content": "পেরুর ইসলাম ধর্মের পরিসংখ্যান অনুসারে, মোট মুসলিম জনসংখ্যা ৫,০০০। এর মধ্যে বেশিরভাগ মুসলিম রাজধানী লিমায়  বসবাস করে। এটি মোট ৩২,৫৫,০০০ জনসংখ্যার ০.০১৫%।\nইসলাম স্প্যানিশ মুরদের মাধ্যমে পেরুতে প্রবেশ করেছিল। যদিও আজকের জনসংখ্যার বেশিরভাগ সিরিয়ান, লেবানিজ, ফিলিস্তিনি এবং মরক্কোর বংশোদ্ভূত।\n\n\n== ইতিহাস ==\n১৫৬০ সালে, পেরুর স্প্যানিশ শাসকরা \" গুয়াদালাজারার মুর \" হিসেবে পরিচিত লোপে দে লা পেনাকে কোস্কোতে \" ইসলাম পালন ও প্রচার\" করার অপরাধে যাবজ্জীবন কারাদণ্ড দেন। একই সাথে পুরো কারাবাসের সময় গলায় সানবেনিটো পরতে বাধ্য করেন। অন্যান্য সূত্রে তার নাম আলভারো গঞ্জালেজ বলে জানা গেছে।\nতার সহযোগী, এক স্প্যানিশ ও আফ্রিকান নারীর সন্তান লুইস সোলানো ইসলাম প্রচারের জন্য অভিযুক্ত হন এবং তাকে মৃত্যুদণ্ড দেওয়া হয়।\nস্প্যানিশ আধিপত্যে নিপীড়ন বৃদ্ধি পাওয়ার সাথে সাথে মুসলমানরা তাদের  নিজেদের ধর্মের পরিচয় দেওয়া বন্ধ করে দেয়। তারা নামমাত্র খ্রিস্টান ধর্ম গ্রহণ করে। সময়ের সাথে ইসলাম পেরু থেকে সম্পূর্ণরূপে বিলুপ্ত হয়ে যায়।\n১৯১১ সালে, কাস্কোতে অবস্থিত একজন ব্রিটিশ ধর্মপ্রচারক স্টুয়ার্ট ম্যাকনায়ারন লিখেছিলেন, \"আফ্রিকায় মুসলমানদের অগ্রযাত্রার প্রেক্ষাপটে ঈশ্বর এই ভূমি দখল করার জন্য তাঁর গির্জাকে আহ্বান করছেন। মোহাম্মদবাদের প্রেরিতরা এই মহাদেশকে আরও গভীর অন্ধকারে আচ্ছন্ন করার আগে আমাদের অবশ্যই আলো পৌঁছে দিতে হবে\"।\n১৯৪০-এর দশকে ফিলিস্তিনি ও লেবানিজ মুসলিমরা আরব-ইসরায়েলি যুদ্ধের সময় পেরুতে আশ্রয় নিলে ইসলাম আবার দেশটিতে ফিরে আসে।\n১৯৭৪ সালে, ন্যাশন অফ ইসলাম তাদের বেলিজ-ভিত্তিক সহযোগী সংস্থার মাধ্যমে পেরু থেকে প্যাসিফিক হুইটিং মাছ আমদানি করে যুক্তরাষ্ট্রে সরবরাহ শুরু করে। এটি মূলত সাধারণ মাছের বাজারের বিকল্প হিসেবে মুসলিম সম্প্রদায়ের জন্য একটি ইসলামিক পণ্য হিসেবে বিক্রি করা হতো।\nলুই কাস্ত্রো নামে একজন পেরুভিয়ান ইসলাম ধর্ম গ্রহণ করেন।  পরে ১৯৮০-এর দশকে তিনি মদীনার ইসলামী বিশ্ববিদ্যালয়ে পড়াশোনা করেন। ১৯৯৩ সালে মুসলিম সম্প্রদায় রাজধানীর জেসুস মারিয়া জেলায় একটি মসজিদ খুলেছিল। কিন্তু আর্থিক সমস্যার কারণে পরে এটি বন্ধ করে দেওয়া হয়েছিল। \n\nপরবর্তীতে ভিলা এল সালভাদর জেলায় আরেকটি মসজিদ চালু করা হলেও একই সমস্যার কারণে সেটিও বন্ধ হয়ে যায়।\n\n\n=== বর্তমান ইতিহাস ===\n\nপেরুতে কয়েকটি ইসলামী সংগঠন রয়েছে, যেমন আসোসিয়াসিওন ইসলামিকা দেল পেরু, নকশবন্দি হক্কানি তরিকার মুসুলমানেস পেরুয়ানোস এবং লিমার আসোসিয়াসিওন ইসলাম পেরু।\n২০০৭ সালে, কিছু প্রতিবেদনে জঙ্গি গোষ্ঠীগুলোর সাথে সম্পর্কিত ব্যক্তিরা পেরু হয়ে যুক্তরাষ্ট্রে প্রবেশের ব্যবস্থা করছে বলে অভিযোগ করা হয়। তবে এসব অভিযোগের কোনও প্রমাণ পাওয়া যায়নি।\n২০১১ সালের জানুয়ারিতে পেরু অন্যান্য ল্যাটিন আমেরিকার দেশগুলির সাথে যোগ দিয়ে ফিলিস্তিন রাষ্ট্রকে একটি বৈধ রাষ্ট্র হিসেবে স্বীকৃতি দেয়। এই দশকে বাংলাদেশ এবং অন্যান্য এশীয় দেশ থেকে পেরুতে মুসলমানদের আগমন শুরু হয়।\n২০১৬ সালে লেবাননের গোষ্ঠী হিজবুল্লাহ অপুরিমাক এলাকায় একটি স্থানীয় শাখা তৈরি করার ঘোষণা দেয়।\n\n\n== আরও দেখুন ==\nদক্ষিণ আমেরিকায় ইসলাম\nপেরু আরব\nলিমার মসজিদ\nল্যাটিন মুসলিম\nপেরুতে ধর্ম\n\n\n== তথ্যসূত্র ==\n\n\n== বহিঃসংযোগ ==\n \nপেরুতে ইসলাম সম্পর্কে তথ্য (স্প্যানিশ)"}