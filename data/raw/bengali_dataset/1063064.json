{"pageid": 1063064, "title": "রাঁস", "url": "https://bn.wikipedia.org/wiki?curid=1063064", "content": "রাঁস (ফরাসি: Reims) উত্তর-পূর্ব ফ্রান্সের মার্ন দেপার্ত্যমঁ-র (জেলা) বৃহত্তম শহর। জনসংখ্যার বিচারে এটি ফ্রান্সের ১২তম বৃহত্তম নগরী। শহরটি ফ্রান্সের রাজধানী প্যারিস থেকে ১২৯ কিলোমিটার উত্তর-পূর্বে এন নদীর উপনদী ভেল নদীর তীরে অবস্থিত। প্রাচীনকালী গলদেশীয় জাতিরা লোকালয়টি প্রতিষ্ঠা করে। রোমান সাম্রাজ্যের সময় এটি একটি প্রধান শহরে পরিণত হয়। রাঁস পরবর্তীতে ফ্রান্সের রাজতান্ত্রিক ইতিহাসে একটি গুরুত্বপূর্ণ আনুষ্ঠানিক ভূমিকা পালন করে; এটি ছিল ফ্রান্সের রাজাদের সিংহাসনে আরোহণের অনুষ্ঠানস্থল। রাঁসের মহাগির্জা তথা ক্যাথেড্রালের ফ্রান্সের রাজাদের উপাধিপ্রদান করার অনুষ্ঠানটি সম্পন্ন হত। এ কারণে রাঁসকে ফরাসি ভাষায় \"লা সিতে দে সাক্র\" (la cité des sacres) অর্থাৎ \"রাজাভিষেক নগরী\" নামে পরিচিত।\nবর্তমানে রাঁস নগরীটি এর ঐতিহ্যের বৈচিত্র্যের জন্য সুপরিচিত। এখানে রোমানসদৃশ স্থাপত্য থেকে আর-দেকো শৈলীর দেখা মেলে। রাঁস মহাগির্জা, এর সংলগ্ন তো প্রাসাদ ও সাঁ-রেমির মঠটিকে একত্রে ১৯৯১ সালে ইউনেস্কো বিশ্ব ঐতিহ্যবাহী স্থানের তালিকায় স্থান দেওয়া হয়। বিশিষ্ট রোমানসদৃশ ও গথীয় স্থাপত্য এবং ফরাসি রাজতন্ত্রের ইতিহাসে গুরুত্বপূর্ণো ভূমিকার জন্য এই মর্যাদাটি দান করা হয়। অধিকন্তু, রাঁস শহরটি বিশ্বখ্যাত শঁপাইন নামক বুদবুদসমৃদ্ধ শ্বেত দ্রাক্ষাসুরা উৎপাদন অঞ্চলটির উত্তর প্রান্তে অবস্থিত এবং সেটির উৎপাদন ও রফতানির সাথে জড়িত।\n\n\n== জনসংখ্যা ==\n\n\n== জলবায়ু ==\nকোপেন জলবায়ু শ্রেণিবিন্যাস অনুসারে রঁসে মহাসাগরীয় জলবায়ু বিদ্যমান।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ফরাসি ভাষায়)\nTourist office website – Official site for L'Office de Tourisme de Reims, (ইংরেজি এবং ফরাসি ভাষায়)\nSciences Po Paris – Euro-American campus of Reims  ওয়েব্যাক মেশিনে আর্কাইভকৃত ১২ সেপ্টেম্বর ২০০৯ তারিখে\nReims Model United Nations\nJoan of Arc and The Coronation Of Charles VII in Reims\nJoan of Arc's first letter to Reims  — translation by Allen Williamson of the letter dictated by Joan of Arc to the city of Reims on 5 August 1429.\nJoan of Arc's second letter to Reims —  letter dictated by Joan of Arc to the city of Reims on 16 March 1430, translated by Allen Williamson.\n\nটেমপ্লেট:মার্নের কম্যুনসমূহ"}