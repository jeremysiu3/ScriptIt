{"pageid": 1145804, "title": "মহানগর দায়রা জজ", "url": "https://bn.wikipedia.org/wiki?curid=1145804", "content": "মহানগর দায়রা জজ মেট্রোপলিটন এলাকায় ফৌজদারি আদালতের প্রধান বিচার বিভাগীয় কর্মকর্তা। ওয়ারেন্ট অব প্রিসিডেন্স অনুসারে মহানগর দায়রা জজের পদমর্যাদা সচিব এর সমান। বর্তমানে বিজ্ঞ ঢাকা মহানগর দায়রা জজ হিসাবে কাজ করছেন মোঃ আছাদুজ্জামান। \nমহানগর দায়রা জজের রয়েছে আপিল এখতিয়ার। তিনি মেট্রোপলিটন এলাকায় চীফ মেট্রোপলিটন ম্যাজিস্ট্রেট সহ প্রথম শ্রেণীর ম্যাজিস্ট্রেটদের ও জেলা প্রশাসক তথা জেলা ম্যাজিস্ট্রেট ও অতিরিক্ত জেলা ম্যাজিস্ট্রেটদের আপিল কর্তৃপক্ষ। তার সভাপতিত্বে ত্রৈমাসিক বিচার বিভাগীয় সম্মেলন অনুষ্ঠিত হয় যেখানে চীফ মেট্রোপলিটন ম্যাজিস্ট্রেট, পুলিশ কমিশনার ও জেলা প্রশাসক সহ মহানগরের সকল গুরুত্বপূর্ণ কর্মকর্তাগণ উপস্থিত থাকেন। বাংলাদেশের পদমর্যাদা ক্রমে মহানগর দায়রা জজের অবস্থান ১৬তম।\n\n\n== এখতিয়ার ও ক্ষমতা ==\nমহানগর দায়রা জজ মৃত্যুদণ্ড ও যাবজ্জীবন কারাদণ্ড সহ আইনে উল্লেখিত সকল প্রকারের দন্ড প্রদান করতে পারেন।\n\n\n== নিয়োগ ==\nমহানগর দায়রা জজ বাংলাদেশ জুডিসিয়াল সার্ভিসের প্রথম গ্রেডের কর্মকর্তাদের মধ্য থেকে নিয়োগ দেওয়া হয়। বাংলাদেশের সংবিধানের ১১৫ ও ১৩৩ অনুচ্ছেদ অনুযায়ী বাংলাদেশের রাষ্ট্রপতি জেলা ও দায়রা জজ নিয়োগ দিয়ে থাকেন। আইন মন্ত্রণালয় বাংলাদেশ সুপ্রীম কোর্ট এর সাথে পরামর্শক্রমে জেলা ও দায়রা জজদের মহানগর দায়রা জজ হিসেবে পদায়ন ও বদলি করে থাকে।\n\n\n== পদমর্যাদা ==\n২০১৬ সালের ১০ নভেম্বর বাংলাদেশ সুপ্রীম কোর্ট এর আপীল বিভাগ ওয়ারেন্ট অব প্রিসিডেন্স বা বাংলাদেশের পদমর্যাদা ক্রম মামলার পূর্ণাঙ্গ রায় প্রকাশ করে যাতে মহানগর দায়রা জজকে ১৬ নম্বর ক্রমিকে রাখা হয়।\n\n\n== আরও দেখুন ==\nচীফ মেট্রোপলিটন ম্যাজিস্ট্রেট\nঅতিরিক্ত চীফ মেট্রোপলিটন ম্যাজিস্ট্রেট\nমেট্রোপলিটন ম্যাজিস্ট্রেট\nম্যাজিস্ট্রেট\n\n\n== তথ্যসূত্র ==\n\n\n== বহিঃসংযোগ =="}