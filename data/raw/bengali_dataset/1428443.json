{"pageid": 1428443, "title": "নীতা আম্বানি", "url": "https://bn.wikipedia.org/wiki?curid=1428443", "content": "নীতা মুকেশ আম্বানি (গুজরাতি: નિતા મુકેશ અંબાણી; জন্মনাম: নিতা দলাল; জন্ম: ১লা নভেম্বর ১৯৬৩) একজন ভারতীয় ব্যবসায়ী ও জনহিতৈষী। তিনি রিলায়েন্স ফাউন্ডেশন, ধীরুভাই আম্বানি ইন্টারন্যাশনাল স্কুলের চেয়ারপার্সন ও প্রতিষ্ঠাতা এবং রিলায়েন্স ইন্ডাস্ট্রিজের একজন পরিচালক। তিনি রিলায়েন্স ইন্ডাস্ট্রিজের চেয়ারম্যান ও ব্যবস্থাপনা পরিচালক মুকেশ আম্বানির স্ত্রী। আম্বানিরা বিশ্বের সবচেয়ে ধনী ব্যক্তিদের মধ্যে অন্যতম। এছাড়াও নীতা একজন শিল্প সংগ্রাহক এবং ইন্ডিয়ান প্রিমিয়ার লিগ এর দল মুম্বই ইন্ডিয়ান্সের মালিক।\n২০১৬ সালে তিনি ইন্ডিয়া টুডে কর্তৃক \"পঞ্চাশ উচ্চ এবং পরাক্রমশালী ভারতীয়\" এবং ফোর্বসের \"এশিয়ার সবচেয়ে প্রভাবশালী ব্যবসায়ী নেত্রী\" তালিকায় একজন ছিলেন। তিনি ২০১৬ সালে প্রথম ভারতীয় মহিলা হিসেবে আন্তর্জাতিক অলিম্পিক কমিটির সদস্য হয়েছিলেন।\nনীতা আম্বানি মুম্বই অ্যাকাডেমি অফ দ্য মুভিং ইমেজ-এর সহ-সভাপতি। ২০২৩ সালে তিনি মুম্বইতে নীতা মুকেশ আম্বানি কালচারাল সেন্টার চালু করেন।\n\n\n== প্রারম্ভিক জীবন ==\nনীতা আম্বানি ১৯৬৩ সালের ১ নভেম্বর মুম্বইয়ের একটি মধ্যবিত্ত গুজরাটি পরিবারে জন্মগ্রহণ করেন। তার পিতার নাম রবীন্দ্রভাই দালাল এবং মাতার নাম পূর্ণিমা দালাল। তিনি নরসি মঞ্জি কলেজ অফ কমার্স অ্যান্ড ইকোনমিক্স থেকে বাণিজ্যে স্নাতক ডিগ্রি সম্পন্ন করেন। তিনি অল্প বয়স থেকেই ভরতনাট্যম চর্চা শুরু করেন এবং একজন দক্ষ ভরতনাট্যম নৃত্যশিল্পী হয়ে ওঠেন।\n\n\n== ব্যক্তিগত জীবন ==\nনীতা আম্বানি ১৯৮৫ সালে মুকেশ আম্বানিকে বিয়ে করেন। তাদের ৩ জন সন্তান রয়েছে। ২ ছেলে আকাশ আম্বানি ও অনন্ত আম্বানি এবং ১ মেয়ে ইশা আম্বানি।\n\n\n== পুরস্কার ==\nতৃণমূল খেলাধুলায় তার উদ্যোগের জন্য নীতা আম্বানি ভারতের রাষ্ট্রপতির কাছ থেকে 'রাষ্ট্রীয় খেল প্রোৎসাহন পুরস্কার ২০১৭' পেয়েছিলেন।\n\n \nএছাড়াও তিনি টাইমস অফ ইন্ডিয়া কর্তৃক ভারতীয় ক্রীড়ার সেরা কর্পোরেট সমর্থক হিসেবে পুরস্কার পেয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nরিলায়েন্স ফাউন্ডেশনের ওয়েবসাইট"}