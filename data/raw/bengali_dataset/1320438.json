{"pageid": 1320438, "title": "মাই ভাগি", "url": "https://bn.wikipedia.org/wiki?curid=1320438", "content": "মাই ভাগি  (উর্দু: مائی بھاگی‎‎) (আনুমানিক ১৯০৬ – ৭ই জুলাই ১৯৮৬) ছিলেন একজন পাকিস্তানি লোকসংগীতশিল্পী, জন্মের সময় তাঁর নাম ছিল ভাগভরি। তিনি পাকিস্তানের সিন্ধু প্রদেশের থারপার্কার জেলার মিঠিতে জন্মগ্রহণ করেছিলেন।\nমাই ভাগি থর মরুভূমির একটি গ্রামে বড় হয়ে উঠেছিলেন। তাঁর পিতা এবং মাতা ছিলেন যথাক্রমে ওয়ানহিউন ফকির ও খাদিজা মগনহার। তাঁর বাবা-মা উভয়েই সে সময় সেই অঞ্চলের পরিচিত গায়ক ছিলেন।\n\n\n== জীবনী ==\nমাই ভাগির জন্মগত নাম ছিল ভাগ ভরি (যার অর্থ 'একজন ভাগ্যবান ব্যক্তি')। ইসলামকোট থারপার্কারে ১৬ বছর বয়সে লোকশিল্পী হোথি ফকিরের সাথে তাঁর বিয়ে হয়েছিল। তিনি ১৯৫০ সালে স্থায়ীভাবে মিঠি থারপার্কারে স্থানান্তরিত হন। \n\n\n== সঙ্গীত জীবন ==\nপাকিস্তানি লোকশিল্পী আবিদা পারভিনের স্বামী রেকর্ড প্রযোজক শেখ গুলাম হুসেন তাঁকে রেডিও পাকিস্তান স্টুডিওতে গান রেকর্ড করার সুযোগ করে দেন, এবং রেডিওতে তাঁর গানের রেকর্ড বাজানো হয়েছিল। তিনি ১৯৬০ সাল থেকে রেডিও পাকিস্তান হায়দ্রাবাদে গান গাওয়া শুরু করেন। তাঁর দুটি লোকগান 'খারি নিম কে নীচে' (নিম গাছের নিচে) এবং 'সামান সাই মান তা গলি গুলাম তোহিনজি ডর জি' পাকিস্তানি জনগণের মধ্যে অত্যন্ত জনপ্রিয় হয়ে উঠেছিল এবং তাঁকে তারকার সম্মান এনে দিয়েছিল। তাঁর লোকগীতি গান 'মুরলি ওয়ারি মন মহিও' সিন্ধুর গ্রামীণ এলাকায় অত্যন্ত জনপ্রিয় হয়েছিল। পাকিস্তান সরকার তাঁকে বিদেশ ভ্রমণের জন্য আর্থিক সহায়তা প্রদান করেছিল এবং ১৯৮৬ সালে মৃত্যুর আগে পর্যন্ত তিনি সঙ্গীতে নিজের কর্মজীবন অব্যাহত রেখেছিলেন। আপনি জনপ্রিয় সিন্ধি সঙ্গীত ওয়েবসাইট মিডিয়া মিউজিক ম্যানিয়াতে মাই ভাগির সম্পূর্ণ তথ্যচিত্র পড়তে পারেন। আরও সম্পূর্ণ বিশদ জীবনী এবং মাই ভাগির নির্বাচিত সেরা গানগুলি শুনুন।\n\n\n== পুরস্কার এবং স্বীকৃতি ==\n১৯৮১ সালে পাকিস্তানের রাষ্ট্রপতি তাঁকে তমঘা-ই হাসিন কারকারদেগি (প্রাইড অফ পারফরম্যান্স) পুরস্কারে ভূষিত করেছিলেন।\nতিনি শাহ আব্দুল লতীফ ভিট্টাই পুরস্কার এবং সচল সরমস্ত পুরস্কারে ভূষিত হয়েছিলেন।\n\n\n== আরও দেখুন ==\nপাঠানয় খান\nতুফায়েল নিয়াজী\nমুহাম্মদ জুমান\nরেশমা (গায়িকা)\nসুরাইয়া মুলতানিকার\n\n\n== তথ্যসূত্র =="}