{"pageid": 1413589, "title": "ওয়াঙ্কা (চলচ্চিত্র)", "url": "https://bn.wikipedia.org/wiki?curid=1413589", "content": "ওয়াঙ্কা (ইংরেজি: Wonka) পল কিং পরিচালিত ২০২৩ সালের সঙ্গীতধর্মী কাল্পনিক চলচ্চিত্র। পল কিংয়ের নিজের গল্প অবলম্বনে এর চিত্রনাট্য লিখেছেন কিং ও সাইমন ফার্নাবি। এতে রুয়াল দালের ১৯৬৪ চার্লি অ্যান্ড চকোলেট ফ্যাক্টরি উপন্যাসের চরিত্র উইলি ওয়াঙ্কার মৌলিক গল্প বর্ণিত হয়েছে। চলচ্চিত্রটিতে নাম ভূমিকায় অভিনয় করেছেন টিমথি শালামে এবং তারকাবহুল অভিনয়শিল্পীদলে আরও রয়েছেন ক্যালা লেন, কিগান-মাইকেল কি, প্যাটারসন জোসেফ, ম্যাট লুকাস, ম্যাথু বেইন্টন, স্যালি হকিন্স, রোয়ান অ্যাটকিনসন, জিম কার্টার, নাতাশা রথওয়েল, অলিভিয়া কলম্যান, ও হিউ গ্র্যান্ট। এটি উইলি ওয়াঙ্কা অ্যান্ড দ্য চকলেট ফ্যাক্টরি (১৯৭১) ও চার্লি অ্যান্ড দ্য চকলেট ফ্যাক্টরি (২০০৫)-এর পর দালের এই উপন্যাসের তৃতীয় লাইভ-অ্যাকশন চলচ্চিত্র।\n২০২৩ সালের ২৮শে নভেম্বর লন্ডনের রয়্যাল ফেস্টিভাল হল, সাউথব্যাংক সেন্টারে চলচ্চিত্রটির বৈশ্বিক প্রদর্শনী হয়। ওয়ার্নার ব্রসের পরিবেশনায় ২০২৩ সালের ৮ই ডিসেম্বর যুক্তরাজ্যে এবং ১৫ই ডিসেম্বর মার্কিন যুক্তরাষ্ট্রে চলচ্চিত্রটি মুক্তি পায়। এটি বিশ্বব্যাপী ২৮৮ মিলিয়ন মার্কিন ডলার আয় করে এবং সমালোচকদের নিকট থেকে ইতিবাচক প্রতিক্রিয়া লাভ করে। ৮১তম গোল্ডেন গ্লোব পুরস্কারে শালামে তার অভিনয়ের জন্য সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন।\n\n\n== অভিনয়শিল্পীদল ==\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nঅলমুভিতে ওয়াঙ্কা  (ইংরেজি)\nইন্টারনেট মুভি ডেটাবেজে ওয়াঙ্কা   (ইংরেজি)\nমেটাক্রিটিকে ওয়াঙ্কা  (ইংরেজি)\nরটেন টম্যাটোসে ওয়াঙ্কা (ইংরেজি)"}