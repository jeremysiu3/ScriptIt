{"pageid": 1136280, "title": "মারাজ হোসেন অপি", "url": "https://bn.wikipedia.org/wiki?curid=1136280", "content": "মোহাম্মদ মারাজ হোসেন অপি (জন্ম: ১০ মার্চ ২০০১; মারাজ হোসেন নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ ফুটবল প্রিমিয়ার লিগের ক্লাব ঢাকা আবাহনী এবং বাংলাদেশ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেলেন।\n২০১৩–১৪ মৌসুমে, মাত্র ১২ বছর বয়সে, বাংলাদেশী ফুটবল ক্লাব বাংলাদেশ ক্রীড়া শিক্ষা প্রতিষ্ঠানের হয়ে খেলার মাধ্যমে অপি ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, বাংলাদেশী ক্লাব সাইফের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৫ মৌসুমে ১৯ ম্যাচে ৩টি গোল করেছেন। ২০২২–২৩ মৌসুমে, তিনি সাইফ হতে বাংলাদেশী ক্লাব ঢাকা আবাহনীতে যোগদান করেছেন।\n২০১৮ সালে, অপি বাংলাদেশ অনূর্ধ্ব-১৮ দলের হয়ে বাংলাদেশের বয়সভিত্তিক পর্যায়ে অভিষেক করেছিলেন। প্রায় ৯ বছর যাবত বাংলাদেশের বয়সভিত্তিক দলের হয়ে খেলার পর, তিনি ২০২২ সালে বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমোহাম্মদ মারাজ হোসেন অপি ২০০১ সালের ১০ই মার্চ তারিখে বাংলাদেশের গাজীপুরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nঅপি বাংলাদেশ অনূর্ধ্ব-১৮, বাংলাদেশ অনূর্ধ্ব-১৯ এবং বাংলাদেশ অনূর্ধ্ব-২৩ দলের হয়ে খেলার মাধ্যমে বাংলাদেশের প্রতিনিধিত্ব করেছেন। বাংলাদেশের বয়সভিত্তিক দলের হয়ে তিনি প্রায় ৯ বছরে ১০ ম্যাচে অংশগ্রহণ করে ১টি গোল করেছেন।\n২০২২ সালের ২৪শে মার্চ তারিখে, ২১ বছর ও ১৪ দিন বয়সে, ডান পায়ে ফুটবল খেলায় পারদর্শী অপি মালদ্বীপের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। উক্ত ম্যাচের ৮৭তম মিনিটে মধ্যমাঠের খেলোয়াড় বিপলু আহমেদের বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি মালদ্বীপ ২–০ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n৯ আগস্ট ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মারাজ হোসেন অপি  (ইংরেজি)  \nট্রান্সফারমার্কেটে মারাজ হোসেন অপি (ইংরেজি) \nওয়ার্ল্ডফুটবল.নেটে মারাজ হোসেন অপি (ইংরেজি) \nইএসপিএন এফসিতে মারাজ হোসেন অপি (ইংরেজি) \nন্যাশনাল-ফুটবল-টিমস.কমে মারাজ হোসেন অপি (ইংরেজি)"}