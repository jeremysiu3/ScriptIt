{"pageid": 1371227, "title": "মোঃ মহিউদ্দিন বাচ্চু", "url": "https://bn.wikipedia.org/wiki?curid=1371227", "content": "মহিউদ্দিন বাচ্চু একজন বাংলাদেশী রাজনীতিবিদ ও ২৮৭ নং (চট্টগ্রাম-১০) আসন থেকে নির্বাচিত জাতীয় সংসদ সদস্য। তিনি ২০২৩ সালের ৩০ জুলাই তারিখে অনুষ্ঠিত একাদশ জাতীয় সংসদের উপ নির্বাচনে সংসদ সদস্য হিসাবে নির্বাচিত হন।  তিনি চট্টগ্রাম নগর যুবলীগের সাবেক আহ্বায়ক।\n২০২৪ সালের ৭ই জানুয়ারি দ্বাদশ সংসদ নির্বাচনে পুনরায় সংসদ সদস্য নির্বাচিত হন। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== কর্মজীবন ==\nমোঃ মহিউদ্দিন বাচ্চু ১৯৮২ থেকে ১৯৮৬ সাল পর্যন্ত বাংলাদেশ ছাত্রলীগ টাইগারপাস ইউনিট (সাংগঠনিক ওয়ার্ড)-এর যুগ্ম আহবায়ক হিসেবে দায়িত্ব পালন করেন। ১৯৮৬-১৯৮৯ সাল পর্যন্ত তিনি বাংলাদেশ ছাত্রলীগ ডবলমুরিং থানা শাখার ভারপ্রাপ্ত দায়িত্ব পালন করেন। ১৯৮৯-১৯৯৬ সাল পর্যন্ত তিনি বাংলাদেশ ছাত্রলীগ চট্টগ্রাম মহানগর শাখার গ্রন্হনা ও প্রকাশনা সম্পাদকের দায়িত্ব পালন করেন। ১৯৯১-১৯৯২ সালে তিনি চট্টগ্রামে গঠিত সর্বদলীয় ছাত্র সংগ্রাম পরিষদের যুগ্ম আহবায়কের দায়িত্ব পালন করেন। ২০০৩ সালে গঠিত চট্টগ্রাম মহানগর যুবলীগের কমিটিতে যুগ্ম-সম্পাদক এবং ২০১৩ সালে চট্টগ্রাম মহানগর যুবলীগের আহ্বায়ক হিসেবে দায়িত্ব পালন করেন। তিনি ২৬ নভেম্বর ২০২৩ দ্বাদশ জাতীয় সংসদ নির্বাচন উপলক্ষে চট্টগ্রাম-১০ আসনের জন্য আওয়ামী লীগের চূড়ান্ত মনোনয়ন প্রাপ্ত হন।\n\n\n== তথ্যসূত্র =="}