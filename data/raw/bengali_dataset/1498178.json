{"pageid": 1498178, "title": "প্রজ্ঞা নাগরা", "url": "https://bn.wikipedia.org/wiki?curid=1498178", "content": "প্রজ্ঞা নাগরা (জন্ম: ১৪ ডিসেম্বর, ১৯৯৮) একজন ভারতীয় অভিনেত্রী, যিনি তামিল ও মালয়ালম চলচ্চিত্রে অভিনয় করেন। তিনি ২০২২ সালে বারলারু মুক্কিয়াম এবং ২০২৩ সালে নদীকালিল সুন্দরী যমুনা–তে অভিনয়ের মাধ্যমে যথাক্রমে তামিল ও মালয়ালম চলচ্চিত্রে অভিষেক করেন।\n\n\n== ব্যক্তিগত জীবন ==\nপ্রজ্ঞা নাগরা ভারতের হরিয়ানার আম্বালায় একটি পাঞ্জাবি পরিবারে জন্মগ্রহণ করেন। তিনি দিল্লিতে বিদ্যালয় ও কলেজের পড়াশোনা সম্পন্ন করেন এবং মডেলিংয়ে কর্মজীবন করেন। প্রজ্ঞার বাবা ভারতীয় সামরিক বাহিনীতে চাকরি করতেন এবং কিছু সময়ের জন্য চেন্নাইয়ে নিযুক্ত ছিলেন, এই সুযোগে প্রিজ্ঞা প্রায়ই চেন্নাই ভ্রমণ করতেন।  দিল্লিতে ইঞ্জিনিয়ারিং পড়াশোনার সময় তিনি মডেলিংয়ে আগ্রহী হন এবং ১০০টিরও অধিক বিজ্ঞাপনে অংশগ্রহণ করেন। পড়াশোনার সময় তিনি ন্যাশনাল ক্যাডেট কর্পস (এনসিসি)–এর সদস্য ছিলেন এবং সামরিক বাহিনীতে যোগদানের আকাঙ্ক্ষা পোষণ করেছিলেন। তবে পরে তিনি চলচ্চিত্র শিল্পে কর্মজীবন গড়ার সিদ্ধান্ত নেন এবং চেন্নাইয়ে চলে যান।\n\n\n== কর্মজীবন ==\nপ্রজ্ঞা নাগরা ২০২২ সালে মুক্তিপ্রাপ্ত তামিল চলচ্চিত্র বারলারু মুক্কিয়াম–এ জীবার বিপরীতে একজন মালয়ালি মেয়ের চরিত্রে অভিনয় করেছিলেন। যদিও চলচ্চিত্রটি সমালোচক ও দর্শকদের কাছ থেকে নেতিবাচক প্রতিক্রিয়া পেয়েছিল, তবুও প্রজ্ঞার তার অভিনয় দক্ষতার জন্য চলচ্চিত্র শিল্পে নজরে আসেন।\nতিনি মালয়ালম চলচ্চিত্র নদীকালিল সুন্দরী যমুনা–তে একজন কন্নড় মেয়ের চরিত্রে অভিনয় করেছেন। অভিনয়ে আসার আগে প্রজ্ঞা একজন মডেল হিসেবে কাজ করতেন এবং বিভিন্ন বিজ্ঞাপনে অংশগ্রহণ করেছিলেন। চেন্নাইয়ে তার প্রায়শই যাতায়াতের সময় থেকেই অভিনয়ের প্রতি আগ্রহ গড়ে ওঠে এবং পরে তিনি চলচ্চিত্র শিল্পে যোগ দেওয়ার সিদ্ধান্ত নেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে প্রজ্ঞা নাগরা (ইংরেজি)\nইন্সটাগ্রামে প্রজ্ঞা নাগরা"}