{"pageid": 1066781, "title": "মহানগর (ওয়েব ধারাবাহিক)", "url": "https://bn.wikipedia.org/wiki?curid=1066781", "content": "মহানগর হলো আশফাক নিপুনের পরিচালনায় ভারতীয় ওটিটি প্ল্যাটফর্ম হইচইতে প্রকাশিত একটি ওয়েব ধারাবাহিক নাটক। এতে শ্রেষ্ঠাংশে অভিনয় করেন মোশাররফ করিম, শ্যামল মাওলা ও জাকিয়া বারী মম। প্রথম মৌসুমের ৮টি পর্ব ২০২১ সালের ২৫ জুন ভারত ও বাংলাদেশে মুক্তি পায়। ৮ জানুয়ারি ২০২২ সালে পরিবেশক সংস্থা হইচই এক ঘোষণায় দ্বিতীয় মৌসুম তৈরির কথা নিশ্চিত করেছিলো। ২০২৩ সালের ২০ এপ্রিল মহানগরের দ্বিতীয় মৌসুম মুক্তি পায়।\n\n\n== পটভূমি ==\nপুলিশের উপ-পরিদর্শক মলয় কুমার (মুস্তাফিজুর নূর ইমরান) তার একজন বিশ্বস্ত তথ্যদাতার কাছ থেকে খবর পেয়েছেন যে একজন দাগী অপরাধী রাজধানীতে ফিরে এসেছে। তিনি মধ্যরাতে তার ঊর্ধ্বতন কর্মকর্তা ইনচার্জ হারুনকে (মোশাররফ করিম) সাথে নিয়ে এই অপরাধীকে ধরতে বের হন।\nশিল্পপতি-রাজনীতিবিদ আলমগীর চৌধুরীর (লুৎফুর রহমান জর্জ) অহংকারী ছেলে আফনান চৌধুরী (শ্যামল মাওলা) ক্ষমতার দর্পে তাস খেলায় হার মেতে নিতে চায় না, তার মেজাজ খারাপ হয়ে যায়। সে নিজের বান্ধবীকে তুচ্ছ করে পার্টি থেকে বেরিয়ে আসে। এরপর মাতাল হয়ে গাড়ি চালানোর সময়, তার গাড়িতে চাপা পড়ে এক সাইকেল চালকের মৃত্যু হয়। পুলিশ তাকে ধরে থানায় নিয়ে আসে। আলমগীর চৌধুরী যেকোনও মূল্যে ছেলেকে ছাড়ানোর জন্য এক প্রতিনিধিকে (শাহিদ আলী) থানায় পাঠান ও পুরনো বন্ধু ওসি হারুনের সাথে সমঝোতা করতে বলেন। ওসি বড় অঙ্কের টাকা ঘুষ নেন, আফনানকে বাঁচানোর চেষ্টা করেন, তাকে মুক্ত করার জন্য সাক্ষ্য, প্রমাণ বিলুপ্ত করার চেষ্টা করেন। কিন্তু এসি শাহানা হুদা (জাকিয়া বারী মম) ঘটনাস্থলে এলে পরিস্থিতি আরও কঠিন হয়ে ওঠে। তিনি আফনান চৌধুরীকে প্রভাবশালী ব্যক্তির পুত্র হিসেবে কোনও ছাড় দিতে রাজি নন। তিনি ওসি হারুনের আফনানকে বাঁচানোর প্রচেষ্টা নষ্ট করে দিতে শুরু করেন। অন্যদিকে পুলিশের উপ-পরিদর্শক মলয় কুমারও সত্য খুঁজতে বের হন।\nদ্বিতীয় মৌসুমে, বিশেষ কোনো বাহিনীর হাতে কোনো এক কক্ষে বন্দি ওসি হারুন। তাকে জিজ্ঞাসাবাদ চলছে দীর্ঘ সময় নিয়ে। একটি থানায় থাকার সময় এক যুবককে আটক করা নিয়ে ওসি হারুনের নানা ঘটনা এসে যায় সামনে। সঙ্গে প্রভাবশালী আফনান চৌধুরীর ঘটনা তো আছেই।\n\n\n== কুশীলব ==\nওসি হারুন চরিত্রে মোশাররফ করিম\nআফনান চৌধুরী চরিত্রে শ্যামল মাওলা\n\n\n=== মৌসুম ১ ===\nআবির হাসান চরিত্রে খায়রুল বাশার\nরুমানা মালিক চরিত্রে নিশাত প্রিয়ম\nমলয় কুমার (পুলিশ উপ-পরিদর্শক) চরিত্রে মোস্তাফিজুর নূর ইমরান\nছিনতাইকারী কায়সার চরিত্রে নাসির উদ্দিন খান\nশাহানা হুদা (সহকারী পুলিশ সুপার) চরিত্রে জাকিয়া বারী মম\nআমজাদ খান চরিত্রে শাহেদ আলী\nপুলিশ চরিত্রে রিশাদ মাহমুদ\nআলমগীর কবির চরিত্রে লুৎফুর রহমান জর্জ\nপ্রত্যক্ষদর্শী চরিত্রে জীবন রায়\n\n\n=== মৌসুম ২ ===\nসুকুমার বড়ুয়া (ডিবি অফিসার) চরিত্রে বৃন্দাবন দাস\nমাসুম চরিত্রে দিব্য জ্যোতি\nবাবর চরিত্রে ফজলুর রহমান বাবু\nমেয়র রাশেদা খানম চরিত্রে আফসানা মিমি\nমিতু চরিত্রে তানজিকা আমিন\nসাংবাদিক চরিত্রে জয় রাজ\nএমপি রজব আলী চরিত্রে অনির্বাণ ভট্টাচার্য (ক্যামিও)\n\n\n== পর্ব ==\n\n\n=== মৌসুুম ১ (২০২১) ===\n\n\n=== মৌসুুম ২ (২০২৩) ===\n\n\n== পুরস্কার ও মনোনয়ন ==\nচ্যানেল আই ডিজিটাল মিডিয়া পুরস্কার\n\nব্লেন্ডারস চয়েস-দ্য ডেইলি স্টার ওটিটি অ্যান্ড ডিজিটাল কনটেন্ট পুরস্কার\n\n\n== তথ্যসূত্র =="}