{"pageid": 1138924, "title": "স্প্যারো (ক্ষেপণাস্ত্র)", "url": "https://bn.wikipedia.org/wiki?curid=1138924", "content": "দ্য স্প্যারো ( হিব্রু ভাষায়: אנקור‎, pronounced [anˈkor] অনু. চড়ুই) ইসরায়েলি প্রতিরক্ষা প্রযুক্তি সংস্থা রাফায়েল অ্যাডভান্সড ডিফেন্স সিস্টেমস উত্পাদিত একটি মাঝারি-পাল্লার যুদ্ধবিমান হতে নিক্ষেপণযোগ্য নিক্ষেপী ক্ষেপণাস্ত্র। ক্ষেপণাস্ত্রটি বর্তমানে অ্যারো নামের অপর নিক্ষেপী ক্ষেপণাস্ত্র'র আঘাত ব্যবস্থা পরীক্ষা করার লক্ষ্যবস্তু হিসাবে ব্যবহৃত হয়। স্প্যারোতে একটি 'মডুলার ওয়ারহেড' অংশ রয়েছে এবং এটি উচ্চ-বিস্ফোরক 'ওয়ারহেড' বহন করতে সক্ষম।\n\n\n== সংস্করণ ==\nক্ষেপণাস্ত্রের তিনটি সংস্করণ রয়েছে: 'ব্ল্যাক স্প্যারো', 'ব্লু স্প্যারো' এবং 'সিলভার স্প্যারো'। 'সিলভার স্প্যারো' ইরানের শাহাব-৩ শ্রেণীর দূরনিক্ষেপণযোগ্য ক্ষেপণাস্ত্রের অনুকরণের জন্য নকশা করা হয়েছে, যেটির লক্ষ্যভেদের পরিসীমা ১৫০০ - ২০০০ কিলোমিটার। 'সিলভার স্প্যারো' সংস্করণটি ২০১৩ সালের ২ সেপ্টেম্বর, প্রথম পরীক্ষা করা হয়েছিল। ভূমধ্যসাগর থেকে এটি উৎক্ষিপ্ত হওয়ার পর রাশিয়ার নিক্ষেপী ক্ষেপণাস্ত্রের প্রারম্ভিক সতর্কতা রাডার কেন্দ্র আর্মাভির দ্বারা শনাক্ত হয়েছিল। সনাক্তের এক ঘন্টা পরে ইসরায়েল এই ক্ষেপণাস্ত্র পরীক্ষার স্বীকৃতি দেয়।\n\n\n== তথ্যসূত্র =="}