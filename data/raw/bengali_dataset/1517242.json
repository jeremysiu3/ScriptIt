{"pageid": 1517242, "title": "বাবু সোনা", "url": "https://bn.wikipedia.org/wiki?curid=1517242", "content": "বাবু সোনা ২০২৫ সালের একটি বাংলা ভাষার ভারতীয় প্রণয়ধর্মী হাস্যরসাত্মক চলচ্চিত্র। প্রমিট এ ঘোষ এককভাবে কাহিনী এবং অংশুমান প্রত্যুষের সাথে চিত্রনাট্য ও সংলাপ লিখেছেন। এসকে মুভিজের ব্যানারে প্রযোজনা করেছেন অশোক ধানুকা ও হিমাংশু ধানুকা। প্রধান চরিত্রে অভিনয় করেছেন জিতু কমল ও শ্রাবন্তী চট্টোপাধ্যায়।\nসঙ্গীত পরিচালনা করেছেন দোলন-মৈনাক। চিত্রগ্রহণ করেছেন সুপ্রিয় দত্ত এবং সম্পাদনা করেছেন মোঃ কালাম।\n\n\n== পটভূমি ==\nচলচ্চিত্রটি একজন অপহরণকারীকে কেন্দ্র করে, যে তার অপরাধমূলক কার্যক্রম গোপন রাখতে একটি আইটি কোম্পানির ছদ্মবেশ ধারণ করে। অন্যদিকে, এক চোর নিজেকে পুলিশ অফিসার হিসেবে পরিচয় দিয়ে তাকে ব্ল্যাকমেইল করার চেষ্টা করে এবং তার অপরাধ প্রকাশ করার হুমকি দেয়। তবে, পরিস্থিতি জটিল হয়ে ওঠে যখন অপহরণকারী চোরের প্রেমে পড়ে। ঘটনাচক্রে, তারা দুজনেই একটি অপহরণ মামলায় জড়িয়ে পড়ে, যেখানে প্রতারণা, সম্পর্ক ও অপরাধের জটিলতা নতুন মোড় নেয়।\n\n\n== অভিনয়শিল্পী ==\nবাবু চরিত্রে জিতু কমল\nসোনা চরিত্রে শ্রাবন্তী চট্টোপাধ্যায়\nতিতাস চরিত্রে পায়েল সরকার\nআশরুনু চরিত্রে সাগ্নিক\nঅঘোরনাথ চরিত্রে বুদ্ধদেব ভট্টাচার্য\nলিজেল চরিত্রে আলেকজান্দ্রা টেলর\nঅত্রি ভট্টাচার্য\nবিলাস দে\n\n\n== মুক্তি ==\n২০২৫ সালের ১৪ই ফেব্রুয়ারি চলচ্চিত্রটি পশ্চিমবঙ্গের প্রেক্ষাগৃহে মুক্তি পায়।\n২০২৩ সালের ৩ ডিসেম্বর কেন্দ্রীয় চলচ্চিত্র অনুমোদন পর্ষদ থেকে \"ইউএ ১৩+\" বিভাগসহ প্রদর্শনের অনুমতি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বাবু সোনা   (ইংরেজি)"}