{"pageid": 1100117, "title": "ওয়ারেন মেলি", "url": "https://bn.wikipedia.org/wiki?curid=1100117", "content": "ওয়ারেন মেলি (ইংরেজি: Warren Mellie; জন্ম: ১ অক্টোবর ১৯৯৪) হলেন একজন সেইশেলি পেশাদার ফুটবল খেলোয়াড়। তিনি বর্তমানে সেইশেলি ক্লাব ফরেস্টার্স এবং সেশেলস জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় হিসেবে খেলেন।\n২০১৩–১৪ মৌসুমে, সেইশেলি ক্লাব সেশেলস মার্কেটিং বোর্ডের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; সেশেলস মার্কেটিং বোর্ডের হয়ে মাত্র এক মৌসুম অতিবাহিত করার পর ২০১৪–১৫ মৌসুমে তিনি নর্দার্ন ডায়নামোয় যোগদান করেছেন। নর্দার্ন ডায়নামোয় চার মৌসুম অতিবাহিত করার পর রেড স্টারের সাথে চুক্তি স্বাক্ষর করেছেন। ২০১৯–২০ মৌসুমে, তিনি সেইশেলি ক্লাব ফরেস্টার্সে যোগদান করেছেন।\nমেলি ২০১৭ সালে সেশেলসের হয়ে আন্তর্জাতিক পর্যায়ে অভিষেক করেছেন; সেশেলসের জার্সি গায়ে তিনি এপর্যন্ত ১৭ ম্যাচে ১টি গোল করেছেন।\n\n\n== প্রারম্ভিক জীবন ==\nওয়ারেন মেলি ১৯৯৪ সালের ১লা অক্টোবর তারিখে সেশেলসের ভিক্তোরিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৭ সালের ২৯শে এপ্রিল তারিখে, ২২ বছর, ৬ মাস ও ২৮ দিন বয়সে, ডান পায়ে ফুটবল খেলায় পারদর্শী মেলি মরিশাসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সেশেলসের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি সেশেলস ১–১ গোলে ড্র করেছিল। সেশেলসের হয়ে অভিষেকের বছরে মেলি সর্বমোট ৫ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর ও ১ মাস পর, সেশেলসের জার্সি গায়ে প্রথম গোলটি করেছেন; ২০১৮ সালের ২৯শে মে তারিখে, মাদাগাস্কারের বিরুদ্ধে ম্যাচের ৩৫তম মিনিটে বেনোয়া মারির অ্যাসিস্ট হতে সেশেলসের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন। ২০২০ সালের ১৮ই জানুয়ারি তারিখে, প্রীতি ম্যাচে বুরুন্ডির বিরুদ্ধে অনুষ্ঠিত ম্যাচে তিনি সেশেলসের হয়ে প্রথমবারের মতো অধিনায়কের দায়িত্ব পালন করেছেন, ম্যাচটি বুরুন্ডি ১–৩ গোলের ব্যবধানে জয়লাভ করেছিল, যেখানে তিনি ৯০ মিনিট খেলেছিলেন।\n\n\n== পরিসংখ্যান ==\n\n\n=== আন্তর্জাতিক ===\n১৪ নভেম্বর ২০২১ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ওয়ারেন মেলি  (ইংরেজি)  \nট্রান্সফারমার্কেটে ওয়ারেন মেলি (ইংরেজি) \nওয়ার্ল্ডফুটবল.নেটে ওয়ারেন মেলি (ইংরেজি) \nইএসপিএন এফসিতে ওয়ারেন মেলি (ইংরেজি) \nন্যাশনাল-ফুটবল-টিমস.কমে ওয়ারেন মেলি (ইংরেজি)"}