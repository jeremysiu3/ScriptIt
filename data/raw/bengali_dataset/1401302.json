{"pageid": 1401302, "title": "অজানা সৈনিকের স্মৃতিস্তম্ভ, বাগদাদ", "url": "https://bn.wikipedia.org/wiki?curid=1401302", "content": "অজানা সৈনিকের স্মৃতিস্তম্ভ (আরবি: نصب الجندي المجهول, প্রতিবর্ণীকৃত: naṣb al-jundiyyi al-majhūli) হলো মধ্য বাগদাদের একটি স্মৃতিস্তম্ভ, যা ইতালীয় স্থপতি মার্সিলো ডি’অলিভো দ্বারা নির্মিত হয়। এটি ইরাকি ভাস্কর খালেদ আল-রাহালের ধারণার উপর ভিত্তি করে তৈরী হয়। ১৯৭৯ - ১৯৮২ সালের মধ্যে নির্মিত। এটি ইরান-ইরাক যুদ্ধের শহীদদের উদ্দেশ্যে উৎসর্গ করা হয়। ১৯৮৬ সালে ইরাকের জাতীয় স্কোয়ার, গ্রেট সেলিব্রেশন স্কোয়ার, স্মৃতিস্তম্ভের কাছে নির্মিত হয়। শহীদদের স্মরণে স্কোয়ারের কাছাকাছি আরও দুটি স্মৃতিস্তম্ভ নির্মিত হয়। নদীর ১৯৮৩ সালে উপর আল-শহীদ স্মৃতিস্তম্ভ উদ্বোধন করা হয় এবং ১৯৮৯ সালে নবনির্মিত বিজয় আর্চটি স্কোয়ারের প্রবেশদ্বার হয়ে ওঠে। অজানা সৈনিকের স্মৃতিস্তম্ভটি একটি ঐতিহ্যবাহী ঢাল (দিরাআ) প্রতিনিধিত্ব করে যা একজন ইরাকি যোদ্ধার মৃত্যুমুখ থেকে ছিটকে পড়ে। স্মৃতিস্তম্ভটিতে একটি ভূগর্ভস্থ জাদুঘরও রয়েছে।\n\n\n== পটভূমি ==\nঅজানা সৈনিকের স্মৃতিস্তম্ভটি ১৯৭৯ সালে নির্মাণ শুরু হয় এবং ১৯৮২ সালে সম্পন্ন হয়  এটি একটি বৃহত্তর বাথিস্ট সরকারি কর্মসূচীর অংশ ছিল। যা জনসাধারণকে জাতীয় গর্ববোধে জাগিয়ে তুলতে সাহায্য করে এবং একই সাথে একজন শক্তিশালী নেতা হিসেবে সাদ্দাম হোসেনের খ্যাতিকে অমর করে তুলে। সাদ্দাম তার প্রিয় শিল্পী খালেদ আল-রাহালের দ্বারা প্রাচীন ঐতিহ্যকে অন্তর্ভুক্ত করার জন্য  স্মৃতিস্তম্ভের ধারণা গ্রহণ করেন। \nঅজানা সৈনিকের স্মৃতিস্তম্ভ নির্মাণের পরে, আরেকটি বিশাল কাঠামো, আল-শহীদ মনুমেন্ট (১৯৮৩) একই এলাকায় তৈরী হয়। পরে সাদ্দাম হোসেন তৃতীয় একটি স্মৃতিস্তম্ভ, বিজয় আর্চ তৈরী করেন। যেটি ভাস্কর খালেদ আল-রাহল দ্বারা নকশা করা হয়। এটি ১৯৮৩ সালে শুরু হয়ে ১৯৮৯ সালে শেষ হয়। তিনটি স্মৃতিস্তম্ভ একটি চাক্ষুষ এবং মনস্তাত্ত্বিক ইউনিট গঠন করে। সবই আট বছরের যুদ্ধের বেদনা ও যন্ত্রণার প্রতিনিধিত্ব করে। \n\n\n== বর্ণনা ==\nমূল ধারণাটি ইরাকি ভাস্কর, খালেদ আল-রাহাল দিয়েছিল।  যার স্থাপত্য নকশা ইতালীয় স্থপতি মার্সেলো ডি'অলিভোর তৈরি। \nস্মৃতিস্তম্ভটি একটি কৃত্রিম পাহাড়ের চূড়ায় অবস্থিত। এর আকৃতি নিচু ও ২৫০ মিটার ব্যাস সম্মৃদ্ধ।  পাহাড়ের চূড়ায় স্মৃতিস্তম্ভটি গোষ্ঠীভুক্ত কয়েকটি উপাদান নিয়ে গঠিত। কেন্দ্রবিন্দুটি একটি ক্যান্টিলিভারড গম্বুজ, ৪২মি ব্যাস, ১২ ডিগ্রীর প্রবণতা এবং শক্ত কংক্রিট দিয়ে তৈরি। গম্বুজটি একটি দিরা (ইরাকি ঢাল) প্রতিনিধিত্ব করে যা একজন মৃত যোদ্ধার হাত থেকে পড়ে। \nগম্বুজের পাশে একটি সর্পিল টাওয়ার রয়েছে, যা সামারার মিনারের কথা মনে করিয়ে দেয়। এর বাহ্যিক পৃষ্ঠটি তামা দ্বারা পরিহিত। এর অভ্যন্তরীণ পৃষ্ঠটি ইস্পাত এবং তামার পর্যায়ক্রমে পিরামিডাল মডিউল দিয়ে সমাপ্ত একটি সফিট বৈশিষ্ট্যযুক্ত। বিহারটি অর্ধবৃত্তাকার, সমতল ছাদ দ্বারা আচ্ছাদিত, যা একটি ত্রিভুজাকার স্টিলের ব্রেসিং দ্বারা তৈরী। ছাদটি একটি তামার পাত দিয়ে আবৃত এবং সোফিটে স্টেইনলেস স্টিল দ্বারা মুরানো গ্লাসের ভি-আকৃতির প্যানেলের মতো দেখায়।  এটি মার্বেল দ্বারা আবৃত ত্রিভুজাকার অংশের তির্যক গার্ডার দ্বারা বেষ্টিত। লাল গ্রানাইট, উপবৃত্তাকার আকারের ধাপযুক্ত প্ল্যাটফর্মগুলি গম্বুজ এবং ঘন ভাস্কর্যের দিকে নিয়ে যায়। স্টিলের ফ্ল্যাগপোলটি সম্পূর্ণরূপে মুরানো গ্লাস প্যানেল দ্বারা আবৃত, যা স্টেইনলেস স্টিলের অস্ত্রে স্থির এবং জাতীয় পতাকার রঙগুলি প্রদর্শন করে।\nঢালের নিচে একটি ঘনক্ষেত্র রয়েছে, যা ধাতুর সাতটি স্তর দিয়ে তৈরি। এটি ইসলামী বিশ্বাসে জান্নাতের সাত স্তরের প্রতিনিধিত্ব করে। ধাতুর স্তরগুলির ভিতরে লাল অ্যাক্রিলিকের শীট রয়েছে, যা নিহত ইরাকি সৈন্যদের রক্তের প্রতিনিধিত্ব করে। ঘনক্ষেত্রটি নিজেই ভূগর্ভস্থ জাদুঘরের সাথে একটি দীর্ঘ শ্যাফ্ট দ্বারা জানালা দিয়ে সংযুক্ত থাকে, যা উপরে থেকে আলোকে আলোকিত করে দেয়। যাদুঘরের অভ্যন্তরে, দর্শনার্থীরা ছাদের দিকে তাকাতে পারেন এবং উপরের ঘনক্ষেত্রের দিকে যাওয়ার খোলার মাধ্যমে দেখতে পারেন।\nস্মৃতিস্তম্ভটি ১৯৯০-২০০৩ সিরিজে ইরাকি দিনার ব্যাঙ্ক-নোটে উপস্থিত হয়েছিল।\n\n\n== প্রথম অজানা সৈনিক মনুমেন্টাল আর্চ ==\n১৯৮২ সালের অজানা সৈনিকের স্মৃতিস্তম্ভটি -বাগদাদে নির্মিত এই ধরনের স্মৃতিস্তম্ভগুলির মধ্যে প্রথম ছিল না। ১৯৫৯ সালে, বাগদাদের ফিরদোস স্কোয়ারে অজানা সৈনিকের একটি খিলানযুক্ত স্মৃতিস্তম্ভ তৈরি করা হয়েছিল। এটি ইরাকি স্থপতি, রিফাত চাদিরজি দ্বারা ডিজাইন করা হয়েছিল। এটি ছিল পার্সিয়ান সাম্রাজ্যের প্রাচীন রাজধানীতে সিটেসিফোনের খিলানের একটি আধুনিক রূপান্তর। \nবাগদাদের চারুকলা ইনস্টিটিউটে পাওয়া নকশার স্কেচগুলি সেই নকশার অনুপ্রেরণা প্রকাশ করে। যাতে দেখা যায় একজন মা তার শহীদ সন্তানকে তুলে নেওয়ার জন্য নিচু হয়ে থাকে।  এতে একটি সরল প্রতীকী অথচ আধুনিকতাবাদী কাঠামো হিসাবে বর্ণনা করা হয়েছে,। এটির প্রতিস্থাপনের মধ্যে একটি সেই সময়কালে ইরাকি শিল্পে বিমূর্ততা এবং পরিশীলিততার ক্রমবর্ধমান স্তরকে চিত্রিত করে।\n১৯৮০-এর দশকের গোড়ার দিকে সাদ্দাম হোসেনের মূর্তির জন্য আল-ফারদৌস স্কয়ার থেকে আসলটি সরিয়ে দেওয়া হয়েছিল। ২০০৩ সালে বাগদাদ দখল করার পরে আমেরিকান বাহিনী দ্বারা প্রতিস্থাপিত মূর্তিটি ধ্বংস করা হয়েছিল। যা টেলিভিশনের মাধ্যমে বিশ্ব দেখেছিল। \nঅনেক বছর ধরে প্রচারিত স্মৃতিস্তম্ভটি পুনঃনির্মাণের জন্য চাদিরজিকে আমন্ত্রণ জানানো হয়েছিল। কিন্তু কোনো অগ্রগতি স্পষ্ট হয়নি। বরং বৃদ্ধ চাদিরজি ইংল্যান্ডে চলে গেছেন, যেখানে তিনি তার স্ত্রীর সাথে থাকতেন  এবং পরে তিনি ১০ এপ্রিল ২০২০ সালে মারা যান। \n\n\n== গ্যালারি ==\n\n\n== আরও দেখুন ==\nইরাকি শিল্প\nযুদ্ধের স্মৃতিস্তম্ভ এবং স্মৃতিসৌধের তালিকা\nঅজানা সৈনিকের সমাধি\n\n\n== তথ্যসূত্র =="}