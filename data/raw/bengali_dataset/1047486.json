{"pageid": 1047486, "title": "সেঙ্গুন্দ্রম", "url": "https://bn.wikipedia.org/wiki?curid=1047486", "content": "সেঙ্গুন্দ্রম দক্ষিণ ভারতের তামিলনাড়ু রাজ্যের তিরুভেলুর জেলার একটি আবাসিক অঞ্চল৷ ব্রিটিশ শাসনকালে চেন্নাই শহরের উত্তর-পশ্চিম দিকে অবস্থিত এই লোকালয় ইংরেজিতে এটি রেড হিলস নামে পরিচিত ছিল। সেঙ্গুন্দ্রম‌ নামটি এসেছে সেম্মান কুবিয়ল থেকে, শোণ থেকে এসেছে সেম্মান, যার অর্থ লাল ও কুন্দ্রম শব্দের অর্থ পাহাড়ি অঞ্চল। সম্ভবত আগে এই স্থানে লালমাটির পাহাড় ছিল। প্রতিবছর শহরে পাড়িয়ানলুর অঙ্গাল পরমেশ্বরী মন্দিরে মার্চ-এপ্রিল মাসে বড় করে অনুষ্ঠান উদযাপিত হয়।\nএখানে ধান ও চাল ক্রয় বিক্রয়ের একটি পরিচিত আড়ত রয়েছে, যা লোকালয় বড় সংখ্যক চাকুরীর যোগান দেয়। এই ব্যবসা তামিলনাড়ুর ও বিশেষ করে সদর শহর চেন্নাইয়ের কৃষিভিত্তিক প্রয়োজনীয়তা পূরণ করে। সেঙ্গুন্দ্রম আইয়াপ্পা মন্দির তামিল হিন্দুদের মধ্যে পরিচিত, এই মন্দিরের নিকটে অবস্থিত সিএসআই গির্জা লোকালয়ের বৃহত্তম গির্জা। রেডহিল হ্রদ‌ বা পুড়ল হ্রদ লোকালয়ের বৃহত্তম জলাধার যা আশেপাশের অঞ্চলগুলির জলের চাহিদা পূরণ করে। বিশ্বালয়ম স্পেশাল স্কুল বিশেষ ছাত্রদের শিক্ষাদান ও তার জীবন ধারায় উন্নতি আনতে সচেষ্ট।\n\n\n== রেড হিল হ্রদ ==\nরেড হিল হ্রদ বা পুড়ল হ্রদ‌‌ তিরুবলুর জেলার পোন্নেরি তালুকে অন্তর্গত একটি জলাশয়। চেন্নাই শহরে জল সরবরাহকারী বৃহত্তর জলাশয়গুলির মধ্যে এটি অন্যতম, এছাড়া আছে সেম্বরমবক্কম হ্রদ এবং পোরূর হ্রদ৷ হ্রদের পূর্ণ ধারণ ক্ষমতা ৩,৩০০ মিলিয়ন ঘনফুট বা ৯৩ মিলিয়ন ঘনমিটার৷\n\n\n== তথ্যসূত্র =="}