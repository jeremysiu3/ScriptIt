{"pageid": 1424056, "title": "সরকারি আদর্শ মহিলা কলেজ, চুয়াডাঙ্গা", "url": "https://bn.wikipedia.org/wiki?curid=1424056", "content": "চুয়াডাঙ্গা সরকারি আদর্শ মহিলা কলেজ চুয়াডাঙ্গা জেলার একটি সরকারি মহিলা কলেজ। এটি চুয়াডাঙ্গা শহরের কেদারগঞ্জের ফিরোজ রোডে অবস্থিত।\n\n\n== ইতিহাস ==\nকতিপয় দেশপ্রেমিক ও বিদ্যুৎসাহী ব্যক্তিবর্গের ঐকান্তিক প্রচেষ্টায় এবং তদানিন্তন মহকুমা প্রশাসন এর সার্বিক সহযোগিতায় ১৯৮৪ সালের ১৫ জানুয়ারির এক শুভক্ষণে আদর্শ মহিলা কলেজ, চুয়াডাঙ্গার পথ চলা শুরু হয়। শিক্ষার পরিবেশসহ সার্বিক উন্নয়ন ত্বরান্বিত করার লক্ষ্যে ১৯৯৭ সালে কলেজটি জাতীয়করণ করা হয়।\n\n\n=== অবকাঠামো ===\nযাত্রাকালে পরিসর ছোট থাকলেও বর্তমানে আলাদা\n\nপ্রশাসনিক ভবন\nএকটি বিজ্ঞান ভবন\nদুটি একাডেমিক ভবন\nপুস্তকসমৃদ্ধ গ্রন্থাগার\nক্লোজ সার্কিট ক্যামেরায় নিয়ন্ত্রিত নিরাপদ ক্যাম্পাস\nএকটি বহুতল বিশিষ্ট ছাত্রী হোস্টেল রয়েছে\n\n\n== বিভাগ সমূহ ==\nবর্তমানে কলেজে প্রায় ২৫০০ শিক্ষার্থী অধ্যায়নরত রয়েছে।\n\nউচ্চ মাধ্যমিক পর্যায়ে\nবিজ্ঞান\nমানবিক\nব্যবসায় শিক্ষা\nঅনার্স কোর্স\nবাংলা\nঅর্থনীতি\nদর্শন\nইসলামের ইতিহাস ও সংস্কৃতি\nরাষ্ট্রবিজ্ঞান\nব্যবস্থাপনা\nহিসাববিজ্ঞান\n\n\n== সহশিক্ষা কার্যক্রম ==\nশুরু থেকে কলেজটি প্রাতিষ্ঠানিক শিক্ষার পাশপাশি সহশিক্ষা কার্যক্রমে যথেষ্ট পারদর্শিতার পরিচয় দিয়ে আসছে। জেলা পর্যায়ে জাতীয় শিক্ষা সপ্তাহ, বিজ্ঞান ও প্রযুক্তি সপ্তাহ সহ সকল ক্ষেত্রে ছাত্রীদের অংশগ্রহণ কলেজের সুনাম অক্ষুন্ন রেখেছে। লেখাপড়ার পাশাপাশি শিক্ষার্থীদের সুস্থ-দেহমন, মেধা ও মননের বিকাশ ঘটিয়ে আলোকিত মানুষ হিসেবে গড়ে তোলার জন্য কলেজটিতে নিয়মিত বার্ষিক ক্রীড়া ও সাহিত্য সংস্কৃতি প্রতিযোগিতা অনুষ্ঠিত হয়ে আসছে। বাঙালির আবহমান সংস্কৃতি ধরে রাখার লক্ষ্যে কলেজ প্রতিষ্ঠানে প্রতি বছর পিঠা, বসন্ত বরণ এবং বাংলা নববর্ষ উৎসব উদ্যাপিত হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}