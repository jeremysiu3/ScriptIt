{"pageid": 1372562, "title": "শাহজাহানপুর থানা", "url": "https://bn.wikipedia.org/wiki?curid=1372562", "content": "শাহজাহানপুর থানা বাংলাদেশের রাজধানী ঢাকার একটি থানা। ১.৭৭ বর্গকিলোমিটার এলাকা নিয়ে গঠিত এ থানার জনসংখ্যা ২,৭৪,৩২৪। শাহজাহানপুর, শান্তিবাগ, মোমেনবাগ, গুলবাগ, বকশীবাগ, শহীদবাগ, রাজারবাগ, মালিবাগ প্রভৃতি এলাকা এ থানার অন্তর্গত।\n\n\n== নামকরণ ==\nশাহজাহানপুরের নামকরণের সঠিক ইতিহাস পাওয়া যায় না। কথিত আছে, শাহ জাহান তার পিতা মোঘল সম্রাট জাহাঙ্গীরের বিরুদ্ধে বিদ্রোহ করে ১৬২৪ সালের দিকে তার অনুগত বাহিনী নিয়ে যখন দক্ষিণাত্য থেকে ঢাকায় আসেন, সে সময় তিনি কিছুদিন এ এলাকায় অবস্থান করেন। তার নামানুসারে এ এলাকার নামকরণ করা হয় শাহজাহানপুর।\n\n\n== ইতিহাস ==\n২০১২ সালে ঢাকা মেট্রোপলিটন পুলিশের ৪৭তম থানা হিসেবে শাহজাহানপুর থানা গঠিত হয়। এ থানার অন্তর্গত এলাকাগুলো পূর্বে মতিঝিল থানার অধীনে ছিল।\n\n\n== তথ্যসূত্র =="}