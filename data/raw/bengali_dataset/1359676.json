{"pageid": 1359676, "title": "চিলাহাটি এক্সপ্রেস", "url": "https://bn.wikipedia.org/wiki?curid=1359676", "content": "চিলাহাটি এক্সপ্রেস (ট্রেন নং ৮০৫/৮০৬) বাংলাদেশ রেলওয়ের অধীনে পরিচালিত ঢাকা থেকে নীলফামারী জেলার সীমান্তবর্তী চিলাহাটি রেলওয়ে স্টেশন পর্যন্ত চলাচলকারী একটি আন্তঃনগর ট্রেন। ট্রেনটিতে ইঞ্জিনসহ ১১টি কোচ রয়েছে। যা যাত্রাপথে মোট ১২ জায়গায় যাত্রাবিরতি দিয়ে থাকে।\n\n\n== ইতিহাস ==\nঢাকা-নীলফামারী রুটে ২০০৭ সালে নীলসাগর এক্সপ্রেস নামক একটি আন্তঃনগর ট্রেন চালুর পর চিলাহাটি থেকে ঢাকাগামী দিবাকালীন সময়ে নতুন একটি আন্তঃনগর ট্রেন চালু করা দীর্ঘদিনের দাবি ছিল নীলফামারীবাসীর। এরপর এই পথে নতুন ট্রেনের ঘোষণা আসার পর থেকে এর নামকরণে বেশ কিছু নাম প্রস্তাব করা হয়েছিল। এর মধ্যে নীলকুঠি এক্সপ্রেস, নীলফামারী এক্সপ্রেস ও চিলাহাটি এক্সপ্রেস উল্লেখযোগ্য। তবে শেষ পর্যন্ত চিলাহাটি এক্সপ্রেস নামে ঢাকা-চিলাহাটি রুটে ২০২৩ সালের ৪ জুন ট্রেনটি চালু হয়। প্রধানমন্ত্রী শেখ হাসিনা এইদিন গণভবন থেকে যাত্রীবাহী ট্রেনটির উদ্বোধন করেন।\n\n\n== বিরতিস্থান ==\nচিলাহাটি এক্সপ্রেস ট্রেনটি যাত্রাপথে মোট ১২টি স্টেশনে যাত্রাবিরতি দেয়। স্টেশনগুলো হলো:\n\nঢাকা বিমানবন্দর রেলওয়ে স্টেশন\nজয়দেবপুর জংশন রেলওয়ে স্টেশন\nঈশ্বরদী বাইপাস রেলওয়ে স্টেশন\nনাটোর রেলওয়ে স্টেশন\nসান্তাহার জংশন রেলওয়ে স্টেশন\nজয়পুরহাট রেলওয়ে স্টেশন\nবিরামপুর রেলওয়ে স্টেশন\nফুলবাড়ি রেলওয়ে স্টেশন\nপার্বতীপুর জংশন রেলওয়ে স্টেশন\nসৈয়দপুর রেলওয়ে স্টেশন\nনীলফামারী রেলওয়ে স্টেশন\nডোমার রেলওয়ে স্টেশন\n\n\n== সময়সূচী ==\nবাংলাদেশ রেলওয়ের ৫২তম টাইমটেবিল অনুযায়ী,\nনতুন ট্রেনটির সময়সূচিঃ\n\n\n== রোলিং স্টক ==\nট্রেনটি ৬৬০০ সিরিজ এর লোকোমোটিভ এবং সদ্য আমদানিকৃত ব্রডগেজে ব্র্যান্ডনিউ চাইনিজ কোচ দ্বারা চলাচল করে।\nট্রেনটিতে মোট কোচ সংখ্যা ১১টি। এর মধ্যে ২টি খাবার গাড়ী+শোভন চেয়ার সম্বলিত গার্ডব্রেক কোচ, ২টি শীতাতপ নিয়ন্ত্রিত চেয়ার কোচ, ১টি শীতাতপ নিয়ন্ত্রিত কেবিন কোচ, ১টি পাওয়ার কার কোচ ও ৫টি শোভন চেয়ার কোচ।\n\n\n== তথ্যসূত্র =="}