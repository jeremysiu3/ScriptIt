{"pageid": 1112926, "title": "জাতীয় যোগ্যতা ও প্রবেশিকা পরীক্ষা (স্নাতক-পূর্ব)", "url": "https://bn.wikipedia.org/wiki?curid=1112926", "content": "জাতীয় যোগ্যতা ও প্রবেশিকা পরীক্ষা (স্নাতক-পূর্ব) (ইংরেজি: National Eligibility cum Entrance Test (Undergraduate) বা NEET (UG)) ভারতে চিকিৎসাবিদ্যা সংক্রান্ত পড়াশোনার জন্য প্রবেশিকা পরীক্ষা। এটি পূর্বে নিখিল ভারতীয় প্রাক-মেডিকেল পরীক্ষা (AIPMT) নামে পরিচিত ছিল। এই পরীক্ষায় উত্তীর্ণ শিক্ষার্থীরা MBBS, BDS, AYUSH ডিগ্রি অর্জনের জন্য কলেজে ভর্তি হবার যোগ্যতা অর্জন করে।\n\n\n== ইতিহাস ==\n\n\n== পরীক্ষার গঠন ==\nপরীক্ষাটির পূর্ণমান ৭২০ ও সময় ৩ ঘণ্টা। মোট ১৮০ টি প্রশ্ন\nতিনটি বিষয় (জীববিদ্যা, পদার্থবিদ্যা ও রসায়ন) থেকে আসে যার মধ্যে জীববিদ্যা থেকে ৯০ টি এবং পদার্থবিদ্যা থেকে ৪৫ টি ও রসায়ন থেকে ৪৫ টি। প্রতিটি প্রশ্নের মান ৪। সঠিক উত্তর দিলে +৪, উত্তর না দিলে ০, ভুল উত্তর দিলে -১।\n২০২১-এ গঠনে কিছুটা পরিবর্তন আনা হয়। জীববিদ্যাকে দুটি অংশ প্রাণীবিদ্যা ও উদ্ভিদবিদ্যা করা হয়। এরপর চারটি অংশের প্রতিটিতে A ও B দুটি করে আলাদা সেট তৈরি করা হয়। A সেটে আবশ্যক ৩৫ টি প্রশ্ন ও B সেটে ১৫ টি প্রশ্ন ছিল যার মধ্যে ১০ টি উত্তর করা যেত।\n\n\n== পাঠ্যক্রম ==\nরাষ্ট্রীয় শৈক্ষিক অনুসন্ধান এবং প্রশিক্ষণ পরিষদএর একাদশ ও দ্বাদশ শ্রেণীর জীববিদ্যা, পদার্থবিদ্যা ও রসায়ন পুস্তকের সমস্ত কিছু।\n\n\n== কাট-অফ ==\n\nPH = শারীরিকভাবে প্রতিবন্ধী পরীক্ষার্থী\n\n\n== কোটা:কোচিং রাজধানী ==\nভারতের রাজস্থানের কোটাকে সে দেশের প্রধানমন্ত্রী নরেন্দ্র মোদী ভারতের ‘শিক্ষার কাশী (পবিত্র শহর)’ হিসাবে ঘোষণা করেছেন। এ শহর কোচিংয়ের কারণে ব্যাপক পরিচিত। কোচিং–বাণিজ্যের আর্থিক মূল্য ১২০ বিলিয়ন রুপি।\nসেখানে বারোটিরও বেশি ইনস্টিটিউট রয়েছে। এসব প্রতিষ্ঠানে শিক্ষার্থীরা মেডিকেল বা ইঞ্জিনিয়ারিং কলেজে ভর্তি হতে অত্যন্ত কঠিন প্রতিযোগিতামূলক পরীক্ষায় অংশগ্রহণের জন্য প্রস্তুতি নেন।\nপাঠ্যক্রমের সঙ্গে তাল মিলিয়ে চলার জন্য তাঁরা সপ্তাহে ৭ দিনই প্রায় ১৮ ঘণ্টা পর্যন্ত পড়াশোনা করেন।\n২০২৩ সালে মাত্র ১ লাখ ৪০ হাজার আসনের বিপরীতে ২০ লাখের বেশি শিক্ষার্থী মেডিকেলের ভর্তি পরীক্ষা জাতীয় যোগ্যতা ও প্রবেশিকা পরীক্ষা (স্নাতক-পূর্ব) বা NEET (National Eligibility cum Entrance Test) এ অংশ নিয়েছিলেন। \nঅন্যদিকে ভারতীয় প্রযুক্তিবিদ্যা প্রতিষ্ঠান বা IIT (Indian Institutes of Technology) নামে পরিচিত শীর্ষ প্রযুক্তি-প্রতিষ্ঠানে ইঞ্জিনিয়ারিংয়ের ১০ হাজার আসনে ভর্তি হওয়ার জন্য জয়েন্ট এন্ট্রান্স পরীক্ষা (মেইনস) বা JEE-Mains পরীক্ষা দিয়েছিলেন ১০ লাখের বেশি শিক্ষার্থী।\nকোটায় কোচিংয়ের সংস্কৃতি এবং শিক্ষার্থীদের একাডেমিক, পারিবারিক ও সামাজিক চাপ তাঁদের মানসিকভাবে বিপর্যস্ত করে তোলে। ফলে অনেক কোচিং স্কুল মনোরোগ বিশেষজ্ঞ ও পরামর্শদাতা রাখেন।\nকোটার কোচিং স্কুলগুলোর বছরের ফি প্রায় দেড় লাখ রুপি। ফলে অনেক অভিভাবককে সন্তানদের পড়াশোনার খরচ জোগাতে অনেক আত্মত্যাগ করতে হয়।\n\n\n== আরও দেখুন ==\nভারতীয় প্রযুক্তিবিদ্যা প্রতিষ্ঠান\nজয়েন্ট এন্ট্রান্স পরীক্ষা (মেইনস)\nজয়েন্ট এন্ট্রান্স পরীক্ষা (অ্যাডভান্সড)\n\n\n== তথ্যসূত্র =="}