{"pageid": 1179290, "title": "মধুখালী–মাগুরা লাইন", "url": "https://bn.wikipedia.org/wiki?curid=1179290", "content": "মধুখালী-মাগুরা লাইন বা মধুখালী মাগুরা-রেলপথ বাংলাদেশ রেলওয়ে কর্তৃক নির্মানাধীন একটি রেলপথ যার দ্বারা রাজধানী ঢাকার সাথে পদ্মাসেতু হয়ে মাগুরার রেলযোগাযোগ স্হাপিত হবে। এর মাধ্যমে মাগুরা জেলা প্রথমবারের মতো রেলসংযোগের আওতায় আসবে।\n\n\n== ইতিহাস ==\nদক্ষিণাঞ্চলের বাঁশ বেত পাট বহনের গুরুত্ব বিবেচনা করে ১৮৭১ সালের ১ জানুয়ারি রাজবাড়ীর গোয়ালন্দ ঘাট পর্যন্ত রেলপথ স্থাপন করা হয়। এর পরবর্তীতে ১৯৩২ সালে কালুখালি থেকে একটি শাখা লাইন মধুখালী হয়ে কামারখালী পর্যন্ত নির্মাণ করা হয়। এ সময় লাইনটি এলাকার অধিবাসীর কাছে অনেক গুরুত্বপূর্ণ ছিল। কিন্তু একাত্তরের মুক্তিযুদ্ধে এই শাখা লাইনটি ক্ষতিগ্রস্ত হয়। যা পরবর্তীতে বন্ধ করে দেওয়া হয়। ২০১৮ সালে সরকার মধুখালী থেকে কামারখালী ঘাট হয়ে মাগুরা পর্যন্ত ব্রডগেজ রেলপথ নির্মাণ করার ঘোষণা দেয়।\nসর্বশেষ ২০২১ সালের ২৩শে জুলাই এই রেলপথের নির্মাণকাজ শুরু হয় যা ২০২৩ সালে শেষ হওয়ার সম্ভাবনা রয়েছে।\n\n\n== স্টেশনসমূহ ==\nএই লাইনে মাত্র ৩টি রেলস্টেশন রয়েছেঃ\n\n মধুখালী জংশন রেলওয়ে স্টেশন\nকামারখালী ঘাট রেলওয়ে স্টেশন\nমাগুরা রেলওয়ে স্টেশন\n\n\n== আরও দেখুন ==\n\n\n== তথ্যসূত্র =="}