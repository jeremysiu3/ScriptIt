{"pageid": 10624, "title": "আবদুল হাকিম", "url": "https://bn.wikipedia.org/wiki?curid=10624", "content": "আবদুল হাকিম (জন্ম : ১৬২০ - মৃত্যু : ১৬৯০) মধ্যযুগের বিখ্যাত বাঙালি কবি। তিনি তার রচিত নূরনামা কাব্যের জন্য অধিক পরিচিত। তিনি বেশ কিছু ফার্সি কবিতার বঙ্গানুবাদ করেন। তিনি ফার্সি, আরবি ও সংস্কৃৃত ভাষায় পণ্ডিত ছিলেন।\n\n\n== জন্ম ও জীবনী ==\nকবি আবদুল হাকিম আনুমানিক ১৬২০ খ্রিষ্টাব্দে পর্তুগিজ শাসনাধীন চট্টগ্রামের সন্দ্বীপের সুধারামপুর গ্রামে (এখানে মতান্তর রয়েছে, কবি নোয়াখালী জেলার সুধারামের বাবপুরে) জন্ম গ্রহণ করেন।\nস্বদেশের ও স্বভাষার প্রতি তার ছিল অটুট ও অপরিসীম প্রেম।সে যুগে মাতৃভাষার প্রতি এমন প্রবল আকর্ষণ ছিল বিরল। তার আটটি কাব্যের কথা জানা গেছে। নূরনামা তার বিখ্যাত কাব্যগ্রন্থ। তার অন্যান্য উল্লেখযোগ্য কাব্যগ্রন্থ হলঃ ‌‌ইউসুফ-জুলেখা, লালমতি, সয়ফুলমুলুক, শিহাবুদ্দিননামা, নসীহতনামা, কারবালা ও শহরনামা। তিনি ১৬৯০ খ্রিষ্টাব্দে মৃত্যুবরণ করেন।\nবাংলা ভাষা ছাড়াও তিনি আরবি, ফার্সি ও সংস্কৃত ভাষায় পারদর্শী ছিলেন| বাঙালি হিসেবে তার গর্ববোধ ছিল।  সেসময় একশ্রেণির লোকের বাংলা ভাষার প্রতি অবজ্ঞার জবাবে তিনি তার নূরনামা কাব্যে লিখেছিলেন :\n\nযে সব বঙ্গেত জন্মি হিংসে বঙ্গবাণী।\nসে সব কাহার জন্ম নির্ণয় ন জানি।।\n\n\n== গ্রন্থ ==\nইউসুফ-জুলেখা\nনূরনামা\nচারি মোকাম ভেদ\n লালমতি\n সয়ফুলমুলক \n নসিহৎনামা \nকারবালা ও শহরনামা\nশাহাবুদ্দিননামা\nদূররে মজলিস।\n\n\n== তথ্যসূত্র ==\n\n\n== বহিঃসংযোগ ==\n\nবাংলাপিডিয়ায় আবদুল হাকিম"}