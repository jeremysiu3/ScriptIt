{"pageid": 1016685, "title": "আলী হুসাইন রিজভী", "url": "https://bn.wikipedia.org/wiki?curid=1016685", "content": "আলী হুসাইন রিজভী (উর্দু: علی حسین رضوی‎‎; জন্ম: ৬ জানুয়ারি, ১৯৭৪) করাচি এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের শেষদিকে অত্যন্ত সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে করাচি ও পাকিস্তান কাস্টমস দলের প্রতিনিধিত্ব করেন। দলে তিনি মূলতঃ লেগ ব্রেক বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন তিনি।\n\n\n== খেলোয়াড়ী জীবন ==\n১৯৯৩-৯৪ মৌসুম থেকে ১৯৯৯-২০০০ মৌসুম পর্যন্ত আলী হুসাইন রিজভী’র প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন আলী হুসাইন রিজভী। ১৭ অক্টোবর, ১৯৯৭ তারিখে শেখুপুরায় সফরকারী দক্ষিণ আফ্রিকা দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। এরপর আর তাকে কোন টেস্টে অংশগ্রহণ করতে দেখা যায়নি। তাকে কোন ওডিআইয়ে অংশগ্রহণ করার সুযোগ দেয়া হয়নি।\n\n\n== তথ্যসূত্র ==\n\n\n== আরও দেখুন ==\nমোহাম্মদ গাজালী\nমোহাম্মদ রমজান\nএক টেস্টের বিস্ময়কারী\nপাকিস্তানি টেস্ট ক্রিকেটারদের তালিকা\nপ্রথম-শ্রেণীর ক্রিকেট দলসমূহের বর্তমান তালিকা\n\n\n== বহিঃসংযোগ ==\nইএসপিএনক্রিকইনফোতে আলী হুসাইন রিজভী  (ইংরেজি)\nক্রিকেটআর্কাইভে আলী হুসাইন রিজভী   (সদস্যতা প্রয়োজনীয়) (ইংরেজি)"}