{"pageid": 1190861, "title": "ইল্যম্নিয়াস নেসাইয়া", "url": "https://bn.wikipedia.org/wiki?curid=1190861", "content": "টাইগার পামফ্লাই (বৈজ্ঞানিক নাম: Elymnias nesaea (Linnaeus)) 'নিমফ্যালিডি'(Nymphalidae) গোত্র ও 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি। এই প্রজাতির ডানার উপরের দিক কালো রঙের এবং লম্বা লম্বা নীল-সবুজ রেখা দেখা যায়, এরা মাঝারী আকৃতির প্রজাপতি।\n\n\n== আকার ==\nটাইগার পামফ্লাই এর প্রসারিত অবস্থায় ডানার আকার ৭৫-৮৫ মিলিমিটার দৈর্ঘ্যের হয়।\n\n\n== উপপ্রজাতি ==\nটাইগার পামফ্লাই এর উপপ্রজাতিগুলো হলো:\n\nElymnias nesaea nesaea Linnaeus, 1764\nElymnias nesaea timandra Wallace, 1869\nElymnias nesaea cortona Fruhstorfer, 1911\nElymnias nesaea apelles Fruhstorfer, 1902\nElymnias nesaea lioneli Fruhstorfer, 1907\nElymnias nesaea laisides de Nicéville, 1896\nElymnias nesaea neolais de Nicéville, 1898\nElymnias nesaea kamarina Fruhstorfer, 1906\nElymnias nesaea hypereides Fruhstorfer, 1903\nElymnias nesaea coelifrons Fruhstorfer, 1907\nElymnias nesaea hermia Fruhstorfer, 1907\nElymnias nesaea baweana Hagen, 1896\nElymnias nesaea vordemani Snellen, 1902\n\n\n=== ভারতে প্রাপ্ত টাইগার পামফ্লাই এর উপপ্রজাতি ===\nভারতে প্রাপ্ত টাইগার পামফ্লাই এর উপপ্রজাতি হল-\n\nElymnias nesaea timandra Wallace, 1869 – Sylhet Tiger Palmfly\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nস্ত্রী-পুরুষ উভয় প্রকারেরই উভয় যডানার উপরিপৃষ্ঠ ফ্যাকাশে সবজে নীল এবং সমস্ত শিরাগুলি চওড়া ও কালচে বাদামী বর্নের। টার্মেন অথবা প্রান্তদেশ চওড়াভাবে কালচে বাদামী, পিছনের ডানায় ১খ, ১গ এবং ২নং শিরামধ্যে সাবটার্মিনাল কালচে বাদামী ছোপের সারি লক্ষ্য করা যায় এবং ৩নং শিরায় একটি ছোট লেজ বর্তমান।\nস্ত্রী প্রকারে ডানার নিম্নতল ফ্যাকাশে এবং সরু লালচে বাদামী রেখায় ঘনভাবে চিত্রিত। পুরুষ প্রকারে ডানার নিম্নতল স্ত্রী অপেক্ষা অধিকতর ঘনভাবে সরু লালচে বাদামী-রেখায় চিত্রিত এবং উভয় ডানার গোড়ার অংশ অথবা বেসাল অংশ চওড়া কালচে বাদামী।\n\n\n== তথ্যসূত্র ==\n\n\n== বহিঃসংযোগ =="}