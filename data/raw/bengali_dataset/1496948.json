{"pageid": 1496948, "title": "সিনানউদ্দিন ফকিহ ইউসুফ পাশা", "url": "https://bn.wikipedia.org/wiki?curid=1496948", "content": "সিনানউদ্দিন ফকিহ ইউসুফ পাশা (উসমানীয় তুর্কি: سنان الدین فقیہ یوسف پاشا) ছিলেন উসমানীয় সাম্রাজ্যের একজন উজিরে আজম। তিনি ১৩৪৯ থেকে ১৩৬৪ সাল পর্যন্ত উসমানীয় সাম্রাজ্যের উজিরে আজম ছিলেন। তিনি সুলতান প্রথম ওরহানের শেষ উজিরে আজম এবং সুলতান প্রথম মুরাদের প্রথম উজিরে আজম হিসেবে দায়িত্ব পালন করেছিলেন।\n১৩৬০ সালের সুলতান প্রথম ওরহানের একটি শিলালিপিতে সিনানউদ্দিন ফকিহ ইউসুফের নাম উল্লেখ রয়েছে। আরও উল্লেখ করা হয়েছে যে, তিনি মুসলিহউদ্দিন মুসা নামে একজন ব্যক্তির পুত্র এবং মাজউদ্দিন ঈসা নামে একজন ব্যক্তির নাতি ছিলেন। এই শিলালিপি থেকে এটিও বোঝা যায় যে, তিনি একজন অহী ছিলেন। তিনি উসমানীয় সাম্রাজ্যের আমলা হিসাবে দায়িত্ব পালন করেছিলেন।\nতাঁর মৃত্যুর পরে কাজাস্কর চান্দারলি কারা খলিল খাইরুদ্দিন পাশা উজিরে আজম হয়েছিলেন। তিনি চান্দারলি পরিবারের একজন সদস্য ছিলেন। এছাড়াও চান্দারলি পরিবার থেকে অনেকজন সদস্য উসমানীয় সাম্রাজ্যের উজিরে আজম হিসেবে দায়িত্ব পালন করেছিলেন।\n\n\n== আরও দেখুন ==\nউসমানীয় উজিরে আজমদের তালিকা\n\n\n== তথ্যসূত্র =="}