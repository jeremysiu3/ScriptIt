{"pageid": 1140542, "title": "লুঝিন উপসাগর", "url": "https://bn.wikipedia.org/wiki?curid=1140542", "content": "লুঝিন  (রুশ: Бухта Лужина, বুখতা লুঝিনা) রাশিয়ান ফেডারেশনের দূরপ্রাচ্য অঞ্চলের প্রদেশ মাগাদান ওব্লাস্টের তীরে অবস্থিত একটি উপসাগর। রুশ মানচিত্রকার ফিয়োদর লুঝিনের নামে এটির নামকরণ করা হয়েছে।\n\n\n== ভূগোল ==\nলুঝিন উপসাগর একটি ছোট, বৃত্তাকার উপসাগর যেখানে উঁচু, পাথুরে তীর রয়েছে। এটির অবস্থান ওখোৎস্ক সাগরের উত্তর উপকূলে এবং ওনারা উপদ্বীপ দ্বারা পূর্বে বৃহত্তর শেলটিং উপসাগর থেকে বিচ্ছিন্ন। পূর্বেদিকে মস্কভিটিন অন্তরীপ এবং পশ্চিমে ইজলায়লভ বর্ধিত ভূমির মাধমে, রাশিয়ার মূল ভূভাগ হতে প্রবেশ করা যায়। এই উপসাগরে কোন সামুদ্রিক জরিপ হয়নি।\n\n\n== ইতিহাস ==\n১৮৫০ ও ১৮৬০-এর দশকে আমেরিকান তিমিশিকারী জাহাজগুলি এ উপসাগরে আসতো এবং বোহেড তিমি শিকারের জন্য অবস্থান করতো। মার্কিনিরা  একে অশ্বক্ষুর উপসাগর নামে অভিহিত করেছে। শিকারিরা কাঠ ও সুপেয় পানির জন্য লুঝিন উপসাগরে নোঙর করতো। ১৮৬০ সালে, নিউ বেডফোর্ডের তিন মাস্তুল বিশিষ্ট পালতোলা জাহাজ অ্যালিস ফ্রেজিয়ার (৪০৬ টন) লুঝিন উপসাগরে শীতকালীন অবস্থানের চেষ্টা করেছিল কিন্তু ডিসেম্বরে সাগরের জমাট বরফে জাহাজটির নোঙ্গরের শিকল ছিঁড়ে যায় এবং জাহাজটিকে দূর সমুদ্রে যেতে হয়।\n\n\n== তথ্যসূত্র =="}