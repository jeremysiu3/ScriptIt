{"pageid": 12156, "title": "ইলোকানো ভাষা", "url": "https://bn.wikipedia.org/wiki?curid=12156", "content": "ইলোকানো ভাষা () ফিলিপিন দ্বীপপুঞ্জের তৃতীয় বৃহত্তম ভাষা। ইলোকানো নামটির বুৎপত্তি এরকম: ই- \"থেকে\" + -লোক-\"উপসাগর\" + -আনো (স্পেনীয়) \"অধিবাসী\"; অর্থাৎ \"উপসাগরের লোক\"।\nফিলিপিন দ্বীপপুঞ্জের লুজন দ্বীপের উত্তরাংশে প্রায় ৮০ লক্ষ লোকের মাতৃভাষা ইলোকানো। এছাড়া ফিলিপিনের অন্য অনেক অংশেও ভাষাটি প্রচলিত। উত্তর লুজনের প্রায় ২০ লক্ষ লোক দ্বিতীয় ভাষা হিসেবে এতে কথা বলতে পারে। দেশটির উত্তর অঞ্চলের জাতিগুলি রাষ্ট্রভাষা তাগালোগের পরিবর্তে ইলোকানো ভাষাতেই বেশি পারদর্শী। তবে বর্তমানে ইলোকানোর কোন সরকারি মর্যাদা নেই। কেবল প্রাথমিক শ্রেণীগুলিতে এটি শিক্ষা দেয়া হয়।\nফিলিপিনের বিভিন্ন জাতির মধ্যে ইলোকানোরাই সর্বাগ্রে উত্তর আমেরিকায় বিপুল সংখ্যায় অভিবাসন গ্রহণ করে। হাওয়াই, ক্যালিফোর্নিয়া, প্রশান্ত মহাসাগরের উপকূলের উত্তর-পশ্চিম যুক্তরাষ্ট্র ও আলাস্কাতে এরা যথেষ্ট সংখ্যায় বিদ্যমান। হাওয়াই ও ক্যালিফোর্নিয়ার কিছু স্কুলে ইলোকানো ভাষা পড়ানো হয়।\n\n\n== তথ্যসূত্র ==\n\n\n== বহিঃসংযোগ =="}