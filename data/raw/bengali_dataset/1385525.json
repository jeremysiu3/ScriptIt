{"pageid": 1385525, "title": "সৌমেন্দু রায়", "url": "https://bn.wikipedia.org/wiki?curid=1385525", "content": "সৌমেন্দু রায় বা  সৌম্যেন্দু রায় (৭ ফেব্রুয়ারি ১৯৩২ - ২৭ সেপ্টেম্বর ২০২৩)  ছিলেন একজন ভারতীয় বাঙালি চিত্রগ্রাহক। তিনি  বিখ্যাত পরিচালক সত্যজিৎ রায়ের চলচ্চিত্রে কাজ করার জন্য সবচেয়ে বেশি পরিচিত হন। ১৯৬১ খ্রিস্টাব্দে দেবী দিয়ে শুরু করে ১৯৮৪ খ্রিস্টাব্দের ঘরে-বাইরে পর্যন্ত মোট ছাব্বিশটি ছবিতে কাজ করেছেন। সত্যজিৎ রায়ের প্রথম ছায়াছবি পথের পাঁচালীতে তিনি ছিলেন  সুব্রত মিত্রের সহকারী।  সেরা সিনেমাটোগ্রাফির জন্য সৌমেন্দু রায় তিনবার জাতীয় চলচ্চিত্র পুরস্কার লাভ করেন।\n\n\n== জন্ম ও প্রারম্ভিক জীবন ==\nসৌমেন্দু রায়ের জন্ম ১৯৩২ খ্রিস্টাব্দের ৭ ফেব্রুয়ারি ব্রিটিশ ভারতের উত্তর কলকাতার গ্রে স্টিটে। পিতা কনক কুমার রায় ও মাতা গার্গী রায়। তবে সৌমেন্দুর শৈশবের দশ বৎসর কেটেছে অধুনা ছত্তিশগড়ের ধরমজয়গড়ে।   আদি নিবাস ছিল কাঁচড়াপাড়ায়। দেবীর পর চলে আসেন কলকাতায় রাসবিহারী অ্যাভিনিউয়ে তার এক জ্যাঠামশাই ডাক্তার বিমলকুমার রায়ের বাড়িতে। পড়াশোনা তীর্থপতি ইনস্টিটিউশনে। বিদ্যালয়ের পাঠ শেষ পড়াশোনা করেন  আশুতোষ কলেজে। এখান থেকেই তিনি বিজ্ঞানে  কলকাতা বিশ্ববিদ্যালয়ের  স্নাতক হন। স্কুল জীবনেই তার সিনেমার প্রতি বিশেষকরে ছবি তোলার আগ্রহ জন্মায়। স্কুলের এক বন্ধু অসিত রানার সহায়তায় ফটোগ্রাফির প্রথম পাঠ পান। তারপর স্থানীয় এক স্টুড়িওতে দুই বন্ধু মিলে নিয়মিত যাতায়াত করে নেগেটিভ পরিস্ফুটনের কাজও শিখে নেন।\n\n\n== কর্মজীবন ==\n\n\n== পুরস্কার ও সম্মাননা ==\nচিত্রগ্রাহক হিসাবে সৌমেন্দু রায় অসামান্য কাজের জন্য তিন বার জাতীয় চলচ্চিত্র পুরস্কার লাভ করেন-\n\nজাতীয় চলচ্চিত্র পুরস্কার-\n১৯৭৪ : সেরা সিনেমাটোগ্রাফি : অশনি  সংকেত\n১৯৭৫ : সেরা সিনেমাটোগ্রাফি :  সোনার কেল্লা\n১৯৭৮: সেরা সিনেমাটোগ্রাফি : শতরঞ্জ কে খিলাড়ি\n১৯৯৩: সেরা নন-ফিচার ফিল্ম সিনেমাটোগ্রাফি  : সুচিত্রা মিত্র\nতামিলনাড়ু রাজ্য চলচ্চিত্র পুরস্কার-\n১৯৮২ : সেরা সিনেমাটোগ্রাফার : কান সিভান্থাল মান সিভাক্কুম\n\n\n== জীবনাবসান ==\nসৌম্যেন্দু রায় দীর্ঘ দিন বার্ধক্যজনিত অসুখে ভুগছিলেন। ২০২৩ খ্রিস্টাব্দের ২৭ সেপ্টেম্বর বুধবার দুপুরে তার জীবনাবসান হয়। \n\n\n== চলচ্চিত্রের তালিকা ==\n  রবীন্দ্রনাথ ঠাকুর (১৯৬১)\nতিন কন্যা (১৯৬১)\nঅভিযান (১৯৬২)\nপলাতক (১৯৬৩)\nটু  (স্বল্প দৈর্ঘ্য) (১৯৬৪)\nআলোর পিপাসা (১৯৬৫)\nঅভয়া ও শ্রীকান্ত (১৯৬৫)\nবাক্সবদল (১৯৬৫)\n মহাপুরুষ (১৯৬৫)\nকাপুরুষ (১৯৬৫)\nএকটুকুবাসা (১৯৬৫)\n চিড়িয়াখানা (১৯৬৭)\nবালিকা বধূ (১৯৬৭)\nবধূবরণ (১৯৬৭)\nগুপী গাইন বাঘা বাইন  (১৯৬৯)\n অরণ্যের দিনরাত্রি (১৯৭০)\nপ্রতিদ্বন্দ্বী (১৯৭০)\nকুহেলি (১৯৭১)\nসিকিম (১৯৭১)\nসীমাবদ্ধ (১৯৭১)\nদ্য ইনার আই (১৯৭২)\nঅশনি সংকেত  (১৯৭৩)\nসাধু যুধিষ্ঠিরের কড়চা (১৯৭৪)\n সোনার কেল্লা (১৯৭৪)\nজন অরণ্য  (১৯৭৬)\nনিধিরাম সর্দার (১৯৭৬)\n শতরঞ্জ কে খিলাড়ি (১৯৭৭)\nজয়বাবা ফেলুনাথ  (১৯৭৯)\nহীরক রাজার দেশে  (১৯৮০)\nবালা (স্বল্প দৈর্ঘ্য)\nসদগতি  (১৯৮১) (টেলি ফিল্ম )\nকান সিভান্থাল মান  সিভাক্কুম (তামিল ছায়াছবি) (১৯৮২)\n ফটিকচাঁদ (১৯৮৩)\nপিকু (স্বল্প দৈর্ঘ্য) (১৯৮৩)\nইসলাম ইন ইন্ডিয়া (তথ্যচিত্র)\nঘরে বাইরে (১৯৮৫)\nসুন্দবন (তথ্যচিত্র) (১৯৮৫)\nভোম্বল সর্দার  (স্বল্প দৈঘ্য) (১৯৮৮)\nআগুন (১৯৮৮)\nদেবতা (১৯৯০)\nউইল টু লিভ  (ইংরাজী)\nআনোখা মোতি\nএক ডক্টর কী মৌত  (১৯৯১)\nঅন্তর্ধান (১৯৯২)\nপোটলি বাবা কী (১৯৯১) (টিভি সিরিজ)\nচরাচর (১৯৯৩)\nহুইলচেয়ার (১৯৯৪)\nশতাব্দীর কন্যা\nআজব গাঁয়ের আজব কথা (১৯৯৮)\n\n\n== তথ্যসূত্র =="}