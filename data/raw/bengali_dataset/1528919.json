{"pageid": 1528919, "title": "আগরওয়াল", "url": "https://bn.wikipedia.org/wiki?curid=1528919", "content": "আগরওয়াল (বানান: আগেরওয়াল, অগ্রওয়ালা, আগরওয়ালা, আগরওয়াল্লা, আগ্গরওয়াল, আগরাওয়াল, আগরাওয়ালা বা আগ্গরাওয়াল) হল একটি বনিয়া সম্প্রদায়। উত্তর ভারতের বনিয়ারা বেশ কয়েকটি সম্প্রদায়ের একটি গোষ্ঠী, যার মধ্যে অগ্রওয়াল বনিয়া, মহেশ্বরী বনিয়া, ওসওয়াল বনিয়া, ক্ষত্রি বনিয়া এবং পোড়ওয়াল বনিয়া অন্তর্ভুক্ত।\nতারা সমগ্র উত্তর ভারতে বিস্তৃত, প্রধানত রাজস্থান, হরিয়ানা, পাঞ্জাব, জম্মু ও কাশ্মীর, চণ্ডীগড়, হিমাচল প্রদেশ, উত্তরাখণ্ড, দিল্লি, ছত্তিশগড়, গুজরাট, মহারাষ্ট্র এবং উত্তর প্রদেশ রাজ্যে বসবাস করে। এছাড়াও, তারা পাকিস্তানের পাঞ্জাব ও সিন্ধ প্রদেশেও পাওয়া যায়, যদিও ভারতের বিভাজনের সময় তাদের বেশিরভাগই নতুন স্বাধীন ভারতে স্থানান্তরিত হয়েছিল। অধিকাংশ অগ্রওয়াল বৈষ্ণব হিন্দু বা জৈন ধর্ম অনুসরণ করে, তবে একটি ছোট অংশ ইসলাম বা খ্রিস্টান ধর্মের অনুসারী।\nঅগ্রওয়ালরা তাদের সম্প্রদায়ের পূর্বপুরুষ হিসাবে রাজা অগ্রসেনকে বিশ্বাস করেন, যিনি ছিলো অগ্রোহা রাজ্যের একজন ক্ষত্রিয় রাজা। রাজা অগ্রসেন নিজে হিন্দু ধর্মের বৈশ্য (বাণিজ্যিক) ঐতিহ্য অনুসরণ করেছিলেন। অগ্রওয়ালরা তাদের উদ্যোক্তা মনোভাব এবং ব্যবসায়িক দক্ষতার জন্যও পরিচিত। আধুনিক প্রযুক্তি এবং ইকমার্স কোম্পানিগুলিতে তারা এখনও আধিপত্য বিস্তার করে। ২০১৩ সালে রিপোর্ট করা হয়েছিল যে, ভারতের ইকমার্স কোম্পানিগুলির জন্য প্রতি ১০০ টাকা অর্থায়নে, ৪০ টাকা অগ্রওয়ালদের প্রতিষ্ঠিত কোম্পানিগুলির কাছে চলে যেত।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে আগরওয়াল সম্পর্কিত মিডিয়া দেখুন।"}