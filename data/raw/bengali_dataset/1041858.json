{"pageid": 1041858, "title": "সীতানাথ সিদ্ধান্তবাগীশ", "url": "https://bn.wikipedia.org/wiki?curid=1041858", "content": "সীতানাথ সিদ্ধান্তবাগীশ (১২৮০ বঙ্গাব্দ―১৩৫৫ বঙ্গাব্দ) একজন বাঙালি লেখক ও সংস্কৃত পণ্ডিত।\n\n\n== জীবনী ==\nসীতানাথ সিদ্ধান্তবাগীশের জন্ম তদানীন্তন বরিশাল জেলার গৌরনদী উপজেলার চাঁদশীতে। তাঁর পিতার নাম কালীকান্ত ভট্টাচার্য। তিনি রামনাথ সিদ্ধান্তপঞ্চানন, মহামহোপাধ্যায় এর ছাত্র ছিলেন। চট্টগ্রামের ‘জগৎপুর আশ্রম’ চতুষ্পাঠীতে দীর্ঘকাল অধ্যাপনা করে দুবার সরকার থেকে পুরস্কৃত হন তিনি। ১৩০০ বঙ্গাব্দে স্বগ্রামে ‘পুরুষোত্তম চতুষ্পাঠী’ স্থাপনা করেন। ১৩৩৮ বঙ্গাব্দে সংস্কৃত সাহিত্য পরিষদের টোলবিভাগে আচার্যপদে আসীন হন। মৃত্যুর দিন পর্যন্ত আর্য বিদ্যালয় এর অধ্যাপক ছিলেন সীতানাথ সিদ্ধান্তবাগীশ। তাঁর সংকলিত কলাপ-ব্যাকরণের চতুষ্টয়বৃতি গ্রন্থ একটি মৌলিক রচনা। কাশ্যপ-বংশ-ভাস্কর ইত্যাদি গ্রন্থের সম্পাদনা সহ বহু গ্রন্থের তিনি লেখক। সংস্কৃত মহামন্ডল ও সংস্কৃত পদ্যগোষ্ঠীর সহসভাপতি ছিলেন তিনি।\n\n\n== তথ্যসূত্র =="}