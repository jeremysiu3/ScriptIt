{"pageid": 1033524, "title": "আবিদা হুসেন", "url": "https://bn.wikipedia.org/wiki?curid=1033524", "content": "সৈয়দা আবিদা হুসেন ইমাম (উর্দু: سيدہ عابدہ حسین‎‎; জন্ম ১৯৪৮ ) হলেন পাকিস্তান মুসলিম লীগ (এন) দলের একজন পাকিস্তানি রক্ষণশীল রাজনীতিবিদ, কূটনীতিবিদ এবং সমাজনেত্রী।\nতিনি পাকিস্তানের একটি জায়গীর পরিবারে জন্মগ্রহণ করেছিলেন। তিনি ১৯৯১-৯৩ সালে মার্কিন যুক্তরাষ্ট্রে পাকিস্তানের রাষ্ট্রদূত এবং ১৯৯৭ থেকে ১৯৯৯ সাল পর্যন্ত প্রধানমন্ত্রী নওয়াজ শরীফের দ্বিতীয় প্রশাসনে খাদ্য ও কৃষি জনসংখ্যা নিয়ন্ত্রণ মন্ত্রীর দায়িত্ব পালন করেছিলেন।\nতিনি তাঁর রাজনৈতিক দৃষ্টিভঙ্গির জন্য সমধিক পরিচিত, যা পাকিস্তানের পরিবেশ ও বন্যজীবন সংরক্ষণ এবং অর্থনৈতিক সমস্যায় রাজস্ব রক্ষণশীলতার প্রতিফলন ঘটিয়েছে।\n\n\n== প্রাথমিক জীবন ও পারিবারিক পটভূমি ==\nআবিদা হুসেনের জন্ম ১৯৪৮ সালে পাকিস্তানের পাঞ্জাবের ঝাঙের একটি সম্ভ্রান্ত পরিবারে। তাঁর পিতা, জমিদার সৈয়দ আবিদ হুসেন শাহ ছিলেন ভারতীয় সেনাবাহিনীতে সম্মানিত কর্নেল এবং একজন রাজনীতিবিদ যিনি ১৯৪৫-৪৭ সালে ভারতের গণপরিষদের একটি আসনের জন্য মুসলিম লীগের মঞ্চে নির্বাচিত হয়েছিলেন।\n\n\n== ব্যক্তিগত জীবন ==\nআবিদা হুসেন সৈয়দ ফখর ইমামের সাথে বিবাহবন্ধনে আবদ্ধ হয়েছিলেন। স্বামী সৈয়দ ফখর ইমাম  পিএমএল (এন) দলের একজন রাজনীতিবিদ।\n\n\n== রাজনৈতিক জীবন ==\n১৯৭১ সালে বাবার মৃত্যুর পরে আবিদ হুসেন পাকিস্তান পিপলস পার্টির (পিপিপি) জাতীয় রাজনীতিতে প্রবেশ করেছিলেন এবং ১৯৭০ সালে অনুষ্ঠিত সাধারণ নির্বাচনের সময় ঝং আসনে জয়ী হয়েছিলেন। পাঞ্জাব প্রাদেশিক পরিষদে নির্বাচিত হওয়ার পরে তিনি পিপলস ওয়ার্কার্স প্রোগ্রামের চেয়ারপারসন নিযুক্ত হয়েছিলেন। ১৯৭৪-৭৫ সালে তিনি প্রধানমন্ত্রী জুলফিকার আলী ভুট্টোর উদ্যোগে শিল্পের জাতীয়করণ এবং ভূমি সংস্কারের বিরোধিতা করেছিলেন, যার ফলে দলের সাধে তাঁর বৈরিতা সৃষ্টি হয়েছিল।\n\n\n== তথ্যসূত্র =="}