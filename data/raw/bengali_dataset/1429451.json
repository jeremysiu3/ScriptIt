{"pageid": 1429451, "title": "গাভরি দেবী", "url": "https://bn.wikipedia.org/wiki?curid=1429451", "content": "গাভরি দেবী (গাভরি বাই নামেও পরিচিত) (১৪ই এপ্রিল ১৯২০ - ২৯শে জুন ১৯৮৮) ছিলেন ভারতের রাজস্থান রাজ্যের একজন ভারতীয় লোকগায়িকা। তিনি লোকসংগীত গাওয়ার একটি শৈলী, তাঁর মাণ্ড গানের জন্য পরিচিত। মাণ্ড গানের পাশাপাশি তিনি ঠুমরি, ভজন এবং গজলও গাইতেন। তিনি রাজস্থানের মরু কোকিলা নামেও পরিচিত ছিলেন। ২০১৩ সালে রাজস্থান সরকার শিল্প ও সঙ্গীতে তাঁর অবদানের জন্য তাঁকে মরণোত্তর রাজস্থান রত্ন দিয়ে সম্মানিত করেছে। এটি রাজস্থানের সর্বোচ্চ বেসামরিক পুরস্কার।\n\n\n== প্রাথমিক জীবন ==\nগাভরি দেবীর পিতার নাম বংশীলাল পাওয়ার এবং মাতার নাম যমুনা দেবী পাওয়ার। বংশীলাল এবং যমুনা দেবী উভয়েই বিকানীর রাজপরিবারে দরবারের গায়ক হিসেবে গান গাইতেন। \n২০ বছর বয়সে, গাভরি দেবী যোধপুরের  জায়গিরদার মোহনলাল গামেটিকে বিয়ে করেছিলেন, তাঁদের একটি কন্যা ছিল। তিনি যোধপুরের মহারাজা উমেদ সিং- এর কাছ থেকেও সঙ্গীতের জন্য উৎসাহ পেয়েছিলেন। তিনি উড়িষ্যা, কর্ণাটক, মহারাষ্ট্র, গোয়া, বাংলা, কেরালা, তামিলনাড়ু সহ ভারত জুড়ে সঙ্গীত পরিবেশন করেন।\n\n\n== কর্মক্ষেত্র ==\n১৯৫৭ সালে, গাভরি দেবী রেডিও এবং দূরদর্শনে মাণ্ড গানের অনুষ্ঠান করা শুরু করেন, এটি বেশ জনপ্রিয় হয়েছিল। রাজস্থান সরকারের পর্যটন বিভাগ দ্বারা প্রতি বছর আয়োজিত অনুষ্ঠানে তিনি মাণ্ড গানের অনুষ্ঠানটি উপস্থাপন করেছেন। ১৯৮৩ সালে, তিনি রাশিয়ার মস্কোতে ভারত কর্তৃক আয়োজিত ফেস্টিভ্যাল অফ ইণ্ডিয়াতে তিনি কেসরিয়া বালম আও হামারে দেস ' গেয়েছিলেন, এটি তাঁর বিশেষ গানের তালিকাভুক্ত। তিনি ১৯৮০ সালে এশিয়ার হু'স হু তালিকাভুক্ত হন।\n১৯৮৬ সালে, ভারত সরকার তাঁকে তাঁর অবদানের জন্য সঙ্গীত নাটক অকাদেমি পুরস্কার দিয়ে সম্মানিত করে। এই পুরস্কার লোকসংগীতের চর্চাকারী শিল্পীদের দেওয়া সর্বোচ্চ ভারতীয় স্বীকৃতি। ভারতের তৎকালীন রাষ্ট্রপতি আর ভেঙ্কটারমন এই পুরস্কার প্রদান করেন। গাভরি দেবী ১৯৮৮ সালের ২৯শে জুন মারা যান।\n\n\n== তথ্যসূত্র =="}