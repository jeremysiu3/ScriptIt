{"pageid": 1078990, "title": "বাংলাদেশ জমিয়াতুল মোদার্রেছীন", "url": "https://bn.wikipedia.org/wiki?curid=1078990", "content": "জমিয়াতুল মোদার্রেছীন হলো বাংলাদেশের আলিয়া মাদরাসাসমূহের শিক্ষকগণের একটি অরাজনৈতিক সংগঠন। ১৯৩৭ সালে প্রতিষ্ঠিত, এই সংগঠনটি তৎকালীন সময় থেকে ভারত ও বাংলাদেশে ইসলাম ও মাদরাসা শিক্ষা প্রসারে গুরুত্বপূর্ণ  ভূমিকা রাখছে।\n\n\n== নামকরণ ==\nজমিয়াতুল মোদার্রেছীন আরবি দুটি শব্দ, অর্থ- মাদরাসার শিক্ষকগণ। যেহেতু মাদরাসার শিক্ষকগণ এ সংগঠনটির সদস্য তাই এ নাম।\n\n\n== ইতিহাস ==\n১৭৮০ সালে কলকাতা আলিয়া মাদরাসা স্থাপন হলে এ বাংলা ও আসামে অসংখ্য আলিয়া মাদরাসার কারিকুলামে মাদরাসা প্রতিষ্ঠিত হয়। এসব মাদরাসা প্রতিষ্ঠার পিছনে ভারতের পীর-মাশায়েখগণ ভূমিকা রাখেন। ১৯৩৭ সালে ফুরফুরার পীর আবু বকর সিদ্দিকী ও ছারছীনার পীর নেছারউদ্দীন আহমদের চেষ্টায় বাংলা-আসাম জমিয়াতুল মোদার্রেছীন নামে প্রথম সংগঠন প্রতিষ্ঠিত হয়। পরে জৌনপুরীর পীর, ফুলতলির পীর, ফেনীর মাওলানা ওবায়দুল হক প্রমুখ এ সংগঠনের উন্নয়নে জড়িত হয়। ১৯৭১ সালে বাংলাদেশ স্বাধীন হওয়ার পর ১৯৭৬ সালে মাওলানা এম এ মান্নান এর হাল ধরেন এবং সংগঠনটির সভাপতি নির্বাচিত হন। বর্তমানে সংগঠনটির কার্যক্রম চলমান আছে।\n\n\n== লক্ষ্য ও উদ্দেশ্য ==\nশিক্ষক, ছাত্রদের সমস্যার সমাধান।\nমাদরাসার সার্থ রক্ষা\nআরবি শিক্ষার প্রসার\nইসলামী সমাজ কায়েমে যোগ্য নাগরিক তৈরী করা। ইত্যাদি।\n\n\n== কার্যক্রম ==\nসংগঠনটির আছে-\n\nজাতীয় নির্বাহী পরিষদ\nজেলা কমিটি\nউপজেলা কমিটি\nমহানগর কমিটিি।\nএসব কমিটির মাধ্যমে শিক্ষক, মাদরাসা ও ছাত্রদের সমস্যার সমাধান এবং সাংগঠনিক কাজ পরিচালনা করে।\n\n\n== সমালোচনা ==\nজমিয়াতুল মোদার্রেছীন ও সাধারণ শিক্ষক সংগঠনদের সাথে এ সংগঠনের মাঝে মাঝে বিরোধ দেখা দেয়। বাংলাদেশ মাদরাসা জেনারেল টিচার্স এসোসিয়েশন কর্তৃক সাধারণ শিক্ষিতদের মাদরাসার দায়িত্বে নিয়োগের দাবির ক্ষেত্রে মতবিরোধ দেখা দেয়।\n\n\n== তথ্যসূত্র =="}