{"pageid": 1505252, "title": "গ্রেগ ব্রকম্যান", "url": "https://bn.wikipedia.org/wiki?curid=1505252", "content": "গ্রেগরি ব্রকম্যান হলেন একজন আমেরিকান উদ্যোক্তা, বিনিয়োগকারী এবং সফটওয়্যার ডেভেলপার যিনি ওপেনএআই এর একজন সহ-প্রতিষ্ঠাতা  এবং বর্তমানে এর প্রেসিডেন্ট।  তিনি MIT ত্যাগ করার পর ২০১০ সালে স্ট্রাইপে তার কর্মজীবন শুরু করেন এবং ২০১৩ সালে তাদের CTO  হন। ২০১৫  সালে স্ট্রাইপ ছেড়ে OpenAI সহ-প্রতিষ্ঠা করেন, যেখানেও তিনি CTO-এ।র ভূমিকা গ্রহণ করেছিলেন। \n\n\n== প্রাথমিক জীবন এবং শিক্ষা ==\nব্রকম্যান মার্কিন যুক্তরাষ্ট্রের উত্তর ডাকোটার থম্পসন- এ জন্মগ্রহণ করেন। তিনি রেড রিভার হাই স্কুলে পড়াশোনা করেন, যেখানে তিনি গণিত, রসায়ন এবং কম্পিউটার বিজ্ঞানে দক্ষতা অর্জন করেন।  তিনি ২০০৬ সালে আন্তর্জাতিক রসায়ন অলিম্পিয়াডে রৌপ্য পদক জিতেছিলেন।  ১৯৭৩ সাল থেকে ইন্টেল বিজ্ঞান প্রতিভা অনুসন্ধানে অংশগ্রহণকারীদের মধ্যে তিনি নর্থ ডাকোটা থেকে প্রথম ফাইনালিস্ট হন।  ২০০৩, ২০০৫ এবং ২০০৭ সালে, তিনি কানাডা/ইউএসএ ম্যাথক্যাম্পে যোগ দেন, যা গণিতে প্রতিভাবান উচ্চ বিদ্যালয়ের শিক্ষার্থীদের জন্য একটি গ্রীষ্মকালীন প্রোগ্রাম।  ২০০৮ সালে, ব্রকম্যান হার্ভার্ড বিশ্ববিদ্যালয়ে ভর্তি হন, কিন্তু মাত্র এক বছর পরে চলে যান। এরপর তিনি ম্যাসাচুসেটস ইনস্টিটিউট অফ টেকনোলজিতে  কিছু সময়ের জন্য যোগ দেন। \n\n\n== কর্মজীবন ==\n২০১০ সালে, তিনি এমআইটি ছেড়ে দেন এবং স্ট্রাইপ, ইনকর্পোরেটেড নামক একটি কোম্পানিতে যোগ দেন, যা প্রতিষ্ঠা করেছিল তার এমআইটি সহপাঠী প্যাট্রিক কলিসন ও তার ভাই জন কলিসন। ২০১৩ সালে, তিনি স্ট্রাইপের প্রথম প্রধান প্রযুক্তি বিষয়ক কর্মকর্তা (সংক্ষেপে CTO) নিযুক্ত হন, এবং কোম্পানির কর্মীসংখ্যা ৫ থেকে ২০৫ এ বৃদ্ধি করেন।  ব্রকম্যান ২০১৫ সালের মে মাসে স্ট্রাইপ ত্যাগ করেন এবং স্যাম অল্টম্যান ও ইলিয়া সুটস্কেভারের সাথে ২০১৫ সালের ডিসেম্বরে OpenAI  সহ-প্রতিষ্ঠা করেন।  কোম্পানিটি প্রথমে ব্রকম্যানের বসার ঘর থেকে পরিচালিত হতো। \n১৪ ফেব্রুয়ারী, ২০১৯-এ, OpenAI ঘোষণা করেছে যে তারা GPT-2 নামে একটি নতুন বৃহৎ ভাষার মডেল তৈরি করেছে, কিন্তু এর সম্ভাব্য অপব্যবহারের আশংকায় এটিকে সকলের জন্য উন্মুক্ত করেনি। তারা অবশেষে ২০১৯ সালের মে মাসে কিছু সংখ্যক মানুষের কাছে মডেলটি উন্মুক্ত করে। \n২০২৩ এর মার্চে, একটি লাইভ ভিডিওতে, ব্রকম্যান  GPT সিরিজের চতুর্থ সংস্করন GPT-4 উন্মোচন করেন, যা OpenAI এর তৈরি করা একটি নতুন বৃহৎ ভাষা মডেল। \n২০২৩ সালের ১৭ মে ওপেনএআই থেকে তাকে ও স্যাম অল্টম্যানকে বহিস্কার করা হয়। তাকে বলা হয় যে তিনি কোম্পানির জন্য গুরুত্বপূর্ণ এবং তিনি চাইলে নতুন সিইওকে বলে কোম্পানিতে তার ভূমিকায় পুনর্বহাল থাকতে পারবেন।  পরে তিনি X-এ ঘোষণা করেন (পূর্বে টুইটার নামে পরিচিত) যে তিনি কোম্পানি টি ছেড়ে দিয়েছেন। \n২০ নভেম্বরে, মাইক্রোসফ্ট সিইও সত্য নাদেলা ঘোষণা করেছিলেন যে ব্রকম্যান এবং প্রাক্তন ওপেনএআই সিইও স্যাম অল্টম্যান একটি নতুন উন্নত কৃত্রিম বুদ্ধিমত্তা গবেষণা দলের নেতৃত্ব দেওয়ার জন্য মাইক্রোসফটে যোগ দেবেন।  পরের দিন, সিইও হিসাবে অল্টম্যানকে পুনর্বহালের একটি চুক্তি হওয়ার পর, ব্রকম্যান OpenAI-তে ফিরে আসেন।  \n\n\n== তথ্যসূত্র =="}