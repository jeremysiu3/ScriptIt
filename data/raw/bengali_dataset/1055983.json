{"pageid": 1055983, "title": "জামিয়া মোহাম্মদিয়া হাড়িকান্দী", "url": "https://bn.wikipedia.org/wiki?curid=1055983", "content": "জামিয়া মোহাম্মদিয়া হাড়িকান্দী (সংক্ষেপে হাড়িকান্দী মাদ্রাসা) সিলেট জেলার জকিগঞ্জ থানাধীন হাড়িকান্দীতে অবস্থিত একটি কওমি মাদ্রাসা। তৎকালীন স্থানীয় মসজিদের ইমাম আব্দুল আলী তার গ্রামে আয়োজিত একটি ধর্মীয় সম্মেলনে ইসলামি শিক্ষার গুরুত্ব তুলে ধরে একটি মাদ্রাসা প্রতিষ্ঠার প্রস্তাব রাখেন। এলাকার গণ্যমান্য ব্যক্তিবর্গ তার প্রস্তাবে তাৎক্ষণিক সাড়া দেন যার ফলশ্রুতিতে ১৯১৯ সালে জন্ম নেয় এই মাদ্রাসা। মাদ্রাসাটি দারুল উলুম দেওবন্দের মূলনীতির আলোকে পরিচালিত হয়।\nপ্রতিষ্ঠার পর মাদ্রাসাটি স্থানীয় সমাজসেবক আকমল হােসেন তরফদারের নিজস্ব জায়গাতে স্থানান্তর করা হয়। প্রতিষ্ঠালগ্ন থেকে মাদ্রাসার পরিচালক হিসেবে দায়িত্ব পালন করেন প্রতিষ্ঠাতা মাওলানা আব্দুল আলী। তার বার্ধক্যজনিত অবসরের কারণে জকিগঞ্জের মাওলানা আব্দুর রহিম এ দায়িত্ব পালন করেন। ১৯৪৫ সালে এ দাায়িত্ব পান মাওলানা আব্দুল গণী। তার সময়কালে মাদ্রাসার অভূতপূর্ব উন্নয়ন সাধিত হয়। তিনি পুরুষ-মহিলা উভয় শাখা দাওরায়ে হাদিস (মাস্টার্স) পর্যন্ত উন্নীত করেছিলেন। বর্তমানে মাদ্রাসাটি পরিচালনা করছেন ওলিউর রহমান। ২০২১ সালে মাদ্রাসার শিক্ষার্থীর সংখ্যা ৫ শতাধিক।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}