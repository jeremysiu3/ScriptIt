{"pageid": 1531717, "title": "ইবনুল মুস্তাফি", "url": "https://bn.wikipedia.org/wiki?curid=1531717", "content": "মুবারক ইবনে আহমদ শরফ আল-দীন ইবনুল মুস্তাফি আল-লাখমি আল-ইরবিলি  ( আরবি: مبارك بن أحمد شرف الدين اللخمي الإربيلي  , জন্ম ১১৬৯ - মৃত্যু ১২৩৯) এরবিলের একজন বিখ্যাত মুসলিম ইতিহাসবিদ। তিনি এরবিলের প্রাচীন দুর্গে জন্মগ্রহণ করেছিলেন। তিনি ইতিহাস, সাহিত্য এবং ভাষা সহ বিভিন্ন ক্ষেত্রে লিখেছেন। তার শ্রেষ্ঠ রচনা হলো এরবিলের ইতিহাসের উপর একটি চার খণ্ডের বই।\n\n\n== জীবনী ==\nইবনুল মুস্তাফির পুরো নাম ইবনে আহমদ ইবনে মুবারাক ইবনে মুহুব ইবনে গানিমা ইবনে গালিব লাখমি ইরবিলি কাতিব। আল-মুস্তাওফি ৫৬৪ হিজরি সনে ইরবিলের দুর্গে জন্মগ্রহণ করেছিলেন এবং নেতৃত্ব ও জ্ঞানের পরিবেশে বড় হন। যখন তিনি শিক্ষাজীবন শুরু করেছিলেন তখন তার বাবা এবং চাচা তার শিক্ষক ছিলেন। তার বাবা তাকে শিক্ষা চালিয়ে যাওয়ার জন্য এরবিলের পণ্ডিতদের কাছে যেতে উৎসাহিত করেছিলেন। তিনি অলঙ্কারশাস্ত্র অধ্যয়ন করেছিলেন এবং এর সাথে সম্পর্কিত সবকিছু শিখেছিলেন। ভাষা ও সাহিত্যেও তার আগ্রহ ছিল। তিনি আবু আবদুল্লাহ বাহরানি এবং মাকি ইবনে রিয়ান মাকসিনির কাছে কুরআন ও সাহিত্য অধ্যয়ন করেন। তিনি আবদুল ওয়াহাব ইবনে আবি হাব্বা, মুবারাক ইবনে তাহির, হাম্বাল, ইবনে তাবারজাদ, নাসরুল্লাহ ইবনে সালামা হাইতি এবং ইরবিলে আগত অনেকের কাছ থেকে হাদিস শ্রবণ করেন। তাঁর বাড়ি  বিদ্বানদের মিলনকেন্দ্র ছিল। তাঁর স্মরণশক্তি ছিল প্রবল, হাতের লেখা সুন্দর, বক্তব্য ছিল মধুর। তিনি কবিতা ও গদ্য দুইতেই পারদর্শী ছিলেন।\nআল-মুস্তাওফি ছিলেন ইরবিলের একজন কবি এবং মন্ত্রী ছিলেন। তিনি সুলতান সালাউদ্দিনের রাজত্বকালে ইরবিলের গভর্নর মুজাফফর আদ-দ্বীন গোকবোরির উজির এবং পরবর্তীকালে ইরবিলের স্বাধীন শাসক হন।\n১২৩৬ সালে গোকবোরির মৃত্যুর পর মঙ্গোলরা এরবিল দখলের পর ইবনুল মুস্তাওফি মসুলে চলে আসেন। ১২৩৯ সালে তার মৃত্যুর আগ পর্যন্ত সেখানেই বসবাস করেন।\n\n\n== রচনা ==\nতারীখ ইরবিল: আল-মুসাম্মা নাবাহাত আল-বালাদ আল-খামিল বি-মান ওয়ারাদাহু মিন আল-আমাথিল, চার খণ্ড।\nকিতাব আল-নিজাম ফি শিয়ার আল-মুতানাব্বি ওয়া আবি তাম্মাম, দশ খন্ড।\nকিতাব ইথবাত আল-মুহাসাল ফি নিসবত আবিয়াত আল-মুফাসাল, দুই খন্ড।\nকিতাব সিআর আল-সানাহ\nকিতাব আবা কিমাশ, প্রচুর সাহিত্য এবং উপাখ্যানের একটি সংগ্রহ।\nকিতাব আহকাম আল-নিজুম\nতিনি একটি কবিতা সংকলনও লিখেছিলেন।\n\n\n== তথ্যসূত্র =="}