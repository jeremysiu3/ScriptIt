{"pageid": 1453389, "title": "ভারতের সংবিধানের ভাগ ২২", "url": "https://bn.wikipedia.org/wiki?curid=1453389", "content": "ভারতের সংবিধানের ভাগ ২২-এ সংক্ষিপ্ত নাম, প্রারম্ভ, হিন্দিতে প্রাধিকৃত পাঠ ও নিরসন সম্পর্কিত ৩৯৩ থেকে ৩৯৫ পর্যন্ত মোট চারটি অনুচ্ছেদ রয়েছে।\n\n\n== অনুচ্ছেদ ৩৯৩ - সংক্ষিপ্ত নাম ==\nঅনুচ্ছেদ ৩৯৩ অনুযায়ী, \"এই সংবিধান ভারতের সংবিধান নামে অভিহিত হইবে।\"\n\n\n== অনুচ্ছেদ ৩৯৪ - প্রারম্ভ ==\nএই অনুচ্ছেদে বলা আছে যে সংবিধানের কিছু বিধান সংবিধানের প্রারম্ভের তারিখের (২৬ জানুয়ারি ১৯৫০) আগেই বলবৎ করা হয়েছিল, যেমন ৫, ৬, ৭, ৮, ৯, ৬০, ৩২৪, ৩৬৬, ৩৬৭, ৩৭৯, ৩৮০, ৩৮৮, ৩৯১, ৩৯২, ৩৯৩ অনুচ্ছেদসমূহ এবং অনুচ্ছেদ ৩৯৪ নিজেই।\n\n\n== অনুচ্ছেদ ৩৯৪ক - হিন্দীতে প্রাধিকৃত পাঠ ==\nএই অনুচ্ছেদ অনুযায়ী, রাষ্ট্রপতি তাঁর নিজ প্রাধিকারের অধীনে সংবিধান, কেন্দ্রীয় আইন ও সংবিধানের সংশোধন আইনের হিন্দি অনুবাদ প্রকাশিত করাবেন। সংবিধানের হিন্দি অনুবাদ সংবিধান সভার সদস্যদের দ্বারা স্বাক্ষরিত হবে। এছাড়া, এই অনুচ্ছেদ অনুযায়ী প্রকাশিত সংবিধান ও তার সমস্ত সংশোধন আইনের হিন্দি অনুবাদ সমস্ত উদ্দেশ্যে হিন্দি ভাষায় তাদের প্রাধিকৃত পাঠ বলে গণ্য হবে।\n\n\n== অনুচ্ছেদ ৩৯৫ - নিরসন ==\nএই অনুচ্ছেদ অনুযায়ী ভারতীয় স্বাধীনতা আইন, ১৯৪৭ ও ভারত শাসন আইন, ১৯৩৫ এবং শেষের আইনের সংশোধক বা অনুপূরক সমস্ত সংবিধি নিরসন করা হয়েছিল, তবে প্রিভি কাউন্সিলের ক্ষেত্রধিকার বিলোপ আইন, ১৯৪৯ এর ব্যতিক্রম।\n\n\n== তথ্যসূত্র ==\n\n\n== বহিঃসংযোগ ==\nভাগ ২২, ভারতের সংবিধান (তৃতীয় সংস্করণ) (বাংলা ভাষায়), ২০২২।"}