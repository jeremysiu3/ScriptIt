{"pageid": 1514861, "title": "নারগেসি কাবাব", "url": "https://bn.wikipedia.org/wiki?curid=1514861", "content": "নারগেসি কাবাব, নারগেসি কোফতা বা নারগেস শামি কাবাব হল একটি আফগানী, মধ্যপ্রাচ্যীয়, পাকিস্তানি ও ভারতীয় খাবার। এটি একধরনের কাবাব বা কোফতা। এর মধ্যে একটি সিদ্ধ মুরগির ডিম থাকে। এর নামকরণ নার্সিসাস ফুলের নামে করা হয়েছে, কারণ কাবাব কাটা হলে এটি ফুলের পাপড়ির মতো দেখায়। এটি কোফতে তাবরিজির মতোই। সেখানে মাংস, মসলা এবং ভেষজ উপাদান মিশিয়ে সিদ্ধ ডিমের চারপাশে ঢেকে দেওয়া হয়।\nনারগেসি কাবাব রান্না করতে সাধারণত গরুর কিমা, কাটা পেঁয়াজ এবং বিভিন্ন মসলা মিশিয়ে একটি মণ্ড তৈরি করে তা দিয়ে সিদ্ধ ডিমের চারপাশ ঢাকা দেওয়া হয়। এরপর এটি ঘি বা মাখনে ভেজে নেওয়া হয়। এই কাবাব সাধারণত তজিকি, কারি বা অন্যান্য চাটনির সাথে পরিবেশন করা হয়।\n\n\n== আরও দেখুন ==\nনার্গসি (খাদ্য)\nতাবরিজ মিটবল\nস্কচ ডিম\n\n\n== তথ্যসূত্র =="}