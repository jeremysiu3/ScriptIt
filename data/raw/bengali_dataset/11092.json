{"pageid": 11092, "title": "প্লুটো", "url": "https://bn.wikipedia.org/wiki?curid=11092", "content": "প্লুটো (প্রতীক:  এবং ) হলো বামন গ্রহ। এটি আবিস্কৃত হয় ১৯৩০ খ্রিষ্টাব্দের ১৮ ফেব্রুয়ারি। বিজ্ঞানী ক্লাইড ডব্লিউ টমবাউ এটি আবিষ্কার করেন। সূর্যকে প্রদক্ষিণ করতে এর সময় লাগে (পৃথিবীর হিসাবে) ২৪৮ বছর। সূর্য থেকে প্লুটোর গড় দূরত্ব প্রায় ৬০০ কোটি কিলোমিটার। কক্ষপথে প্লুটোর গতি মাত্র ৪.৭ কিলোমিটার। এর ব্যাস  ২,৩৭৬.৬ কিলোমিটার। এর পাঁচটি উপগ্রহ রয়েছে। প্লুটোতে প্রচুর পরিমাণে মিথেন গ্যাস রয়েছে। অনেক বছর ধরে একে গ্রহ এর তালিকায় রাখা হলেও ২০০৯ সাল থেকে এটি গ্রহের মর্যাদা হারায়। ইন্টারন্যাশনাল অ্যাস্ট্রোনমিক্যাল ইউনিয়ন একে বামন গ্রহ হিসেবে স্বীকৃতি দিয়েছে।\nএকে গ্রহের মর্যাদা দেওয়ার দাবিতে অনেক দেশে আন্দোলনও হয়েছে।\n\n\n== আবিষ্কার ==\nনেপচুন গ্রহ আবিষ্কারের পর দেখা যায় ইউরেনাস গ্রহ ও নেপচুন গ্রহের গতিতে কিছুটা অস্বাভাবিকতা দেখা দেয়। তখন অনেক জ্যোতির্বিজ্ঞানী মনে করতে থাকেন নেপচুনের কক্ষপথ ছাড়িয়ে আরেকটি গ্রহ বা কোন গ্রহাণু থাকতে পারে। ১৯০৫ খ্রিস্টাব্দে পার্সিভাল লাওয়েল প্রথম এই গ্রহ খুঁজতে শুরু করেন। তবে তিনি কোনো গতিশীল আলোর বিন্দু খুঁজে পাননি। লওয়েলের মৃত্যুর পর ক্লাইড টমবাউ ১৯৩০ খ্রিষ্টাব্দের ২৩ জানুয়ারি যুক্তরাষ্ট্রের এরিজোনা অঙ্গরাজ্যের ফ্ল্যাগস্টাফে অবস্থিত লওয়েল মানমন্দিরে বা লওয়েল অবজারভেটরিতে যোগদান করেন।  সেখানে ১৩ পলক তুলক দূরবীক্ষণ যন্ত্র ব্যবহার করে জানুয়ারি মাসে মিথুন নক্ষত্রপুঞ্জের তোলা দুটো ছবি তুলনা করেন আবিষ্কার করেন প্লুটোকে ১৮ ফেব্রুয়ারি তারিখ বিকেল চারটায়। কিন্তু ক্লাইড টমবাউ মার্চের ১৩ তারিখে নিশ্চিত করেন ওটা একটি গ্রহ।\n\n\n== নামকরণ ==\nআবিষ্কৃত এই মহাকাশীয় বস্তুপিন্ডটিকে রোমক মৃত্যু আর প্রেতলোকের দেবতার নামে গ্রহ হিসেবে নামকরণ করা হয় প্লুটো। পুরাণ মতে, প্লুটো(গ্রিক হেডেস) হচ্ছে নিম্নতর জগতের(পাতালপুরী বা মৃতপুরী) দেবতা। সে স্যাটার্নের (গ্রিক ক্রোনাস, বাংলা শনি) পুত্র, জুপিটার (গ্রিক জিউস, বাংলা বৃহস্পতি) ও নেপচুনের (গ্রিক পসাইডন) ভাই এবং প্রসপারপাইনের (গ্রিক পার্সিফোন) স্বামী।\n\n\n== উপগ্রহ ==\n\nএপর্যন্ত জানামতে, প্লুটো'র পাঁচটি প্রাকৃতিক উপগ্রহ রয়েছে: শ্যারন, যা ১৯৭৮ খ্রিষ্টাব্দে জ্যোতির্বিজ্ঞানী জ্যামস ক্রিস্টি প্রথম শনাক্ত করেন, এবং আরো দুটো তুলনামূলক ছোট উপগ্রহ: নিক্স এবং হাইড্রা, দুটোই ২০০৫ খ্রিষ্টাব্দে আবিষ্কৃত হয়। এরপর S/2011 (134340) 1 (সাময়িক বা প্রাথমিক নাম, P4 নামেও পরিচিত), ২০১১ সালে হাবল টেলিস্কোপ কর্তৃক শনাক্ত করা হয়, এবং সর্বশেষ আবিষ্কৃত উপগ্রহটি হলো S/2012 (134340) 1 (P5 নামেও পরিচিত), যা ২০১২ সালে আবিষ্কৃত হয়। পরবর্তীতে P4 এর নাম কার্বেরস ও P5 এর নাম স্টিক্স দেয়া হয়েছে ৷ \n\n\n== তথ্যসূত্র =="}