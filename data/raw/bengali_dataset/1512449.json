{"pageid": 1512449, "title": "শবনম শাকিল", "url": "https://bn.wikipedia.org/wiki?curid=1512449", "content": "শবনম শাকিল (জন্ম: ১৭ জুন ২০০৭) একজন ভারতীয় ক্রিকেটার যিনি বর্তমানে অন্ধ্র এবং গুজরাট জায়ান্টস দলের হয়ে খেলছেন। তিনি একজন ডানহাতি মিডিয়াম-ফাস্ট বোলার ।  তিনি ভারতের প্রথম অনূর্ধ্ব-১৯ মহিলা টি-টোয়েন্টি বিশ্বকাপ জয়ী ভারতীয় দলের অংশ ছিলেন। \n\n\n== দেশীয় ময়দানে কীর্তি ==\n২০২৩ সালের ডিসেম্বরে আয়োজিত হয় আসন্ন ২০২৪ সালের মহিলা প্রিমিয়ার লিগ (ক্রিকেট) নিলাম। সেখানে গুজরাট জায়ান্টস শবনমকে তাদের দলে অন্তর্ভুক্ত ও খেলার জন্য চুক্তিবদ্ধ করে।  মাত্র ১৬ বছর বয়সে তিনি মহিলা প্রিমিয়ার লিগ (ক্রিকেট)- এর কনিষ্ঠতম খেলোয়াড় হিসেবে খেলার সুযোগ পান।  তিনি ইউপি ওয়ারিয়র্সের বিপক্ষে দুর্দান্ত প্রদর্শন করেন। সেই ম্যাচে তিনি মাত্র ১১ রান দিয়ে ৩ উইকেট সংগ্রহ করেন। সেই ম্যাচে তার দল জায়ান্টস ৮ রানে জয় লাভ করে।\n\n\n== আন্তর্জাতিক ময়দানে কীর্তি ==\n২০২২ সালের নভেম্বরে, নিউজিল্যান্ডের মহিলা অনূর্ধ্ব-১৯ দলের বিরুদ্ধে পাঁচ ম্যাচের টি-টোয়েন্টি সিরিজের জন্য তাকে ভারতের মহিলা অনূর্ধ্ব-১৯ দলে নির্বাচিত করা হয়।  পরবর্তীতে, ২০২২ সালের ডিসেম্বরে, তাকে ২০২৩ সালের অনূর্ধ্ব-১৯ মহিলা টি-টোয়েন্টি বিশ্বকাপের জন্য ভারতীয় মহিলা ক্রিকেট দল(অনুর্দ্ধ ১৯) -এ নির্বাচিত করা হয়। \n২০২৪ সালের জুন মাসে আসন্ন দক্ষিণ আফ্রিকার বিপক্ষে সিরিজের জন্য শাকিলকে ভারতের ওয়ানডে, টি-টোয়েন্টি এবং টেস্ট দলে অন্তর্ভুক্ত করা হয়। \n\n\n== তথ্যসূত্র =="}