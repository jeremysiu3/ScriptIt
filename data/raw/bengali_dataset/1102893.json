{"pageid": 1102893, "title": "ইসমাইল আব্দুল লতিফ", "url": "https://bn.wikipedia.org/wiki?curid=1102893", "content": "ইসমাইল হাসান আব্দুল লতিফ (আরবি: إسماعيل عبد اللطيف‎, ইংরেজি: Ismail Abdullatif; ১১ সেপ্টেম্বর ১৯৮৬; ইসমাইল আব্দুল লতিফ নামে সুপরিচিত) হলেন একজন বাহরাইনী পেশাদার ফুটবল খেলোয়াড়। তিনি বর্তমানে বাহরাইনী ক্লাব আল খালিদিয়াহ এবং বাহরাইন জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n১৯৯৯–২০০০ মৌসুমে, বাহরাইনী ফুটবল ক্লাব আল হালার যুব পর্যায়ের হয়ে খেলার মাধ্যমে লতিফ ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০০৪–০৫ মৌসুমে, বাহরাইনী ক্লাব আল হালার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল হালার হয়ে ছয় মৌসুমে ৪২ টি গোল করার পর ২০০৭–০৮ মৌসুমে তিনি কুয়েতি ক্লাব আল আরাবিতে যোগদান করেছেন। আল আরাবিতে দুই মৌসুম অতিবাহিত করার পর বাহরাইনী ক্লাব রিফফার সাথে চুক্তি স্বাক্ষর করেছেন। পরবর্তীকালে, তিনি আল নাসর, আল মুহাররাক, আল আহলি, আল নাহদা এবং আল সালমিয়াহের হয়ে খেলেছেন। ২০২১–২২ মৌসুমে, তিনি আল মুহাররাক হতে বাহরাইনী ক্লাব আল খালিদিয়াহে যোগদান করেছেন।\n২০০৪ সালে, লতিফ বাহরাইন অনূর্ধ্ব-২১ দলের হয়ে বাহরাইনের বয়সভিত্তিক পর্যায়ে অভিষেক করেছিলেন। প্রায় ১ বছর যাবত বাহরাইনের বয়সভিত্তিক দলের হয়ে খেলার পর, তিনি ২০০৫ সালে বাহরাইনের হয়ে আন্তর্জাতিক পর্যায়ে অভিষেক করেছেন; বাহরাইনের জার্সি গায়ে তিনি এপর্যন্ত ১২৪ ম্যাচে ৪৭টি গোল করেছেন।\n\n\n== প্রারম্ভিক জীবন ==\nইসমাইল হাসান আব্দুল লতিফ ১৯৮৬ সালের ১১ই সেপ্টেম্বর তারিখে বাহরাইনের মুহাররাকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলতিফ বাহরাইন অনূর্ধ্ব-২১ দলের হয়ে খেলার মাধ্যমে বাহরাইনের প্রতিনিধিত্ব করেছেন।\n২০০৫ সালের ২৭শে অক্টোবর তারিখে, ১৯ বছর, ১ মাস ও ১৬ দিন বয়সে, ডান পায়ে ফুটবল খেলায় পারদর্শী লতিফ পানামার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাহরাইনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি বাহরাইন ৫–০ গোলের ব্যবধানে জয়লাভ করেছিল। বাহরাইনের হয়ে অভিষেকের বছরে লতিফ সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইসমাইল আব্দুল লতিফ  (ইংরেজি)  \nট্রান্সফারমার্কেটে ইসমাইল আব্দুল লতিফ (ইংরেজি) \nওয়ার্ল্ডফুটবল.নেটে ইসমাইল আব্দুল লতিফ (ইংরেজি) \nইএসপিএন এফসিতে ইসমাইল আব্দুল লতিফ (ইংরেজি) \nন্যাশনাল-ফুটবল-টিমস.কমে ইসমাইল আব্দুল লতিফ (ইংরেজি)"}