{"pageid": 1170912, "title": "৬৭তম ফিল্মফেয়ার পুরস্কার", "url": "https://bn.wikipedia.org/wiki?curid=1170912", "content": "৬৭তম ফিল্মফেয়ার পুরস্কার হল দ্য টাইমস গ্রুপ কর্তৃক প্রদত্ত ২০২১ সালের বলিউড চলচ্চিত্রের সেরাদের সম্মাননা প্রদানের আয়োজন। ২০২২ সালের ৩০শে আগস্ট মুম্বইয়ের জিও ওয়ার্ল্ড সেন্টারে এই আসর অনুষ্ঠিত হয়।  রণবীর সিং ও অর্জুন কাপুর অনুষ্ঠানটি উপস্থাপনা করেন।\n২০২২ সালের ১৮ই আগস্ট এই আসরের মনোনয়ন ঘোষণা করা হয়। শেরশাহ সর্বাধিক ১৯টি মনোনয়ন লাভ করে। অন্যান্যদের মধ্যে সর্দার উধম ও ৮৩ ১৪টি করে, রেশমি রকেট ১১টি এবং সন্দীপ অউর পিঙ্কি ফরার ১০টি মনোনয়ন লাভ করে।\nসর্দার উধম শ্রেষ্ঠ চলচ্চিত্র (সমালোচক) ও শ্রেষ্ঠ অভিনেতা (সমালোচক) (ভিকি কৌশল)-সহ সর্বাধিক ৯টি পুরস্কার অর্জন করে। অন্যান্য একাধিক পুরস্কার বিজয়ী চলচ্চিত্রের মধ্যে শেরশাহ শ্রেষ্ঠ চলচ্চিত্র ও শ্রেষ্ঠ পরিচালক (বিষ্ণুবর্ধন)-সহ ৭টি, মিমি শ্রেষ্ঠ অভিনেত্রী (কৃতি স্যানন), শ্রেষ্ঠ পার্শ্ব অভিনেতা (পঙ্কজ ত্রিপাঠী) ও শ্রেষ্ঠ পার্শ্ব অভিনেত্রী (সাই তমহনকর) বিভাগে ৩টি, ও ৮৩ শ্রেষ্ঠ অভিনেতা (রণবীর সিং)-সহ ২টি পুরস্কার অর্জন করে।\nপঙ্কজ ত্রিপাঠী ৮৩ ও মিমি চলচ্চিত্রের জন্য শ্রেষ্ঠ পার্শ্ব অভিনেতা বিভাগে দুটি মনোনয়ন লাভ করেন এবং দ্বিতীয় চলচ্চিত্রের জন্য পুরস্কার অর্জন করেন।\n\n\n== আয়োজন ==\nমুম্বইয়ের জিও ওয়ার্ল্ড সেন্টারে ৬৭তম ফিল্মফেয়ার পুরস্কার বিতরণী অনুষ্ঠিত হয়। ফিল্মফেয়ার ম্যাগাজিনের সম্পাদক জিতেশ পিল্লাই এক সংবাদ সম্মেলনে উল্ফ৭৭৭নিউজ-কে টাইটেল স্পন্সর হিসেবে ঘোষণা দেয়। অভিনেতা রণবীর সিং ও অর্জুন কাপুরকে অনুষ্ঠানের সঞ্চালক হিসেবে ঘোষণা দেওয়া হয়। নোরা ফাতেহি, ভিকি কৌশল, কার্তিক আর্যন, দিশা পাটানি, জাহ্নবী কাপুর, বরুণ ধবন ও কিয়ারা আডবাণী অনুষ্ঠানে নৃত্য পরিবেশনা করবেন বলে জানানো হয়। এই অনুষ্ঠান ২০২২ সালের ৩০শে আগস্ট অনুষ্ঠিত হয় এবং ২০২২ সালের ৯ই সেপ্টেম্বর কালার্স টিভিতে প্রচারিত হয়।\n\n\n== বিজয়ী ও মনোনীতগণ ==\n\n\n=== জনপ্রিয় পুরস্কার ===\n\n\n== রেকর্ড ==\n\n\n== তথ্যসূত্র ==\n\n\n== বহিঃসংযোগ =="}