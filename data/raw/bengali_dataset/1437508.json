{"pageid": 1437508, "title": "জাজমেন্ট ডে: ইন ইয়র হাউজ", "url": "https://bn.wikipedia.org/wiki?curid=1437508", "content": "ইন ইয়র হাউজ (এছাড়াও জাজমেন্ট ডে: ইন ইয়র হাউজ অথবা ইন ইয়র হাউজ ২৫ নামে পরিচিত) একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং ফেডারেশন (ডাব্লিউডাব্লিউএফ) প্রযোজনা করেছে। এটি ইন ইয়র হাউজ কালানুক্রমিকের অধীনে প্রচারিত পঞ্চবিংশ অনুষ্ঠান ছিল। এই অনুষ্ঠানটি ১৯৯৮ সালের ১৮ই অক্টোবর তারিখে মার্কিন যুক্তরাষ্ট্রের ইলিনয়ের রোজমন্টের রোজমন্ট হরাইজনে অনুষ্ঠিত হয়েছে; যা ১৯৯৭ সালের রেসলম্যানিয়ার পর এই মাঠে ডাব্লিউডাব্লিউএফের প্রথম অনুষ্ঠান ছিল।\nপ্রাক-প্রদর্শনে চারটিসহ মূল অনুষ্ঠান মিলিয়ে সর্বমোট তেরোটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে মার্ক হেনরি একক ম্যাচে দ্য রককে পরাজিত করেছে। অন্যান্য শীর্ষস্থানীয় ম্যাচে, এক্স-প্যাক ডাব্লিউডাব্লিউএফ ইউরোপীয় চ্যাম্পিয়নশিপের জন্য আয়োজিত একক ম্যাচে ডি'লো ব্রাউনকে এবং ডাব্লিউডাব্লিউএফ আন্তঃমহাদেশীয় চ্যাম্পিয়নশিপ ম্যাচে কেন শ্যামরক ম্যানকাইন্ডকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল ডাব্লিউডাব্লিউএফের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউএফের সাপ্তাহিক টেলিভিশন অনুষ্ঠানে প্রদর্শন করা হয়েছে।\n\n\n== পটভূমি ==\n১৯৯৩ সাল পর্যন্ত ওয়ার্ল্ড রেসলিং ফেডারেশন (ডাব্লিউডাব্লিউএফ, বর্তমানে ডাব্লিউডাব্লিউই) প্রতি বছর মোট পাঁচটি পেশাদার কুস্তির প্রতি-দর্শনে-পরিশোধ (পিপিভি) অনুষ্ঠানের আয়োজন করতো; যেগুলো \"বিগ ফাইভ\" নামে পরিচিত, উক্ত সময়ের পাঁচটি প্রধান অনুষ্ঠানগুলো ছিল রয়্যাল রাম্বল, রেসলম্যানিয়া, কিং অব দ্য রিং, সামারস্ল্যাম এবং সার্ভাইভার সিরিজ। ১৯৯৫ সালের গোড়ার দিকে, প্রতিযোগী ওয়ার্ল্ড চ্যাম্পিয়নশিপ রেসলিং (ডাব্লিউসিডাব্লিউ) দ্বারা তাদের বার্ষিক প্রতি-দর্শনে-পরিশোধ অনুষ্ঠান সংখ্যা বাড়ানোর পদক্ষেপের প্রতিক্রিয়া হিসেবে ডাব্লিউডাব্লিউএফ \"ইন ইয়র হাউজ\" নামে একটি মাসিক ধারাবাহিক প্রতি-দর্শনে-পরিশোধ প্রতিষ্ঠা করেছিল, যা বিগ ফাইভের মধ্যে যেকোন একটি অনুষ্ঠান আয়োজন না হওয়া মাসে আয়োজন করা হয় এবং কম দামে বিক্রি হয়েছিল (বিগ ফাইভের প্রতিটির মূল্য ছিল ২৯.৯৫ মার্কিন ডলার, অন্যদিকে ইন ইয়র হাউজ অনুষ্ঠানগুলোর মূল্য ছিল ১৪.৯৫ মার্কিন ডলার)। ইন ইয়র হাউজের এই কম মূল্য নেটওয়ার্ক টেলিভিশন সেটারডে নাইট'স মেইন ইভেন্টের সম্প্রচারের পতন ও বাতিল এবং হোম ভিডিও রিলিজ থেকে অপর্যাপ্ত আয়ের পর প্রতি-দর্শনে-পরিশোধ বাজার থেকে ডাব্লিউডাব্লিউএফের আয় বাড়ানোর একটি প্রচেষ্টাও ছিল। উপরন্তু, উক্ত সময়ে বিগ ফাইভ তিন ঘন্টা ধরে চলতো, অন্যদিকে ইন ইয়র হাউজের অনুষ্ঠানগুলো শুধুমাত্র দুই ঘন্টা চলতো।  ১৯৯৫ সালের ১৪ই মে তারিখে প্রথমবারের মতো ইন ইয়র হাউজ অনুষ্ঠিত হয়েছে।\n১৯৯৮ সালের এই অনুষ্ঠানটি ইন ইয়র হাউজ কালানুক্রমিকের পঞ্চবিংশ অনুষ্ঠান ছিল, যা ১৮ই অক্টোবর তারিখে মার্কিন যুক্তরাষ্ট্রের ইলিনয়ের রোজমন্টের রোজমন্ট হরাইজনে আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র =="}