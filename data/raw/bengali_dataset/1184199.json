{"pageid": 1184199, "title": "স্ট্যানলি কুবরিক সংরক্ষণাগার", "url": "https://bn.wikipedia.org/wiki?curid=1184199", "content": "স্ট্যানলি কুবরিক সংরক্ষণাগার, ইউনিভার্সিটি অব দ্য আর্টস লন্ডনের সংরক্ষণাগার এবং লন্ডন কলেজ অব কমিউনিকেশনের বিশেষ সংগ্রহ কেন্দ্রে ধারণকৃত সংরক্ষণাগার। সংরক্ষণাগারটি ২০০৭ সালের অক্টোবরে চালু করা হয়েছিল এবং এতে চলচ্চিত্র পরিচালক স্ট্যানলি কুবরিক (১৯২৮-১৯৯৯) কর্তৃক সংগৃহীত এবং মালিকানাধীন সামগ্রী রয়েছে। যেগুলি ২০০৭ সালে তার পরিবারের কর্তৃক উপহারের মাধ্যমে তার বাড়ি থেকে এখানে স্থানান্তরিত হয়েছিল। এতে কুবরিকের কাজের অনেক উপাদান রয়েছে যা তার জীবদ্দশায় সংরক্ষিত হয়েছিল।\nসংগ্রহটি লুক ফটোগ্রাফার এবং চলচ্চিত্র পরিচালক হিসাবে কুবরিকের ক্যারিয়ারকে বিস্তৃত করে। তার চলচ্চিত্রগুলি হল: ফিয়ার অ্যান্ড ডিজায়ার, কিলার'স কিস, দ্য কিলিং, প্যাথস অব গ্লোরি, স্পার্টাকাস, ললিতা, ড. স্ট্রেঞ্জলাভ অর: হাউ আই লার্নড টু স্টপ ওরিয়িং অ্যান্ড লাভ দ্য বম, ২০০১: আ স্পেস অডিসি, আ ক্লকওয়ার্ক অরেঞ্জ, ব্যারি লিন্ডন, দ্য শাইনিং, ফুল মেটাল জ্যাকেট এবং আইজ ওয়াইড শাট। কুবরিক আরও কয়েকটি চলচ্চিত্র নির্মাণের পরিকল্পনা করেছিলেন, বিশেষ করে দুটি, নেপোলিয়ন এবং দ্য আরিয়ান পেপার্স নির্মাণের ঠিক আগে বাতিল হয়েছিল। তিনি এ.আই. আর্টিফিশিয়াল ইন্টেলিজেন্স ধারণার ক্ষেত্রেও গুরুত্বপূর্ণ ভূমিকা পালন করেছিলেন, যদিও তার মৃত্যুর পরে স্টিভেন স্পিলবার্গ এটি সম্পন্ন করেছিলেন।\nবিশ্ববিদ্যালয়টির সংগ্রহে রয়েছে প্রপস, চিত্রনাট্য, গবেষণা, প্রযোজনা পেপারওয়ার্ক যেমন কল শীট, পোশাক (কস্টিউম) এবং তার সমস্ত চলচ্চিত্রের এবং লুক ম্যাগাজিনের আলোকচিত্র, সেইসাথে সেইসকল প্রকল্পগুলির জন্য উপাদান যেগুলি পরিকল্পনা করা হয়েছিল কিন্তু কখনই বাস্তবায়ীত হয় নি। চলচ্চিত্র নির্মাণ প্রক্রিয়ায় উচ্চ মাত্রার নিয়ন্ত্রণ বজায় রাখার মাধ্যমে, কুবরিক তার অগ্রগামী কৌশল, গবেষণা এবং নির্মাণ কাজের দ্বারা উত্পন্ন উপাদান ধরে রাখতে সক্ষম হন: তর্কাতীতভাবে এই সংগ্রহটি বিশ্বব্যাপী চলচ্চিত্র নির্মাণের অনুশীলনের সবচেয়ে পরিপূর্ণ উদাহরণ হিশেবে বিবেচিত।\n\n\n== তথ্যসূত্র ==\n\n\n== বহিঃসংযোগ ==\nইউনিভার্সিটি অব আর্টস লন্ডন সংরক্ষণাগার এবং বিশেষ সংগ্রহ কেন্দ্র\nআর্কাইভ হাবে স্ট্যানলি কুবরিক সংরক্ষণাগার\nইউনিভার্সিটি অব দ্য আর্টস লন্ডনে স্ট্যানলি কুবরিক সংরক্ষণাগার\nOnline exhibition of materials from the Stanley Kubrick Archive\nArchives Hub Feature on the Stanley Kubrick Archive"}