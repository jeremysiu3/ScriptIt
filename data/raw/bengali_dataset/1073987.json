{"pageid": 1073987, "title": "হনোক", "url": "https://bn.wikipedia.org/wiki?curid=1073987", "content": "হনোক (হিব্রু ভাষায়: חֲנוֹךְ‎, H̱anōḵ; গ্রিক: Ἑνώχ, Henṓkh; আরবি: أَخْنُوخ, প্রতিবর্ণীকৃত: ʼAkhnūkh বা إِدْرِيس, ʼIdrīs) হলেন নোহের জলপ্লাবনের পূর্ববর্তীকালের একজন বাইবেলীয় ব্যক্তিত্ব যিনি যেরদের পুত্র এবং মথূশেলহের পিতা। হিব্রু বাইবেল অনুসারে তিনি ছিলেন মহাপ্লাবনপূর্ব যুগের লোক। এই হনোক আর কয়িনের পুত্র হনোক এক ব্যক্তি নন।\nআদিপুস্তকের আখ্যান অনুযায়ী হনোক ঈশ্বর কর্তৃক গৃহীত হওয়ার পূর্বে ৩৬৫ বছর বেঁচে ছিলেন। শ্লোক অনুসারে:\n\n“হনোক পঁয়ষট্টি বৎসর বয়সে মথূশেলহের জন্ম দিলেন। মথূশেলহের জন্ম দিলে পর হনোক তিনশত বৎসর ঈশ্বরের সহিত গমনাগমন করিলেন, এবং আরও পুত্র ও কন্যার জন্ম দিলেন। সর্বসুদ্ধ হনোক তিনশত পঁয়ষট্টি বৎসর রহিলেন। হনোক ঈশ্বরের সহিত গমনাগমন করিতেন। পরে তিনি আর রহিলেন না, কেননা ঈশ্বর তাঁহাকে গ্রহণ করিলেন।” (আদিপুস্তক ৫:২১-২৪) কিছু যিহূদীয়-খ্রীষ্টীয় ঐতিহ্য অনুসারে হনোক জীবিতাবস্থায় স্বর্গে প্রবেশ করেছিলেন।\nহনোক বিভিন্ন যিহূদী ও খ্রীষ্টীয় ঐতিহ্যের মুখ্য বিষয়। তাঁকে হনোকের পুস্তকের রচয়িতা গণ্য করা হয় এবং দণ্ডাজ্ঞার লিপিকার হনোক নামেও অবিহিত করা হয়। নূতন নিয়মে হনোকের নাম সাধু লূক লিখিত সুসমাচার, ইব্রীয়দের প্রতি লিখিত পত্র এবং যিহূদার পত্র পুস্তকে উল্লেখিত হয়েছে।\n\n\n== তথ্যসূত্র =="}