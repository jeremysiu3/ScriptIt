{"pageid": 1028911, "title": "কৎবেল", "url": "https://bn.wikipedia.org/wiki?curid=1028911", "content": "কৎবেল বা কদবেল এক ধরনের ফল। এর খোলস শক্ত ও বেলের মত খসখসে। গাছ ২০-৫০ ফুট উঁচু হয়। কাঠ শক্ত ও পর্ণমোচী বা পাতা ঝরা বৃক্ষ। পাতা কামিনী ফুলের পাতার মত। পত্রদন্ডের ২ দিকে ৫-৭ পাতা থাকে। ২-৫ ইঞ্চি ব্যাস বিশিষ্ট টেনিস বলের আকারের কৎবেল টক স্বাদের ফল। গাছে ছোট কাঁটা থাকে। আগস্ট-নভেম্বর মাসে ফল পাকে। কাঠ শক্ত; ঘরবাড়ি তৈরিতে ব্যবহার করা যায়। সংস্কৃত ভাষায় এর নাম কপিত্থ (সংস্কৃত: कपित्थ)। সাদা রঙের ফুল হয়। পাকা কতবেলে পর্যাপ্ত পরিমাণে থাকে আমিষ, শর্করা, চর্বি, ক্যালসিয়াম , ভিটামিন বি ও সি। লঙ্কা, লবণ ও চিনি দিয়ে মেখে সুস্বাদু আচার বানিয়ে খাওয়া হয়। প্রতি একশো গ্রাম মন্ডে ৪৯ ক্যালোরি শক্তি বিদ্যমান। কৎবেল গাছের বৈজ্ঞানিক নাম Limonia acidissima। এটি রুটেসি গোত্রের উদ্ভিদ।\n\n\n== বিবরণ ==\nকৎ বেল বড় ধরনের গাছ। গাছের ছাল খসখসে এবং কাঁটাযুক্ত হয়। গাছগুলি  ৯ মিটার (৩০ ফুট) পর্যন্ত লম্বা হয়ে থাকে। কয়েতবেল গাছের পাতাগুলি পক্ষল এবং এতে ৫ থেকে ৭টি করে পাতা থাকে। প্রতিটি পাতা ২৫ থেকে ৩৫ মিলিমিটার লম্বা এবং ১০ থেকে ২০ মিলিমিটার চওড়া হয়। পাতাগুলিকে পিষলে লেবুর মতো গন্ধ পাওয়া যায়। গাছে সাদা ফুল ফোটে এবং প্রতিটি ফুলে পাঁচটি পাপড়ি থাকে। ফলটি  ৫ থেকে ৯ সেমি ব্যাসের হয়ে থাকে। এটি টক বা  এটি মিষ্টি স্বাদের হতে পারে। এটির বাইরের আবরণ খুব শক্ত, তাই খোলাটি ফাটানো সহজ হয় না। ফলের বাইরের রঙ সবুজাভ বাদামী রঙের হয়। ভেতরের শাঁসটি আঠালো এবং বাদামি রঙের দেখতে। শাঁসের মধ্যে ছোট সাদা বীজ থাকে।\n\n\n== উৎপত্তি ==\nকৎ বেলের আদি নিবাস বাংলাদেশ , ভারত (আন্দামান দ্বীপপুঞ্জ সহ) এবং শ্রীলঙ্কা। এই প্রজাতিটির চাষ ইন্দোচীন এবং মালয়েশিয়াতেও চালু করা হয়েছে।\n\n\n== ব্যবহার ==\nকৎ বেলের শাঁস থেকে ফলের রস তৈরি করা হয়। কয়েতবেলের শাঁস থেকে জ্যাম তৈরি হয়। এই ফলের রসে অ্যাস্ট্রিজেন্ট ধর্ম রয়েছে। পাকা ফলে কেবল সবুজ মরিচ, চিনি এবং লবণ ছড়িয়ে আচার হিসাবে ব্যবহার হয়।\n\n\n== পুষ্টিগুণ ==\nকৎ বেলে যথেষ্ট পরিমাণে প্রোটিন, শ্বেতসার, আয়রন, স্নেহ পদার্থ, ক্যালসিয়াম, ভিটামিন-বি এবং সি ইত্যাদি রয়েছে। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nPurdue-hort_edu: The Wood Apple\nPandanus Database - Limonia"}