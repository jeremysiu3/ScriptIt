{"pageid": 1344164, "title": "বিসকোসো", "url": "https://bn.wikipedia.org/wiki?curid=1344164", "content": "বিসকোসো বা বিস্কোটো  এই শব্দের মাধ্যমে বিভিন্ন ধরণের ফিলিপিনো  রুটিকে বোঝায় যা সাধারণত দুবার চুলায় বেক করে প্রস্তুত করা হয়। এই রুটিতে মাখন এবং চিনি বা কিছু ক্ষেত্রে রসুনের প্রলেপ দেওয়া হয়। ইলোইলো প্রদেশে বিসকাসোর অনেক প্রকারভেদ দেখা যায়। এই খাবার বিভিন্ন দেশে বিবিধ নামে বর্তমান। এটি বিস্কোচো ডুরো, মাচাকাও বা মাতসাকাও নামেও পরিচিত। ঐতিহাসিকভাবে এই রুটির নাম প্যান দে ক্যানা  যার আক্ষরিক অর্থ আখের চিনি দিয়ে তৈরি রুটি।\n\n\n== প্রকারভেদ ==\nবিস্কোসো দে সানা হল বিসকাসোর সবচেয়ে সুপরিচিত একটি প্রকার। এটি ওয়েস্টার্ন ভিসায়াস দ্বীপপুঞ্জের, বিশেষ করে ইলোইলো প্রদেশের একটি বিশেষ খাবার। বাসি রুটির টুকরোর সাথে অল্প পরিমাণ চিনি দিয়ে এই রুটিটি চুলায় গরম করে প্রস্তুত করা হয়। এই রুটি প্রস্তুত করতে গোল চ্যাপ্টা সাধারণ রুটি থেকে শুরু করে প্যান ডি মোঞ্জার টুকরোও ব্যবহার করা হয়। \n\nবিস্কোসো দে ম্যানিলা -এর উৎপত্তি ম্যানিলা থেকে। এটি বৈশিষ্ট্যগতভাবে ছোট এবং গোলাকার হয় এবং এর উপর সাদা চিনির আস্তরন থাকে।\nবিস্কোসো দে রোস্কাস যা সাধারণত রোস্কাস নামে পরিচিত, এটি ফিলিপিনো রন্ধনশৈলীর অন্তর্গত একটি কুকি। নামের সমতুল্যতা থাকলেও একে বিসকাসো -এর একটি প্রকার হিসাবে গন্য করা হয়না। এটি লার্ড (ফ্যাটজাতীয় উপাদান), মৌরি, ময়দা, চিনি, মাখন এবং ডিম দিয়ে তৈরি করা হয়।\nবিস্কোস দে সেবো হল মালোলোস, বুলাকান অঞ্চলের একটি বো টাই আকৃতির বিসকাসো। এটি বৈশিষ্ট্যগতভাবে লার্ড (ফ্যাটজাতীয় উপাদান) দিয়ে তৈরি এবং এটি গঠনগত প্রকৃতি তৈলাক্ত হয়। এটির স্বাদ সামান্য মিষ্টি হয়।\n\nবিস্কোসো প্রিন্সিপ নামক খাবারটি বিসকাসোর আরেকটি প্রকার। এটি বিস্কোসো দে চানা খাবারের অনুরূপ কিন্তু এতে বেশি পরিমানে মাখন এবং আরও বেশি চিনি ব্যবহার করা হয়। এটি প্রস্তুতির জন্য যেকোনো ধরনের পাউরুটি ব্যবহার করা যায়, তবে সাধারণত আগের দিনের তৈরি এনসাইমাদা খাবারের টুকরো সবচেয়ে বেশি ব্যবহার হয়। এনসাইমাদাতে আগে থেকেই মাখন দেওয়া থাকে তার জন্য বিসকাসো তৈরিতে সুবিধা হয়।\n\n\n== তথ্যসূত্র =="}