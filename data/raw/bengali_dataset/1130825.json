{"pageid": 1130825, "title": "ডিকি ডোলমা", "url": "https://bn.wikipedia.org/wiki?curid=1130825", "content": "ডিকি ডোলমা (জন্ম ৫ এপ্রিল ১৯৭৪)  একজন ভারতীয় পর্বতারোহী, যিনি ১০ মে, ১৯৯৩ সালে ১৯ বছর বয়সে মাউন্ট এভারেস্টের চূড়ায় আরোহন করে,  ঐ সময় পর্যন্ত সর্বকনিষ্ঠ মহিলা এভারেস্ট আরোহী  ছিলেন।  ইন্দো-নেপাল এভারেস্ট অভিযানে এটি ঘটেছিল।  এই ইন্দো-নেপাল মহিলাদের এভারেস্ট অভিযানের নেতৃত্বে ছিলেন বাচেন্দ্রী পাল যিনি ১৯৮৪ সালে মাউন্ট এভারেস্টের চূড়ায় আরোহনকারী প্রথম ভারতীয় মহিলা ছিলেন।  ডিকি একজন স্কিয়ারও ছিলেন এবং ১৯৮৯ সালের অল-ইন্ডিয়া ওপেন অউলি স্কি ফেস্টিভ্যাল এবং ১৯৯৯ সালে এশিয়ান উইন্টার গেমস সহ অসংখ্য ক্রীড়া প্রতিযোগিতায় অংশগ্রহণ করেছিলেন।  তিনি মানালি ইনস্টিটিউট থেকে স্কি প্রশিক্ষণ কোর্স এবং প্রাথমিক পর্বতারোহণ কোর্স গ্রহণ করেন।  ডিকি ডোলমার সাথে একই অভিযানে, সন্তোষ যাদব দ্বিতীয়বার মাউন্ট এভারেস্টের চূড়ায় উঠে, তিনি প্রথম ভারতীয় মহিলা হলেন যিনি দুবার এভারেস্ট শৃঙ্গ আরোহন করেছিলেন।  ডোলমা ভারতের হিমাচল প্রদেশ রাজ্যের মানালির কাছে পালচান গ্রামের মেয়ে।  তিনি ১৯৯৪ সালের জাতীয় অ্যাডভেঞ্চার পুরস্কারে ভূষিত হন। \nএভারেস্ট চূড়ায় সবচেয়ে কম বয়সী মহিলার জন্য ডোলমা পর্যন্ত পূর্ববর্তী রেকর্ডধারী (শৃঙ্গে চড়ার বয়স):\n\nজুনকো তাবেই, জন্ম ২২ সেপ্টেম্বর ১৯৩৯, আরোহন করেন, ১৬ মে ১৯৭৫, বয়স ৩৫ বছর, ২৩৬ দিন\nবাচেন্দ্রী পাল, জন্ম ২৫ এপ্রিল ১৯৫৪, আরোহন ২৩ মে ১৯৮৪, বয়স ৩০ বছর, ২৮ দিন\nশ্যারন উড, জন্ম ১৮ মে ১৯৫৭, আরোহন ২০ মে ১৯৮৬, বয়স ২৯ বছর, ২ দিন\nলিডিয়া ব্র্যাডি, জন্ম ৯ অক্টোবর ১৯৬১, আরোহন ১৪ অক্টোবর ১৯৮৮, বয়স ২৭ বছর, ৫ দিন\nসন্তোষ যাদব, জন্ম ১০ অক্টোবর ১৯৬৭, আরোহন ১২ মে ১৯৯২, বয়স ২৪ বছর, ২১৫ দিন\nকিম সূন-জো, জন্ম ১০ আগস্ট ১৯৭০, চূড়ায় আরোহন ১০ মে ১৯৯৩, বয়স ২২ বছর, ২৭৩ দিন\nডিকি ডোলমা, জন্ম ৫ এপ্রিল ১৯৭৪, আরোহন ১০ মে ১৯৯৩, বয়স ১৯ বছর, ৩৫ দিন\n\n\n== আরো দেখুন ==\nভারতের মাউন্ট এভারেস্ট রেকর্ডের তালিকা\nমাউন্ট এভারেস্ট রেকর্ডের তালিকা\nমাউন্ট এভারেস্টের চূড়ায় আরোহনেরসংখ্যা অনুসারে তালিকা\nমাউন্ট এভারেস্টের ভারতীয় শৃঙ্গ - বছর অনুযায়ী\nমাউন্ট এভারেস্টের ২০ শতকের শৃঙ্গের তালিকা\nমাউন্ট এভারেস্ট রেকর্ডের তালিকা\nমালাবথ পূর্ণ\nছুরিম\nলাকপা শেরপা\nমিং কিপা\n\n\n== তথ্যসূত্র =="}