{"pageid": 1345345, "title": "মোম্বার", "url": "https://bn.wikipedia.org/wiki?curid=1345345", "content": "মোম্বার ( আরবি ভাষায়: ممبار) বা ভেড়া ফাওয়ারেঘ ( আরবী ভাষায়: فوارغ) হল এক ধরনের আরব সসেজ খাবার যা বিশেষ করে মিশরে জনপ্রিয়।   সিরিয়া,  আলজেরিয়া, তিউনিসিয়া,  এবং লিবিয়াতেও এই খাবারের চল আছে ।   ভেড়ার আবরনে চাল এবং মাংসের মিশ্রণ ভরে গভীর ভাজা করে এটি তৈরি করা হয়। মোম্বার আরবীয় ও মধ্য এশিয়ার দেশগুলিতে বিশেষ জনপ্রিয়।\n\n\n== উপাদান ==\nমোম্বার প্রস্তুতির প্রধান উপাদান হল গরুর সসেজ মাংস, চাল, টমেটো, পেঁয়াজ, রসুন, ধনে, তেল এবং মশলা । \n\n\n== নামকরণ ==\nসিরিয়ায় মিশরীয় মোম্বার সমতুল্য রান্না হল কুবাওয়াত।  লেবানন এবং ফিলিস্তিনে মোম্বার পালসিন ফাওয়ারেগ নামে পরিচিত। লিবিয়ায় এটি উস্বান নামেও পরিচিত।\nউত্তর আফ্রিকার রন্ধনপ্রণালীতে মাংসের সসেজ মার্গুয়েজ নামে পরচিত। এটি সাধারণত ভাত ছাড়া সসেজ। \n\n\n== প্রকারভেদ ==\nমোম্বারের বিভিন্ন প্রকার রয়েছে। ব্যবহৃত ভেষজ এবং মশলার পরিবর্তন করে এই বিবিধ প্রকার মোম্বারের উৎপত্তি হয়েছে। তবে সাধারণত লাল মরিচ, কালো মরিচ, হলুদ এবং দারুচিনি, সেইসাথে শুকনো পুদিনা, পার্সলে এবং ডিল হল এই রান্নার মূল উপাদান। এই উপাদানগুলি বসন্ত পেঁয়াজ, টমেটো, উদ্ভিজ্জ তেল এবং চালের সাথে যোগ করে মেশানো হয়। প্রস্তুত মিশ্রণটি ভেড়ার অন্ত্রে বা বাণিজ্যিক সসেজের ভেতর ভরা হয় এবং তারপর সসেজের প্রান্তে সুতো দিয়ে বেঁধে দেওয়া হয়। সসেজগুলি একটি পাত্রে এক ঘন্টার জন্য রান্না করা হয় এবং তারপর একটি ফ্রাইং প্যান বা চুলায় বাদামি বর্ন না হওয়া অব্ধি ভাজা করা হয়।\n\n\n== তথ্যসূত্র =="}