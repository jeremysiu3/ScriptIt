{"pageid": 1514569, "title": "প্যারাডাইজ লস্ট (নাটক)", "url": "https://bn.wikipedia.org/wiki?curid=1514569", "content": "প্যারাডাইজ লস্ট ক্লিফোর্ড ওডেটস রচিত একটি নাটক। এটি ১৯৩২ সালে মহামন্দার পটভূমিতে রচিত। নাটকটি ১৯৩৫ সালে গ্রুপ থিয়েটারের প্রযোজনায় ব্রডওয়ে মঞ্চে মঞ্চস্থ হয়। ১৯৭১ সালে এর টেলিভিশন চলচ্চিত্ররূপ নির্মিত হয়।\n\n\n== মঞ্চায়ন ==\n১৯৩৫ সালের ৯ ডিসেম্বর গ্রুপ থিয়েটারের প্রযোজনায় ও হ্যারল্ড ক্লারম্যানের পরিচালনায় লংএকর থিয়েটারে প্যারাডাইজ লস্ট নাটকটির মূল ব্রডওয়ে মঞ্চায়ন হয়। ১৯৩৬ সালের ফেব্রুয়ারি পর্যন্ত নাটকটির ৭৩টি পরিবেশনার পর মূল ব্রডওয়ে মঞ্চায়ন সমাপ্ত হয়। \n\n\n=== অভিনয়শিল্পীদল ===\nস্টেলা অ্যাডলার - ক্ল্যারা গর্ডন\nমরিস কার্নোভস্কি - লিও গর্ডন\nওয়াল্টার কয় - বেন গর্ডন\nব্ল্যাঞ্চ গ্ল্যাডস্টোন - লিবি মাইকেলস\nরোমান বোনেন - গাস মাইকেলস\nএলিয়া কাজান - কিউপি\nগ্রোভার বার্জেস - মিস্টার পাইক\nলুথার অ্যাডলার - স্যাম কাটজ\nলুইস লেভেরেট - ফিল ফোলি\nস্যানফোর্ড মাইজনার - জুলি\nরবার্ট লুইস - মিস্টার মে\n\n\n== টেলিভিশন ==\n\nগ্লেন জর্ডান প্যারাডাইজ লস্ট নাটকের টেলিভিশন চলচ্চিত্ররূপ পরিচালনা করেন। দুই খণ্ডে নাটকটি মার্কিন টেলিভিশনে ১৯৭১ সালের ২৫শে ফেব্রুয়ারি ও ৪ মার্চ প্রথম প্রচারিত হয়। এটি নিউ ইয়র্ক সিটির টেলিটেপ স্টুডিওতে রেকর্ড করা হয়। নাটকটির চিত্রসম্পাদনা করেন ফ্র‍্যাঙ্ক হেরাল্ড, যার জন্য তিনি ১৯৭২ সালে ভিডিও সম্পাদনার জন্য এমি পুরস্কারের মনোনয়ন লাভ করেন।\n\n\n=== অভিনয়শিল্পীদল ===\nজো ভ্যান ফ্লিট - ক্ল্যারা গর্ডন\nএলি ওয়াল্যাচ - লিও গর্ডন\nস্যাম গ্রুম - বেন গর্ডন\nবার্নাডেট পিটার্স - লিবি মাইকেলস\nজর্জ ভস্কোভেস - গাস মাইকেলস\nক্লিফ গরম্যান - কিউপি\nফ্রেড গুয়াইন - মিস্টার পাইক\nমাইক কেলিন - স্যাম কাটজ\nবিফ ম্যাগুইয়ার - ফিল ফোলি\n\n\n== সমালোচনামূলক প্রতিক্রিয়া ==\nব্রুকস অ্যাটকিনসন দ্য নিউ ইয়র্ক টাইমস-এ ১৯৩৫ সালের ১০ই ডিসেম্বর এই নাটকের পর্যালোচনায় লিখেন:\n\n\"প্যারাডাইজ লস্ট\" গঠনমূলক নাটকের চেয়ে শৈলির অনুশীলন বলা চলে। এই শৈলি নাটকে বিদ্যমান চরিত্রাবলি থেকে সহজাতভাবে প্রবাহিত হয় না। যদি নাটকের পরিকল্পনাটি দৃশ্যত নিরাকার ও লক্ষ্যহীন হয়, তবে তা ওডেটসের সমাজের অচল জীবনকে প্রতিফলিত করার সচেতন উপায়। এর ফলে এতে কয়েকটি প্রাণবন্ত দৃশ্য, কিছু সাহসী দৃশ্য ও একাধিক বলিষ্ঠ সংলাপ, এবং বিলক্ষণ আনুষঙ্গিক বোকামি রয়েছে। সবমিলিয়ে, \"প্যারাডাইজ লস্ট একটি মিশ্র প্যাকেজ।\nদ্য নিউ ইয়র্ক টাইমস-এর জ্যাক গোল্ড ১৯৭১ সালের টেলিভিশন চলচ্চিত্র সম্পর্কে লিখেন:\n\n\"এটি অত্যন্ত কঠিন কাজ, বিশেষ করে হোম স্ক্রিনে। ... ওডেটস পর্বের উপর পর্ব জমা করেছেন এবং অনুতাপহীনভাবে অনেক লোকের সাথে তার সমাজতাত্ত্বিক ঘূর্ণায়মান দরজা ঘুরিয়েছেন। ... এটি হতাশা ও আশাহীনতার বিভিন্ন মাত্রার অধীনে মানবতার অপ্রাসঙ্গিকতার সম্পূর্ণরূপ। ... চিন্তাভাবনা এবং দর্শনের বিকাশের জন্য মানুষের অন্তর্নিহিততা সবচেয়ে উত্তেজনাপূর্ণ প্রচলিত থিয়েটারের জন্য তৈরি নাও হতে পারে তবে এটি ব্যক্তি-বিশেষের ক্যামিও হতে পারে যেমন তারা সত্যই, সমাজের একটি প্রতিকৃতি।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট ব্রডওয়ে ডেটাবেজে Paradise Lost (ইংরেজি)\nইন্টারনেট মুভি ডেটাবেজে Great Performances: Paradise Lost  (ইংরেজি)"}