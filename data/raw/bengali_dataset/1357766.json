{"pageid": 1357766, "title": "দ্বাদশ গুহার মন্ত্র", "url": "https://bn.wikipedia.org/wiki?curid=1357766", "content": "দ্বাদশ গুহার মন্ত্র (নামান্তরে আত্মার উদ্দেশ্যহীন যাত্রা; আরবি: تعويذة الكهوف الاثني عشر, প্রতিবর্ণীকৃত: Taewidhat al-Kuhuf al-Iathnay Eashar) হল মিশরের নতুন রাজ্যের সময়কালীন একটি প্রাচীন মিশরীয় অন্ত্যেষ্টিলিপি। এই লিপির আদিতম জ্ঞাত পাঠটি রা.উ.৩৫-এ দ্বিতীয় আমেনহোতেপের সমাধিতে একটি প্যাপিরাসে পাওয়া যায়; আরেকটি পাঠ পাওয়া যায় মেরেনপ্‌তাহের তলদেশে অ্যাবিডোসে ওসাইরেইয়নে উৎখোদিত অবস্থায়। যদিও এই লিপির পাঠগুলিকে মৃতের বই-এর কোনও কোনও পাঠে পাওয়া যায় এবং সেখানে এটিকে ১৬৮ সংখ্যক মন্ত্র হিসেবে চিহ্নিত করা হয়েছে; তা সত্ত্বেও মিশরতত্ত্ববিদ আলেকজান্দ্রে পিয়ানকফ এটিকে পৃথক রচনা গণ্য করেন।\nএই পাঠে দুয়াত অর্থাৎ পাতাললোকের বর্ণনা রয়েছে। বলা  হয়েছে যে, পাতাললোক বারোটি গুহায় বিন্যস্ত, যা অনেকটি নতুন রাজ্যের প্রথম পর্বের অপর দুই অন্ত্যেষ্টিলিপি আমদুয়াত ও দরজার বই-এ বর্ণিত দুয়াতের বর্ণনার অনুরূপ। প্রতিটি গুহায় একাধিক দেবগোষ্ঠীর অবস্থানের বর্ণনা করা হয়েছে, যাঁরা মৃতের আত্মাকে পরলোকে নিজের ইচ্ছায় বিচরণ করার মতো নানা সুবিধা প্রদান করেন।\n\n\n== তথ্যসূত্র ==\n\n\n== গ্রন্থপঞ্জি ==\nHornung, Erik (১৯৯৯)। The Ancient Egyptian Books of the Afterlife (German ভাষায়)। David Lorton (translator)। Cornell University Press। উদ্ধৃতি শৈলী রক্ষণাবেক্ষণ: অচেনা ভাষা (link) \n\n\n== বহিঃসংযোগ ==\nSynopsis of the Spell of the Twelve Caves"}