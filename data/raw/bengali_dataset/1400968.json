{"pageid": 1400968, "title": "রকেট (মোবাইল ব্যাংকিং)", "url": "https://bn.wikipedia.org/wiki?curid=1400968", "content": "রকেট বাংলাদেশের সর্বপ্রথম শীর্ষস্থানীয় মোবাইল ফোন  ভিত্তিক অর্থ  স্থানান্তর (এমএফএস) সেবাদানকারী প্রতিষ্ঠান। দেশে ডাচ্‌​–বাংলাই প্রথম ব্যাংক, যাদের হাত ধরে মোবাইল ফাইন্যান্সিয়াল সার্ভিস বা এমএফএস সেবা চালু করে। বর্তমানে দেশের মোবাইল ব্যাংকিং সেবার ২২ শতাংশ রকেটের। এটি বাংলাদেশের ২য় অর্থায়ন প্রতিষ্ঠান। এটি ব্যাঙ্ক হিসাববিহীন ব্যক্তিদের আর্থিক সেবা প্রদানের লক্ষ্যে ৩১ মার্চ ২০১১ সালে চালু করা হয়েছিল। গ্রাহকরা *৩২২# ডায়াল করে এবং রকেট অ্যাপ ব্যবহার করে নগদ অর্থ জমা করা, নগদ অর্থ উত্তোলন করা, টাকা পাঠানো, টাকা যোগ করা, রেমিট্যান্স, মোবাইল রিচার্জ, মূল্য প্রদান ও বিল দেয়া ইত্যাদি সেবাগুলো নিতে পারেন। রকেট হিসাব খুলতে একজন গ্রাহককে পুর্ণাঙ্গ তথ্য দিয়ে নির্ধারিত গ্রাহক নিবন্ধন ফর্ম (কেওয়াইসি) পূরণ করতে হয় অনলাইনে রকেট অ্যাপ এর মাধ্যমে।\n\n\n== সেবা সমূহ ==\nলেনদেনের সীমা কত? (গ্রাহকদের জন্য) \n\nএজেন্ট পয়েন্ট\nদৈনিক ক্যাশ-ইন ২৫০০০৳\nপ্রত্যেকবার ক্যাশ-ইন ২৫০০০৳\nদৈনিক ক্যাশ-আউট ২৫০০০৳\nপ্রত্যেকবার ক্যাশ-আউট ২৫০০০৳\nদৈনিক ক্যাশ-আউট ৩ বার করা যাবে\nমাসিক ক্যাশ-ইন ২০ বার\nমাসিক ক্যাশ-আউট ২০ বার\nমাসিক ক্যাশ-ইন / ক্যাশ-আউট ১৫০০০০৳\nদৈনিক গ্রাহক থেকে গ্রাহক (সেন্ট মানি) ১০০০০৳\nমাসিক গ্রাহক থেকে গ্রাহক (সেন্ট মানি) ২৫০০০৳\n\nবর্তমানে দেশের ৬১১টি প্রতিষ্ঠানের বেতন-ভাতা পরিশোধ করা হয় রকেট হিসাবের মাধ্যমে। এর বেশির ভাগই পোশাক খাতের প্রতিষ্ঠান। রকেটের মাধ্যমে বেতন-ভাতা দেওয়া শীর্ষ গ্রুপগুলো হলো নোমান, ফকির, অ্যাপেক্স, মোহাম্মদী, এসিআই, প্রাণ-আরএফএল, রানার, ডিবিএল, বেঙ্গল ও উন্নয়ন সহযোগী সংস্থা ইউএনডিপি। প্রতি মাসে ৭৮৪ কোটি টাকা বেতন-ভাতা বিতরণ হয় রকেটের মাধ্যমে। মোবাইল ব্যাংকিং সেবার মাধ্যমে পরিশোধ হওয়া বেতন-ভাতার ৭০ শতাংশই রকেটের মাধ্যমে হয়।\n\n\n== তথ্যসূত্র =="}