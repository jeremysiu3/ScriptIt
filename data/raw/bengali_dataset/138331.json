{"pageid": 138331, "title": "বালিগঞ্জ বিধানসভা কেন্দ্র", "url": "https://bn.wikipedia.org/wiki?curid=138331", "content": "বালিগঞ্জ বিধানসভা কেন্দ্র ভারতের পশ্চিমবঙ্গ রাজ্যের কলকাতা জেলার একটি বিধানসভা কেন্দ্র।\n\n\n== এলাকা ==\nসীমানা পুনর্নির্ধারণ কমিশনের নির্দেশিকা অনুযায়ী, ১৬১ নং বালিগঞ্জ বিধানসভা কেন্দ্র কলকাতা পৌরসংস্থার ৬০, ৬১, ৬৪, ৬৫, ৬৮, ৬৯ ও ৮৫ নং ওয়ার্ডগুলি নিয়ে গঠিত।\nএই কেন্দ্রটি ২৩ নং কলকাতা দক্ষিণ লোকসভা কেন্দ্রের অন্তর্গত।\n\n\n== নির্বাচনী ফলাফল ==\n\n\n=== ১৯৭৭-২০০৬ ===\n২০০৬ সালের বিধানসভা নির্বাচনে তৃণমূল কংগ্রেসের আহমেদ জাভেদ খান ১৫২ নং বালিগঞ্জ বিধানসভা কেন্দ্র থেকে তার নিকটতম প্রতিদ্বন্দ্বী সিপিআই(এম)-এর রবীন দেবকে পরাজিত করেন। সিপিআই(এম)-এর রবীন দেব ২০০১ সালে তৃণমূল কংগ্রেসের কাকলি ঘোষদস্তিদারকে, ১৯৯৬ সালে কংগ্রেসের দিব্যেন্দু বিশ্বাসকে, এবং ১৯৯১ সালে কংগ্রেসের সুশোভন বসুকে পরাজিত করেছিলেন। সিপিআই(এম)-এর শচীন সেন ১৯৮৭ সালে কংগ্রেসের সুশোভন বসুকে, ১৯৮২ সালে কংগ্রেসের রথীন তালুকদারকে, এবং ১৯৭৭ সালে কংগ্রেসের সুব্রত মুখোপাধ্যায়কে পরাজিত করেন।\n\n\n=== ১৯৫১-১৯৭২ ===\n১৯৭২ ও ১৯৭১ সালে কংগ্রেসের সুব্রত মুখোপাধ্যায় এই কেন্দ্র থেকে জয়লাভ করেছিলেন। ১৯৬৯ ও ১৯৬৭ সালে ডব্লিউপিআই-এর জ্যোতিভূষণ ভট্টাচার্য এই কেন্দ্র থেকে জয়লাভ করেন। ১৯৬২ সালের নির্বাচনে কংগ্রেসের অনিল মৈত্র এই কেন্দ্র থেকে জয়লাভ করেছিলেন। ১৯৫৭ সালের নির্বাচনে সিপিআই-এর জ্ঞানেন্দ্র মজুমদার এই কেন্দ্র থেকে জয়লাভ করেন। ১৯৫১ সালে ভারতের প্রথম নির্বাচনের সময় বানিয়াপুকুর-বালিগঞ্জ একটি যুগ্ম আসন ছিল। সেবার কংগ্রেসের পুলিনবিহারী খাটিয়া ও যোগেশচন্দ্র গুপ্ত এই কেন্দ্র থেকে জয়লাভ করেন।\n\n\n== বিধানসভার সদস্য ==\n\n\n== পাদটীকা =="}