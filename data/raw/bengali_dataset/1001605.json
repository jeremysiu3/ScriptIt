{"pageid": 1001605, "title": "জর্ডান জাতীয় ফুটবল দল", "url": "https://bn.wikipedia.org/wiki?curid=1001605", "content": "জর্ডান জাতীয় ফুটবল দল (আরবি: المنتخب الأردني لكرة القدم) হচ্ছে আন্তর্জাতিক ফুটবলে জর্ডানের প্রতিনিধিত্বকারী পুরুষদের জাতীয় দল, যার সকল কার্যক্রম জর্ডানের ফুটবলের সর্বোচ্চ নিয়ন্ত্রক সংস্থা জর্ডান ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫৬ সাল হতে ফুটবলের সর্বোচ্চ সংস্থা ফিফার এবং ১৯৭৫ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৫৩ সালের ৩০শে জুলাই তারিখে, জর্ডান প্রথমবারের মতো আন্তর্জাতিক খেলায় অংশগ্রহণ করেছে; মিশরের আলেকজান্দ্রিয়ায় অনুষ্ঠিত উক্ত ম্যাচে জর্ডান সিরিয়ার কাছে ৩–১ গোলের ব্যবধানে পরাজিত হয়েছে।\nআল নাশামা নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় জর্ডানের রাজধানী আম্মানে অবস্থিত। বর্তমানে এই দলের ম্যানেজারের দায়িত্ব পালন করছেন ভিতাল বোর্কেলমান্স এবং অধিনায়কের দায়িত্ব পালন করছেন গোলরক্ষক আমির শাফি।\nজর্ডান এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে জর্ডান এপর্যন্ত ৪ বার অংশগ্রহণ করেছে, যার মধ্যে সেরা সাফল্য হচ্ছে ২০০৪ এবং ২০১১ এএফসি এশিয়ান কাপের কোয়ার্টার-ফাইনালে পৌঁছানো। এছাড়াও, জর্ডান ৯ বার ডাব্লিউএএফএফ চ্যাম্পিয়নশিপে অংশগ্রহণ করেছে, যার মধ্যে ৩ আসরে তারা ফাইনালে পৌঁছেছিল।\nআমির শাফি, হাসুনেহ আল-শেখ, আমির যিব, হামজা আল-দার্দুর এবং হাসান আব্দুল-ফাত্তিয়াহের মতো খেলোয়াড়গণ জর্ডানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৪ সালের আগস্ট মাসে প্রকাশিত র‌্যাঙ্কিংয়ে জর্ডান তাদের ইতিহাসে সর্বপ্রথম সর্বোচ্চ অবস্থান (৩৭তম) অর্জন করে এবং ১৯৯৬ সালের জুলাই মাসে প্রকাশিত র‌্যাঙ্কিংয়ে তারা ১৫২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে জর্ডানের সর্বোচ্চ অবস্থান হচ্ছে ৩৭তম (যা তারা ২০০৪ সালে অর্জন করেছিল) এবং সর্বনিম্ন অবস্থান হচ্ছে ১৪৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আরবি) (ইংরেজি)\nফিফা-এ জর্ডান জাতীয় ফুটবল দল  ওয়েব্যাক মেশিনে আর্কাইভকৃত ২৪ জুন ২০১৮ তারিখে (ইংরেজি)\nএএফসি-এ জর্ডান জাতীয় ফুটবল দল (ইংরেজি)"}