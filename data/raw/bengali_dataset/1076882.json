{"pageid": 1076882, "title": "জামিয়া আরাবিয়া মুহিউল ইসলাম", "url": "https://bn.wikipedia.org/wiki?curid=1076882", "content": "জামিয়া আরাবিয়া মুহিউল ইসলাম (নওয়াপাড়া পীরবাড়ী মাদ্রাসা নামেও পরিচিত) যশোর জেলার অভয়নগর উপজেলার নওয়াপাড়ায় অবস্থিত একটি কওমি মাদ্রাসা। নওয়াড়াস্থ খানকায়ে মুহাম্মাদিয়ার পীর মুহাম্মদ আলী শাহ ইরানীর পুত্র পীর খাজা আবদুল মজিদ শাহ ১৯৩০ সালে এ মাদ্রাসাটি প্রতিষ্ঠা করেন। ১৯৫৪ সালে এখানে দাওরায়ে হাদিস (মাস্টার্স) চালু করা হয়। প্রতিষ্ঠার পর থেকে ১৯৭০ পর্যন্ত মাদ্রাসা পরিচালনার দায়িত্ব পালন করেন খাজা সাঈদ শাহ। ১৯৭২ থেকে ১৯৭৫ পর্যন্ত কাজী আনিসুজ্জামান এবং তৃতীয় মুহতামিম হিসেবে ১৯৭৬ থেকে ১৯৮৫ পর্যন্ত দায়িত্ব পালন করেন মাদ্রাসার প্রতিষ্ঠাতা খাজা আবদুল মজিদ শাহ। ১৯৮৫ থেকে অদ্যাবধি মুহতামিম হিসেবে দায়িত্ব পালন করছেন খাজা রফিকুজ্জামান শাহ। ২০১৩ সালে এ মাদ্রাসার মোট ছাত্র সংখ্যা ৬৫০। বর্তমানে ফিকহ বিভাগের প্রধান মুফতি হিসেবে দায়িত্ব পালন করছেন তৈয়বুর রহমান। মাদ্রাসাটি একটি গুরুত্বপূর্ণ ফতুয়া কেন্দ্র হিসেবেও বিবেচিত হয়ে আসছে।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}