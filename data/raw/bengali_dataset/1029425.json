{"pageid": 1029425, "title": "তানিয়া রবার্ট", "url": "https://bn.wikipedia.org/wiki?curid=1029425", "content": "ভিক্টোরিয়া লে ব্লাম (জন্মঃ অক্টোবর ১৫, ১৯৫৫ -মৃত্যু ৪ জানুয়ারি, ২০২১), পেশাদারভাবে তানিয়া রবার্টস নামে পরিচিত। তিনি ছিলেন আমেরিকান অভিনেত্রী, প্রযোজক এবং মডেল। তিনি টেলিভিশন সিরিজের চার্লি অ্যাঞ্জেলস (১৯৮০-১৯৮১) এর শেষ মৌসুমে  জুলি রজার্স, জেমস বন্ড চলচ্চিত্রের  'ভিউ টু এ কিল' (১৯৮৫) -র শীনা, দ্য বিস্টমাস্টারে কিরি (১৯৮২) এবং মিজ পিনসিওটি হিসাবে '৭০ এর শোতে (১৯৯৮–২০০৪) অভিনয় করার জন্য  সুপরিচিত।\n\n\n== জীবনের প্রথমার্ধ ==\nরবার্টস ১৯৫৫ সালে (বা ১৯৪৯ সালে)   নিউ ইয়র্ক সিটির ব্রঙ্কস-এ, অস্কার ব্লুম এবং তাঁর স্ত্রী ডরোথির ঘরে জন্মগ্রহণ করেন । অস্কার ম্যাক্সিমিলিয়ান ব্লুম নিউ ইয়র্ক সিটিতে জন্মগ্রহণ করেছিলেন। অস্কারের বাবা থিওডর ব্লাম,  আমেরিকার  অসামান্য ওরাল সার্জন\" বলে গণ্য হন । থিওডর অস্ট্রিয়ার ভিয়েনায় জন্মগ্রহণ করেছিলেন এবং ১৯০৪ সালে তিনি নিউইয়র্কে পাড়ি জমান। অস্কার ১৯৩৪ সালে কর্নেল বিশ্ববিদ্যালয় থেকে স্নাতক ডিগ্রি অর্জন করেন এবং সেখানকার মেডিকেল কলেজের প্রথম বর্ষের ছাত্র ছিলেন। ১৯৪০ সালে তানিয়ার বাবা নিউ ইয়র্ক সিটির একটি সংগীত প্রকাশনা সংস্থার সহকারী পরিচালক হিসাবে কর্মরত ছিলেন। তিনি ১৯৪৪ সালে  বিয়ে করেন ইংল্যান্ডের ওল্ডহ্যামের ডরোথি লেইথ স্মিথকে। তার একটি বড় বোন ছিল বারবারা। ১৯৫৬ সালে তানিয়া এবং তার বোন নিউইয়র্কের স্কার্সডেলে নির্মিত একটি বাড়িতে  বসবাস করতেন। অস্কার ব্লুম ম্যানহাটনে ফাউন্টেন পেন সেলসম্যান হিসাবে কাজ করে  পরিমিত আয়ের মাধ্যমে পরিবারকে সাহায্য করতেন।\nতিনি বেশ কয়েক বছর ধরে অন্টারিওর মিসিসাগা শহরে থাকার পর তার মায়ের সাথে নিউ ইয়র্ক  চলে এসেছিলেন, যেখানে তিনি একটি ফটো পোর্টফোলিও গঠন এবং মডেলিং ক্যারিয়ারের পরিকল্পনা স্থাপন শুরু করেছিলেন। ১৫ বছর বয়সে, তিনি উচ্চ বিদ্যালয় ত্যাগ করেন এবং কিছুটা সময় আমেরিকা যুক্তরাষ্ট্র জুড়ে হাঁটতে থাকতেন। তিনি শেষ পর্যন্ত নিউ ইয়র্ক সিটিতে ফিরে এসে ফ্যাশন এবং কভার মডেল হয়েছিলেন। মনোবিজ্ঞানের ছাত্র ব্যারি রবার্টসের (কোনও সিনেমার জন্য অপেক্ষা করার সময়)সাথে  দেখা করার পরে, তিনি তাকে একটি সাবওয়ে স্টেশনে প্রস্তাব দিয়েছিলেন এবং শীঘ্রই তারা বিবাহ বন্ধনে আবদ্ধ হন\n\n\n== ব্যক্তিগত জীবন ==\nরবার্টস ১৯৭৮ সাল থেকে ২০০৬ সালে তাঁর মৃত্যুর আগ পর্যন্ত ব্যারি রবার্টসের সাথে বিবাহবন্ধনে আবদ্ধ হন। তাদের কোন সন্তান ছিল না। রবার্টস ক্যালিফোর্নিয়ার হলিউড হিলসে বাস করতেন।  তাঁর মৃত্যুর কিছু সময় পরে, তিনি ল্যান্স ওব্রায়নের সাথে বিবাহবন্ধনে আবদ্ধ হন। তার বোন বারবারা চেজ টিমোথিয়াল লেয়ারির সাথে বিবাহবন্ধনে আবদ্ধ হয়েছিটা\n\n\n== মৃত্যু ==\nডিসেম্বর ২৪, ২০২০-এ, রবার্টসকে  লস অ্যাঞ্জেলেসের সিডারস-সিনাই হাসপাতালে নেওয়া হয়েছিল এবং পরে তাকে ভেন্টিলেটারে রাখা হয়েছিল। প্রাথমিকভাবে জানা গেছে যে রবার্টস ৩ জানুয়ারি, ২০২১ সালে মারা গিয়েছিলেন, তিনি মূত্রনালীর সংক্রমণ থেকে গুরুতর অসুস্থ হয়ে পড়েছিলেন যা তার অঙ্গ এবং রক্ত প্রবাহে প্রবেশ করেছিল যার ফলে রক্তের সংক্রমণ আরও খারাপ হয়ে যায় রবার্টসের হেপাটাইটিস সি- এর ইতিহাসের কারণে। হাসপাতাল থেকে জানানো হয়েছিল যে তিনি ৪ জানুয়ারির সন্ধ্যায় মারা গেছেন এবং ৫ জানুয়ারি গণমাধ্যমকে বিষয়টি নিশ্চিত করা হয় ।\n\n\n== ফিল্মোগ্রাফি ==\n\n\n=== ফিল্ম ===\n\n\n=== ভিডিও গেমস ===\n\n\n== তথ্যসূত্র ==\n\n\n== বহিঃসংযোগ ==\nতানিয়া রবার্টসের প্রাতিষ্ঠানিক ওয়েবসাইট\nইন্টারনেট মুভি ডেটাবেজে তানিয়া রবার্ট  (ইংরেজি)\nটার্নার ক্লাসিক মুভিজ ডেটাবেজে তানিয়া রবার্ট (ইংরেজি)\nদাপ্তরিক ওয়েবসাইট \nঅলমুভিতে তানিয়া রবার্ট \nরটেন টম্যাটোসে তানিয়া রবার্ট (ইংরেজি)\nতানিয়া রবার্ট  ওয়েব্যাক মেশিনে আর্কাইভকৃত ৯ এপ্রিল ২০১৮ তারিখে"}