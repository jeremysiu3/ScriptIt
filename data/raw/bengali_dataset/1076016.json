{"pageid": 1076016, "title": "তাসনুভা তিশা", "url": "https://bn.wikipedia.org/wiki?curid=1076016", "content": "তাসনুভা তিশা (জন্ম: ৮ ডিসেম্বর ১৯৯৫) একজন বাংলাদেশী অভিনেত্রী এবং মডেল। তিনি আগস্ট ১৪, সন্দেহের অবকাশ ওয়েব ধারাবাহিক ও নাটক অপেক্ষার জন্য পরিচিত।\n\n\n== প্রাথমিক জীবন ==\nতাসনুভা তিশা ৮ ডিসেম্বর ১৯৯৫ সালে জন্মগ্রহণ করেন। তার বাবা একজন ব্যবসায়ী ও মা একজন গৃহিণী। তিনি শামসুল হক খান স্কুল অ্যান্ড কলেজে পড়াশোনা করেছেন। এরপর তিনি ইডেন কলেজে ভর্তি হন এবং স্নাতক পড়েন। তার ভাই বায়েজিদ বিন ওয়াহিদ এবং  বোন তামান্না তানজিয়া। তিনি বসবাস করেন ঢাকার বনশ্রীতে।\n\n\n== ব্যক্তিগত জীবন ==\nতাসনুভা ১৪ ফেব্রুয়ারি ২০১৫ সালে ফারজানুল হককে বিয়ে করেন। এটা তার দ্বিতীয় বিয়ে। তাদের ফারাজ মুতাজ্জিম আনুশ নামে একটি ছেলে হয়। কিন্তু  ২০১৮ সালের ২১ মে তাদের ডিভোর্স হয়। ইশরাত রাইয়ান ঐশি নামে তার আগের পক্ষের একটি মেয়েও আছে।\n\n\n== কর্মজীবন ==\nতাসনুভা তিশা ২০১৩ সালে মডেলিং দিয়ে ক্যারিয়ার শুরু করেন। তিনি মোস্তফা কামাল রাজের নাটক লাল খাম বনাম নীল খাম দিয়ে অভিনয় জীবন শুরু করেন। তিনি ২০২০ সালে বাংলালিংকের একটি বিজ্ঞাপনে মনোজ কুমার প্রামাণিকের সাথে কাজ করেন তিনি রয়েল ক্যাফের বিজ্ঞাপন করেন। ১৬ ফেব্রুয়ারি ২০২০ সালে তার অভিনীত ‘তুমি এতো ভালো কেন’ মিউজিক ভিডিও মুক্তি পায়। তিনি সুমিত সেনগুপ্তের সাথে ‘বিশুদ্ধ ভালোবাসা’ নামে আরেকটি মিউজিক ভিডিওতে অভিনয় করেন।\nতার অভিনয় করা নাটক ও টেলিফিল্ম হল  'একদিন ছুটি হবে', ‘অফ স্ক্রিন’, ‘লাভ গুরু ডটকম’ , ‘দোস্ত দুশমন’,‘ঝালমুড়ি’,‘প্রেম করতে ইচ্ছুক’,'লাভ লস','অপেক্ষা',‘এ কেমন খেলা’,‘তোমাকে চাই’,‘অল্প’, ‘মনে মনে’,‘মনে পড়ে’,‘অরুপার গল্প’,'হাই জ্বীন','যাও পাখি বলো' ,‘ নতুন ঠিকানায়’,‘মনের টান’,‘বোধ’,‘প্রিয় যোগাযোগ’,‘অ্যাভেঞ্জার্স অ্যান্ড দ্যা গ্রেট লুজার’,‘গুডনাইট’,‘মনের ভেতর মন’,‘মেঘ বালিকার জন্য রুপকথা’,‘তুমি কোন গগনের তারা’,‘কিছু বিস্মরণের নদী’,‘অপরিচিতা তুমি’ ইত্যাদি।\nতিনি ওয়েব ধারাবাহিক আগস্ট ১৪, সন্দেহের অবকাশ, ‘নেটওয়ার্কের বাইরে’ অভিনয় করেছেন। ২০২১ সালে তিনি ‘ব্যাচ ২০০৩’ নামক একটি ওয়েব চলচ্চিত্রে অভিনয় করেন। তিনি 'চল যাই' নামে একটি চলচ্চিত্রেও অভিনয় করেছেন।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তাসনুভা তিশা (ইংরেজি)"}