{"pageid": 1052361, "title": "আল আরাবি স্পোর্টস ক্লাব (কাতার)", "url": "https://bn.wikipedia.org/wiki?curid=1052361", "content": "আল আরাবি স্পোর্টস ক্লাব (আরবি: النادي العربي الرياضي‎, ইংরেজি: Al-Arabi SC; সাধারণত আল আরাবি এসসি অথবা শুধুমাত্র আল আরাবি নামে পরিচিত) হচ্ছে দোহা ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৫২ সালের ১লা এপ্রিল তারিখে আল তাহরির স্পোর্টস ক্লাব নামে প্রতিষ্ঠিত হয়েছে। ১৩,০০০ ধারণক্ষমতাবিশিষ্ট গ্র্যান্ড হামাদ স্টেডিয়ামে ফারিগ আল-আহলাম নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন আইসল্যান্ডীয় সাবেক ফুটবল খেলোয়াড় হেইমির হাৎলগ্রিমসন এবং সভাপতির দায়িত্ব পালন করছেন শেখ তামিম বিন ফাহাদ। কাতারি মধ্যমাঠের খেলোয়াড় আব্দুল্লাহ মারাফিয়া এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল আরাবি এপর্যন্ত ২২টি শিরোপা জয়লাভ করেছে; যার মধ্যে ৭টি কাতার স্টার্স লিগ এবং ৮টি কাতার আমির কাপ শিরোপা রয়েছে। অন্যদিকে, এশীয় এবং আন্তর্জাতিক প্রতিযোগিতায়, আল আরাবির সেরা সাফল্য হচ্ছে হচ্ছে ১৯৯৪–৯৫ এশিয়ান ক্লাব চ্যাম্পিয়নশিপের ফাইনালে পৌঁছানো; যেখানে তারা থাই ক্লাব থাই ফার্মারস ব্যাংকের কাছে ১–০ গোলের ব্যবধানে পরাজিত হয়েছিল। আহমেদ ফাহতি, আব্দুল্লাহ মারাফি, বুয়ালেম খুখি, পাওলিনিয়ো এবং ওয়ান্দেরলির মতো খেলোয়াড়গণ আল আরাবির জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল আরাবি স্পোর্টস ক্লাব (ইংরেজি) (আরবি)"}