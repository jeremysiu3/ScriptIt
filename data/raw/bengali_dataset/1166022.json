{"pageid": 1166022, "title": "ইনসিয়াড", "url": "https://bn.wikipedia.org/wiki?curid=1166022", "content": "ইনসিয়াড একটি অলাভজনক ব্যবসা শিক্ষা প্রতিষ্ঠান যেটির শিক্ষাঙ্গনগুলি ইউরোপ (ফ্রান্সের ফোঁতেনব্লো), এশিয়া (সিঙ্গাপুর), মধ্যপ্রাচ্য (আবু ধাবি) ও উত্তর আমেরিকা (সান ফ্রান্সিস্কো) মহাদেশে অবস্থিত। এটি একটি স্নাতকোত্তর ব্যবসা শিক্ষা প্রতিষ্ঠান যেটি পূর্ণকালীন ব্যবসায় প্রশাসনে স্নাতকোত্তর উপাধি, ব্যবসায় প্রশাসনে নির্বাহী স্নাতকোত্তর উপাধি, অর্থসংস্থানে স্নাতকোত্তর উপাধি, ব্যবস্থাপনায় স্নাতকোত্তর ও ডক্টরেট উপাধি প্রদান করে থাকে। ইনসিয়াড কথাটি ফরাসি আঁস্তিত্যু ও্যরোপেয়াঁ দাদমিনিস্ত্রাসিওঁ দেজাফের (\"Institut Européen d'Administration des Affaires\") নামটির সংক্ষিপ্ত রূপ, যার অর্থ ব্যবসায় প্রশাসনের জন্য ইউরোপীয় গবেষণা প্রতিষ্ঠান।\nইনসিয়াড বিশ্বের সবচেয়ে মর্যাদাবাহী ব্যবসা শিক্ষা প্রতিষ্ঠানগুলির একটি। এটির ব্যবসায় প্রশাসনে স্নাতকোত্তর পাঠক্রমটি ইংরেজি ভাষায় প্রদান করা হয় এবং সেটি প্রায়শই বিশ্বের সেরা পাঠক্রমগুলির একটি হিসেবে গণ্য হয়ে থাকে। সারা বিশ্বের ইনসিয়াডের প্রায় ৬৪ হাজার প্রাক্তন শিক্ষার্থী আছে। হার্ভার্ড বিজনেস স্কুলের পরে ইনসিয়াড থেকে শিক্ষাপ্রাপ্ত শিক্ষার্থীরা ২য় সর্বোচ্চ সংখ্যায় বিশ্বের বৃহত্তম ৫০০টি ব্যবসা প্রতিষ্ঠানের প্রধান নির্বাহী কর্মকর্তা হিসেবে নিযুক্ত আছে। এখান থেকে ৩ জন রাষ্ট্রপ্রধানও শিক্ষালাভ করেছেন\n\n\n== তথ্যসূত্র =="}