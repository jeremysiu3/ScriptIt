{"pageid": 1153040, "title": "ইউয়ে ভাষা", "url": "https://bn.wikipedia.org/wiki?curid=1153040", "content": "ইউয়ে ভাষা বা ইউয়ে চীনা ভাষা বলতে কতগুলি একই রকমের চীনীয় ভাষাসমূহের দলকে বোঝায়, যেগুলি দক্ষিণ চীনে, বিশেষ করে লিয়াংকুয়াং অঞ্চলে (বর্তমান কুয়াংতুং ও কুয়াংশি প্রদেশগুলি) প্রচলিত।\nইউয়ে ভাষাকে কদাচিৎ ক্যান্টনীয় ভাষা হিসেবে ডাকা হতে পারে, তবে ভাষাবিজ্ঞানী ক্যান্টনীয় বলতে ইউয়ে ভাষার একটি উপভাষা বা প্রকারভেদকে বোঝান, যেটি কুয়াংচৌ, উচৌ, হংকিং ও মাকাও শহরগুলিতে প্রচলিত। ক্যান্টনীয় উপভাষাটি ইউয়ে ভাষার সবচেয়ে মর্যাদাবাহী উপভাষা। ১৯শ শতকে চীন থেকে যেসব ব্যক্তি দেশত্যাগ করে দক্ষিণ-পূর্ব এশিয়া ও উত্তর আমেরিকাতে পাড়ি জমিয়েছিল, তাদের মাতৃভাষাটি ছিল থাইশানীয় ভাষা, যা কুয়াংচৌ শহরের দক্ষিণ-পশ্চিমে অবস্থিত চিয়াংমেন উপকূলীয় অঞ্চলে প্রচলিত। তবে পরবর্তী দেশত্যাগীরা মূলত ক্যান্টনীয় ভাষায় কথা বলত।\nইউয়ে চীনা ভাষার প্রকারভেদগুলি চীনা ভাষার অন্যান্য প্রকারভেদগুলির সাথে পারস্পরিক বোধগম্য নয়। এগুলিতে মধ্য চীনা ভাষায় ব্যবহৃত অন্তিম ব্যঞ্জনধ্বনি ও সুরের শ্রেণীগুলি সবচেয়ে বেশি সংরক্ষণ দৃষ্ট হয়। তবে একই সাথে এগুলিতে আদ্য ব্যঞ্জনধ্বনিগুলি ও মধ্য মীড়ধ্বনিগুলির মধ্যকার পার্থক্য লুপ্ত হয়েছে, যা আজও চীনা ভাষার অন্যান্য প্রকারভেদে উপস্থিত।\n\n\n== তথ্যসূত্র ==\n\n\n== বহিঃসংযোগ ==\n\nChan, Marjorie K.M. (১৯৮০), Zhong-shan phonology: a synchronic and diachronic analysis of a Yue (Cantonese) dialect (MA thesis), University of British Columbia, hdl:2429/22089, ডিওআই:10.14288/1.0100261. উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nHuang, Karen (২০০৯), \"A reconstruction of proto-Yue vowels\" (পিডিএফ), Working Papers in Linguistics, Department of Linguistics, University of Hawaii, 40 (2), ২৪ অক্টোবর ২০২২ তারিখে মূল (পিডিএফ) থেকে আর্কাইভ করা, সংগ্রহের তারিখ ২৫ জুন ২০২২. উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}