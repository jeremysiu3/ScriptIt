{"pageid": 1479818, "title": "বসন্ত দেব", "url": "https://bn.wikipedia.org/wiki?curid=1479818", "content": "বসন্ত দেব (১৯২৯-১৯৯৬) একজন ভারতীয় লেখক, গীতিকার, চিত্রনাট্যকার ও শিক্ষায়তনিক ব্যক্তি ছিলেন। তিনি ১৯৮০-এর দশকে শ্যাম বেনেগল, গোবিন্দ নিহলানি ও মহেশ ভাটদের মত পরিচালকদের সাথে হিন্দি সমান্তরাল চলচ্চিত্রে কাজ করেছেন। ১৯৮৫ সালে সারাংশ চলচ্চিত্রের জন্য শ্রেষ্ঠ গীত বিভাগে জাতীয় চলচ্চিত্র পুরস্কার এবং পরের বছর উৎসব চলচ্চিত্রের \"মন কিউঁ বহকা\" গানের জন্য তিনি শ্রেষ্ঠ গীতিকার বিভাগে ফিল্মফেয়ার পুরস্কার অর্জন করেন।\nতিনি মারাঠি ভাষায় নাটক ও কবিতা লিখতেন এবং মারাঠি থেকে হিন্দি ভাষায় অনুবাদক ছিলেন। তার অনূদিত অসংখ্যবার মঞ্চস্থ একটি নাটক হল জাত হি পুচো সাধু কি।\n\n\n== কর্মজীবন ==\nদেব মহেশ ভাটের সারাংশ (১৯৮৪) চলচ্চিত্রের জন্য শ্রেষ্ঠ গীত বিভাগে জাতীয় চলচ্চিত্র পুরস্কার অর্জন করেন। একই বছর গিরিশ কারনাড তার উৎসব চলচ্চিত্রের জন্য সংস্কৃত শব্দ সংবলিত গীতের পরিকল্পনা করেন এবং বসন্ত দেবকে এই চলচ্চিত্রের গান লিখতে বলেন। দেব এই চলচ্চিত্রের জন্য \"মন কিউঁ বহকা\", \"নীলম পে\", \"মেরা মন বাজা মৃদঙ্গ\" ও \"সাঁঝ ঢালে গগন তলে\" এই চারটি গান লিখেন। প্রথমোক্ত গানের জন্য তিনি শ্রেষ্ঠ গীতিকার বিভাগে ফিল্মফেয়ার পুরস্কার অর্জন করেন।\nশ্যাম বেনেগল ভারত এক খোঁজ (১৯৮৮-৮৯) টেলিভিশন ধারাবাহিকের জন্য বসন্ত দেবকে ঋগ্বেদ-এর সংস্কৃত শ্লোক হিন্দিতে অনুবাদ করতে বলেন। এতে সুর প্রদান করেন বনরাজ ভাটিয়া।\nদেব বিজয় তেন্ডুলকরের মারাঠি নাটক পাহিজে জাতিচে-এর হিন্দি ভাষায় জাত হি পুচো সাধু কি নামে অনুবাদ করেন, যা অসংখ্যবার মঞ্চস্থ হয়।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== আরও পড়ুন ==\nপাওয়েলস, হেইডি আর.এম. (২০০৭)। Indian Literature and Popular Cinema: Recasting Classics। রুটলেজ। আইএসবিএন 978-1-134-06255-3। \n\n\n== বহিঃসংযোগ ==\nইন্টারনেট মুভি ডেটাবেজে বসন্ত দেব  (ইংরেজি)"}