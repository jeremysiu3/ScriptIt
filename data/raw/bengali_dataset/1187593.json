{"pageid": 1187593, "title": "আন নুসরা ফ্রন্ট", "url": "https://bn.wikipedia.org/wiki?curid=1187593", "content": "আল-নুসরা ফ্রন্ট বা জাবহাতুন নুসরা বা, যাবহাতু ফাতাহ আল-শাম হল সিরীয় গৃহযুদ্ধে সিরিয়ার সরকারি বাহিনীর বিরুদ্ধে লড়াই করা একটি সালাফি জিহাদি সংগঠন। এর লক্ষ্য হল, বর্তমান সিরিয়ার স্বৈরশাসক বাসার আল আসাদের পতন ঘটিয়ে সেখানে একটি ইসলামী রাষ্ট্র প্রতিষ্ঠা করা। অতীতে দলটি বেশ কয়েকবার তার নাম পরিবর্তন করেছে। ২০১৩ সালে এটা আল কায়েদার সিরীয় শাখার পরিণত হয় এবং ২০১৭ সালে গোষ্ঠিটি আল কায়েদা বা অন্য কারো শাখা সংগঠন হওয়ার বিষয়টি অস্বীকার করে।\n২০১২ সালে এটি গঠিত হয় এবং সে বছরের নভেম্বরে ওয়াশিংটন পোস্ট আননুসরাকে বিদ্রোহী বাহিনীগুলির মধ্যে সবচেয়ে আক্রমণাত্মক ও সফল হিসাবে বর্ণনা করে। ২০১২ সালের ডিসেম্বর মাসে মার্কিন পররাষ্ট্র দফতর এটিকে একটি বিদেশী জঙ্গি সংগঠন হিসেবে মনোনীত করে।  এর ফলে ২০১৩ সালের এপ্রিলে এটি আল কায়েদার আনুষ্ঠানিক সিরীয় শাখায় পরিণত হয়। \n২০১৫ সালের মার্চে গ্রুপটি অন্যান্য জিহাদি গোষ্ঠীর সাথে যোগ দিয়ে জায়শুল ফাতাহ গঠন করে।  ২০১৬ সালের জুলাই মাসে এটি জাবহাতুন নুসরা থেকে আনুষ্ঠানিকভাবে জাবহাতু ফাতাহ আল-শাম নাম ধারণ করে। ২০১৭ সালের ২৮ জানুয়ারি দলটি আহরার আল শাম ও অন্যান্য বিদ্রোহী গোষ্ঠীগুলির সাথে সহিংস সংঘর্ষের পরে অন্য চারটি দলের সাথে একীভূত হয়ে হায়াতু তাহরির আল শাম গঠন করে একটি নতুন গোষ্ঠী রূপে আত্মপ্রকাশ করে।  তখন গ্রুপটি আল কায়েদা বা অন্য কারো অংশ হওয়ার বিষয়টি অস্বীকার করে এবং একটি বিবৃতিতে বলে যে, গ্রুপটি একটি স্বাধীন সত্তা এবং এটি পূর্ববর্তী সংগঠন বা উপদলের সম্প্রসারণ নয়। \n\n\n== তথ্যসূত্র =="}