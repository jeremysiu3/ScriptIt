{"pageid": 1471478, "title": "বলাকা (ভাস্কর্য)", "url": "https://bn.wikipedia.org/wiki?curid=1471478", "content": "বলাকা মৃণাল হক নির্মিত ছয়টি বলাকার ভাস্কর্য। এটি ঢাকার মতিঝিলে বাংলাদেশ বিমানের পুরনো প্রধান কার্যালয়ের সামনে স্থাপিত। ছয়টি নবজাতক বক আকাশপানে তাকিয়ে উড়ে যাওয়ার প্রবল ইচ্ছাকেই ভাস্কর্যে রূপদান করা হয়েছে। সমসাময়িক ভাস্কররা বলাকাকে মৃণাল হকের \"একমাত্র শিল্পোত্তীর্ণ কাজ\" হিসেবে বর্ণনা করেছেন।\n\n\n== বর্ণনা ==\nছয়টি নবজাতক বলাকা একসাথে লম্বা পায়ে গোল হয়ে দাঁড়ানো। সকলে একসাথে পাখা গুটানো উর্ধাকাশের দিকে তাকিয়ে আছে। সবচেয়ে লম্বা বলাকার দৈর্ঘ্য ৪১ ফুট। \n\n\n== ইতিহাস ==\n১৯৮৯ সালে মৃণাল হক নিজস্ব উদ্যোগে এটির নির্মাণ করেন। ২০০৮ সালের ২৮ নভেম্বর রাত ৯ টার দিকে একদল দুষ্কৃতিকারী বলাকা ভাস্কর্যে হামলা ও ভাংচুর করে। এটির ভিত্তি বা বলাকাগুলির পায়ের ক্ষতি হয়। পরে বলাকার সংস্কার করা হয়।\n\n\n== তথ্যসূত্র ==\n\n\n== বহিঃসংযোগ ==\nমৃণাল হকের ব্যক্তিগত বাতায়নে বলাকার স্থিরচিত্র  ওয়েব্যাক মেশিনে আর্কাইভকৃত ১২ জুলাই ২০২৪ তারিখে (ইংরেজি)"}