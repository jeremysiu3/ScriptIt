{"pageid": 1354020, "title": "মেহমেদ সাঈদ আফেন্দি", "url": "https://bn.wikipedia.org/wiki?curid=1354020", "content": "ইরমিসেকিজাদে মেহমেদ সাঈদ পাশা (তুর্কি: Yirmisekizzade Mehmed Said Paşa, মৃত্যু: অক্টোবর ১৭৬১), যিনি তার জীবনের শুরুতে মেহমেদ সাঈদ আফেন্দি নামে পরিচিত ছিলেন, একজন উসমানীয় রাজনীতিবিদ ও কূটনীতিবিদ ছিলেন। তিনি ১৭৫৫ সালের ২৫ অক্টোবর থেকে ১৭৫৬ সালের ১ এপ্রিল পর্যন্ত উসমানীয় সাম্রাজ্যের উজিরে আজম হিসেবে দায়িত্ব পালন করেন।\n\n\n== জীবনী ==\nমেহমেদ সাঈদ পাশার পিতা ইরমিসেকিজ মেহমেদ চেলেবি ১৭২০-২১ সালে ফ্রান্সে উসমানীয় সাম্রাজ্যের রাষ্ট্রদূত হিসেবে দায়িত্ব পালন করেন। পৈতৃক সূত্রে মেহমেদ সাইদ ছিলেন জর্জীয় বংশোদ্ভূত। তুর্কি ভাষায় তার উপাধি ইরমিসেকিজাদে-এর অর্থ \"আঠাশের পুত্র\"। এটি তার পিতার ইরমিসেকিজ (\"আঠাশ\") উপাধির একটি প্রমাণ, যা নির্দেশ করে ইরমিসেকিজ মেহমেদ চেলেবি তার জীবনের প্রথম দিকে জেনিসারি বাহিনীর ২৮তম ব্যাটালিয়ন (ওর্তা)-এর সদস্য ছিলেন। তিনি তার প্রথম মিশনে ব্যক্তিগত সচিব হিসাবে তার বাবার সাথে কাজ করেন। তিনি ফরাসি সংস্কৃতি এবং জীবনধারা দারুণভাবে উপভোগ করেন এবং ফরাসি ভাষায় অনর্গল কথা বলতে শেখেন বলে জানা যায়।\nমেহমেদ সাইদকে ১৭৪২ সালে প্যারিসের একটি দূতাবাসের দায়িত্ব দিয়ে প্রেরণ করা হয়। সেইসাথে ১৭৩৩ সালে সুইডেনে ঐতিহাসিকভাবে আরও তাৎপর্যপূর্ণ একটি দূতাবাসে এবং পোল্যান্ডের আরেকটি দূতাবাসের দায়িত্ব পান তিনি। এই অভিজ্ঞতার আলোকে তিনি তার পিতার মতো একটি পৃথক সেফারেতনামা রচনা করেন। সুইডেনে তিনি মুস্তাফা আগার স্থলাভিষিক্ত হন।\n১৭৪৯ থেকে ১৭৫০ সালের মধ্যে তিনি সংক্ষিপ্ত সময়ের জন্য শায়খুল ইসলাম হিসেবে দায়িত্ব পালন করেন। ১৭৫৫ সালের ২৫ অক্টোবর সুলতান তৃতীয় উসমান তাকে উজিরে আজম পদে নিযুক্ত করেন। ১৭৫৬ সালের ১ এপ্রিল পর্যন্ত তিনি এ দায়িত্ব পালন করেন। পরবর্তীতে তিনি মিশরের গভর্নর নিযুক্ত হন।\n\n\n== তথ্যসূত্র ==\n\n\n== গ্রন্থপঞ্জি ==\n\nFatma Müge Göçek (১৯৮৭)। East encounters West: France and the Ottoman Empire in the eighteenth century। Oxford University Press US। আইএসবিএন 0-19-504826-1। \nColin Imber; Keiko Kiyotaki; Rhoads Murphey (২০০৫)। Frontiers of Ottoman studies: state, province, and the West। I.B.Tauris। আইএসবিএন 1-85043-664-9।"}