{"pageid": 1419698, "title": "এ.এম.এ. জামান", "url": "https://bn.wikipedia.org/wiki?curid=1419698", "content": "জনাব এএমএ জামান ছিলেন একজন ভারতীয় রাজনীতিবিদ এবং ট্রেড ইউনিয়নবাদী। ১৯৩৬ সাল পর্যন্ত তিনি কলকাতা পৌরসংস্থা কাউন্সিলর হিসেবে দায়িত্ব পালন করেন। তিনি ১৯৩৬-১৯৩৭ বঙ্গীয় আইনসভা নির্বাচনে হুগলি শ্রমিক আসন থেকে জয়লাভ করেন। সেই সময়ে তিনি কংগ্রেস সোশ্যালিস্ট পার্টির অন্তর্ভুক্ত ছিলেন, কিন্তু তিনি ঘন ঘন পার্টির অধিভুক্তি বদলানোর জন্য পরিচিত ছিলেন।\nএ এম এ জামান বিভিন্ন ট্রেড ইউনিয়নের সাথে জড়িত ছিলেন। স্বাধীনতা সংগ্রামের সময় তিনি পাটকল শ্রমিকদের নেতা ছিলেন। যেখানে অন্যান্য অনেক নেতা ভদ্রলোক, উচ্চ শ্রেণী থেকে আগত, সেখানে এএমএ জামান একজন শ্রমিক-শ্রেণির পটভূমি থেকে ছিলেন এবং নিজেও একজন পাটকল শ্রমিক ছিলেন। ১৯৩৬-১৯৩৭ সালের শ্রমিক অসন্তোষের মধ্যে তিনি একটি পাটকল শ্রমিক ইউনিয়ন প্রতিষ্ঠা করেন, যা ১৯৩৬ সালে নিবন্ধিত হয়। ১৯৩৭ সালের জুলাই মাসে এ এম এ জামান রিশার ওয়েলিংটন জুট মিলের ধর্মঘটে দাঙ্গার দায়ে দোষী সাব্যস্ত হন, কিন্তু হুগলির হাজার হাজার শ্রমিক তার মুক্তির দাবিতে রাস্তায় নেমে আসে। ১৯৩৭ সালের ২৯ জুলাই কলকাতায় গণশ্রমিক সমাবেশের অন্যতম প্রধান বক্তা ছিলেন এ এম এ জামান। ১৯৩৭ সালের ডিসেম্বরে তিনি বেঙ্গল প্রাদেশিক ট্রেড ইউনিয়ন কংগ্রেসের সাধারণ সম্পাদক নির্বাচিত হন। যাইহোক হুগলিতে তার প্রভাব হ্রাস পায় কারণ সর্দার ও বাবুরা একটি গুজব ছড়ায় যে তিনি মিল ব্যবস্থাপনার কাছ থেকে ঘুষ নিয়েছেন।\nএ এম এ জামান ১৯৩৯ সালে সিএসপি ত্যাগ করেন, যার পরে দলটি হুগলি জেলায় প্রভাবশালী হওয়া বন্ধ করে দেয়। তিনি বিপিটিইউসি-তে ইন্দ্রজিৎ গুপ্তের প্রভাবের বিরোধিতাকারী দলের অন্তর্ভুক্ত ছিলেন।\nএএমএ জামান ১৯৪৬ সালের নির্বাচনে বঙ্গীয় বিধানসভার হুগলি-কাম-শ্রীরামপুর নিবন্ধিত কারখানা, শ্রমিক আসন থেকে পুনঃনির্বাচিত হন। এই সময়ে তিনি ভারতীয় জাতীয় কংগ্রেসের সদস্য ছিলেন।\nস্বাধীনতার পর, এএমএ জামান ভারতীয় জাতীয় কংগ্রেসের প্রার্থী হিসাবে ১৯৫১ সালের নির্বাচনে পশ্চিমবঙ্গ বিধানসভার জলঙ্গি আসনের আসনে জয়লাভ করেন। ১৯৫৬ সাল পর্যন্ত তিনি শ্রম বিভাগের সংসদীয় সচিব হিসেবে দায়িত্ব পালন করেন।\nবিধায়ক থাকাকালীন তিনি শিব গ্লাস এমপ্লয়িজ ইউনিয়নের প্রতিষ্ঠাতা সভাপতি ছিলেন।\n\n\n== তথ্যসূত্র =="}