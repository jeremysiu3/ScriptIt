{"pageid": 1031942, "title": "বব্বিলি বীণা", "url": "https://bn.wikipedia.org/wiki?curid=1031942", "content": "বব্বিলি বীণা হল কর্নাটকী ধ্রুপদী সংগীতে ব্যবহৃত একটি বিশাল তন্তুবাদ্য। এই বীণার নামকরণ করা হয়েছিল, এটি যেখানে আবিষ্কার করা হয়েছিল সেই বব্বিলির নামানুসারে। ২০১১ সালে বাদ্যযন্ত্রটি ভারত সরকারের কাছ থেকে একটি ভৌগোলিক নির্দেশক চিহ্ন পেয়েছিল।\n\n\n== ইতিহাস ==\n১৭ শতকে পেড্ডা রায়ডুর শাসনকালে বীণা তৈরির কাজ শুরু হয়েছিল। সেই সময়ে, ভারতে, বিশেষত দক্ষিণ ভারতে, বীণা বাদন প্রচলিত ছিল। বব্বিলি রাজ্যের শাসকগণ সংগীত পছন্দ করতেন এবং তাঁদের মধ্যে অনেকে বীণা বাজাতে শিখতেন। মনে করা হয় অন্ধ্রপ্রদেশ রাজ্যের বিজয়নগরম জেলার বব্বিলিতে বব্বিলি বীণার আবিষ্কার হয়েছিল। \nসরস্বতী বীণা বা একান্দ বীণা নামে পরিচিত বব্বিলি বীনা, উনিশ শতকের শেষেরদিকে অস্তিত্ব লাভ করেছিল, যখন বিজয়নগরমের একজন কারিগর মুসান্না চিনায়া বব্বিলির কারিগর এবং তাঁদের পৃষ্ঠপোষককে উন্নত মানের বীণা তৈরির আহ্বান জানিয়েছিলেন।\nসংগীতের সমঝদার বব্বিলি সংস্থানমের ত্ৎকালীন জমিদার রাজা রাভু ভেঙ্কট কুমার কৃষ্ণ রঙ্গা রাও এই আহ্বানটি গ্রহণ করেছিলেন এবং বিশ্ব ব্রাহ্মণ সম্প্রদায়ের অন্তর্ভুক্ত সর্বসিদ্ধি আচান্নাকে অসাধারণ মানের একটি বীনা তৈরি করতে বলেছিলেন। সর্বসিদ্ধি আচান্না তাঁর ভাই সর্বসিদ্ধি আপ্পলা স্বামী মস্ত্রিকে সঙ্গে নিয়ে দুই মাসেরও কম সময়ের মধ্যে প্রথম বব্বিলি বীণা তৈরি করেছিলেন।\n\nবব্বিলি রাজ্যে, সর্বসিদ্ধি সম্প্রদায়ের কারিগররা বীণা সরবরাহ করতেন। এই কারিগররা গোল্লাপল্লি থেকে এসেছিলেন। যে কারিগর সম্প্রদায় এই বাদ্যযন্ত্রটি তৈরি করেন তাঁরা \"বব্বিলি বীণা সমপ্রদায়ম\" (বব্বিলি বীণা সম্প্রদায়) নামে পরিচিত.\n\n\n== বর্ণনা ==\nএকটি বব্বিলি বীণা একক কাঠের টুকরো থেকে খোদাই করে তৈরি করা হয় এবং এই জন্য এর আর একটি নাম একান্দ বীণা।\n\n\n== তথ্যসূত্র =="}