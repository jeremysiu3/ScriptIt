{"pageid": 1118435, "title": "তীজ", "url": "https://bn.wikipedia.org/wiki?curid=1118435", "content": "তীজ (নেপালি: तीज, আইএসও ১৫৯১৯: তীজা) হল মহিলাদের দ্বারা উদযাপিত কিছু হিন্দু উৎসবের সাধারণ নাম। হরিয়ালি তীজ এবং হরতালিকা তীজের মাধ্যমে বর্ষা ঋতুকে স্বাগত জানানো হয়। এটি মূলত মেয়েরা ও মহিলারা গান, নাচ ও প্রার্থনা অনুষ্ঠানের মাধ্যমে উদযাপন করে। তিজের বর্ষা উৎসবগুলি মূলত পার্বতী এবং শিবের মিলনের উদ্দেশ্যে উৎসর্গীকৃত। মহিলারা প্রায়শই তীজ উদযাপনের সময় উপবাস করে থাকেন। হরতালিকা তীজ নেপালের সমস্ত অংশে এবং উত্তর ভারতের বেশিরভাগ অংশে (বিহার, ঝাড়খণ্ড, উত্তর প্রদেশ, মধ্যপ্রদেশ, মহারাষ্ট্র, উত্তরাখণ্ড, সিকিম, রাজস্থান) পালিত হয়। হিন্দু পঞ্জিকার শ্রাবণ এবং ভাদ্র মাসে বর্ষা উদযাপনের জন্য মহিলারা ঐতিহ্যগতভাবে তীজ উৎসব পালন করেন। মহিলারা প্রায়ই তীজ-এর সময় পার্বতী এবং শিবের উদ্দেশ্যে প্রার্থনা করেন।\n\n\n== ব্যুৎপত্তি ==\n\nতীজ বলতে বোঝায় প্রতি মাসের অমাবস্যা এবং পূর্ণিমা রাতের পরের তৃতীয় দিনটি। কুমার (১৯৮৮) অনুসারে, কাজরী তীজ এবং হরতালিকা তীজ পড়ে ভাদ্র মাসে।\nতিজ বলতে বর্ষা উৎসবকে বোঝায়, যেটি বিশেষ করে ভারত ও নেপালের পশ্চিম ও উত্তরের রাজ্যগুলিতে পালন করা হয়। এই উৎসবের মাধ্যমে প্রকৃতির দানশীলতা, মেঘ ও বৃষ্টির আগমন, সবুজ প্রকৃতি ও পাখি এবং তার সঙ্গে সামাজিক কার্যকলাপ, আচার-অনুষ্ঠান এবং রীতিনীতিগুলি উদযাপন করা হয়। মহিলাদের এই উৎসবের মধ্যে রয়েছে নাচ, গান, বন্ধুদের সাথে একত্রিত হওয়া এবং গল্প বলা, হাত ও পায়ে মেহেদি রঙের নকশা করা, লাল, সবুজ বা কমলা পোশাক পরা, উৎসবের খাবার ভাগাভাগি করে নেওয়া, আর হরিয়ালি তীজে দোলনায় গাছের নিচে খেলা। রাজস্থানের বর্ষা উৎসব পার্বতীকে উৎসর্গ করা হয়।\n\n\n== তীজের প্রকারভেদ ==\nশ্রাবণ ও ভাদ্র মাসে বর্ষা উদযাপনের জন্য মহিলারা ঐতিহ্যগতভাবে তিজ উৎসব পালন করে থাকেন। মহিলারা প্রায়ই তীজ-এর সময় পার্বতী এবং শিবের উদ্দেশ্যে প্রার্থনা করেন।\n\n\n== হরিয়ালি তীজ ==\nশ্রাবণ (হিন্দু পঞ্জিকা অনুযায়ী) মাসে অমাবস্যার পর তৃতীয় দিনে হরিয়ালি তীজ (সবুজ তীজ) পালিত হয়।  যেহেতু শ্রাবণ মাস মানে বর্ষাকাল এবং এই সময় চারপাশ সবুজ হয়ে ওঠে, তাই শ্রাবণ তীজকে হরিয়ালি তীজও বলা হয়।\nশিব এবং পার্বতীর পুনর্মিলনকে স্মরণ করার জন্যেও হরিয়ালি তিজ উৎসব পালিত হয়, সেইদিন শিব পার্বতীকে তাঁর স্ত্রী হিসাবে গ্রহণ করেছিলেন। পার্বতী উপবাস করেছিলেন এবং বহু বছর ধরে কঠোর তপস্যা করেছিলেন। পার্বতীর ১০৮তম পুনর্জন্মে শিব তাঁকে নিজের স্ত্রী হিসাবে গ্রহণ করেছিলেন। পার্বতী তীজ মাতা (তীজ মা) নামেও পরিচিত।\n\n\n== সূত্র ==\n\nBhatnagar, Manju (১৯৮৮)। \"The Monsoon Festival Teej in Rajasthan\"। Asian Folklore Studies। 47 (1): 63–72। জেস্টোর 1178252। ডিওআই:10.2307/1178252। \nLevy, Robert Isaac; Rājopādhyāya, Kedar Rāj (১৯৯০)। Mesocosm: Hinduism and the Organization of a Traditional Newar City in Nepal। Berkeley, California: University of California Press। আইএসবিএন 0-585-13103-1। ওসিএলসি 43476658। \nSkinner, Debra; Holland, Dorothy; Adhikari, G. B. (১৯৯৪)। \"The Songs of Tij: A Genre of Critical Commentary for Women in Nepal\"। Asian Folklore Studies। 53 (2): 259–305। জেস্টোর 1178647। ডিওআই:10.2307/1178647। \n\n\n== তথ্যসূত্র =="}