{"pageid": 1381470, "title": "আন্তর্জাতিক উন্নয়ন সংস্থা", "url": "https://bn.wikipedia.org/wiki?curid=1381470", "content": "আন্তর্জাতিক উন্নয়ন সংস্থা (ইংরেজি: International Development Association; সংক্ষেপে: আইডিএ) তৃতীয় বিশ্বের অনুন্নত দেশগুলোকে সহজ শর্তে ও স্বল্পসুদে ঋণ প্রদান করে। এটি Soft Loan Window নামে পরিচিত। এটি বিশ্ব ব্যাংক গ্রুপের পাঁচটি অঙ্গপ্রতিষ্ঠানের মধ্যে একটি। বিশ্ব ব্যাংকের এই সংস্থাটির লক্ষ্য হলো আর্থিক ও নীতিগত সহায়তা দিয়ে একটি দেশের অর্থনৈতিক প্রবৃদ্ধি ও মানুষের জীবনমান উন্নত করা।\nবিশ্ব ব্যাংক কর্তৃক পরিচালিত আইবিআরডি বিশ্বের সবচেয়ে বড় উন্নয়ন ব্যাংক। তবে সামগ্রিকভাবে আইবিআরডি এবং আইডিএ এর সমন্বয়ে বিশ্ব ব্যাংক গঠিত। যেসব দেশ আইবিআরডি থেকে ঋণ পায় না, সেসব দেশকে আইডিএ ঋণ প্রদান করে।\n\n\n== ইতিহাস ==\n১৯৬০ সালের ২৪ সেপ্টেম্বর নিম্ন আয়ের দেশগুলোর অর্থনৈতিক উন্নয়নে সহায়তার লক্ষ্যে আইডিএ প্রতিষ্ঠিত হয়। বর্তমানে ৭৪টি স্বল্পোন্নত দেশ আইডিএ এর ক্রেডিট প্রোগ্রামের অন্তর্ভুক্ত। জরুরি সহায়তা প্রদানের জন্য আইডিএ ২০০৭ সালে Crisis Response Window চালু করে। হন্ডুরাস আইডিএ থেকে প্রথম ঋণগ্রহণ করে।\n\n\n== বাংলাদেশ ও আইডিএ ==\nবাংলাদেশ ১৯৭২ সালের ১৭ আগস্ট আইডিএ এর সদস্যপদ লাভ করে। বাংলাদেশ আইডিএ থেকে সর্বাধিক আর্থিক সহায়তা পায়। বর্তমানে আইডিএ’র সহায়তায় প্রায় ১৬০০ কোটি ডলারের ৫৫টি প্রকল্প চলমান রয়েছে বাংলাদেশে।\n\n\n== আরো দেখুন ==\nবিশ্ব ব্যাংক\nবিশ্ব ব্যাংক গোষ্ঠী\nআন্তর্জাতিক পুনর্গঠন ও উন্নয়ন ব্যাংক\nবহুপাক্ষিক বিনিয়োগ গ্যারান্টি সংস্থা\nইন্টারন্যাশনাল ফাইন্যান্স কর্পোরেশন\nবিনিয়োগ বিরোধ নিষ্পত্তিসংক্রান্ত আন্তর্জাতিক সালিশি আদালত\n\n\n== তথ্যসূত্র ==\n\n\n== বহিঃসংযোগ ==\nInternational Development Association (IDA)"}