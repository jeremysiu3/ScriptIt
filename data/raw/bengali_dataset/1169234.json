{"pageid": 1169234, "title": ".এসএ", "url": "https://bn.wikipedia.org/wiki?curid=1169234", "content": ".এসএ হলো সৌদি আরবের লাতিন বর্ণমালার ইন্টারনেট কান্ট্রি কোড টপ-লেভেল ডোমেইন (সিসিটিএলডি)। সৌদিএনআইসি-এর মাধ্যমে এই ধরনের ডোমেন নিবন্ধন করা যেতে পারে। সৌদিএনআইসি হলো সৌদি সরকারের যোগাযোগ ও তথ্য প্রযুক্তি কমিশনের একটি বিভাগ।\n\n\n== ইতিহাস ==\n.এস‌এ শীর্ষ-স্তরের ডোমেনটি ১৯৯৫ থেকে ২০০৬ সাল পর্যন্ত বিজ্ঞান ও প্রযুক্তির জন্য বাদশাহ আব্দুল আজিজ সিটি দ্বারা পরিচালিত হয়। তারপর এটি যোগাযোগ ও তথ্য প্রযুক্তি কমিশনে (সৌদিএনআইসি) স্থানান্তরিত হয়।\n২০২১ সালের ডিসেম্বর অনুযায়ী,৮২,০৯৭ টা .এস‌এ ডোমেন নাম নিবন্ধিত হয়েছিল।\n\n\n== দ্বিতীয়-স্তরের ডোমেইন ==\nদ্বিতীয় স্তরের ডোমেনগুলো:-\n\ncom.sa: বাণিজ্যিক সত্তা এবং নিবন্ধিত ট্রেডমার্ক\nedu.sa: শিক্ষা প্রতিষ্ঠান\nsch.sa: প্রাথমিক ও মাধ্যমিক বিদ্যালয়\nmed.sa: স্বাস্থ্য পরিষেবা (হাসপাতাল, ক্লিনিক, ইত্যাদি)\ngov.sa: সরকারী সংস্থা\nnet.sa: ইন্টারনেট-সম্পর্কিত পরিষেবা (ওয়েব হোস্টিং, পোর্টাল সাইট ইত্যাদি)\norg.sa: অলাভজনক প্রতিষ্ঠান\npub.sa: সত্তা বা ব্যক্তি যেগুলি ব্যক্তিগত নাম সহ অন্যান্য বিভাগে খাপ খায় না।\n\n\n== তথ্যসূত্র =="}