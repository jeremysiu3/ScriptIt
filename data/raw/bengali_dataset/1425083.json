{"pageid": 1425083, "title": "ব্রিটিশ ব্যক্তি", "url": "https://bn.wikipedia.org/wiki?curid=1425083", "content": "ব্রিটিশ ব্যক্তি (ইংরেজি: British ব্রিটিশ্, Briton ব্রিট্যন্, বা Brit ব্রিট্) বলতে যুক্তরাজ্য, ব্রিটিশ ওভারসিজ অঞ্চল ও ব্রিটিশ রাজমুকুটের নির্ভরশীল অঞ্চলের নাগরিকদের বোঝায়। ব্রিটিশ জাতীয়তা আইন আধুনিক ব্রিটিশ নাগরিকত্ব ও জাতীয়তা নির্ধারণ করে এবং ব্রিটিশ জাতীয় থেকে উত্তরাধিকারসূত্রে এটি লাভ করা যায়। ঐতিহাসিক প্রসঙ্গে ব্যবহার করলে \"ব্রিটিশ\" বা \"ব্রিটন\" বলতে প্রাচীন ব্রিটন জাতিকে বোঝায়, যা হতে ওয়েলশ, কর্নিশ, ব্রেটন ও ইংরেজ জাতির এক বড় অংশ উদ্ভূত। এছাড়া \"ব্রিটিশ ব্যক্তি\" বলতে প্রাক্তন ব্রিটিশ সাম্রাজ্যের নাগরিকদের বোঝায়, যারা ১৯৭৩ সালের আগে দেশে বসতি স্থাপন করেছিল এবং তাদের কোনো ব্রিটিশ নাগরিকত্ব বা জাতীয়তা নেই।\nযদিও মধ্যযুগের শেষ থেকে ব্রিটিশ পরিচয়ের অস্তিত্বের কথা জানা যায়, ১৬০৩ সালের ইউনিয়ন অব দ্য ক্রাউনস এবং ১৭০৭ সালে গ্রেট ব্রিটেন রাজ্য গঠনের ফলে ব্রিটিশ জাতীয় পরিচয়ের সূত্রপাত হয়েছিল। অষ্টাদশ শতাব্দী ও ঊনবিংশ শতাব্দীর শুরুতে ব্রিটেন যখন ফ্রান্সের সাথে বিভিন্ন বৈশ্বিক লড়াইয়ে জড়িত ছিল, তখন এক অভিন্ন ব্রিটিশ পরিচয়ের জন্মলাভ করেছিল এবং ভিক্টোরীয় যুগে এটি আরও বিকশিত হয়েছিল। গ্রেট ব্রিটেন ও উত্তর আয়ারল্যান্ড যুক্তরাজ্যের প্রতিষ্ঠার জটিল ইতিহাস গ্রেট ব্রিটেনে জাতীয়তা ও অন্তর্ভুক্তির এক বিশেষ ভাব সৃষ্টি করে। ব্রিটিশ পরিচয় আরও পুরনো ইংরেজ, স্কটিশ ও ওয়েলশ পরিচয়ের উপর অধিষ্ঠিত হয়েছিল এবং এই পুরনো পরিচয়গুলো তাদের পৃথক অস্তিত্ব বজায় রাখলেও সেখানে এক অভিন্ন ব্রিটিশ পরিচয়ের ভাব প্রকাশিত হয়। জনগোষ্ঠী ও ধর্মসম্প্রদায়ের ভিত্তিতে দীর্ঘকালীন বিভাজনের জন্য উত্তর আয়ারল্যান্ডে ব্রিটিশ পরিচয় বহুবিতর্কিত।\n\n\n== তথ্যসূত্র ==\n\n\n=== উৎস ===\n\n\n== আরও পড়ুন ==\nAdams, Ian (১৯৯৩)। Political Ideology Today (2nd সংস্করণ)। Manchester University Press। আইএসবিএন 978-0-7190-3347-6। \nCunliffe, Barry (২০০৫)। Iron Age communities in Britain: an account of England, Scotland and Wales from the seventh century BC until the Roman conquest (4th সংস্করণ)। Routledge। আইএসবিএন 978-0-415-34779-2। \nGottlieb, Julie V.; Linehan, Thomas P. (২০০৪)। The Culture of Fascism: Visions of the Far Right in Britain। I.B.Tauris। আইএসবিএন 978-1-86064-799-4। \nMcLean, Iain (২০০১)। Rational Choice and British Politics। Oxford, Oxfordshire: Oxford University Press। আইএসবিএন 0-19-829529-4। \nOppenheimer, Stephen (২০০৬)। The Origins of the British: A Genetic Detective Story। Constable। আইএসবিএন 978-1-84529-158-7। \nSykes, Bryan (২০০৬)। Blood of the Isles। Bantam Press। আইএসবিএন 978-0-593-05652-3। \nTonge, Jonathan (২০০২)। Northern Ireland: Conflict and Change (2nd সংস্করণ)। Pearson Education। আইএসবিএন 978-0-582-42400-5। \nWoodward, Kath (২০০০)। Questioning Identity: Gender, Class and Nation। Routledge। আইএসবিএন 978-0-415-22287-7। \n\n\n== বহিঃসংযোগ ==\n উইকিমিডিয়া কমন্সে যুক্তরাজ্যের ব্যক্তি সম্পর্কিত মিডিয়া দেখুন।"}