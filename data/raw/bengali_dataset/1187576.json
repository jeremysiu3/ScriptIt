{"pageid": 1187576, "title": "কেন্দ্রীয় ইন্দো-আর্য ভাষাসমূহ", "url": "https://bn.wikipedia.org/wiki?curid=1187576", "content": "কেন্দ্রীয় ইন্দো-আর্য ভাষাসমূহ বা হিন্দি ভাষাসমূহ হল উত্তর ভারত ও মধ্য ভারত জুড়ে পরস্পর সম্পর্কিত কথ্য ভাষার বৈচিত্র্যগুলির একটি দল। এই ভাষা বৈচিত্র্যগুলি ইন্দো-আর্য ভাষা পরিবারের কেন্দ্রীয় অংশ গঠন করে, অপর দিকে ইন্দো-আর্য ভাষা পরিবার নিজেই ইন্দো-ইউরোপীয় ভাষা পরিবারের একটি অংশ। এগুলি ঐতিহাসিকভাবে একটি ঔপভাষিক ধারাবাহিকতা তৈরি করে, যা মধ্য প্রাকৃত থেকে এসেছে। হিন্দি বলয়ে অবস্থিত, কেন্দ্রীয় অঞ্চলে উত্তর ভারতের লিঙ্গুয়া ফ্রাঙ্কা হিন্দুস্তানি ভাষার কৌরবি (দিল্লি) উপভাষা (কয়েকটি 'খারিবোলি' নামে পরিচিত) অন্তর্ভুক্ত রয়েছে, যা আধুনিক প্রতিম হিন্দি ও আধুনিক প্রতিম উর্দু সাহিত্যের ভিত্তি। ইন্দো-আর্য ভাষা পরিবারের ক্ষেত্রে, এই ভাষা গোষ্ঠীর সুসংগততা শ্রেণিবিভাগের উপর নির্ভর করে; এখানে শুধুমাত্র পূর্ব ও পশ্চিম হিন্দিকে বিবেচনা করা হবে।\n\n\n== ভাষাসমূহ ==\nযদি যথাযথ হিন্দির উপভাষাবিদ্যা মধ্যে ঐকমত্য বিবেচনা করা যায়, তা হল এটি উপভাষার দুটি দলে বিভক্ত হতে পারে: পশ্চিমাঞ্চলীয় হিন্দি ও পূর্বাঞ্চলীয়  হিন্দি। পশ্চিমাঞ্চলীয় হিন্দি শৌরসেনী প্রাকৃতের অপভ্রংশ রূপ থেকে, পূর্বাঞ্চলীয় হিন্দি অর্ধমাগধি প্রাকৃত থেকে উদ্ভূত হয়েছিল।\n\nপশ্চিমাঞ্চলীয় হিন্দি\nব্রজ (১৬ লাখ), পশ্চিম উত্তরপ্রদেশ এবং রাজস্থান ও হরিয়ানা সংলগ্ন জেলা।\nহরিয়াণি (৮০ লাখ), চণ্ডীগড়, হরিয়ানায় এবং সংখ্যালঘু হিসেবে পাঞ্জাব ও দিল্লিতে কথ্য ভাষা হিসাবে ব্যবহৃত হয়॥\nবুন্দেলি (৩০ লাখ), দক্ষিণ-পশ্চিম উত্তরপ্রদেশ এবং পশ্চিম-মধ্য মধ্যপ্রদেশের কথ্য ভাষা।\nকনৌজি (৯৫ লাখ), পশ্চিম-মধ্য উত্তরপ্রদেশের কথ্য ভাষা।\nহিন্দুস্তানি (৩১.২ কোটি), পশ্চিম উত্তরপ্রদেশ, দিল্লি এবং দেশভাগের পরে পাকিস্তানে কথ্য ভাষা হিসাবে ব্যবহার করা হয়।\nহিন্দি (৩২.২ কোটি), হিন্দুস্তানির একটি সংস্কৃতকৃত রূপ, ভারতের সবচেয়ে সাধারণ ভাষা।\nউর্দু (৭ কোটি), হিন্দুস্তানির একটি ফার্সি-আরবিকৃত রূপ, পাকিস্তানে সরকারি ভাষা।\nপূর্বাঞ্চলীয় হিন্দি\nঅবধি (৪৩.৫ লাখ), উত্তর ও উত্তর-মধ্য উত্তরপ্রদেশের পাশাপাশি ক্যারিবীয়, ফিজি, মরিশাস ও দক্ষিণ আফ্রিকাতে কথ্য ভাষা হিসাবে ব্যবহৃত হয়।\nক্যারিবীয় হিন্দুস্তানি (১.৬৬ লাখ) (বেশিরভাগই ভোজপুরি ভিত্তিক তবে বড় আকারের অবধি প্রভাব রয়েছে)\nফিজি হিন্দি (৪.৬০ লাখ) (ভোজপুরি প্রভাব সহ অধিকাংশ অবধির উপর ভিত্তি করে)\nবাঘেলি (৮০ লাখ), উত্তর-মধ্য মধ্যপ্রদেশ ও দক্ষিণ-পূর্ব উত্তরপ্রদেশের কথ্য ভাষা।\nছত্তিশগড়ি (১.৮ কোটি), দক্ষিণ-পূর্ব মধ্যপ্রদেশ এবং উত্তর ও মধ্য ছত্তিশগড়ের কথ্য ভাষা।\nসুরগুজিয়া (১৭ লাখ), ছত্তিশগড়ের কথ্য ভাষা।\nএই বিশ্লেষণে সাংস্কৃতিক কারণে কখনও কখনও হিন্দির জন্য দাবি করা বিহারি, রাজস্থানী ও পাহাড়ি-এর মতো বিভিন্ন প্রকারকে বাদ দেওয়া হয়েছে।\n\n\n== তথ্যসূত্র =="}