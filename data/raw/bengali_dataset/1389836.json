{"pageid": 1389836, "title": "ব্লেক রস", "url": "https://bn.wikipedia.org/wiki?curid=1389836", "content": "ব্লেক অ্যারন রস (জন্ম ১২ জুন ১৯৮৫) একজন আমেরিকান সফটওয়্যার প্রকৌশলী যিনি ডেভ হায়াতের সাথে মোজিলা ফায়ারফক্স ইন্টারনেট ব্রাউজারের সহ-নির্মাতা হিসাবে তার কাজের জন্য বেশি পরিচিত। ২০০৫ সালে তিনি ল্যারি পেজ, সের্গেই ব্রিন এবং জন স্টুয়ার্টের বিপরীতে ওয়াইয়ার্ড ম্যাগাজিনের শীর্ষ রেভ অ্যাওয়ার্ড, রেনেগেড অফ দ্য ইয়ারের জন্য মনোনীত হন। তিনি ২০০৫ সালের রোলিং স্টোন ম্যাগাজিনের শীর্ষ স্থানীয়দের তালিকায় ছিলেন। ২০০৭ সাল থেকে ২০১৩ সালের পদত্যাগর আগে পর্যন্ত তিনি ফেসবুক-এর পণ্য নির্দেশক হিসাবে কাজ করেন।\n\n\n== প্রাথমিক জীবন এবং শিক্ষা ==\nব্লেক রস ফ্লোরিডার মিয়ামিতে জন্মগ্রহণ করেন। ফ্লোরিডার কী বিসকেনে একটি ইহুদি পরিবারে তার বেড়ে ওঠা। তার মা অ্যাবি একজন মনোবিজ্ঞানী এবং তার বাবা ডেভিড একজন আইনজীবী। ব্লেকের এক বড় ভাই ও বোন রয়েছে। মাত্র দশ বছর বয়সে আমেরিকার অনলাইনের মাধ্যমে তিনি প্রথম ওয়েবসাইট তৈরি করেন। মিডিল স্কুলে থাকাকালীন সিমসিটির প্রতি আগ্রহ তাকে কয়েকটি প্রাথমিক ভিডিওগেম একত্রিত করতে পরিচালিত করেছিল। তিনি মায়ামির গালিভার প্রিপারেটরি স্কুলে হাই স্কুলের পড়া শেষ করে করে ২০০৩ সালে স্নাতক হন। একই সাথে ক্যালিফোর্নিয়ায় অবস্থিত মোজিলার জন্য কাজ করেন।\n\n\n== মোজিলা এবং ফায়ারফক্স ==\nডেভ হায়াতের সাথে মোজিলা ফায়ারফক্স প্রকল্পের সহ-প্রতিষ্ঠার জন্য ব্লেক রস সবচেয়ে বেশি পরিচিত। নেটস্কেপ ওপেন সোর্স হওয়ার পরের থেকেই রস এতে অবদান রাখতে শুরু করেন। অবশ্য এর প্রধান চালিকাশক্তি ছিল তার মায়ের ইন্টারনেট এক্সপ্লোরারের হতাশাব্যঞ্জক একজন ব্যবহারকারীর অভিজ্ঞতা। মাত্র ১৬ বছর বয়সে তিনি নেটস্কেপ কমিউনিকেশন্স কর্পোরেশনে একজন ইন্টার্ন হিসাবে কাজ করেছিলেন। তিনি ২০০৩ সালে স্ট্যানফোর্ড বিশ্ববিদ্যালয়ে ভর্তি হন। নেটস্কেপে ইন্টার্ন করার সময় তিনি যে ব্রাউজারে কাজ করেন এবং আমেরিকা অনলাইন সম্প্রতি যে নেটস্কেপ কিনেছিল তার নির্দেশনা দেখে তিনি হতাশ হন। রস এবং হায়াট একটি ছোট, সহজ ব্যবহারযোগ্য ব্রাউজার কল্পনা করেন। যা ব্যাপকভাবে জনপ্রিয় হতে পারে। ফায়ারফক্স সেই ধারণা থেকে জন্মগ্রহণ করে। ওপেন সোর্স প্রকল্পটি গতি পায় এবং জনপ্রিয়তা লাভ করে। ২০০৩ সালে মোজিলার সমস্ত সংস্থান ফায়ারফক্স এবং থান্ডারবার্ড প্রকল্পগুলিতে নিবেদিত হয়। ২০০৪ সালে নভেম্বর মাসে যখন এটি প্রকাশিত হয় যখন রসের বয়স ছিল ১৯ বছর। ফায়ারফক্স দ্রুত বাজারের শেয়ার দখল করে।\nব্লেক রস হলেন ফায়ারফক্স ফর ডামিজের লেখক (১১ জানুয়ারী, ২০০৬ সালে প্রকাশিত)।\n\n\n== কর্মজীবন ==\nব্লেক রস আরেকজন প্রাক্তন নেটস্কেপ কর্মচারী জো হেউইট (ফায়ারবাগ এর স্রষ্টা যিনি ফায়ারফক্সের ইন্টারফেস এবং কোডের জন্যও অনেকাংশে দায়ী ছিলেন) সাথে একটি নতুন স্টার্টআপ প্রতিষ্ঠা করেন। রস এবং হিউইট প্যারাকি তৈরিতে কাজ করেছেন যেটি একটি নতুন ব্যবহারকারী ইন্টারফেস। যা ডেস্কটপ এবং ওয়েবের মধ্যে ব্যবধান পূরণ করার জন্য ডিজাইন করা হয়েছে। ২০০৬ সালের নভেম্বর মাসে আইইইই স্পেকট্রাম কভারে প্রদর্শিত হওয়ার সময় রস প্রোগ্রাম এবং তার নতুন কোম্পানি সম্পর্কে বেশ কিছু প্রযুক্তিগত বিবরণ প্রকাশ করেন।\n২০০৭ সালের ২০ জুলাই বিবিসি জানায় যে, ফেসবুক প্যারাকে কিনেছে।\n২০১৩ সালের শুরুর দিকে ব্লেক রসের অন্য বিষয়ের উপর আগ্রহ থাকায় ফেসবুক ত্যাগ করেন।\n২০১৫ সালে রস এইচবিও এর সিলিকন ভ্যালির জন্য একটি বিশেষ চিত্রনাট্য লিখেছিলেন।\n\n\n== তথ্যসূত্র =="}