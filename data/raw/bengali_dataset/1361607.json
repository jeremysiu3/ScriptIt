{"pageid": 1361607, "title": "এস এম শামীম উজ জামান", "url": "https://bn.wikipedia.org/wiki?curid=1361607", "content": "এস এম শামীম উজ জামান (জন্ম: ২ জানুয়ারী ১৯৬৫) বাংলাদেশ সেনাবাহিনীর একজন অবসরপ্রাপ্ত মেজর জেনারেল। তিনি বাংলাদেশের রাষ্ট্রপতি আবদুল হামিদের সামরিক সচিব হিসেবে দায়িত্ব পালন করেন।\n\n\n== প্রাথমিক জীবন ==\nএস এম শামীম উজ জামান ২ জানুয়ারী ১৯৬৫ সালে খুলনায় জন্মগ্রহণ করেন। তিনি জাতীয় বিশ্ববিদ্যালয় থেকে ডিফেন্স স্টাডিজ বিষয়ে স্নাতকোত্তর ডিগ্রি লাভ করেন। ভারতের মাদ্রাজ বিশ্ববিদ্যালয় থেকে তিনি মিলিটারি সায়েন্স বিষয়ে স্নাতকোত্তর ডিগ্রি লাভ করেন। তিনি মার্কিন যুক্তরাষ্ট্রের হাওয়াইয়ে অ্যাডভান্সড সিকিউরিটি কো-অপারেশন কোর্স, পাকিস্তানে গ্রিন অ্যারো মিসাইল কোর্সের পাশাপাশি ভারতের ওয়েলিংটনে অ্যামি স্টাফ কোর্সে অংশগ্রহণ করেন।\nব্যক্তিগত জীবনে তিনি বিবাহিত এবং দুই সন্তানের জনক।\n\n\n== কর্মজীবন ==\nশামীম বাংলাদেশ মিলিটারি একাডেমি থেকে ১১তম বিএমএ লং কোর্সের সাথে পদাতিক কোরে ২১ ডিসেম্বর ১৯৮৪ সালে বাংলাদেশ সেনাবাহিনীতে কমিশন লাভ করেন। সেনাবাহিনীতে তিনি দায়িত্বে নিয়োজিত ছিলেন কমান্ড পর্যায়সহ বিভিন্ন গুরুত্বপূর্ণ পদে। বাংলাদেশ মিলিটারি একাডেমির প্লাটুন কমান্ডারও ছিলেন। তিনি প্রতিরক্ষা ক্রয় মহাপরিদপ্তর মহাপরিচালক ছিলেন। তিনি বাংলাদেশ সেনাবাহিনীর জেনারেল অফিসার কমান্ডিং (জিওসি) এবং সিলেট এরিয়া কমান্ডার হিসেবে দায়িত্ব পালন করেন।\n২০১৯ সালে তিনি রাষ্ট্রপতি মোঃ আবদুল হামিদের সামরিক সচিব হিসেবে দায়িত্ব পালন করেন। তিনি চার বছরেরও বেশি সময় ধরে কুয়েতে বাংলাদেশ সামরিক কমান্ডের দায়িত্ব পালন করেছেন। তিনি তিউনিসিয়ায় বাংলাদেশের রাষ্ট্রদূত হিসেবে দায়িত্ব পালন করছেন। বর্তমানে তিনি লিবিয়ায় বাংলাদেশের রাষ্ট্রদূত হিসেবে দায়িত্ব পালন করছেন।\n\n\n== তথ্যসূত্র =="}