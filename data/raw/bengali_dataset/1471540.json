{"pageid": 1471540, "title": "জাতীয় মহাকাশ দিবস", "url": "https://bn.wikipedia.org/wiki?curid=1471540", "content": "ভারতের জাতীয় মহাকাশ দিবস চন্দ্রপৃষ্ঠে চন্দ্রযান-৩-এর সফল অবতরণকে স্মরণ করায়।  এটি ২৩ আগস্ট উদ্‌যাপিত হয়। \n\n\n== ইতিহাস ==\n২০২৩ খ্রিস্টাব্দের ২৩ আগস্ট বুধবার, ভারতীয় সময় সন্ধ্যা ৬টা ৪ মিনিটে চন্দ্রপৃষ্ঠের দক্ষিণমেরুতে 'সফট ল্যান্ডিং' করে চন্দ্রযান-৩ এর ল্যান্ডার 'বিক্রম' এবং রোভার 'প্রজ্ঞান'। চাঁদে অবতরণকারী চতুর্থ দেশ ভারত বিশ্বের প্রথম দেশ হিসেবে প্রথম চাঁদের দক্ষিণ মেরু অঞ্চলের কাছে প্রথম পৌঁছায়। অবতরণ স্থানটির নামকরণ করে শিব শক্তি পয়েন্ট।  এই সাফল্য মহাকাশ গবেষণায় ভারতীয় মহাকাশ গবেষণা সংস্থা - ইসরো'র উল্লেখযোগ্য মাইলফলক অতিক্রমের ঘটনা। \nঐতিহাসিক এই দিনটিকে স্মরণীয় করে রাখতেই ২৩ আগস্ট 'জাতীয় মহাকাশ দিবস' উদযাপনের ভাবনা। ভারতীয় মহাকাশ বিজ্ঞানীদের কৃতিত্বের স্বীকৃতি দিয়ে, প্রধানমন্ত্রী নরেন্দ্র মোদি ২৩ আগস্টকে ভারতে \"জাতীয় মহাকাশ দিবস\" হিসাবে ঘোষণা করেন। চন্দ্রযান-৩ এর সফল অবতরণে ২০২৪ খ্রিস্টাব্দের ২৩ আগস্ট প্রথম জাতীয় মহাকাশ দিবস উদযাপিত হয়।\n\n\n== তাৎপর্য ==\nজাতীয় মহাকাশ দিবস দেশের মহাকাশ অনুসন্ধানে ভারতীয় মহাকাশ গবেষণা সংস্থা - ইসরো'র  বিজ্ঞানী ও প্রকৌশলীদের উল্লেখযোগ্য সাফল্যের স্বীকৃতি দেয় এবং দেশে মহাকাশ প্রযুক্তির অগ্রগতি তুলে ধরে। ভবিষ্যত প্রজন্মের শিক্ষার্থীদের কাছে মহাকাশ অনুসন্ধানে বিজ্ঞান ও প্রযুক্তির প্রতি আগ্রহ সৃষ্টিও অন্যতম উদ্দেশ্য।\nতদুপরি, জাতীয় মহাকাশ দিবস, মহাকাশ গবেষণার গুরুত্ব এবং উপকারিতা সম্পর্কে জনসচেতনতা বাড়ায়, জাতির গর্ব এবং ঐক্য প্রচার করে। এটি জাতীয় জীবনে মহাকাশ অনুসন্ধানের প্রভাব এবং অপরিহার্য ক্ষেত্রে অব্যাহত সমর্থন এবং অগ্রগতির প্রয়োজনীয়তার  এক শক্তিশালী অনুস্মারক হিসাবে কাজ করে।\n\n\n== তথ্যসূত্র =="}