{"pageid": 1050080, "title": "সীমা বিসলা", "url": "https://bn.wikipedia.org/wiki?curid=1050080", "content": "সীমা বিসলা একজন ভারতীয় মহিলা কুস্তিগির। তিনি ২০২১-য়ের এশীয় রেসলিং চ্যাম্পিয়নশিপে ৫০ কেজি বিভাগে ব্রোঞ্জ পদকপ্রাপ্ত। ২০২১ সালের মে মাসে বুলগেরিয়ার সোফিয়াতে বিশ্ব অলিম্পিক যোগ্যতা অর্জন টুর্নামেন্টের মাধ্যমে তিনি জাপানের টোকিওতে ২০২০ গ্রীষ্মকালীন অলিম্পিকে ভারতের প্রতিনিধিত্ব করার সুযোগ পেয়েছেন।\n\n\n== কার্যকাল ==\nহাঙ্গেরির বুদাপেস্টে অনুষ্ঠিত ২০১৮ বিশ্ব কুস্তি চ্যাম্পিয়নশিপে মহিলাদের ৫৫ কেজি ইভেন্টে তার প্রথম ম্যাচে তিনি হেরে গিয়ে প্রতিযোগিতা থেকে ছিটকে যান। তিনি কাজাখস্তানের নুর-সুলতানে অনুষ্ঠিত ২০১৯ বিশ্ব কুস্তি চ্যাম্পিয়নশিপে মহিলাদের ৫০ কেজি ইভেন্টেও অংশ নিয়েছিলেন।\n২০২১ সালের এপ্রিল মাসে, তিনি জাপানের টোকিওতে ২০২০ গ্রীষ্মকালীন অলিম্পিকের জন্য যোগ্যতার প্রত্যাশায় কাজাখস্তানের আলমাতিতে অনুষ্ঠিত এশিয়ান অলিম্পিক যোগ্যতা টুর্নামেন্টে অংশ নিয়েছিলেন। তিনি এই টুর্নামেন্টে যোগ্যতা অর্জন করতে পারেন নি তবে কয়েক দিন পরে একই ভেন্যুতে অনুষ্ঠিত ২০২১ সালের এশীয় কুস্তি চ্যাম্পিয়নশিপে মহিলাদের ৫০ কেজি ইভেন্টে তিনি ব্রোঞ্জ পদক জিতেছিলেন। ২০২১ সালের মে মাসে, তিনি ২০২০ গ্রীষ্মকালীন অলিম্পিকে অংশ নিতে বুলগেরিয়ার সোফিয়ায় অনুষ্ঠিত বিশ্ব অলিম্পিক যোগ্যতা টুর্নামেন্টে যোগ্যতা অর্জন করেছিলেন।\n\n\n== তথ্যসূত্র =="}