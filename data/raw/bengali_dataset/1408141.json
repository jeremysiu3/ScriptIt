{"pageid": 1408141, "title": "লিম্কা বুক অব রেকর্ডস", "url": "https://bn.wikipedia.org/wiki?curid=1408141", "content": "লিম্কা বুক অব রেকর্ডস হল ভারতে প্রকাশিত একটি বার্ষিক রেফারেন্স বই, যা ভারতীয়দের হাতে থাকা বিশ্ব রেকর্ডের নথিভুক্ত করে। রেকর্ডগুলোকে শিক্ষা, সাহিত্য, কৃষি, চিকিৎসা বিজ্ঞান, ব্যবসা, খেলাধুলা, প্রকৃতি, অ্যাডভেঞ্চার, রেডিও এবং সিনেমার মধ্যে আরও শ্রেণীবদ্ধ করা হয়েছে।\nলিম্কা বুক অব রেকর্ডস ইংরেজিতে প্রকাশিত হয় এবং এটি কোকা কোলা কোম্পানির মালিকানাধীন কোমল পানীয় ব্র্যান্ড লিম্কার একটি প্রচারমূলক মাধ্যমে, যা গিনেস ওয়ার্ল্ড রেকর্ডের স্থানীয় সমতুল্যে পরিণত হয়েছে।\n\n\n== ইতিহাস ==\n১৯৯০ সালে লিম্কা বুক অব রেকর্ডস প্রথম প্রকাশিত হয়েছিল, যখন লিমকা কোমল পানীয় ব্র্যান্ডটি পারলে বিসলেরির মালিকানাধীন ছিল । এটি মূলত রমেশ চৌহান দ্বারা শুরু হয়েছিল, যিনি ১৯৯৩ সালে কোকা-কোলা কোম্পানির কাছে এটি বিক্রি করেছিলেন। বইটি কোকা-কোলা দ্বারা প্রকাশিত হতে থাকে। লিম্কা প্রস্তুতকারী কোকা-কোলা ইন্ডিয়ার পৃষ্ঠপোষকতায় লিম্কা বুক অব রেকর্ডস এখন প্রকাশিত হয়েছে ।\nবর্তমান সম্পাদক বৎসলা কৌল।\n\n\n== সংস্করণ ==\nকোকা-কোলা ইন্ডিয়ার সিইও অতুল সিং নতুন দিল্লিতে এর ২০০৬ সালের সংস্করণ চালু করেছিলেন।\n২০০৭ সালের ২৫ সেপ্টেম্বর, ভারতের স্বাধীনতার ৬০ বছর স্মরণে কোকা-কোলা দ্বারা একটি বিশেষ সংস্করণ প্রকাশিত হয়েছিল।\n২০০৮ সালের ৩০ মে, ১৯তম সংস্করণটি নয়াদিল্লিতে প্রকাশিত হয়েছিল।\nএই বইটির ২০ তম সংস্করণ অমিতাভ বচ্চন ২০০৯ সালের মার্চ মাসে প্রকাশ করেছিলেন। ভারতীয় মহাকাশ গবেষণা সংস্থার (ইসরো) প্রধান জি মাধবন নায়ারও এই অনুষ্ঠানে অংশ নেন।\nবইটির ২১ তম পাঠ্য সংস্করণ ২৯ মার্চ ২০১১ সালে প্রকাশিত হয়েছিল। স্পোর্টস অ্যাচিভারস বিশেষ সংস্করণ হিসাবে, এটি ২০১০ কমনওয়েলথ গেমস এবং এশিয়ান গেমসে ভারতীয় ক্রীড়াবিদদের বিশেষ শ্রদ্ধা জানায়।\nবইটির প্রকাশনার রজত জয়ন্তী উপলক্ষে ২৫তম সংস্করণটি ২০১৪ সালে আন্তর্জাতিক নারী দিবসে প্রকাশ করা হয়েছিল।\nলিমকা বুক অব রেকর্ডসের ২৬ তম সংস্করণ ২০১৫ সালের জানুয়ারিতে জয়পুর সাহিত্য উৎসবে চালু করা হয়েছিল।\nলিম্কা বুক অব রেকর্ডসের ২৭ তম সংস্করণ ২০১৬ সালে বিশেষভাবে প্রকাশিত সংস্করণ।\n\n\n== অন্যান্য মাধ্যমে ==\nকোকা-কোলাইন্ডিয়া.কম একটি অনলাইন লিম্কা বুক অব রেকর্ডস আর্কাইভ প্রকাশ করেছে  যাতে ভারতে স্থাপিত বেশ কয়েকটি ল্যান্ডমার্ক রেকর্ড রয়েছে।\n১৯৯৬ সালে, ভারতীয় জাতীয় টেলিভিশন চ্যানেল দূরদর্শন লিম্কা বুক অব রেকর্ডস কি আনোখি দুনিয়ার ১৯টি পর্ব সম্প্রচার করেছিল যা সিদ্ধার্থ কাক দ্বারা হোস্ট করা হয়েছিল এবং বই থেকে অনুষ্ঠানগুলি দেখানো হয়েছিল।\n২০০৮ সালে, স্টার টিভি নিউজ চ্যানেল এপ্রিল থেকে ডিসেম্বর পর্যন্ত শনি ও রবিবার লিম্কা বুক অব রেকর্ডস ওয়াহ ইন্ডিয়া শো সম্প্রচার করেছিল।\nলিম্কা বুক অফ্ব রেকর্ডস নিয়ে সিদ্ধার্থ কাক ট্রায়াম্ফ অফ দ্য স্পিরিট চলচ্চিত্রটি তৈরি করেন। চলচ্চিত্রটি ২০১০ সালে ন্যাশনাল জিওগ্রাফিক গ্রুপ ফক্স হিস্ট্রি অ্যান্ড এন্টারটেইনমেন্ট চ্যানেল দ্বারা সম্প্রচার করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}