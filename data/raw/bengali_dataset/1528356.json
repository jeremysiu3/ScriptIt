{"pageid": 1528356, "title": "রচনা নারায়ণকুট্টি", "url": "https://bn.wikipedia.org/wiki?curid=1528356", "content": "রচনা নারায়ণকুট্টি একজন ভারতীয় অভিনেত্রী, কুচিপুডি নৃত্যশিল্পী এবং টেলিভিশন উপস্থাপক। ইনি মালায়ালাম চলচ্চিত্র এবং টেলিভিশনে জগতের সাথে বিশিষ্টভাবে যুক্ত।  তিনি মাঝাবিল মনোরমা আঞ্চলিক টেলিভিশন চ্যানেলে সম্প্রচারিত টেলিভিশন ধারাবাহিক মেরিমায়াম -এর মাধ্যমে জনপ্রিয় হয়ে ওঠেন। \n\n\n== ব্যক্তিগত জীবন ==\nরচনার জন্ম ত্রিশুরে। তার পিতামাতারর নাম নারায়ণকুট্টি এবং নারায়ণী। তার এক বড় ভাই আছে।  রচনা ২০০৫ সালে ওয়াদাক্কাঞ্চেরির সরকারি বালিকা উচ্চ বিদ্যালয় থেকে তার স্কুল জীবন সম্পন্ন করেন এবং তিনি ওয়াদাক্কাঞ্চেরির শ্রী ব্যাস এনএসএস কলেজ থেকে স্নাতক ডিগ্রি অর্জন করেন।  রচনা ত্রিশুর জেলার দেবমাথা সিবিএসই স্কুলে একজন ইংরেজি শিক্ষিকা হিসাবে কর্মরত ছিলেন। টেলিভিশন ধারাবাহিকে অভিনয়ের আগে তিনি নৃত্য প্রশিক্ষন দিতেন।\nরচনা ২০১১ সালে অরুণ সদাশিবনকে বিয়ে করেন।  । পরে রচনা জানান যে অরুণ তাকে মানসিক ও শারীরিকভাবে নির্যাতন শুরু করেছে, যার ফলে বিয়ের ১৯ দিন পর তিনি স্বামীর বাড়ি ছেড়ে চলে যেতে বাধ্য হয়েছেন। \n\n\n== কর্মজীবন ==\nরচনা ২০০১ সালে মুক্তিপ্রাপ্ত তীর্থদানম ছবিতে নায়িকার বন্ধুর চরিত্রে অভিনয়ের মাধ্যমে তার কর্মজীবন শুরু করেন।  পড়াশোনার পর, তিনি ত্রিশুরের রেডিও ম্যাঙ্গোতে সঞ্চালক হিসেবে  যোগদান করেন। সেখানে একজন প্রযোজক রচনাকে দেখতে পান এবং তার প্রযোজনাধীন আসন্ন ছবি মরিমায়ামে তাকে অভিনয় করার সুযোগ করে দেন। রচনা মাঝাবিল মনোরমা টিভি চ্যানেলে একটি কৌতুকমূলক অনুষ্ঠান কমেডি ফেস্টিভ্যাল -এর উপস্থাপনা করেছিলেন। তিনি বেশ কয়েকটি বিজ্ঞাপনে অভিনয় করেছেন এবং এশিয়ানেট  টিভি চ্যানেলে সম্প্রচারিত রিয়েলিটি শো কমেডি এক্সপ্রেসে বিচারকের দায়িত্ব পালন করেছেন। রচনা ফ্লাওয়ার্স টিভিতে সম্প্রচারিত রিয়েলিটি শো স্টার চ্যালেঞ্জে অংশগ্রহণ করেছিলেন।\nতিনি আইসিইউ, থ্রু হার আইজ, ইনভার্স, ভাজুথানা, মুনামিদাম ইত্যাদি স্বল্পদৈর্ঘ্য চলচ্চিত্রেও অভিনয় করেছেন।\n\n\n== তথ্যসূত্র =="}