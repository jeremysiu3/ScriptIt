{"pageid": 12392, "title": "রুড ভান নিস্টেলরুই", "url": "https://bn.wikipedia.org/wiki?curid=12392", "content": "রুতগেরুস ইয়োহানেস মার্তিনিউস \"রুড\" ফন নিস্টেলরয় (ওলন্দাজ: Rutgerus Johannes Martinus van Nistelrooy, ওলন্দাজ উচ্চারণ: [ˈryt fɑn ˈnɪstəlroːi̯] (); জন্ম ১ জুলাই ১৯৭৬) একজন প্রাক্তন ওলন্দাজ ফুটবলার। ৫৬টি গোল নিয়ে তিনি চ্যাম্পিয়নস লিগের ইতিহাসে চতুর্থ সর্বোচ্চ গোলদাতা। তিনি চ্যাম্পিয়নস লিগের তিনবারের শীর্ষ গোলদাতা। এছাড়া তিনি ইউরোপের তিনটি আলাদা ঘরোয়া লিগেও শীর্ষ গোলদাতার খেতাবও অর্জন করেছেন।\nনিস্টেলরয় তার কর্মজীবন শুরু করেন ডেন বশের হয়ে। এরপর তিনি যোগ দেন হিরেনভেনে। ১৯৯৮ সালে তিনি যোগ দেন পিএসভি আইন্দোভেনে। সেখানে তিনি দুইটি ডাচ লিগ শিরোপা জিতেন। পিএসভিতে তার নৈপূন্য ইংরেজ ক্লাব ম্যানচেস্টার ইউনাইটেডের নজরে আসে। ২০০০ সালের গ্রীষ্মে ক্লাবটি তার সাথে চুক্তি করে। কিন্তু ইনজুরির কারণে এক বছর পর তত্‍কালীন ব্রিটিশ রেকর্ড ফি ১৯ মিলিয়ন ইউরোর বিনিময়ে তিনি ম্যানচেস্টার ইউনাইটেডে যোগ দেন। ইউনাইটেডের হয়ে তিনি প্রিমিয়ার লিগ, এফএ কাপ, ফুটবল লিগ কাপ, এফএ কমিউনিটি শিল্ড এবং দুইবার স্যার ম্যাট বাস্‌বি বর্ষসেরা খেলোয়াড়ের পুরস্কারও জিতেন। নিস্টেলরয় ইউনাইটেডের হয়ে ২১৯ খেলায় ১৫০ গোল করেন। ২০০৬ সালে নিস্টেলরয় রিয়াল মাদ্রিদে যোগ দেন। রিয়ালে তিনি দুইটি লা লিগা এবং একটি স্পেনীয় সুপার কাপ শিরোপা জিতেন। ২০১০ সালের জানুয়ারিতে তিনি হামবার্গার এসভিতে যোগ দেন। ২০১১ সালের গ্রীষ্মে তিনি স্পেনে ফিরে আসেন এবং মালাগায় যোগ দেন। ২০১২ সালের ১৪ মে, তিনি ফুটবল থেকে অবসরের ঘোষণা দেন।\n\n\n== কর্মজীবন ==\n\n\n=== নেদারল্যান্ডের কর্মজীবন ===\nশুরুতে ভ্যান নিস্তেলরয় একজন সেন্ট্রাল ডিফেন্ডার হিসেবে খেলতে শুরু করেছিলেন। এরপর তিনি ডাচ দ্বিতীয় বিভাগের দল এফসি ডেন বস এ যোগ দেন সেন্ট্রাল মিডফিল্ডার হিসেবে। ১৯৯৭ সালে তিনি ১৩ খেলায় ১২ গোল করেন। একই বছরে তিনি আবার অবস্থান বদলে এসসি হেরেনভেন দলে সেন্ট্রাল ফরোয়ার্ড হিসেবে যোগ দেন। এখানে ৩১ খেলায় তিনি ১৩ গোল করেন। ১৯৯৮ সালে তার ২২তম জন্মদিনে তিনি পিএসভির পক্ষে চুক্তিতে স্বাক্ষর করেন ৬.৩ মিলিয়ন ইউরোর বিনিময়ে। সেটি তখন ছিল রেকর্ড ট্রান্সফার ফি যেকোন ডাচ ক্লাবের জন্য।\nপিএসভিতে প্রথম মৌসুমে তিনি ৩৪ খেলায় ৩১ গোল করেন যা ছিল সেই লিগের সর্বোচ্চ এবং ইউরোপে দ্বিতীয় সর্বোচ্চ। ১৯৯৮ সালে চ্যাম্পিয়নস লিগের একটি খেলায় হেলসিঙ্কি দলের বিপক্ষে ৩টি গোল করে তিনি ইউরোপে পরিচিতি পান। এতে তার দল ৩-১ গোলে জেতে। ভ্যান নিস্তেলরয়কে নেয়ার জন্য অনেক ক্লাব মুখিয়ে ছিল। পরের মৌশুমে তিনি লিগে আবার ২৯ গোল করেন এবং নেদারল্যান্ডে আবারও শীর্ষ গোলদাতা হন। তার প্রথম আন্তর্জাতিক গোল আসে ১৯৯৯ সালে যখন মরক্কোর বিপক্ষে ২-১ গোলের হারে তিনি একমাত্র গোল করেন।\n\n\n== তথ্যসূত্র ==\n\n\n== বহিঃসংযোগ ==\n\nলা লিগা প্রোফাইল\nমালাগা অফিসিয়াল প্রোফাইল\nরুড ভান নিস্টেলরুই – ফিফা প্রতিযোগিতার রেকর্ড (ইংরেজি) \nBDFutbol প্রোফাইল\nTransfermarkt প্রোফাইল\nসকারবেসে রুড ভান নিস্টেলরুই (ইংরেজি) \nন্যাশনাল-ফুটবল-টিমস.কমে রুড ভান নিস্টেলরুই (ইংরেজি)\nইন্টারনেট মুভি ডেটাবেজে রুড ভান নিস্টেলরুই (ইংরেজি)"}