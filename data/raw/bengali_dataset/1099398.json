{"pageid": 1099398, "title": "শেরীফা কাদের", "url": "https://bn.wikipedia.org/wiki?curid=1099398", "content": "শেরীফা কাদের বাংলাদেশের রাজনীতিবিদ যিনি একাদশ জাতীয় সংসদের সংরক্ষিত নারী আসন-৪৫ থেকে নিযুক্ত সাবেক সংসদ সদস্য।\n\n\n== প্রাথমিক জীবন ==\nশেরীফা কাদের  জাতীয় পার্টির চেয়ারম্যান ও সংসদে বিরোধীদলীয় নেতা জনবন্ধু জি এম কাদেরের স্ত্রী। শেরীফা কাদের বন্ধু মহলে ”বেলি” নামে সুপরিচিত।তাঁর এক ছেলে ও এক মেয়ে।   \nমেয়ে ইশরাত জাহান কাদেরের স্বামী অভিনেতা মাহফুজ আহমেদ। ছেলে ডক্টর শামস বিন কাদের কানাডা’র একটি বিশ্ববিদ্যালয়ে শিক্ষকতা করছেন। \nশেরীফা কাদের বাংলাদেশে একজন সাংস্কৃতিক ব্যক্তিত্ব হিসেবে সুপরিচিত। তিনি উত্তরা কালচারাল সোসাইটি-র সভাপতি। বাংলাদেশ টেলিভিশন ও বাংলাদেশ বেতার-এ স্পেশাল গ্রেডের নজরুল সঙ্গীত শিল্পী। শেরীফা কাদের উচ্ছ্বাস ললিত কলা একাডেমীর প্রতিষ্ঠাতা ও অধ্যক্ষ।\nসাংস্কৃতিক অঙ্গণে বিশেষ অবদানের জন্য তিনি অসংখ্য পুরুস্কার ও সম্মাননা পেয়েছেন।\n\n\n== রাজনৈতিক জীবন ==\n২০১০ সালে প্রয়াত রাষ্ট্রপতি ও জাতীয় পার্টির প্রতিষ্ঠাতা চেয়ারম্যান পল্লীবন্ধু হুসেইন মুহম্মদ এরশাদের হাত ধরে জাতীয় পার্টিতে যোগ দেন শেরীফা কাদের। হুসেইন মুহম্মদ এরশাদ তাঁকে জাতীয় পার্টির ভাইস চেয়ারম্যান পদে নিয়োগ দেন। \nশেরীফা কাদের বর্তমানে জাতীয় পার্টির পার্টির প্রেসিডিয়াম সদস্য।, জাতীয় সাংস্কৃতিক পার্টির সভাপতি এবং লালমনিরহাট জেলা জাতীয় পার্টির সভাপতি।\n১৩ সেপ্টেম্বর ২০২১ সালে একাদশ জাতীয় সংসদের সংরক্ষিত নারী আসন-৪৫ থেকে নিযুক্ত সংসদ সদস্য মাসুদা এম রশিদ চৌধুরী মৃত্যুবরণ করলে শূন্য আসনের উপনির্বাচনে ১ নভেম্বর ২০২১ সালে তিনি বিনা প্রতিদ্বন্দ্বিতায় সংসদ সদস্য মনোনীত হন।\n\n\n== তথ্যসূত্র =="}