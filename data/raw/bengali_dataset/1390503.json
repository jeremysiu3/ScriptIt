{"pageid": 1390503, "title": "এমসি আব্দুল", "url": "https://bn.wikipedia.org/wiki?curid=1390503", "content": "আবদেল-রহমান আল-শান্তি (জন্ম ১৪ সেপ্টেম্বর, ২০০৮), যিনি পেশাগতভাবে এমসি আবদুল বা এমসিএ আবদুল নামে পরিচিত, হলেন গাজা ভূখণ্ড-এর একজন ফিলিস্তিনি হিপ হপ তারকা। আব্দুল গাজায় তার স্কুলের সামনে স্বাধীনতার বিষয়ে একটি হিপ হপ সঙ্গীত গেয়ে জনপ্রিয়তা অর্জন করেন, যেটি সামাজিক যোগাযোগের মাধ্যমে কয়েক লাখ ভিউ অর্জন করে। পরবর্তীকালে, ২০২৩ সালের আগস্ট পর্যন্ত, ইউটিউবে তার \"শাউটিং অ্যাট দ্য ওয়াল\" এবং \"প্যালেস্টাইন\"-এর ভিডিও দুটি যথাক্রমে ১,৪০,০০০০ ভিউ এবং ৭,০০,০০০ ভিউ পেয়েছে।\n\n\n== প্রাথমিক জীবন ==\nআবদেল-রহমান আল-শান্তি ফিলিস্তিনের গাজায় জন্মগ্রহণ করেন। ২০০৭ সালের দিকে মিশরে সিএনভি রক্তপাতের চিকিৎসার জন্য তার মায়ের অস্ত্রোপচার করা হয় তবে আল-শান্তি বলেন যে গাজা অবরোধের কারণে তার মা অস্ত্রোপচার চালিয়ে যেতে পারেন নি।  আব্দুল নয় বছর বয়সে হিপ হপ এবং গান লেখা শুরু করেন। তিনি তার প্রিয় ট্র্যাকগুলির কভার সংস্করণ রেকর্ড করতে শুরু করেন এবং সেগুলি বন্ধুদের সাথে এবং অনলাইনে ভাগ করে নেন৷ ছোটবেলায় তার পরিবার তাকে এমিনেম এবং তার সহকর্মী ফিলিস্তিনি ডিজে খালেদের মতো শিল্পীদের গানের সাথে তাকে পরিচয় করিয়ে দেন, ডিজে খালিদকে আবদুল তার চার প্রিয়জনের একজন বলে মনে করেন; অন্যরা হলেন এনএফ, তাপেক এবং জে-জেড । আব্দুল বলেছিলেন যে তিনি ফিলিস্তিনি মোহাম্মদ আসাফের মতো আরব আইডলে যেতে চান। \n\n\n== কর্মজীবন ==\n২০২০ সালে, আব্দুল গাজার বোমা হামলায় ক্ষতিগ্রস্ত ফিলিস্তিনি পরিবারগুলির পক্ষে ওকালতি করেন।  তার গান প্রকাশের পর, তিনি রেকর্ড লেবেল এম্পায়ারের দৃষ্টি আকর্ষণ করতে সক্ষম হন।  এমসি আব্দুল চ্যালেঞ্জিং সময় মোকাবেলার হাতিয়ার হিসেবে হিপ হপ সঙ্গীতের গুরুত্ব সম্পর্কে বলেন, “আমি যখন লিখি তখন আমার কলমে যে শক্তি থাকে, আমি অপ্রতিরোধ্য। মাইক্রোফোনই একমাত্র পালানোর উপায়।\"\n\n\n== একক সঙ্গীত ==\n\"সাউটিং অ্যাট দ্য ওয়াল\" (২০২১)\n\"প্যালেস্টাইন [ফ্রিভার্স]\" (২০২১)\n\"বেটার লাইফ\" (২০২১)\n\"মাই ওয়ানলি ওয়ে টু ভয়েস\" (২০২১)\n\"আই মে বি ইয়াং\" (২০২১)\n\"এমসি আব্দুল রেপস উইথ হিজ ফ্রেন্ডস অ্যাট ত স্কুল!\" (২০২০)\n\n\n== তথ্যসূত্র ==\n\n\n== বহিঃসংযোগ ==\nইউটিউবে এমসি আব্দুলের চ্যানেল"}