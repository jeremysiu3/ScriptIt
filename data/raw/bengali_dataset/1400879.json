{"pageid": 1400879, "title": "মূত্রবর্ধক", "url": "https://bn.wikipedia.org/wiki?curid=1400879", "content": "মূত্রবর্ধক () হলো এমন পদার্থ যা মূত্রের উৎপাদন ও নির্গমন  বৃদ্ধি করে। এর মধ্যে জোরপূর্বক মূত্রবর্ধকও অন্তর্ভুক্ত। মূত্রবর্ধককে কখনও কখনও পানির ট্যাবলেটও বলা হয়। মূত্রবর্ধকের বিভিন্ন বিভাগ আছে। তবে সমস্ত মূত্রবর্ধকই বৃক্কের মাধ্যমে শরীর থেকে পানির নির্গমন বাড়ায়। মূত্রবর্ধক বিভিন্ন শ্রেণীর বিদ্যমান, এবং প্রতিটি শ্রেণী ভিন্ন ভিন্ন স্বতন্ত্র উপায়ে কাজ করে। মূত্রবর্ধকের বিপরীত হলো অ্যান্টিডিউরেটিক হরমোন। এটি প্রস্রাবের মাধ্যমে পানির নির্গমনকে কমিয়ে দেয়।\n\n\n== চিকিৎসায় ব্যবহার ==\nওষুধ হিসেবে  মূত্রবর্ধক হৃৎপিণ্ডের অকৃতকার্যতা, লিভার সিরোসিস, উচ্চ রক্তচাপ, ইনফ্লুয়েঞ্জা, জলের বিষক্রিয়া এবং বৃক্কের কিছু রোগের চিকিৎসার জন্য ব্যবহৃত হয়। কিছু মূত্রবর্ধক, যেমন অ্যাসিটাজোলামাইড, প্রস্রাবকে তুলনামূলক বেশি ক্ষারীয় করতে সাহায্য করে। অপরিমিত ঔষধসেবন যেমন অ্যাসপিরিনের বিষক্রিয়ার ক্ষেত্রে অ্যাসপিরিনের নিঃসরণ বাড়াতে মূত্রবর্ধক সাহায্য করে। মূত্রবর্ধক কখনও কখনও বুলিমিয়া নার্ভোসায় আক্রান্ত ব্যক্তিদের দ্বারা অপব্যবহার হতে পারে। তারা ওজন কমানোর লক্ষ্যে মূত্রবর্ধক ব্যবহার করে।\nকিছু মূত্রবর্ধক (বিশেষ করে থায়াজাইড এবং লুপ মূত্রবর্ধক) এর উচ্চরক্তচাপ বিরোধী ক্রিয়াগুলি তাদের মূত্রবর্ধক প্রভাব থেকে স্বাধীন।  অর্থাৎ, রক্তচাপ হ্রাস প্রস্রাব উৎপাদন বৃদ্ধির ফলে রক্তের পরিমাণ হ্রাসের কারণে নয়। তবে অন্যান্য প্রক্রিয়ার মাধ্যমে এবং মূত্রের নির্গমন বৃদ্ধির জন্য প্রয়োজনের চেয়ে কম মাত্রায় ঘটে। ইন্দাপামাইড হলো বিশেষভাবে  তৈরি একটি মূত্রবর্ধক। উচ্চ রক্তচাপের চিকিৎসায় এর বহুল ব্যবহার আছে।\n\n\n== আরো দেখুন ==\nপানিশূন্যতা\n\n\n== তথ্যসূত্র ==\n\n\n== বহিঃসংযোগ ==\ncvpharmacology.com এ চিত্র\nডানা জর্জ দ্বারা \"ক্যাফিন এবং ইলেক্ট্রোলাইট ভারসাম্যহীনতা\"  ওয়েব্যাক মেশিনে আর্কাইভকৃত ২৭ মে ২০১৩ তারিখে 23 আগস্ট, 2011"}