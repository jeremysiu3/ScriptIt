{"pageid": 1413876, "title": "কে. ওয়াই. ভেঙ্কটেশ", "url": "https://bn.wikipedia.org/wiki?curid=1413876", "content": "কে. ওয়াই. ভেঙ্কটেশ হলেন একজন ভারতীয় প্যারা-অ্যাথলিট (বিশেষভাবে সক্ষম খেলোয়াড়) এবং শট পুটার। তিনি ১৯৯৯ সালে প্রথম ভারতের হয়ে অষ্ট্রেলিয়ায় শট-পুটে সোনা জিতেছিলেন। ১৯৯৪ সালে তিনি জার্মানি'র বার্লিনে ১ম আন্তর্জাতিক প্যারালিম্পিক কমিটি (আইপিসি) বিশ্ব অ্যাথলেটিক্স চ্যাম্পিয়নশিপে ভারতের প্রতিনিধিত্ব করেন। তিনি ২০২১ সালে ভারতের চতুর্থ সর্বোচ্চ বেসামরিক পুরস্কার পদ্মশ্রীতে ভূষিত হন।\nভেঙ্কটেশের লিম্কা বুক অব রেকর্ডসও রয়েছে। ২০০৫ সালে চতুর্থ ওয়ার্ল্ড ডোয়ার্ফ গেমসে বিভিন্ন খেলায় ছয়টি পদক পেয়ে তিনি একটি বিশ্ব রেকর্ড করেন।\nতিনি এলজি বিশ্বকাপ ২০০২-এ ব্যাডমিন্টনের জন্য একটি রৌপ্য পদক এবং ২০০৪ ওপেন ট্র্যাক অ্যান্ড ফিল্ড চ্যাম্পিয়নশিপে শট পুট, ডিসকাস থ্রো এবং জ্যাভলিন থ্রোতে ৩টি স্বর্ণ এবং ২টি রৌপ্য পদক জিতেছিলেন। এছাড়াও তিনি ২০০৪ সুইডিশ ওপেন ট্র্যাক অ্যান্ড ফিল্ড চ্যাম্পিয়নশিপে একটি স্বর্ণপদক, দুটি রৌপ্য পদক এবং একটি ব্রোঞ্জ পদক জিতেছেন।\nতিনি হকি ইভেন্টে একটি স্বর্ণপদক, ফুটবল এবং বাস্কেটবল ইভেন্টে রৌপ্য পদক এবং ২০০৬ ইউরোপীয় ওপেন চ্যাম্পিয়নশিপে ব্যাডমিন্টন ইভেন্টে একটি ব্রোঞ্জ পদক জিতেছিলেন। তিনি প্রতিবন্ধীদের জন্য কর্ণাটক প্যারা-ব্যাডমিন্টন অ্যাসোসিয়েশনের সচিব হিসেবেও কাজ করেছেন। ভেঙ্কটেশ অ্যাকন্ড্রোপ্লাসিয়ায় ভুগছেন এবং তার উচ্চতা ৪ ফুট ২ ইঞ্চি।\n\n\n== তথ্যসূত্র =="}