{"pageid": 1064579, "title": "আবুল হাশেম খান (কুমিল্লার রাজনীতিবিদ)", "url": "https://bn.wikipedia.org/wiki?curid=1064579", "content": "আবুল হাশেম খান (৩১ ডিসেম্বর ১৯৫৫—৩১ জানুয়ারি ২০২৪) ছিলেন বাংলাদেশ আওয়ামী লীগের রাজনীতিবিদ ও আইনজীবী। তিনি কুমিল্লা-৫ আসনের সংসদ সদস্য ছিলেন। তিনি কুমিল্লা জেলা আইনজীবী সমিতির সাবেক সভাপতি ছিলেন।\n\n\n== প্রাথমিক জীবন ==\nহাশেম খান ৩১ ডিসেম্বর ১৯৫৫ সালের কুমিল্লার বুড়িচংয়ের উত্তর গ্রামে জন্ম গ্রহণ করেন।\n\n\n== রাজনৈতিক জীবন ==\nআবুল হাশেম খান রাজনৈতিক জীবনে ১৯৭৬ সালে বুড়িচং উপজেলা ছাত্রলীগ সভাপতির দায়িত্ব পালন করেন। ১৯৮৩ সালে উপজেলা আওয়ামী লীগের সাংগঠনিক সম্পাদক ও তিন বছর পর হন সাধারণ সম্পাদক। ২০০৩ সালে বুড়িচং উপজেলা আওয়ামী লীগের সভাপতি নির্বাচিত হন। ২০১৮ সালে তাকে বুড়িচং উপজেলা আওয়ামী লীগের আহ্বায়ক করা হয়। ২০১৯ সালে ২০২৩ সালে কমিটি গঠন হলে পুনরায় বুড়িচং উপজেলা আওয়ামী লীগের সভাপতির দায়িত্ব পান তিনি।\n১৪ এপ্রিল ২০২১ সালে কুমিল্লা-৫ আসনের সংসদ সদস্য আব্দুল মতিন খসরু মৃত্যুবরণ করলে শূন্য আসনের উপনির্বাচনে ২৪ জুন ২০২১ সালে বিনা প্রতিদ্বন্দ্বিতায় তিনি সংসদ সদস্য নির্বাচিত হন।\n২০২৩ সালে কুমিল্লা জেলা আওয়ামী লীগের সহ-সভাপতি হয়েছিলেন।\nতিনি দ্বাদশ জাতীয় নির্বাচনে আওয়ামী লীগের প্রার্থী হিসেবে নৌকা প্রতীক নিয়ে প্রতিদ্বন্দ্বিতা করে স্বতন্ত্র প্রার্থী এম এ জাহেরের কাছে পরাজিত হন।\n\n\n== মৃত্যু ==\nআবুল হাশেম খান ৩১ জানুয়ারি ২০২৪ ঢাকার একটি হাসপাতালে মৃত্যুবরণ করেন।\n\n\n== তথ্যসূত্র =="}