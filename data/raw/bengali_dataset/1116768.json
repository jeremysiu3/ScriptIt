{"pageid": 1116768, "title": "অরুণ নন্দী সুইমিংপুল", "url": "https://bn.wikipedia.org/wiki?curid=1116768", "content": "অরুণ নন্দী সুইমিংপুল ২০০৮ সালে উদ্বোধন হওয়া বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি চাঁদপুর শহরের জেলা স্টেডিয়ামের সীমার মাঝে স্টেডিয়ামের দক্ষিণ পূর্ব কোনে অবস্থিত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় চাঁদপুর জেলা ক্রীড়া সংস্থার তত্ত্বাবধায়নে রয়েছে।\n\n\n== নির্মাণ ইতিহাস ==\n২০০৭ সালে চাঁদপুর স্টেডিয়ামের সীমার মধ্যে মূল স্টেডিয়ামের বহিরাংশে জাতীয় ক্রীড়া পরিষদের উদ্যোগে ক্রীড়াস্থাপনাটির নির্মাণ শুরু হয়, ২০০৮ সালের প্রথম দিকে নির্মাণ শেষ হয়। একই বছর ৩ ফেব্রুয়ারি সক্রীয় ব্যবহারের জন্য বাংলাদেশের প্রখ্যাত সাঁতারু অরুণ নন্দীর নামে উদ্বোধন করা হয়। প্রকল্পটির নির্মাণ সম্পন্ন করতে প্রায় ৪ কোটি টাকা ব্যয় হয়। নির্মাণের পর প্রথম কয়েক বছর ব্যবহারের পর দীর্ঘ ৫ বছর এটি অব্যবহৃত ছিল।\n\n\n== কাঠামো ==\nএটি খোলা আকাশের নীচে উন্মুক্ত ৮ লেনবিশিষ্ট সুইমিংপুল। পুলটির নিজস্ব ওয়াটার ফিল্টার মেশিন আছে। এটি প্রায় সাড়ে ৪ লাখ গ্যালন পানি ধারণ করতে পারে।\n\n\n== তথ্যসূত্র =="}