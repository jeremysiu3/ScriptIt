{"pageid": 111234, "title": "নেদারল্যান্ডস জাতীয় ফুটবল দল", "url": "https://bn.wikipedia.org/wiki?curid=111234", "content": "নেদারল্যান্ডস জাতীয় ফুটবল দল (ওলন্দাজ: Het Nederlands Elftal) হচ্ছে আন্তর্জাতিক ফুটবলে নেদারল্যান্ডসের প্রতিনিধিত্বকারী পুরুষদের জাতীয় দল, যার সকল কার্যক্রম নেদারল্যান্ডসের ফুটবলের সর্বোচ্চ নিয়ন্ত্রক সংস্থা রয়্যাল ডাচ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯০৪ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯০৫ সালের ৩০শে এপ্রিল তারিখে, নেদারল্যান্ডস প্রথমবারের মতো আন্তর্জাতিক খেলায় অংশগ্রহণ করেছে; বেলজিয়ামের এন্টওয়ার্পে অনুষ্ঠিত উক্ত ম্যাচে নেদারল্যান্ডস বেলজিয়ামকে কাছে ৪–১ গোলের ব্যবধানে পরাজিত করেছে।\nওরানিয়ে নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় নেদারল্যান্ডসের জিস্টের কেন্দ্রীয় পৌরসভায় অবস্থিত। বর্তমানে এই দলের ম্যানেজারের দায়িত্ব পালন করছেন ফ্রাং ডে বুর এবং অধিনায়কের দায়িত্ব পালন করছেন লিভারপুলের রক্ষণভাগের খেলোয়াড় ভার্জিল ভান ডাইক।\nনেদারল্যান্ডস এপর্যন্ত ১০ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ১৯৭৪, ১৯৭৮ এবং ২০১০ফিফা বিশ্বকাপের ফাইনালে পৌঁছানো। অন্যদিকে, উয়েফা ইউরোপীয় চ্যাম্পিয়নশিপে নেদারল্যান্ডস অন্যতম সফল দল, যেখানে তারা ১টি (১৯৮৮) শিরোপা জয়লাভ করেছে। এছাড়াও, ২০১৯ উয়েফা নেশনস লীগে নেদারল্যান্ডস রানার-আপ হয়েছে।\nওয়েসলি স্নাইডার, এডউইন ফন দের সার, ফ্রাং ডে বুর, রবিন ফন পার্সি এবং ক্লাস-ইয়ান হুন্টেলারের মতো খেলোয়াড়গণ নেদারল্যান্ডসের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯০৫ সালের ৩০শে এপ্রিল তারিখে নেদারল্যান্ডস তাদের প্রথম আন্তর্জাতিক ফুটবল খেলাটি খেলে। বেলজিয়ামের মাটিতে বেলজিয়াম জাতীয় ফুটবল দলের বিরুদ্ধে এই খেলায় নেদারল্যান্ডস ৪–১ গোলে জয়লাভ করে। সেসময় নেদারল্যান্ডস দল ঠিক করে ডাচ ফুটবল অ্যাসোসিয়েশনের পাঁচ সদস্য বিশিষ্ট একটি কমিশন। প্রথম ৯০ মিনিটের খেলা হবার পর দুই দলের গোল সংখ্যা ছিল ১–১, কিন্তু যেহেতু এটি একটি টুর্নামেন্ট ছিল, তাই ট্রফি প্রদানের জন্য বিজয়ী দল ঠিক করার প্রয়োজন ছিল। খেলাটি পরবর্তীতে অতিরিক্ত সময়ে গড়ায় এবং এ সময়ে নেদারল্যান্ডের এডি ডে নেভ তিনটি গোল করেন, ও সর্বশেষ স্কোর দাঁড়ায় ১–৪।\n১৯৩৪ সালে নেদারল্যান্ডস সর্বপ্রথম ফিফা বিশ্বকাপে খেলার সুযোগ পায়। ১৯৩৮ সালের বিশ্বকাপের পর দলটি পুরোদমে আন্তর্জাতিক ফুটবলের জগতে প্রবেশ করে।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১১ সালের আগস্ট মাসে প্রকাশিত র‌্যাঙ্কিংয়ে নেদারল্যান্ডস তাদের ইতিহাসে সর্বপ্রথম সর্বোচ্চ অবস্থান (১ম) অর্জন করে এবং ২০১৭ সালের আগস্ট মাসে প্রকাশিত র‌্যাঙ্কিংয়ে তারা ৩৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে নেদারল্যান্ডসের সর্বোচ্চ অবস্থান হচ্ছে ১ম (যা তারা সর্বপ্রথম ১৯৭৮ সালে অর্জন করেছিল) এবং সর্বনিম্ন অবস্থান হচ্ছে ৪৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ওলন্দাজ)\nফিফা-এ নেদারল্যান্ডস জাতীয় ফুটবল দল  ওয়েব্যাক মেশিনে আর্কাইভকৃত ১৭ অক্টোবর ২০১৮ তারিখে (ইংরেজি)\nউয়েফা-এ নেদারল্যান্ডস জাতীয় ফুটবল দল (ইংরেজি)"}