{"pageid": 1500471, "title": "টোকিও আন্তর্জাতিক চলচ্চিত্র উৎসব", "url": "https://bn.wikipedia.org/wiki?curid=1500471", "content": "টোকিও আন্তর্জাতিক চলচ্চিত্র উৎসব ১৯৮৫ সালে প্রতিষ্ঠিত একটি আন্তর্জাতিক চলচ্চিত্র উৎসব। ১৯৮৫ সাল থেকে ১৯৯১ সাল পর্যন্ত এটি দ্বিবার্ষিক ও এরপর থেকে বার্ষিকভাবে অনুষ্ঠিত হয়। ফেডারেশন ইন্টারন্যাশনাল দে অ্যাসোসিয়েশন্স দ্য প্রডিউসার্স দ্য ফিল্মস বা এফআইএপিএফ অনুসারে এটি এশিয়ার অন্যতম প্রতিযোগিতামূলক চলচ্চিত্র উৎসব ও সাংহাই আন্তর্জাতিক চলচ্চিত্র উৎসবের পর এশিয়ার দ্বিতীয় বৃহত্তর চলচ্চিত্র উৎসব, এবং এফআইএপিএফ কর্তৃক স্বীকৃত একমাত্র জাপানি উৎসব।\nপ্রবর্তনের পর থেকে এই উৎসবের পুরস্কারে পরিবর্তন এসেছে, তবে শ্রেষ্ঠ চলচ্চিত্রের জন্য টোকিও গ্রঁ প্রি এই উৎসবের শীর্ষ পুরস্কার। নিয়মিত প্রদত্ত অন্যান্য পুরস্কার হল বিশেষ জুরি পুরস্কার, শ্রেষ্ঠ অভিনেতা, অভিনেত্রী ও পরিচালক পুরস্কার।\nসাম্প্রতিককালে উৎসবের প্রধান অনুষ্ঠানসমূহ রুপোঙ্গি হিলস ডেভলপমেন্টে অক্টোবরের শেষভাগে এক সপ্তাহব্যাপী অনুষ্ঠিত হয়। অনুষ্ঠানসমূহ হল উন্মুক্ত স্থানে প্রদর্শনী, নেপথ্য ধারভাষ্য সংবলিত প্রদর্শনী, অভিনয়শিল্পীদের উপস্থিত এবং চলচ্চিত্রের বাজার সম্পর্কে আলোচনাসভা ও আলোচনাচক্র।\n\n\n== পুরস্কার ==\n\n\n=== প্রধান পুরস্কার ===\nশ্রেষ্ঠ চলচ্চিত্রের জন্য টোকিও গ্রঁ প্রি\nশ্রেষ্ঠ পরিচালক\nশ্রেষ্ঠ অভিনেতা\nশ্রেষ্ঠ অভিনেত্রী\nবিশেষ জুরি পুরস্কার\n\n\n=== অন্যান্য পুরস্কার ===\nশ্রেষ্ঠ চিত্রনাট্য\nশ্রেষ্ঠ সৃজনশীল অবদান\nদর্শক পুরস্কার\nএশীয় ভবিষ্যতের শ্রেষ্ঠ চলচ্চিত্র\nজাপানি সিনেমা স্প্ল্যাশ শ্রেষ্ঠ চলচ্চিত্র\nটোকিও জেমস্টোন পুরস্কার\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nEnglish site of the Tokyo International Film Festival\nআইএমডিবিতে টোকিও আন্তর্জাতিক চলচ্চিত্র উৎসব\nটেমপ্লেট:টোকিও আন্তর্জাতিক চলচ্চিত্র উৎসব"}