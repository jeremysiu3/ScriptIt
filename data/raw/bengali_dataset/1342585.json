{"pageid": 1342585, "title": "টেলিযোগাযোগ অধিদপ্তর", "url": "https://bn.wikipedia.org/wiki?curid=1342585", "content": "টেলিযোগাযোগ অধিদপ্তর বা ডিপার্টমেন্ট অব টেলিকমিউনিকেশনস ডাক ও টেলিযোগাযোগ বিভাগের অধীনস্থ একটি সরকারি প্রতিষ্ঠান। দেশের টেলিযোগাযোগ সংক্রান্ত নীতি ও বিধি-বিধান প্রণয়ন, বাস্তবায়ন, আন্তর্জাতিক সংস্থার সাথে চুক্তি সম্পাদনের কাজসমূহ সম্পন্ন করে থাকে এই প্রতিষ্ঠান। পাশাপাশি টেলিযোগাযোগ সেবার ট্যারিফ, কলচার্জ ও অন্যান্য চার্জও নির্ধারণ করে এই অধিদপ্তর \n\n\n== ইতিহাস ==\nব্রিটিশ শাসনামলে ডাক ও টেলিগ্রাফ বিভাগের হিসেবে ১৮৫৩ সালে ডাক ও টেলিগ্রাফ বিভাগ-এর অধীনে চালু হয় এ প্রতিষ্ঠান। পরবর্তীতে টেলিগ্রাফ আইন, ১৮৮৫ অনুমোদন হলে সে আইনের অধীনে নিয়ন্ত্রিত হতে থাকে এ প্রতিষ্ঠান। দেশভাগের পর ১৯৬২ সালে এই সংস্থাটি পাকিস্তান টেলিগ্রাম ও টেলিফোন বিভাগ হিসেবে পুর্নগঠিত হয়। স্বাধীনতার পর ডাক ও টেলিযোগাযোগ মন্ত্রণালয়ের অধীনে বাংলাদেশ টেলিগ্রাফ এবং টেলিফোন বিভাগ স্থাপন করা হয়। পরবর্তীতে বাংলাদেশ টেলিগ্রাফ ও টেলিফোন বোর্ড অধ্যাদেশ, ১৯৭৯ এর বিধান অনুসারে বাংলাদেশ টেলিগ্রাফ ও টেলিফোন বোর্ড গঠিত হয়। পরবর্তীতে ২০০৮ সালে তত্ত্বাবধায়ক সরকারের সময় বোর্ডটিকে বিলুপ্ত করে কোম্পানী আইন, ১৯৯৪ এর অধীনে যথাক্রমে বাংলাদেশ টেলিকমিউনিকেশন্স কোম্পানি লিমিটেড এবং বাংলাদেশ সাবমেরিন কেবল কোম্পানী লিমিটেড গঠন করা হয়। বিলুপ্তির পর ২৫ জুন, ২০১৫ সালে ডাক ও টেলিযোগাযোগ বিভাগের অধীনে টেলিযোগাযোগ অধিদপ্তর গঠিত হয়।\n\n\n== গঠন ==\nব্যবস্থাপনার কার্যক্রম পরিচালনার জন্য ৫৬ সদস্যের একটি পরিচালনা পর্ষদ গঠন করা হয়। তাঁরা হলেন:\n\nমহাপরিচালক: ১ জন\nঅতিরিক্ত মহাপরিচালক: ২ জন\nপরিচালক: ৯ জন\nউপ পরিচালক: ১৯ জন\nসিনিয়র সহকারী পরিচালক: ১ জন\nসহকারী পরিচালক: ২৪ জন\n\n\n== প্রকল্পসমূহ ==\nসুবিধা বঞ্চিত প্রত্যন্ত অঞ্চলে সরকারি প্রাথমিক বিদ্যালয়ের শিক্ষা ব্যবস্থা ডিজিটালকরণ\nসাইবার থ্রেট ডিকেটশন এন্ড রেসপন্স ফেজ–২\n\n\n== আরও দেখুন ==\nডাক, টেলিযোগাযোগ ও তথ্যপ্রযুক্তি মন্ত্রণালয় (বাংলাদেশ)\nডাক ও টেলিযোগাযোগ বিভাগ\n\n\n== তথ্যসূত্র =="}