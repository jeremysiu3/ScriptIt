{"pageid": 1467485, "title": "সাদ নাতিক", "url": "https://bn.wikipedia.org/wiki?curid=1467485", "content": "সাদ নাতিক নাজি (আরবি: سعد ناطق ناجي; জন্ম: ১৯ মার্চ ১৯৯৪; সাদ নাতিক নামে সুপরিচিত) হলেন একজন ইরাকি পেশাদার ফুটবল খেলোয়াড়। তিনি বর্তমানে ইরাকি ক্লাব আল কুয়াহ আল জাউইয়াহ এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০১১ সালে, নাতিক ইরাক অনূর্ধ্ব-২০ দলের হয়ে ইরাকের বয়সভিত্তিক পর্যায়ে অভিষেক করেছিলেন। প্রায় চার বছর যাবত ইরাকের বয়সভিত্তিক দলের হয়ে খেলার পর, তিনি ২০১৫ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৪২ ম্যাচে ১টি গোল করেছেন।\n\n\n== প্রারম্ভিক জীবন ==\nসাদ নাতিক নাজি ১৯৯৪ সালের ১৯শে মার্চ তারিখে ইরাকের আল-নাজাফে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nনাতিক ইরাক অনূর্ধ্ব-২০ এবং ইরাক অনূর্ধ্ব-২৩ দলের হয়ে খেলার মাধ্যমে ইরাকের প্রতিনিধিত্ব করেছেন। ২০১১ সালে তিনি ইরাক অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। নাতিক ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত ইরাক অলিম্পিক দলে স্থান পেয়েছেন।\n২০১৫ সালের ২৬শে আগস্ট তারিখে, ২১ বছর, ৫ মাস ও ৭ দিন বয়সে, ডান পায়ে ফুটবল খেলায় পারদর্শী নাতিক লেবাননের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। উক্ত ম্যাচের ৬২তম মিনিটে রক্ষণভাগের খেলোয়াড় আলি রেহেমার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি ইরাক ৩–২ গোলের ব্যবধানে জয়লাভ করেছিল। ইরাকের হয়ে অভিষেকের বছরে নাতিক সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৮ বছর, ৫ মাস ও ৩ দিন পর, ইরাকের জার্সি গায়ে প্রথম গোলটি করেছেন; ২০২৪ সালের ২৯শে জানুয়ারি তারিখে, জর্ডানের বিরুদ্ধে ম্যাচের ৬৮তম মিনিটে আলি জাসিমের অ্যাসিস্ট হতে ইরাকের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসাদ নাতিক – ফিফা প্রতিযোগিতার রেকর্ড (ইংরেজি) \nসকারওয়েতে সাদ নাতিক  (ইংরেজি)  \nসকারবেসে \nবিডিফুটবলে \nট্রান্সফারমার্কেটে সাদ নাতিক (ইংরেজি) \nওয়ার্ল্ডফুটবল.নেটে সাদ নাতিক (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে সাদ নাতিক (ইংরেজি)"}