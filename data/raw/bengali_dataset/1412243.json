{"pageid": 1412243, "title": "জোশ টকস", "url": "https://bn.wikipedia.org/wiki?curid=1412243", "content": "জোশ টকস (ইংরেজি: Josh Talks) হলো একটি ভারতীয় মিডিয়া প্ল্যাটফর্ম, যার সদর দপ্তর গুরুগ্রাম, হরিয়ানায় অবস্থিত। এটি মূলত অনুপ্রেরণামূলক ভিডিও বানায়। বর্তমানে বিশ্বের ১০টি ভাষায় এর ভিডিও সম্প্রচারিত হয়। বিভিন্ন সফল মানুষের বক্তব্য, জীবনের সাফল্যের গল্প সম্প্রচার করে এই প্ল্যাটফর্মটি। \nজোশ টকস ভারতের সাবেক রাষ্ট্রপতি রামনাথ কোবিন্দ কর্তৃক জাতীয় মিডিয়া পুরস্কার পেয়েছে। \nএটি ২০১৮ সালে ফোর্বস ম্যাগাজিন-এ \"এশিয়া ৩০ অনূর্ধ্ব ৩০\" তালিকায়ও স্থান পেয়েছে।\n\n\n== ইতিহাস ==\nসংস্থাটি ২০১৫ সালে শোভিত বঙ্গা ও সুপ্রিয়া পাল কর্তৃক প্রতিষ্ঠিত হয়েছিল। \nএটি রিতেশ মালিক (ইনোভ8-এর প্রতিষ্ঠাতা), সুমিত রাঙ্কা (থিঙ্কপট-এর প্রতিষ্ঠাতা) সহ কয়েকজন বিনিয়োগকারীদের দ্বারা অর্থায়িত। \nজোশ টকস ২০১৪ সালে দিল্লি ও বেঙ্গালুরুতে সম্মেলনের মাধ্যমে যাত্রা শুরু করে। বক্তারা ছিলেন সমাজকর্মী, ব্যবসায়ী নেতা, উদ্যোক্তা, বিজ্ঞানী, শিক্ষাবিদ, প্রশাসক, ক্রীড়াবিদ, লেখক, সঙ্গীতজ্ঞ, অভিনেতা এবং অন্যান্য শিল্পী।\n\n\n== উল্লেখযোগ্য বক্তা ==\nজোশ টকস-এ এখন পর্যন্ত বিভিন্ন শীর্ষস্থানীয় মানুষের বক্তব্য সম্প্রচারিত হয়েছে, যারা জীবনে খুব ছোট জায়গা থেকে সফল হয়েছেন। এই বক্তাদের মধ্যে কয়েকজন হলেন বোমান ইরানি, অনুরাগ কাশ্যপ, সোনম ওয়াংচুক, লক্ষ্মী নারায়ণ ত্রিপাঠি, জিশান কাদরি এবং অঙ্কুর ওয়ারিকু। \nএছাড়াও অনুপম মিত্তল, অশনীর গ্রোভার, অমন গুপ্তা, নমিতা থাপার সহ শার্ক ট্যাঙ্ক ইন্ডিয়া'র প্রায় সকল বিচারকের বক্তব্য সম্প্রচারিত হয়েছে।\n\n\n== তথ্যসূত্র ==\n\n\n== বহিঃসংযোগ ==\nজোশ টকস-এর দাপ্তরিক ওয়েবসাইট"}