{"pageid": 1123440, "title": "পানামা জাতীয় ক্রিকেট দল", "url": "https://bn.wikipedia.org/wiki?curid=1123440", "content": "পানামা জাতীয় পুরুষ ক্রিকেট দল পুরুষদের আন্তর্জাতিক ক্রিকেটে পানামার প্রতিনিধিত্ব করে। পানামা ক্রিকেট অ্যাসোসিয়েশন ২০০২ সালে আন্তর্জাতিক ক্রিকেট কাউন্সিল (আইসিসি)-এর সদস্যপদ লাভ করে। ২০১৭ সাল থেকে দলটি আইসিসির একটি সহযোগী সদস্য হিসেবে মর্যাদাপ্রাপ্ত।\n\n\n== ইতিহাস ==\nপানামা খাল তৈরির সময় ওয়েস্ট ইন্ডিজ থেকে আগত ঔপনিবেশিকদের মাধ্যমে পানামায় প্রথম ক্রিকেটের আবির্ভাব ঘটে। পানামাতে বসবাসকারী ভারতীয়দের মধ্যেই মূলত খেলাটি বর্তমানে সবচেয়ে বেশি জনপ্রিয়। ২০০২ সালে পানামা আইসিসির সদস্যপদ লাভ করলে দেশটিতে ক্রিকেটের জনপ্রিয়তা নতুন করে বৃদ্ধি পেতে শুরু করে।\nপানামা ২০১৯ মধ্য আমেরিকান ক্রিকেট চ্যাম্পিয়নশিপ টুর্নামেন্টে কোস্টারিকার বিরুদ্ধে নিজেদের প্রথম টোয়েন্টি২০ আন্তর্জাতিক (টি২০আই) ম্যাচ খেলে।\n\n\n== আন্তর্জাতিক প্রতিযোগিতা ==\n২০২১ সালের নভেম্বর মাসে অ্যান্টিগায় অনুষ্ঠিত ২০২১ আইসিসি পুরুষ টি২০ বিশ্বকাপ আমেরিকা বাছাইপর্ব টুর্নামেন্টে পানামা অংশ নেয়। সেখানে দলটি বাহামা দ্বীপপুঞ্জের বিরুদ্ধে জয় পেলেও বাকি পাঁচ ম্যাচের প্রতিটিতে পরাজিত হয়ে পয়েন্ট তালিকায় সাত দলের মধ্যে ষষ্ঠ স্থান অর্জন করে।\n\n\n== খেলোয়াড় ==\n২০২৩ আইসিসি পুরুষ টি২০ বিশ্বকাপ আমেরিকা উপআঞ্চলিক বাছাইপর্ব টুর্নামেন্টে পানামার দলটি ছিল নিম্নরূপ:\n\nইরফান হাফেজি (অধি.)\nঅনিলকুমার নটুভাই আহির (উই.)\nআবদুল্লাহ জাসাত (উই.)\nআহমদি রাওয়াত (উই.)\nআহমেদ প্যাটেল\nখেংগরভাই আহির\nনিকুঞ্জ আহির\nফাইজান প্যাটেল\nবিশাল ছিমাভাই আহির\nমাহমুদ জাসাত\nমোহাম্মদ সোহেল প্যাটেল\nরাহুল আহির\nসোহেল প্যাটেল\nহুজাইফা প্যাটেল (উই.)\n\n\n== পরিসংখ্যান ==\nআন্তর্জাতিক ম্যাচের সারসংক্ষেপ — পানামা\n৪ মার্চ ২০২৩ তারিখে সর্বশেষ হালনাগাদ।\n\n\n=== টোয়েন্টি২০ আন্তর্জাতিক ===\nসর্বোচ্চ দলীয় স্কোর: ১৪৮/৬ বনাম মেক্সিকো (নাউকালপান দে হুয়ারেস, ২৭ এপ্রিল ২০১৯)\nসর্বোচ্চ একক স্কোর: ৭২, ইউসুফ ইব্রাহিম বনাম মেক্সিকো (নাউকালপান দে হুয়ারেস, ২৭ এপ্রিল ২০১৯)\nইনিংসে সেরা বোলিং বিশ্লেষণ: ৪/২৬, অনিলকুমার নটুভাই আহির বনাম আর্জেন্টিনা (নর্থ সাউন্ড, ১০ নভেম্বর ২০২১)\n\nঅন্যান্য দলের বিরুদ্ধে টি২০আই পরিসংখ্যান\nটি২০আই #২০১১ পর্যন্ত সঠিক পরিসংখ্যান। ৪ মার্চ ২০২৩ তারিখে সর্বশেষ হালনাগাদ।\n\n\n== তথ্যসূত্র ==\n\n\n== বহিঃসংযোগ ==\nপানামা ক্রিকেট অ্যাসোসিয়েশনের দাপ্তরিক ওয়েবসাইট (স্পেনীয়)"}