{"pageid": 1032502, "title": "সীতা কোলম্যান-কামুলা", "url": "https://bn.wikipedia.org/wiki?curid=1032502", "content": "সীতা কোলম্যান-কামুলা একজন ভারতীয় রসায়নবিদ, পরিবেশবিদ এবং উদ্যোক্তা। প্লাস্টিক বিকাশকারী পেট্রোকেমিক্যাল শিল্পে ২৫ বছর ধরে কাজ করার পরে, ২০০৫ সালে তিনি একটি পরিবেশগত পরামর্শদাতা সংস্থা শুরু করেছিলেন। তাঁর সংস্থাটি শিল্প-পরিবেশ ও পণ্যের জীবনচক্রের মূল্যায়নের দিকে মনোনিবেশ করে; যাতে সেগুলো এমন প্রক্রিয়ায় তৈরি করা যায় যে, যেগুলি পরিবেশের উপর বর্জ্যের প্রভাব সম্পর্কে সচেতন থাকবে।\n\n\n== জীবনী ==\nসীতা কোলম্যান-কামুলা  ভারতে জন্মগ্রহণ করেছিলেন এবং তিনি ভারতের হায়দ্রাবাদ ওসমানিয়া বিশ্ববিদ্যালয় স্নাতকোত্তর পর্যায়ে পড়াশোনা করেছিলেন। তিনি অ্যালাবামার অবার্ন বিশ্ববিদ্যালয় থেকে জৈব রসায়নে পিএইচডি করতে গিয়েছিলেন এবং প্রিন্সটন বিশ্ববিদ্যালয়ে স্নাতকোত্তর গবেষণা করেছিলেন। তিনি ন্যাটো ফেলোশিপ পেয়েছিলেন এবং আমস্টারডাম বিশ্ববিদ্যালয়ে অতিরিক্ত পড়াশোনা শেষ করেছিলেন। ১৯৭৮ সালে তাঁকে আমস্টারডামের রয়্যাল ডাচ শেলে গবেষক হিসাবে নিয়োগ দেওয়া হয়েছিল এবং সেখানে তিনি ১৯৮৮ সাল পর্যন্ত কাজ করেছিলেন।\n২০০৫ সালে কোলম্যান-কামুলা বাজেল ছেড়ে চলে যান এবং সিম্পলি সাস্টেইন নামে একটি পরামর্শদাতা সংস্থা প্রতিষ্ঠা করেছিলেন, যার লক্ষ্য ছিল আরও অধিক টেকসই মডেলে ব্যবসায়ের পরামর্শ দেওয়া।  সেই সময়ে ভারতে ভ্রমণের পরে,  কোল ম্যান-কামুলা বুঝতে পেরেছিলেন তিনি যে প্লাস্টিক বিকাশে সহায়তা করেছেন  সেটা পরিবেশকে নেতিবাচকভাবে প্রভাবিত করছে। একজন উদ্ভাবক এবং পরিকল্পক হিসাবে এসব প্লাস্টিক অব্যবহারযোগ্য ও বর্জ্যে পরিণত হওয়ার পরে কি হতে পারে তা তিনি বিবেচনা করেননি। বর্তমানে তিনি সংস্থাগুলোকে পরামর্শ দিয়ে যাচ্ছেন যাতে সেগুলো পরিবেশ রক্ষা,  বর্জ্যনিষ্পত্তি এবং পুনর্ব্যবহারের ক্ষেত্রে আরো অধিক সচেতন ও উদ্যোগী হয়।  তিনি \"শিল্প বাস্তুবিজ্ঞান\"কে উৎসাহিত করেন এবং পরামর্শ দেন যে পণ্যের মূল্য বৃদ্ধি ও পরিবেশের উপর নেতিবাচক প্রভাব হ্রাস করার উপায় হিসাবে কর্পোরেট সংগঠন যেন পণ্যের জীবনচক্রের উপরে পরিবেশের প্রভাব মূল্যায়ন করে।   তিনি ডাউ কেমিক্যাল কোম্পানির অতিরিক্ত টেকসই উপদেষ্টা পরিষদ এবং অন্যান্য কর্পোরেট সংগঠনের সাথে কাজ করেন। \n\n\n== তথ্যসূত্র =="}