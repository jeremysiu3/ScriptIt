{"pageid": 1165809, "title": "সুলেমান দিয়াবাত", "url": "https://bn.wikipedia.org/wiki?curid=1165809", "content": "সুলেমান দিয়াবাত (ফরাসি: Souleymane Diabate; জন্ম: ২৩ মার্চ ১৯৯১) হলেন একজন মালীয় পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব ঢাকা মোহামেডানের হয়ে কেন্দ্রীয় আক্রমণভাগের খেলোয়াড় হিসেবে খেলেন।\n\n\n== প্রারম্ভিক জীবন ==\nসুলেমান দিয়াবাত ১৯৯১ সালের ২৩শে মার্চ তারিখে মালিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== ক্লাব ফুটবল ==\nদিয়াবাত ২০১০ থেকে ২০১৪ সাল পর্যন্ত ভিয়েতনামি কান থো এবং ২০১৫ সালে লং আনের হয়ে খেলেছেন। তিনি ২০১৭–১৮ মৌসুমে আসমের হয়ে খেলেছেন। ২০১৯ সালের মে মাসে, তিনি বাংলাদেশ প্রিমিয়ার লিগের ক্লাব ঢাকা মোহামেডানের সাথে চুক্তিবদ্ধ হয়েছেন।\n\n\n== ব্যক্তিগত জীবন ==\nদিয়াবাত তার প্রেমিকা ত্রক লিনহের সাথে ফেসবুকের মাধ্যমে পরিচিত হয়েছেন। প্রথমে তিনি দ্বিধায় থাকলেও পরিচিত হওয়ার পর তারা প্রেমে পড়ে যান। ২০১৫ সালে, দিয়াবাত ত্রক লিনহের সাথে বিবাহ বন্ধনে আবদ্ধ হয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সুলেমান দিয়াবাত  (ইংরেজি)  \nট্রান্সফারমার্কেটে সুলেমান দিয়াবাত (ইংরেজি) \nওয়ার্ল্ডফুটবল.নেটে সুলেমান দিয়াবাত (ইংরেজি)"}