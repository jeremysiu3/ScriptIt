{"pageid": 1032017, "title": "অনিতা বার্বি", "url": "https://bn.wikipedia.org/wiki?curid=1032017", "content": "অনিতা পি. বার্বি একজন আমেরিকান মনোবিজ্ঞানী এবং সমাজকর্মী। তিনি লুইসভিল বিশ্ববিদ্যালয়ের কেন্ট স্কুল অফ সোশ্যাল ওয়ার্কের অধ্যাপিকা ও বিশিষ্ট পণ্ডিত।\n\n\n== শিক্ষা ==\nঅনিতা বার্বি ১৯৮২ সালে অ্যাগনেস স্কট কলেজ থেকে ইংরেজি এবং মনোবিজ্ঞানে বি.এ. সম্পন্ন করে জর্জিয়া বিশ্ববিদ্যালয়ে ভর্তি হয়েছিলেন, সেখানে তিনি ১৯৮৫ ও ১৯৮৮ সালে যথাক্রমে এমএ এবং পিএইচডি অর্জন করেছিলেন। তাঁর পিএইচডি সন্দর্ভটির (থিসিস) শিরোনাম ছিল ঘনিষ্ঠ সম্পর্কের আনন্দভোগ প্রক্রিয়াতে ইতিবাচক এবং নেতিবাচক মেজাজের প্রভাব যা ইন্টারন্যাশনাল অ্যাসোসিয়েশন ফর রিলেশনশিপ রিসার্চ (আইএআরআর) থেকে গবেষণামূলক পুরস্কার পেয়েছে। তিনি ২০০১ সালে কেন্ট স্কুল অফ সোশ্যাল ওয়ার্ক থেকে সমাজকর্মে স্নাতকোত্তর ডিগ্রি অর্জন করেছিলেন।\n\n\n== কর্মজীবন ==\nমূলত সামাজিক মনোবিজ্ঞানের প্রশিক্ষণপ্রাপ্ত অনিতা বার্বি ১৯৯৩ সালে কেন্ট স্কুল অফ সোশাল ওয়ার্কে কাজ শুরু করেছিলেন। সেখানে তাঁর প্রথম গবেষণাটি ছিল শিশু কল্যাণ মূল্যায়নের সাথে সম্পর্কিত, তবে ১৯৯৬ সাল থেকে তিনি বেশিরভাগ ক্ষেত্রে পারিবারিক সহিংসতা এবং অন্যান্য ঝুঁকিপূর্ণ আচরণ নিয়ে গবেষণা করে চলছেন। \n\n\n== শিক্ষায়তনিক সম্মাননা ==\nঅনিতা বার্বি আইএআরআরের সভাপতি এবং সোসাইটি ফর দ্য সোস্যাল সাইকোলজিকাল স্টাডি অফ সোশ্যাল ইস্যুসের ফেলো নির্বাচিত হয়েছিলেন। ২০১৬ সালে তিনি আমেরিকান একাডেমি অফ সোশ্যাল ওয়ার্ক অ্যান্ড সোশ্যাল ওয়েলফেয়ারের ফেলো হিসাবে অন্তর্ভুক্ত হয়েছিলেন। তিনি ন্যাশনাল স্টাফ ডেভলপমেন্ট অ্যান্ড ট্রেনিং অ্যাসোসিয়েশনের কার্যনির্বাহী কাউন্সিলের সদস্য হয়েছিলেন, ২০০৭ সালে তিনি ওই প্রতিষ্ঠানের আজীবন সম্মাননা এবং ২০১৪ সালে ওই রাষ্ট্রপতির কাছ থেকে পরিষেবা পুরস্কার পেয়েছিলেন। \n\n\n== তথ্যসূত্র ==\n\n\n== বহিঃসংযোগ ==\nঅনুষদ পৃষ্ঠা\nসামাজিক মনোবিজ্ঞান নেটওয়ার্কে প্রোফাইল\nগুগল স্কলার দ্বারা সূচীবদ্ধ অনিতা বার্বির প্রকাশনাসমূহ"}