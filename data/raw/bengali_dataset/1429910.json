{"pageid": 1429910, "title": "তালিব যৌহারি", "url": "https://bn.wikipedia.org/wiki?curid=1429910", "content": "তালিব যৌহারি (২৭ আগস্ট ১৯২৯ - ২১ জুন ২০২০)  ( উর্দু:  طالب جوہری‎‎ ) ছিলেন একজন পাকিস্তানি ইসলামিক পন্ডিত, কবি, ইসলামের শিয়া সম্প্রদায়ের ইতিহাসবিদ এবং দার্শনিক।  তিনি সর্বাধিক বিশিষ্ট শিয়া পন্ডিত হিসেবে ব্যাপকভাবে পরিচিত ছিলেন, এবং তার উপদেশগুলো পিটিভি নেটওয়ার্কে সম্প্রচারিত হয়েছিল। \n\n\n== কর্মজীবন ==\nযৌহারি পাকিস্তানে শিয়া সুন্নি ঐক্যের প্রবর্তক ছিলেন। \n\n\n== শিক্ষা ==\nযৌহারি সাইয়্যিদ আবু আল-কাসিম আল-খোইয়ের অধীনেও পড়াশোনা করেছেন। তিনি মুহাম্মদ বাকির আল-সদরের ছাত্র ছিলেন। তিনি নাজাফে সাইয়্যিদ আলী সিস্তানি জিশান হায়দার জাওয়াদির ক্লাস ফেলো ছিলেন। \" \n\n\n== বই ==\nযৌহারি হাদীস ই কারাবালা এবং কুরআনের বিশদ তাফসীরসহ বেশ কয়েকটি বই লিখেছেন। উর্দু ভাষায় ইমাম মাহদীর বিষয়ে সংকলিত ও রচিত সবচেয়ে বিস্তৃত বইগুলোর মধ্যে তার আলামাত ই জহুর ই মেহেদী বইটিকে বিবেচনা করা হয়।  তিনি একজন কবিও ছিলেন এবং তাঁর জীবদ্দশায় তাঁর তিনটি কবিতার সংকলন প্রকাশিত হয়েছিল।  নিম্নে তার পরিচিত কাজের তালিকা দেওয়া হল:\nতাফসীরে কুরআনঃ\n\nআহসান আল হাদীস (কোরআনের ব্যাখ্যা)\nমাকতাল :\n\nহাদিস ই কারবালা\nধর্ম:\n\nজিকরায়ে মাসুম\nনিজাম হায়াত-ই-ইনসানী\nখুলাফায়ে ইসনা আশর\nআলামতয়ে জহুরায়ে মেহেদী\nদর্শন:\n\nআকলিয়াত-ই-মাআসির (২০০৫)\nকবিতা:\n\nহারফ-ই-নামু ( উর্দু কবিতা )\nপাস-ই-আফাক (উর্দু কবিতা)\nশাখ ই সাদা (উর্দু কবিতা)\n\n\n== স্বীকৃতি এবং পুরস্কার ==\nধর্মীয় কর্মকাণ্ডে অবদানের জন্য পাকিস্তান সরকার তাকে সিতারা-ই-ইমতিয়াজ উপাধিতে ভূষিত করে। \n\n\n== মৃত্যু এবং উত্তরাধিকার ==\n৯১ বছর বয়সী যৌহারিকে ১০ জুন একটি বেসরকারি হাসপাতালে ভর্তি করা হয়। তার কার্ডিওভাসকুলার জটিলতা তৈরি ছিল বলে জানা গেছে এবং তখন থেকেই ভেন্টিলেটরে ছিলেন, তিনি ২২ জুন মারা যান। তবে মুখ্যমন্ত্রী সিন্ধু মুরাদ আলি শাহ সিন্ধু বিধানসভায় এক বক্তৃতায় প্রকাশ করেছেন যে তালিব যৌহারি, মুনাওয়ার হাসান এবং মুফতি নাঈম, গত সপ্তাহে যে তিনজন আলেম মারা গেছেন তাদের সবার মৃত্যু পাকিস্তানে কোভিড-১৯ মহামারি চলাকালীন সময়ে কোভিড-১৯ এর কারণে হয়েছিল। \nতিনি তিন ছেলে ও তিন মেয়ে রেখে গেছেন।  পাকিস্তানের প্রধানমন্ত্রী ইমরান খান, রাষ্ট্রপতি আরিফ আলভি, সেনাপ্রধান কামার জাভেদ বাজওয়া তার মৃত্যুতে শোক প্রকাশ করেন।  এর আগে ২০১৪ সালে তার জামাতা সৈয়দ মুবারক রাজা কাজমি করাচি ১৩/বি, গুলশান-ই-ইকবাল-এ 'সাম্প্রদায়িক' হামলায়  নিহত হন।\n\n\n== আরো দেখুন ==\nমুহাম্মদ মোস্তফা জওহর\n\n\n== তথ্যসূত্র ==\n\n\n== বহিঃসংযোগ ==\nভারত থেকে হুজ্জাত-উল-ইসলাম মাওলানা সাঈদ আখতারের \"খুরশিদ-ই-খাওয়ার\" (দক্ষিণ এশিয়ার শিয়া পণ্ডিতদের জীবনী নিয়ে একটি বই)\nপিটিভিতে আল্লামা তালিব জওহরীর ফেহম-উল-কুরআন সিরিজ    ওয়েব্যাক মেশিনে আর্কাইভকৃত ১২ মার্চ ২০১২ তারিখে\nআল্লামা তালিব জওহরী বই \nআল্লামা তালিব জওহরী অনলাইন বই\nআল্লামা তালিব জৌহরীর বক্তৃতা ( মাজালিস )    ওয়েব্যাক মেশিনে আর্কাইভকৃত ৬ ফেব্রুয়ারি ২০১২ তারিখেআল্লামা তালিব জওহরীর আহসান-আল-হাদীস\nআল্লামা তালিব জওহরী লেকচার/মাজালিস  ওয়েব্যাক মেশিনে আর্কাইভকৃত ৬ ফেব্রুয়ারি ২০১২ তারিখে\nমাওলানা মুহাম্মাদ মোস্তফা জওহরের একতা ও ন্যায়বিচার গ্রন্থ\nমাওলানা জওহরের 'আল্লাহর একত্বের পিছনে সত্য জ্ঞান ও ন্যায়বিচার'\nমাওলানা মোছাম্মদ মোস্তফা জওহর বক্তৃতা\nআল্লামা আমজাদ জওহরী মাজালিস\nআল্লামা তালিব জওহরীকে হত্যার চেষ্টা"}