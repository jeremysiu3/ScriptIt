{"pageid": 1156139, "title": "দেওধনী নৃত্য", "url": "https://bn.wikipedia.org/wiki?curid=1156139", "content": "দেওধনী নৃত্য ( অসমীয়া: দেওধনী নৃত্য) ভারতের আসাম রাজ্যের একটি ঐতিহাসিক লোকনৃত্য। এটি একক অথবা দলবদ্ধভাবে পরিবেশন করা হয়ে থাকে। ধারণা করা হয় দেওধনী নৃত্যের উৎপত্তি বোরো-কাচারি জনগোষ্ঠীর মাঝে।  দলবদ্ধভাবে এই নৃত্য পরিবেশন করার সময় সাধারণত তিন বা চারজন মহিলা থাকে। দেওধনী নৃত্য মূলত সাপের দেবী মনসা বা মারৈয়ের পূজার সাথে জড়িত। দরঙে দেওধনী নৃত্যের অনুষঙ্গী হিসাবে ওজাপালি অনুষ্ঠানেরও প্রচলন আছে।\n\n\n== উৎপত্তি ==\nমহেশ্বর নেওগের মতে, \"দেবধনী\" শব্দটি দেও বাদেব ও ধনি শব্দ থেকে এসেছে যার অর্থ যথাক্রমে ঈশ্বর ও নারী। অতএব, \"দেওধনী\" আক্ষরিক অর্থে \"ঈশ্বর বশীভূত নারী\"। এই ধরেনের নৃত্য পুরুষদের দ্বারাও পরিবেশিত হয়ে থাকে; দক্ষিণ কামরূপে একে \" জাকি\" তবে অন্যান্য অঞ্চলে দেওধনী নামেই পরিচিত। দেওধানী একজন আধ্যাত্মিক সত্তার বশীভূত  নারী বা পুরুষের নৃত্যকে চিত্রিত করে। দেওধানীতে, ওজাপালীর গাওয়া গানগুলি অবিভক্ত দররাং জেলায় জুকনোনি নামে পরিচিত তবে অবিভক্ত কামরূপ জেলায় অনুষঙ্গী গায়ককে বোর-ধল বলা হয়।\n\n\n== নৃত্যের ধরন ==\n\nশিশু অবস্থায় দেবতার সেবায় নিবেদিত মেয়েদের দেওধনী বলা হয়। তারা কখনো বিয়ে করতে পারবে না। নৃত্য পরিবেশনের সময়, দেওধনী তার বুকে ফুলের মেখেলা, তার উরু ঢেকে একটি ফুলের কাপড় এবং তার কোমরে একটি রঙিন ওড়না বাঁধেন।\nনৃত্যের শুরুর আগে দেবীরা চোখ বন্ধ করে একটি তালপাতার ওপর বসে থাকেন। একজন পালি তার শরীরের চারপাশে একটি সাদা ওড়না আবৃত করে দেয়। ওজাপালিগণ দেবতাদের বন্দনায় গাওয়া আরম্ভ করে। এর পর নৃত্যশিল্পীরা একটি তলোয়ার এবং ঢাল নিয়ে একটি ভয়ঙ্কর যুদ্ধ নৃত্য উপস্থাপন করে।\n\n\n== তথ্যসূত্র =="}