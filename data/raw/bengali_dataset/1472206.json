{"pageid": 1472206, "title": "ফাতিমা বিনতে সা’দ", "url": "https://bn.wikipedia.org/wiki?curid=1472206", "content": "ফাতিমা বিনতে সা’দ আল-আমরি আল-জাহরানি (আরবি: فاطمة بنت سعد العامري الزهراني) ছিলেন ইসলামের নবী মুহাম্মদ (সা.) এর পিতামহ এবং মাতামহের পূর্বপুরুষদের মধ্যে একজন। তাঁর পূর্ণ নাম ছিল: ফাতিমা বিনতে সা’দ বিন সাঈল বিন খাইর বিন হামালাহ বিন আওফ বিন গনাম বিন আমির (বানু আমির) বিন আমরো বিন ঘা'থামাহ বিন ঘা'থামাহ বিন ইয়াশকর বিন মোবশের বিন সা’ব বিন দাহমান বিন নাসর বিন জাহরান বিন কা’ব বিন আল-হারিস বিন কা’ব বিন আবদুল্লাহ মালিক বিন নাসর বিন আজদ।\n\n\n== জীবনী ==\nফাতিমা বিনতে সা’দ ছিলেন বানু আমির গোত্রের সা’দের কন্যা, যিনি হেজাজের আল-বাহায় আজদ গোত্রের একটি প্রাচীন শাখার সদস্য ছিলেন। তিনি কিলাব ইবনে মুররাহর সাথে বিবাহ বন্ধনে আবদ্ধ হন এবং তাঁদের দুটি পুত্র সন্তান হয়েছিল। তাঁদের বড় ছেলে, জুহরাহ ইবনে কিলাব, বানু জুহরাহ গোত্রের পূর্বপুরুষ ছিলেন এবং ছোট ছেলে কুসাই ইবনে কিলাব, কুরাইশদের প্রথম কা'বা রক্ষণাবেক্ষণকারী হন। কিলাব ইবনে মুররাহর মৃত্যুর পর, ফাতিমা রাবিয়া ইবনে হারামের সাথে বিবাহিত হন, যিনি তাঁকে আস-শামে নিয়ে যান, যেখানে তিনি দররজ নামের একটি পুত্র সন্তানের জন্ম দেন।\n\n\n== তথ্যসূত্র =="}