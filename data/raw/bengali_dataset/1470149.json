{"pageid": 1470149, "title": "নিখিল পাকিস্তান আওয়ামী লীগ", "url": "https://bn.wikipedia.org/wiki?curid=1470149", "content": "আওয়ামী লীগ, দাপ্তরিক নাম নিখিল পাকিস্তান আওয়ামী লীগ এবং ১৯৫৫ সালের আগে নিখিল পাকিস্তান আওয়ামী মুসলিম লীগ, ১৯৫০ সালের ফেব্রুয়ারিতে হোসেন শহীদ সোহ্‌রাওয়ার্দী প্রতিষ্ঠিত একটি পাকিস্তানি রাজনৈতিক দল ছিলো। উত্তর-পশ্চিম সীমান্ত প্রদেশের আমিনুল হাসানাত ও খান গোলাম মোহাম্মদ খান এর প্রতিষ্ঠার পরেই এতে যোগ দেন।\n\n\n== ইতিহাস ==\n১৯৪৭ সালে পাকিস্তানের স্বাধীনতার পর উত্তর-পশ্চিম সীমান্ত প্রদেশের প্রাক্তন মুসলিম লীগ রাজনীতিবিদ আমিনুল হাসানাত সীমান্ত আওয়ামী মুসলিম লীগ প্রতিষ্ঠা করেন। হোসেন শহীদ সোহ্‌রাওয়ার্দীর কাছ থেকে তিনি এই ধারণা পেয়েছিলেন যিনি তাকে এই নামটি রাখার পরামর্শ দিয়েছিলেন। সোহরাওয়ার্দী পূর্ববঙ্গের প্রাক্তন মুসলিম লীগ সদস্যদের একই নামে নতুন রাজনৈতিক দল প্রতিষ্ঠার পরামর্শ দেন। পূর্ব পাকিস্তানে ১৯৪৯ সালের ২৩ জুন আবদুল হামিদ খান ভাসানী ও ইয়ার মোহাম্মদ খান পূর্ব পাকিস্তান আওয়ামী মুসলিম লীগ প্রতিষ্ঠা করেন। এটি পাকিস্তানে উর্দু অধ্যুষিত মুসলিম লীগের বাংলায় বিকল্প হিসেবে এবং সরকারের কেন্দ্রীয়করণের সময় প্রতিষ্ঠিত হয়। দলটি দ্রুত পূর্ব বাংলায় ব্যাপক জনসমর্থন লাভ করে।\n১৯৪৯ সালে সোহরাওয়ার্দী এই বলে মুসলিম লীগ ত্যাগ করেন যে দলটি অভিজাতদের দলে পরিণত হয়েছে এবং দলটি জনগণ থেকে নিজেকে দূরে সরিয়ে নিয়েছে। একই বছরে ইফতেখার মামদুতকে পাঞ্জাবের প্রধানমন্ত্রীত্ব থেকে বরখাস্ত করা হয় এবং তিনি জিন্নাহ মুসলিম লীগ নামে একটি দল গঠন করেন। ১৯৫০ সালে সোহরাওয়ার্দী পশ্চিম পাকিস্তানে নিখিল পাকিস্তান আওয়ামী মুসলিম লীগ প্রতিষ্ঠা করেন। ১৯৫১ সালে প্রাদেশিক নির্বাচনের আগে জিন্নাহ আওয়ামী মুসলিম লীগ গঠনের জন্য দুটি দল একীভূত হয়। ১৯৫১ সালে পাঞ্জাব প্রাদেশিক নির্বাচনে জিন্নাহ আওয়ামী মুসলিম লীগ ১৮.৩ শতাংশ ভোট পায় ও ৩২টি আসন ল্যাব করে। সীমান্তে এটি চারটি আসন জিতে। এটি সিন্ধুতেও প্রতিষ্ঠিত হয়।\nপরবর্তীকালে পূর্ব পাকিস্তানের দলটি ১৯৫২ সালে নিখিল পাকিস্তান আওয়ামী মুসলিম লীগের সাথে একীভূত হয় এবং নিখিল পাকিস্তান আওয়ামী মুসলিম লীগ নামটি ব্যবহার করে। তবে একীভূত হলেও দলটি স্বতন্ত্র সত্তা বজায় রেখেছিল। বাংলায় ১৯৫৪ সালের প্রাদেশিক নির্বাচনে দলটি ১৪৩ আসনে জয়লাভ করে। হক, ভাসানী ও সোহরাওয়ার্দী নেতৃত্বাধীন পূর্ব পাকিস্তানের যুক্তফ্রন্ট দলটি মোট ২২৩ আসনে জয়লাভ করে এবং ১০ আসন নিয়ে মুসলিম লীগ পরাজিত বরণ করে। পরবর্তীতে নিখিল পাকিস্তান বাদ দিয়ে পূর্ব পাকিস্তানে দলটির নামকরণ হয় আওয়ামী মুসলিম লীগ। পরবর্তীতে দলটি শেখ মুজিবুর রহমানের (সোহরাওয়ার্দীর প্রাক্তন সহযোগী) নেতৃত্বে বিকশিত হয় এবং এর নাম আওয়ামী লীগ করা হয়। রক্তপাত ছাড়াই একক জাতি হিসেবে ঐক্যবদ্ধ থাকার জন্য পশ্চিম পাকিস্তানের সাথে শেখ মুজিবুর রহমানের দীর্ঘ কঠিন পরামর্শ ও আলোচনার পর অবশেষে পশ্চিম পাকিস্তানের সামরিক, আর্থ-সামাজিক ও রাজনৈতিক নিয়ন্ত্রণ এবং বেসামরিক প্রতিষ্ঠার বিরুদ্ধে সংগ্রামে বাঙালী জাতীয়তাবাদের বাহিনীকে নেতৃত্ব দেয়।\nঅপারেশন সার্চলাইটের পর ২৬ মার্চ সন্ধ্যায় এক রেডিও ভাষণে পাকিস্তানের তৎকালীন প্রেসিডেন্ট ইয়াহিয়া খান আওয়ামী লীগকে রাষ্ট্রদ্রোহী ঘোষণা করে দলটিকে নিষিদ্ধ ঘোষণা করেন। এর পাশাপাশি সরকার আওয়ামী লীগের ব্যাংক হিসাব জব্দ করে।\n\n\n== রাষ্ট্রনেতা ==\n\n\n== নির্বাচনী ইতিহাস ==\nপাকিস্তান জাতীয় পরিষদ নির্বাচন\n\nপূর্ব পাকিস্তান প্রাদেশিক পরিষদ নির্বাচন\n\nপাঞ্জাব প্রাদেশিক পরিষদ নির্বাচন\n\n\n== তথ্যসূত্র ==\n\n\n== গ্রন্থপঞ্জি ==\nচৌধুরী, আনিসুজ্জামান (২০১২), Moulana Bhashani: Leader of the Toiling Masses (ইংরেজি ভাষায়), এক্সলাইব্রিজ, আইএসবিএন 978-1-4691-3790-2  \nকামরান, তাহের (২০০৯)। \"Early phase of electoral politics in Pakistan: 1950s\" (ইংরেজি ভাষায়) (২): ২৫৭–২৮২। \nসামাদ, ইউনাস (১৯৯৫), A Nation in Turmoil: Nationalism and Ethnicity in Pakistan, 1937-1958 (ইংরেজি ভাষায়), সেজ, আইএসবিএন 978-0-8039-9214-6 \nচৌধুরী, আফসান (২০২১)।  ১৯৭১: অসহযোগ আন্দোলন ও প্রতিরোধ। কথাপ্রকাশ। আইএসবিএন 9789845101332।"}