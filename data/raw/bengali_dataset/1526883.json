{"pageid": 1526883, "title": "জোয়ানা মাঙ্গানারা", "url": "https://bn.wikipedia.org/wiki?curid=1526883", "content": "জোয়ানা মাঙ্গানারা একজন গ্রিক কূটনীতিক ও নারী অধিকার কর্মী। ২০১৩ থেকে ২০২০ সাল পর্যন্ত তিনি আন্তর্জাতিক মহিলা সংস্থার (আইএডব্লিউ) সভাপতি ছিলেন। সংস্থাটি এখনও কার্যকর থাকা সবচেয়ে পুরনো আন্তর্জাতিক নারী সংগঠন। তিনি জাতিসংঘে আন্তর্জাতিক মহিলা সংস্থার প্রধান প্রতিনিধি হিসেবেও দায়িত্ব পালন করেছেন। ১৯৮০ থেকে ২০০৫ সাল পর্যন্ত তিনি গ্রিসের পররাষ্ট্র মন্ত্রণালয়ে মানবাধিকার বিষয়ে মন্ত্রী-পরামর্শদাতা হিসেবে কাজ করেছেন।\nতিনি ২০০৪ থেকে ২০১৩ সাল পর্যন্ত আন্তর্জাতিক মহিলা সংস্থার ইউরোপ বিষয়ক সহ-সভাপতি ছিলেন এবং ২০১৩ সালের ১১ সেপ্টেম্বর লন্ডনে অনুষ্ঠিত সংস্থাটির ত্রৈবার্ষিক কংগ্রেসে সভাপতি নির্বাচিত হন। সেখানে তিনি ৫০টিরও বেশি অনুমোদিত সংগঠনের তত্ত্বাবধানে ছিলেন। তার এই দায়িত্ব ২০২০ সালে শেষ হয়। তিনি ইউরোপীয় মহিলা লবির নির্বাহী বোর্ডের সদস্য এবং গ্রিক শরণার্থী পরিষদ ও ইউনিসেফের হেলেনিক জাতীয় কমিটির বোর্ড সদস্য।\nতিনি গ্রিসের কোলোনাকি শহরের নাগরিক আন্দোলনের সভাপতি ছিলেন। এটি স্থানীয় রাজনীতিবিদদের বাড়ির সামনে বিক্ষোভ সংগঠনের মাধ্যমে নাগরিকদের ন্যায়সঙ্গত অধিকার নিশ্চিত করার লক্ষ্যে কাজ করে।\n১৯৭০ থেকে ১৯৮২ সাল পর্যন্ত তিনি পান্তেওন বিশ্ববিদ্যালয়র অধ্যাপক ছিলেন। তিনি কেন্ট বিশ্ববিদ্যালয় থেকে সমাজবিজ্ঞানে স্নাতকোত্তর ডিগ্রি অর্জন করেন এবং জেনেভা বিশ্ববিদ্যালয় থেকে লাইসেন্স ডিগ্রি সম্পন্ন করেন। তিনি পিয়ার্স কলেজেরও স্নাতক।\n\n\n== তথ্যসূত্র =="}