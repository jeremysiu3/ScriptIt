{"pageid": 1530354, "title": "পেনশার্স্ট মসজিদ", "url": "https://bn.wikipedia.org/wiki?curid=1530354", "content": "9BE89B\"\nপেনশার্স্ট মসজিদ হল দক্ষিণ সিডনির পেনশার্স্ট শহরতলির সেন্ট জর্জ এলাকায় অবস্থিত একটি মসজিদ। মসজিদটি অস্ট্রেলিয়ান ইসলামিক সোসাইটি অফ বসনিয়া অ্যান্ড হার্জেগোভিনা ইনকর্পোরেটেড দ্বারা তত্ত্বাবধান করা হয়।\n\n\n== ইতিহাস ==\nপেনশার্স্ট মসজিদের সূচনা হয় অস্ট্রেলিয়ান বসনিয়ান ইসলামিক সোসাইটি প্রতিষ্ঠার সময় থেকে যা ১৯৭০ এর দশকের শেষের দিকে বসনিয়ান অভিবাসীদের দ্বারা গঠিত হয়েছিল।\nপেনশার্স্ট মসজিদটি ১৯৮৬ সালে পেনশার্স্টের ৪৪৫-৪৪৭ ফরেস্ট রোডে অবস্থিত বসনিয়ান সম্প্রদায় অধিগ্রহণ করে। ৩০ বছরেরও বেশি সময় ধরে মসজিদটি সহাবস্থান এবং সহনশীলতার দীর্ঘ ইতিহাসের মাধ্যমে মুসলিম সম্প্রদায়ের চাহিদা পূরণ করে আসছে।\n২০১৩ সালে সম্প্রদায়টি বিদ্যমান মসজিদে পরিবর্তন এবং সংযোজনের পরিকল্পনা ঘোষণা করে। একটি নতুন গম্বুজযুক্ত ছাদ এবং একটি নতুন ৩০ মিটার (৯৮ ফুট) উচ্চ মিনার নির্মাণের পরিকল্পনা এতে অন্তর্ভুক্ত ছিল। ২০১৮ সালে জর্জেস রিভার কাউন্সিল একটি সংশোধিত উন্নয়ন আবেদন অনুমোদন করে, যার ফলে মিনারের উচ্চতা ১৬ মিটার (৫২ ফুট) ও তিনটি গম্বুজের ব্যাস যথাক্রমে ৬ মিটার (২০ ফুট), ৪ মিটার (১৩ ফুট) এবং ২.৮ মিটার (৯ ফুট ২ ইঞ্চি) কমিয়ে আনা হয়। \n\n\n== আরো দেখুন ==\n\nঅস্ট্রেলিয়ায় ইসলাম\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}