{"pageid": 1525050, "title": "শোভা গাস্তি", "url": "https://bn.wikipedia.org/wiki?curid=1525050", "content": "শোভা গাস্তি একজন ভারতীয় নারী সক্রিয়কর্মী। তার কর্মক্ষেত্র হলো প্রধানত ভারতের কর্ণাটক রাজ্যের বেলগাম অঞ্চল। তিনি ১৯৯৭ সালে মহিলা অভিরুধি মাত্তু সংরক্ষণ সমস্থি (এমএএসএস) নামে একটি সংস্থা চালু করেন। এই সংস্থাটি কর্ণাটকের ৩৬০টি গ্রামের প্রাক্তন দেবদাসী মহিলাদের নিয়ে কাজ করে। দেবদাসীদের জীবনযাত্রার মান বাড়িয়ে তাদের জীবনে এগিয়ে নিয়ে যেতে সাহায্য করে। এই প্রতিষ্ঠানটি ২,৫০০ সদস্য সংখ্যা নিয়ে পথ চলা শুরু করে। ২০১৪ সালের মধ্যে এই প্রতিষ্ঠানটির সদস্য সংখ্যা দাঁড়ায় ৩,৬০০ জন। এমএএসএস নামের এই প্রতিষ্ঠানটি ৪৫ বছরের বেশি বয়সী প্রাক্তন দেবদাসীদের জন্য পেনশন নিশ্চিত করতে সফল হয়েছে। শিশুদের অধিকার নিয়েও শোভা কাজ করেন। তিনি চাইল্ড রাইটস্ অ্যান্ড ইউ  সংক্ষেপে সিআরওয়াই বা ক্রাই নামে শিশুদের অধিকার নিয়ে কাজ করা গোষ্ঠীর সাথেও প্রচার করে থাকেন।\nতার কাজের স্বীকৃতিস্বরূপ ২০২২ সালে শোভাকে রাষ্ট্রপতি রামনাথ কোবিন্দ ২০২১ সালের নারী শক্তি পুরস্কার প্রদান করে সম্মান জানান।\n\n\n== তথ্যসূত্র =="}