{"pageid": 1120841, "title": "মুন্সীগঞ্জ জেলা সুইমিংপুল", "url": "https://bn.wikipedia.org/wiki?curid=1120841", "content": "মুন্সীগঞ্জ জেলা সুইমিংপুল বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি মুন্সীগঞ্জ জেলায় মুন্সীগঞ্জ পৌরসভার মাঠপাড়া এলাকায় সার্কিট হাউজ সড়কে অবস্থিত। এটি জেলার একমাত্র সুইমিংপুল। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় মুন্সীগঞ্জ জেলা ক্রীড়া সংস্থার তত্ত্বাবধায়নে রয়েছে।\n\n\n== ইতিহাস ==\n২০০১ থেকে ২০০৪ পর্যন্ত জাতীয় ক্রীড়া পরিষদের উদ্যোগে মুন্সীগঞ্জ জেলা শহরের মাঠপাড়া এলাকায় সার্কিট হাউজ সড়কের শেষপ্রান্তে ৩ কোটি ২১ লক্ষ ৬৬ হাজার টাকা ব্যয়ে সুইমিংপুলটি নির্মাণ করা হয়। ২০১৮-১৯ অর্থবছরে বাংলাদেশের  যুব ও ক্রীড়া মন্ত্রণালয় মুন্সীগঞ্জে ইনডোর স্টেডিয়াম নির্মাণ, সুইমিংপুলের ছাউনি ও গ্যালারী নির্মাণ, টেনিস কমপ্লেক্স নির্মাণ ও মুন্সীগঞ্জ স্টেডিয়াম উন্নয়নে ২০ কোটি ৩৩ লাখ টাকার পরিকল্পনা করেছিল। ২০১৮ সালের মার্চ-এপ্রিলে জাতীয় ক্রীড়া পরিষদের উদ্যোগে মুন্সীগঞ্জ জেলা সুইমিংপুল সংস্কার সহ ছাউনি গ্যালারী যুক্ত করা হয়।\n\n\n== কাঠামো ==\nএটি খোলা আকাশের নীচে উন্মুক্ত ৮ লেন বিশিষ্ট সুইমিংপুল। সাঁতারুদের জন্য পৃথক ছাউনি ও দর্শকদের বসার জন্য গ্যলারি রয়েছে।\n\n\n== তথ্যসূত্র =="}