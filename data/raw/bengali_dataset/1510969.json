{"pageid": 1510969, "title": "সারা নকভি", "url": "https://bn.wikipedia.org/wiki?curid=1510969", "content": "সারা নকভি (জন্ম ১৯৯৬) একজন ভারতীয় সমসাময়িক টেক্সটাইল শিল্পী, তিনি আমস্টারডাম, নেদারল্যান্ডসের ডি অ্যাটেলিয়ার্স রেসিডেন্সি প্রোগ্রামে নথিভুক্ত হয়েছেন। তাদের কাজ আন্তর্জাতিক স্বীকৃতি পেয়েছে এবং সেগুলিকে বিদ্রোহী হিসেবে বর্ণনা করা হয়েছে। সারা নকভির শিল্পকর্ম লিঙ্গ, যৌনতা, জাতি, ধর্ম ইত্যাদির মতো বিষয়গুলিকে সম্বোধন করে, এইসঙ্গে সেগুলি শরীরের ইতিবাচকতা এবং ঋতুস্রাবকে অপকৃষ্ট মনে করার বিরোধিতা সহ বিভিন্ন সামাজিক ও নারীবাদী কারণের পক্ষ সমর্থন করে।\nসারা নকভির সূচিকর্মগুলি বিভিন্ন জাতীয় ও আন্তর্জাতিক আর্ট স্টুডিও এবং প্রদর্শনীতে প্রদর্শিত হয়েছে, যার মধ্যে রয়েছে দুটি একক প্রদর্শনী, যাদের মধ্যে একটি বাশাওর (২০১৮), যে প্রদর্শনীটি মহারাষ্ট্রের মুম্বাইয়ের ক্লার্ক হাউসে প্রদর্শিত হয়েছিল এবং অপরটি শরম ও হায়া (২০১৯) যেটি জার্মানির হামবুর্গের আমে নুয়েতে প্রদর্শিত হয়েছিল। সামাজিক মাধ্যমের মঞ্চগুলিতেও তাদের একটি বড় উপস্থিতি রয়েছে, যেখানে তাঁর কাজ ব্যাপক প্রশংসা পেয়েছে।\n\n\n== প্রাথমিক জীবন এবং শিক্ষা ==\nসারা নকভি উত্তরপ্রদেশের আলিগড়ে জন্মগ্রহণ করেন এবং শহরতলির মুম্বাইয়ে বড় হয়ে ওঠেন। তিনি মুম্বাইয়ের সেন্ট জেভিয়ার্স কলেজের একজন প্রাক্তন পড়ুয়া এবং আহমেদাবাদের ন্যাশনাল ইনস্টিটিউট অফ ডিজাইনের স্নাতক। তিনি ২০১৯ সালে \"দ্য ফেনোমেনাল শি\" পুরস্কারে ভূষিত হয়েছিলেন, এট ইণ্ডিয়ান ন্যাশনাল বার অ্যাসোসিয়েশন এবং ন্যাশনাল ইনস্টিটিউট অফ ডিজাইন যৌথভাবে প্রদান করে।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ইনস্টাগ্রাম"}