{"pageid": 1355875, "title": "জনসংখ্যা বৃদ্ধি", "url": "https://bn.wikipedia.org/wiki?curid=1355875", "content": "জনসংখ্যা বৃদ্ধি হল একটি অঞ্চল বা বিক্ষিপ্ত গোষ্ঠীতে মানুষের সংখ্যা বৃদ্ধি পাওয়া। বিশ্বব্যাপী বার্ষিক মানব জনসংখ্যা বৃদ্ধির পরিমাণ প্রায় ৮৩ মিলিয়ন (প্রতি বছরে ১.১%)। বিশ্ব জনসংখ্যা ১৮০০ সালে ১ বিলিয়ন ছিল,যা ২০২০ সালে ৭.৯ বিলিয়নে পৌছায়। জাতিসংঘের অনুমান, জনসংখ্যা বৃদ্ধির এ হার থাকবে। অনুমান অনুযায়ী ২০৩০ সালের মাঝামাঝি সময়ে মোট জনসংখ্যা ৮.৬ বিলিয়ন, ২০৫০ সালের মাঝামাঝি ৯.৮ বিলিয়ন এবং ২১০০ সালের মধ্যে ১১.২ বিলিয়ন হতে পারে।\n১৩৫০ সালের দিকে ব্ল্যাক ডেথের শেষ থেকে বিশ্বে মানব সংখ্যা বৃদ্ধি পাচ্ছে। প্রযুক্তি এবং চিকিৎসা ব্যবস্থার উন্নতির ফলে মৃত্যুহার হ্রাস পেয়েছে এবং জনসংখ্যা বৃদ্ধি পেয়েছে। কিছু ভৌগোলিক অঞ্চলে, এটি জনসংখ্যাগত রূপান্তর নামক প্রক্রিয়ার মাধ্যমে জনসংখ্যা বৃদ্ধির হার কমে গেছে। এগুলোর বেশিরভাগ হচ্ছে উন্নত জীবনযাত্রার মানসম্পন্ন দেশ। বিপরীতে,অনুন্নত বেশিরভাগ দেশেই এখন জনসংখ্যা দ্রুত বৃদ্ধি পাচ্ছে। বিশ্বব্যাপী, বার্ষিক জনসংখ্যা বৃদ্ধির সর্বোচ্চ হার ছিল ১৯৬৩ সালে (প্রতি বছর ২.২% এর বেশি)। তবে এরপর থেকে বৈশ্বিক জনসংখ্যা বৃদ্ধির হার হ্রাস পেয়েছে। বিশ্বব্যাপী মানব জনসংখ্যা ২ শতকের মাঝামাঝি সময়ে শীর্ষে পৌঁছাবে এবং ২১০০ সালের আবার মধ্যে হ্রাস পাবে বলে ধারণা করা হচ্ছে।\nবর্ধিত ব্যবহারের পাশাপাশি মানব উন্নয়নের জন্য প্রাকৃতিক সম্পদের অত্যধিক ব্যবহারের কারণে জনসংখ্যা বৃদ্ধি পরিবেশগত উদ্বেগের কারণ, যেমন জীববৈচিত্র্যের ক্ষতি এবং জলবায়ু পরিবর্তন ইত্যাদি। মানব জনসংখ্যা বৃদ্ধির প্রভাব প্রশমিত করার ও মানুষের জীবনযাত্রার মান উন্নত করার উদ্দেশ্যে আন্তর্জাতিক নীতি টেকসই উন্নয়ন লক্ষ্যমাত্রায় একটি লক্ষ্যমাত্রা ধরা হয়েছে। \n\n\n== তথ্যসূত্র =="}