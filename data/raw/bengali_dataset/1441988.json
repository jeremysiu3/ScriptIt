{"pageid": 1441988, "title": "শার্লি এবদো সংখ্যা নং ১০১১", "url": "https://bn.wikipedia.org/wiki?curid=1441988", "content": "শার্লি এবদো সংখ্যা নং ১০১১ ছিল ফরাসি ব্যঙ্গাত্মক সংবাদপত্র শার্লি এবদো-র একটি সংখ্যা যা ২০১১ সালের ২রা নভেম্বর প্রকাশিত হয়েছিল। হযরত মুহাম্মদ (সা.)-এর একটি কার্টুন এই সংখ্যার প্রচ্ছদে থাকায় এর প্রতিবাদে শার্লি এবদো -র সদর দপ্তরসহ বেশ কয়েকটি স্থানে সন্ত্রাসী হামলার ঘটনা ঘটে। ইসলামের কিছু ব্যাখ্যায় মুহাম্মদ (সা.)-এর চিত্রণ নিষিদ্ধ হওয়ায় এই কার্টুনটি নিয়ে উত্তেজনা সৃষ্টি হয়। ইসলামী শরিয়া আইনকে নির্দেশ করে এই সংখ্যার উপশিরোনাম ছিল 'শারিয়া এবদো'।\n\n\n== বিতর্ক ==\n২০১১ সালেত ৩১শে অক্টোবর তারিখে ব্যঙ্গাত্মক ফরাসি সংবাদপত্র শার্লি এবদো-র ১০১১তম সংখ্যাটি এর আনুষ্ঠানিক প্রকাশের তারিখের দুই দিন আগেই প্রকাশিত হয়। তিউনিসিয়ার ইসলামপন্থী দল এননাহদা ২০১১ সালের তিউনিসিয়ার গণপরিষদ নির্বাচনে বেশি ভোট অর্জন এবং সরকার গঠনের উপলক্ষ্যে এই সংখ্যাটির নাম  কৌতুকচ্ছলে 'শারিয়া এবদো'  রাখা হয়েছিল। এই সংখ্যাটি সামাজিক যোগাযোগ মাধ্যমে মিশ্র প্রতিক্রিয়ার সৃষ্টি করে। ইসলামের প্রতিষ্ঠাতা মুহাম্মদকে কার্টুনশিল্পী লুজের একটি কার্টুনে পত্রিকার প্রচ্ছদে \"যদি তুমি হেসে না মরো, তবে ১০০ বেত্রাঘাত!\" উদ্ধৃতিসহ উপস্থাপন করা হন।\nসংখ্যাটিতে ঘোষণা করা হয় যে  \"তিউনিসিয়ায় ইসলামপন্থী এননাহদা দলের জয়ের যথাযথ উদযাপনের জন্য... শার্লি এবদো মুহাম্মদকে এর পরবর্তী সংখ্যার বিশেষ সম্পাদক-প্রধান হওয়ার জন্য অনুরোধ করেছে,\" সাময়িকীটি একটি বিবৃতিতে বলে যে \" ইসলামের নবীকে একথা দু'বার বলতে হয়নি এবং আমরা এর জন্য তাঁকে ধন্যবাদ জানাই।\" এতে মুহাম্মদের লেখা একটি সম্পাদকীয় \"হালাল আপেরিতিফ\" এবং \"মাদাম শারিয়া\" নামে একটি নারী ক্রোড়পত্র ছিল। প্রকাশের দিন সংখ্যাটির ১১০,০০০ কপি বিক্রি হয় এবং এর পরিচালনা পুনঃমুদ্রণের ঘোষণা দেয়।\n\n\n== তথ্যসূত্র =="}