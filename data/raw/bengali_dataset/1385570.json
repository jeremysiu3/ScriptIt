{"pageid": 1385570, "title": "মুহাম্মদ আবদুর রশীদ", "url": "https://bn.wikipedia.org/wiki?curid=1385570", "content": "মুহাম্মদ আবদুর রশীদ বাংলাদেশী একজন ইসলামি ব্যক্তিত্ব, গবেষক, শিক্ষক ও অধ্যক্ষ। তিনি ঢাকা আলিয়া মাদ্রাসার বর্তমান অধ্যক্ষ, তিনি ঢাকা আলিয়া মাদ্রাসার ৫৩ তম অধ্যক্ষ হিসাবে এই দায়িত্ব গ্রহণ করেছেন। এছাড়াও তিনি উপাধ্যক্ষের দায়িত্ব এবং অধ্যক্ষ আলমগীর রহমান মৃত্যুবরণ পর কিছুদিন ভারপ্রাপ্ত অধ্যক্ষের দায়িত্ব পালন করেন।\n\n\n== শিক্ষা জীবন ==\nতিনি স্থানীয় এলাকায় প্রাথমিক শিক্ষা সম্পন্ন করে ছারছিনা আলিয়া মাদ্রাসায় ভর্তি হোন, এই মাদ্রাসা থেকে দাখিল পরীক্ষায় ফার্স্ট স্ট্যান্ড করেন। এরপর ধামতী ইসলামিয়া কামিল মাদ্রাসা থেকে আলিম পরীক্ষায় আবারো ফার্স্ট স্ট্যান্ড করেন। এরপর ঢাকা বিশ্ববিদ্যালয়ের ভর্তি পরীক্ষায় উত্তীর্ণ হয়ে এ.আর.এম আলী হায়দার মুর্শিদীর পরামর্শে ইসলামিক স্টাডিজ বিভাগে ভর্তি হোন। তিনি ঢাকা বিশ্ববিদ্যালয়ে তার বিভাগের স্নাতক ও স্নাতকোত্তর পরীক্ষায় প্রথম শ্রেণীতে প্রথম স্থান দখল করেন। তিনি ঢাকা বিশ্ববিদ্যালয়ে পড়ার পাশাপাশি ঢাকা আলিয়া মাদ্রাসা থেকে কামিল শ্রেণী সম্পন্ন করেন।\n\n\n== কর্মজীবন ==\nবিশ্ববিদ্যালয় জীবন শেষ করে তিনি ১৬ তম বিসিএস পরীক্ষায় উত্তীর্ণ হয়ে শিক্ষা ক্যাডারে যোগদান করেন, তিনি প্রথম কর্মস্থল হিসাবে নরসিংদীর জেলার সরকারি শহীদ আসাদ কলেজে যোগদান করেন। এরপর তিনি ঢাকা আলিয়া মাদ্রাসায় বদলি হোন, এখানে তিনি উপাধ্যক্ষের দায়িত্ব পালন করেছেন এবং ৩০ জুন ২০২২ সালে অধ্যক্ষ আলমগীর রহমান মৃত্যুবরণ করলে তিনি দীর্ঘ ১০ মাস ঢাকা আলিয়া মাদ্রাসার ভারপ্রাপ্ত অধ্যক্ষের দায়িত্ব পালন করেন। তাকে ২০২৩ সালের মার্চে নোয়াখালীর চৌমুহনী সরকারি সালেহ আহমেদ কলেজের ইসলাম শিক্ষা বিভাগের অধ্যাপক হিসাবে বদলি করা হয়। এরপর ২০২৩ সালের ১৫ জুনে ৩৭,০০,০০০০,০৯০.১৯.০৭২.১৮.৫২ নম্বর স্মারকের আলোকে তাকে সরকারি মাদ্রাসা-ই আলিয়া ঢাকার অধ্যক্ষ হিসাবে নিযুক্ত করা হয়।\n\n\n== তথ্যসূত্র =="}