{"pageid": 1469296, "title": "রাম নারায়ণ আগরওয়াল", "url": "https://bn.wikipedia.org/wiki?curid=1469296", "content": "রাম নারায়ণ আগরওয়াল (২৪ জুলাই ১৯৪১ - ১৫ আগস্ট ২০২৪)  ছিলেন একজন ভারতীয় মিসাইল বিজ্ঞানী তথা মহাকাশ প্রকৌশলী, যিনি অগ্নি (ক্ষেপণাস্ত্র) সিরিজের (ভূমি থেকে ভূমি) ক্ষেপণাস্ত্রের জন্য পরিচিতি লাভ করেন। তাকে 'অগ্নি ক্ষেপণাস্ত্রের জনক' বলা হয় থাকে। \n\n\n== জীবনী ==\nরাম নারায়ণ আগরওয়াল  ব্রিটিশ ভারতের অধুনা রাজস্থানের জয়পুরের এক ব্যবসায়ী পরিবারে জন্মগ্রহণ করেন। তিনি  চেন্নাই-এর গিণ্ডিতে অবস্থিত 'মাদ্রাজ ইন্স্টিটিউট অফ টেকনোলজি' হতে অ্যারোনটিক্যাল ইঞ্জিনিয়ারিং-এ স্নাতক হন এবং পরে  ব্যাঙ্গালোরের ইন্ডিয়ান ইনস্টিটিউট অফ সায়েন্স থেকে অ্যারোস্পেস ইঞ্জিনিয়ারিংয়ে স্নাতকোত্তর ডিগ্রি লাভ করেন। রাজস্থান বিশ্ববিদ্যালয় থেকে ডক্টরেট ডিগ্রি অর্জন করেন। ১৯৮৩ খ্রিস্টাব্দে তিনি ভারতের ডিআরডিও-র  সুসংহত নিয়ন্ত্রিত ক্ষেপণাস্ত্র উন্নয়ন কর্মসূচির ডিরেক্টর হিসাবে যুক্ত হন এবং মাঝারি পাল্লার (ভূমি থেকে ভূমি)  অগ্নি ক্ষেপণাস্ত্র তৈরিতে সফল হন। তিনি সংস্থায় অগ্নিম্যান হিসাবেই পরিচিত ছিলেন। \n\n\n== পুরস্কার ও সম্মানা ==\n১৯৯০ খ্রিস্টাব্দে  ভারত সরকারের চতুর্থ সর্বোচ্চ বেসামরিক পুরস্কার পদ্মশ্রী\n২০০০ খ্রিস্টাব্দে  ভারত সরকারের তৃতীয় সর্বোচ্চ বেসামরিক পুরস্কার পদ্মভূষণ \nঅ্যারো সোসাইটি অফ ইন্ডিয়া থেকে ডঃ বীরেন রায় মহাকাশ বিজ্ঞান পুরস্কার (১৯৯০)\nবছরের সেরা বিজ্ঞানী পুরস্কার (১৯৯৩)\nডিআরডিও-র প্রযুক্তি নেতৃত্ব পুরস্কার (১৯৯৮)\nবিজ্ঞানের জন্য চন্দ্রশেখর সরস্বতী জাতীয় বিশিষ্ট পুরস্কার (২০০০)\nডিআরডিও-র লাইফ টাইম অ্যাচিভমেন্ট অ্যাওয়ার্ড (২০০৪)\n\n\n== তথ্যসূত্র =="}