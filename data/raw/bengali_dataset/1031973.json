{"pageid": 1031973, "title": "ধলাপাথর পর্দা", "url": "https://bn.wikipedia.org/wiki?curid=1031973", "content": "ধলাপাথর পর্দা ও বস্ত্র  হল হস্তচালিত তাঁতে তৈরি পর্দা এবং কাপড়। অনন্য নকশার জন্য এই শিল্প ভৌগোলিক নির্দেশকের (জিআই) অধীনে ভারত সরকার দ্বারা নিবন্ধিত হয়েছে।\nহস্তশিল্পটি খুরদা জেলার বোলগড়ের ধলাপাথর গ্রাম থেকে উদ্ভূত এবং এই গ্রামের নামেই শিল্পের নামটি হয়েছে। প্রাকৃতিক রঙের সুতোর সাহায্যে হাতে তৈরি স্পিনিং মেশিনে কাপড় তৈরি করে এটি সেলাই করা হয়। গণেশ পুজারী এটি আবিষ্কার করেছিলেন এবং উদয়ননাথ সাহু এটির নকশা করেছিলেন।\n\n\n== ইতিহাস ==\nপ্রায় এক শতাব্দী আগে, ওড়িশার বোলগড়ের ধলাপাথর গ্রামে রঙ্গনী নামে পরিচিত একটি সম্প্রদায় একটি বিশেষ বুনন কৌশলের মাধ্যমে সুন্দর পর্দা উৎপাদন করেছিল। পর্দার মন্দিরের নকশাগুলির একটি নান্দনিক চেহারা ছিল এবং সেগুলি খুব জনপ্রিয় হয়ে ওঠে, কারণ সেগুলি বাড়ির দরজাগুলিকে মন্দিরের রূপ দিত। ফলস্বরূপ তাঁতিরা ওড়িশার বিখ্যাত সমস্ত মন্দিরের নকশা পর্দায় ফুটিয়ে তোলা শুরু করেছিলেন, এগুলির মধ্যে ছিল জগন্নাথ মন্দির, কোনার্ক মন্দির, লিঙ্গরাজ মন্দির ইত্যাদি।\nশাড়ি, গামছা তৈরি করা ধলাপাথর গ্রামের প্রতিটি বাড়ির একটি ঐতিহ্যবাহী পেশা। পরিবারের সমস্ত সদস্যরা এই কাজে যুক্ত থাকেন।\n\n\n== প্রস্তুতি ==\nচিত্রগুলি একটি লেখচিত্র অনুসারে একটি স্ক্রিনে আঁকা হয়। দীর্ঘস্থায়ী রঙের জন্য আম, জাম ইত্যাদির ছাল থেকে প্রাকৃতিক রঙ সংগ্রহ করে, সেটি ব্যবহার করে কাপড়গুলি রঙিন করা হয়। কোনও স্ক্রিনের মানক দৈর্ঘ্য নেওয়া হয় মোটামুটি ৬'× ৪'। কখনও কখনও একটি স্ক্রিন তৈরি করতে এক মাসেরও বেশি সময় লেগে যায়।\n\n\n== ব্যবসায় ==\n১৯৩০ সালে পর্দা কাপড়ের ব্যবসা শীর্ষস্থানে ছিল। সেই সময় প্রতি টুকরো কাপড়ের বিক্রয় মূল্য ছিল ১৫০ থেকে ২৫০ ভারতীয় টাকা। বিভিন্ন উৎসব, অনুষ্ঠানের সময়, এটি প্রথম পছন্দের উপকরণ ছিল। এক সময়ে রাজধানী দিল্লি সহ ভারতের বহু অংশে এই পর্দা পৌঁছে গিয়েছিল।\n\n\n== তথ্যসূত্র =="}