{"pageid": 1502476, "title": "লাও কান বাইনানা", "url": "https://bn.wikipedia.org/wiki?curid=1502476", "content": "লাও কান বাইনানা (আক্ষ. 'তিনি যদি আমাদের মাঝে থাকতেন') লেখক আহমদ আশ-শুকাইরি কর্তৃক লিখিত মুহাম্মাদের একটি সীরাত গ্রন্থ। এই গ্রন্থটি ঐতিহ্যগত সিরাত গ্রন্থের মতো ঘটনাক্রম অনুসারে নবী মুহাম্মদের জীবনচরিত বর্ণনা নয়। এটি কোনও ঐতিহাসিক বিবরণমূলক বই নয়, বরং নবীজির  সিরাত এবং তাঁর চরিত্রকে আরব সমাজের দৈনন্দিন জীবনে পুনর্জীবিত করার একটি প্রচেষ্টা। লেখক এই গ্রন্থে নবীজির জীবনকে বোঝার চেষ্টা করেছেন। বই এবং বক্তৃতার সীমা থেকে বাইরে এসে নবীজির আদর্শ কার্যকর ও বাস্তব জীবনে রূপান্তরিত করার আহ্বান জানিয়েছেন। তার লক্ষ্য হলো পাঠকদের হৃদয় উজ্জীবিত করা, নবীজির ব্যক্তিত্বের প্রতি তাদের বোঝাপড়া গভীর করা, এবং তাঁর নৈতিকতার আলোকে দৈনন্দিন জীবনের পরিস্থিতি মোকাবেলা করা। লেখকের আশা নবীজির নৈতিকতার অন্তর্নিহিত মূল্যবোধ মুসলমানদের বর্তমান ২১শ শতকের বিভিন্ন সমস্যার সমাধানে সাহায্য করতে পারে।\n\n\n== বিষয়বস্তু ==\nএই বইটি মূলত মুসলিম তরুণদের উদ্দেশ্যে লিখিত, যারা আধুনিক জীবনযাপনের চাপে রাসুল্লাহর আদর্শ থেকে বিচ্যুত হয়ে পড়ছে। বইটি তাদের স্মরণ করিয়ে দেয়, যদি রাসুল আজ আমাদের মাঝে থাকতেন, তবে আমরা তাঁর সামনে কীভাবে আচরণ করতাম। এছাড়া রাসুলের উন্নত চরিত্র, আখলাক ও ব্যবহার বর্ণনা করে। বর্তমান সমাজের সমস্যাগুলোর সাথে রাসুলের আদর্শের তুলনা করে দেখিয়ে দেয়। পাশাপাশি পরামর্শ দেয়, আমাদের জীবনযাত্রায় রাসুলের সুন্নাহ কীভাবে বাস্তবায়নযোগ্য করা যায়।\n\n\n== আরো দেখুন ==\nকিতাবুল ফিকহি সিরাতুন নবী\nফালসাফাতুত তাআদ্দুদ ফি যাওয়াজি নাবিয়িল ইসলাম\nএই হলেন মুহাম্মাদ\n\n\n== তথ্যসূত্র ==\n\n\n== বহিঃসংযোগ ==\nআননূর বুক ওয়েবসাইটে লাও কানা বাইনানা"}