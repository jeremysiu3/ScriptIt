{"pageid": 123630, "title": "বেন বার্ন্যাংকি", "url": "https://bn.wikipedia.org/wiki?curid=123630", "content": "বেন শালোম বার্ন্যাংকি (ইংরেজিতে: Ben Shalom Bernanke ( bər-NANG-kee; জন্ম ১৩ই ডিসেম্বর, ১৯৫৩) একজন নোবেল পুরস্কার বিজয়ী মার্কিন অর্থনীতিবিদ যিনি ২০০৬ থেকে ২০১৪ খ্রিস্টাব্দ পর্যন্ত ফেডারেল রিজার্ভের প্রধানের দায়িত্ব পালন করেন। ফেডারেল রিজার্ভ ত্যাগের পরেই তিনি ব্রুকিংস ইনস্টিটিউশন নামক চিন্তাকেন্দ্রে বিশিষ্ট সভ্য হিসেবে নিযুক্তিলাভ করেন। ফেডারেল রিজার্ভের প্রধান হিসেবে কাজ করার সময় তিনি ২০০০-এর দশকের শেষভাগের অর্থনৈতিক সংকটের বিরুদ্ধে প্রত্যুত্তরের দায়িত্বে ছিলেন। এই দায়িত্ব পালনের জন্য তাঁকে ২০০৯ সালে টাইম পার্সন অভ দি ইয়ার সম্মানটি প্রদান করা হয়। ফেডারেল রিজার্ভের প্রধান হবার আগে বার্ন্যাংকি প্রিন্সটন বিশ্ববিদ্যালয়ের একজন স্থায়ী অধ্যাপক ছিলেন এবং ১৯৯৬ থেকে ২০০২ সাল পর্যন্ত সেখানকার অর্থনীতি বিভাগের প্রধান হিসেবে দায়িত্ব পালন করেন। এরপর তিনি মার্কিন যুক্তরাষ্ট্রের প্রেসিডেন্ট জর্জ ডব্লিউ. বুশের অর্থনৈতিক উপদেষ্টা হিসেবে দায়িত্ব পালন করেন। তিনি ২০২২ সালে যৌথভাবে ডগলাস ডায়মন্ড ও ফিলিপ ডিবভিগের সাথে একত্রে অর্থনীতিতে নোবেল স্মারক পুরস্কার লাভ করেন। \"ব্যাংক ও অর্থনৈতিক সংকটগুলি নিয়ে গবেষণার\" জন্য তাঁদেরকে এই পুরস্কার দান করা হয়।\"\n\n\n== তথ্যসূত্র ==\n\n\n== বহিঃসংযোগ ==\n\n\"A Crash Course for Central Bankers\" by Ben Bernanke in Foreign Policy\n\"Downside Danger\" by Ben Bernanke in Foreign Policy\nBernanke's \"printing press\" speech\nAddress by Bernanke titled \"Skills, Ownership, and Economic Security\" with summary, video, and transcript.  ওয়েব্যাক মেশিনে আর্কাইভকৃত ১৪ অক্টোবর ২০০৭ তারিখে\nAt the Fed, an Unknown Became a Safe Choice – The New York Times"}