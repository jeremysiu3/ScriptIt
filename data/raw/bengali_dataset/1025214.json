{"pageid": 1025214, "title": "পোর্টাল শিরা", "url": "https://bn.wikipedia.org/wiki?curid=1025214", "content": "পোর্টাল শিরা বা হেপাটিক পোর্টাল শিরা ( এইচপিভি ) হলো একটি রক্তনালী যা প্লীহা থেকে পরিপাক নালি, পিত্তথলি, অগ্ন্যাশয় এবং যকৃতে রক্ত সরবরাহ করে। যকৃতের মোট রক্ত প্রবাহের প্রায় ৭৫% পোর্টাল শিরার মাধ্যমে হয়। বাকি ২৫% রক্তপ্রবাহ হেপাটিক ধমনীর মাধ্যমে হয়।\nপোর্টাল শিরা সত্যিকারের শিরা নয়। কারণ এটি হৃৎপিণ্ডে রক্ত সরবরাহ না করে সরাসরি যকৃতের কৈশিকনালীতে রক্ত সরবরাহ করে। পোর্টাল শিরা মানবদেহের হেপাটিক পোর্টাল সিস্টেমের একটি প্রধান উপাদান। মানবদেহে দুটি পোর্টাল ভেনাস সিস্টেম রয়েছে।\nপোর্টাল শিরা সাধারণত সুপিরিয়র মেসেন্ট্রেরিক শিরা , প্লীহা শিরা, ইনফিরিয়র মেসেন্ট্রেরিক শিরা, বাম ও ডান গ্যাস্ট্রিক শিরা এবং অগ্ন্যাশয় শিরা এর সংমিশ্রণ দ্বারা গঠিত হয়।\nপোর্টাল শিরার সাথে সংশ্লিষ্ট জটিলতাগুলো অনেক মারাত্মক হয়। এমনকি মৃত্যুর কারণও হয়ে থাকে। এছাড়া পোর্টাল হাইপারটেনশন যকৃতের সিরোসিসের একটি বড় জটিলতা।\n\n\n== কাঠামো ==\nপ্রাপ্তবয়স্কদের ক্ষেত্রে পোর্টাল শিরার দৈর্ঘ্য প্রায় ৮ সেমি (৩ ইঞ্চি)  \n\n\n== কাজ ==\nপোর্টাল শিরা এবং হেপাটিক ধমনী যকৃতে দ্বৈত রক্ত সরবরাহ করে। যকৃতের মোট রক্ত প্রবাহের প্রায় ৭৫% পোর্টাল শিরা দ্বারা হয়। বাকি ২৫% রক্তপ্রবাহ হেপাটিক ধমনী দ্বারা হয়। \nপোর্টাল শিরা বেশিরভাগ শিরা থেকে পৃথক। কারণ এটি হৃৎপিণ্ডে রক্ত সরবরাহ করে না। বরং এটি একটি পোর্টাল ভেনাস সিস্টেমের অংশ। এটি শিরার রক্তকে যকৃতের হেপাটিক সাইনুসয়েডের কৌশিকনালীতে সরবরাহ করে। পরিপাক নালি থেকে যকৃতে রক্ত সরবরাহ করার সময়, পোর্টাল শিরা দুটি কাজ সম্পাদন করে। প্রথমত এটি রক্তের বিষাক্ত পদার্থগুলো সিস্টেমিক রক্ত সংবহনে ছাড়ার আগেই হেপাটোসাইট(যকৃত কোষ) দ্বারা নির্বিষ করে। দ্বিতীয়ত যকৃত দ্বারা পরিপাক নালিতে সবেমাত্র গ্রহণ করা খাবার থেকে পুষ্টি গ্রহণ করে।\n\n\n== ক্লিনিকাল গুরুত্ব ==\nপোর্টাল শিরাতে রক্তচাপ বেড়ে যাওয়াকে বলা হয় পোর্টাল হাইপারটেনশন। এটি যকৃতের রোগের একটি প্রধান জটিলতা। যকৃত সিরোসিস, পোর্টাল শিরার ব্যাস (১৩ বা ১৫ মিমি এর বেশি ব্যাস) বৃদ্ধি এবং সংবেদনশীলতাও পোর্টাল হাইপারটেনশনের চিহ্ন।  ডপলার আলট্রাসনোগ্রাফিতে, প্রধান পোর্টাল শিরার (এমপিভি) সর্বোচ্চ সিস্টোলিক বেগ ২০ থেকে ৪০ সেমি/সেকেন্ড এর মধ্যে থাকে।  পোর্টাল শিরার সিস্টোলিক বেগ <১৬ সেমি/সেকেন্ড হলে তাকে পোর্টাল হাইপারটেনশন বলে চিহ্নিত করা হয়।\nপোর্টাল হাইপারটেনশনের ক্লিনিকাল লক্ষণগুলোর মধ্যে দীর্ঘস্থায়ী যকৃত রোগগুলো অন্তর্ভুক্ত রয়েছে। এগুলো হলো অ্যাসাইটেস, এসোফেজিয়াল ভ্যারাইস, স্পাইডার নেভি, ক্যাপ্ট মেডুসি এবং পামার এরিথেমা । \n\n\n== চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nসানি ডাউনস্টেট মেডিকেল সেন্টারে শারীরস্থান চিত্র:38:12-0109 - \"Stomach, Spleen and Liver: The Visceral Surface of the Liver\"\nসানি ডাউনস্টেট মেডিকেল সেন্টারে শারীরস্থান চিত্র:7959 (ইংরেজি)\nসানি ডাউনস্টেট মেডিকেল সেন্টারে শারীরস্থান চিত্র:8565 (ইংরেজি)\nসানি ডাউনস্টেট মেডিকেল সেন্টারে শারীরস্থান চিত্র:8697 (ইংরেজি)\nভিয়েনা মেডিকেল বিশ্ববিদ্যালয়ে প্লাস্টিনেশন ল্যাবরেটরি—প্রস্থচ্ছেদ চিত্র: pembody/body8a (ইংরেজি)\nডার্টমাউথ মেডিকেল বিদ্যালয়ে মৌলিক মানব শারীরস্থান: figures/chapter_30/30-2.HTM (ইংরেজি)"}