{"pageid": 1154086, "title": "সামোয়ান ভাষা", "url": "https://bn.wikipedia.org/wiki?curid=1154086", "content": "সামোয়ান ভাষা (Gagana faʻa Sāmoa বা Gagana Sāmoa; টেমপ্লেট:IPA-sm) একটি পলিনেশীয় ভাষা যেটিতে প্রশান্ত মহাসাগরের সামোয়া দ্বীপপুঞ্জে বসবাসকারী সামোয়া নৃগোষ্ঠীর লোকেরা কথা বলে। সামোয়া দ্বীপগুলি প্রশাসনিকভাবে স্বাধীন সামোয়া রাষ্ট্র ও মার্কিন যুক্তরাষ্ট্রের অধীনস্থ মার্কিন সামোয়া নামক দুইটি অংশে বিভক্ত। দুই স্থানেই সামোয়া ভাষাটি ইংরেজি ভাষার পাশাপাশি একটি দাপ্তরিক বা সরকারি ভাষা। সামোয়া ভাষাটি প্রশান্ত মহাসাগরীয় অঞ্চলে ব্যাপকভাবে প্রচলিত; এমনকি নিউজিল্যান্ড, অস্ট্রেলিয়া ও মার্কিন যুক্তরাষ্ট্রেও এর প্রচলন আছে। এটি সর্বাধিক সংখ্যক বক্তাবিশিষ্ট পলিনেশীয় ভাষা। সামোয়া দ্বীপপুঞ্জের প্রায় ২ লক্ষ ৬০ হাজার ব্যক্তিসহ বিশ্বের বিভিন্ন দেশে অভিবাসী বা প্রবাসী বিক্ষিপ্ত উদ্বাসিত সামোয়ান সম্প্রদায়গুলিতে বিশ্বব্যাপী সব মিলিয়ে প্রায় ৫ লক্ষ ১০ হাজার ব্যক্তি এই ভাষায় কথা বলে।  সামোয়া নিউজিল্যান্ডের তৃতীয় সর্বোচ্চ কথিত ভাষা, যেখানে জনসংখ্যার প্রায় ২ শতাংশেরও বেশি তথা প্রায় ১ লক্ষ লোক সামোয়ান ভাষায় কথা বলে (২০১৮)।\nনিউজিল্যান্ডে প্রচলিত মাওরি ভাষা, ফরাসি পলিনেশিয়াতে প্রচলিত তাহিতীয় ভাষা ও হাওয়াই দ্বীপপুঞ্জে প্রচলিত হাওয়াইয়ান ভাষা সামোয়ান ভাষার সাথে একই পলিনেশীয় ভাষা পরিবারের অন্তর্ভুক্ত।\n\n\n== তথ্যসূত্র =="}