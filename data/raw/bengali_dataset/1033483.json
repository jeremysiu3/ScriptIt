{"pageid": 1033483, "title": "ফ্লোরিয়ান ক্রুগার", "url": "https://bn.wikipedia.org/wiki?curid=1033483", "content": "ফ্লোরিয়ান ক্রুগার (জার্মান উচ্চারণ: [flo:ɐ̯ja:n kʁy:gɐ], জার্মান: Florian Krüger; জন্ম: ১৩ ফেব্রুয়ারি ১৯৯৯) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের দ্বিতীয় স্তর ২. বুন্দেসলিগার ক্লাব এরৎসগেবুর্গে আউয়ে এবং জার্মানি অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলে থাকেন।\n২০০৩–০৪ মৌসুমে, জার্মান ফুটবল ক্লাব ০৯ স্টাসফুর্টের যুব পর্যায়ের হয়ে খেলার মাধ্যমে ক্রুগার ফুটবল জগতে প্রবেশ করেছেন এবং পরবর্তীকালে মাকডেবুর্ক এবং শালকে ০৪-এর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, জার্মান ক্লাব এরৎসগেবুর্গে আউয়ের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৪ সালে, ক্রুগার জার্মানি অনূর্ধ্ব-১৬ দলের হয়ে জার্মানির বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nফ্লোরিয়ান ক্রুগার ১৯৯৯ সালের ১৩ই ফেব্রুয়ারি তারিখে জার্মানির স্টাসফুর্টে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nক্রুগার জার্মানি অনূর্ধ্ব-১৬, জার্মানি অনূর্ধ্ব-১৭, জার্মানি অনূর্ধ্ব-১৮, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৪ সালের ১২ই সেপ্টেম্বর তারিখে তিনি বেলজিয়াম অনূর্ধ্ব-১৬ দলের বিরুদ্ধে ম্যাচে জার্মানি অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লীগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন। তিনি অভিষেকের মাত্র দুই দিন পর বেলজিয়াম অনূর্ধ্ব-১৬ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে ফ্লোরিয়ান ক্রুগার (ইংরেজি) (এছাড়াও জার্মান ভাষায় উপলব্ধ) \nসকারওয়েতে ফ্লোরিয়ান ক্রুগার  (ইংরেজি)  \nসকারবেসে ফ্লোরিয়ান ক্রুগার (ইংরেজি) \nওয়ার্ল্ডফুটবল.নেটে ফ্লোরিয়ান ক্রুগার (ইংরেজি) \nইএসপিএন এফসিতে ফ্লোরিয়ান ক্রুগার (ইংরেজি)"}