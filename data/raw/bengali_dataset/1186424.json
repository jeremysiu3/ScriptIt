{"pageid": 1186424, "title": "শাহর-ই সুখতেহ", "url": "https://bn.wikipedia.org/wiki?curid=1186424", "content": "শাহর-ই সুখতেহ (ফার্সি: شهر سوخته, অনু. \"দগ্ধ শহর\"), আনু. ৩২০০ – আনু. ২৩৫০ খ্রিস্টপূর্বাব্দ, শাহর-ই সুখতে এবং শাহর-ই সোখতা নামেও বানান করা হয়, হেলমান্দ সংস্কৃতির সাথে যুক্ত বিশাল ব্রোঞ্জ যুগের নগর বসতির একটি প্রত্নতাত্ত্বিক স্থান। এটি ইরানের দক্ষিণ-পূর্ব অংশে সিস্তন ও বালুচেস্তন প্রদেশের হেলমান্দ নদীর তীরে, জহেদন-জাবোল সড়কের নিকট অবস্থিত। ২০১৪ সালের জুনে স্থানটি ইউনেস্কোর বিশ্ব ঐতিহ্যবাহী স্থানের তালিকায় স্থান পায়।\nশহরের অপ্রত্যাশিত উত্থান-পতনের কারণগুলো এখনো রহস্যে মোড়ানো। শহর থেকে উদ্ধারকৃত প্রত্নবস্তুগুলি সেই সময়ের কাছাকাছি সভ্যতার সাথে একটি অদ্ভুত অসঙ্গতি প্রদর্শন করে এবং এটি অনুমান করা হয়েছে যে শাহর-ই-সুখতেহ শেষ পর্যন্ত প্রাগৈতিহাসিক পারস্যের পূর্বের একটি সভ্যতার সুনির্দিষ্ট প্রমাণ প্রদান করতে পারে যা প্রাচীন মেসোপটেমিয়া থেকে স্বতন্ত্র ছিল।\n\n\n== প্রত্নতত্ত্ব ==\n১৫১ হেক্টর এলাকা জুড়ে শাহর-ই সুখতেহ শহুরে যুগের শুরুতে বিশ্বের বৃহত্তম শহরগুলির মধ্যে একটি ছিল। বর্তমানে এটি লুত মরুভূমির পূর্ব প্রান্তের কাছাকাছি অবস্থিত, যা পৃথিবীর অন্যতম উষ্ণ স্থান। কিন্তু প্রাচীনকালে জলবায়ু অনেকবেশি পরিমিত ছিল। সেই সময়ে, শহরটির নিকট অবস্থিত হামুন হ্রদ আকারে অনেক বড় ছিল এবং এই এলাকায় প্রচুর জলাভূমি ছিল। এছাড়াও, দহন-ই গোলামন (৫৫০-৩৩০ খ্রিস্টপূর্বাব্দ), একটি প্রধান হাখমানেশি কেন্দ্র এবং প্রত্নতাত্ত্বিক স্থান উত্তর-পূর্বে মাত্র ৩৫ কিলোমিটার (২২ মাইল) দূরে অবস্থিত।\nশাহর-ই সুখতেহের দক্ষিণ-পশ্চিম অংশে ২৫ হেক্টর (৬২ একর) আয়তনের একটি বিশাল সমাধিন্থান রয়েছে। এটিতে ২৫,০০০ থেকে ৪০,০০০টি প্রাচীন কবর রয়েছে।\n\nবসতিটি ৩২০০ খ্রিস্টপূর্বাব্দে আবির্ভূত হয়েছিল। শহরটিতে সভ্যতার চারটি স্তর ছিল এবং পরিত্যক্ত হওয়ার আগে তিনবার পুড়িয়ে ফেলা হয়েছিল। এই পরিত্যাগের পূর্বে ১৮০০ খ্রিস্টপূর্বাব্দের কাছাকাছি সময়ে ইতালিয় প্রত্নতাত্ত্বিক মিশন কর্তৃক সংঘটিত হয়েছিল বলে মনে করা হয়েছিল। কিন্তু ইতালিয় ও ইরানি প্রত্নতাত্ত্বিক বারবারা হেলউইং ও হাসান ফাজেলি নাশলি কর্তৃক সংঘটিত গবেষণা এবং একটি নতুন মিশনে দেখা গেছে যে নিকটবর্তী স্থান তাপেহ গ্রাজিয়ানিতে সম্প্রতি ক্রমাঙ্কিত রেডিওকার্বন নমুনার উপর ভিত্তি করে নতুন সাইটটি প্রকৃতপক্ষে ২৩৫০ খ্রিস্টপূর্বাব্দের কাছাকাছি পরিত্যক্ত হয়েছিল। এক্ষেত্রে প্রত্নতাত্ত্বিক ম্যাসিমো ভিদালের মন্তব্য শাহর-ই সোখতার কালানুক্রম নিম্নরূপ:\n\nস্থানটি ১৯০০-এর দশকের গোড়ার দিকে অরেল স্টেইন দ্বারা আবিষ্কৃত এবং তদন্ত করা হয়েছিল।\n১৯৬৭ সালের শুরুতে, মাউরিজিও টোসির নেতৃত্বে আফ্রিকা এবং প্রাচ্যের জন্য ইতালিয় ইনস্টিটিউট (IsIAO) দল কর্তৃক স্থানটি খনন করা হয়েছিল। কিছু ব্যবধানের পর, এসএমএস সাজ্জাদির নেতৃত্বে ইরানি কালচারাল হেরিটেজ অ্যান্ড ট্যুরিজম অর্গানাইজেশন দল এই স্থানে পুনরায় কাজ শুরু করে। নতুন আবিষ্কার সময়ে সময়ে প্রতিবেদন করা হয়।\n\n\n== প্রথম সময়কালে ==\nপ্রথম সময়কালে, শাহর-ই সুখতেহ ইতোমধ্যেই দক্ষিণ তুর্কমেনিস্তানের স্থানগুলির সাথে আফগানিস্তানের কান্দাহার অঞ্চল, কোয়েটা উপত্যকা এবং ইরানের বামপুর উপত্যকার সাথে ঘনিষ্ঠ সংযোগ দেখায়। এছাড়াও, হুজেস্তান এবং ফর্সের আদি-ইলামি শহরগুলির সাথে এর সংযোগ রয়েছে। প্রায় ৩০০০ খ্রিস্টপূর্বাব্দে, শাহর-ই সোখতার কুমোররা উত্তরে ৭৫০ কিলোমিটার (৪৭০ মাইল) দূরে অবস্থিত সুদূর তুর্কমেনিস্তান থেকে সিরামিক শৈলীর পুনরুত্পাদন করেছিল এবং অন্যান্য সিরামিকগুলি পাকিস্তানের কেচ-মাকরান-ইরানি বেলুচিস্তান এলাকা থেকে আমদানি করা হয়েছিল, যা দক্ষিণে প্রায় ৪০০–৫০০ কিলোমিটার (২৫০–৩১০ মাইল) স্থান জুড়ে অবস্থিত, এবং আফগানিস্তানের মুন্ডিগাক (কান্দাহার) অঞ্চল থেকে প্রায় ৪০০ কিলোমিটার (২৫০ মাইল) পূর্বে সিরামিকও আমদানি করা হয়েছিল। শাহর-ই সোখতার ৩৩ নম্বর এলাকায়, এনরিকো অ্যাসকালোনের সাম্প্রতিক এক খননে দেখা যায় যে, তথাকথিত \"স্থপতির বাড়ি\" এবং পূর্ব ভবন ৩০০০ থেকে ২৮৫০ খ্রিস্টপূর্বাব্দের মধ্যে একটি স্তর রেডিওকার্বনের অন্তর্গত।\nএই সময়ের মধ্যে মৃৎশিল্প, ১০, ৯, এবং ৮ পর্যায়, সাধারণত শরীরের জন্য হালকা পেস্ট রঙ এবং সমৃদ্ধ অলঙ্করণ প্রদর্শন করে যা বেলুচিস্তানের মুন্ডিগাক ৩ এবং কোয়েটার পাত্রের সিরামিকগুলিতে পাওয়া যায়।\n\n\n== তথ্যসূত্র ==\n\n\n== আরও পড়ুন ==\nF. H. Andrewa, Painted Neolithic Pottery in Sistan discovered by Sir Aurel Stein, The Burlington Magazine, vol. 47, pp. 304–308, 1925\n\n\n== বহিঃসংযোগ ==\n\nElamite clay tablet unearthed in mysterious Burnt City - Tehran Times - December 24, 2021\nShahr-e Sukhteh, CHN\nBurnt City Inhabitants Used Teeth for Basket Weaving, CHN\nWorld's Oldest Backgammon Set found at the Burnt City\n\nটেমপ্লেট:সিস্তন ও বালুচেস্তন প্রদেশ"}