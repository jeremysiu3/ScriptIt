{"pageid": 10763, "title": "দোয়ারাবাজার উপজেলা", "url": "https://bn.wikipedia.org/wiki?curid=10763", "content": "দোয়ারাবাজার বাংলাদেশের সুনামগঞ্জ জেলার অন্তর্গত একটি উপজেলা।\n\n\n== অবস্থান ও আয়তন ==\nএই উপজেলার উত্তরে ভারতের মেঘালয়, দক্ষিণ ছাতক উপজেলা, পূর্বে ছাতক উপজেলা ও সিলেট সদর উপজেলা, পশ্চিমে সুনামগঞ্জ সদর উপজেলা।  সুনামগঞ্জ থেকে দোয়ারাবাজারের দূরত্ব প্রায় ১৫ কি.মি. । সিলেট থেকে প্রায় ৬৫ কি.মি.। দোয়ারাবাজার সুরমা নদীর উত্তর পারে হওয়ায় সড়ক পথে সরাসরি যোগাযোগ নেই। ভারত সীমান্তের কাছে হওয়ায় খুব শীত পড়ে এখানে।\n\n\n== প্রশাসনিক এলাকা ==\nদোয়ারাবাজার উপজেলায় বর্তমানে ৯টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম দোয়ারাবাজার থানার আওতাধীন।\n\nইউনিয়নসমূহ:\n১নং বাংলাবাজার\n২নং নরসিংপুর\n৩নং দোয়ারাবাজার\n৪নং মান্নারগাঁও\n৫নং পাণ্ডারগাঁও\n৬নং দোহালিয়া\n৭নং লক্ষ্মীপুর\n৮নং বোগলাবাজার\n৯নং সুরমা\n\n\n== ইতিহাস ==\nদোয়ারাবাজার নামটা এসেছে মূলত উপজেলার বাজারটি দুইবার স্থানান্তর করা থেকে। সুরমা নদীর নদীভাঙনের ফলে বাজারটিকে দুইবার স্থানান্তর করতে হয় যা সিলেটি \"দুই আরা\" বা দুই বার থেকে দুয়ারা বা দোয়ারা শব্দটি এসেছে। এই উপজেলা ১৯৮৫ সালে ছাতক উপজেলার ছয়টি ইউনিয়ন নিয়ে গঠিত হয়। বর্তমানে নতুন তিনটি ইউনিয়ন নিয়ে মোট ইউনিয়ন নয়টি।\n\n\n== নদনদী ==\nদোয়ারাবাজার উপজেলায় রয়েছে ছয়টি নদী। সেগুলো হচ্ছে খাসিয়ামারা নদী, বোগলা নদী, সুরমা নদী, নয়াগাঙ নদী এবং চেলা নদী।\n\n\n== দর্শনীয় স্থান ==\nবাঁশতলা শহীদ স্মৃতিসৌধ: মুক্তিযুদ্ধের ৫ নাম্বার সেক্টরের সাবসেক্টর। এখানে রয়েছে একটি কবরস্থান যেখানে চিরনিদ্রায় শায়িত আছেন ১৯৭১ সালের মুক্তিযুদ্ধে শাহাদাত বরণকারী বীর সন্তানেরা;\nজুমগাওঃ বাংলাদেশের সবচেয়ে পরিচ্ছন্ন গ্রাম হিসেবে পরিচিত;\nকাজল হাওর;\nপান্ডারখালের বাধ;\nপানাইল জমিদার বাড়ি।\nটেংরাটিলা গ্যাস ফিল্ড\n\n\n== জনসংখ্যার উপাত্ত ==\n\n\n== শিক্ষা ==\nমুহিবুর রহমান মানিক বালিকা উচ্চ বিদ্যালয় অত্র অঞ্চলের প্রথম বালিকা উচ্চ বিদ্যালয়।\n\n\n== অর্থনীতি ==\nপ্রাকৃতিক গ্যাসক্ষেত্র টেংরাটিলা এখানে অবস্থিত।\n\n\n== উল্লেখযোগ্য ব্যক্তিত্ব ==\nদেওয়ান মোহাম্মদ আজরফ –– ইসলামী চিন্তাবিদ, দার্শনিক, সাহিত্যিক ও সমালোচক, জাতীয় অধ্যাপক।\nকাকন বিবি –– ১৯৭১ সালে সংঘটিত বাংলাদেশের মহান স্বাধীনতা যুদ্ধের এক বীরযোদ্ধা, বীরাঙ্গনা ও গুপ্তচর।\nঅধ্যক্ষ ইদ্রিছ আলী –– বীরপ্রতীক ও ১৯৯৭ সালে স্বর্ণপদক প্রাপ্ত শ্রেষ্ঠ শিক্ষক।\nআবদুল হালিম (অবঃ) –– বীরপ্রতীক ও প্রকৌশলী।\nসেজুল হোসেন –– জাতীয় চলচ্চিত্র পুরস্কারপ্রাপ্ত গীতিকার, লেখক, পরিচালক ও সাংবাদিক।\nআব্দুল মজিদ –– বীরপ্রতীক।\n\n\n== বিবিধ ==\n\n\n== আরও দেখুন ==\nসুনামগঞ্জ জেলা;\nসিলেট বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় দোয়ারাবাজার উপজেলা"}