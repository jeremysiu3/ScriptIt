{"pageid": 1028262, "title": "দেবদূত পাদিক্কাল", "url": "https://bn.wikipedia.org/wiki?curid=1028262", "content": "দেবদূত পাদিক্কাল (মালয়ালম: ദേവദത്ത് പടിക്കൽ; জন্ম ৭ জুলাই ২০০০) একজন ভারতীয় ক্রিকেটার যিনি কর্ণাটক এবং রয়েল চ্যালেঞ্জার্স ব্যাঙ্গালোরের হয়ে খেলেন।  তিনি ভারত অনূর্ধ্ব-১৯ দলের হয়েও খেলেছেন। \n\n\n== শৈশব জীবন ==\nপাদিক্কাল ৭ জুলাই ২০০০ তারিখে ইডাপ্পাল, কেরল এ জন্মগ্রহণ করেন। ২০১১ সালে, তাঁর পরিবার হায়দ্রাবাদ থেকে বেঙ্গালুরুতে চলে আসেন এবং সেখানেই তিনি কর্ণাটক ক্রিকেট ইনস্টিটিউটে প্রশিক্ষণ শুরু করেছিলেন। ২০১৪ সাল থেকে, তিনি অনূর্ধ্ব -১৬ এবং অনূর্ধ্ব-১৯ বয়স ভিত্তিক ক্রিকেটে কর্ণাটকের প্রতিনিধিত্ব করছিলেন। ২০১৭ সালে, তিনি কর্ণাটক প্রিমিয়ার লিগে বেলারি টাস্কারদের স্কোয়াডে নির্বাচিত হয়েছিলেন। \n\n\n== খেলোয়াড়ী জীবন ==\nতিনি ২৮ নভেম্বর ২০১৮ এ ২০১৮-১৯ রনজি ট্রফিতে কর্ণাটকের হয়ে প্রথম শ্রেণির ক্রিকেটে অভিষেক করেছিলেন। ডিসেম্বর ২০১৮ এ, ২০১৯ ইন্ডিয়ান প্রিমিয়ার লিগের পূর্বে তাকে রয়েল চ্যালেঞ্জার্স বেঙ্গালুরু কর্তৃক খেলোয়াড় নিলামে কিনে নেয়। তিনি আইপিএল ইতিহাসের প্রথম খেলোয়াড় হয়ে নিজের প্রথম চার ম্যাচে তিনটি অর্ধশতক করেছেন।\n২৬ সেপ্টেম্বর ২০১৯, কর্ণাটকের হয়ে ২০১৯-২০২০ বিজয় হাজারে ট্রফিতে লিস্ট এ ক্রিকেটে তার অভিষেক হয়। তিনি এগারো ম্যাচে ৬০৯ রান করে টুর্নামেন্টে শীর্ষস্থানীয় রান সংগ্রহকারী ছিলেন।\nঅক্টোবর ২০১৯ সালে, তাকে ২০১৯-২০ দেওধর ট্রফির জন্য ভারত এ'র দলে মনোনয়ন দেওয়া হয়েছিল। ৮ নভেম্বর ২০১৯,সৈয়দ মোশতাক আলী ট্রফিতে কর্ণাটকের হয়ে টুয়েন্টি২০ ক্রিকেটে আত্মপ্রকাশ করেছিলেন। \nপাদিক্কাল রয়েল চ্যালেঞ্জার্স ব্যাঙ্গালোরের হয়ে ২০২০ ইন্ডিয়ান প্রিমিয়ার লিগ (আইপিএল) খেলে প্রতিযোগিতার শেষে উঠতি প্লেয়ার পুরস্কার জিতেছিলেন।  অভিষেকের প্রথম আইপিএল মৌসুমে রয়্যাল চ্যালেঞ্জার্স ব্যাঙ্গালোরের হয়ে তিনি ১৫ ম্যাচে ৪৭৩ রান করেছিলেন।\n২০২১ সালের সৈয়দ মোশতাক আলী ট্রফির জন্য তাকে কর্ণাটকের দলে নির্বাচিত করা হয়েছিল। \n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে দেবদূত পাদিক্কাল (ইংরেজি)"}