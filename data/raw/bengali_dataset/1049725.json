{"pageid": 1049725, "title": "শাহ জালাল দাখিনী", "url": "https://bn.wikipedia.org/wiki?curid=1049725", "content": "শাহ জালাল দাখিনী (আরবি: شاه جلال داخني) ছিলেন পনেরো শতকের একজন বাংলাদেশের সুফি দরবেশ। পূর্ব ভারতে অসংখ্য সুফীদের মধ্যে দাখিনি ছিলেন অন্যতম। তিনি সুলতান ইউসুফ শাহের (১৪৭৪-৮১) শাসনকালে গুজরাত থেকে কয়েকজন অনুসারি সহ পূর্ববঙ্গে আসেন। দাক্ষিণাত্য থেকে আসা লোকদেরকে দাখিনী বলে। তিনি ছিলেন শেখ পিয়ারার অনুসারী।\nশাহ জালাল দাখিনী ঢাকার মতিঝিলে খানকাহ প্রতিষ্ঠা করে এবং সেখান থেকে তিনি ধর্ম প্রচার শুরু করেন। সৎ ও স্পষ্টভাষী হিসেবে তিনি খ্যাতিমান ছিলেন। তার সততার জন্যই তিনি একজন সুলতানের মতো জনগণের ওপর প্রভাব বিস্তার করেছিলেন। ৮৮১ হিজরিতে (১৪৭৬ খ্রিঃ) তাকে সহ তার কয়েকজন অনুসারীদের হত্যা করা হয়েছিল। বঙ্গভবনের চৌহদ্দির অভ্যন্তরে একটি এক গম্বুজবিশিষ্ট সৌধে তাকে সমাহিত করা হয়।\n\n\n== উত্তরাধিকার ==\nতৎকালীন জমিদার খাজা আহসানউল্লাহ পরবর্তীতে রাজউক শাহ জালাল দাখিনীর সমাধিটি বছরের নিয়মিত ভাবে সংস্কার করেছেন।  মোগল আমলে বঙ্গভবনের পাশেই দাখিনীর নামে একটি মসজিদ নির্মিত হয়েছিল।  মসজিদটি এখন রাজউক সংস্কার করেছে এবং এই মসজিদের নামকরণ করেছেন দিলকুশা জামে মসজিদ।\n\n\n== তথ্যসূত্র =="}