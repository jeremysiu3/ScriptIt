{"pageid": 1098912, "title": "অস্ট্রেলিয়া জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1098912", "content": "অস্ট্রেলিয়া জাতীয় অনূর্ধ্ব-২০ ফুটবল দল (ইংরেজি: Australia national under-20 football team; যা অস্ট্রেলিয়া অনূর্ধ্ব-২০ নামেও পরিচিত) হচ্ছে আন্তর্জাতিক ফুটবলে অস্ট্রেলিয়ার প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম অস্ট্রেলিয়ার ফুটবলের সর্বোচ্চ নিয়ন্ত্রক সংস্থা অস্ট্রেলিয়া ফুটবল ফেডারেশন দ্বারা নিয়ন্ত্রিত হয়। ১৯৭৮ সালের ১১ই নভেম্বর তারিখে, অস্ট্রেলিয়া অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করেছে; নিউজিল্যান্ডের অকল্যান্ডে অনুষ্ঠিত পাপুয়া নিউগিনি অনূর্ধ্ব-২০ দলের বিরুদ্ধে উক্ত ম্যাচে তারা ৯–০ গোলের ব্যবধানে জয়লাভ করেছিল।\n৪৫,৫০০ ধারণক্ষমতাবিশিষ্ট সিডনি ফুটবল স্টেডিয়ামে সকারুস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় অস্ট্রেলিয়ার সিডনিতে অবস্থিত। বর্তমানে এই দলের ম্যানেজারের দায়িত্ব পালন করছেন অস্ট্রেলীয় সাবেক ফুটবল খেলোয়াড় গ্যারি ভান ইগমন্ড।\nঅস্ট্রেলিয়া অনূর্ধ্ব-২০ এপর্যন্ত ১৫ বার ফিফা অনূর্ধ্ব-২০ বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ১৯৯৩ ফিফা অনূর্ধ্ব-২০ বিশ্বকাপের তৃতীয় স্থান নির্ধারণীতে পৌঁছানো, যেখানে তারা ইংল্যান্ড অনূর্ধ্ব-২০ দলের কাছে ১–২ গোলের ব্যবধানে পরাজিত হয়েছে। অন্যদিকে, এএফসি অনূর্ধ্ব-২০ এশিয়ান কাপে অস্ট্রেলিয়া অনূর্ধ্ব-২০ এপর্যন্ত ৭ বার অংশগ্রহণ করেছে, যার মধ্যে সেরা সাফল্য হচ্ছে ২০১০ এএফসি অনূর্ধ্ব-২০ এশিয়ান কাপের ফাইনালে পৌঁছানো, যেখানে তারা উত্তর কোরিয়া অনূর্ধ্ব-২০ দলের কাছে ২–৩ গোলের ব্যবধানে পরাজিত হয়েছে।\nটমি ওয়ার, মার্ক বিরিগিটি, কফি ড্যানিং, স্কট ম্যাকডোনাল্ড এবং মিচ নিকোলসের মতো খেলোয়াড়গণ অস্ট্রেলিয়া অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ অস্ট্রেলিয়া জাতীয় অনূর্ধ্ব-২০ ফুটবল দল  ওয়েব্যাক মেশিনে আর্কাইভকৃত ২০ ডিসেম্বর ২০১৮ তারিখে (ইংরেজি)\nএএফসি-এ অস্ট্রেলিয়া জাতীয় অনূর্ধ্ব-২০ ফুটবল দল (ইংরেজি)\nটেমপ্লেট:এএফসি অনূর্ধ্ব-২০ দল"}