{"pageid": 1359188, "title": "ফতেয়াবাদ সিটি কর্পোরেশন ডিগ্রি কলেজ", "url": "https://bn.wikipedia.org/wiki?curid=1359188", "content": "ফতেয়াবাদ সিটি কর্পোরেশন ডিগ্রি কলেজ বাংলাদেশের চট্টগ্রাম জেলার চট্টগ্রাম সিটি কর্পোরেশনের অভ্যন্তরে ১ নং দক্ষিণ পাহাড়তলী ওয়ার্ডে অবস্থিত  একটি কলেজ। এটি ১৯৭০ সালে এলাকার গণ্যমান্য ব্যক্তিবর্গের উদ্যোগে স্থাপিত হয়। এটি বর্তমানে চট্টগ্রাম সিটি কর্পোরেশন কর্তৃক পরিচালিত হচ্ছে।\n\n\n== প্রতিষ্ঠা ও অবস্থান ==\nএ শিক্ষাপ্রতিষ্ঠানটি ১৯৭০ সালে এলাকাবাসীর উদ্যোগে প্রতিষ্ঠিত হয়। এটি চট্টগ্রাম সিটি কর্পোরেশনের অন্তর্গত ১ নং দক্ষিণ পাহাড়তলী ওয়ার্ডস্থ চৌধুরীহাটের পশ্চিম পাশে অবস্থিত।\n\n\n== শিক্ষা-কার্যক্রম ==\nপ্রতিষ্ঠালগ্নে এ শিক্ষাপ্রতিষ্ঠানটি শুধু উচ্চমাধ্যমিক বিজ্ঞান বিভাগ খোলা হয়েছিল। বর্তমানে বিজ্ঞান বিভাগ, ব্যবসায় শিক্ষা বিভাগ, মানবিক বিভাগ এবং কারিগরি বিভাগ চালু রয়েছে। ২০১৫ সালে প্রতিষ্ঠানটিকে ডিগ্রি (পাস) কলেজে রূপান্তর করা হয় এবং বিবিএস ও বিএসএস কোর্স চালু করা হয়।  ২০১৮ সালে চট্টগ্রাম সিটি কর্পোরেশন এ শিক্ষাপ্রতিষ্ঠানটিকে অধিগ্রহণ করে।\n\n\n== তথ্যসূত্র =="}