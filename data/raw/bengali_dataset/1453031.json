{"pageid": 1453031, "title": "কুলসী নদী", "url": "https://bn.wikipedia.org/wiki?curid=1453031", "content": "কুলসী নদী ভারতের আসাম রাজ্যের ব্রহ্মপুত্র নদের একটি উপনদী। নদীটি মেঘালয়ের পশ্চিম খাসি পাহাড় থেকে উৎপন্ন হয়েছে। নদীটি তার উৎপত্তিস্থলে ক্ষীর নদী নামে পরিচিত। মেঘালয়ে ১২ কিলোমিটার পথ অতিক্রম করার পর নদীটি আসামের কামরূপ জেলার মধ্য দিয়ে প্রবাহিত হয় এবং কুলসী নামে পরিচিত হয়। ব্রহ্মপুত্র নদের সাথে কুলসীর সংগমস্থল আসামের কামরূপ জেলার নগরবেড়ায় অবস্থিত।\n\n\n== ডলফিনের আবাসস্থল ==\nকুলসী নদী বিপন্ন দক্ষিণ এশীয় নদী ডলফিনের (প্লাটানিস্তা গ্যাঙ্গেটিকা) আবাসস্থল। এই বিপন্ন ডলফিন (অসমীয়া ভাষায় শিহু নামে পরিচিত) সমগ্র ব্রহ্মপুত্র ব-দ্বীপ জুড়ে কেবল সোবণশিরি এবং কুলসী নদীতে প্রজনন করে। তবে বালু উত্তোলন ও অন্যান্য উন্নয়ন কর্মকাণ্ড কুলসীতে ডলফিনকে ঝুঁকিপূর্ণ করে তুলেছে এবং এই বিপন্ন ডলফিনের সংখ্যা দ্রুত হ্রাস পেয়েছে।\n\n\n== তথ্যসূত্র =="}