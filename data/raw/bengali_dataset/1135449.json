{"pageid": 1135449, "title": "রবীন্দ্রনাথ ঠাকুরের ছোটোগল্প", "url": "https://bn.wikipedia.org/wiki?curid=1135449", "content": "রবীন্দ্রনাথ ঠাকুর (৮ মে, ১৮৬১ – ৭ আগস্ট, ১৯৪১) ৯৪টি ছোটোগল্প রচনা করেছিলেন। ১৮৭৭ সালে মাত্র ষোলো বছর বয়সে \"ভিখারিণী\" গল্পটি রচনার মাধ্যমে তাঁর ছোটোগল্প রচনার সূত্রপাত ঘটে। পরবর্তীকালে লেখক কর্তৃক পরিত্যক্ত এই গল্পটি প্রকাশিত হয়েছিল ভারতী পত্রিকার শ্রাবণ-ভাদ্র ১২৮৪ সংখ্যায়। এরপর সাত বছর রবীন্দ্রনাথ কোনও গল্প রচনা করেননি। ১৮৮৪ সালে তেইশ বছর বয়সে তিনি রচনা করেন \"ঘাটের কথা\" ও \"রাজপথের কথা\" গল্প দু’টি এবং তার পরের বছর রচনা করেন \"মুকুট\" (মতান্তরে \"মুকুট\" ছোটো উপন্যাস)। ১৮৯১ সালে তিরিশ বছর বয়সে রবীন্দ্রনাথের যথার্থ ছোটোগল্প রচনার সূত্রপাত ঘটে।\nপরবর্তীকালে ভারতী ছাড়াও নবজীবন, বালক, হিতবাদী, সাধনা, সখা ও সাথী, প্রদীপ, বঙ্গদর্শন, প্রবাসী, বঙ্গভাষা, সবুজপত্র, ছোট গল্প, আনন্দবাজার পত্রিকা, শনিবারের চিঠি, বিশ্বভারতী পত্রিকা ও ঋতুপত্র পত্রিকায় তাঁর অন্যান্য ছোটোগল্পগুলি প্রকাশিত হয়। গ্রন্থাকারে গল্পগুলি সংকলিত হয়েছিল ছোটগল্প, বিচিত্র গল্প (১ম ও ২য় ভাগ), কথা-চতুষ্টয়, গল্প-দশক, গল্প-গুচ্ছ (১ম খণ্ড ও ২য় খণ্ড), কর্মফল, হিতবাদীর উপহার: রবীন্দ্র গ্রন্থাবলী, গল্পগুচ্ছ (১ম-৫ম ভাগ), আটটি গল্প, গল্প চারিটি, গল্পসপ্তক, পয়লা নম্বর, লিপিকা, গল্পগুচ্ছ (১ম-৪র্থ খণ্ড, বিশ্বভারতী গ্রন্থালয় প্রকাশিত), সহজপাঠ, সে, তিন সঙ্গী ও গল্পসল্প গ্রন্থে। বিশ্বভারতী প্রকাশিত রবীন্দ্র রচনাবলী-র ৭ম, ৮ম, ৯ম, ১০ম, ১১শ, ১২শ, ১৩শ ও ১৪শ খণ্ডে (সুলভ সংস্করণ) গল্পগুচ্ছ-এর অন্তর্ভুক্ত গল্পগুলি সংকলিত হয়েছে। এছাড়া রবীন্দ্রনাথ শরৎকুমারী দেবী, চারুচন্দ্র বন্দ্যোপাধ্যায়, প্রভাতকুমার মুখোপাধ্যায়, বলাইচাঁদ মুখোপাধ্যায় (বনফুল) প্রমুখ কথাসাহিত্যিককে কয়েকটি গল্পের কাহিনি-সারাংশ (প্লট) লিখে দিয়েছিলেন এবং নিজ কন্যা মাধুরীলতা দেবীর লেখা একটি গল্প সংশোধন করে দেন। এছাড়া রবীন্দ্রনাথ তাঁর কয়েকটি গল্পের নাট্যরূপও দিয়েছিলেন।\n\n\n== সাময়িকপত্রে প্রকাশিত গল্পের তালিকা ==\n\n\n== পাদটীকা ==\n\n\n== তথ্যসূত্র ==\n\n\n== উল্লেখপঞ্জি ==\nরবীন্দ্ররচনাভিধান, ষষ্ঠ খণ্ড: গল্প, অনুত্তম ভট্টাচার্য, দীপ প্রকাশন, কলকাতা, ২০২২ সংস্করণ\nরবীন্দ্রনাথের ছোটগল্প, প্রমথনাথ বিশী, মিত্র ও ঘোষ পাবলিশার্স প্রাইভেট লিমিটেড, কলকাতা, ১৩৬১ বঙ্গাব্দ"}