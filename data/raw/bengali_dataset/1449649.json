{"pageid": 1449649, "title": "মাক্সিমিলিয়ান আরাউহো", "url": "https://bn.wikipedia.org/wiki?curid=1449649", "content": "মাক্সিমিলিয়ান হাভিয়ের আরাউহো ভিলচেস (স্পেনীয়: Maximiliano Araújo; জন্ম: ১৫ ফেব্রুয়ারি ২০০০; মাক্সিমিলিয়ান আরাউহো নামে সুপরিচিত) হলেন একজন উরুগুয়েয়ীয় পেশাদার ফুটবল খেলোয়াড়। তিনি বর্তমানে মেক্সিকীয় ক্লাব তোলুকা এবং উরুগুয়ে জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৮ সালে, আরাউহো উরুগুয়ে অনূর্ধ্ব-২০ দলের হয়ে উরুগুয়ের বয়সভিত্তিক পর্যায়ে অভিষেক করেছিলেন। প্রায় তিন বছর যাবত উরুগুয়ের বয়সভিত্তিক দলের হয়ে খেলার পর, তিনি ২০২৩ সালে উরুগুয়ের হয়ে আন্তর্জাতিক পর্যায়ে অভিষেক করেছেন; উরুগুয়ের জার্সি গায়ে তিনি এপর্যন্ত ৮ ম্যাচে ১টি গোল করেছেন।\n\n\n== প্রারম্ভিক জীবন ==\nমাক্সিমিলিয়ান হাভিয়ের আরাউহো ভিলচেস ২০০০ সালের ১৫ই ফেব্রুয়ারি তারিখে উরুগুয়ের মোন্তেভিদেওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআরাউহো উরুগুয়ে অনূর্ধ্ব-২০ এবং উরুগুয়ে অনূর্ধ্ব-২৩ দলের হয়ে খেলার মাধ্যমে উরুগুয়ের প্রতিনিধিত্ব করেছেন। ২০১৮ সালের ৩রা এপ্রিল তারিখে তিনি উরুগুয়ে অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। উরুগুয়ের বয়সভিত্তিক দলের হয়ে তিনি প্রায় ৩ বছরে ৩৮ ম্যাচে অংশগ্রহণ করেছেন।\n২০২৩ সালের ১৫ই জুন তারিখে, ২৩ বছর ও ৪ মাস বয়সে, বাম পায়ে ফুটবল খেলায় পারদর্শী আরাউহো নিকারাগুয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে উরুগুয়ের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৫ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি উরুগুয়ে ৪–১ গোলের ব্যবধানে জয়লাভ করেছিল। উরুগুয়ের হয়ে অভিষেকের বছরে আরাউহো সর্বমোট ৭ ম্যাচে ১টি গোল করেছেন। জাতীয় দলের হয়ে অভিষেকের ৬ দিন পর, উরুগুয়ের জার্সি গায়ে প্রথম গোলটি করেছেন; ২০২৩ সালের ২১শে জুন তারিখে, কিউবার বিরুদ্ধে ম্যাচের ৮০তম মিনিটে উরুগুয়ের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মাক্সিমিলিয়ান আরাউহো  (ইংরেজি)  \nসকারবেসে মাক্সিমিলিয়ান আরাউহো (ইংরেজি) \nবিডিফুটবলে \nট্রান্সফারমার্কেটে মাক্সিমিলিয়ান আরাউহো (ইংরেজি) \nওয়ার্ল্ডফুটবল.নেটে মাক্সিমিলিয়ান আরাউহো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মাক্সিমিলিয়ান আরাউহো (ইংরেজি)"}