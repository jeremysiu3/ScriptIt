{"pageid": 1434263, "title": "বিসিজি হাই স্পিড বোট-লার্জ (ডিইডব্লিউ)", "url": "https://bn.wikipedia.org/wiki?curid=1434263", "content": "বিসিজি হাই স্পিড বোট-লার্জ (ডিইডব্লিউ) হলো বাংলাদেশে নির্মিত দ্রুতগতি সম্পন্ন টহল নৌযানের-শ্রেণী যা বাংলাদেশ কোস্ট গার্ড দ্বারা ব্যবহৃত হয়। উক্ত নৌযানসমূহ বকসা মেরিন ডিজাইন, মার্কিন যুক্তরাষ্ট্র কোম্পানির প্রযুক্তিগত সহায়তায় ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড-এ নির্মাণ করা হয়। প্রতিটি নৌযান নদী এবং উপকূলবর্তী অঞ্চলে টহল প্রদান, উদ্ধার ও অনুসন্ধান কার্যক্রম, অবৈধ অনুপ্রবেশ ও চোরাচালান রোধ, জলদস্যূতা দমন, মৎস্য ও প্রাকৃতিক সম্পদ রক্ষায় কার্যকরী ভূমিকা রাখতে সক্ষম। এছাড়াও জাহাজগুলো দুর্যোগ কালীন সময়ে উদ্ধার অভিযান পরিচালনা ও দুর্যোগ পরবর্তী ত্রাণ তৎপরতা কার্যক্রমে অংশগ্রহণ করতে সক্ষম।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। এনহ্যান্সমেন্ট অব অপারেশনাল ক্যাপাবিলিটি অব বাংলাদেশ কোস্ট গার্ড শীর্ষক প্রকল্পের আওতায় ৬টি হাই স্পিড বোট নির্মাণের জন্য ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড-এর সাথে গত ২৬ ডিসেম্বর, ২০১৬ সালে চুক্তি স্বাক্ষরিত হয়। ১ আগস্ট, ২০১৮ সালে কিল লেয়িং এর মাধ্যমে আনুষ্ঠানিক ভাবে নির্মাণ কাজের উদ্বোধন করা হয়। নৌযানসমূহ নির্মাণে প্রয়োজনীয় নকশা সরবরাহ করে বকসা মেরিন ডিজাইন, মার্কিন যুক্তরাষ্ট্র। সম্পূর্ণ প্রকল্প ব্যবস্থাপনার দায়িত্বে ছিলো মাল্টিবিম কর্পোরেশন, মার্কিন যুক্তরাষ্ট্র এবং প্রকল্প বাস্তবায়নে অংশীদার হিসেবে ছিলো সেলেস্টিয়াল টেক লিমিটেড, বাংলাদেশ। আন্তর্জাতিক খ্যাতিসম্পন্ন ফ্রান্স ভিত্তিক ক্লাসিফিকেশন সোসাইটি ব্যুরো ভ্যারিটাস (বিভি) এর নীতিমালা অনুসরণ করে নৌযানসমূহ নির্মাণ করা হয়।\nপরবর্তীতে ১০ জানুয়ারি, ২০২২ সালে ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড কর্তৃক নির্মাণকৃত ৬টি নৌযান কোস্ট গার্ডের নিকোট হস্তান্তর করা হয়। অনুষ্ঠানে বাংলাদেশ কোস্ট গার্ড বাহিনীর তৎকালীন মাননীয় মহাপরিচালক রিয়ার এডমিরাল আশরাফুল হক চৌধুরী, এনডিইউ, এএফডব্লিউসি, পিএসসি, বিএন, প্রধান অতিথি হিসেবে উপস্থিত ছিলেন। ডিইডব্লিউ লিঃ এর কনস্ট্রাকসন সাইটে প্রতিষ্ঠানের ব্যবস্থাপনা পরিচালক অনুষ্ঠানটির সভাপতিত্ব করেন। উক্ত অনুষ্ঠানে মাননীয় প্রধান অতিথি আইপিভি এবং বোটসমূহের হস্তান্তর কার্য সুসম্পন্ন করেন। উল্লেখ্য, আন্তর্জাতিক মান সম্পন্ন এরূপ যুদ্ধজাহাজ এবং হাই স্পিড বোট নির্মাণ আমাদের দেশের জাহাজ নির্মাণ প্রতিষ্ঠানের জন্য একটি উল্লেখযোগ্য ঘটনা। এর ফলে একদিকে যেমন দেশীয় শিল্প প্রতিষ্ঠানের দক্ষতা ও সক্ষমতা বৃদ্ধি পাবে, অন্যদিকে জাতীয় অর্থনীতিতে বিশেষ অবদান রাখবে।\n\n\n== বৈশিষ্ট্য ও যান্ত্রিক কাঠামো ==\nবিসিজি হাই স্পিড বোট-লার্জ (ডিইডব্লিউ) নৌযানের দৈর্ঘ্য ১৮.০৪ মিটার (৫৯.২ ফুট), প্রস্হ ৫ মিটার (১৬ ফুট), গভীরতা ০.৯৭৩ মিটার (৩.১৯ ফুট) এবং ওজন ২৭ টন।\nনৌযানে প্রচালনশক্তি হিসেবে রয়েছে: \n\n২টি ৯৮৫ অশ্বশক্তি (৭৩৫ কিলোওয়াট) ম্যান ডি২৮৬৮ এলই ৪২৬ ডিজেল ইঞ্জিন (জার্মানি);\n২টি জেডএফ ৫০০ রেশিও:১.১২৫:১ গিয়ারবক্স (জার্মানি);\n২টি হ্যামিল্টন জেট এইচজে৪০৩ ওয়াটারজেট প্রপালশন (মার্কিন যুক্তরাষ্ট্র)।\nনৌযানের সর্বোচ্চ গতিবেগ ঘন্টায় ৩০ নট (৫৬ কিলোমিটার প্রতি ঘণ্টা; ৩৫ মাইল প্রতি ঘণ্টা)। এছাড়াও নৌযানসমূহ সি স্টেট-৪ মাত্রায় ১২ জন আরোহী নিয়ে একনাগাড়ে ৩০০ নটিক্যাল মাইল (৫৬০ কিলোমিটার; ৩৫০ মাইল) বিস্তীর্ণ সমুদ্র এলাকা জুড়ে অভিযান পরিচালনা করতে পারে এবং সি স্টেট-৬ মাত্রা অবধি টিকে থাকতে সক্ষম। সেন্সর এবং কার্যপদ্ধতি হিসেবে রয়েছে: \n\n১টি আইকম এমআর-১০১০আর২ মেরিন র‍্যাডার (জাপান);\n১টি এসসি-আর৪০ রাডোম স্ক্যানার (২ ফিট);\n১টি ডিজিপিএস রিসিভার (মার্কিন যুক্তরাষ্ট্র);\n১টি সাউন্ড ভেলোসিটি প্রোফাইলার (যুক্তরাজ্য);\n১টি ডাইকো টি-১৩০এসএল; স্টেইনার নেভিগেটর প্রো ৭×৫০ চৌম্বকীয় কম্পাস (জাপান);\n১টি ফুরুনো জিপি-১৭০ জিপিএস রিসিভার;\n১টি ইকো সাউন্ডার (কোডেন সিভিএস-১২৬);\n১টি রাডার অ্যাঙ্গেল ইন্ডিকেটর;\n১টি আইকম আইসি-এম৫০৬ ভিএইচএফ সেট;\n১টি আইকম আইসি-এম২৫ পোর্টেবল ভিএইচএফ;\n৩টি ভিএইচএফ ওয়াকিটকি সেট (আইকম/মটোরোলা)।\nনৌযানের কর্মকর্তা এবং নাবিকদের জন্য রয়েছে:\n\n১টি কেবিন (কর্মকর্তার জন্য);\n১টি কেবিন (নাবিকদের জন্য- ৪টি বেডসহ);\n১টি কেবিন (অতিথিদের জন্য)।\nপ্রতিটি কেবিন রান্না, খাবার এবং বিনোদনের জন্য উপযুক্ত আসবাবপত্র এবং জিনিসপত্র সহ সজ্জিত।\n\n\n== রণসজ্জা ==\nবিসিজি হাই স্পিড বোট-লার্জ (ডিইডব্লিউ) নৌযানের আকার আয়তন অপেক্ষাকৃত ছোট হলেও এর সক্ষমতা আধুনিক বিশ্বে ব্যবহৃত সর্বাধুনিক প্রযুক্তিসমৃদ্ধ। শত্রু জাহাজ মোকাবেলা, চোরাচালান রোধ, জলদস্যূতা দমনে জাহাজটিতে রয়েছে:\n\n১টি টাইপ ৫৬ ১২.৭ মিমি বিমান-বিধ্বংসী মেশিনগান।\n২টি বিডি-০৮ ৭.৬২মিমি মেশিনগান।\n\n\n== জাহাজসমূহ ==\n বাংলাদেশ কোস্ট গার্ড\n\n\n== তথ্যসূত্র =="}