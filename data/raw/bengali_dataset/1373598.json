{"pageid": 1373598, "title": "ঢাকা–নারায়ণগঞ্জ পুরাতন সড়ক", "url": "https://bn.wikipedia.org/wiki?curid=1373598", "content": "ঢাকা–নারায়ণগঞ্জ পুরাতন সড়ক হলো বাংলাদেশের ঢাকা বিভাগে অবস্থিত ১২ কিমি (৭.৫ মা) দৈর্ঘ্য বিশিষ্ট একটি আঞ্চলিক মহাসড়ক। এটি ঢাকা থেকে নারায়ণগঞ্জ যাওয়ার তিনটি প্রবেশপথের মধ্যে অন্যতম।\n\n\n== পটভূমি ==\n১৯৯৭ সালে ঢাকা–নারায়ণগঞ্জ সংযোগ সড়ক উদ্বোধনের আগে এটি ঢাকা শহরকে নারায়ণগঞ্জের সাথে সংযুক্তকারী প্রধান সড়ক ছিলো। এটি পশ্চিমের পোস্তগোলা থেকে শুরু হয়ে পূর্বে চাষাঢ়ায় শেষ হয়েছে। এই ১২ কিলোমিটারের মহাসড়কটি পঞ্চবটির দক্ষিণ-পূর্ব পয়েন্টে আর৮১২-এর সাথে সংযুক্ত। বাণিজ্যিক গুরুত্বের কারণে এই সড়ক পণ্যবাহী যানবাহন দ্বারা ব্যবহৃত হয় ও এই রাস্তার দুই পাশে অনেক শিল্পকারখানা রয়েছে। মহাসড়ক বেশ সরু ও বেশিরভাগ অংশই ভাঙ্গাচোরা। বিভিন্ন সমস্যার কারণে এই মহাসড়কে প্রতিনিয়ত যানজট লেগেই থাকে। এটি দুর্ঘটনাপ্রবণ মহাসড়ক। এটি একটি ফুটপাতবিহীন মহাসড়ক যেখানে ব্যবসায়ীদের অবৈধভাবে ইট, বালি ও সিমেন্ট ফেলে রাখার কারণে দুই পাশে সবসময় ধুলাবালি উড়তে থাকে।\n\n\n== সম্প্রসারণ ==\nএই মহাসড়ককে দুই লেনে থেকে ছয় লেনে উন্নীত করার পরিকল্পনা রয়েছে। ২০২২ সালে মহাসড়ক সম্প্রসারণের অংশ হিসেবে চাষাড়ায় অবস্থিত পুলিশ ফাঁড়ির বাংলো ও প্রাচীর ভেঙে ফেলা হয়েছিলো।\n\n\n== যাত্রাপথ ==\nপোস্তগোলা\nশ্যামপুর\nঅটোবি\nপাগলা\nআলীগঞ্জ\nডাকঘর\nফতুল্লা\nথানা\nপঞ্চবটি\nআয়রন মার্কেট\nআফাজনগর\nপুলিশ লাইন\nগাবতলী মোড়\nমাসদাইর গোরস্থান\nওসিটিও অফিস\nচাষাড়া\n\n\n== তথ্যসূত্র =="}