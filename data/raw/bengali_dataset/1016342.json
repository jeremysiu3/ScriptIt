{"pageid": 1016342, "title": "হ্যামলেট (অভিঘাত খাদ)", "url": "https://bn.wikipedia.org/wiki?curid=1016342", "content": "হ্যামলেট (ইংরেজি: Hamlet) হল ইউরেনাসের প্রাকৃতিক উপগ্রহ ওবেরনের পৃষ্ঠভাগের জ্ঞাত অংশটিতে অবস্থিত বৃহত্তম অভিঘাত খাদ। এটির ব্যাস প্রায় ২০৬ কিলোমিটার। খাদটির নামকরণ করা হয়েছে উইলিয়াম শেকসপিয়র রচিত হ্যামলেট নাটকের নামচরিত্রটির নামানুসারে। খাদটির তলদেশ অন্ধকার এবং উজ্জ্বল রশ্মির একটি মণ্ডল খাদটিকে ঘরে রয়েছে। এই রশ্মি মণ্ডলটি প্রকৃতপক্ষে একটি সংঘর্ষের ফলে উৎক্ষিপ্ত বরফ। তলদেশের অন্ধকারাচ্ছন্ন বস্তুর প্রকৃতি অজ্ঞাত। তবে সম্ববত এটি গভীর তলদেশে হৈম অগ্ন্যুৎপাতের ফলে সৃষ্ট। ১৯৮৬ সালের জানুয়ারি মাসে ভয়েজার ২ মহাকাশযান প্রথম এই অভিঘাত খাদটির ছবি তুলেছিল।\n\n\n== তথ্যসূত্র =="}