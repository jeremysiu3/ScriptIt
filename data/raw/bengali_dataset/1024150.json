{"pageid": 1024150, "title": "নানজিঙ্গেন্থাস", "url": "https://bn.wikipedia.org/wiki?curid=1024150", "content": "নানজিঙ্গেন্থাস ডেন্ড্রোস্টাইলা (Nanjinganthus dendrostyla) হলো চীনে আদি জুরাসিক যুগের পলিমাটিতে প্রাপ্ত একটি ফসিল উদ্ভিদ। ফু এবং অন্যান্য বিজ্ঞানীরা এটিকে প্রাক-ক্রিটেশিয়াস যুগের সপুষ্পক উদ্ভিদ বা অ্যানজিওস্পার্ম বলে উল্লেখ করেন। ফসিলে অসংখ্য চাপা পড়া বস্তু বিদ্যমান, যা দেখতে অনেকটা ফুলের মতো। খণ্ডকগুলোতে লক্ষ্যণীয় খাদ, প্রকাশিত শিরা এবং কিছু নমুনায় খাড়া শাখার মতো বস্তু বিদ্যমান। ফু ও অন্যান্য বিজ্ঞানীরা খাড়া বস্তুটিকে শাখান্বিত গর্ভদণ্ড হিসেবে বর্ণনা করেন। ফু ও অন্যান্য বিজ্ঞানীরা পুঁতিসদৃশ পুষ্পপুটের নিচে ডিম্বাশয় দ্বারা আবদ্ধ ডিম্বক রয়েছে বলে বর্ণনা করেন। তবে, ফসিলের এই অংশটির প্রাকৃতিক সংরক্ষণ খুবই দুর্বল বিধায়, সুস্পষ্ট নয়।\nপ্রাপ্ত ফসিলটি যদি কোনো সপুষ্পক উদ্ভিদেরই হয়ে থাকে, তাহলে পুষ্পক উদ্ভিদের আবির্ভাব বর্তমান ধারণার চেয়ে ৫০ মিলিয়ন বছর এগিয়ে যাবে।\n২০১৯ সালে কয়রো, ডয়েল ও হিলটল নামীয় বিজ্ঞানীগণ নানজিঙ্গেন্থাস ফসিলের পর্যবেক্ষণ সম্পর্কে প্রশ্ন তুলে ধরেন। তাদের মতে, ফসিলটি পুষ্পক উদ্ভিদের চেয়ে কনিফার উদ্ভিদের সাথে অধিক সামঞ্জস্যপূর্ণ। কনিফারের এই কোণগুলো খণ্ডিত পরাগধানী (কোণ) বা অক্ষ-বরাবর ওভিউলিফেরাস আঁইশ ধারণ করতো। অন্যান্য বিজ্ঞানীরাও একই বিষয়ে সমালোচনা করেন; বিশেষত ফসিলের পুষ্পপুটের পেন্টামেরাস ধর্মের ব্যাখ্যাকে বিতর্কিত করে তারা কনিফার কোণের ব্যাখ্যাটি গ্রহণ করেন।\n\n\n== তথ্যসূত্র =="}