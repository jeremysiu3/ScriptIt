{"pageid": 1511636, "title": "বাসন্তী চক্রবর্তী", "url": "https://bn.wikipedia.org/wiki?curid=1511636", "content": "বাসন্তী চক্রবর্তী (বিবাহের পূর্বে বাসন্তী মিত্র ) ( ১৮৮৪ - ১৩ মার্চ, ১৯৬৪) ছিলেন একজন দেশাত্মবোধক গানের গায়িকা, শিক্ষাব্রতী ও লেখিকা। \n\n\n== জন্ম ও শিক্ষা জীবন ==\nবাসন্তী মিত্রের জন্ম ১৮৮৪ খ্রিস্টাব্দে  ব্রিটিশ ভারতের কলকাতায়। পিতা ব্রাহ্মসমাজের অন্যতম নেতা ও “সন্জীবনী” র সম্পাদক কৃষ্ণকুমার মিত্র মাতা  রাজনারায়ণ বসুর কন্যা সুলেখিকা লীলাবতী দেবী। বাসন্তী কলকাতার বেথুন কলেজ থেকে বি.এ পাশ করেন এবং পদ্মাবতী পদক লাভ করেন। বেশকিছুদিন তিনি ব্রাহ্ম বালিকা বিদ‍্যালয়ে শিক্ষকতা করেন। রবিবাসরীয় অনুষ্ঠানের পরিচালিকা ছিলেন। তিনি  বঙ্গভঙ্গ আন্দোলনে দেশাত্মবোধক গান গেয়ে রবীন্দ্রনাথসহ সেকালের অন‍্যান‍্য মনিষীদের সঙ্গে বিশেষভাবে পরিচিত হন। \nআকাশবাণী কলকাতা কেন্দ্রের ‘মহিলা মহল’-এর সঙ্গে যুক্ত ছিলেন।\nবাসন্তী দেবী লেখালেখিও করতেন। বিভিন্ন পত্র-পত্রিকায় তার লেখা ছড়িয়ে আছে। তার রচিত গ্রন্থগুলি হল- \n\nশ্রীগুরু ও দাক্ষিনাত‍্য দর্শন\nকুমুদিনী বসু\n১৯২২ খ্রিস্টাব্দে রসায়নবিদ যতীন্দ্রনাথ চক্রবর্তীর সাথে তার বিবাহ হয়।   সমাজসেবিকা কুমুদিনী বসু (১৮৭৮ - ১৯৪৩) ছিলেন তার অগ্রজা এবং শ্রীঅরবিন্দের সহকারী অ‍্যান্টি-সার্কুলার-সোসাইটি র সঙ্গে যুক্ত বিপ্লবী সুকুমার মিত্র (১৮৮৫ - ১৯৭৩) ছিলেন তার অনুজ।\n\n\n== তথ্যসূত্র =="}