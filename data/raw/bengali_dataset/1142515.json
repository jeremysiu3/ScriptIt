{"pageid": 1142515, "title": "মাঙ্গনিয়ার", "url": "https://bn.wikipedia.org/wiki?curid=1142515", "content": "মাঙ্গনিয়ার বা মাঙ্গনহার হল একটি মুসলিম সম্প্রদায়। এই সম্প্রদায় ভারতের রাজস্থানের মরুভূমিতে বিশেষত বাড়মের এবং জয়সলমির জেলায় বসবাস করে।\n\n\n== ইতিহাস ==\nমাঙ্গনিয়াররা  থর মরুভূমি অঞ্চলের বিখ্যাত লোকসংগীতশিল্পী, তাঁরা নিজেদের রাজপুত বংশজ বলে মনে করেন। তাঁদের সংগীত মরুভূমির বাচনিক ইতিহাসের একটি রূপ হিসেবে প্রজন্মন্তরে সঞ্চারিত হয়। চিরাচরিতভাবে স্থানীয় প্রভাবশালী রাজপুত সম্প্রদায়েরা মাঙ্গনিয়ার শিল্পের প্রধান পৃষ্ঠপোষকতা করে এসেছে, তাঁরা স্থানীয় ভাষায় যজমান নামে পরিচিত। অন্যদিকে প্রতিবেশী সিন্ধুপ্রদেশের মুসলিম রাজপুতেরাও একইভাবে তৎস্থানীয় লাংহা লোকসংগীতশিল্পীদের পৃষ্ঠপোষকতা করে এসেছে। রাজপুত পৃষ্ঠপোষকদের জন্য তুষ্ট করার নিমিত্তে অনেক সময় মাঙ্গনিয়াররা বিশেষভাবে রচিত প্রশংসাসূচক বহু সংগীত রচনা করেন ও রাজপুতদের বিভিন্ন অনুষ্ঠান যেমন জন্মোৎসব, বিবাহ ইত্যাদিতে পরিবেশন করেন।  \n\n\n== বর্তমান পরিস্থিতি ==\n১৯৭৮ সালে, যোধপুরভিত্তিক সংগীতশিল্পী কোমল কোঠারি মাঙ্গনিয়ারদের প্রাতিষ্ঠানিক সহায়তা প্রদান করেন, তাদের প্রথমবারের মতো রাজস্থান রাজ্যের বাইরে গান গাওয়ার উৎসাহ দেন। বর্তমানে বেশ কিছু মাঙ্গনিয়ার গোষ্ঠী আন্তর্জাতিকভাবে সফর করছে।\n\n\n== বাদ্যযন্ত্র ==\nকমাইচা  সতেরো তার বিশিষ্ট কমাইচা একটি নমিত বা ব্যাঁকা যন্ত্র। আমের কাঠ দিয়ে তৈরি হয় সাধারণত, এর গোলাকার অনুনাদক বা প্রান্ত ছাগলের চামড়া দিয়ে ঢাকা থাকে। এর তিনটি তার ছাগলের অন্ত্রের অংশ দিয়ে তৈরি হয় এবং বাকি চোদ্দটি তার ইস্পাতনির্মিত হয়ে থাকে। \nখরতাল বা করতাল  খরতাল হল সেগুনের তৈরি এক ধরনের হাতে ধরা বাদ্যযন্ত্র। এর নামটি এসেছে \"কর\"থেকে যার অর্থ হাত এবং \"তাল\", যার অর্থ ছন্দ। \nঢোলক  ঢোলক হল একটি ঢোল বা ছোট মৃদঙ্গের মতো যা হিস্পানিক বাদ্যযন্ত্র বঙ্গোর মতো। ঢোলকের আবরণটি আলকাতরা, কাদামাটি এবং বালির মিশ্রণ (ঢোলক মসলা) যা ছন্দকে কম-বেশি করে।\n\n\n== প্রমুখ ==\n• স্বরূপ খান, ভারতীয় বিশিষ্ট সংগীতশিল্পী।"}