{"pageid": 1098872, "title": "আইয়োটা২ নর্মি", "url": "https://bn.wikipedia.org/wiki?curid=1098872", "content": "আইয়োটা২ নর্মি (ইংরেজি: Iota2 Normae; ι2 Normae-এর লাতিনকৃত রূপ) হল দক্ষিণ আকাশের নর্মা তারামণ্ডলের অন্তর্ভুক্ত একটি একক নীল-সাদা তারা। এটির অবস্থান রিগিল কেন্টাউরাসের পশ্চিমে, কিন্তু আকাশগঙ্গা ছায়াপথের পটে এটিকে চিহ্নিত করা কঠিন। এটির আপাত মান +৫.৫৭ হওয়ায় এটিকে খালি চোখে অস্পষ্টভাবে দেখা যায়। লম্বন দৃষ্টিভ্রম পরিমাপ করে জানা গিয়েছে এটি সূর্য থেকে ২৮০±১০ আলোকবর্ষ দূরে অবস্থিত। এই দূরত্বে মধ্যবর্তী ধূলিকণার জন্য দৃশ্যগত আপাত মান ০.২৪ আন্তঃনাক্ষত্রিক নির্বাপণ ফ্যাক্টরে হ্রাস পায়। এই তারাটির ব্যাসার্ধীয় গতিবেগ শূন্য, যা ইঙ্গিত করে এটি সূর্যের নিকট এগিয়েও আসছে না, আবার সূর্য থেকে দূরেও সরে যাচ্ছে না।\nআইয়োটা২ নর্মি হল বি৯.৫ পাঁচ নাক্ষত্রিক শ্রেণির একটি বি-শ্রেণির প্রধান-পর্যায়ভুক্ত তারা। এটির ভর সূর্যের ভর অপেক্ষা ২.৬ গুণ বেশি এবং এটির ব্যাসার্ধ সূর্যের ব্যাসার্ধ অপেক্ষা ৩.১ গুণ বড়ো। তারাটি আনুমানিক ২৫৭ মিলিয়ন বছর পুরনো এবং ১১১ কিলোমিটার/সেকেন্ড প্রক্ষিপ্ত আবর্তন গতিবেগে নিজের অক্ষের চারিদিকে ঘুরছে। এটি ১০,৫৯৩ কেলভিন কার্যকরী তাপমাত্রায় এটির আলোকমণ্ডল থেকে সূর্যের ঔজ্জ্বল্য অপেক্ষা প্রায় ৪০ গুণ বেশি ঔজ্জ্বল্য বিকিরণ করে।\n\n\n== তথ্যসূত্র ==\n\n\n== বহিঃসংযোগ ==\nAlcyone page  ওয়েব্যাক মেশিনে আর্কাইভকৃত ১ জুলাই ২০১৬ তারিখে"}