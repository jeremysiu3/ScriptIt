{"pageid": 1526659, "title": "বন্য প্রান্তর", "url": "https://bn.wikipedia.org/wiki?curid=1526659", "content": "বন্য প্রান্তর বলতে মানুষের প্রভাবমুক্ত পৃথিবীর প্রাকৃতিক পরিবেশকে বোঝায়। বন্য প্রান্তর বলতে সাধারণত স্থল পরিবেশকে বোঝায়, তবে ক্রমশ সামুদ্রিক প্রান্তরের উপরও মনোনিবেশ করা হচ্ছে। বন্য প্রান্তরের সাম্প্রতিক মানচিত্র অনুযায়ী পৃথিবীর স্থলভাগের এক-চতুর্থাংশ বন্য প্রান্তর, যা মানুষের প্রভাবের দরুন দ্রুত ক্ষয়প্রাপ্ত হচ্ছে। সমুদ্রে আরও কম বন্য প্রান্তর রয়েছে, আর সমুদ্রের কেবল ১৩.২ শতাংশ তীব্র মানব প্রভাব থেকে মুক্ত।\nকিছু রাষ্ট্র আইনবলে বন্য প্রান্তরের সংরক্ষণ নিশ্চিত করে। এর উদ্দেশ্য কেবল যা আছে তার সংরক্ষণ নয়, বরং প্রাকৃতিক অভিব্যক্তি ও বিকাশের উন্নতিসাধনেও বন্য প্রান্তর সংরক্ষণ করা হয়। এরকম এলাকা অনেকসময় কোনো নির্দিষ্ট প্রজাতি বা জীববৈচিত্র্যের অস্তিত্ব বজায় রাখার জন্য গুরুত্বপূর্ণ বলে বিবেচিত। এছাড়া সংরক্ষিত বন্য প্রান্তর চিড়িয়াখানা, উদ্ভিদ উদ্যান বা গবেষণাগারে পুনরুৎপাদন অসুবিধাজনক এমন বন্যপ্রাণী বা উদ্ভিদের বাসস্থান প্রদান করতে পারে।\n\n\n== ইতিহাস ==\n\n\n=== প্রাচীন ও মধ্যযুগ ===\nমানব ইতিহাসের বেশিরভাগ সময় জুড়ে পৃথিবীর বেশিরভাগ জায়গা জুড়ে বন্য প্রান্তর বিস্তৃত ছিল, আর মানুষেরা কেবল বসতি এলাকার উপর মনোযোগ দিত। চীনা সাম্রাজ্য ও ব্যাবিলোনিয়ার সময় প্রথম প্রকৃতি সংরক্ষণের আইন বিধিবদ্ধ হয়েছিল। খ্রিস্টপূর্ব তৃতীয় শতাব্দীতে মৌর্য সম্রাট অশোক তার শিলালিপিতে উদ্ভিদ ও প্রাণিকুল সংরক্ষণের বিধি রচনা করেছিলেন। মধ্যযুগে ইংল্যান্ডের রাজারা প্রাকৃতিক এলাকা সংরক্ষণের প্রথম সচেতনমূলক প্রচেষ্টা চালিয়েছিলেন। তারা মূলত ব্যক্তিগত মৃগয়াভূমিতে বন্যপ্রাণী শিকারের ইচ্ছায় এই প্রচেষ্টা করেছিলেন, আর তাদের বন্য প্রান্তর সংরক্ষণের উদ্দেশ্য নেই।\nবিশ্ব ইতিহাসের বিভিন্ন যুগে প্রকৃতি ও বন্য প্রান্তর চারুকলার গুরুত্বপূর্ণ বিষয় হয়ে এসেছে। চীনের তাং রাজবংশের আমলে (৬১৮–৯০৭) ভূদৃশ্য চিত্রকলার আদি পরম্পরা ছিল। প্রকৃতির যথাযথ উপস্থাপনের পরম্পরা চীনা চিত্রকলার অন্যতম লক্ষ্য ছিল, যা এশীয় শিল্পকলায় গুরুত্বপূর্ণ প্রভাব ফেলেছিল। শান শুই (আক্ষ. 'পর্বত পানি') পরম্পরার অনুসারী শিল্পীরা সামগ্রিক প্রকৃতির সাপেক্ষে এবং তাদের প্রকৃতির নিয়মের বোধশক্তিকে কাজে লাগিয়ে পর্বত ও নদীর চিত্র অঙ্কন করত, যেন এটি কোনো পাখির দৃষ্টি।\n\n\n== তথ্যসূত্র ==\n\n\n== আরও পড়ুন ==\nBryson, B. (1998). A Walk in the Woods. আইএসবিএন ০-৭৬৭৯-০২৫১-৩\nCasson, S. et al. (Ed.s). (2016). Wilderness Protected Areas: Management Guidelines for IUCN Category 1b (wilderness) Protected Areas আইএসবিএন ৯৭৮-২-৮৩১৭-১৮১৭-০\nGutkind, L (Ed). (2002). On Nature: Great Writers on the Great Outdoors. আইএসবিএন ১-৫৮৫৪২-১৭৩-১\nKammer, Sean. \"Coming to terms with wilderness: The Wilderness Act and the problem of wildlife restoration.\" Environmental Law (2013): 83-124. online\nKirchhoff, Thomas/ Vicenzotti, Vera 2014: A historical and systematic survey of European perceptions of wilderness. Environmental Values 23 (4): 443–464.\nNash, Roderick Frazier [1967] 2014: Wilderness and the American Mind. Fifth Edition. New Haven & London, Yale University Press / Yale Nota Bene.\nOelschlaeger, Max 1991: The Idea of Wilderness. From Prehistory to the Age of Ecology. New Haven & London, Yale University Press.\n\n\n== Documentaries ==\n2022: Wild Forests by David Cebulla\n\n\n== বহিঃসংযোগ ==\n\nIUCN Category 1a: Strict Nature Reserve\nIUCN Category 1b: Wilderness Areas"}