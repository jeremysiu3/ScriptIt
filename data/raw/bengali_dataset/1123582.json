{"pageid": 1123582, "title": "রামকুমার মুখোপাধ্যায়", "url": "https://bn.wikipedia.org/wiki?curid=1123582", "content": "রামকুমার মুখোপাধ্যায় (জন্ম ৮ মার্চ ১৯৫৬) ভারতের একজন বাঙালি লেখক। তিনি বড় ও ছোটদের জন্য উপন্যাস এবং ছোটগল্প লিখেছেন।\n\n\n== প্রাথমিক জীবন ==\nরামকুমার মুখোপাধ্যায় কলকাতায় জন্মগ্রহণ করেন। মাত্র দেড় বছর বয়সে পিতার মৃত্যুর পর কলকাতা ছেড়ে বাঁকুড়া জেলার বাড়িতে চলে যান। তার বেড়ে ওঠা গ্রাম্য পরিবেশে রাঢ় বাংলার সংস্কৃতি ও সমাজের মধ্যে। পিতার নাম রামাঙ্গমোহন মুখোপাধ্যায় এবং মাতার নাম কনকলতা মুখোপাধ্যায়। ১৯৭৬ সালে বেলুড় রামকৃষ্ণ মিশন বিদ্যামন্দির (একটি আবাসিক কলেজ) থেকে ইংরেজিতে সাম্মানিক সহ বি.এ. পরীক্ষায় উত্তীর্ণ হন। কলকাতা বিশ্ববিদ্যালয় থেকে ইংরেজি সাহিত্যে এম.এ. পাশ করার পর তিনি যাদবপুর বিশ্ববিদ্যালয় থেকে পিএইচডি করেন। ভারতের সাহিত্য অকাদেমির সহকারী সম্পাদক হিসেবে কর্মজীবনের শুরু এবং পরে পূর্ব ভারতের সচিব হিসেবে চৌদ্দ বছর ছিলেন। পরে তিনি সাহিত্য অকাদেমির বাংলা উপদেষ্টা বোর্ডের আহ্বায়ক হন। তিনি ভারতীয় ভাষা পরিষদের সভাপতিও ছিলেন। বিশ্বভারতীর প্রকাশনা বিভাগের পরিচালক হিসেবে দায়িত্বভার পালন করার পর তিনি অবসর নেন। তিনি বেশ কয়েকটি বাংলা লিটল ম্যাগাজিনের সাথে যুক্ত।\n\n\n== সাহিত্যিক জীবন ==\n\n১৯৮৪ সালে কলকাতা থেকে প্রকাশিত \"মাদলে নাতুন বোল\" নামে তার চৌদ্দটি ছোটগল্পের প্রথম সংকলন প্রকাশিত হয়। তার প্রথম উপন্যাস \"চারণে প্রান্তরে\" ১৯৯৩ সালে কলকাতা থেকে প্রকাশিত হয়।\n\n\n=== উপন্যাস ===\n\nচারণে প্রান্তরে (১৯৯৩)\nভাঙা নীড়ের ডানা (১৯৯৭)\nমিছিলের পরে (১৯৯৮)\nদুখে কেওড়া (২০০২)\nভবদীয় নঙ্গরচন্দ্র, এবং মুশায়েরা (২০০৬)\nকথার কথা, এবং মুশায়েরা (২০০৮)\nধনপতির সিংহলযাত্রা (২০১০)\nউপন্যাস সমগ্র, প্রথম খণ্ড (২০১৬)\nউপন্যাস সমগ্র, দ্বিতীয় খণ্ড (২০১৭)\nহর-পার্বতী কথা (২০২০)\nজোব মুখুজ্যে বাক্যালাপ (২০২৩)\n\n\n=== ছোটগল্প সংকলন ===\nমাদলে নতুন বোল (১৯৮৪)\nরামকুমার মুখোপাধ্যায়ের ছোটগল্প (১৯৯৪)\nশাঁখা (১৯৯৩)\nপরিক্রমা (১৯৯৯)\nশ্রেষ্ঠ গল্প (২০০৫)\nজ্যৈষ্ঠ ১৩৯০, মানুষ কিংবা ঘুঘু (২০০৫)\nযাত্রা (২০০৯)\nদশটি গল্প (২০০৯)\nগল্পসমগ্র (২০১৩)\nআমার প্রথম ব‌ই (২০১৫)\nবাংলার এম এ (২০২৩)\n\n\n=== ভ্রমণকাহিনী ===\nনতুন চীনে (২০০২)\nওই বাংলায় (২০০৩)\n\n\n=== প্রবন্ধের বই ===\nশতাব্দী শেষের গল্প (২০০১)\nবাঙালি সংস্কৃতির আয়তন (২০০৩)\nআধুনিক ভারতীয় কথাসাহিত্য (২০০৬)\nগদ্য সংগ্রহ (২০২১)\n\n\n=== সংকলন ও সম্পাদনা ===\nসেরা নবীনদের সেরা গল্প, উজ্জ্বলকুমার মজুমদারের সঙ্গে যৌথভাবে (১৯৯৭)\nপরবর্তী শব্দাবলি, দুই বাংলার তরুণদের কবিতা (২০০২)\nআর‌ও নবীনদের আরও সেরা গল্প, উজ্জ্বলকুমার মজুমদারের সঙ্গে যৌথভাবে (২০০৬)\nভারতজোড়া গল্পকথা (২০০৭)\nকথাযাত্রা, বাংলা গল্প সংকলন (২০০৮)\nভারতজোড়া কথনকথা, ভারতীয় লোকগল্পের সংকলন (২০১২)\nভারতজোড়া কাব্যগাথা, ভারতীয় কবিতার সংকলন (২০১৭)\nস্বামী বিবেকানন্দ, সার্ধশতবর্ষের ভাবনা (২০১৭)\n\n\n=== অনূদিত গ্রন্থ ===\nচাসোর  নির্বাচিত ছোটোগল্প, তেলুগু গল্পকার চাগন্টি সোমাইয়াজুলু 'চাসো'-র বাইশটি গল্পের বাংলা অনুবাদ (২০২১)\n\n\n=== কিশোর সাহিত্য ===\nকাটুম-কাটুম, বিপ্রদাস ভট্টাচার্যের সঙ্গে যৌথভাবে (১৯৮২)\nসাত সাগরের পারে, দীননাথ সেন ও বিপ্রদাস ভট্টাচার্যের সঙ্গে পৃথক তিনটি উপন্যাসের সংক্ষিপ্ত অনুবাদ (১৯৮২)\nভয়কে জয়: তিনটি রোমাঞ্চকর ইংরেজি উপন্যাস (কিশোর সংস্করণ)। ড্যানিয়েল ডিফোর 'রবিনসন ক্রুসো', রিচার্ড ডডরিজ ব্ল্যাকমোরের 'লোর্না ডুন' এবং জেমস হিলটনের 'লস্ট হরাইজন' ব‌‌ই তিনটির সংক্ষিপ্ত বাংলা অনুবাদ (২০২২)\n\n\n== সম্মাননা ==\n\nপশ্চিমবঙ্গ বাংলা আকাদেমি সোমেন চন্দ স্মৃতি পুরস্কার (২০০০)\nগল্পমেলা পুরস্কার (২০০৪)\nকথা পুরস্কার (নতুন দিল্লি ২০০৫)\nশিস পুরস্কার (২০০৮)\nবঙ্কিম পুরস্কার (বঙ্কিম স্মৃতি পুরস্কার) পশ্চিমবঙ্গ সরকার কর্তৃক প্রদত্ত (২০০৬)\nশরৎ স্মৃতি পুরস্কার (২০০৭)\nগজেন্দ্রকুমার মিত্র জন্মশতবার্ষিকী পুরস্কার ২০০৯\nআনন্দ পুরস্কার (২০১৩)\nদ্বিজেন্দ্রলাল রায় স্মৃতি পুরস্কার (২০১৪)\nকুসুমাঞ্জলি পুরস্কার (নতুন দিল্লি ২০১৪)\nকৃতিত্ব সমগ্র পুরস্কার (ভারতীয় ভাষা পরিষদ)\nকর্মযোগী ননীগোপাল চক্রবর্তী স্মৃতি সাহিত্য পুরস্কার (২০২৩)\n\n\n== তথ্যসূত্র ==\n\n\n== বহিঃসংযোগ =="}