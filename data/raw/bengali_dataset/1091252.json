{"pageid": 1091252, "title": "লিলি জো হ্যানসন", "url": "https://bn.wikipedia.org/wiki?curid=1091252", "content": "লিলি জো হ্যানসন (জন্ম ফেব্রুয়ারি ২৩, ১৯৮৩) লস অ্যাঞ্জেলেসে বসবাসকারী একজন লেখিকা এবং কৌতুক অভিনেত্রী। তিনি কারেন্ট টিভি, স্ম্যাশ কাটস ও জো গোজ-এ তার কাজের জন্য সর্বাধিক পরিচিত।\n\n\n== জীবনী ==\n\n\n=== প্রাথমিক জীবন ===\nলিলি জো হ্যানসন যুক্তরাষ্ট্রের মিনেসোটার ফস্টনে বড় হয়েছেন, তিনি শিকাগো বিশ্ববিদ্যালয় থেকে ইংরেজিতে ডিগ্রি অর্জন করেছেন।\n\n\n== কর্মজীবন ==\nলিলি জো হ্যানসনের প্রথম টেলিভিশন উপস্থিতি ছিল ২০০৫ সালে, দ্য বিউটি অ্যান্ড দ্য গিক অনুষ্ঠানের প্রথম মৌসুমে, তবে সেই বার হ্যানসন এবং তার সঙ্গী এরিকা দ্বিতীয় পর্বে বাদ পড়ে।\n২০০৫ সালে হ্যানসনের প্রযোজনা অংশীদার হাসান এস আলী কারেন্ট টিভির জন্য জো গেটস সিরিজ তৈরি করেন, যা ৫০ টি পর্ব জুড়ে বিস্তৃত ছিল এবং টি-মোবাইল দ্বারা স্পনসর করা হয়েছিল। এই ধারাবাহিকে হ্যানসন ক্যালিফোর্নিয়া, ইন্ডিয়ানা, নেভাদা, মিসৌরি, দক্ষিণ ডাকোটা, আলাবামা এবং নিউ ইয়র্ক রাজ্যের ভ্রমণ করেছিলেন। যা তার জন্য ছিল মোটামুটি জলাশয় থেকে বের হওয়া মাছের মতো পরিস্থিতি। হ্যানসন ব্যঙ্গাত্মক সিরিজ হোয়াটজ রং উইথ, মিউজিক ভিডিও প্যারোডি \"ভাইরাল সুপারস্টার\" তৈরি করেন এবং এলটন জনের অস্কার আফটার পার্টিতে তারকাদের সাক্ষাৎকার দেন।\n২০০৮ সালে হ্যানসন \"বিনো হোয়াইট উইকলি\" শুরু করেন, যা প্রতি সপ্তাহে বিনো হোয়াইট নামে একটি র‌্যাপগান তৈরি করেন। গানের বিষয়বস্তু ছিল নিন্টেন্ডো কিবা টুইটার থেকে বিজ্ঞান পর্যন্ত, এবং প্রতিটি গানের সাথে একটি করে ইউটিউব ভিডিও ছিল। লিলি জো হ্যানসন টানা ৫৪ সপ্তাহ ধরে এটি করেছেন এবং তিনি এই কাজে ক্রুকড আই -র রেকর্ড ভেঙেছেন।\n২০০৯ সালে, হ্যানসন স্ম্যাশ কাটসের কলাকুশলীদের সাথে যোগ দেন, যা সিডাব্লিউ এবং সিবিএস অনুমোদিত একটি সিন্ডিকেটেড ক্লিপ অনুষ্ঠান।\nবিভিন্ন সমাবেশ, ইভেন্ট এবং দেশ পরিদর্শন করে মানুষের সাক্ষাৎকার নেওয়ার জন্য ২০১০ সালে লিলি জো হ্যানসন জো গোজ  শীর্ষক ওয়েব-ধারাবাহিক নিয়ে কাজ শুরু করেন। \"জো গোজ টু এক্সোটিকা এক্সপো\" পর্বটি ভাইরাল হয়ে যায়, যা হাফিংটন পোস্টের প্রথম পৃষ্ঠায় ছাপা হয় এবং ইউটিউব ও ফানি অর ডাই তে ৫,৫০,০০০ এরও বেশি ভিউ পেয়েছে। অন্যান্য পর্বগুলোতে অ্যানিমে এক্সপো, আমস্টারডাম, লন্ডন, ব্যাংকক, ফিনল্যান্ড এবং ট্রন: লিগ্যাসির জন্য প্রেস জাঙ্কেট পরিদর্শন অন্তর্ভুক্ত করা হয়েছে।\n\n\n== তথ্যসূত্র =="}