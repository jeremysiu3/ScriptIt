{"pageid": 1393131, "title": "রবিউল ইসলাম (অধ্যাপক)", "url": "https://bn.wikipedia.org/wiki?curid=1393131", "content": "রবিউল ইসলাম একজন বাংলাদেশী অধ্যাপক। তিনি রাজশাহী বিশ্ববিদ্যালয়ের সমাজকর্ম বিভাগের অধ্যাপক এবং মেহেরপুরে অবস্থিত মুজিবনগর বিশ্ববিদ্যালয়ের প্রথম উপাচার্য।\n\n\n== প্রাথমিক জীবন ==\nরবিউল ইসলাম ঝিনাইদহ জেলার শৈলকূপা উপজেলায় জন্মগ্রহণ করেন। তিনি ঢাকা বিশ্ববিদ্যালয় থেকে ১৯৯৫ সালে স্নাতক ও ১৯৯৬ সালে স্নাতকোত্তর ডিগ্রি লাভ করেন। তিনি থাইল্যান্ডের এশিয়ান ইনস্টিটিউট অব টেকনোলজি থেকে ২০১০ সালে এমএসসি এবং অস্ট্রেলিয়ার ম্যাকুয়ারি বিশ্ববিদ্যালয় থেকে ২০১৫ সালে পিএইচডি ডিগ্রি অর্জন করেন।\n\n\n== কর্মজীবন ==\nরবিউল ইসলাম ২০০১ সালে রাজশাহী বিশ্ববিদ্যালয়ের (রাবি) সমাজকর্ম বিভাগে প্রভাষক পদে যোগদান করেন। তিনি ২০০৪ সালে সহকারী অধ্যাপক, ২০১০ সালে সহযোগী অধ্যাপক ও ২০১৭ সালে অধ্যাপক পদে উন্নীত হন।\nঅধ্যাপনার পাশাপাশি তিনি বিভিন্ন প্রশাসনিক দায়িত্ব পালন করেছেন। তিনি রাবির হোসেন শহীদ সোহরাওয়ার্দী হলের প্রাধ্যক্ষ এবং মুক্তিযুদ্ধের চেতনা ও মূল্যবোধে বিশ্বাসী প্রগতিশীল শিক্ষক সমাজের স্টিয়ারিং কমিটির নির্বাচিত একজন সদস্য হিসেবে দায়িত্ব পালন করেন।\nতিনি ২০২৩ থেকে ২০২৪ সাল পর্যন্ত মেহেরপুরে অবস্থিত মুজিবনগর বিশ্ববিদ্যালয়ের প্রথম উপাচার্য হিসেবে দায়িত্ব পালন করেন।\n\n\n== প্রকাশনা ==\nদেশ ও বিদেশের জার্নালে তার ২০টির বেশি গবেষণা প্রবন্ধ প্রকাশিত হয়েছে। এছাড়া সম্পাদিত গ্রন্থেও তার একাধিক অধ্যায় স্থান পেয়েছে।\n\n\n== তথ্যসূত্র =="}