{"pageid": 1179663, "title": "মাতেউস কুনিয়া", "url": "https://bn.wikipedia.org/wiki?curid=1179663", "content": "মাতেউস সান্তোস কারনেইরো কুনিয়া (পর্তুগিজ: Matheus Cunha, ব্রাজিলীয় পর্তুগিজ: [matˈe͡ʊs kˈũɲæ]; জন্ম: ২৭ মে ১৯৯৯; মাতেউস কুনিয়া নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব আতলেতিকো মাদ্রিদ এবং ব্রাজিল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৯ সালে, কুনিয়া ব্রাজিল অনূর্ধ্ব-২৩ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২১ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমাতেউস সান্তোস কারনেইরো কুনিয়া ১৯৯৯ সালের ২৭শে মে তারিখে ব্রাজিলের জোয়াও পেসোয়া (পারাইবা) জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকুনিয়া ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৯ সালে তিনি ব্রাজিল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ৩ বছরে ২৪ ম্যাচে অংশগ্রহণ করে ২১টি গোল এবং দুইটি শিরোপা জয়লাভ করেছেন।\n২০২১ সালের ২রা সেপ্টেম্বর তারিখে, ২২ বছর, ৩ মাস ও ৬ দিন বয়সে, ডান পায়ে ফুটবল খেলায় পারদর্শী কুনিয়া চিলির বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭৮তম মিনিটে আক্রমণভাগের খেলোয়াড় গাব্রিয়েল বারবোসার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৯ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে কুনিয়া সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমাতেউস কুনিয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মাতেউস কুনিয়া  (ইংরেজি)  \nসকারবেসে মাতেউস কুনিয়া (ইংরেজি) \nবিডিফুটবলে মাতেউস কুনিয়া  (ইংরেজি)  \nট্রান্সফারমার্কেটে মাতেউস কুনিয়া (ইংরেজি) \nওয়ার্ল্ডফুটবল.নেটে মাতেউস কুনিয়া (ইংরেজি) \nইএসপিএন এফসিতে মাতেউস কুনিয়া (ইংরেজি) \nন্যাশনাল-ফুটবল-টিমস.কমে মাতেউস কুনিয়া (ইংরেজি)"}