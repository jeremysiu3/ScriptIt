{"pageid": 105659, "title": "শিক্ষাবৃত্তি", "url": "https://bn.wikipedia.org/wiki?curid=105659", "content": "শিক্ষাবৃত্তি বা বৃত্তি হল শিক্ষার্থীদের পড়ালেখার জন্য একধরনের আর্থিক পুরস্কার। বিভিন্ন মানদন্ডের ভিত্তিতে বৃত্তি প্রদান করা হয়। এসব মানদন্ডের মধ্যে উল্লেখযোগ্য হল শিক্ষার্থীর মেধা, উল্লেখযোগ্য সাফল্য ইত্যাদি।\n\n\n== বৃত্তি বনাম অনুদান ==\nবৃত্তি এবং অনুদান অনেক সময় একই অর্থে ব্যবহৃত হলেও এ দুটির মধ্যে পার্থক্য আছে। অনুদান এর ক্ষেত্রে আর্থিক অবস্থাই মূল বিবেচ্য।\nপ্রাথীর আবেদনের উপর ভিত্তি করে অনুদান দেয়া হয়। প্রাতিষ্ঠানিক কার্যক্রম চালিয়ে যাবার জন্য আর্থিক অনুদান প্রদান করা হয়। এরূপ ক্ষেত্রে আর্থিক অনুদান না পেলে প্রার্থীর পক্ষে কার্যক্রম চালিয়ে যাওয়া সম্ভব হয় না।\nঅপরদিকে, বৃত্তি দেওয়া হয় বিশেষ সাফল্যের উপর ভিত্তি করে, অধিকতর প্রচেষ্টায় অনুপ্রেরণা স্বরূপ।\n\n\n== প্রকারভেদ ==\nশিক্ষাবৃত্তিকে প্রধানত নিম্নলিখিতভাগে বিভক্ত করা হয়ঃ\n\nমেধা-ভিত্তিক: এই ধরনের বৃত্তি মূলত শিক্ষার্থীদের ক্রীড়া, শিক্ষা, শিল্প ইত্যাদি ক্ষেত্রে নৈপুন্যের ভিত্তিতে প্রদান করা হয়। এছাড়া এই বৃত্তি শিক্ষার্থীর সহ-শিক্ষামূলক কার্যক্রমের উপরও নির্ভর করে। উত্তর আমেরিকাতে প্রধানত এই ধরনের বৃত্তি শিক্ষার্থীদের স্যাট এবং এসিটি পরীক্ষার ফলাফলের ভিত্তিতে প্রদান করা হয়।\nপ্রয়োজন-ভিত্তিক: এধরনের বৃত্তি শিক্ষার্থীর আর্থিক অবস্থার ভিত্তিতে প্রদান করা হয়। দরদ্র্য অথচ মেধাবী শিক্ষার্থীদের পড়ালেখা সম্পন্ন করার উদ্দেশ্যে এসব বৃত্তি দেয়া হয়। প্রকৃতপক্ষে ইহা অনুদান।\nশিক্ষার্থী-ভিত্তিক: এসব বৃত্তি প্রদানের ক্ষেত্রে প্রাথমিকভাবে শিক্ষার্থীর জাতীয়তা, লিঙ্গ, ধর্ম, পারিবারিক অবস্থা এবং আরও বিভিন্ন বিষয় বিবেচনা করা হয়। যেমন- কানাডাতে অধিবাসী বৃত্তি বলে যে বৃত্তি প্রচলিত রয়েছে তা এধরনের শিক্ষার্থী-ভিত্তিক বৃত্তি। এ বৃত্তির আওতায় শিক্ষার্থী দেশে বা দেশের বাহিরে পড়ালেখা করতে পারে। এধরনের বৃত্তি মার্কিন যুক্তরাষ্ট্রে কম দেখা যায়।\nকর্মজীবন-ভিত্তিক: কলেজ বা বিশ্ববিদ্যালয় কর্তৃক শিক্ষার্থীদের প্রদান করা হয়। কোন একটি নির্দিষ্ট বিষয়ে কর্মজীবনের পরিকল্পনায় সাহায্যের জন্য এই বৃত্তি দেয়া হয়। এসব প্রায়ই শিক্ষা বা সেবামূলক ক্ষেত্রের মত যেসব বিষয়ের চাহিদা খুব বেশি, সেসব বিষয়ের শিক্ষার্থীদের প্রদান করা হয়। নার্সিং এর শিক্ষার্থীদের চাহিদা বর্তমানে অনেক বেশি বলে এ পেশায় প্রবেশের জন্য শিক্ষার্থীদের এধরনের বৃত্তি দেয়া হয়।\n\n\n=== স্থানীয় বৃত্তি ===\nএসব বৃত্তি কোন একটি ভৌগোলিক সীমানার অধিবাসীদের জন্য প্রযোজ্য। এ সংক্রান্ত তথ্য স্থানীয় সংস্থা বা স্থানীয় সরকারি প্রতিষ্ঠানে পাওয়া যেতে পারে। সাধারণত স্থানীয় বৃত্তি তুলনামূলকভাবে কম প্রতিযোগিতাপূর্ণ হয়ে থাকে, কারণ এক্ষেত্রে যোগ্য প্রতিযোগীর সংখ্যা কম থাকে।\n\n\n== তথ্যসূত্র ==\n\n\n== বহিঃসংযোগ =="}