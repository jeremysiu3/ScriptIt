{"pageid": 1480764, "title": "রেজা অক্তাভিয়া", "url": "https://bn.wikipedia.org/wiki?curid=1480764", "content": "রেজা অক্তাভিয়া (ইন্দোনেশীয়: Rezza Octavia; জন্ম: ২৫ অক্টোবর ২০০০) হলেন একজন ইন্দোনেশীয় তীরন্দাজ, যিনি ইন্দোনেশিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২১ সালে তীরন্দাজীতে অভিষেক করা অক্তাভিয়া ইন্দোনেশিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nরেজা অক্তাভিয়া ২০০০ সালের ২৫শে অক্টোবর তারিখে ইন্দোনেশিয়ার পূর্ব জাভায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nঅক্তাভিয়া ইন্দোনেশিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২২টি ১০ পয়েন্ট অর্জন করে সর্বমোট ৬৫০ পয়েন্ট নিয়ে তিনি ৩২তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৩তম স্থান অধিকারী কানাডার ভির্জিনি শেনিরের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে লিম সি-হিয়নের কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি ডিয়ানান্ডা খোইরুনিসা এবং সিফা নুরাফিফাহ কামালের সাথে ইন্দোনেশীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭৫টি ১০ পয়েন্ট অর্জন করে সর্বমোট ১৯৬০ পয়েন্ট নিয়ে ৭ম স্থান অধিকার করেছিল। অতঃপর প্রাথমিক পর্বে তারা মালয়েশিয়াকে ৫–৩ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে চীনের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে রেজা অক্তাভিয়া (ইংরেজি)\nঅলিম্পিকস.কমে রেজা অক্তাভিয়া (ইংরেজি)"}