{"pageid": 1473323, "title": "আইভি রহমান সুইমিংপুল", "url": "https://bn.wikipedia.org/wiki?curid=1473323", "content": "আইভি রহমান সুইমিংপুল বাংলাদেশের প্রথম সাঁতার ক্রীড়া আয়োজন ও প্রশিক্ষণ সুইমিংপুল। ১৯৭০-এর দশকে নির্মিত ক্রীড়া স্থাপনাটি ঢাকা মহানগরীর পল্টনে বঙ্গবন্ধু জাতীয় স্টেডিয়াম কমপ্লেক্সের অন্তর্গত। ঢাকা মহানগরীতে অবস্থিত তিনটি সুইমিংপুলের অন্যতম। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত। বাংলাদেশ সুইমিং ফেডারেশন পুলটির দেখভাল করে। এটির বর্তমান নাম আইভি রহমানের মরনোত্তর সম্মানে নামকরণ করা হয়েছে।\n\n\n== কাঠামো ==\nএটি খোলা আকাশের নিচে উন্মুক্ত ৮ লেন বিশিষ্ট সুইমিংপুল। পুলটির দুইপাশে ৫ ধাপ বিশিষ্ট সহস্রাধিক দর্শক ধারণক্ষমতা সম্পন্ন গ্যালারি আছে।\n\n\n== আয়োজন ==\nআইভি রহমান সুইমিংপুল বিভিন্ন সাঁতার প্রতিযোগিতা আয়োজনের ভেন্যু। বাংলাদেশ সুইমিং ফেডারেশন এখানে সাঁতার প্রশিক্ষণ কর্মশালা পরিচালনা করে। ঢাকা মহানগরের সরকারী সুইমিংপুল গুলোর মধ্যে সাঁতার শেখার জন্য এটি ও সৈয়দ নজরুল ইসলাম জাতীয় সুইমিং কমপ্লেক্স সবচেয়ে বেশি ব্যবহার হয়। এছাড়া বেসরকারী উদ্যোগে প্রশিক্ষণের জন্য পুলটির ব্যবহার হয়।\n\n\n== তথ্যসূত্র =="}