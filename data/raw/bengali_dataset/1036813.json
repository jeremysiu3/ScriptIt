{"pageid": 1036813, "title": "রোনাক লাখানি", "url": "https://bn.wikipedia.org/wiki?curid=1036813", "content": "রোনাক লাখানি হলেন একজন পাকিস্তানি সমাজসেবী, লোকহিতৈষী এবং স্পেশাল অলিম্পিক্স পাকিস্তানের প্রতিষ্ঠাতা।  ২০১৬ সাল থেকে তিনি এর বোর্ডের চেয়ারম্যান ছিলেন।\n\n\n== ব্যক্তিগত জীবন ==\nরোনাক লাখানি ভারতে জন্মগ্রহণ করেছিলেন এবং সেখানে তিনি নির্মলা নিকেতন মুম্বই থেকে স্নাতকোত্তর পড়াশোনা সম্পন্ন করেছিলেন। পাকিস্তানে যাওয়ার আগে ২১ বছর তিনি ভারতে অবস্থান করেছিলেন।\n\n\n== সামাজিক কাজ ==\nরোনাক লাখানি পাকিস্তানের প্রতিবন্ধী ব্যক্তিদের সহায়ক হিসাবে কাজ করছেন। ১৯৯১ সালে তিনি স্পেশাল অলিম্পিক পাকিস্তান (এসওপি) প্রতিষ্ঠা করেছিলেন এবং ৩১ বছর ধরে এটির সাথে যুক্ত।\nএসওপি প্রতিষ্ঠাকালে তিনি করাচির সিটি গেমসে প্রথম স্বেচ্ছাসেবক হিসেবে কাজ করছিলেন। মানসিক ও শারীরিক প্রতিবন্ধীদের জন্য এই অনুষ্ঠানের আয়োজন করা হয়েছিল। অনুষ্ঠানটি স্পেশাল অলিম্পিক পাকিস্তান প্রতিষ্ঠার জন্য তাকে অনুপ্রেরণা যুগিয়েছিল। স্পেশাল অলিম্পিক বর্তমানে বৌদ্ধিক প্রতিবন্ধী অ্যাথলেটদের জন্য বিশ্বের বৃহত্তম ক্রীড়া সংস্থা এবং প্রায় ১৭২ টি দেশে সারা বছর তাদেরকে প্রশিক্ষণ সরবরাহ করে। \n\n\n== পুরস্কার ==\nপাকিস্তানের বিভিন্ন প্রতিবন্ধী ব্যক্তিদের জন্য তার সেব ও উৎসর্গকে সম্মান জানাতে ২০১৬ সালের ১৩ মার্চে পাকিস্তান সরকার রোনাক লাখানিকে সিতারা-ই-ইমতিয়াজ পুরস্কার প্রদান করেছে; যা পাকিস্তানের চতুর্থ সর্বোচ্চ বেসামরিক পুরস্কার।\n\n\n== তথ্যসূত্র ==\n\n\n== বহিঃসংযোগ ==\nরোনাক লাখানি"}