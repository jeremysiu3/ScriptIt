{"pageid": 1306797, "title": "ফারাজ (চলচ্চিত্র)", "url": "https://bn.wikipedia.org/wiki?curid=1306797", "content": "ফারাজ ২০২২ সালের একটি ভারতীয় হিন্দি-ভাষীয় অ্যাকশন থ্রিলার চলচ্চিত্র। এটি পরিচালনা করেছে হংসল মেহতা এবং প্রযোজনা করেছে টি-সিরিজ ও বেনারস মিডিয়া ওয়ার্কস। এ চলচ্চিত্রের মাধ্যমে জুহি বব্বর, আমির আলি, পল্লক লালওয়ানি, আদিত্য রাওয়াল এবং জাহান কাপুরসহ ছয়জন নবাগত অভিনেতা তাদের অভিষেক ঘটাচ্ছেন। এটি হলি আর্টিসান বেকারিরতে জুলাই ২০১৬ ঢাকা আক্রমণের বাস্তব ঘটনার উপর ভিত্তি করে নির্মিত। চলচ্চিত্রটি ২০২২ সালের ১৫ অক্টোবর লন্ডন চলচ্চিত্র উৎসবে প্রিমিয়ার হয়েছিল এবং ৩রা ফেব্রুয়ারি ২০২৩- এ ভারতে মুক্তি পায়।\n\n\n== অভিনয়ে ==\nজুহি বাব্বর\nআমির আলী\nআদিত্য রাওয়াল]\nপল্লক লালওয়ানি\nফারাজ হোসেন চরিত্রে জাহান কাপুর\nশচীন লালওয়ানি\nযতীন সরীন\nনিনাদ ভাট\nহর্ষাল পাওয়ার\nরেশহাম সাহানি\nঅভিরামী বোস\n\n\n== নির্মাণ ==\n২০২১ সালের ৫ আগস্ট, পরিচালক হংসল মেহতা তার অ্যাকশন থ্রিলার চলচ্চিত্র ফারাজ-এর কথা প্রকাশ করেন। অভিজ্ঞতা সিনহা এবং ভূষণ কুমারের সাথে তিনি এটি যৌথ প্রযোজনা করেন। এটি বাংলাদেশে জুলাই ২০১৬ সালে হলি আর্টিজান বেকারিতে হামলা চিত্রিত করে নির্মিত। নবাগত আদিত্য রাওয়াল, জাহান কাপুর, শচীন লালওয়ানি, যতীন সরিন, নিনাদ ভাট, হর্ষাল পাওয়ার, পলক লালওয়ানি এবং রেশহাম সাহানি এই ছবিতে অভিনয় করেন।\n২০২১ সালের ১৫ আগস্ট চলচ্চিত্রটির চিত্রগ্রহণ শেষ হয়।\n\n\n== মুক্তি ==\n২০২২ সালের ১৫ অক্টোবর, লন্ডন চলচ্চিত্র উৎসবের 'থ্রিল' বিভাগে ছবিটির প্রিমিয়ার হয় এবং ৩রা ফেব্রুয়ারি ২০২৩-এ ভারতীয় প্রেক্ষাগৃহে মুক্তি পায়।\n\n\n== সঙ্গীত ==\n\nচলচ্চিত্রের সর্বমোট একটি গান ছিল। \"মুসাফির কো ঘর হে আনা হ্যায়\" নামের উক্ত গানটি লিখেছেন এবং সুর করেছেন সমীর রাহাত।\n\n\n== বিতর্ক ==\nচলচ্চিত্রটি মুক্তির আগে ২০২২ সালে হোলি আর্টিজান হামলায় নিহতদের অন্যতম অবিন্তা কবিরের মা রুবা আহমেদ অভিযোগ করেন যে তার নিহত মেয়ের গোপনীয়তা লঙ্ঘন করে, পরিবারের কোনও সম্মতি না নিয়ে এবং ভুল তথ্য উপস্থাপন করে এই চলচ্চিত্রটি তৈরি করা হয়েছে। চলচ্চিত্রটির মুক্তিতে স্থাগিতাদেশ চেয়ে তিনি ভারতে মামলা করেন, তবে অক্টোবরে দিল্লি উচ্চ আদালতের একক বিচারপতির বেঞ্চ চলচ্চিত্রটির মুক্তির ওপর অন্তর্বর্তী স্থগিতাদেশ দিতে অস্বীকার করেন। পরে তিনি এই রায়ের বিরুদ্ধে আপিল করেন। প্রায় তিন মাস ধরে শুনানির পর ২০২৩ সালের ফেব্রুয়ারিতে বিচারপতি সিদ্ধার্থ মৃদুল ও তালওয়ান্ত সিংয়ের বেঞ্চ চলচ্চিত্রটির মুক্তির উপর স্থাগিতাদেশ জারি করতে অস্বীকার করে রায় দেন ও একই সাথে চলচ্চিত্রের শুরুতে \"দাবিত্যাগ\" যোগ করতে শর্ত জুড়ে দেন।\nচলচ্চিত্রটি মুক্তির পর, ২০২৩ সালের ১২ ফেব্রুয়ারি বাংলাদেশের সকল সিনেমা হলে ও সব ধরনের অনলাইন প্ল্যাটফর্মে ‘ফারাজ’ মুক্তি না দেয়ার নির্দেশনা চেয়ে অবিন্তা কবিরের মা রুবা আহমেদ রিট করেন। ২০ ফেব্রুয়ারি ঢাকার উচ্চ আদালত তার পক্ষে রায় দেয় ও বাংলাদেশে চলচ্চিত্রটি প্রদর্শনের উপর নিষেধাজ্ঞা প্রদান করে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফারাজ   (ইংরেজি)"}