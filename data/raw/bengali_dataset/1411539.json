{"pageid": 1411539, "title": "অনিল শর্মা", "url": "https://bn.wikipedia.org/wiki?curid=1411539", "content": "অনিল শর্মা (হিন্দি: अनिल शर्मा) হলেন একজন ভারতীয় চলচ্চিত্র পরিচালক ও প্রযোজক। তিনি হুকুমত (১৯৮৭), তহলকা (১৯৯২), গদর: এক প্রেম কথা (২০০১), আপনে (২০০৭), গদর ২ (২০২৩) সহ বিভিন্ন জনপ্রিয় চলচ্চিত্রের নির্মাতা।\n\n\n== ব্যক্তিগত জীবন ==\nঅনিল শর্মা ভারতের উত্তর প্রদেশের মথুরায় জন্মগ্রহণ করেন এবং বেড়ে উঠেন। তার দাদা পণ্ডিত দালচাঁদ ছিলেন একজন জ্যোতিষী।\nঅনিল পরবর্তীতে মুম্বই চলে যান এবং খালসা কলেজে বিএসসি করেন।\n\n\n== কর্মজীবন ==\nহিন্দি ফিল্ম ইন্ডাস্ট্রিতে ১৮ বছর বয়সে তিনি সহকারী পরিচালক হিসেবে প্রথম কাজ পান। তিনি বলদেব রাজ চোপড়াকে পতি পত্নী অউর ভো (১৯৭৮), দ্য বার্নিং ট্রেন (১৯৮০), এবং ইনসাফ কা তারাজু (১৯৮০) চলচ্চিত্রে সহায়তা করেছিলেন।\n১৯৮০ সালে ২১ বছর বয়সে তিনি পরিচালক হিসেবে আত্মপ্রকাশ করেন।\nতিনি গদর: এক প্রেম কথা, গদর ২ সহ বিভিন্ন ব্যবসাসফল চলচ্চিত্র নির্মাণ করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অনিল শর্মা (ইংরেজি)"}