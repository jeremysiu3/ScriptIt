{"pageid": 1529893, "title": "মোহাম্মদ আল-খালেদ সামহা", "url": "https://bn.wikipedia.org/wiki?curid=1529893", "content": "আবু বাশার (জন্ম: মোহাম্মদ আল-খালেদ সামহা, ১৯৫৮)  হলেন ডেনমার্কের ওডেন্সে অবস্থিত ডেনমার্কের ইসলামিক সোসাইটির মসজিদের একজন ইমাম। তিনি সিরিয়ান বংশোদ্ভূত।  তিনি মুহাম্মদের জিল্যান্ডস-পোস্টেন কার্টুনের বিরুদ্ধে প্রতিবাদ এবং ভলসমোস সন্ত্রাসীদের গ্রেপ্তার আন্দোলনের সাথে জড়িত ছিলেন।আল-খালেদ খ্রিস্টান পুরোহিতদের সাথে পৌরসভা ভবনে ধর্মের উপর একটি প্রদর্শনী স্থাপনের জন্য একসাথে কাজ করেছিলেন I    ডেনমার্কে খ্রিস্টান ও মুসলিম নেতাদের মধ্যে  একটি যুগান্তকারী সম্মেলনেও তিনি অংশগ্রহণ করেছিলেন। জিল্যান্ডস-পোস্টেন মুহাম্মদ কার্টুন বিতর্কের সময় আক্কারি-লাবান ডসিয়ার নিয়ে মধ্যপ্রাচ্যে ভ্রমণকারী ইমামদের মধ্যে আল-খালেদ ছিলেন একজন। তিনি ২০০৫ সালের ৩ ডিসেম্বর থেকে -১১ ডিসেম্বরের মধ্যে মিশরে যাওয়া ইমামদের প্রথম প্রতিনিধি দলের সদস্য ছিলেন।   ২০০৬ সালের জুলাই মাসে বরখাস্ত হওয়ার আগ পর্যন্ত আল-খালেদ নাইবোর্গের রাজ্য কারাগারে কারা ইমাম হিসেবে কাজ করেছিলেন।  কারাগারের সূত্র অনুসারে, নাইবোর্গ রাজ্য কারাগারের বন্দীদের অভিযোগের পর তাকে বরখাস্ত করা হয়েছিল। কারাবন্দীরা অভিযোগ করেছিল যে, তিনি ডেনমার্কের প্রতি বিদ্বেষ উস্কে দিচ্ছেন।   ফোকেটিং-এর প্রতিবেদনের উত্তরে, বিচারমন্ত্রী লেন এস্পারসেন বলেছেন যে কারাগারে এই অভিযোগের কারণে তাকে বরখাস্ত করা হয়েছে। আল-খালেদ ভলসমোস সন্ত্রাসীদের চিনতেন, যারা তার এলাকায় বাস করত। যদিও তিনি সাক্ষাৎকারে উল্লেখ করেছিলেন যে তিনি তাদের কেবল প্রতিবেশী হিসেবেই চিনতেন ।  তাদের গ্রেপ্তারের পর, তিনি সংবাদ প্রতিবেদকদের কাছে নিশ্চিত করেছিলেন যে, সন্দেহভাজনরা মুসলিম ছিল।ডেনিশ সংবাদপত্র একস্ট্রা ব্লেডেটের মতে, ২০০৬ সালের জার্মান ট্রেন বোমা হামলার জন্য গ্রেপ্তার হওয়া সন্দেহভাজনদের মধ্যে একজন ইউসুফ মোহাম্মদ এল হাজদিবের ফোনে আল-খালেদের ফোন নম্বর সেভ ছিল।  এই তথ্যটি তখন গুরুত্ববহ হয়ে উঠে যখন এখবর  প্রকাশিত হয় যে,  ট্রেনে করে আল-খালেদের বাসস্থান ওডেন্সে যাওয়ার পথে মোহাম্মদ এল হাজদিবকে ট্রেনের ভিতরেই গ্রেপ্তার করা হয়েছিল।  আল-খালেদ এল হাজদিবকে চেনার কথা অস্বীকার করেছেন। আশ্চর্যজনক বিষয় এই যে,ডেনিশ বা জার্মান পুলিশ কখনও তাকে এই বিষয়ে অভিযুক্ত করেনি বা জিজ্ঞাসা করেনি। এমনকি এটিও নিশ্চিত করা হয়নি যে, এল হাজদিবের কাছে তার নম্বর ছিল।২০১৪ সালের সেপ্টেম্বরে, আল-খালেদ ডেনমার্কের একটি ইসলামিক সোসাইটি পরিচালিত মসজিদে একটি বক্তৃতা দেন। সেখানে তিনি বলেন যে, \"ইহুদিরা বানর এবং শূকরের বংশধর\"।   এ বক্তব্য দেওয়ার ফলে তার দুই সপ্তাহের কারাদণ্ড হয়। \n\n\n== তথ্যসূত্র =="}