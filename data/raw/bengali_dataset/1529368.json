{"pageid": 1529368, "title": "গুলজার আজমি", "url": "https://bn.wikipedia.org/wiki?curid=1529368", "content": "গুলজার আজমি (১ মে ১৯৩৪–২০ আগস্ট ২০২৩) ছিলেন একজন ভারতীয় মুসলিম সমাজকর্মী। তিনি জমিয়তে উলামায়ে হিন্দের আইনী সেল ইনস্টিটিউটের নেতৃত্ব দিয়েছিলেন।\n\n\n== জীবনের প্রথমার্ধ ==\nগুলজার আজমির জন্ম ১৯৩৪ সালের ১ মে বোম্বেতে। তার বাবার নাম ছিল নূর মোহাম্মদ।  উত্তর প্রদেশের খারেওয়ান, আজমগড়ে জন্মগ্রহণ করেন । তিনি তার জীবনের বেশিরভাগ সময় মুম্বাইতে কাটিয়েছেন। তিনি তার ছয় ভাইবোনের মধ্যে পঞ্চম ছিলেন। মাত্র ৫ বছর বয়সে তার মায়ের ছায়া তার মাথা থেকে সরে যায়। তার প্রাথমিক শিক্ষা মুম্বাইয়ের ইমাম বাদায় অবস্থিত জেআর মিউনিসিপ্যাল স্কুলে সম্পন্ন হয়েছি। সেখানে তিনি পঞ্চম শ্রেণী পর্যন্ত  পড়েন। তারপর তিনি মুম্বাইয়ের মুহাম্মদ আলী রোডে অবস্থিত মাদ্রাসা দারুল উলুম ইসলামিয়ায় ধর্মতত্ত্ব এবং আরবি বিভাগে ভর্তি হন। শিক্ষাজীবন শেষ করার পর সে তার বড় ভাইয়ের সাথে লেদ মেশিন টার্নারের কাজ শুরু করেন। প্রাথমিক যুগে তিনি সমাজতান্ত্রিক আন্দোলন এবং সামাজিক-ধর্মীয় সংগঠনগুলিতে সম্পৃক্ত হয়েছিলেন। ১৯৫০ সাল থেকে তিনি জমিয়তে উলামায়ে হিন্দের হয়ে কাজ শুরু করেন। তিনি দলের একজন সিনিয়র নেতা হয়ে ওঠেন।  জমিয়তের বিভক্তির পর, গুলজার ২০০৮ সালে আরশাদ মাদানী  পক্ষের সঙ্গে ছিলেন।\n২০১৫ সালে, তাকে মুম্বাইয়ের বাজম-ই-শাম’-ই-আদব কর্তৃক সিপাহ সালার-ই-মিল্লাত পুরস্কারে ভূষিত করা হয়।\n\n\n== আইনি সেল ==\n২০০৬ সাল থেকে, জমিয়ত কর্তৃক একটি আইনি সেল প্রতিষ্ঠা করে। এটি মিথ্যাভাবে জড়িত সন্ত্রাস-অভিযুক্তদের আইনি সহায়তা প্রদান করে।  গুলজার আজমি আইনি সেলের দলের নেতৃত্ব দিচ্ছিলেন। তিনি ৫০০ জনেরও বেশি ব্যক্তির মামলা তদারকি করেছিলেন। তাদের বেশিরভাগকেই সন্ত্রাসী মামলায় ফাঁসানো হয়েছিল। ২০ আগস্ট ২০২৩ তারিখে তার মৃত্যুর সময়, তার নেতৃত্বে থাকা দল ৭৫ জনের মৃত্যুদণ্ড এবং ১২৫ জনের আজীবন কারাদণ্ডের মামলা পরিচালনা করছিল।\nগুলজার ভারতের প্রতিটি রাজ্যে আইনি দল গঠনের জন্য তার সময় ব্যয় করেছিলেন। শহীদ আজমি তার প্রথম সহযোগী আইনজীবীদের একজন ছিলেন।  তিনি ২০০৬ সালের মুম্বাই ট্রেন বোমা হামলা, ২০০৬ সালের মালেগাঁও বোমা হামলা, ঘাটকোপার বিস্ফোরণ মামলা, ২০০৮ সালের মুম্বাই সন্ত্রাসী হামলা মামলার অভিযুক্তদের প্রতিনিধিত্ব করছিলেন। বন্দুকধারীর গুলিতে শহীদ আজমী মারা যান। আইনি সেলটি ফাঁসানো সন্ত্রাস মামলার সন্দেহভাজনদের জন্য ন্যায়বিচার পাওয়ার চেষ্টা করেছিল। তারা বিচার আদালত থেকে সুপ্রিম কোর্ট পর্যন্ত লড়াই করেছিল।\nগুলজার আইনি দলের পক্ষ থেকে সম্প্রদায়ের মধ্যে আইন পড়ার জন্য বৃত্তি কর্মসূচি শুরু করেছিলেন। প্রতিবছর সংগঠনটি ২৫ থেকে ৩০ জন আইনের ছাত্র-ছাত্রীকে বৃত্তি দেয়। \n\n\n== মৃত্যু ==\nরবিবার, ১৩ আগস্ট ২০২৩, যখন গুলজার সাহেব মাগরিবের নামাজের জন্য অজু করতে যাচ্ছিলেন তখন তার পা পিছলে পড়ে মাথায় আঘাত পান। সেই সময় তিনি আঘাত অনুভব করেননি এবং মনেও রাখেননি যে তিনি পড়ে গেছেন। পরে রাতের খাবার খেয়ে সে ঘুমিয়ে পড়েন। পরের দিন সকালে যখন গুলজার সাহেবের জ্ঞান  না ফিরে আসলে তখন তাকে মুম্বাইয়ের মাসেনা হাসপাতালে ভর্তি করা হয়। এখানে প্রাথমিক চিকিৎসায় জানা যায় যে তার মস্তিষ্ক তার স্থান থেকে সরে গেছে এবং মস্তিষ্কে রক্ত জমাট বেঁধেছে। ডাক্তাররা তাৎক্ষণিকভাবে মস্তিষ্কের অস্ত্রোপচার শুরু করেন এবং চিকিৎসা সফল হয়। কিন্তু তার জ্ঞান ফিরে আসেনি। ২০ আগস্ট, ২০২৩, সকাল ১০:২৭ মিনিটে তার হৃদস্পন্দন বন্ধ হয়ে যায় এবং তিনি মারা যান। তার দাফনের নামাজ পিরু লেন, পাঠান ওয়াড়িতে পড়া হয়। তার মরদেহ মেরিন লাইন কবরস্থানে দাফন করা হয়। তিনি ৮৯ বছর বয়সে মারা যান।  \n\n\n== তথ্যসূত্র =="}