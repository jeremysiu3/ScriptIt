{"pageid": 1389717, "title": "ভারতের প্রবাল প্রাচীর", "url": "https://bn.wikipedia.org/wiki?curid=1389717", "content": "ভারতের প্রবাল প্রাচীর দেশটির অন্যতম একটি প্রাচীন ও গতিশীল বাস্তুতন্ত্র। প্রবাল প্রাচীর শুধুমাত্র সামুদ্রিক জীবনকে সংরক্ষণ করে তা নয়, তার সাথে সমুদ্র উপকূলকে ক্ষয়ের হাত থেকে রক্ষা করে। ভারতের ৭৫১৭ কিমি উপকূলরেখার মধ্যে দ্বীপপুঞ্জও রয়েছে, মূল ভূখণ্ডের উপকূলরেখা ৬১০০ কিমি।\nভারতের বেশিরভাগ প্রবালপ্রাচীর আন্দামান ও নিকোবর দ্বীপপুঞ্জ, মান্নার উপসাগর, কচ্ছ উপসাগর, পক‌ প্রণালী ও লাক্ষাদ্বীপে রয়েছে। লাক্ষাদ্বীপের উচ্চ প্রবালপ্রাচীর ব্যতীত সমস্ত প্রাচীর ঝালর খাড়া। মহারাষ্ট্রের রত্নগিরিতে সামঞ্জস্যহীন প্রাচীর ও কেরালার কোল্লাম ও তামিলনাড়ুর এনায়াম পুথেনথুরাইয়ে চুননির্মিত প্রাচীর রয়েছে।\n\n\n== গবেষণা ও শিক্ষাকেন্দ্র ==\nপ্রবালপ্রাচীরের ব্যবস্থাপনা, নজরদারি ও গবেষণার কাজে লিপ্ত বৃহৎ সংস্থাগুলি হল বিশ্ব বিজ্ঞান মন্ত্রক, ভারতের প্রাণীবিদ্যা বিভাগ, কেন্দ্রীয় সামুদ্রিক মৎস্যচাষ গবেষণা কেন্দ্র, মাদুরাই কামরাজ বিশ্ববিদ্যালয়, আন্নামালাই বিশ্ববিদ্যালয়, বিশ্ব বিজ্ঞান জাতীয় শিক্ষাকেন্দ্র, সামুদ্রিক প্রযুক্তি জাতীয় শিক্ষাকেন্দ্র, সমুদ্রবিজ্ঞান জাতীয় শিক্ষাকেন্দ্র ইত্যাদি।\nআহমেদাবাদের স্পেস অ্যাপ্লিকেশন সেন্টার মহাকাশ রিমোট সেন্সিং প্রযুক্তির মাধ্যমে প্রবালপ্রাচীরের অঞ্চলগুলির তথ্য সংগ্রহের কাজ করে।\n\n\n== আইন ও নিয়ন্ত্রণ ==\nভারতের পরিবেশ, অরণ্য ও জলবায়ু মন্ত্রক প্রবালপ্রাচীরের ব্যবস্থাপনা ও সংরক্ষণের কাজ করে। যদি প্রবালপ্রাচীর অঞ্চলটি একটি সংরক্ষিত এলাকা হয় তবে সেটি রাজ্যের বনবিভাগের মধ্যে পড়ে।\nউপকূলীয় নিয়ন্ত্রণ অঞ্চল বা কোস্টাল রেগুলেশন জোনের (CRZ) ১৯৯১ এর বিজ্ঞপ্তি অনুযায়ী সমস্ত সামুদ্রিক সম্পদকে সুরক্ষিত রাখতে হবে। CRZ1 ক্যাটেগরি অনুযায়ী সমস্ত ধরনের প্রবালপ্রাচীরকে সংরক্ষণ করা হয়। এর ২ নং বিভাগ প্রবালপ্রাচীরের উপর হোটেল ও রিজর্ট বানানো নিষিদ্ধ করে। কিছু রাজ্যে, বৈজ্ঞানিক গবেষণা ব্যতীত প্রবাল সংগ্রহ সম্পূর্ণরূপে নিষিদ্ধ।\n\n\n== প্রবাল প্রাচীরের তালিকা ==\nআন্দামান ও নিকোবর দ্বীপপুঞ্জ\nবঙ্গোপসাগরে অবস্থিত ৫৭২ টি দ্বীপপুঞ্জ দ্বারা গঠিত সমৃদ্ধ জীববৈচিত্র্য।\nপূর্ব উপকূল\nওড়িশার কোনার্ক অঞ্চলের চন্দ্রভাগা সমুদ্রসৈকত ও রামচণ্ডী মন্দিরের মধ্যেকার সমুদ্রে প্রবালপ্রাচীরের দেখা মেলে।\nমান্নার উপসাগর\nউত্তরে রামেশ্বরম থেকে দক্ষিণে তুতিকোরিনে পর্যন্ত ২১ টি দ্বীপপুঞ্জ দ্বারা গঠিত। উপসাগরের এই অংশটি মান্নার সামুদ্রিক জাতীয় উদ্যানের অংশ।\n\nকচ্ছ উপসাগর\nএই প্রাচীরগুলির উষ্ণতা ও লবণাক্ততা বেশি থাকায় জীববৈচিত্র্য কম। সমগ্র উপসাগরটি সামুদ্রিক জাতীয় উদ্যান নামেও পরিচিত।\nলাক্ষাদ্বীপ\n৩৬টি দ্বীপপুঞ্জ দ্বারা গঠিত যার মধ্যে ১০টিতে মানুষের বসবাস রয়েছে।\nপশ্চিম উপকূল\nখাম্বাত উপসাগরের পশ্চিমের ছোট খাঁড়িগুলিতে প্রবালপ্রাচীর দেখতে পাওয়া যায়। মহারাষ্ট্রের বিজয়দুর্গ ও মালওয়ানে এবং কর্ণাটকের নেত্রাণী দ্বীপে প্রবালপ্রাচীর রয়েছে।\n\n\n== চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n\nউপকূলীয় ভারত\nভারতের মৎস্যচাষ\nভারতের পর্যটন\nভারতের দ্বীপসমূহের তালিকা\n\n\n== তথ্যসূত্র ==\n\n\n== আরও পড়ুন ==\n\nCoral Reefs in India – National Biodiversity Authority of India\nOfficial website – National Institute of Oceanography"}