{"pageid": 1413795, "title": "নো হার্ড ফিলিংস (২০২৩-এর চলচ্চিত্র)", "url": "https://bn.wikipedia.org/wiki?curid=1413795", "content": "নো হার্ড ফিলিংস (ইংরেজি: No Hard Feelings) জিন স্টুপনিট্‌স্কি পরিচালিত ২০২৩ সালের মার্কিন যৌন হাস্যরসাত্মক চলচ্চিত্র। এর চিত্রনাট্য লিখেছেন স্টুপনিট্‌স্কি ও জন ফিলিপস। এতে শ্রেষ্ঠাংশে অভিনয় করেছেন জেনিফার লরেন্স যাকে এক ধনী দম্পতি তাদের অনভিজ্ঞ সন্তানের (অ্যান্ড্রু বার্থ ফেল্ডম্যান অভিনীত) সাথে প্রেম করার জন্য নিয়োগ দেয়। লরেন্স চলচ্চিত্রটির প্রযোজক হিসেবে দায়িত্ব পালন করেন।\nচলচ্চিত্রটি সনি পিকচার্স রিলিজিংয়ের পরিবেশনায় ২০২৩ সালের ২৩শে জুন মার্কিন যুক্তরাষ্ট্রের প্রেক্ষাগৃহে মুক্তি পায়। এটি সমালোচকদের নিকট থেকে ইতিবাচক পর্যালোচনা লাভ করে এবং ৪৫ মিলিয়ন মার্কিন ডলার নির্মাণব্যয়ের বিপরীতে ৮৭ মিলিয়ন মার্কিন ডলার আয় করে। চলচ্চিত্রটি শ্রেষ্ঠ হাস্যরসাত্মক চলচ্চিত্র বিভাগে ক্রিটিকস চয়েস চলচ্চিত্র পুরস্কারের মনোনয়ন লাভ করে। ৮১তম গোল্ডেন গ্লোব পুরস্কারে লরেন্স তার অভিনয়ের জন্য সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে নো হার্ড ফিলিংস   (ইংরেজি)\nবক্স অফিস মোজোতে নো হার্ড ফিলিংস (ইংরেজি) \nরটেন টম্যাটোসে নো হার্ড ফিলিংস (ইংরেজি)\nমেটাক্রিটিকে নো হার্ড ফিলিংস  (ইংরেজি)"}