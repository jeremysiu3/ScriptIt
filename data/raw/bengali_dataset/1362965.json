{"pageid": 1362965, "title": "কেক (পুরাণ)", "url": "https://bn.wikipedia.org/wiki?curid=1362965", "content": "কেক হলেন প্রাচীন মিশরের হেলিওপোলিসের ওগদোয়াদ সৃষ্টিতত্ত্বে বর্ণিত আদ্যকালীন অন্ধকারের (kkw sm3w) দেবত্বারোপিত রূপ।\nওগদোয়াদ দেবদেবীদের চারটি যুগল নিয়ে কল্পিত হয়েছিল; প্রত্যেক পুরুষ দেবতার একজন করে নারী প্রতিরূপ ছিলেন। কেকের নারী প্রতিরূপ ছিলেন কাউকেত। কোনও কোনও দিক থেকে কেক ও কাউকেত রাত্রি ও দিনেরও প্রতিনিধিত্ব করতেন এবং যথাক্রমে \"আলোকের উত্থানকর্তা\" ও \"রাত্রির উত্থানকারিণী\" বলে কথিত হতেন।\nনামটি লিখিত হত kk বা kkwy হিসেবে। সঙ্গে থাকত \"অন্ধকার\" অর্থাৎ kkw শব্দটির সঙ্গে যুক্ত দণ্ডের (ন২) সঙ্গে সূত্রবদ্ধ আকাশ চিত্রলিপির একটি রূপভেদ।\n\n\n== ইতিহাস ==\n\nপ্রাচীনতম ছবিগুলিতে কেকুই-কে সাপের এবং কেকুইত-কে হয় ব্যাঙ বা বিড়ালের মস্তকবিশিষ্ট হিসেবে দেখানো হয়েছে। একটি দৃশ্যে তাঁদের চিহ্নিত করা হয়েছে কা ও কাইতের সঙ্গে; এই দৃশ্যে কা-কেকুই-এর ব্যাঙের মাথার উপর ছিল একটি গুবরে পোকা এবং কাইত-কেকুইতের সাপের মাথার উপর ছিল একটি চাকতি।\nগ্রিকো-রোমান যুগে কেকের পুরুষ রূপটি ব্যাঙের মাথা-বিশিষ্ট পুরুষের রূপে এনং নারী রূপটি একটি সাপের মাথা-বিশিষ্ট নারীর রূপে প্রদর্শিত হত। এটি ছিল ওগদোয়াদের চারটি দ্বৈতদেবতা ধারণার সম্পূর্ণ অনুরূপ চিত্রণ।\n\n\n== আরও দেখুন ==\nহেকেত\nএরেবাস\n\n\n== তথ্যসূত্র ==\n\n\n== বহিঃসংযোগ ==\nSeawright, Caroline (২০০৩)। \"Kek and Kauket, Deities of Darkness, Obscurity and Night\"। ২০১৭-০৫-১৩ তারিখে মূল থেকে আর্কাইভ করা। সংগ্রহের তারিখ ২০১২-০৯-২৫।"}