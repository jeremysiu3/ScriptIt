{"pageid": 1510345, "title": "রাম বাহাদুর রাই", "url": "https://bn.wikipedia.org/wiki?curid=1510345", "content": "রাম বাহাদুর রাই একজন জ্যেষ্ঠ হিন্দি সাংবাদিক। তিনি হিন্দি দৈনিক জনসত্তার প্রাক্তন সংবাদ সম্পাদক। তিনি বেশ কিছু বই প্রকাশ ও রচনা ও সম্পাদনা করেছেন। তিনি হিন্দিতে লেখা কিছু চিত্তাকর্ষক জীবনী, যেমন গান্ধীবাদী সমাজতান্ত্রিক আচার্য জেবি কৃপালানির জীবন ও কর্মের উপর ভিত্তি করে শাশ্বত বিদ্রোহী রাজনেতা, চন্দ্রশেখরের উপর রাহওয়ারি কে সাওয়াল এবং ভিপি সিং- এর উপর মনজিল সে জায়াদা সফর এর জন্য পরিচিত। তিনি ভারতীয় স্বাধীনতা সংগ্রামী ও রাজনৈতিক নেতা জয়প্রকাশ নারায়ণের ঘনিষ্ঠ সহযোগী ছিলেন। এছাড়াও তিনি জেপি আন্দোলনের একটি স্টিয়ারিং কমিটির অংশ ছিলেন।\nতিনি ১৯৪৬ সালের ১ জুলাই সোফনারীতে জন্মগ্রহণ করেন। তিনি তার জন্মস্থান এবং নিকটবর্তী মাছটি ইন্টার কলেজে প্রাথমিক শিক্ষা লাভ করেন। উচ্চ শিক্ষার জন্য তিনি বারাণসীতে চলে যান এবং বেনারস হিন্দু বিশ্ববিদ্যালয় থেকে স্নাতক সম্পন্ন করেন। তিনি বিএইচইউ থেকে অর্থনীতিতে স্নাতকোত্তর ডিগ্রি লাভ করেন। তিনি রাজস্থান বিশ্ববিদ্যালয় থেকে গণযোগাযোগে পিজি ডিপ্লোমা অর্জন করেন।\n১৯৬৫ সালে বিএইচইউ-এর কেন্দ্রীয় সরকারের একাডেমিক কাউন্সিলের নির্দেশে বিশ্ববিদ্যালয়ের নাম থেকে 'হিন্দু' শব্দটি বাদ দেওয়ার প্রস্তাব করা হয়। রাম বাহাদুর রাই এই পদক্ষেপের বিরোধিতা করার জন্য একটি ছাত্র আন্দোলনের নেতৃত্ব দেন যা ক্রমবর্ধমান প্রতিবাদের পর স্থগিত হয়ে যায়। তবে বিক্ষোভে নেতৃত্ব দেওয়ার জন্য রাম বাহাদুর রাইকে বিশ্ববিদ্যালয় থেকে বহিষ্কার করা হয়। নিয়মিত ছাত্র হিসেবে চালিয়ে যাওয়ার জন্য বিশ্ববিদ্যালয় প্রশাসনের পক্ষ থেকে ক্ষমা চাওয়া হলেও রাই তা প্রত্যাখ্যান করেন। ফলস্বরূপ, তিনি অর্থনীতিতে তার পিএইচডি সম্পন্ন করতে পারেননি।\nঅখিল ভারতীয় বিদ্যার্থী পরিষদের সাংগঠনিক সম্পাদক রাম বাহাদুর রাই জেপি আন্দোলনের সময় ছাত্র আন্দোলনের নেতৃত্ব দেন।\n\n\n== কর্মজীবন ==\nরাম বাহাদুর রাই সাংবাদিক হিসেবে তাঁর কর্মজীবন হিন্দুস্তান সমাচারের সাথে শুরু করেছিলেন। তিনি বারাণসী থেকে প্রকাশিত হিন্দি দৈনিক আজ -এর জন্য বাংলাদেশের স্বাধীনতা যুদ্ধের প্রত্যক্ষদর্শী বিবরণ লিখেছেন। পরে তিনি দিল্লিতে চলে যান এবং হিন্দি দৈনিক জনসত্তার সাথে সাংবাদিকতা শুরু করেন। জনসত্তা-তে তিনি ব্যুরো চিফ ও নিউজ এডিটর হিসেবে কাজ করেছেন। অল্প সময়ের জন্য তিনি নবভারত টাইমসের বিশেষ সংবাদদাতা হিসেবেও কাজ করেছেন। বর্তমানে তিনি হিন্দুস্থান সমাচারের গ্রুপ এডিটর হিসেবে কাজ করছেন।\n২০১৫ সালে ভারত সরকার রাম বাহাদুর রাইকে ইন্দিরা গান্ধী ন্যাশনাল সেন্টার ফর দ্য আর্টস (IGNCA) নির্বাহী কমিটির সভাপতি হিসেবে নিযুক্ত করে।\n\n\n=== জরুরী সময়ে জেলে যাওয়া প্রথম ব্যক্তি ===\nরাই প্রথম ব্যক্তি যিনি ১৯৭৪ সালে মেইনটেন্যান্স অফ ইন্টারনাল সিকিউরিটি অ্যাক্ট, (MISA) এর অধীনে জেলে যান। এই আইনটি ১৯৭৩ সালে ইন্দিরা গান্ধী সরকার কর্তৃক পাস হয়েছিল। এর মাধ্যমে আইন প্রয়োগকারী সংস্থাগুলিকে স্বৈরাচারী ক্ষমতা দেয়া হয়েছিল। পরবর্তী জনতা পার্টি সরকার ১৯৭৭ সালে আইনটি বাতিল করে। পরবর্তীতে রাইয়ের আবারও আঠার মাসের জেল হয়।\n\n\n=== জাপা আন্দোলনের সংগঠক ===\nরাম বাহাদুর রাই জেপি আন্দোলনের স্টিয়ারিং কমিটির অন্যতম প্রধান সদস্য ছিলেন। ১৯৭৪ সালের ছাত্র আন্দোলনে রাই গুরুত্বপূর্ণ ভূমিকা পালন করেন। রাম বাহাদুর রায়ের নেতৃত্বে অনেক সংগঠনের ছাত্র নেতারা জেপির সাথে দেখা করেন এবং তাকে আন্দোলনের নেতৃত্ব দেওয়ার জন্য অনুরোধ করেন।\n\n\n== রচিত বই ==\nশাশ্বত বিদ্রোহী রাজনেতা আচার্য জেবি কৃপালানি, ন্যাশনাল বুক ট্রাস্ট, ২০১৬।\nভারতীয় সম্বিধান: আঁকাহি কাহানি (ভারতের সংবিধানের আনটোল্ড স্টোরি), প্রভাত প্রকাশন, ২০২১।\nরাহবারি কে সাওয়াল ( চন্দ্রশেখরের সাথে সাক্ষাত্কার), রাজকমল প্রকাশন, ২০১৮।\nমঞ্জিল সে জিয়াদা সফর, রাজকমল প্রকাশন, ২০০৬।\n\n\n== অবস্থান এবং পুরস্কার ==\nতিনি ২০১৫ সালে ভারতের চতুর্থ সর্বোচ্চ বেসামরিক পুরস্কার পদ্মশ্রীতে ভূষিত হন।\nপৃষ্ঠপোষক, ইন্টিগ্রেটেড ট্যালেন্ট ডেভেলপমেন্ট মিশন (আইটিডিএম)\nইন্দিরা গান্ধী ন্যাশনাল সেন্টার ফর আর্টস (IGNCA) এর ২০ সদস্যের বোর্ডের সভাপতি।\nমাধবরাও সাপ্রে জাতীয় সাংবাদিকতা পুরস্কার\nমানিকচন্দ্র বাজপেয়ী জাতীয় সাংবাদিকতা পুরস্কার\nভগবানদাস সাংবাদিকতা পুরস্কার\nসত্যাগ্রহী সম্মান\nজগদ্গুরু রামানন্দাচার্য পুরস্কার\n\n\n== আরও দেখুন ==\nজয়প্রকাশ নারায়ণ\n\n\n== তথ্যসূত্র =="}