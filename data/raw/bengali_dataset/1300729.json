{"pageid": 1300729, "title": "পার্থজিৎ গঙ্গোপাধ্যায়", "url": "https://bn.wikipedia.org/wiki?curid=1300729", "content": "ড. পার্থজিৎ গঙ্গোপাধ্যায় (জন্ম: ৭ নভেম্বর ১৯৬৪) হলেন একবিংশ শতকের বাংলার বিশিষ্ট শিশুসাহিত্যিক, কবি ও গবেষক। জোড়াসাঁকোর ঠাকুরবাড়ির নানা ইতিহাস নিয়ে তার রচিত ও সম্পাদিত গ্রন্থসমূহ দুই বাংলার পাঠকমহলে বিশেষভাবে সমাদৃত।\n\n\n== জন্ম ও প্রারম্ভিক জীবন ==\nপার্থজিৎ গঙ্গোপাধ্যায়ের জন্ম ১৯৬৪ খ্রিস্টাব্দের ৭ নভেম্বর  পশ্চিমবঙ্গের  হাওড়া জেলার সালকিয়ায়। পিতা প্রমথরঞ্জন গঙ্গোপাধ্যায়। তাদের আদি নিবাস ছিল অধুনা বাংলাদেশের ঢাকার অদূরে মানিকগঞ্জে। তার পিতা-পিতামহ ছিন্নমূল হয়ে ভারত চলে আসেন। পার্থজিৎ-এর স্কুলের পাঠ সালকিয়ারই হিন্দু হাই স্কুলে। তারপর তিনি হাওড়ার লালবাবা কলেজ হতে  কলকাতা বিশ্ববিদ্যালয়ের স্নাতক হন। বাংলা ভাষা ও সাহিত্যে স্নাতকোত্তর ডিগ্রি লাভ করেন রবীন্দ্রভারতী বিশ্ববিদ্যালয় থেকে। অবনীন্দ্রনাথ ঠাকুর নিয়ে বিশ্ববিদ্যালয় স্তরে প্রথম এবং পরে বাংলা ছড়ার বিবর্তনের উপর মৌলিক গবেষণা করে রবীন্দ্রভারতী বিশ্ববিদ্যালয় থেকে যথাক্রমে প্রথমে পিএইচডি ও পরে ডি.লিট ডিগ্রি লাভ করেন।\n\n\n== সাহিত্যকর্ম ==\nড. পার্থজিৎ গঙ্গোপাধ্যায় বিগত বিশ শতকের শেষ দশকে মূলত ছোটদের মনোরঞ্জনে বাংলার সাহিত্য জগতে প্রবেশ করেন এবং অচিরে ছড়া ও কবিতা রচনায় সিদ্ধহস্ত হন। মৌলিক রচনার সঙ্গে তিনি শিশুসাহিত্য নিয়ে অনুসন্ধানে নিয়োজিত আছেন।  শিশুসাহিত্যের পাশাপাশি জোড়াসাঁকোর ঠাকুরবাড়ি কেন্দ্রিক ইতিহাস বিষয়ে এবং পুরানো সাময়িকপত্র নিয়ে বহুগ্রন্থ রচনা ও সম্পাদনা করেছেন। কবিকণ্ঠের আবৃত্তি ও গানের একটি সংক্ষিপ্ত ইতিহাস চিরসখা প্রকাশিত হয় ২০০৫ খ্রিস্টাব্দে। কবির ছোট জামাতা নগেন্দ্রনাথ গঙ্গোপাধ্যায়ের সম্পাদনায় বাংলার প্রথম দুর্লভ পূজাবার্ষিকী— পার্বণী র পুনরুদ্ধার করেন তিনি। এছাড়াও তিনি অবনীন্দ্রনাথের অমুদ্রিত পাণ্ডুলিপি স্বপ্নের মোড়ক ও  মোহনলাল গঙ্গোপাধ্যায়ের চিঠির গল্প আবিষ্কার করেছেন। পুরানো সাময়িকপত্র পত্র নিয়ে বহুগ্রন্থ রচনা করেছেন। তার গুরুত্বপূর্ণ গবেষণাধর্মী গ্রন্থ সাময়িকপত্র প্রসঙ্গে প্রথম প্রকাশিত হয় ২০০৯ খ্রিস্টাব্দে। বেশকিছু অবিস্মরণীয় সাময়িকপত্রের রচনা সংকলন তারই সম্পাদনায় প্রকাশিত হয়েছে। ছোটদের জন্য লিখেছেন চল্লিশটিরও বেশি বই। সম্পাদনা করে চলেছেন অসংখ্য গ্রন্থ।  পশ্চিমবঙ্গ সরকারের \"শিশু-কিশোর আকাদেমি\"র প্রতিষ্ঠাকাল হতেই তিনি কর্মপরিষদের মনোনীত সদস্য।\n\n\n== প্রকাশিত গ্রন্থসমূহ ==\nড. পার্থজিৎ গঙ্গোপাধ্যায়ের রচিত ও সম্পাদিত কিছু গ্রন্থ হল—\n\n\n=== শিশুসাহিত্য ===\nছড়া ও কবিতা—\nরোজনামতা (কবি সুদেব বক্সীর সঙ্গে), শৈব্যা প্রকাশন, (১৯৮৭)\nজীবনযাপন, ময়না প্রকাশনী, (১৯৮৯)\nভুজুংভাজুং রৈবতক, (১৯৯২)\nকে ছড়ালো আলোর গুঁড়ো‌, পাণ্ডুলিপি, (১৯৯৩)\nহপ্তাপুরাণ, রৈবতক, (১৯৯৪)\nনানা রঙের দিনগুলি রূপা প্রকাশনী, (১৯৯৯)\nপদ্মপাতায় হীরের কুঁচি, পত্র ভারতী, (২০০১)\nরসেবসে, পাণ্ডুলিপি, (২০০১)\nঘুম আসে ঘুম যায়, প্রগতি লাইব্রেরি, (২০০৩)\nছড়া ছবিতে বর্ণমালা, পারুল, (২০০৩)\nআলুক শালুক,পারুল, (২০০৫)\nপাখি সব করে রব, পারুল, (২০০৬)\nএকশো বাছাই ছড়া, সাহিত্য তীর্থ, (২০০৮)\nহলুদ বনে কলুদফুল, দোয়েল, (২০০৯)\nপার্থজিৎ গঙ্গোপাধ্যায়ের আবৃত্তির ছড়া ( প্রদীপ ঘোষেরসম্পাদনায়) একুশ শতক (২০১১)\nবাছাই করা একশো ছড়া।(কবি‌ নীরেন্দ্রনাথ চক্রবর্তী, নবনীতা দেবসেন, কার্তিক ঘোষ ও ভবানীপ্রসাদ মজুমদারের সঙ্গে) রুবী পাবলিশার্স। (২০১৯)\nরঙবেরঙ গল্প দক্ষভারতী,কলকাতা বইমেলা (২০২৩)\nছোটদের গল্প—\nপৃথিবীর লোককথা‌ সাহিত্য তীর্থ, (১৯৯৭)\nটুকলুমামার দশকাহন রূপা প্রকাশনী (১৯৯৯)\nবাঘের গন্ধ দক্ষভারতী। (২০০২)\nভিনদেশি রূপকথা, রূপা প্রকাশনী (২০০৩)\nশালিখ শালিখ, পারুল, (২০০৩)\nকে ? পারুল, (২০০৮)\nভূত হাসে হি- হি, পৌণমী প্রকাশনী, আগরতলা, (২০০৮)\nবুধিয়ার সঙ্গে সারাণ্ডায়, একুশ শতক\nআট এক্কে আট, ভারতী বুক স্টল (২০১১)\nমরা সাহেবের কোট, দে'জ পাবলিশিং, (২০১৫)\nতিরিশটি কিশোর গল্প, একুশ শতক, (২০১৫)\nপৃথিবীর রূপকথা দে'জ পাবলিশিং। (২০১৭)\nভালোবাসি পশুপাখি, পুনশ্চ (২০২০)\nপাথরে পায়ের ছাপ, দে'জ পাবলিশিং, (২০১৮) আইএসবিএন ৯৭৮-৮১-২৯৫৩-৩০৩-৬\nকিশোর রচনাসম্ভার (পার্থজিৎ গঙ্গোপাধ্যায়ের নির্বাচিত রচনার সংকলন)। নির্মল বুক এজেন্সি।\nছোটদের উপন্যাস—\nদারোগাবাবু দুঃখ, কল্লোল (১৯৯৩)\nএলেবেলে একটি ছেলে, রূপা প্রকাশনী, (২০০৫)\nতাঁতির বাড়ি ব্যাঙের বাসা একুশ শতক (২০০৬)\nপিঙ্কিসোনার দুঃখ কীসের,পারুল (২০০৬)\nঅন্তর্ধান রহস্য,পত্র ভারতী (২০১১)\nব্যারনদ্বীপে আতঙ্ক একুশ শতক,(২০১৪)\nকুসুমপুরে রোদ্দুর, দে'জ পাবলিশিং (২০১৯) আইএসবিএন ৯৭৮-৯৩-৮৮৯২-৩১৯-৪\nশিশুসাহিত্য সম্পর্কিত প্রবন্ধের বই—\nহারানো বইয়ের খোঁজে, একুশ শতক (২০১৬)\n শিশুসাহিত্যের সোনালি অধ্যায়,সাহিত্যলোক (২০১৮)\nবার্ষিকীর বারান্দা,একুশ শতক (২০১৮)\nকতক লেখক শতক লেখক,শিশু কিশোর আকাদেমি, পশ্চিমবঙ্গ সরকার (২০১৯)\nজীবনীমূলক বই—\nজগদীশচন্দ্র, শিশুস্বপ্ন প্রকাশন (১৯৯৯)\nনজরুল, শিশুস্বপ্ন প্রকাশন (১৯৯৯)\nআমাদের সুকান্ত ন্যাশনাল বুক এজেন্সি (২০০০)\nবরণীয় মানুষ স্মরণীয় জীবন,পারুল (২০০৬)\nবরণীয়দের বন্ধু, পারুল (২০১০)\nবরণীয়দের মাস্টারমশায়,পারুল (২০১০)\nসুভাষচন্দ্র, পারুল (২০১০)\nবরণীয়দের মা, দে'জ পাবলিশিং (২০১১) আইএসবিএন  ৯৭৮-৮১-২৯৫১-২০৮-৬\nআচার্য প্রফুল্লচন্দ্র, শিশু কিশোর আকাদেমি, পশ্চিমবঙ্গ সরকার (২০১৪)\nছোটদের অন্যান্য বই—\n যুদ্ধ : যুগে যুগে, ময়না প্রকাশনী (১৯৯১)\nদেখবো এবার জগৎটাকে, প্রগতি লাইব্রেরি (১৯৯২)\n\n\n=== ঠাকুরবাড়ি সম্পর্কিত ===\nঠাকুরবাড়ি সংক্রান্ত রচিত গ্রন্থ—\nচিরসখা; কবিকণ্ঠে কবিতা ও গান, একটি সংক্ষিপ্ত ইতিহাস, পারুল প্রকাশনী। (২০০৫)\nঠাকুরবাড়ি সংক্রান্ত, পুনশ্চ (২০১২)\nঠাকুরবাড়ির সরলা ও স্বামী বিবেকানন্দ গাঙচিল (২০১৩)\nঠাকুরবাড়ির বিধবাবিবাহ ও অন্যান্য - পুনশ্চ (২০১৭)\nঠাকুরবাড়ির কথিত-অকথিত কাহিনি, দীপ প্রকাশন (২০১৮)\nকবির পুপে দে'জ পাবলিশিং, (২০১৮)\nরবীন্দ্রনাথের নন্দিতা, দে'জ পাবলিশিং (২০১৯) আইএসবিএন ৯৭৮-৯৩-৮৮৯২-৩১৮-৭\nরবীন্দ্রনাথ ও প্রিয়ম্বদা: একটি অনালোকিত সম্পর্ক,দে'জ পাবলিশিং (২০১৯)\nমৃত্যু-প্রত্যাশী রবীন্দ্রনাথ,পুনশ্চ (২০১৯)\nঠাকুরবাড়ির হেমেন্দ্রনাথ,একুশ শতক (২০২০)\nমহাকবি ও মহারানি, দে'জ পাবলিশিং (২০২০) আইএসবিএন  ৯৭৮-৯৩-৮৯৮৯-০৬৭-৯\nভালোবাসার রানি(রবীন্দ্রকন্যা রেণুকাকে নিয়ে উপন্যাস), দে'জ‌ পাবলিশার্স (২০২২) আইএসবিএন ৯৭৮-৮১-৯৫৫৬-৪৫৫-২\nঠাকুরবাড়ি সম্পর্কিত সম্পাদিত গ্রন্থ—\nভারতী : গল্পসম্ভার, পত্রভারতী (১৯৯৭)\nস্বপ্নের মোড়ক, (অবনীন্দ্রনাথের অগ্রন্থিত -অমুদ্রিত পাণ্ডুলিপি) সাহিত্য তীর্থ (২০০০)\nপার্বণী (ঠাকুরবাড়ি থেকে প্রকাশিত বাংলা ভাষায় প্রথম বার্ষিকী‌), পত্র ভারতী (২০০২)\nবালক, (২০২১) আইএসবিএন ৯৭৮-৮১-৮৮৯৫-৫৮৩-১\n ঠাকুরবাড়ির বিজ্ঞান-ভাবনা, পারুল প্রকাশনী (২০১০) আইএসবিএন ৯৭৮-৯৩-৮০০৩-৪৮৯-৮\n চিঠির গল্প (অবনীন্দ্রনাথ-দৌহিত্র মোহনলাল গঙ্গোপাধ্যায়ের অগ্রন্থিত- অমুদ্রিত পাণ্ডুলিপি) শিশু কিশোর আকাদেমি, পশ্চিমবঙ্গ সরকার (২০১০)\nসাতরং (অবনীন্দ্রনাথের রচনা সংকলন) পত্রভারতী (২০১০)\n স্মৃতিকথায় জোড়াসাঁকো পত্রলেখা (২০১১)\nরচনা সংকলন : জ্ঞানদানন্দিনী দেবী দে'জ পাবলিশিং (২০১১)\nঅগ্রন্থিত অবনীন্দ্রনাথ,পত্রলেখা (২০১১)\nঠাকুরবাড়ির মেয়েদের লেখা,গাঙচিল (২০১২)\nউদোলবুড়োর সাঁওতালি গল্প (ঠাকুরবাড়ির জামাতা নগেন্দ্রনাথ গঙ্গোপাধ্যায় গল্পসংগ্রহ),পুনশ্চ (২০১২)\nগগনেন্দ্রনাথ,দে'জ পাবলিশিং (২০১৩)\nদাদাভায়ের দেয়ালা(গগনেন্দ্রনাথের 'ভোঁদড় বাহাদুর'-এর আদি-পাঠ), দে'জ পাবলিশিং (২০১৪)\n ভারতবর্ষ-র রবীন্দ্রনাথ পত্রলেখা (২০১৫)\nঠাকুরবাড়ির কিশোর গল্প, (২০১৫)\nরচনা সংকলন : সুধীন্দ্রনাথ ঠাকুর,দে'জ পাবলিশিং, (২০১৫)\nঠাকুরবাড়ির সংগীত -ভাবনা আশাদীপ (২০১৮)\nঠাকুরবাড়ির আপনকথা পত্রলেখা (২০২০)\nঅবনীন্দ্রনাথ ও অন্যান্য (প্রবন্ধ সংকলন)। একুশ শতক\nস্মৃতিপটে জোড়াসাঁকো,  দে'জ পাবলিশিং,কলকাতা (২০২৩ বইমেলা)\nসাময়িকপত্র সংক্রান্ত/সম্পাদিত —\nসাময়িকপত্র প্রসঙ্গে (পরিবর্তিত, পরিবর্ধিত ও সংযোজিত সংস্করণ), দে'জ (২০০৯) আইএসবিএন ৯৭৮-৯৩-৮০৬৬-০৪৭-৯\nগোয়েন্দাসাহিত্য, ব্যোমকেশ বক্সী ও অন্যান্য,একুশ শতক (২০১৩)\nভ্রমণ—\nহারিয়ে যেতে নেই মানা পুনশ্চ‌ (২০১৪)\nবড়দের গদ্যের বই—\nপ্রিয়জনের প্রিয়তমা, ময়না প্রকাশনী (১৯৯০)\nখ্যাতির নেপথ্যে,অঙ্কুর পুস্তকালয়‌ (১৯৯৬)\n\n\n=== শিশু-কিশোর আকাদেমির বই ===\nসবুজ পাতা (১-৩)(প্রথম খণ্ডটির সঙ্গী- সম্পাদক চন্দন নাথ), শিশু কিশোর আকাদেমি, পশ্চিমবঙ্গ সরকার (২০০৮- ২০১১)\n শিশু-কিশোর সাহিত্য সংগ্রহ সিরিজ (১-৫) (‌সিরিজের সঙ্গী-সম্পাদক : দেবীপ্রসাদ বন্দ্যোপাধ্যায় ও অশোককুমার মিত্র),(২০১০ - ২০১৭)\n'হারানো দিনের উজ্জ্বল গল্পমালা - সিরিজ (১-৮) (‌সিরিজের সঙ্গী-সম্পাদক অশোককুমার মিত্র)(২০১০ - ২০২৩)\n\n\n=== অন্যান্য সম্পাদনা ===\nবাংলাদেশের কিশোর গল্প ( হুমায়ূন আহমেদের সঙ্গে সম্পাদনা) রূপা প্রকাশনী (১৯৯৮)\nরচনা সংগ্রহ : সুবিনয় রায়চৌধুরী - দে'জ পাবলিশিং। (২০১৩) আইএসবিএন ৯৭৮৮১২৯৫১৭৯৪৪\nরচনা সংগ্রহ :রামানন্দ চট্টোপাধ্যায়, পত্রলেখা (২০১৫)\n\n\n== সম্মাননা ==\nজোডাসাঁকোর ঠাকুরবাডির বিভিন্ন ব্যক্তিত্ব ও তাঁদের সূষ্টিকর্মের সঠিক মূল্যায়নের প্রয়াসে রচিত গ্রন্থ সমূহের জন্য হায়াৎনগর সুভাষ সমিতি লাইব্রেরি ২০২৩ খ্রিস্টাব্দের ২৩ জানুয়ারি ড. পার্থজিৎ গঙ্গোপাধযায়কে “নেতাজী সুভাষ সম্মাননা-২০২৩” প্রদান করে॥\n\n\n== তথ্যসূত্র =="}