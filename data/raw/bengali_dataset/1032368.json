{"pageid": 1032368, "title": "সুরেন্দ্রনাথ কর", "url": "https://bn.wikipedia.org/wiki?curid=1032368", "content": "সুরেন্দ্রনাথ কর (৫ মার্চ, ১৮৯২ – ২ আগস্ট, ১৯৭০) একজন ভারতীয় শিল্পী এবং স্থপতি ছিলেন। তিনি অবনীন্দ্রনাথ ঠাকুর প্রবর্তিত ভারতীয় চিত্রকলা ধারার একজন বিশিষ্ট শিল্পী। তিনি প্রাচ্য ও পাশ্চাত্যের স্থাপত্যশৈলীর সঙ্গে ভারতীয় স্থাপত্যশৈলীর সঠিক সংমিশ্রনের জন্য বিশেষভাবে পরিচিত।\nতিনি ১৮৯২ খ্রিস্টাব্দের ৫ মার্চ ব্রিটিশ ভারতের অধুনা বিহার রাজ্যের মুঙ্গের-এ জন্মগ্রহণ করেন। তিনি প্রখ্যাত বাঙালি চিত্রশিল্পী নন্দলাল বসু এবং নোবেলজয়ী রবীন্দ্রনাথ ঠাকুরের ভ্রাতুষ্পূত্র অবনীন্দ্রনাথ ঠাকুরের কাছে শিল্পের প্রাথমিক শিক্ষা লাভ করেন। পরে তিনি শিল্প-শিক্ষক হিসাবে ঠাকুর পরিবার প্রতিষ্ঠিত \"বিচিত্রা ক্লাবে\" যোগ দেন। ১৯১৭ খ্রিষ্টাব্দে যখন রবীন্দ্রনাথ ঠাকুর শান্তিনিকেতনের ব্রহ্মচর্যাশ্রম স্থাপন করেন, তখন তিনি সেখানে কলা-শিক্ষক হিসাবে নিযুক্ত হন। দুই বছর পরে, তিনি অনুষদ সদস্য হিসাবে রবীন্দ্রনাথ ঠাকুরের কলাভবনে চলে আসেন।\nসুরেন্দ্রনাথ রবীন্দ্রনাথ ঠাকুরের অনেক বিদেশ যাত্রার তাঁর সঙ্গী হতেন। সে সময়ে প্রাচ্য ও পাশ্চাত্যের স্থাপত্যে যা লক্ষ্য করতেন, তা তিনি নিজের শৈলীর সঙ্গে যুক্ত করে আরো উন্নত করার এবং সেটির সঠিক ব্যবহার করার চেষ্টা করতেন। এভাবেই তিনি শান্তিনিকেতনের অনেক ভবনের নকশা প্রস্তুত করেন। তাঁর কাজের জন্য ভারত সরকার ১৯৫৯ খ্রিষ্টাব্দে চতুর্থ সর্বোচ্চ ভারতীয় অসামরিক পুরস্কার পদ্মশ্রী প্রদান করে। ১৯৭১ খ্রিস্টাব্দে বিশ্বভারতী বিশ্ববিদ্যালয় তাঁকে মরণোত্তর দেশিকোত্তম উপাধিতে সম্মানিত করে।\nসুরেন্দ্রনাথ কর ১৯৭০ খ্রিস্টাব্দের ২ অগাস্ট ৭৮ বৎসর বয়সে পরলোক গমন করেন।\n\n\n== আরও দেখুন ==\nশান্তিনিকেতন\nকলাভবন\nনন্দলাল বসু\nঅবনীন্দ্রনাথ ঠাকুর\nরাণু মুখোপাধ্যায়\n\n\n== আরো পড়ুন ==\nRabindranath Tagore, Nandalal Bose Surendranath Kar (১০ সেপ্টেম্বর ২০১০)। Gitanjali and Fruit-Gathering। Kessinger Publishing। পৃষ্ঠা 254। আইএসবিএন 9781163093405। \nSamit Das (২০১৩)। Architecture of Santiniketan: Tagore's Concept of Space। Niyogi Books। পৃষ্ঠা 180। আইএসবিএন 978-9381523384। \n\n\n== তথ্যসূত্র =="}