{"pageid": 1151775, "title": "জাতীয় মানসিক স্বাস্থ্য ইনস্টিটিউট ও হাসপাতাল", "url": "https://bn.wikipedia.org/wiki?curid=1151775", "content": "জাতীয় মানসিক স্বাস্থ্য ইনস্টিটিউট ও হাসপাতাল হলো স্বাস্থ্য ও পরিবার কল্যাণ মন্ত্রণালয়ের অধীনে তৈরি করা প্রতিষ্ঠান ও কেন্দ্রগুলোর মধ্যে একটি। এটি ঢাকার একমাত্র সরকারি মানসিক হাসপাতাল ও মানসিক স্বাস্থ্য সংগঠন।\n\n\n== ইতিহাস ==\nএটি ১৯৮১ সালে শহীদ সোহরাওয়ার্দী মেডিকেল কলেজ ও হাসপাতালের একটি মানসিক স্বাস্থ্য প্রশিক্ষণ সংস্থা হিসেবে প্রতিষ্ঠিত হয়। প্রতিষ্ঠার দুই বছর পর, সরকার এটিকে একটি পৃথক সত্তা হিসাবে একটি আলাদা ভবনে স্থানান্তর করার সিদ্ধান্ত নেয়। এরপর ১৯৮৬ সালে স্যার সলিমুল্লাহ মেডিকেল কলেজে স্বতন্ত্র প্রতিষ্ঠানের যাত্রা শুরু হয়। ৫০ শয্যার প্রতিষ্ঠানটির নামকরণ হয় মানসিক স্বাস্থ্য ও গবেষণা ইনস্টিটিউট। ১৯৯৩ সালে প্রতিষ্ঠানটির ঠিকানা পরিবর্তন করে ঢাকা মেডিকেল কলেজে আনা হয়। ১৯ অক্টোবর ১৯৯২-এ এটি তার বর্তমান ঠিকানায় তার বর্তমান ভবনে স্থানান্তরিত হয় এবং ১০০ শয্যায় বর্ধিত করা হয়।\nইনস্টিটিউটের রেজিস্ট্রারকে গ্রেপ্তারের প্রতিবাদে ২০২০ সালে এর সমস্ত ডাক্তার ও কর্মীরা ধর্মঘটে পালন করে। দুর্নীতি ও দালালির অভিযোগে রেজিস্ট্রারকে গ্রেপ্তার করা হয়েছিলো।\n\n\n== বৈশিষ্ট্য ==\nইনস্টিটিউটে হাসপাতালে ৪০০ শয্যা রয়েছে। প্রতিষ্ঠানটির ভবনটি ৭২৪৩.৮৭৩ বর্গমিটার জমির ওপর নির্মিত। হাসপাতালে ৪৪ জন নিয়মিত চিকিৎসক রয়েছেন। ১৮৪ সদস্যের ইনস্টিটিউটে প্রাপ্তবয়ষ্ক মনোরোগবিদ্যা, শিশুরোগ ও উন্নয়ন মনোরোগবিদ্যা, প্রাপ্তবয়স্ক মনোরোগবিদ্যা ও সম্প্রদায়িক মনোরোগবিদ্যা, রেডিওলজি, অ্যানেস্থেসিওলজি, প্যাথলজি এবং সমাজকল্যাণ বিভাগ রয়েছে। শিশুদের জন্য একটি বিশেষ বিভাগও রয়েছে। প্রতিষ্ঠানটি মানসিক স্বাস্থ্য বিষয়ে প্রশিক্ষণও প্রদান করে। এখানে কম খরচে চিকিৎসা সেবা দেওয়ার ব্যবস্থা আছে।\n\n\n== তথ্যসূত্র =="}