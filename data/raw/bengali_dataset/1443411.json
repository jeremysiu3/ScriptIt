{"pageid": 1443411, "title": "রোবের্তো পেরেইরা", "url": "https://bn.wikipedia.org/wiki?curid=1443411", "content": "রোবের্তো মাক্সিমিলিয়ানো পেরেইরা (স্পেনীয়: Roberto Pereyra, স্পেনীয় উচ্চারণ: [roˈβeɾto peˈɾeiɾa]; জন্ম: ৭ জানুয়ারি ১৯৯১; রোবের্তো পেরেইরা নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ইতালীয় ক্লাব উদিনেসে এবং আর্জেন্টিনা জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা ডান পার্শ্বীয় মধ্যমাঠের খেলোয়াড় হিসেবে খেলেন।\n২০১১ সালে, পেরেইরা আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় এক বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০১৪ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১৯ ম্যাচে ২টি গোল করেছেন।\n\n\n== প্রারম্ভিক জীবন ==\nরোবের্তো মাক্সিমিলিয়ানো পেরেইরা ১৯৯১ সালের ৭ই জানুয়ারি তারিখে আর্জেন্টিনার সান মিগেল দে তুকুমানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপেরেইরা আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১১ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় এক বছরে ৪ ম্যাচে অংশগ্রহণ করেছেন।\n২০১৪ সালের ১১ই অক্টোবর তারিখে, ২৩ বছর, ৯ মাস ও ৪ দিন বয়সে, উভয় পায়ে ফুটবল খেলায় পারদর্শী পেরেইরা ব্রাজিলের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৩ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ব্রাজিল ২–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে পেরেইরা সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\n  (ইংরেজি)\nরোবের্তো পেরেইরা – ফিফা প্রতিযোগিতার রেকর্ড (ইংরেজি) \nরোবের্তো পেরেইরা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রোবের্তো পেরেইরা  (ইংরেজি)  \nসকারবেসে রোবের্তো পেরেইরা (ইংরেজি) \nবিডিফুটবলে রোবের্তো পেরেইরা  (ইংরেজি)  \nট্রান্সফারমার্কেটে রোবের্তো পেরেইরা (ইংরেজি) \nওয়ার্ল্ডফুটবল.নেটে রোবের্তো পেরেইরা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে রোবের্তো পেরেইরা (ইংরেজি)"}