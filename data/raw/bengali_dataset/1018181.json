{"pageid": 1018181, "title": "মালয়েশিয়া জাতীয় ফুটবল দল", "url": "https://bn.wikipedia.org/wiki?curid=1018181", "content": "মালয়েশিয়া জাতীয় ফুটবল দল (ইংরেজি: Malaysia national football team) হচ্ছে আন্তর্জাতিক ফুটবলে মালয়েশিয়ার প্রতিনিধিত্বকারী পুরুষদের জাতীয় দল, যার সকল কার্যক্রম মালয়েশিয়ার ফুটবলের সর্বোচ্চ নিয়ন্ত্রক সংস্থা মালয়েশিয়া ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৬৩ সালের ১২ই অক্টোবর তারিখে, মালয়েশিয়া প্রথমবারের মতো আন্তর্জাতিক খেলায় অংশগ্রহণ করেছে; মালয়েশিয়ার কুয়ালালামপুরে অনুষ্ঠিত মালয়েশিয়া এবং থাইল্যান্ডের মধ্যকার উক্ত ম্যাচটি ১–১ গোলে ড্র হয়েছে।\n৮৭,০০০ ধারণক্ষমতাবিশিষ্ট বুকিত জলিল জাতীয় স্টেডিয়ামে মালয়ের বাঘ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মালয়েশিয়ার পেটালিং জয়ায় অবস্থিত। বর্তমানে এই দলের ম্যানেজারের দায়িত্ব পালন করছেন থান ছেং হো এবং অধিনায়কের দায়িত্ব পালন করছেন জহর দারুল তা'জিমের রক্ষণভাগের খেলোয়াড় আইদিল জাফুয়ান।\nমালয়েশিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে মালয়েশিয়া এপর্যন্ত ৩ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করেছে। এছাড়াও, এএফএফ চ্যাম্পিয়নশিপে মালয়েশিয়া অন্যতম সফল দল, যেখানে তারা ১টি (২০১০) শিরোপা জয়লাভ করেছে।\nশুকর সালেহ, রঙ্গাস্বামী অরুমুগম, মুক্তার দাহারি, সাফাউই রশিদ এবং সোহ ছিন অনের মতো খেলোয়াড়গণ মালয়েশিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের আগস্ট মাসে প্রকাশিত র‌্যাঙ্কিংয়ে মালয়েশিয়া তাদের ইতিহাসে সর্বোচ্চ অবস্থান (৭৫তম) অর্জন করে এবং ২০১৮ সালের মার্চ মাসে প্রকাশিত র‌্যাঙ্কিংয়ে তারা ১৭৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মালয়েশিয়ার সর্বোচ্চ অবস্থান হচ্ছে ৬১তম (যা তারা ১৯৭৭ সালে অর্জন করেছিল) এবং সর্বনিম্ন অবস্থান হচ্ছে ১৮৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মালয়েশিয়া জাতীয় ফুটবল দল  ওয়েব্যাক মেশিনে আর্কাইভকৃত ১৮ অক্টোবর ২০১৮ তারিখে (ইংরেজি)\nএএফসি-এ মালয়েশিয়া জাতীয় ফুটবল দল (ইংরেজি)"}