{"pageid": 1523143, "title": "পারু ইতাগাকি", "url": "https://bn.wikipedia.org/wiki?curid=1523143", "content": "পারু ইতাগাকি (板垣 巴留 ইতাগাকি পারু, জন্ম ৯ সেপ্টেম্বর, ১৯৯৩) একজন জাপানি মাঙ্গা শিল্পী বা মাঙ্গাকা। তিনি সবচেয়ে বেশি পরিচিত তার সৃষ্ট মাঙ্গা সিরিজ বিস্টারস-এর জন্য, যার জন্য তিনি অসংখ্য পুরস্কার অর্জন করেছেন। তিনি প্রখ্যাত মাঙ্গা শিল্পী কেইসুকে ইতাগাকির কন্যা।\n\n\n== জীবনী ==\nপারু ইতাগাকি শিশু অবস্থাতেই আঁকাআঁকি শুরু করেন। দ্বিতীয় শ্রেণিতে পড়াকালীন তিনি মাঙ্গা আঁকা শুরু করেন। কিশোরী বয়সে তিনি লেগোশি নামের একটি মানবাকৃতি নেকড়ে চরিত্র তৈরি করেন, যে পরবর্তীতে তার জনপ্রিয় মাঙ্গা শৃঙ্গঙ্খলা বিস্টারস-এ গুরুত্বপূর্ণ চরিত্র হিসেবে উপস্থিত হয়। তিনি ডিজনির সিনেমা এবং শিল্পী নিকোলাস দে ক্রেসি ও এগন শিলেকে তার শৈল্পিক প্রেরণার উৎস হিসেবে উল্লেখ করেছেন।\nপরবর্তীতে পারু ইতাগাকি মুসাশিনো আর্ট ইউনিভার্সিটিতে পড়াশোনা করেন, যেখানে তিনি চলচ্চিত্র নির্মাণ বিষয়ে শিক্ষা গ্রহণ করেন। বিশ্ববিদ্যালয় জীবনে তিনি শখের বশে মাঙ্গা আঁকা চালিয়ে যান। তিনি তার রচিত দোজিনশি  (স্বতন্ত্র মাঙ্গা) বিভিন্ন দোজনশি সম্মেলনে বিক্রি করতেন। চলচ্চিত্র শিল্পে কাজ খুঁজে না পেয়ে, ইতাগাকি তার দোজিনশির নমুনা এক মাঙ্গা প্রকাশনা সংস্থা আকিতা শোতেন-এর সম্পাদকদের কাছে জমা দেন। এরপর ২০১৬ সালে আকিতা শোতেনের উইকলি শোনেন চ্যাম্পিয়ন পত্রিকায় তার ছোট গল্প সংকলন বিস্ট কমপ্লেক্স  প্রকাশিত হয়। একই বছরে সেই পত্রিকায় ইতাগাকির রচিত মাঙ্গা সিরিজ বিস্টারস  ধারাবাহিকভাবে প্রকাশ শুরু হয় যা  সমালোচকদের দ্বারা প্রশংসিত হয় ও বাণিজ্যিকভাবে সফল হয়।\n২০১৯ সালের সেপ্টেম্বরে, কিস নামক পত্রিকায় ইতাগাকির আত্মজীবনীমূলক মাঙ্গা সিরিজ পারুনো গ্রাফিতি ধারাবাহিকভাবে প্রচার শুরু হয়।  ২০২১ সালে, ইতাগাকি ২১শে জুলাই সাপ্তাহিক শোনেন চ্যাম্পিয়ন পত্রিকার ৩৪তম সংখ্যায় সান্দা নামের একটি নতুন মাঙ্গা সিরিজ চালু করেন।  ২০২৪ সালে, সান্দা এর ধারাবাহিক প্রকাশনা শেষ হয়। ২০২৫ সালের জন্য  সান্দার উপর ভিত্তি করে একটি অ্যানিমে তৈরির পরিকল্পনা করা হয়েছে।\n২০২৫ সালের জানুয়ারিতে, ইতাগাকি সাপ্তাহিক শোনেন চ্যাম্পিয়নের  সপ্তম সংখ্যায় তাইকা নো রিসেই শিরোনামের একটি নতুন ধারাবাহিক মাঙ্গা রচনা শুরু করে। \n\n\n== ব্যক্তিগত জীবন ==\n\nইতাগাকি তার ব্যক্তিগত জীবন সম্পর্কে অত্যন্ত গোপনীয়, এবং সকল জনসাধারণের উপস্থিতিতে নিজের মুখ ঢেকে রাখার জন্য একটি মুরগির মুখোশ পরেন।  ২০১৮ সালে, জানা যায় যে ইতাগাকি হলেন মাঙ্গা সিরিজ বাকি দ্য গ্র্যাপলারের স্রষ্টা কেইসুকে ইতাগাকির কন্যা।   ইতাগাকি ২০১৯ সালের সেপ্টেম্বরে সাপ্তাহিক শোনেন চ্যাম্পিয়নের সংখ্যায় তার বাবার সাথে একটি যৌথ সাক্ষাৎকারে এই সংবাদের পুষ্টিকরন করেছেন এবং বলেছেন যে স্বজনপ্রীতির অভিযোগ এড়াতে তিনি মাঙ্গা শিল্পে প্রতিষ্ঠিত না হওয়া পর্যন্ত তার পিতামাতার পরিচয় প্রকাশ করতে চাননি।\n২৪শে সেপ্টেম্বর, ২০২৩ তারিখে, ইতাগাকি ঘোষণা করেন যে তিনি বিয়ে করেছেন। \n\n\n== তথ্যসূত্র =="}