{"pageid": 1389905, "title": "ইতি চিত্রা", "url": "https://bn.wikipedia.org/wiki?curid=1389905", "content": "ইতি চিত্রা ২০২৩ সালের একটি বাংলা ভাষার বাংলাদেশী রোমান্টিক চলচ্চিত্র। এটি রাইসুল ইসলাম অনিক পরিচালিত প্রথম চলচ্চিত্র। এর মাধ্যমে নতুন দুই নায়ক-নায়িকা রাকিব হোসেন ইভন ও জান্নাতুল ফেরদৌস ঋতু ঢালিউডে অভিষেক করেন। সত্য ঘটনা অবলম্বনে নব্বইয়ের দশকে মফস্বলের কলেজ পড়ুয়া একজোড়া তরুণ-তরুণীর প্রেমের গল্প চিত্রায়িত হয়েছে। অভি কথা চিত্রের পরিবেশনায় চলচ্চিত্রটি প্রযোজনা করেছে উইনার ফিল্মস ও সঙ্গী প্রডাকশনস। এটি ২০শে অক্টোবর প্রেক্ষাগৃহে মুক্তি পায়।\n\n\n== অভিনয়শিল্পী ==\nরাকিব হোসেন ইভন - মাসুক\nজান্নাতুল ঋতু - চিত্রা\nনরেশ ভূইয়া - মাসুকের বাবা\nশেখ স্বপ্না\nফরহাদ লিমন\nমোহাম্মদ শাহীন মৃধা\nমনিরুজ্জামান মনি\nলোবা আহমেদ\nসোহানা শারমিন\nব্রিটিশ বাবু\nতামিম ইকবাল\n\n\n== নির্মাণ ==\nমেহেরপুর, মুজিবনগর, চুয়াডাঙ্গা ও খুলনার বিভিন্ন লোকেশনে চলচ্চিত্রটির শুটিং করা হয়েছে। ২৫ সেপ্টেম্বর সেন্সর বোর্ডের ছাড়পত্র পায়।\n\n\n== মুক্তি ==\nচলচ্চিত্রটি অভি কথা চিত্র পরিবেশনায় ২০২৩ সালের ২০শে অক্টোবর বাংলাদেশের পাঁচটি প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে ইতি চিত্রা"}