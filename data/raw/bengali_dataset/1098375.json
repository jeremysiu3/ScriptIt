{"pageid": 1098375, "title": "গৌরদাস বসাক", "url": "https://bn.wikipedia.org/wiki?curid=1098375", "content": "গৌরদাস বসাক (১৮২৬ - ১৮৯৯) উনবিংশ শতাব্দীর একজন বিশিষ্ট বাঙালি লেখক।  মাইকেল মধুসূদন দত্তের ওপর অধিকাংশ তথ্য পাওয়ার পেছনে তার অবদান অতুলনীয়।\n\n\n== জীবনী ==\nহিন্দু কলেজে (বর্তমানে প্রেসিডেন্সি বিশ্ববিদ্যালয়) পড়ার সময় তিনি মাইকেল মধুসূদন দত্তের সহপাঠী ছিলেন। তিনি সমাজ সংস্কারক ঈশ্বরচন্দ্র বিদ্যাসাগরেরও সঙ্গী ছিলেন। তিনি মৌলিক রচনায় প্রভাব বিস্তার না করলেও তৎকালীন সাংস্কৃতিক ক্ষেত্রে ঘনিষ্ঠভাবে জড়িত ছিলেন। তিনি 'রত্নাবলী ' নাটকে একটি উল্লেখযোগ্য ভূমিকায় অভিনয় করেন। কর্মজীবনে ডেপুটি ম্যাজিস্ট্রেট থাকাকালীন তিনি কর্মসূত্রে যেখানেই গেছেন সেখানকার ঐতিহ্যবাহী প্রত্নতত্ত্ব বিষয়ে তথ্যবহুল প্রবন্ধ রচনা করেছেন। তিনি হাওড়ায় থাকাকালীন Notes on a Buddhist Monastery at Bhot Bagan in Howrah নামে একটি প্রবন্ধ রচনা করেন। \nতিনি কলকাতা বিশ্ববিদ্যালয়ের ফেলো, ইংল্যান্ডের ফিলোলজিক্যাল সোসাইটি ও ইন্ডিয়ান অ্যাসোসিয়েশনের সদস্য ছিলেন। তিনি বঙ্গীয় রয়্যাল এশিয়াটিক সোসাইটির সদস্য ও জেনারেল সেক্রেটারি ছিলেন। তিনি বরানগরে একটি বিদ্যালয় প্রতিষ্ঠা করেন।\n\n\n== তথ্যসূত্র ==\n\n\n== আরও পড়ুন ==\nJournal of the Asiatic Society of Bengal. Vol. LIX. 189.pp. 50–9. Notes on a Buddhist Monastery at Bhot Bagan in Howrah"}