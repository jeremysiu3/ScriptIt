{"pageid": 1036316, "title": "রিতা মাহাতো", "url": "https://bn.wikipedia.org/wiki?curid=1036316", "content": "রিতা মাহাতো হলেন একজন নেপালি নারী-অধিকার কর্মী। তিনি নারী পুনর্বাসন কেন্দ্রের (ডাব্লিউএআরসি) পক্ষে কাজ করেন এবং ২০১৪ সালে পার অ্যাঙ্গার পুরস্কার পেয়েছিলেন।\n\n\n== প্রারম্ভিক জীবন ==\nরিতা মাহাতো মাত্র ১৪ বছর বয়সে জোরপূর্বক  বিয়ে করতে বাধ্য হয়েছিলেন। বিয়ের এক বছর পরেই তার প্রথম সন্তানের জন্ম হয়েছিল এবং তার স্বামীর কাছ থেকে পারিবারিক সহিংসতার স্বীকার হয়েছিলেন।\n\n\n== কর্মজীবন ==\nরিতা মাহাতো সিরাহা জেলার নারী পুনর্বাসন কেন্দ্রের (ডাব্লিউওএআরসি বা ওরেক) পক্ষে কাজ করেন। দলটি যৌন সহিংসতায় বেঁচে যাওয়া নারীদের সহায়তা করে থাকে।  ২০০৭ সালের জুনে ধর্ষণ থেকে বেঁচে যাওয়া দু'জনকে সমর্থন করার কারণে স্থানীয় সম্প্রদায়ের কিছু লোক তাকে গুরুতর হুমকি দিয়েছিল। তিনি যে অফিসে কাজ করতেন সেখানে তাকে আক্রমণও করা হয়েছিল।  এই ঘটনার পরে আন্তর্জাতিক মানবাধিকার ফেডারেশন, বিশ্ব নির্যাতন বিরোধী সংস্থা এবং অ্যামনেস্টি ইন্টারন্যাশনাল তাকে সহযোগিতা ও সমর্থন করেছিল।\nযৌন সহিংসতার বিরুদ্ধে সক্রিয়তার জন্য তিনি ২০১৪ সালে পার অ্যাঙ্গার পুরস্কার পেয়েছিলেন। \n\n\n== তথ্যসূত্র =="}