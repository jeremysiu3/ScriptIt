{"pageid": 1157374, "title": "কে বোঝে সাঁইয়ের লীলাখেলা", "url": "https://bn.wikipedia.org/wiki?curid=1157374", "content": "'কে বোঝে সাঁইয়ের লীলাখেলা' লালন শাহ রচিত বাউল সঙ্গীত। লালন সাধারণত মুখে মুখে গান রচনা করতেন, দিন তারিখ সহ লিপিবদ্ধ হতো না; তাই এইগানের প্রথম রচনাকাল অজানা। এটি মূদ্রণ মাধ্যমে প্রকাশিত লালনের প্রথম গান। ১৮৮৫ সালে (১২৯২ বঙ্গাব্দে) হরিনাথ মজুমদার তার 'ব্রহ্মাণ্ডবেদ' সাময়িকীর প্রথম ভাগের প্রথম সংখ্যায় গানটির প্রাথমিক সংস্করণ প্রকাশ করেছিলেন। পরবর্তীতে ১৯৫৮ সালে কলিকাতা বিশ্ববিদ্যালয়ের উদ্যোগে মতিলাল দাশ ও পীযূষকান্তি মহাপাত্রর সম্পাদনায় লালন-গীতিকায় গানটি প্রমিত বাংলা ভাষায় সংকলিত হয়।\nলালন এগানে তৎকালীন সামন্তদের ছলনার মাধ্যমে বঙ্গের সাধারণ জনগণকে অর্থনৈতিক শোষণ এবং শোষণ বুঝতে না পারা মানুষের অজ্ঞতার কথা বর্ণনা করেছেন। \n\n\n== গীতি ==\n১৮৮৫ সালে প্রথম মূদ্রণের পর,  ১৯৫৮ সালে লালন-গীতিকায় সংকলিত হয়। লালন গীতিকায় মূল গীতের বাক্য শৈলীর পরিবর্তন হলুদ রঙে আলোকপাত কৃতঃ\n\n\n== প্রভাব ==\nহরিনাথ মজুমদার এইগানের কথায় মুগ্ধ ও প্রভাবিত হয়েছিলেন। তিনি ১৮৮৯ সালে (১২৯৬ বঙ্গাব্দে) তার ব্রহ্মাণ্ডবেদ-৩য় ভাগ, ৬ষ্ঠ সংখ্যায় এগানের সুরে বাঁধা তার নিজের কয়েকটি গান উদ্ধৃত করেন।\n\n\n== ভাবার্থ ==\nএই গানে তৎকালীন সামন্ত অর্থনীতির শিকারে পর্যদুস্ত বঙ্গের সাধারণ জনগণের অসহায়ত্বের হাহাকার প্রকাশ পেয়েছে। এছাড়া জনগণের অজ্ঞতার কারণে সামন্ত শোষণে অসহায়ত্ব বর্ণিত হয়েছে। এখানে ‘সাঁই’ স্বার্থান্বেষী মহলের তৈরি করা কৃত্রিম অর্থ সংকট এবং ‘লীলাখেলা’ সেই সংকটের সৃষ্ট বিচিত্র অস্থিতিশীলতা। তাদের কৃত্রিম সংকটের অবস্থান এত উপরে যে তা সাধারণের ধরা ছোঁয়ার বাইরে রয়ে যায়। সামন্ত শক্তি যার আধিপত্যে সদা চঞ্চল ও ছলনায় পরিপূর্ণ; অথচ সাধারণ জনগণের বিত্তশক্তি কখনো নৈর্ব্যক্তিক, কখনো বা ব্যক্তিক। সামন্তবাদী অর্থনৈতিক শোষণের কৌশল এত গভীর যে কেতাবি বিদ্যায় তা আয়ত্ব হয় না, কেবল কৌশলী মানুষই এর রহস্য বুঝতে পারে।\n\n\n== তথ্যসূত্র =="}