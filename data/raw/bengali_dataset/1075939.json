{"pageid": 1075939, "title": "ভাঙ্গা-কুয়াকাটা লাইন", "url": "https://bn.wikipedia.org/wiki?curid=1075939", "content": "ভাঙ্গা-কুয়াকাটা লাইন বাংলাদেশ সরকার কর্তৃক গৃহীত একটি উন্নয়ন প্রকল্প যা ফরিদপুরের ভাঙ্গা জংশন থেকে পটুয়াখালীর কুয়াকাটার মধ্যে রেলসংযোগ স্থাপন করবে। এই রেলপথের মাধ্যমে প্রথমবারের মতো বরিশাল বিভাগ রেল নেটওয়ার্কের আওতায় আসবে।\n\n\n== ইতিহাস ==\nপদ্মা সেতু রেল সংযোগ প্রকল্পের মাধ্যমে রেলওয়ে নেটওয়ার্কের আওতায় বাংলাদেশের দক্ষিণ এবং দক্ষিণ পশ্চিমাঞ্চলকে আনার সিদ্ধান্ত নেওয়া হয়। প্রথম ধাপে ঢাকার কমলাপুর থেকে দক্ষিণ-পশ্চিমাঞ্চলের জেলা যশোর পর্যন্ত ১৭২ কিলোমিটার বিস্তৃত একটি ব্রডগেজ রেলপথ নির্মাণ করার উদ্যোগ নেওয়া হয়। এরই ধারাবাহিকতায় ২০১৬ সালের ৯ অক্টোবর ফরিদপুরের ভাঙ্গা জংশন রেলওয়ে স্টেশন থেকে পায়রা সমুদ্রবন্দর পর্যন্ত আরেকটি রেলপথ তৈরির অনুমোদন দেওয়া হয়। পরবর্তীতে রেলপথটিকে পায়রা থেকে কুয়াকাটা পর্যন্ত সম্প্রসারণের উদ্যোগ গ্রহণ করা হয়। সর্বশেষ তথ্যানুযায়ী ২০২২ সাল থেকে ভাঙ্গা থেকে পায়রা বন্দর পর্যন্ত রেলপথ নির্মাণের কাজ শুরু হবে, যা ২০৩০ সালে সমাপ্ত হওয়ার কথা রয়েছে।\nরেলপথটি ২০২৫ সাল নাগাদ চালু হওয়ার কথা থাকলেও পরবর্তীতে তা বাড়িয়ে ২০৩০ সাল করা হয়। বিশদ নকশা প্রণয়নসহ সম্ভাব্যতা সমীক্ষা প্রস্তাব ২০১৬ সালের ৯ অক্টোবর পরিকল্পনামন্ত্রী কর্তৃক অনুমোদন পায়। পরামর্শক প্রতিষ্ঠানের সঙ্গে ২০১৮ সালের ১৯ জুন তারিখে চুক্তি স্বাক্ষরিত হয়েছে। বর্তমানে মাঠপর্যায়ে সমীক্ষা চলছে। প্রকল্পের বাস্তবায়ন অগ্রগতি ৪০ শতাংশ।\n\n\n== স্টেশনসমূহ ==\nডিসেম্বর ২০২১ এ পাওয়া সর্বশেষ তথ্যানুযায়ী এই পথে ১৯টি রেলস্টেশন তৈরি হওয়ার কথা রয়েছে। এর মধ্যে সম্ভাব্য কয়েকটি হলো:\n\nভাঙ্গা জংশন রেলওয়ে স্টেশন,\nবড়ইতলা রেলওয়ে স্টেশন\nটেকেরহাট রেলওয়ে স্টেশন\nমাদারীপুর রেলওয়ে স্টেশন\nকালকিনি রেলওয়ে স্টেশন\nগৌরনদী রেলওয়ে স্টেশন\nউজিরপুর রেলওয়ে স্টেশন\nবরিশাল বিমানবন্দর রেলওয়ে স্টেশন\nবরিশাল রেলওয়ে স্টেশন\nদপদপিয়া রেলওয়ে স্টেশন\nবাকেরগঞ্জ রেলওয়ে স্টেশন\nবদরপুর রেলওয়ে স্টেশন\nপটুয়াখালী রেলওয়ে স্টেশন\nকুকুয়া রেলওয়ে স্টেশন\nআমতলী রেলওয়ে স্টেশন\nপায়রা সমুদ্রবন্দর রেলওয়ে স্টেশন\nপায়রা সমুদ্রবন্দর ইয়ার্ড রেলওয়ে স্টেশন\nলেমুপাড়া রেলওয়ে স্টেশন\nকুয়াকাটা রেলওয়ে স্টেশন\n\n\n== আরও দেখুন ==\nঢাকা-যশোর রেলপথ\n\n\n== তথ্যসূত্র =="}