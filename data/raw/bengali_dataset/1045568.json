{"pageid": 1045568, "title": "আবুল হাসান আল-খারাকানি", "url": "https://bn.wikipedia.org/wiki?curid=1045568", "content": "আবুল হাসান আল-খারাকানি (আরবি: أبو الحسن الخرقاني) বা আবুল হাসান খারকানি যার পূর্ণ নাম আবুল হাসান আলী ইবনে আহমদ (বা ইবনে জাফর) ইবনে সালমান আল-খারাকানি ইসলামের অন্যতম প্রধান সুফি ও সুফি কবি ছিলেন । তিনি জন্ম গ্রহণ করেছিলেন ৯৬৩ সালে (৩৫২ হিজরি বছর) পার্সিয়ান বাবা-মা থেকে খোরসানে 'কালেহ নও-ই খারাকান' নামে একটি গ্রামে, বর্তমানে এটি বাস্তামের নিকটে ইরানের সেম্‌নন প্রদেশ-এ অবস্থিত।\nখারাকানি ছিলেন বিখ্যাত পারস্যের সুফি ও কবি আবদুল্লাহ আনসারির শিক্ষক। ইবনে সিনা, গজনীর সুলতান মাহমুদ, আবু সা'দ আবুল-খায়র ও নাসির খসরু তার সাথে সাক্ষাৎ করার জন্য খারাকানে ভ্রমণ করেছিলেন এবং তার প্রতি গভীর প্রশংসিত অনুভূতি ও শ্রদ্ধা প্রকাশ করেছিলেন।\nরুমী, নিশাপুরের আত্তার, খাজা আবদুল্লাহ আনসারী, জামি প্রমুখ আবুল হাসান অাল-খারাকানি সম্পর্কে বহু কবিতা বর্ণনা করেছেন এবং বেশ কয়েকটি গল্পও। তিনি নিরক্ষর ছিলেন তবে কুরআন ও হাদীস সম্পর্কে অগাধ জ্ঞান ছিল; তার কথা ও বক্তব্যে গভীর দার্শনিক দৃষ্টিভঙ্গির কারণে তিনি উল্লেখযোগ্যভাবে সমাদৃত হন।\nনুরুল উলুম \"জ্ঞানের আলো\" গ্রন্থটি আবুল হাসানকে উত্সর্গীকৃত। মনে করা হয় যে, তার মৃত্যুর পরে তার শিষ্যরা এটি লিখেছিলেন। বর্তমানে ব্রিটিশ মিউজিয়াম-এ এর একটি পাণ্ডুলিপির অনুলিপি রয়েছে।\n\n\n== কাজ ==\nআসরারুস সুলুক ফিত তাসাউফ\n\n\n== মৃত্যু ==\nতিনি ১০৩৩ খ্রিস্টাব্দ মুতাবেক ৪২৫ হিজরির ১০ মুহররমে মৃত্যু বরণ করেন।\n\n\n== তথ্যসূত্র ও নোট ==\n\n\n== বহিঃসংযোগ ==\n\nHis biography in Persian\nLife and Sayings of Shaikh Abul Hassan\n[১]"}