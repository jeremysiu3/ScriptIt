{"pageid": 1385681, "title": "শারীজ আহমেদ (ওলন্দাজ ক্রিকেটার)", "url": "https://bn.wikipedia.org/wiki?curid=1385681", "content": "শারীজ আহমেদ (উর্দু: شاریزاحمد‎‎; জন্ম ২১ এপ্রিল ২০০৩) হলেন একজন ওলন্দাজ ক্রিকেটার। তিনি ২০২২ সাল থেকে নেদারল্যান্ডস জাতীয় ক্রিকেট দলের হয়ে খেলেছেন।   তিনি একজন ডানহাতি লেগ স্পিন বোলার। তাকে ২০২৩ ক্রিকেট বিশ্বকাপে নেদারল্যান্ডস জাতীয় দলের দলে অন্তর্ভুক্ত করা হয়।\n\n\n== ব্যক্তিগত জীবন ==\nশারীজ ২০০৩ খ্রিস্টাব্দের ২১ এপ্রিলে আমস্টারডামে জন্মগ্রহণ করেন। তিনি আন্তর্জাতিক ডাচ ক্রিকেটার মুসা আহমেদের ছোট ভাই। তার বাবা নাদিম আহমেদ পাকিস্তানের লাহোর থেকে অভিবাসন গ্রহণ করার পর নেদারল্যান্ডসে শীর্ষ-স্তরের ক্লাব ক্রিকেট খেলেন। তিনি এবং তার ছেলেরা আমস্টারডামে গ্রোয়েন এন উইট সিসি-এর হয়ে খেলেছেন। \n\n\n== প্রাথমিক ক্যারিয়ার ==\n২০২০ সালের অক্টোবরে আহমেদকে অনূর্ধ্ব-১৮ স্তরে তার যোগ্যতা বিবেচনা করে ডাচ একাডেমি স্কোয়াডে নাম দেওয়া হয়। পরে সেপ্টেম্বরে তিনি ২০২২ সালে আইসিসি অনূর্ধ্ব–১৯ ক্রিকেট বিশ্বকাপে ইউরোপীয় গ্রুপে অনূর্ধ্ব-১৯ যোগ্যতা অর্জনের ম্যাচের জন্য ডাচ দলের অংশ ছিলেন।  তিনি গ্রুপে নেদারল্যান্ডসের হয়ে সবচেয়ে বেশি উইকেট শিকারীও ছিলেন। \n\n\n== আন্তর্জাতিক ক্যারিয়ার ==\n২০২২ সালের ফেব্রুয়ারি মাসে নিউজিল্যান্ড সফরের জন্য ডাচ সীমিত ওভারের স্কোয়াডে নাম লেখার পর আহমেদ তার প্রথম সিনিয়র আন্তর্জাতিক কল-আপ অর্জন করেন।  ২০২২ সালের মেতে ওয়েস্ট ইন্ডিজ ক্রিকেট দলের বিরুদ্ধে সিরিজের জন্য শরীজকে ডাচ ওয়ান ডে ইন্টারন্যাশনাল (ওডিআই) স্কোয়াডে রাখা হয়েছিল।  ওয়েস্ট ইন্ডিজের বিপক্ষে ২ জুন, ২০২২-এ তার ওডিআই অভিষেক হয়। \n২০২২ সালের জুলাই মাসে তাকে জিম্বাবুয়েতে ২০২২ সালের আইসিসি ম্যান টি-টোয়েন্টি বিশ্বকাপ গ্লোবাল কোয়ালিফায়ার বি টুর্নামেন্টের জন্য নেদারল্যান্ডসের টি -টোয়েন্টি আন্তর্জাতিক স্কোয়াডে নাম দেওয়া হয়।   পাপুয়া নিউ গিনির বিপক্ষে নেদারল্যান্ডসের হয়ে ২০২২ সালের ১১ জুলাই তার টি-টোয়েন্টি অভিষেক হয়।  নিউজিল্যান্ডের বিরুদ্ধে প্রথম টি-টোয়েন্টিতে তিনি নেদারল্যান্ডসের সেরা বোলার হন। তিনি ২/১৫ নিয়েছিলেন। \n২০২৩ সালের মার্চ মাসে তাকে জিম্বাবুয়ের বিপক্ষে সিরিজের জন্য নেদারল্যান্ডসের ওডিআই স্কোয়াডে নাম দেওয়া হয়েছিল।  দ্বিতীয় ওয়ানডেতে, ২৩ মার্চ ২০২৩-এ, তিনি আন্তর্জাতিক ক্রিকেটে তার প্রথম পাঁচ উইকেট লাভ করেন। \n\n\n== তথ্যসূত্র ==\n\n\n== বহিঃসংযোগ =="}