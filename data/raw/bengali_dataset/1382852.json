{"pageid": 1382852, "title": "চোনান সিটি ফুটবল ক্লাব", "url": "https://bn.wikipedia.org/wiki?curid=1382852", "content": "চোনান সিটি ফুটবল ক্লাব (কোরীয়: 천안 시티 FC, ইংরেজি: Cheonan City FC; সাধারণত চোনান সিটি এফসি এবং সংক্ষেপে চোনান সিটি নামে পরিচিত) হচ্ছে চোনান ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০০৮ সালের ৯ই জানুয়ারি তারিখে প্রতিষ্ঠিত হয়েছে। ২৬,০০০ ধারণক্ষমতাবিশিষ্ট চোনান স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় পার্ক নাম-ইয়ল এবং সভাপতির দায়িত্ব পালন করছেন পার্ক সাং-দন। বর্তমানে দক্ষিণ কোরীয় রক্ষণভাগের খেলোয়াড় কিম জু-হন এই ক্লাবের অধিনায়কের দায়িত্ব পালন করছেন। \nপার্ক দং-হিউক, জো ইহ-রক, চো হিয়ং-ইক, জো জু-ইয়ং এবং কিম জং-সুকের মতো খেলোয়াড়গণ চোনান সিটির জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৮ মৌসুমে, পেশাদার ফুটবল ক্লাব হিসেবে প্রথম মৌসুমে চোনান সিটি দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন তৃতীয় স্তরের পেশাদার ফুটবল লিগ কোরিয়া জাতীয় লিগে প্রতিদ্বন্দ্বিতা করেছিল;  উক্ত মৌসুমে চোনান সিটি ৮ জয় এবং ৮ ড্রয়ে সর্বমোট ৩২ পয়েন্ট অর্জন করে ২০০৮ কোরিয়া জাতীয় লিগের সামগ্রিক পয়েন্ট তালিকায় ১০ম স্থান অর্জন করেছিল। কোরিয়া জাতীয় লিগের উক্ত মৌসুমে দক্ষিণ কোরীয় আক্রমণভাগের খেলোয়াড় গু হিউন-সো ১৩টি গোল করে চোনান সিটির হয়ে সর্বোচ্চ গোল করেছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}