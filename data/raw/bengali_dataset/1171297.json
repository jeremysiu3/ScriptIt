{"pageid": 1171297, "title": "খুমান লাম্পাক মেইন স্টেডিয়াম", "url": "https://bn.wikipedia.org/wiki?curid=1171297", "content": "খুমান লাম্পাক মেইন স্টেডিয়াম হল ভারতের মণিপুরের ইম্ফলে অবস্থিত একটি ক্রীড়া স্টেডিয়াম।  এটি ফুটবল ও অ্যাথলেটিক্সের জন্য মূলত ব্যবহার করা হয়ে থাকে। ৩৫,২৮৫ ধারণ ক্ষমতা সম্পন্ন এই স্টেডিয়ামটি ১৯৯৯ সালে প্রতিষ্ঠিত হয়েছিল। এটিতে কেবল মাত্র মাঠের একদিকে গ্যালারি অবস্থিত।\nএই স্টেডিয়ামে রেকর্ড দর্শক সংখ্যা ৩৫,২৮৫ (২০১৭-১৮ আই-লিগ: নেরোকা ফুটবল ক্লাব বনাম ইন্ডিয়ান এরোস)। ২৫ মে ২০১১-তে স্টেডিয়ামের উন্নয়ন ও নতুন আলো লাগানোর কথা ঘোষণা করা হয়েছিল।\n\n\n== ফুটবল ম্যাচ ==\nএই স্টেডিয়াম মূলত নেরোকা ফুটবল ক্লাব ও ট্রাউ ফুটবল ক্লাব এর খেলা আয়োজন করে। দুটি ক্লাবই আই-লিগ-এ অংশ নেয়।\n২০২২ ডুরান্ড কাপ আয়োজন এই স্টেডিয়ামের উল্লেখযোগ্য ঘটনা, যা শুরু হয়েছিল ইম্ফল ডার্বি দিয়ে (নেরোকা বনাম ট্রাউ)। ১৮ আগস্ট ২০২২-এ, মণিপুর সরকার সকল সরকারী প্রতিষ্ঠানে অর্ধদিবস ছুটি ঘোষণা করে এই ম্যাচকে স্মরণীয় করে তুলতে। নেরোকা ট্রাউকে ৩–১ ফলাফলে হারায়।\n\n\n== তথ্যসূত্র =="}