{"pageid": 1415554, "title": "সাবহা", "url": "https://bn.wikipedia.org/wiki?curid=1415554", "content": "সাবহা বা সেবহা (আরবি: سَبْهَا, প্রতিবর্ণীকৃত: Sabhā) উত্তর আফ্রিকার রাষ্ট্র লিবিয়ার দক্ষিণ-পশ্চিমভাগে অবস্থিত একটি মরূদ্যান শহর। এটি দেশটির রাজধানী ত্রিপোলি থেকে আনুমানিক ৬৪০ কিলোমিটার (৪০০ মাইল) দক্ষিণে অবস্থিত। ঐতিহাসিকভাবে এটি দেশটির ফেজ্জান অঞ্চল ও ফেজ্জান-গাদামেস সামরিক অঞ্চলের রাজধানী ছিল। বর্তমানে এটি সাবহা জেলার রাজধানী। শহরের দক্ষিনে সাবহা বিমানঘাঁটি অবস্থিত, যেখানে লিবিয়ার বিমানবাহিনীর একাধিক মিগ-২৫ যুদ্ধবিমান মজুদ আছে।\nলিবিয়ার প্রাক্তন শাসক মুয়াম্মার গাদ্দাফি সাবহা শহরে বেড়ে ওঠেন ও সেখানে মাধ্যমিক শিক্ষালাভ করার পর রাজনৈতিক আন্দোলনকর্মে যোগ দেন। লিবিয়ার গৃহযুদ্ধের পরে যে অস্থিতিশীলতার সৃষ্টি হয়, তার সূত্র ধরে সাবহা একটি ক্রীতদাস নিলাম আয়োজক শহরে পরিণত হয়। তবে লিবিয়ার মানবাধিকার বিষয়ক জাতীয় কমিশন তদন্ত করে সেখানে ক্রীতদাসের নিলামের ঘটনাটিকে বিরল ও অতিরঞ্জিত হিসেবে বর্ণনা করেন। লিবিয়ার জাতীয় সেনাবাহিনীর অনুগত বাহিনীরা খালিফা হাফতারের নেতৃত্বে ২০১৯ সালের জানুয়ারিতে শহরটিকে জোরপূর্বক দখল করে। তবে এলাকার কিছু কিছু রাজনীতিবিদ ২০২০ সালের মে মাস নাগাদ জাতীয় চুক্তির সরকারের প্রতি তাদের আনুগত্য জ্ঞাপন করে।\n\n\n== তথ্যসূত্র =="}