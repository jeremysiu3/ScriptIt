{"pageid": 1336268, "title": "আঁচল ঠাকুর", "url": "https://bn.wikipedia.org/wiki?curid=1336268", "content": "আঁচল ঠাকুর (জন্ম ২৮শে আগস্ট ১৯৯৬) হলেন একজন ভারতীয় মহিলা আলপাইন স্কি খেলোয়াড়। তিনি ২০১২ সালের শীতকালীন যুব অলিম্পিকে ভারতের প্রতিনিধিত্ব করেছিলেন। এই প্রতিযোগিতা ইনসব্রুকে অনুষ্ঠিত হয়েছিল। ২০১২ সালের যুব শীতকালীন অলিম্পিকে তিনি আলপাইন স্কিইং - গার্লস স্ল্যালম এবং গার্লস জায়ান্ট স্ল্যালম ইভেন্টে অংশ নিয়েছিলেন। তিনি ২০১৮ সালে, প্রথম ভারতীয় স্কিয়ার হিসেবে একটি আন্তর্জাতিক স্কিইং ইভেন্টে পদক জিতেছিলেন।\n\n\n== ব্যক্তিগত জীবন ==\nতিনি ভারতীয় আন্তর্জাতিক স্কিয়ার হিমাংশু ঠাকুরের বোন, হিমাংশু ২০১৪ সালের শীতকালীন অলিম্পিকে ভারতের প্রতিনিধিত্ব করেছিলেন।\n\n\n== খেলোয়াড় জীবন ==\n২০১৭ সালের ফেব্রুয়ারিতে ঠাকুরকে ভারতের ২০১৭ এশিয়ান শীতকালীন গেমসের জন্য দলে নির্বাচিত করা হয়েছিল।\n২০১৮ সালে, আঁচল আন্তর্জাতিক স্কিইং ইভেন্টে একটি পদক জয় করে প্রথম ভারতীয় স্কিয়ার হিসেবে ইতিহাস তৈরি করেছিলেন। তিনি ২০১৮ সালের আলপাইন ইজডার ৩২০০ কাপ প্রতিযোগিতায় ব্রোঞ্জ পদক জিতেছিলেন, সেটি তুরস্কে অনুষ্ঠিত হয়েছিল এবং এটির আয়োজন করেছিল আন্তর্জাতিক স্কি ফেডারেশন (ফেডারেশন ইন্টারন্যাশনাল ডি স্কি)।\nমন্টিনিগ্রোর কোলাসিনে অনুষ্ঠিত এফআইএস আলপাইন স্কি প্রতিযোগিতায় আঁচল আন্তর্জাতিক স্কিইং ইভেন্টে তাঁর দ্বিতীয় পদক জিতেছিলেন। তিনি জ্যামাইকান জাতীয় চ্যাম্পিয়নশিপের ব্যানারে মন্টিনিগ্রোতে অনুষ্ঠিত ২০২১ ইভেন্টে ব্রোঞ্জ পদক জিতেছিলেন।\n২০২২ সালে দুবাইয়ে অনুষ্ঠিত সংযুক্ত আরব আমিরাত আলপাইন স্ল্যালম চ্যাম্পিয়নশিপে আঁচল চারটি রৌপ্য পদক জিতেছিলেন এবং এর ফলে ২০২৩ সালের বিশ্ব স্কি চ্যাম্পিয়নশিপের জন্য যোগ্যতা অর্জন করেছেন। তিনি আন্তর্জাতিক স্কিইংয়ে রৌপ্য পদক জিতে প্রথম ভারতীয় স্কিয়ারও হয়েছিলেন।\n\n\n== আলপাইন স্কিইং ফলাফল ==\nসমস্ত ফলাফল ইন্টারন্যাশনাল স্কি ফেডারেশন (এফআইএস) থেকে প্রাপ্ত।\n\n\n=== বিশ্ব চ্যাম্পিয়নশিপের ফলাফল ===\n\n\n== তথ্যসূত্র ==\n\n\n== বহিঃসংযোগ ==\nআঁচল ঠাকুর at FIS (alpine) (ইংরেজি)\nঅলিম্পিডিয়ায় আঁচল ঠাকুর (ইংরেজি)"}