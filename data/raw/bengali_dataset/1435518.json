{"pageid": 1435518, "title": "নগরজীবন বিদ্যা", "url": "https://bn.wikipedia.org/wiki?curid=1435518", "content": "নগরজীবন বিদ্যা বলতে পৌর এলাকা, যেমন শহর ও ছোট শহরে বসবাসকারী অধিবাসীরা কীভাবে নগরের নির্মিত পরিবেশের সাথে আন্তঃক্রিয়া সম্পাদন করে, তার অধ্যয়ন ও গবেষণাকে বোঝায়। নগরজীবন বিদ্যার সাথে নগর/পৌর পরিকল্পনা, নগর/পৌর নকশাকরণ,  পৌর ব্যবস্থাপনা, পৌর সমাজবিজ্ঞান ও পৌর ভূগোলসহ পৌর এলাকায় যাপিত জীবনের সাথে সম্পর্কিত বিভিন্ন শাস্ত্রের প্রত্যক্ষ বা পরোক্ষ সম্পর্ক আছে।\nঅনেক স্থপতি, নগর/পৌর পরিকল্পনাবিদ, পৌর ভূগোলবিদ ও পৌর সমাজবিজ্ঞানীরা ঘনবসতিপূর্ণ পৌর এলাকাতে কীভাবে মানুষ জীবনযাপন করে, সে বিষয়ে অনুসন্ধান করে থাকেন। নগরজীবন বিদ্যাতে বহুসংখ্যক ভিন্ন ভিন্ন তত্ত্ব ও দৃষ্টিভঙ্গি বিদ্যমান।\nস্পেনীয় পুরপ্রকৌশলী ইলদেফোন্স সেরদা ১৯শ শতাব্দীর শেষভাগে নগরজীবন বিদ্যা ধারণাটির প্রচলন করেন। তাঁর উদ্দেশ্য ছিল নগরের স্থানিক সংগঠনকে কেন্দ্র করে একটি স্বশাসিত কর্মকাণ্ড সৃষ্টি করা। ২০শ \nশতাব্দীর শুরুর দিকে নগরজীবন বিদ্যার উত্থানের সাথে নগরে কেন্দ্রীভূত কারখানাভিত্তিক শিল্পোৎপাদন, মিশ্র-ব্যবহার এলাকা, সামাজিক সংগঠন ও জালিকাব্যবস্থা, এবং \"রাজনৈতিক, সামাজিক ও অর্থনৈতিক নাগরিকতার একীভবনের\" সাথে সম্পর্ক আছে।\n\n\n== তথ্যসূত্র ==\n\n\n== বহিঃসংযোগ ==\nInternational Forum on Urbanism\nটেমপ্লেট:Urban Planning"}