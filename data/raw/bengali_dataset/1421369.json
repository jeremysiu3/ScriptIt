{"pageid": 1421369, "title": "ফেরদৌস (দক্ষিণ খোরাসান)", "url": "https://bn.wikipedia.org/wiki?curid=1421369", "content": "ফেরদৌস ( ফার্সি: فردوس , ফেরদোস, ফেরদৌস, এবং ফিরদৌস নামেও রোমানাইজ করা হয়েছে ; ১৯২৯ সাল পর্যন্ত তুন বা টুন নামে পরিচিত)  ইরানের দক্ষিণ খোরাসান প্রদেশের ফেরদৌস কাউন্টির কেন্দ্রীয় জেলার একটি শহর, যা কাউন্টি এবং জেলা উভয়েরই রাজধানী হিসেবে কাজ করে।  এটি মাশহাদের প্রায় ৩৪৫ কিলোমিটার (২১৪ মাইল) দক্ষিণে এবং বীরজান্দ থেকে ২০০ কিমি উত্তর-পশ্চিমে অবস্থিত। ফেরদৌস ইয়াজদ, কেরমান, ইসফাহান, বুশেহর, হরমোজগান এবং ফারস প্রদেশকে মাশহাদের সাথে সংযোগকারী প্রধান অক্ষে অবস্থিত। ফেরদৌস সমুদ্রপৃষ্ঠ থেকে ১২৯৩ মিটার উপরে অবস্থিত একটি শহর । \n২০০৬ সালের আদমশুমারিতে, এর জনসংখ্যা ছিল ৬,৫৩৮ পরিবারের ২৩,৪০৫ জন। ২০১১ সালের আদমশুমারি ৭৩১৬ পরিবারে ২৫,৯৬৮ জন লোককে গণনা করে।  ২০১৬ সালের সর্বশেষ আদমশুমারি ৮,৭৪৯ পরিবারের ২৮,৬৯৫ জন লোক গণনা করা হয়েছে। \nখোরাসান প্রদেশটি ৩ টি প্রদেশে বিভক্ত হওয়ার পর, ফেরদৌস কাউন্টি প্রাথমিকভাবে রাজাভি খোরাসান প্রদেশের একটি অংশ ছিল, কিন্তু মার্চ ২০০৭ সালে দক্ষিণ খোরাসান প্রদেশের সীমানার মধ্যে অন্তর্ভুক্ত করা হয়।\n\n\n== ইতিহাস ==\n\nমেডেস দ্বারা প্রতিষ্ঠিত, ফেরদৌস বর্তমানে একটি শহর। প্রাচীনকালে এটি একটি বড় এবং বিখ্যাত শহর ছিল। একটি অপ্রমাণিত তত্ত্ব আছে যে প্রাচীনকালে শহরের নাম ছিল \"তাবান\" (বা চকচকে; ফার্সি ভাষায় تابان)। ইসলামিক সময়ে এটি তুন বা তুন নামে পরিচিত হয়, যা ১৯২৯ সাল পর্যন্ত বহাল ছিল, পরে এটি ফেরদৌসে পরিবর্তিত হয়।\nফেরদৌসে বসবাসকারী প্রথম লোকেরা ঐতিহ্যগতভাবে সাগারতীয়দের একটি দল ছিল। মঙ্গোলদের আক্রমণের আগ পর্যন্ত ইসলামি যুগের আগে ও সময়ে তুন একটি বিখ্যাত এবং সমৃদ্ধশালী শহর ছিল। এটি কায়েনের সাথে গোহেস্তানের অন্যতম প্রধান শহর ছিল। নাসির খসরু ১১ শতকে তুনকে একটি বৃহৎ শহর হিসেবে উল্লেখ করেন। ১২৩৯ সালে মঙ্গোলরা তুন লুণ্ঠন ও ধ্বংস করেছিল । মঙ্গোল আক্রমণের পর, তুন অবশেষে পুনরুজ্জীবিত হয় এবং আবার গোহেস্তানের প্রধান শহরগুলির মধ্যে একটি হয়ে ওঠে। মার্কো পোলো দক্ষিণ খোরাসান অঞ্চলকে তুনোকায়েন হিসাবে উল্লেখ করেছেন, দৃশ্যত তিনি দুটি বৃহত্তম শহর, তুন এবং কায়েনের উল্লেখ করেন।  \n১৭৫১ সালের প্রথম দিকে শাহরোখ শাহের অধীনে খোরাসান আক্রমণের সময় আহমদ শাহ দুররানি শহরটি দখল করে।\n২০ শতকের শুরু পর্যন্ত ফেরদৌস খোরাসানের একটি বিখ্যাত এবং সমৃদ্ধ শহর এবং ফেরদৌস পৌরসভা, যা মূলত ১৯২৫ সালে গঠিত হয়েছিল (তুন নামে), খোরাসান প্রদেশের প্রথমদিককার পৌরসভাগুলির মধ্যে একটি।  কিন্তু শহরটি ১৯৬৮ সালে একটি বিশাল ভূমিকম্পে বিধ্বস্ত হয় এবং তারপরে উল্লেখযোগ্যভাবে হ্রাস পায়।\n\n\n== ভূগোল ==\nফেরদৌস ইরানের মালভূমিতে অবস্থিতো। এটি একটি মরুভূমি অঞ্চল (প্রধানত দক্ষিণ এবং পশ্চিমে) এবং একটি পার্বত্য অঞ্চলের (বিশেষত উত্তর এবং পূর্বে) মধ্যে অবস্থিত। ফেরদৌসের আশেপাশের অধিকাংশ গ্রাম উত্তর ও উত্তর-পূর্বে পাহাড়ি অঞ্চলে অবস্থিত। নিকটতম শহর, এসলাইয়েহ, মাত্র ০৩ কিমি উত্তর-পূর্ব দিকে অবস্তিত। শহরটি কেরমান, ইয়াজদ, বন্দর আব্বাস এবং অন্যান্য দক্ষিণ শহর থেকে মাশহাদ যাওয়ার প্রধান পথে অবস্থিত এবং মাশহাদ যাওয়ার পথে বার্ষিক ০৬ মিলিয়নেরও বেশি তীর্থযাত্রী্র আবাসন প্রদান করে।  এটি ইরানের বিভিন্ন অঞ্চল থেকে একত্রিত হওয়া বেশ কয়েকটি রাস্তার সংযোগস্থল।\n\n\n=== জলবায়ু ===\nজলবায়ু বসন্তে মৃদু, গ্রীষ্মকালে উষ্ণ, শরতে শীতল ও বর্ষাময় এবং শীতকালে শীতল। মরুভূমির কাছাকাছি অবস্থিত হওয়ায় দিন ও রাতের তাপমাত্রার পার্থক্য এবং গ্রীষ্ম ও শীতের মধ্যেও তুলনামূলকভাবে বেশি। বেশিরভাগ বৃষ্টিপাত হয় মধ্য-শরৎ থেকে মধ্য-বসন্ত পর্যন্ত। উষ্ণতম মাস হল জুলাই (সর্বনিম্ন তাপমাত্রা ২১.৮ °C, সর্বোচ্চ তাপমাত্রা ৩৬.৬ °C) এবং সবচেয়ে ঠান্ডা পড়ে জানুয়ারি মাসে (সর্বনিম্ন তাপমাত্রা -.১ °C, সর্বোচ্চ তাপমাত্রা ১০.৩ °সে)।\n\n\n== প্রধান দর্শনীয়স্থান ==\n\nফেরদৌসের প্রধান দর্শনার্থী আকর্ষণগুলি হলঃ\n\nফেরদৌস গরম পানির ঝরণা : ইরানি এবং আন্তর্জাতিক পর্যটকদের জন্য ফেরদৌসের অন্যতম গুরুত্বপূর্ণ আকর্ষণ\nফেরদৌস ধর্মীয় বিদ্যালয় ( সাফাভি রাজবংশের অন্তর্গত)\nফেরদৌস জামে মসজিদ (ফেরদৌসের জামে মসজিদ) ( সেলজুক রাজবংশের সময়কার)\nফেরদোস হোল-ইন-দ্য-রক, একটি প্রাকৃতিক ভূতাত্ত্বিক গঠন\nপোলন্ড মরুভূমি, ফেরদৌস থেকে ৪০ কিলোমিটার পশ্চিমে অবস্থিত একটি সুন্দর মরুভূমি\nফেরদৌস জাদুঘর\n\n\n== শিক্ষা ও সংস্কৃতি ==\nশিক্ষা ও সংস্কৃতি ফেরদৌসের বর্তমানে বেশ কয়েকটি উচ্চ শিক্ষা কেন্দ্র রয়েছেঃ\n\nইসলামী আজাদ বিশ্ববিদ্যালয়, ফেরদৌস \nফেরদৌস এবং কায়েন মেডিকেল স্কুল\nফেরদৌস ইনস্টিটিউট অফ হায়ার এডুকেশন\nফেরদৌস প্রকৌশল অনুষদ \n\n\n== পণ্য ==\nফেরদৌস তার উচ্চমানের জাফরান এবং ডালিমের জন্য বিখ্যাত। \n\n\n== এমাদ নেজাম পর্যটন কমপ্লেক্স ==\nএটি ফেরদৌস শহরে অবস্থিত, ইরানের উল্লেখযোগ্য এবং জনপ্রিয়  উদ্যোক্তা ডক্টর মোহাম্মদ রেজা আমিরহাসানখানি চালু করেছেন। তিনি মরুভূমির জেলা ফেরদৌসকে সুন্দর দর্শনীয় স্থান এবং পর্যটন গন্তব্য হিসেবে বিশ্বাস করেন, আগে থেকেই সেখানে তার অর্থ বিনিয়োগ করেন। বৃহৎ কমপ্লেক্সে বিভিন্ন ধরনের সাবসেক্টর রয়েছে:\n\nঐতিহ্যবাহী হোটেল এমাদ নেজাম\nএমাদ নেজাম বৈজ্ঞানিক, সাংস্কৃতিক এবং বিনোদনমূলক সংগ্রহ, মফিদ শিক্ষাগত কমপ্লেক্সের সাথে সংযুক্ত\nএমাদ নেজাম স্পোর্টস ক্লাব\nএমাদ নেজাম ফুটবল একাডেমি\nমফিদ শিক্ষা কমপ্লেক্স\nপোলন্ড মরুভূমি পর্যটন ক্যাম্প \n\n\n== উল্লেখযোগ্য ব্যক্তিত্ব ==\nবদিউজ্জামান ফরৌজানফর\nমোহাম্মদ জাফর ইয়াহাগী\nমোল্লা আলাউল মৌলক তুনি\nআলীরেজা দানেশ সোখানভার\n\n\n== আরো দেখুন ==\n১৯৬৮ দাশত-ই বায়েজ এবং ফেরদৌস ভূমিকম্প\nAH78\nরোড ৯১ (ইরান)\n\n\n== মন্তব্য ==\n\n\n== বহিঃসংযোগ ==\nICHHTO সুরক্ষার অধীনে Toun\nটেমপ্লেট:Ferdows County"}