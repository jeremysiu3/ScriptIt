{"pageid": 1443726, "title": "জুহি বব্বর", "url": "https://bn.wikipedia.org/wiki?curid=1443726", "content": "জুহি বব্বর হলেন একজন ভারতীয় অভিনেত্রী, যিনি প্রধানত হিন্দি চলচ্চিত্র ও টেলিভিশন ধারাবাহিকে কাজ করেন। তিনি অভিনেত্রী ও পরিচালক হিসেবে থিয়েটারেও অবদান রেখেছেন। তিনি বলিউড অভিনেতা রাজ বব্বরের কন্যা।\n\n\n== ব্যক্তিগত জীবন ==\n\nজুহির প্রথম স্বামী ছিলেন চিত্রনাট্য লেখক বিজয় নাম্বিয়ার, যাকে তিনি ২০০৭ সালের ২৭ জুন বিয়ে করেছিলেন। ২০০৯ সালের জানুয়ারিতে তাদের বিবাহবিচ্ছেদ হয়ে যায়। তারপর জুহি টিভি অভিনেতা অনুপ সোনির প্রেমে পড়েন। অনুপ সোনি সে সময় বিবাহিত ছিলেন, তার স্ত্রীর নাম ছিল ঋতু। ঋতুর সাথে অনুপ সোনির দুইজন কন্যা সন্তান ছিল। অনুপ ও ঋতুর বিবাহবিচ্ছেদের পর ২০১১ সালের ১৪ মার্চ অনুপ ও জুহি বিয়ে করেন। অনুপ ও জুহির একটি ছেলে সন্তান রয়েছে, যার জন্ম হয়েছিল ২০১২ সালে।\n\n\n== কর্মজীবন ==\nজুহি বব্বর সোনু নিগমের বিপরীতে কাশ আপ হামারে হোতে চলচ্চিত্রের মাধ্যমে অভিনয়ে আত্মপ্রকাশ করেন। ২০০৫ সালে তিনি জিমি শেরগিলের সাথে ইয়ারাঁ নাল বাহারাঁ নামের একটি পাঞ্জাবি চলচ্চিত্রে অভিনয় করেন। এরপর তিনি মালয়ালম অভিনেতা মোহনলালের সাথে রিফ্লেকশনস নামের একটি নির্বাক চলচ্চিত্রে অভিনয় করেন। ২০০৬ সালে তিনি সঞ্জয় কাপুর ও ঋতুপর্ণা সেনগুপ্তের সাথে উন্স: লাভ... ফরেভার চলচ্চিত্রে অভিনয় করেন। পরবর্তীতে তিনি হরমন বাওয়েজা, জেনেলিয়া ডি'সুজা এবং নানা পাটেকরের সাথে ইট'স মাই লাইফ চলচ্চিত্রে অভিনয় করেন। ২০০৯ সালে তিনি শাহরুখ খান প্রযোজিত টিভি ধারাবাহিক ঘর কি বাত হ্যায়-এ একজন গৃহবধূর ভূমিকায় অভিনয় করেছিলেন।\n\n\n== অভিনীত চলচ্চিত্র ==\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জুহি বব্বর (ইংরেজি)"}