{"pageid": 1413, "title": "জন বাকাস", "url": "https://bn.wikipedia.org/wiki?curid=1413", "content": "জন বাকাস(জন্ম: ৩ ডিসেম্বর, ১৯২৪ - মৃত্যু: ১৭ মার্চ, ২০০৭) হলেন একজন মার্কিন কম্পিউটার বিজ্ঞানী। তিনি বিখ্যাত হয়ে আছেন সর্বপ্রথম উচ্চ-পর্যায় প্রোগ্রামিং ভাষা ফোরট্রান, বাকাস-নর আকার(বিএনএফ, যা সিনট্যাক্স এর সংজ্ঞায় প্রায় সার্বজনীনভাবে ব্যবহৃত চিহ্ন-পদ্ধতি), এবং ফাংশান-পর্যায় প্রোগ্রামিং ধারণা উদ্ভাবণ করবার জন্য। তিনি ১৯৭৭ সালে এই অসামান্য সব অবদানের স্বীকৃতি স্বরূপ এসিএম টুরিং পুরস্কার অর্জন করেন। বাকাস'র টুরিং বিবৃতিটি এরকম:\n\nফোরট্রান এর উপর কাজের মাধ্যমে তিনি উচ্চ-পর্যায় প্রোগ্রামিং ব্যবস্থা তৈরিতে যে সুগভীর, প্রভাবশালী এবং অমর অবদান রেখেছেন এবং পোগ্রামিং ভাষার প্রকাশের ক্ষেত্রে ব্যবহৃত নিয়মতান্ত্রিক পদ্ধতির উপর তাঁর অসাধারণ প্রকাশনাবলীর স্বীকৃতিস্বরূপ।\n\n\n== জন্ম ও শিক্ষাজীবন ==\nবাকাস পেন্সিলভানিয়ার ফিলাডেলফিয়াতে জন্মগ্রহণ করেন। তিনি ১৯৪৯ সালে কলাম্বিয়া ইউনিভার্সিটি থেকে গণিতে মাস্টার্স ডিগ্রি অর্জন করেন এবং ১৯৫০ সালে আইবিএম এ যোগদান করেন।\n\n\n== সম্মাননা ও পুরস্কার ==\n১৯৭৭ সালের এসিএম প্রদত্ত টুরিং পুরস্কার বিজয়ী।\n\n\n== তথ্যসূত্র ==\n\n\n== বহি:সংযোগ =="}