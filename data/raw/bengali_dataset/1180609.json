{"pageid": 1180609, "title": "এয়ার মার্শাল নূর খান কমিশন, ১৯৬৯", "url": "https://bn.wikipedia.org/wiki?curid=1180609", "content": "এয়ার মার্শাল নূর খান কমিশন, ১৯৬৯ হলো পূর্ব পাকিস্তানে গঠিত একটি শিক্ষানীতি বা কমিশন। এটি ইয়াহিয়া খানের সরকারের আমলে শিক্ষা ব্যবস্থার পরিবর্তন ও আধুনিকরনের জন্য তৈরিকৃত একটি শিক্ষা কমিশন। এই কমিশনের প্রধান করা হয় এয়ার মার্শাল মালিক নুর খান আওয়ানকে, তার নেতৃত্বে বাংলাদেশের স্বাধীনতা যুদ্ধের দুই বছর আগে ১৯৬৯ সালে এই কমিটি গঠন করা হয়। এই শিক্ষা কমিশন গঠনের পিছনে পূর্ব পাকিস্তান সরকার যুক্তি দেখিয়েছিলো, পূর্ব পাকিস্তানে প্রচলিত শিক্ষা ব্যবস্থা দেশের সার্বভৌমত্ব, জাতীয় সংহতি ধরে রাখতে পারছেনা। পূর্ব পাকিস্তানের জনগণের মধ্যে বিচ্ছিন্নতাবাদী মনোভাব তৈরি হচ্ছে। কিন্তু বিদ্যমান শিক্ষা ব্যবস্থা জনগণের মধ্যে ঐক্য স্থাপন করতে পারছেনা। তাই হামুদুর রহমান ছাত্র সমস্যা সংক্রান্ত কমিশনকে পরিবর্তন করে নতুন একটি কমিশন গঠন করা দরকার।\nএছাড়াও এই কমিশন আরো উল্লেখ করেছে, তৎকালীন সময়ে শিক্ষিত বহু যুবকরা দক্ষতার অভাবে চাকরি পাচ্ছিলোনা, ফলে যুবকদের একটি অংশ কর্মহীন হয়ে পরেছিলো। তাই একাডেমিক শিক্ষার মান উন্নয়নের নতুন একটি কমিশন দরকার। নতুন প্রণীত শিক্ষানীতি প্রস্তাবে ইসলামের অনুশাসনের উপর জোর দেওয়া হয়েছিলো, ইসলামি মূল্যবোধ ও ইসলামি সাংস্কৃতিক বিকাশের দিকে নজর দেওয়া হয়েছিলো। এই কমিশনের মূল্য লক্ষ্য ছিল একটি শিক্ষিত ইসলামি সমাজ গড়ে তোলা এবং বৃত্তিমূলক ও কারিগরী মানবসম্পদের উন্নয়ন করা।\n\n\n== প্রস্তাবসমূহ ==\nএই কমিশন তাদের লক্ষ্য পৌঁছানোর জন্য নানারকম প্রস্তাব দিয়েছিলো, এদের মধ্যে উল্লেখযোগ্য\n\nমাদ্রাসা শিক্ষা ব্যবস্থাকে প্রচলিত স্কুল শিক্ষা পদ্ধতির সঙ্গে একীভূত করা এবং স্কুলের প্রচলিত শিক্ষা ব্যবস্থাকে জাতির ভাবাদর্শগত চাহিদার সঙ্গে সমন্বিত করে সিলেবাস তৈরি করা।\nনিম্ন ও মধ্য প্রাইমারী স্কুলগুলোকে প্রাথমিক বিদ্যালয়ের সঙ্গে একীভূত করা।\nবয়স্ক শিক্ষার একটি ব্যাপক কর্মসূচি গ্রহণ করা\nশিক্ষা প্রশাসনের বিকেন্দ্রীকরণ এবং বিশ্ববিদ্যালয় মঞ্জুরী কমিশন প্রতিষ্ঠা।\nইংরেজির পরিবর্তে উর্দু ও বাংলাকে ১৯৭৫ সাল নাগাদ পাকিস্তানে শিক্ষার মাধ্যম হিসেবে চালু করা।\n\n\n== তথ্যসূত্র =="}