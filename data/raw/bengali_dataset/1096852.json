{"pageid": 1096852, "title": "সুজান এথি", "url": "https://bn.wikipedia.org/wiki?curid=1096852", "content": "সুজান কার্লটন এথি (ইংরেজি: Susan Carleton Athey, জন্ম ১৯৭০/১৯৭১) একজন মার্কিন ব্যষ্টিক অর্থনীতিবিদ। তিনি মার্কিন যুক্তরাষ্ট্রের স্ট্যানফোর্ড বিশ্ববিদ্যালয়ের গ্র‍্যাজুয়েট স্কুল অভ বিজনেসের (স্নাতকোত্তর ব্যবসা শিক্ষা প্রতিষ্ঠান) মানববিদ্যা ও বিজ্ঞান বিদ্যালয়ের প্রযুক্তির অর্থনীতি বিষয়ে অধ্যাপিকা। স্ট্যানফোর্ড বিশ্ববিদ্যালয়ে যোগদানের আগে তিনি হার্ভার্ড বিশ্ববিদ্যালয় ও ম্যাসাচুসেটস ইনস্টিটিউট অভ টেকনোলজিতে অধ্যাপনা করেন। তিনি অর্থনীতিতে জন বেটস ক্লার্ক পদক বিজয়ী প্রথম নারী অর্থনীতিবিদ। মার্কিন অর্থনৈতিক সংঘ প্রতি দুই বছর অন্তর ৪০-অনূর্ধ্ব ও মার্কিন যুক্তরাষ্ট্রে কর্মরত সেরা অর্থনীতিবিদকে এই পদক দান করে থাকে। এথিকে অর্থনৈতিক তত্ত্ব, অভিজ্ঞতাবাদী অর্থশাস্ত্র ও অর্থমিতিতে অবদান রাখার জন্যনেই পুরস্কার প্রদান করা হয়।\nএথি ছয় বছর মাইক্রোসফট কর্পোরেশনের প্রধান পরামর্শক অর্থনীতিবিদ হিসেবে কাজ করেন। এছাড়া তিনি মাইক্রোসফট রিসার্চ নামক প্রতিষ্ঠানের একজন পরামর্শক গবেষক ছিলেন। তিনি বর্তমানে এক্সপিডিয়া, লেন্ডিং ক্লাব, টুরো, রিপল ল্যাবস ও অলাভজনক ইনোভেশনস ফর পভার্টি অ্যাকশন প্রতিষ্ঠানের নির্বাহী পরিষদের সদস্য। এছাড়া তিনি স্ট্যানফোর্ড অর্থনৈতিক নীতি গবেষণা ইনস্টিটিউটের একজন জ্যেষ্ঠ \"ফেলো\"। তিনি স্ট্যানফোর্ডের মানবকেন্দ্রিক কৃত্রিম বুদ্ধিমত্তা ইন্সটিটিউটের সহযোগী পরিচালক ও গ্লোবাল ক্যাপিটাল সোশ্যাল ইমপ্যাক্ট ল্যাবের (অর্থাৎ \"বৈশ্বিক পুঁজি সামাজিক প্রভাব গবেষণাগার\") পরিচালক। ব্যক্তিগত জীবনে তিনি অর্থশাস্ত্রে ২০২১ সালে নোবেল স্মারক পুরস্কার বিজয়ী ওলন্দাজ-মার্কিন অর্থনীতিবিদ খিডো ইম্বেনসের স্ত্রী।\n\n\n== তথ্যসূত্র =="}