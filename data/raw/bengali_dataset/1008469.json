{"pageid": 1008469, "title": "ও'হেয়ার আন্তর্জাতিক বিমানবন্দর", "url": "https://bn.wikipedia.org/wiki?curid=1008469", "content": "ও'হেয়ার আন্তর্জাতিক বিমানবন্দর (আইএটিএ: ORD, আইসিএও: KORD, এফএএ এলআইডি: ORD) সাধারণত ও'হেয়ার বিমানবন্দর, শিকাগো ওহেয়ার বা শুধু মাত্র ও'হেয়ার নামে পরিচিত, একটি আন্তর্জাতিক বিমানবন্দর, যা ইলিনয়ের শিকাগোর লুপ বাণিজ্যিক এলাকা থেকে ১৪ মাইল (২৩ কিমি) উত্তর-পশ্চিমে অবস্থিত। ও'হেয়ার শিকাগো বিমান চলাচল বিভাগ দ্বারা পরিচালিত এবং ৭,৬২৭ একর (৩,০৮৭ হেক্টর) জুড়ে বিস্তৃত বিমানবন্দরটি থেকে উত্তর আমেরিকা, দক্ষিণ আমেরিকা, ইউরোপ, আফ্রিকা, এশিয়া এবং ওশেনিয়ার ২২৮ টি গন্তব্যে বিরামবিহীন উড়ান পরিচালনা করে।\nশিকাগোর \"বিশ্বের সবচেয়ে ব্যাস্ত বর্গ মাইল\" এর উত্তরসূরি হিসাবে নকশা করা ও'হেয়ার দ্বিতীয় বিশ্বযুদ্ধের সময় সি-৪৪ সামরিক পরিবহনের জন্য একটি ডগলাস উৎপাদন কেন্দ্রের পরিষেবা প্রদানকারী একটি বিমান ক্ষেত্র হিসাবে শুরু হয়। এটি যুদ্ধের সময় মার্কিন যুক্তরাষ্ট্রের নৌবাহিনীর প্রথম সম্মান পদক প্রাপ্ত অ্যাডওয়ার্ড \"বাচ\" ও'হেয়ার নামে নামকরণ করা হয়। দ্বিতীয় বিশ্বযুদ্ধের পর পরিকল্পিত প্রথম বড় বিমানবন্দর হিসাবে, ও'হেয়ার টার্মিনালে সরাসরি মহাসড়কের প্রবেশযোগ্যতা, জেট ব্রিজ ও ভূগর্ভস্থ জ্বালানি ভরার ব্যবস্থার উদ্ভাবনী নকশার ধারণা প্রবর্তিত হয়।\nও'হেয়ার জেট যুগের প্রথম বিশ্বের সবচেয়ে ব্যস্ততম বিমানবন্দর হিসাবে খ্যাতি অর্জন করে, ১৯৬৩ সাল থেকে ১৯৯৮ সাল পর্যন্ত এই খ্যাতিটি ধরে রাখে; আজ, এটি ২০১৮ সালে ৮৩ মিলিয়ন যাত্রী পরিবহনের মাধ্যমে বিশ্বের ষষ্ঠ-ব্যস্ততম বিমানবন্দরে পরিণত হয়। ও'হেয়ার প্রতিদিন গড়ে ২,৫২০ টি বিমান পরিচালনার হিসাবে ২০১৯ সালে ৯,১৯,৭০৪ টি বিমান পরিচালনা করে। ও'হেয়ার ইউনাইটেড এয়ারলাইন্স (যা সদর দফতর উইলিস টাওয়ারে) ও আমেরিকান এয়ারলাইন্স উভয়ের প্রধান ঘাঁটি হিসাবে কাজ করে। এটি ফ্রন্টিয়ার এয়ারলাইন্স ও স্পিরিট এয়ারলাইন্সের জন্যও মননিবেশিত শহর।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}