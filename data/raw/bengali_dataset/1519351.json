{"pageid": 1519351, "title": "শ্রুতি সিনহা", "url": "https://bn.wikipedia.org/wiki?curid=1519351", "content": "শ্রুতি সিনহা একজন ভারতীয় অভিনেত্রী এবং টেলিভিশন ব্যক্তিত্ব, যিনি রিয়েলিটি শো এমটিভি স্প্লিটসভিলা ১১ জয়ী হয়েছেন। এছাড়াও তিনি রোডিজ এক্সট্রিম এবং এস অফ স্পেস ২ -এর মতো রিয়েলিটি শোতে অংশগ্রহণের জন্য পরিচিত, এদের দুটিতেই তিনি ফাইনালিস্ট হয়েছিলেন।\n\n\n== কর্মজীবন ==\nশ্রুতি সিনহা ২০১৫ সালে ডান্স ইন্ডিয়া ডান্সের পঞ্চম মরশুমে একজন নৃত্যশিল্পী হিসেবে নিজের কর্মজীবন শুরু করেন। অনুষ্ঠানে তিনি শীর্ষ ১৫ জন প্রতিযোগীর মধ্যে স্থান পেয়েছিলেন। পরবর্তীতে, তিনি এমটিভি ইন্ডিয়ার অনুষ্ঠান লাভ অন দ্য রানের একটি পর্বে উপস্থিত হন।\n২০১৮ সালে এমটিভি রোডিজ এক্সট্রিম রিয়েলিটি শোতে অংশগ্রহণের মাধ্যমে শ্রুতি সিনহা খ্যাতি অর্জন করেন, সেখানে তিনি সেমিফাইনালিস্ট হিসেবে শেষ করেন। ২০১৯ সালে, তিনি এমটিভি স্প্লিটসভিলার ১১তম মরশুমে অংশগ্রহণ করেছিলেন। গৌরব আলুঘের সাথে তিনিএই প্রতিযোগিতায় বিজয়ী হয়েছিলেন। একই বছর, তিনি এমটিভির এস অফ স্পেস ২- তেও অংশগ্রহণ করেন এবং ফাইনালিস্ট হিসেবে শেষ করেন।\n২০২১ সালে, শ্রুতি সিনহাকে মুম্বাই সাগা -এর \"শোর মচেগা\" গানে দেখা গিয়েছিল। গানটি গেয়েছিলেন ইয়ো ইয়ো হানি সিং এবং হোমি দিল্লিওয়ালা।\n২০২৩ সালে, তিনি শান্তনু মহেশ্বরীর বিপরীতে অ্যামাজন মিনি টিভির ধারাবাহিক ক্যাম্পাস বিটস -এ অভিনয় করেছিলেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ===\n\n\n=== সঙ্গীত ভিডিও ===\n\n\n== তথ্যসূত্র =="}