{"pageid": 14830, "title": "রাণীনগর উপজেলা", "url": "https://bn.wikipedia.org/wiki?curid=14830", "content": "রাণীনগর বাংলাদেশের নওগাঁ জেলার অন্তর্গত একটি উপজেলা।\n\n\n== অবস্থান ও আয়তন ==\nরাণীনগর উপজেলা নওগাঁ জেলার দক্ষিণ-পূর্ব সীমানায় অবস্থিত।রাণীনগর উপজেলার আয়তন ২৫৮.৩৩ বর্গ কিলোমিটার। এ উপজেলার  উত্তরে নওগাঁ সদর উপজেলা ও বগুড়া জেলার আদমদীঘি উপজেলা, দক্ষিণে আত্রাই উপজেলা, পূর্বে বগুড়া জেলার নন্দীগ্রাম উপজেলা ও নাটোর জেলার সিংড়া উপজেলা, পশ্চিমে মান্দা উপজেলা।\n\n\n== প্রশাসনিক এলাকা ==\nরাণীনগর থানা, সদর উপজেলার একটি মৌজা নিয়ে গঠিত। সদর-এর আয়তন ০.১ বর্গ কিলোমিটার। এই উপজেলার অন্তর্গত গ্রামের সংখ্যা ১৬৯টি এবং মৌজা ১৯১টি।\nইউনিয়ন সমূহ\n\n১নং রাণীনগর ইউনিয়ন\n২নং কাশিমপুর ইউনিয়ন, রাণীনগর\n৩নং গোনা ইউনিয়ন\n৪নং পারইল ইউনিয়ন\n৫নং বড়গাছা ইউনিয়ন\n৬নং কালিগ্রাম ইউনিয়ন\n৭নং একডালা ইউনিয়ন\n৮নং মিরাট ইউনিয়ন\n\n\n== ভৌগোলিক উপাত্ত ==\nরাণীনগর উপজেলার প্রধান নদী ছোট যমুনা, এছাড়া পূর্ব সীমানা দিয়ে বয়ে গেছে ঐতিহ্যবাহী নাগর নদ, রবীন্দ্রনাথ ঠাকুর পতিসর কাঁচারী বাড়ীতে থাকা অবস্থাই যে নদীকে নিয়ে বিশ্বকবি রবীন্দ্রনাথ ঠাকুর \"আমাদের ছোট নদী চলে বাঁকে বাঁকে\" কবিতাটি লিখেছিলেন।\n\n\n== ইতিহাস ==\n“রানীনগর” নামকরণ সম্পর্কে প্রচলিত আছে যে, তেরোশ পুকুর আর বারোশ গারির (ছোট পুকুর) অবস্হান ছিল এই অঞ্চলে। এগার’শ - বার’শ শতাব্দীর পাল বংশের পরাক্রমশালী জমিদার খট্রেশ্বর রাজার প্রভাবশালিনী রাণীর সন্মার্থে মৌজার নাম “রানীনগর” আর রাজার নামে নামকরণ হয় “খট্রেশ্বর পরগনা”। ইংরেজ সেটেলমেন্ট রেকর্ডেও এই অঞ্চলের পরগনার নাম “খট্রেশ্বর” এবং মৌজার নাম “রানীনগর” উল্লেখ করা হয়।\nআবার অন্য তথ্যমতে, ছাতিয়ানগ্রামের জমিদার কন্যা নাটোরের রাণী ভবানি শংকর যাত্রা বিরতিতে বর্তমান রানীনগর বাজারে বিশ্রাম নিয়েছিলেন, সেই থেকে এর নাম “রানীনগর”।\nএটি ১৮৫৬ সালে “রানীনগর” থানা হিসেবে আত্মপ্রকাশ করে, উপজেলাটি প্রতিষ্ঠিত হয় ১৯১৬ খ্রিষ্টাব্দে, এবং উপজেলা হিসেবে স্বীকৃতি পায় ১৯৮৩ সালের ১লা\nআগস্ট।\n\n\n== জনসংখ্যার উপাত্ত ==\nউপজেলার মোট জনসংখ্যা (আদমশুমারি ২০০১ অনুযায়ী)১,৮৪,৯০০ জন, পুরুষ ৯৪,১০০ জন, মহিলা ৯০,৮০০ জন তন্মধ্যে মুসলমান ৮৬.৬%, হিন্দু ১৩% এবং অন্যান্য ০.৪%।\n\n\n== শিক্ষা ==\n\nউপজেলার শিক্ষার হার ৪৭.৭%। পুরুষ ৫৩.৬% মহিলা ৪১.৪%। উপজেলায় রয়েছে ৪টি কলেজ, ১৬টি উচ্চ বিদ্যালয়, ৮২টি প্রাথমিক বিদ্যালয়, ১৫টি মাদ্রাসা, বিভিন্ন এনজিও (NGO) কর্তৃক প্রতিষ্ঠিত প্রাথমিক বিদ্যালয় ৮৫ টি, অন্যান্য প্রতিষ্ঠান ১৮টি।\n\n\n== উল্লেখযোগ্য ব্যক্তি ==\n১। জনাব মোঃ আলমগীর কবির এমপি।\n২।মরহুম ইস্রাফিল আলম এমপি।\n৩। জনাব মো: আনোয়ার হোসেন হেলাল এমপি\n\n\n== উল্লেখযোগ্য স্থান ও স্থাপনা ==\n\n\n== বিবিধ ==\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় রাণীনগর উপজেলা \nউপজেলা প্রশাসনের ওয়েবসাইট"}