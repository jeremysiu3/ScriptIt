{"pageid": 1420294, "title": "উপেন্দ্রনাথ বর্মণ", "url": "https://bn.wikipedia.org/wiki?curid=1420294", "content": "উপেন্দ্রনাথ বর্মণ (১ ডিসেম্বর ১৮৯৯ - ৭ ফেব্রুয়ারি ১৯৮৮) একজন ভারতীয় রাজনীতিবিদ ছিলেন। তিনি ভারতীয় জাতীয় কংগ্রেসের সদস্য হিসাবে ভারতের সংসদের নিম্নকক্ষ লোকসভায় পশ্চিমবঙ্গের কোচবিহার থেকে নির্বাচিত হন।\n\n\n== ব্যক্তিগত জীবন ==\nবর্মন রাজবংশী পরিবারের সদস্য ছিলেন। তিনি কোচবিহারে পিতা বীরনারায়ণ বর্মণের ঘরে জন্মগ্রহণ করেন। তিনি কোচবিহারের ভিক্টোরিয়া কলেজ থেকে স্নাতক এবং কলকাতা বিশ্ববিদ্যালয় আইন কলেজ থেকে এলএলবি ডিগ্রি অর্জন করেন। তিনি জলপাইগুড়িতে কয়েক বছর আইন চর্চা করেন। তিনি ১৯২৬ সালে ক্ষীরোদেবালা দেবীকে বিয়ে করেন এবং তার দুই ছেলে ও চার মেয়ে ছিল। তিনি ১৯৮৮ সালে মারা যান।\n\n\n== রাজনৈতিক পেশা ==\nবর্মন ভারতীয় জাতীয় কংগ্রেসের একজন অংশ ছিলেন এবং ১৯৩৭ থেকে ১৯৪৫ সাল পর্যন্ত বঙ্গীয় আইনসভায় নির্বাচিত হন। তিনি ১৯৪১ থেকে ১৯৪৩ সালের মধ্যে রাজ্যে মন্ত্রী হিসাবেও দায়িত্ব পালন করেছিলেন। ১৯৫২ সালে প্রথম সাধারণ নির্বাচনে, তিনি উত্তরবঙ্গ লোকসভা আসন থেকে প্রতিদ্বন্দ্বিতা করেন এবং জয়ী হন। তিনি আবার ১৯৫৭ সালে কোচবিহার কেন্দ্র থেকে লোকসভা নির্বাচনে লড়েন এবং জয়ী হন।\n\n\n=== মতাদর্শ ===\nবর্মন অনগ্রসর জাতিদের অধিকার নিয়ে সোচ্চার ছিলেন। তফসিলি জাতিদের জন্য সংরক্ষণ, যা তখন 'ডিপ্রেসড ক্লাস' নামে পরিচিত, ভারত সরকার আইন, ১৯৩৫-এ অন্তর্ভুক্ত করা হয়েছিল যা ব্রিটিশ পার্লামেন্ট দ্বারা পাস হয়েছিল কিন্তু বর্মন বিশ্বাস করেছিলেন যে পিছিয়ে পড়া জাতিগুলির অবস্থার উন্নতি হয়নি। তাঁর মতে, শুধুমাত্র কিছু সুবিধাপ্রাপ্ত, যারা শিক্ষা লাভের সুযোগ পেয়েছিল, তাদের অবস্থা ভালো ছিল।\n\n\n== সাহিত্যিক পেশা ==\nবর্মণ রাজবংশী সম্প্রদায়ের ইতিহাস এবং রাজবংশী সাহিত্যের ইতিহাস রচনা করেন।\n\n\n== তথ্যসূত্র ==\n\n\n== বহিঃসংযোগ ==\nপার্লামেন্ট অফ ইন্ডিয়ার ওয়েবসাইটে অফিসিয়াল জীবনী সংক্রান্ত স্কেচ"}