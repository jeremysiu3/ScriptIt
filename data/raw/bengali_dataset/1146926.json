{"pageid": 1146926, "title": "সি স মারগারি ড", "url": "https://bn.wikipedia.org/wiki?curid=1146926", "content": "“সি স মারগারি ড” হলো ইংরেজি ভাষার একটি জনপ্রিয় শিশুতোষ ছড়া, লোকসঙ্গীত এবং খেলার তালে তালে গাওয়ার গান। ১৭৬৫ সালের আশেপাশে লন্ডন থেকে প্রকাশিত মাদার গুজেজ মেলডি-তে এই গানের আধুনিকতম সংস্করণের প্রথম আবির্ভাব দেখা যায়। এর রাউড লোকসঙ্গীত সূচক সংখ্যা ১৩০২৮।\n\n\n== গানের কথা ও সুর ==\nগানের আধুনিকতম সংস্করণটি হলো:\n\nSee Saw Margery Daw,\nJacky shall have a new master;\nJacky shall earn but a penny a day,\nBecause he can't work any faster.\nগানে জ্যাকি নামের জায়গায় প্রায়শই জনি বা জ্যাক ব্যবহার করতে শোনা যায়।\nকবিতার সবচেয়ে পরিচিত সুরটি ১৮৭০ সালে সুরকার ও শিশুতোষ ছড়া সংগ্রাহক জেমস উইলিয়াম ইলিয়ট তার ন্যাশনাল নার্সারি রাইমস অ্যান্ড নার্সারি সংস-এ প্রথম রেকর্ড করেন।\n\n\n== অর্থ ও উৎস ==\nসি-স শিশুদের সবচেয়ে পুরনো খেলাগুলোর মধ্যে অন্যতম। খুব সাধারণ কাঠের গুঁড়ি দিয়ে এটি বানানো যায়। “সি স মারগারি ড” থেকে বোঝা যায় শিশুরা সি-স খেলতে খেলতে এই সঙ্গীতটিতে তাল মেলায়। মারগারি ড নামের কোনো ব্যক্তির অস্তত্ব ছিল বলে এখনও শনাক্ত করা যায়নি। তাই ধারণা করা হয় “সি-স” শব্দের সাথে মেলাতেই এর উৎপত্তি।\nআদিতে গানটি করাতকলের শ্রমিকদের গান হয়ে থাকতে পারে বলে মনে করা হয়। যেসমস্ত করাত চালাতে দুইজন শ্রমিকের দরকার হয়, তেমন ক্ষেত্রে দুইজনে এই গানটি গাওয়া হয়ে থাকতে পারে। ১৬৪০ সালে রিচার্ড ব্রোম তার দি অ্যান্টিপডস নাটকে করাতশ্রমিকদের সাথে শব্দবন্ধ “see saw sacke a downe”-এর একটি সম্পর্ক দেখান। হাতল ধরে গাছের গুঁড়ির দুইপাশে বসে শিশুদের উঠানামার খেলাটি ১৭০০ সালের দিকে প্রথম সি-স নামে প্রিন্ট মিডিয়ায় আবির্ভূত হত।\nওপাই দম্পতির মতে “ড” (daw) দিয়ে সম্ভবত কোনো অলস লোককে বোঝানো হচ্ছে। আবার স্কাউটিংয়ে এই শব্দ একজন “অপরিচ্ছন্ন, কুৎসিত মহিলা”-কেও বুঝিয়ে থাকে, যার থেকে “মারগারি ড” শব্দটি এসেছে।\n\nSee-saw, Margery Daw,\nSold her bed and lay on the straw;\nSold her bed and lay upon hay\nAnd pisky came and carried her away.\nFor wasn't she a dirty slut\nTo sell her bed and lie in the dirt?\n\n\n== তথ্যসূত্র ==\n\n\n== বহিঃসংযোগ ==\n\nSee Saw Margery Daw MP3\nTraditional Children's Songs at H2G2\nNonsense poetry, essay by George Orwell, including Margery Daw"}