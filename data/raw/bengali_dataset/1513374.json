{"pageid": 1513374, "title": "ভাব্বিজ দোরাবজি", "url": "https://bn.wikipedia.org/wiki?curid=1513374", "content": "ভাব্বিজ দোরাবজি একজন ভারতীয় টেলিভিশন অভিনেত্রী এবং মডেল।\n\n\n== ক্যারিয়ার ==\nভাব্বিজ দোরাবজি টেলিভিশন ধারাবাহিক পেয়ার কি ইয়ে এক কাহানিতে, ১৮ অক্টোবর ২০১০ থেকে ১৫ ডিসেম্বর ২০১১ পর্যন্ত, পঞ্ছি দোব্রিয়াল চরিত্রে অভিনয় করে তার টেলিভিশন জীবনে আত্মপ্রকাশ করেন। ২০১৩ সালে তিনি টেলিভিশন ধারাবাহিক সরস্বতীচন্দ্রে অলকের ভূমিকায় অভিনয় করেছিলেন।  তিনি ২০১১ সালে পেয়ার কি ইয়ে এক কাহানিতে সেরা সহায়ক ভূমিকার জন্য একটি পুরস্কার জিতেছেন। তিনি টেলিভিশন ধারাবাহিক \"বাহু হামারি রজনী কান্ত\"-এর অংশ ছিলেন, যেখানে তিনি ম্যাগি কান্তের ভূমিকায় অভিনয় করেছিলেন।\n\n\n== ব্যক্তিগত জীবন ==\n\nতিনি মহারাষ্ট্রের পুনেতে একটি পার্সি পরিবারে জন্মগ্রহণ করেন। তার বাবার নাম জাহাঙ্গীর দোরাবজি এবং মাতার নাম ফিরোজা দোরাবজি। তারা পুনের পরিচিত উদ্যোক্তা ।\n২০১৩ সালে, দোরাবজি তার পেয়ার কি ইয়ে এক কাহানির সহ-অভিনেতা ভিভিয়ান ডিসেনাকে বিয়ে করেন। ২০১৬ সালে তাদের বিবাহবিচ্ছেদ হয়।\n\n\n== টেলিভিশন ==\n\n\n== ভাব্বিজ দোরাবজির সাথে শোবিজ ==\nভাব্বিজ দোরাবজি \"শোবিজ উইথ ভাব্বিজ\" ওয়েব শোটি উপস্থাপনা করেছিলেন, যেখানে বিভিন্ন টিভি অভিনেতাদের সাক্ষাৎকার নেওয়া হয়েছিল। এটি ছিল অনেকটা মজার টক শো-এর মতো। এই শোবিজটি পরিচালনা করেছিল আইডব্লিউএমবাজ (ইংরেজি: IWMBuzz) এবং ২০১৭ সালে ইউটিউবে সম্প্রচারিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\nফেসবুকে ভাব্বিজ দোরাবজি\nইন্টারনেট মুভি ডেটাবেজে ভাব্বিজ দোরাবজি (ইংরেজি)"}