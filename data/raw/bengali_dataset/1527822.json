{"pageid": 1527822, "title": "মেনকা (অভিনেত্রী)", "url": "https://bn.wikipedia.org/wiki?curid=1527822", "content": "মেনকা সুরেশ, (জন্মনামঃ পদ্মাবতী আয়েঙ্গার ) যিনি  মেনকা নামেই বেশি পরিচিত, একজন ভারতীয় অভিনেত্রী এবং চলচ্চিত্র প্রযোজক।  তিনি ১৯৮০ সালে তামিল চলচ্চিত্র রাময়ী ভায়াসুক্কু ভানথুত্তা -এর মাধ্যমে চলচ্চিত্র জগতে আত্মপ্রকাশ করেন। ১৯৮০ থেকে ১৯৮৭ সাল পর্যন্ত তার অভিনয় জীবনে, মেনকা ১২৫টিরও বেশি ছবিতে নায়িকা হিসেবে অভিনয় করেছেন। তার অভিনীত বেশিরভাগ চলচ্চিত্র মালায়ালাম ভাষার। তিনি কয়েকটি তামিল, তেলুগু, কন্নড় এবং হিন্দি ছবিতেও অভিনয় করেছেন। মেনকা মালায়ালাম চলচ্চিত্র প্রযোজক জি. সুরেশ কুমারকে বিয়ে করেন। চলচ্চিত্র জগত থেকে বিরতি নেওয়ার ১৯ বছর পর, তিনি টেলিভিশন ধারাবাহিক কালিভেদু -এর মাধ্যমে অভিনয় জগতে প্রত্যাবর্তন করেন।   মেনকা সিমা পুরস্কার অনুষ্ঠানে তার দীর্ঘ অভিন্য জীবনের জন্য আজীবন সম্মাননা  লাভ করেন। \n\n\n== জীবনের প্রথমার্ধ ==\nমেনকার আসল নাম পদ্মাবতী। তিনি ভারতের কন্যাকুমারী জেলার নাগেরকোইলে একটি তামিল আয়েঙ্গার ব্রাহ্মণ পরিবারে জন্মগ্রহণ করেছিলেন।  তার পিতামাতা রাজগোপাল এবং সরোজার চার সন্তানের মধ্যে তিনি ছিলেন একমাত্র কন্যা। তার বাবা-মা দুজনেই স্কুল শিক্ষক ছিলেন। মেনকার মা সরোজা মাদ্রাজের পেরাম্বুরের লর্ডেস গার্লস হায়ার সেকেন্ডারি স্কুলে শিক্ষকতা করতেন। \n\n\n== কর্মজীবন ==\nমেনকা তার অভিনয় জীবনে দক্ষিণ ভারতীয় সিনেমার সর্বোচ্চ পারিশ্রমিকপ্রাপ্ত অভিনেত্রীদের একজন হয়ে উঠেছিলেন।  তবে বিয়ের পর অভিনয় থেকে অবসর নেওয়ার সিদ্ধান্ত নেন। অভিনয় থেকে বিরতি নেওয়ার প্রায় ২৪ বছর পর, তিনি ২০১১ সালে ফাজিল পরিচালিত  লিভিং টুগেদার চলচ্চিত্রের একটি ভূমিকায় অভিনয় করে চলচ্চিত্র জগতে অভিনেত্রী হিসেবে প্রত্যাবর্তন করেন। \n\n\n== ব্যক্তিগত জীবন ==\nমেনকা ১৯৮৭ সালের ২৭ অক্টোবর গুরুবায়ুর মন্দিরে চলচ্চিত্র প্রযোজক জি. সুরেশ কুমারকে বিয়ে করেন। তাদের দুই মেয়ে আছে — রেবতী এবং কীর্তি সুরেশ ।  প্রথমে তারা চেন্নাইতে স্থায়ী হন এবং পরে তিরুবনন্তপুরমে চলে আসেন। মেনকার কন্যা কীর্তি একজন জনপ্রিয় চলচ্চিত্র অভিনেত্রী এবং রেবতী একজন সহকারী পরিচালক। \n\n\n== তথ্যসূত্র =="}