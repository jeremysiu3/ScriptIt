{"pageid": 1032373, "title": "স্যাডি অ্যামেরিকান", "url": "https://bn.wikipedia.org/wiki?curid=1032373", "content": "স্যাডি অ্যামেরিকান (৩ মার্চ, ১৮৬২— ৩ মে, ১৯৪৪) ছিলেন একজন ইহুদি-অ্যামেরিকান  সক্রিয়কর্মী, সমাজকর্মী এবং \"শিকাগোর দৃশ্যমান সমাজবিজ্ঞানের পথিকৃৎ\"।\n\n\n== শৈশব ও শিক্ষাজীবন ==\nস্যাডি অ্যামেরিকান ১৮৬২ সালের ৩রা মার্চ ইলিনয়ের শিকাগো শহরে জন্মগ্রহণ করেছিলেন এবং সেখানকার পাবলিক স্কুলে পড়াশোনা করেছিলেন।\n\n\n== কর্মজীবন ==\nস্যাডি অ্যামেরিকান ১৮৯৩ সালের বিশ্বমেলায় ইহুদি নারীদের কংগ্রেসের সেক্রেটারি ছিলেন। তিনি ছিলেন ইহুদি নারী পরিষদের অন্যতম প্রতিষ্ঠাতা, পরিষদের নির্বাহী সম্পাদক (১৮৯৩ সালে) এবং এর বেশ কয়েকটি বিভাগের সংগঠক। তিনি ইহুদি নারী পরিষদের নিউ ইয়র্ক শাখার সভাপতি ছিলেন। তিনি আন্তর্জাতিক নারী কংগ্রেসে ইহুদি নারী পরিষদের প্রতিনিধিত্বকারী বক্তা এবং প্রতিনিধি ছিলেন। তিনি আটলান্টা প্রদর্শনী (১৮৯৬); লন্ডন (১৮৯৯), স্পিকার ভ্যাকেশন স্কুল; বার্লিন (১৯০৪) এবং টরন্টোতেও (১৯০৯) উপস্থিত ছিলেন। ১৮৯৯-১৯৯৪ সাল পর্যন্ত তিনি ইহুদি নারী পরিষদের প্রেস কমিটির সভাপতি ছিলেন।\nস্যাডি অ্যামেরিকান ১৮৯৬ সালে ডেনভারের জেনারেল ফেডারেশন অফ ক্লাবসের দ্বি-বার্ষিকীর বক্তা ছিলেন। তিনি ১৯০৫ সালে নিউইয়র্ক স্টেট ফেডারেশন উইমেন ক্লাবের শিল্প কমিটির সদস্য ছিলেন। তিনি ১৯০৮ সালে বোস্টনের নারী ক্লাবগুলোর জেনারেল ফেডারেশনের খেলার মাঠে ধারাভাষ্যকার ছিলেন।\nস্যাডি অ্যামেরিকান ১৯০১ সালে নিউইয়র্ক সিটির উইম্যান পৌরসভা লীগের পরিচালক ছিলেন। তিনি ১৯০২-১৯০৩ সালে নারী পৌরসভা লীগের গৃহনির্মাণ কমিটির সভাপতির দায়িত্ব পালন করেছিলেন।\nস্যাডি অ্যামেরিকান ১৮৯৭-১৮৯৮ সালে কুক কাউন্টি লিগ অফ উইমেন ক্লাবের পরিচালক ছিলেন। তিনি শিকাগোর ইলিনয় জুভেনাইল কোর্ট আইন পাস এবং সুরক্ষা কমিটির সদস্য ছিলেন। তিনি ১৮৯৮ সালে স্পেনীয়-আমেরিকান যুদ্ধের সময় ইলিনয়ের গভর্নর, সেনাবাহিনী এবং নেভি লিগের আহ্বানে নির্বাহী কমিটির সদস্য ও অন্যতম প্রতিষ্ঠাতা ছিলেন। \n১৯৪৪ সালে তিনি নিউ ইয়র্ক সিটিতে মৃত্যুবরণ করেন। \n\n\n== তথ্যসূত্র =="}