{"pageid": 1155122, "title": "খাগড়াছড়ি প্রজাপতি", "url": "https://bn.wikipedia.org/wiki?curid=1155122", "content": "খাগড়াছড়ি (বৈজ্ঞানিক নাম: Papilio epycides(Hewitson)) এক প্রজাতির মাঝারী আকারের প্রজাপতি, যার শরীর ও ডানা মূখ্যত কালচে খয়েরি এবং সাদা বর্নের। এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রের সদস্য। এই প্রজাতির epycides উপপ্রজাতি ভারতের বন্যপ্রাণ সংরক্ষণ আইন (Wild Life Protection Act, 1972) অনুসারে তফ্‌সিল ২ এর তালিকার অন্তর্ভুক্ত।\n\n\n== আকার ==\nখাগড়াছড়ি এর প্রসারিত অবস্থায় ডানার আকার ৭০-৯০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত খাগড়াছড়ি এর উপপ্রজাতি হল- \n\nPapilio epycides epycides Hewitson, 1862 – Himalayan Lesser Mime\n\n\n== বিস্তার ==\nএদের  উত্তর-পূর্ব ভারত,মায়ানমার এবং পশ্চিম চীন এর বিভিন্ন অঞ্চলে পাওয়া যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nলেজহীন এই সোয়ালোটেল প্রজাতির পুরুষ এবং স্ত্রী উভয় প্রকারকে চট্‌ করে দেখে শীতলকুচি র সাথে বিভ্রম হতে পারে, তবে যা দেখে তৎক্ষণাৎ শীতলকুচিদের থেকে এদের আলাদা সনাক্ত করা জায় তা হল এদের ডানার দাগ-ছোপগুলি কাঁচ তুল্য অথবা কাঁচের মত নয়।\nডানার উপরতল হালকা বাদামী অথবা ধূসর সাদা এবং শিরাগুলি ইষদ কালচে। ডোরাগুলি এবং ডানার প্রান্তসীমা একইরকম ইষদ্‌ কালচে। ডানার দাগ-ছোপ গুলির গঠন অনেকটা চিলেখাগড়া এর মতন। সামনের ডানার উপরিপৃষ্ঠে সেল এ আড়াআড়িভাবে কোন কালো পুরু দাগ দেখা যায় না। পিছনের ডানার উপরিতলে হলুদ টর্নাল ছোপ বর্তমান। ডানার নিম্নপৃষ্ঠ উপরিপৃষ্ঠেরই অনুরূপ। পিছনের ডানার নিম্নতলে ডানাজুড়ে বাদামী আভা লক্ষ্য করা জায়। স্ত্রী প্রকারে ধূসর সাদা দাগ-ছোপ পুরুষ অপেক্ষা অধিক বিস্তৃত।\n\n\n== আচরণ ==\nদুর্লভ দর্শন এই প্রজাতির উড়ান ধীর, আলস প্রকৃতির। সারা বছরে শুধু মাত্র বসন্তকালে মার্চ এবং এপ্রিল মাসে এদের দর্শন পাওয়া যায়। এরা নিচু উচ্চতা সম্পন্ন তরাই অঞ্চল থেকে ১২০০মিটার অথবা ৪০০০ ফুট উচ্চতা পর্যন্ত বিচরন করে। এদের প্রায়শই মাড-পাডল করতে দেখা জায় নদী অথবা ঝর্নার পাশে ভিজা মাটি অথবা বালিতে।\n\n\n== তথ্যসূত্র ==\n\n\n== বহিঃসংযোগ =="}