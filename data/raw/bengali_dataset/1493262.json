{"pageid": 1493262, "title": "বিশ্ব দাবা চ্যাম্পিয়নশিপ ২০২৪", "url": "https://bn.wikipedia.org/wiki?curid=1493262", "content": "বিশ্ব দাবা চ্যাম্পিয়নশিপ ২০২৪ (আনুষ্ঠানিকভাবে বিশ্ব দাবা চ্যাম্পিয়নশিপ প্রযোজনায় গুগল) বিশ্ব দাবা চ্যাম্পিয়নশিপ নির্ধারণের জন্য বর্তমান বিশ্ব দাবা চ্যাম্পিয়ন ডিং লিরেন এবং চ্যালেঞ্জার গুকেশ ডোম্মারাজুর মধ্যে একটি দাবা ম্যাচ। এটি সিঙ্গাপুরে ২০২৪ সালের ২৫ নভেম্বর থেকে ১৩ ডিসেম্বর পর্যন্ত অনুষ্ঠিত হয়। এখানে বিজয়ী নির্ধারণের জন্য ১৪টি ধারাবাহিক খেলার আয়োজন করা হয়, প্রয়োজন হলে অতিরিক্ত টাইব্রেকের ব্যবস্থা ছিল।\nডিং লিরেন ২০২৩ সালের বিশ্ব দাবা চ্যাম্পিয়নশিপ জিতেছিলেন ইয়ান নেপোমনিয়াশিকে পরাজিত করে। এর আগে তৎকালীন বিজয়ী ম্যাগনাস কার্লসেন তার শিরোপা রক্ষা করতে অপারগতা প্রকাশ করেছিলেন। বিশ্ব চ্যাম্পিয়নশিপের জন্য লিরেনকে চ্যালেঞ্জ করার অধিকার জিততে গুকেশ ২০২৪ সালের এপ্রিলে অনুষ্ঠিত আট খেলোয়াড়ের প্রার্থীদের টুর্নামেন্ট জিতেছিল। টুর্নামেন্ট শুরুর আগে, গুকেশ ফিদে র‍্যাঙ্কিং-এ ২৭৮৩ ইলো রেটিং নিয়ে পঞ্চম স্থানে ছিলেন এবং লিরেন ২৭২৮ ইলো রেটিং নিয়ে ২৩তম স্থানে ছিলেন।\nগুকেশ ১৪ খেলার পর ৭১/২–৬১/২ পয়েন্টে ম্যাচে জয় লাভ করেন এবং সর্বকনিষ্ঠ ব্যক্তি হিসেবে দাবার বিশ্ব চ্যাম্পিয়ন হন। তিং দুটি খেলায় জিতেন, আর গুকেশ জিতেন তিনটি। ১৪তম এবং সর্বশেষ খেলায় গুকেশ কালো ঘুঁটি নিয়ে জয় লাভ করেন এবং ম্যাচ জেতেন, যেখানে তিং একটি ভুল চালের পর ইস্তফা দেন। সেই ভুলের ফলে গুকেশ খেলা সরল করে একটি রাজা ও গুটি বনাম রাজার সমাপ্তিতে নিয়ে যেতে সক্ষম হন। এই জয়ের মাধ্যমে গুকেশ নিরঙ্কুশভাবে সর্বকনিষ্ঠ বিশ্ব চ্যাম্পিয়ন হয়েছেন।\n\n\n== তথ্যসূত্র =="}