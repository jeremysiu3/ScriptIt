{"pageid": 1127981, "title": "ক্ষতিকর তথ্য প্রকাশ", "url": "https://bn.wikipedia.org/wiki?curid=1127981", "content": "ক্ষতিকর তথ্য প্রকাশ (ইংরেজি: Malinformation) বলতে কোনও ব্যক্তি, সংগঠন, সংস্থা বা দেশের (রাষ্ট্রের) ক্ষতি (সম্মানহানি বা অন্য কোনও ধরনের ক্ষতি) করার উদ্দেশ্যে ইচ্ছাকৃতভাবে তার বা তাদের সম্পর্কে প্রকৃতপক্ষে সঠিক কিন্তু সংবেদনশীল ব্যক্তিগত বা গোপনীয় তথ্য প্রকাশ করার ঘটনাটিকে বোঝায়। ক্ষতিকর তথ্য প্রকাশের মধ্যে কিছু উদাহরণ হল ফিশিং (ছদ্ম পরিচয়ে বার্তা পাঠিয়ে গোপন তথ্য চুরি করা), ক্যাটফিশিং (সামাজিক মাধ্যমে ছদ্ম পরিচয় ধারণ করে গোপন তথ্য বের করা) এবং প্রতিহিংসামূলক যৌনচিত্র প্রকাশ (revenge porn)।\nএছাড়া কোনও প্রকৃত তথ্যের পারিপার্শ্বিক পরিস্থিতি, তারিখ, সময়, স্থান, ইত্যাদি উল্লেখ না করে বা পরিবর্তন করে প্রকাশ করাকেও ক্ষতিকর তথ্য প্রকাশ বলা হয়। ক্ষতিকর তথ্য ব্যক্তিগত বা ব্যবসায়িক প্রতিষ্ঠানের স্বার্থে প্রকাশ করা, জনস্বার্থে নয়।\nভুল তথ্যের বিস্তার (Misinformation), অপতথ্যের বিস্তার (Disinformation) ও ক্ষতিকর তথ্য প্রকাশ, এই তিনটি ঘটনা পরস্পর সম্পর্কিত। প্রথমটির চেয়ে দ্বিতীয়টি ও দ্বিতীয়টির চেয়ে তৃতীয়টি একজন নির্দিষ্ট ব্যক্তি বা প্রতিষ্ঠানের জন্য উত্তরোত্তর বেশি ক্ষতিকর।\n\n\n== তথ্যসূত্র =="}