{"pageid": 1443893, "title": "ফরচুনাতো ফ্র্যাঙ্কো", "url": "https://bn.wikipedia.org/wiki?curid=1443893", "content": "ফরচুনাতো ফ্র্যাঙ্কো (১৯৩৭—১০ মে ২০২১) একজন ভারতীয় আন্তর্জাতিক ফুটবলার যিনি হাফ ব্যাক হিসেবে খেলেছিলেন।\n\n\n== প্রারম্ভিক এবং ব্যক্তিগত জীবন ==\nফ্রাঙ্কো ১৯৩৭ সালে পর্তুগিজ ভারতের গোয়ার কোলভালে জন্মগ্রহণ করেন, ছয় বছর বয়সে মুম্বই চলে আসেন।\n\n\n== ক্লাব ক্যারিয়ার ==\nফ্রাঙ্কো ওয়েস্টার্ন রেলওয়ে, টাটা, মহারাষ্ট্র এবং সালগাওকরের সাথে ক্লাব ফুটবল খেলেছেন। তিনি আটটি মৌসুমে মহারাষ্ট্রের অধিনায়কত্ব করেছিলেন এবং তাদের সাথে ১৯৬৪ সালের সন্তোষ ট্রফি জিতেছিলেন। হাঁটুর ইনজুরির কারণে ৩০ বছর বয়সের আগেই তিনি অবসর নেন।\n\n\n== আন্তর্জাতিক ক্যারিয়ার ==\nফ্রাঙ্কো ভারতের জাতীয় দলের অংশ ছিলেন যেটি ১৯৬০ অলিম্পিকে উপস্থিত হয়েছিল, যদিও তিনি টুর্নামেন্টে উপস্থিত ছিলেন না, এবং তিনি ১৯৬২ এশিয়ান গেমসে ভারতের সাথে সোনা জিতেছিলেন। এছাড়াও তিনি ১৯৬৪ (রৌপ্য জয়ী) এবং ১৯৬৫ সালে (ব্রোঞ্জ জয়) মারডেকা কাপে খেলেছিলেন। ১৯৬০ সালে তার আত্মপ্রকাশের পর, ১৯৬৫ সালে অবসর নেওয়ার আগে তিনি জাতীয় দলের হয়ে মোট ২৬টি ম্যাচ খেলার সুযোগ অর্জন করেছিলেন।\n\n\n== পরবর্তী জীবন ও মৃত্যু ==\n১৯৬৬ সালে ফুটবল থেকে অবসর নেওয়ার পরে, ১৯৯৯ সালে অবসর গ্রহণ করে গোয়ায় ফিরে যাওয়ার আগে তিনি টাটা গ্রুপের হয়ে জনসংযোগে সিনিয়র ম্যানেজার হিসাবে কাজ করেছিলেন। তিনি ২০২১ সালের ১০ মে ৮৪ বছর বয়সে তিনি মারা যান, স্ত্রী ও দুই সন্তান রেখে গেছেন।\n\n\n== সাফল্য ==\nভারত\n\nএশিয়ান গেমস স্বর্ণপদক: ১৯৬২\nএএফসি এশিয়ান কাপ রানার্স-আপ: ১৯৬৪\nমারডেকা টুর্নামেন্ট রানার্স-আপ: ১৯৬৪; তৃতীয়–স্থান: ১৯৬৫\n\n\n== তথ্যসূত্র ==\n\n\n== বহিঃসংযোগ ==\nফরচুনাতো ফ্র্যাঙ্কো at FIFA (ইংরেজি)\nফরচুনাতো ফ্র্যাঙ্কো at FootballDatabase.eu (ইংরেজি)\nঅলিম্পিডিয়ায় ফরচুনাতো ফ্র্যাঙ্কো (ইংরেজি)"}