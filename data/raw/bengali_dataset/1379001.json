{"pageid": 1379001, "title": "আন্তর্জাতিক কুরআন বিষয়ক বার্তা সংস্থা", "url": "https://bn.wikipedia.org/wiki?curid=1379001", "content": "আন্তর্জাতিক কুরআন বিষয়ক বার্তা সংস্থা (ইংরেজি: International Quran News Agency - IQNA) ইরানের একটি বিশেষ ধরনের সংবাদ সংস্থা যা ইসলামি বিশ্ব এবং ইরানের ধর্মীয় সংবাদ বিশেষ করে কুরআনিক সংবাদ পরিবেশন করে। এই সংবাদ সংস্থাটি বিশ্বের একমাত্র কুরআনের বিশেষায়িত সংবাদ সংস্থা এবং একাডেমিক জিহাদ সংস্থার সাথে এই সংবাদ সংস্থাটি বিশ্বের একমাত্র কুরআনের বিশেষায়িত সংবাদ সংস্থা এবং এটি একাডেমিক জিহাদ সংস্থার সাথে সংযুক্ত কোরআনিক অর্গানাইজেশন অফ একাডেমিক্সের তত্ত্বাবধানে পরিচালিত হয়। এবং ইরানের ৩০টি প্রাদেশিক রাজধানীতে এর শাখা রয়েছে। বাংলা, ইংরেজি, ফরাসিসহ ২১টি ভাষায় কুরআনের খবর এবং ঘটনা সংবাদ আকারে পরিবেশন করে। সংস্থাটি রাইহেহ নামে একটি দ্বি-সাপ্তাহিক চিঠি ম্যাগাজিন সংকলন ও পরিবেশন করে থাকে।\n\n\n== ইতিহাস ==\nজিহাদ বিশ্ববিদ্যালয়ের একাডেমিক অনুষদের সদস্য রহিম খাকি সংবাদ সংস্থার অন্যতম প্রতিষ্ঠাতা ছিলেন। এই সংবাদ সংস্থাটি ২০ নভেম্বর ২০০২ তারিখে তৎকালীন রাষ্ট্রপতি, সংস্কৃতি ও ইসলামী নির্দেশনা মন্ত্রী, সাইয়্যেদ মোহাম্মদ খাতামি এবং আহমদ মসজিদ জামেই-এর উপস্থিতিতে চালু করা হয়েছিল। সাইয়েদ আলী খামেনি এই সংবাদ সংস্থার একজন সদস্য। সংস্থাটির প্রাক্তন সিইও সাইয়্যেদ মেহেদি তাগভি এই সংস্থার সাথে থাকার দরুন ইসলামিক কাউন্সিলে সন্ত্রাসী ঘটনায় মারা গিয়েছেন। ২০১৯ সালের ১ মে শিক্ষাবিদ হামিদ্রেজা তাইবিকে সংস্থাটির প্রধান হিসাবে নিযুক্ত করা হয়, তিনি সাইয়েদ মোহাম্মদ জাভেদের স্থলাভিষিক্ত হয়েছেন। সংস্থাটি বিশেষজ্ঞ এবং কর্মকর্তাদের উপস্থিতিতে গোলটেবিল পরামর্শের ভিক্তিতে পরিচালিত হয়।\n\n\n== সংবাদ গোষ্ঠী ==\nএই নিউজ এজেন্সির কাজ হলো কুরআনের বিশেষ অনুষ্ঠান, দেশীয় ও আন্তর্জাতিক অঙ্গনে কুরআনের কার্যক্রম প্রচার করা এবং তথ্যবহুল বিশেষ সংবাদ পরিবেশন করা। এই সংবাদ সংস্থার বর্তমানে ৯টি সংবাদ গোষ্ঠী এবং ৬৫টি সংবাদ উপগোষ্ঠী রয়েছে:\n\n\n== লক্ষ্য ও উদ্দেশ্য ==\nসারা দেশে এবং আন্তর্জাতিকভাবে কুরআনের কার্যক্রমের তথ্য বিশ্বে ছড়িয়ে দেওয়া।\nবিভিন্ন ক্ষেত্রে কুরআনের বিষয়বস্তুর উৎপাদন, নিবন্ধন এবং প্রতিফলন ঘটানো।\nবিভিন্ন বৈজ্ঞানিক, শৈল্পিক, সাংস্কৃতিক, রাজনৈতিক, সাহিত্যিক, সামাজিক কার্যক্রম প্রচার করা।\nসমাজের বিভিন্ন স্তরের কুরআন সচেতনতা উন্নত করা।\nদেশি-বিদেশি পর্যায়ে কুরআনের কার্যক্রম ও কর্মসূচির অভিজ্ঞতা ও সফল মডেল বিনিময়।\nকুরআনকে কেন্দ্র করে বিভিন্ন ক্ষেত্রে বুদ্ধিবৃত্তিক ও সাংস্কৃতিক স্রোতের উৎপাদন।\n\n\n== তথ্যসূত্র ==\n\n\n== বহিঃসংযোগ ==\nবাংলা ভাষায় ইকনা\nমূল ফার্সি ভাষায় ইকনা\nইংরেজি ভাষায় ইকনা"}