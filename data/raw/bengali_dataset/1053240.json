{"pageid": 1053240, "title": "মন্টিনিগ্রোতে ইসলাম", "url": "https://bn.wikipedia.org/wiki?curid=1053240", "content": "মন্টিনিগ্রোতে ইসলাম বলতে মন্টিনিগ্রোর মধ্যে ইসলাম এর অনুগামী, সম্প্রদায় এবং ধর্মীয় প্রতিষ্ঠানকে বোঝায়। এটি খ্রিস্টধর্মের পরে দেশটির দ্বিতীয় বৃহত্তম ধর্ম। ২০১১ সালের আদমশুমারি অনুসারে, মন্টিনিগ্রোর ১১৮,৪৭৭ জন মুসলমান মোট জনসংখ্যার ২০% গঠন করে। মন্টিনিগ্রোর মুসলমানরা বেশিরভাগ সুন্নি শাখায় অন্তর্ভুক্ত। পিউ গবেষণা কেন্দ্রের অনুমান অনুসারে, ২০২০ সাল পর্যন্ত মুসলমানদের জনসংখ্যা ১৩০,০০০ (২০.৩%)।\n\n\n== ইতিহাস ==\n\nপঞ্চদশ শতাব্দীতে মন্টেনেগ্রীয় শাসক ইভান ক্রোনজেভিচ (১৪৬৫-১৪৯০) অনুপ্রবেশকারী ভেনেতীয়দের সঙ্গে যুদ্ধরত ছিলেন। উভয় মোর্চায় যুদ্ধ রক্ষা করতে না পারায় উসমানীয় সাম্রাজ্য মন্টিনিগ্রোর বেশিরভাগ অঞ্চল জয় করে ইসলামের প্রচলন করেছিল। ইভান এর তৃতীয় পুত্র স্টানিসা ক্রনোজেভিচ মুসলিম বিশ্বাসের প্রথম বিশিষ্ট মন্টেনেগ্রীয় ছিলেন, এবং তারপর থেকে মন্টেনেগ্রীয় শাসক বংশে ইসলাম আর বিরল ধর্ম ছিল না।\nস্টানিসা ক্রনোজেভিচ স্কেন্দারবেগ ক্রনোজেভিচ নামটি গ্রহণ করে তার রাজধানী সেটেঞ্জি থেকে শাসন করতেন। তিনি সুলতান সেলিম প্রথমের রাজত্বকালে উত্তর প্রান্তে স্লাভিয় উসমানীয় সাম্রাজ্যের অন্যতম শীর্ষস্থানীয় মুসলিম প্রশাসক হিসাবে পরিচিত হন। স্টানিসা ক্রনোজেভিচ প্রায় ৩০০০ আকাঙ্কের সেনাবাহিনীর নেতৃত্ব দিতেন বলে জানা যায়, তিনি গাজী হুসরেভ-বেগের মতো  সমসাময়িক প্রতিবেশীদের সাথেও যোগাযোগ রক্ষা করেছিলেন।\n\n\n== একবিংশ শতক ==\nমন্টিনিগ্রোর মুসলমানরা জাতিত্বে বেশিরভাগ বসনিয় এবং আলবেনীয়, তবে কতককে জাতিগত মুসলমান এবং মন্টিনিগ্রীয় হিসাবে ঘোষণাও করা হয় । মন্টিনিগ্রোতে ইসলামের অনুগামীদের বেশিরভাগই মন্টিনিগ্রোর সানডাক অঞ্চল এবং আলসিনজ, বার এবং পডগোরিকায় দেখা যায়। বসনিয়দের জাতিগত মুসলমানদের সাথে একই জাতীয় জাতিগত পটভূমি রয়েছে, তবে তারা তাদের জাতিগত আদর্শে পৃথক। মন্টিনিগ্রোতে ১৩টি প্রতিষ্ঠিত ইসলামী সম্প্রদায়ের পরিষদ রয়েছে: পোডগোরিকা, তুজি, দিনোসা, বার, অস্ট্রস, আলসিনজ, প্লজেভ্লিজা, বিজেলো পোল্জে, বেরেইন, পেটনজিকা, রোজাজে, প্লাভ এবং গুসিনজে ।\n\n\n== জনমিতি ==\n\n২০১১ সালের আদমশুমারি অনুসারে মন্টিনিগ্রোতে ১১৮,৪৭৭ জন ইসলামের অনুগামী রয়েছেন।\nমন্টিনিগ্রোতে মুসলমানদের (ইসলামের অনুগামীদের) জাতিভিত্তিক মিশ্রণ:\n\n৫৩,৪৫৩ জন বসনীয়\n২২,২৬৭ জন আলবেনীয়\n২০,২৭০ জন মুসলমান (স্বতন্ত্র নৃগোষ্ঠী)\n১২,৭৫৮ জন মন্টিনিগ্রীয়\n৫,০৩৪ জন রোমানি\n২,০০৩ জন মিশরীয় (স্বতন্ত্র নৃগোষ্ঠী)\n২৫৬ জন মুসলিম/মন্টিনিগ্রীয়\n১৯৫ জন গোরানী\n১৮৩ জন মুসলিম/বসনিয়া\n১৮১ জন বসনিয়/মুসলিম\n১৭২ জন মন্টিনিগ্রীয়/মুসলিম\n১৬৯ জন বসনীয়\n১০১ জন তুর্কি\nঅন্যরা (সম্প্রদায় প্রতি ১০০ জনের কম) এবং জাতিগতভাবে অঘোষিত\n\n\n=== ভৌগোলিক বিন্যাস ===\nমুসলিম জনসংখ্যার বিন্যাসে বড় আঞ্চলিক পার্থক্য রয়েছে। উদাহরণস্বরূপ, রোয়াজে পৌরসভা প্রায় কেবলমাত্র ইসলামের অনুগামীরা বাস করে, যেখানে প্লুয়েইন পৌরসভায় কোনও মুসলমানের বাস করেন না।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nহাইতিতে ইসলাম\nবতসোয়ানাতে ইসলাম\n\n\n== তথ্যসূত্র ==\n\n \n\n\n== আরও পড়তে ==\n\n\n== বহিঃসংযোগ ==\nhttp://www.monteislam.com/\nhttps://web.archive.org/web/20090416174648/http://www.seher-tuzi.org/\nhttp://www.almanah.co.me/\nhttp://www.savjetmuslimanacg.com  ওয়েব্যাক মেশিনে আর্কাইভকৃত ১৮ সেপ্টেম্বর ২০২০ তারিখে"}