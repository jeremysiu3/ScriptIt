{"pageid": 1476229, "title": "আওন ইবনে আব্দুল্লাহ ইবনে জাফর", "url": "https://bn.wikipedia.org/wiki?curid=1476229", "content": "আওন ইবনে আবদুল্লাহ ইবনে জাফর (আরবি: عون بن عبدالله بن جعفر) হলেন হজরত আলীর কন্যা জয়নব বিনতে আলির পুত্র। তিনি আওন আল-আকবার নামেও পরিচিত ছিলেন। তিনি মক্কা থেকে কুফার উদ্দেশ্যে যাত্রার সময় ইমাম হুসাইন ইবনে আলির সফরসঙ্গী ছিলেন। কারবালার যুদ্ধে তিনি নিহত হন। তিনি বীরত্বের সাথে যুদ্ধ করে আশুরা দিবসে শহীদ হন।\n\n\n== বংশপরিচয় ==\nআওন ছিলেন হুসাইনের বোন জয়নাব এবং আবদুল্লাহ ইবনে জাফর ইবনে আবু তালিবের পুত্র। আবদুল্লাহ ইবনে জাফর ছিলেন নবী মুহাম্মদ এর সাহাবা। আওনের দাদা ছিলেন জাফর আল-তইয়ার, যাকে নবী মুসলমানদের আবিসিনিয়ায় হিজরতকারী দলের নেতৃত্ব দেওয়ার জন্য নিযুক্ত করেছিলেন। আবদুল্লাহর দুইজন পুত্র ছিল, তাদের নাম আওন: আউন আল-আকবর, যার মা ছিলেন জয়নাব এবং আউন আল-আসগর, যার মা ছিলেন মুসাইয়্যিব ইবনে নাজবার কন্যা জামানা।\n\n\n== হুসাইন ইবনে আলীর সাথে যাত্রা ==\nযখন আবদুল্লাহ ইবনে জাফর জানতে পারেন যে, হুসাইন কুফার উদ্দেশ্যে রওনা দিয়েছেন, তিনি তাকে মক্কায় ফিরে আসার জন্য বোঝাতে একটি চিঠি লিখেছিলেন। আবদুল্লাহ তার পুত্র আওন এবং মুহাম্মদের মাধ্যমে ইমামের কাছে সেই চিঠি পাঠান। যখন আবদুল্লাহ দেখতে পান যে, ইমাম তার সিদ্ধান্তে অটল, তখন তিনি তার পুত্র আওন ও মুহাম্মদকে হুসাইনের সাথে যোগ দিতে এবং তার পাশে থেকে যুদ্ধ করতে পরামর্শ দেন।\n\n\n== আশুরার দিন ==\nমুহাম্মদ শহীদ হওয়ার পর, আওন যুদ্ধক্ষেত্রে যান। ইবনে শাহর আশুবের বর্ণনা অনুযায়ী, তিনি উমর ইবনে সা'দ-এর বাহিনীর তিনজন অশ্বারোহী ও ১৮ জন পদাতিক সৈন্যকে হত্যা করেন। এবং অবশেষে আবদুল্লাহ ইবনে কুতবার হাতে শহীদ হন।\n\n\n== তথ্যসূত্র =="}