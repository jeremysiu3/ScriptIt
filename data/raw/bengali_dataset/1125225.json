{"pageid": 1125225, "title": "অস্ট্রেলিয়ার আঞ্চলিক বিবর্তন", "url": "https://bn.wikipedia.org/wiki?curid=1125225", "content": "অস্ট্রেলিয়া মহাদেশে ব্রিটিশ সাম্রাজ্যের প্রথম উপনিবেশগুলি ছিল ১৭৮৮ সালে প্রতিষ্ঠিত নিউ সাউথ ওয়েলসের কারা উপনিবেশ এবং ১৮২৯ সালে প্রতিষ্টিত সোয়ান নদী উপনিবেশ (পরবর্তীকালে যেটির নাম পরিবর্তন করে রাখা হয় পশ্চিম অস্ট্রেলিয়া)। পরবর্তী কয়েক দশকে নিউ সাউথ ওয়েলস ভেঙে নিউজিল্যান্ড, কুইনসল্যান্ড, দক্ষিণ অস্ট্রেলিয়া, ভ্যান ডিয়েমেন’স ল্যান্ড (পরবর্তীকালে তাসমানিয়া নামাঙ্কিত) ও ভিক্টোরিয়া উপনিবেশ গঠিত হয় এবং সেই সঙ্গে সাময়িকভাবে উত্তর অস্ট্রেলিয়া উপবিবেশটিও স্থাপিত হয়। ১৯০১ সালের ১ জানুয়ারি নিউজিল্যান্ড ছাড়া এই সব ক’টি উপনিবেশ অস্ট্রেলিয়া রাষ্ট্রমণ্ডলের রাজ্যে পরিণত হয়। যুক্তরাষ্ট্র গঠিত হওয়ার সময় থেকে অদ্যাবধি অস্ট্রেলিয়ার অভ্যন্তরীণ সীমানা কয়েকটি সীমিত স্বায়ত্ত্বশাসিত অঞ্চল গঠনের উদাহরণগুলিকে বাদ দিলে মোটামুটি অপরিবর্তিতই রয়েছে। উক্ত অঞ্চলগুলি হল: দেশের সুবৃহৎ অথচ জনবিরল মধ্যাঞ্চল শাসনের জন্য দক্ষিণ অস্ট্রেলিয়া ভেঙে সৃষ্ট নর্দার্ন টেরিটরি; নর্দার্ন টেরিটরি ভেঙে সৃষ্ট মধ্য অস্ট্রেলিয়া ও উত্তর অস্ট্রেলিয়া, (অনতিকাল পরেই অবশ্য সেগুলি পুনরায় নর্দার্ন টেরিটরির অঙ্গীভূত হয়); এবং নিউ সাউথ ওয়েলস ভেঙে সৃষ্ট অস্ট্রেলীয় রাজধানী অঞ্চল নামে একটি যুক্তরাষ্ট্রীয় জেলা।\nকুইনসল্যান্ড মহাদেশের বাইরে নিউ গিনিতে ক্ষেত্রবিস্তার করার চেষ্টা করেছিল। কিন্তু ব্রিটিশ কর্তৃপক্ষ তা প্রত্যাখ্যান করে। পরবর্তীকালে এটিকে ব্রিটিশ আশ্রিত রাজ্য করে অস্ট্রেলিয়ার হাতে ছেড়ে দেওয়ার দাবি ওঠে। প্রথম বিশ্বযুদ্ধের পরে অস্ট্রেলিয়া সম্মিলিত জাতিপুঞ্জ কর্তৃক উত্তরপশ্চিম নিউ গিনি শাসনের বিশেষ ক্ষমতা অধিকার করে। সেই সঙ্গে নাউরুকেও সম্মিলিত অস্ট্রেলীয়-ব্রিটিশ-নিউজিল্যান্ডের এক্তিয়ারভুক্ত এলাকার অধীনে রাখা হয়। এই অঞ্চলগুলি (এবং পরবর্তীকালে জাতিসংঘের গচ্ছিত অঞ্চলগুলি) নিয়ে বিংশ শতাব্দীর মধ্যভাগে স্বাধীন নাউরু ও পাপুয়া নিউ গিনি রাষ্ট্র গঠিত হয়। বেশ কয়েকটি ছোটো দ্বীপাঞ্চলও অস্ট্রেলিয়ার অধিভুক্ত। এগুলি প্রধানত পূর্বতন ব্রিটিশ উপনিবেশ। এছাড়া অ্যান্টার্কটিকার উপরেও অস্ট্রেলিয়ার একতি বড়ো দাবি রয়েছে।\n\n\n== আঞ্চলিক বিবর্তনের সারণি ==\nমানচিত্রের রঙের অর্থ\n\n\n=== ঔপনিবেশিক যুগ ===\n\n\n=== যুক্তরাষ্ট্র ===\n\n\n== আরও দেখুন ==\nঅস্ট্রেলিয়ার রাজ্য ও অঞ্চলসমূহ\nঅস্ট্রেলিয়ার প্রস্তাবিত রাজ্যগুলির তালিকা\nনর্দার্ন টেরিটরি সীমানা\nদক্ষিণ অস্ট্রেলীয় সীমানা\nপশ্চিম অস্ট্রেলিয়া সীমানা\n\n\n== তথ্যসূত্র ==\n\n\n== বহিঃসংযোগ ==\nঅস্ট্রেলিয়ার রাজ্যসমূহ – স্ট্যাটোইডস.কম\n\nটেমপ্লেট:Australia topics"}