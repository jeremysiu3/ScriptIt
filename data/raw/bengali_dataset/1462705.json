{"pageid": 1462705, "title": "বসন্ত কুমার চট্টোপাধ্যায়", "url": "https://bn.wikipedia.org/wiki?curid=1462705", "content": "বসন্ত কুমার চট্টোপাধ্যায় (১৪ অক্টোবর ১৮৯০ — ১১ মে ১৯৫৯) ছিলেন বিশ শতকের প্রথমার্ধে বাংলার একজন বিশিষ্ট কবি।\n\n\n== জীবনী ==\nবসন্তকুমার চট্টোপাধ্যায়ের জন্ম ১৮৯০ খ্রিস্টাব্দের ১৪ অক্টোবর  অবিভক্ত বাংলার অধুনা  পশ্চিমবঙ্গের  পূর্ব বর্ধমান জেলার কাটোয়ায়। ব্রাহ্মসমাজের সুপ্রসিদ্ধ গায়ক বিষ্ণুরাম চট্টোপাধ্যায় ছিলেন তার পিতামহ। জগদিন্দ্রনাথ রায় ও কথাসাহিত্যিক প্রভাত কুমার মুখোপাধ্যায় সম্পাদিত মানসী ও মর্মবাণী পত্রিকার বিশিষ্ট লেখক ছিলেন বসন্তকুমার। বিশ শতকের প্রথমদিকে কবিতা, ছোটগল্প, উপন্যাস, নাটক ইত্যাদি রচনা করে বাংলা সাহিত্যকে সমৃদ্ধ করে, তিনি মূলত কবি হিসাবেই বেশি পরিচিতি লাভ করেন। \"দীপালি\" ও \"মহিলা\" পত্রিকার প্রতিষ্ঠাতা এবং বঙ্গীয় সাহিত্য পরিষদের সহ-সভাপতিও ছিলেন তিনি। কবিতা, গল্প, উপন্যাস, প্রবন্ধ, কিশোর সাহিত্য, জীবনী প্রভৃতি বিবিধ বিষয়ের প্রায় চল্লিশটি গ্রন্থ রচনা করেছেন। উল্লেখযোগ্য রচিত গ্রন্থগুলি হল—\n\nকাব্যগ্রন্থ—\nমন্দিরা (১৯১৩)\nখঞ্জনা (১৯১৪)\nসপ্তস্বরা (১৯১৪)\nপত্রচিত্র (১৯২২)\nছোটগল্প—\nগল্পমাল্য (১৯১৭)\nশাপমুক্তি (১৯২৫)\nপঙ্কজিনী (১৯২৭)\nউপন্যাস—\nসুনীতি (১৯১১)\nসুরেশের শিক্ষা (১৯১২)\nনাটক—\nমীরাবাঈ (১৯১১)\nসতী (১৯২৯)\nপ্রবন্ধ সংকলন—\nসাহিত্যের কথা (১ম খণ্ড ১৯৪২, ২য় খণ্ড ১৯৪৩)\nসাহিত্যিকা (১৯৪৫)\n\nজীবনকথা—\nজ্যোতিরিন্দ্রনাথের জীবন-স্মৃতি (১৯১৯), শিশির পাবলিশিং হাউস, কলকাতা\n\n\n== তথ্যসূত্র =="}