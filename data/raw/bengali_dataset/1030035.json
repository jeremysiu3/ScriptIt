{"pageid": 1030035, "title": "প্যাট্রিশিয়া হরোহো", "url": "https://bn.wikipedia.org/wiki?curid=1030035", "content": "প্যাট্রিশিয়া ডি. হরোহো (জন্ম: ১৯৬০) হচ্ছেন মার্কিন যুক্তরাষ্ট্র সেনাবাহিনীর একজন প্রাক্তন জেনারেল। তিনি ছিলেন মার্কিন সেনাবাহিনীর ৪৩তম প্রধান চিকিৎসক সেনাপতি (সার্জন জেনারেল) এবং মার্কিন সেনাবাহিনীর মেডিক্যাল কমান্ডের অধিনায়ক। জেনারেল প্যাট্রিশিয়া ছিলেন মার্কিন সেনাবাহিনীর নার্স শাখার প্রথম কর্মকর্তা যিনি লেফটেন্যান্ট জেনারেল পদে আসীন হতে পেরেছিলেন। ২০১৬ সালে মার্কিন সেনাবাহিনীর 'আর্মি উইমেন্স ফাউন্ডেশন হল অব ফেইম'-এ জেনারেল প্যাট্রিশিয়ার ছবি যুক্ত হয়।\n\n\n== পূর্ব জীবন এবং শিক্ষা ==\nপ্যাট্রিশিয়া নর্থ ক্যারোলাইনা অঙ্গরাজ্যে ১৯৬০ সালে জন্মগ্রহণ করেছিলেন। তিনি সেন্ট প্যাট্রিক ক্যাথোলিক স্কুলে পড়েছিলেন, এরপর তিনি ১৯৭৮ সালে ই. ই. স্মিথ হাই স্কুল থেকে মাধ্যমিক শিক্ষা সম্পন্ন করেন। ১৯৮২ সালে তিনি ইউনিভার্সিটি অব নর্থ ক্যারোলাইনা অ্যাট চ্যাপেল হিল থেকে নার্সিং বিষয়ে স্নাতক ডিগ্রী নেন। ১৯৯২ সালে তিনি পিটসবার্গ বিশ্ববিদ্যালয় থেকে ক্লিনিক্যাল ট্রমা নার্স স্পেশালিস্ট-এর উপরে স্নাতকোত্তর ডিগ্রী লাভ করেন, তখন তিনি মার্কিন সেনাবাহিনীতে কর্মরত ছিলেন।\n\n\n== সামরিক জীবন ==\n\nপ্যাট্রিশিয়া সেনাবাহিনীতে যোগ দিয়েছিলেন ১৯৮২ সালে।\n১৯৯৪ সালে তিনি ওম্যাক সেনা চিকিৎসা কেন্দ্রতে ইমার্জেন্সী রুমে হেড নার্স হিসেবে কর্মরত ছিলেন। অসুস্থ সেনাদের চিকিৎসা করার জন্য তিনি এখানে প্রশংসিত হন এবং একটি পদক প্রাপ্ত হন।\n২০০২ সালের ১৪ই সেপ্টেম্বর প্যাট্রিশিয়া 'নার্স হিরো' খেতাব প্রাপ্ত হন। তিনি ৯/১১ সন্ত্রাসী হামলাতে আহত ৭৫ জন মানুষকে চিকিৎসা দিয়েছিলেন সেটার কৃতিত্ব স্বরূপ তাকে পুরস্কারটি দেওয়া হয়েছিলো।\nতার প্রাপ্ত গুরুত্বপূর্ণ পদকগুলোর মধ্যে রয়েছে 'আর্মি ডিসটিংগুইশড সার্ভিস ম্যাডেল', 'দ্য অর্ডার অব মিলিটারি মেডিক্যাল মেরিট', 'লেজিয়ন অব মেরিট', 'মেরিটোরিয়াস সার্ভিস ম্যাডেল', 'আর্মি কমেন্ডেশন ম্যাডেল' এবং 'আর্মি অ্যাচিভমেন্ট ম্যাডেল'। ২০০৭ সালে পিটসবার্গ বিশ্ববিদ্যালয় তাকে 'লিগাসি লরেট' সম্মানে ভূষিত করে।\nহরোহো যে সকল সেনা প্রতিষ্ঠানের অধিনায়ক ছিলেনঃ\n\nবেলভয়ের সেনা হাসপাতাল, ভার্জিনিয়া (২০০৪-২০০৬)\nওয়ালটার রিড সেনা হাসপাতাল, ওয়াশিংটন ডিসি (২০০৭-২০০৮)\nম্যান্ডিগান সেনা চিকিৎসা কেন্দ্র, ওয়াশিংটন ডিসি (২০০৮-২০০৯)\nপশ্চিম সেনা কমান্ডের মেডিক্যাল কমান্ড (২০০৮-২০১০)\nমার্কিন সেনাবাহিনীর সার্জন জেনারেল (২০১১-২০১৫)\nজেনারেল প্যাট্রিশিয়া ২০১৬ সালের ১ ফেব্রুয়ারি সেনাবাহিনী থেকে অবসরপ্রাপ্ত হন, তিনি ২০১৫ সালের ১১ ডিসেম্বর তারিখ পর্যন্ত সার্জন জেনারেল ছিলেন এবং এরপর তিনি মেডিক্যাল কমান্ডের অধিনায়ক হন।\n\n\n== পুরস্কারসমূহ ==\n\n\n== তথ্যসূত্র =="}