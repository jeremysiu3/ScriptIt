{"pageid": 1526063, "title": "বাবা নসিবউদ্দিন গাজী", "url": "https://bn.wikipedia.org/wiki?curid=1526063", "content": "নাসার-উদ-দিন, বাবা নসিব-উদ-দিন গাজী নামে পরিচিত।   একজন সুফি শিক্ষক ছিলেন। তিনি সোহরাওয়ার্দীয়া তরিকার অনুসরণ করতেন। তিনি শ্রীনগরে জন্মগ্রহণকারী কবি এবং লেখক। জীবনে তিনি অনেক জায়গায় ভ্রমণ করেছিলেন। তাকে \" আবুল-ফুকরা \"  (সকল ফকিরের পিতা) উপাধিতেও ডাকা হয়। তিনি বিখ্যাত সুফি সাধক বাবা দাউদ-ই-খাকির খলিফা ছিলেন। \n\n\n== জীবনের প্রথমার্ধ ==\nতিনি রাওয়ালপেন্ডির থেকে এসেছিলেন এবং তার বাবা মীর হাসান রাজীর সাথে কাশ্মীরে এসেছিলেন। ৭ বছর বয়সে তিনি আধ্যাত্মিক শিক্ষা অর্জনের জন্য সুলতান উল আরিফীন শেখ হামজা মখদুমের কাছে যান। পরে তার শিষ্য হন।  পরে মখদুম বাবা নাসিবকে শেখ বাবা দাউদ খাকির হাতে সোপর্দ করেন। \n\n\n== কর্মজীবন ==\nবাবা নসিব একজন দক্ষ ফার্সি এবং কাশ্মীরি লেখক ছিলেন। ইসলাম প্রচারের সময় বাবা নসিব উদ্দিন গাজী সেই সময় বেশিরভাগ দুর্গম এলাকা পরিদর্শন করেছিলেন। যার মধ্যে তিব্বত, ইসকারদু, কর্ণা, দারদিস্তান, বালতিস্তান, কিশ্ত্বার, ডোডা, বদেরওয়া, পুঞ্চ, রাজৌরি, নওশেরা, বুদগাম, ( চেওদারা )  ইত্যাদি ছিল। তিনি ১২০০টি মসজিদ, গোসলখানা, মুসাফিরখানা, সেতু নির্মাণ করেছেন।  যেখানেই গেছেন সেখানে রাস্তার দুপাশে গাছ লাগিয়েছেন। যাতে মানুষ ইসলামের শিক্ষা সম্পর্কে জানতে পারে।  ধর্ম প্রচার ও জনকল্যাণমূলক কাজের জন্য  তিনি \"গাজি\" উপাধি লাভ করেন। \"নাসিব\" উপাধিটি তিনি নিজের জন্য গ্রহণ করেছিলেন (কখনো কখনো তিনি মিসকিন বা নাসিব কাশ্মীরি নামও ব্যবহার করতেন)।তার আধ্যাত্মিক প্রচারের কারণে বিপুলসংখ্যক অনুসারী তার সঙ্গে যুক্ত ছিলেন। তিনি ফকিরদের পিতা নামে পরিচিত হন। তাই তাকে লোকেরা \"আবুল-ফুকরা\"  বলে ডাকত। \nবাবা নসীবউদ্দিন গাজী একজন সম্মানিত সুফি সাধক ও পণ্ডিত ছিলেন। তার অনেক শিষ্য ছিল। তার সবচেয়ে বিখ্যাত শিষ্যদের মধ্যে কয়েকজন হলেন শেখ মোমিন, হাজ বাবা, বাবা আব্দুল্লাহ গুজারইয়ালি, মোহাম্মদ আমিন সোফি, মুলা জেহরি কাশ্মীরি, খাজা মোহাম্মদ আমিন গাজী এবং মুল্লা তায়ুব তাহিরি। এই শিষ্যরা তাঁর শিক্ষা ছড়িয়ে দেওয়া এবং তাঁর উত্তরাধিকার অব্যাহত রাখার ক্ষেত্রে গুরুত্বপূর্ণ ভূমিকা পালন করেছিলেন।\n\n\n== বই ==\nপ্রতিবেদন অনুসারে, বাবা নাসিব-উদ-দিন গাজি প্রায় ২২টি বই লিখেছেন। যার মধ্যে বেশিরভাগই আরবি এবং ফারসি ভাষায় লিখেছেন। \n\nনূর নামাহ  (ফার্সি ভাষায় নুন্দ রিশির জীবনী)।\nরেশি নামাহ \n\n\n== মৃত্যু ==\nআবুল ফকরা ১৩ মহররম ১০৪৭ (হিজরিতে)   পৃথিবী ত্যাগ করেন। কাশ্মীরের পুরাতন বিজবেহারা শহরে তাকে সমাহিত করা হয়।  মৃত্যুবার্ষিকী উপলক্ষে  প্রতি বছর ১৩ মহররমে উরস পালিত হয়। তার সমাধি বাবা মহল্লায় অবস্থিত। এটি চতুর্ভুজ কাঠামোতে নির্মাণ করা হয়েছে।\n\n\n== তথ্যসূত্র =="}