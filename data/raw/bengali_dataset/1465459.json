{"pageid": 1465459, "title": "হলিউড পাথর", "url": "https://bn.wikipedia.org/wiki?curid=1465459", "content": "হলিউড পাথর আয়ারল্যান্ডের কাউন্টি উইকলর গ্রাম হলিউডের কাছে ১৯০৮ সালে আবিষ্কৃত একটি বড় পাথর। এটি বর্তমানে কাউন্টি উইকলোর গ্লেনডালোফে একটি যাদুঘরে প্রদর্শিত হচ্ছে।\n\n\n== বর্ণনা ==\nগ্রানাইটের বড় পাথরটির পরিমাপ প্রায় ১.২ মিটার X ০.৯ মিটার। পাথরের উপরের পৃষ্ঠে একটি গোলকধাঁধার নকশা খোদাই করা আছে, যার ব্যাস ৭০ সেন্টিমিটার। নকশার ধরন থেকে বোঝা যায় যে এটি মধ্যযুগে খোদাই করা হয়েছিল। পাথরের সামান্য অংশ ভেঙ্গে যাওয়ায় গোলক ধাঁধার একটি অংশ অনুপস্থিত।\n\n\n== আবিষ্কার ==\n১৯০৮ সালে হলিউড, কাউন্টি উইকলোর কাছে একটি  শিকারীর দল একটি স্টোট  (বেজি সদৃশ্য প্রাণী)  তাড়া করার সময় আবিষ্কার হয়েছিল। ১৯২৫ সালে পাথরটির মূল অবস্থান থেকে সরানো হয় এবং ১৯৮০-এর দশকের শেষের দিকে ডাবলিনের জাতীয় জাদুঘরে প্রদর্শনের আগ পর্যন্ত সংরক্ষণাগারে  রাখা হয়েছিল। এটি প্রায় ২০ বছর ডাবলিনে রাখার পর কাউন্টি উইকলোর গ্লেনডালফের যাদুঘরে স্থানান্তর করা হয়।\n\n\n== তথ্যসূত্র =="}