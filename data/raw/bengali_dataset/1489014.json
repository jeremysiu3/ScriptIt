{"pageid": 1489014, "title": "গোল্ডি ব্রার", "url": "https://bn.wikipedia.org/wiki?curid=1489014", "content": "সতিন্দরজিৎ সিং (গোল্ডি ব্রার নামেও পরিচিত; জন্মঃ ১৯৯৪ সালের ১১ মার্চ) একজন কানাডা-ভিত্তিক ভারতীয় বংশোদ্ভূত গ্যাংস্টার। তিনি পাঞ্জাবের মুকৎসার জেলায় জন্মগ্রহণ করেন। কানাডার BOLO প্রোগ্রাম ব্রারকে তাদের শীর্ষ ২৫ জন মোস্ট ওয়ান্টেড আসামির তালিকায় অন্তর্ভুক্ত করেছে।\n\n\n== প্রাথমিক জীবন ==\nসতিন্দরজিৎ সিং ১৯৯৪ সালের ১১ মার্চ পাঞ্জাবের শ্রী মুকৎসর সাহিব জেলায় জন্মগ্রহণ করেন। তার বাবার নাম শমশের সিং। শমশের সিং পাঞ্জাব পুলিশে একজন সহকারী সাব-ইন্সপেক্টর হিসেবে কাজ করতেন। পরবর্তীতে তিনি পাঞ্জাবের ফরিদকোট জেলার বুড়্জ হরিকে গ্রামে চলে যান। ব্রার কানাডার ছাত্র ভিসা পেয়ে ২০১৭ সালে কানাডায় পাড়ি জমান।\n\n\n== অপরাধমূলক ক্যারিয়ার ==\nব্রার পাঞ্জাবের লরেন্স বিষ্ণোই গ্যাংয়ের সদস্য। ২০২০ সালে তার কাকাতো (চাচাতো) ভাইয়ের মৃত্যুর পর ব্রারের গ্যাংয়ের সাথে সম্পৃক্ততা আরও বেড়ে যায়। ২০২২ মে মাসে ফরিদকোট আদালত যুব কংগ্রেসের জেলা সভাপতি গুরলাল সিং পেহলওয়ানকে হত্যার জন্য ব্রারের বিরুদ্ধে জামিন-অযোগ্য গ্রেপ্তারি পরোয়ানা জারি করে। এরপর, ২৯ মে ২০২২-এ, ব্রার একটি ফেসবুক পোস্টে ভারতীয় গায়ক ও রাজনীতিবিদ সিদ্ধু মুসেওয়ালার হত্যাকাণ্ডের দায় স্বীকার করে। ব্রারের বিরুদ্ধে অবৈধ আগ্নেয়াস্ত্র সংগ্রহ ও সরবরাহের ষড়যন্ত্র, এবং সেই আগ্নেয়াস্ত্র ব্যবহার করে হত্যা ও হত্যাচেষ্টা করার অভিযোগ রয়েছে। ভারতের স্বরাষ্ট্র মন্ত্রণালয় ব্রারকে সন্ত্রাসবিরোধী আইন (UAPA)-এর অধীনে তাকে সন্ত্রাসী হিসেবে ঘোষণা করা হয়েছে। মন্ত্রক জানায় যে তিনি বাবর খালসা ইন্টারন্যাশনাল (একটি তালিকাভুক্ত সন্ত্রাসী সংগঠন) এর সাথে যুক্ত এবং হত্যাকাণ্ড, সীমান্ত পারাপার, অস্ত্র পাচার এবং জাতীয় নিরাপত্তার জন্য হুমকি। ব্রারকে কানাডার BOLO প্রোগ্রামের শীর্ষ ২৫ মোস্ট ওয়ান্টেড অপরাধীর তালিকায় অন্তর্ভুক্ত করে  এবং তার গ্রেপ্তারের জন্য $৫০,০০০ পুরস্কার ঘোষণা করা হয়।\n\n\n== ব্রারের মৃত্যু সম্পর্কে প্রতিবেদন ==\nব্রার বর্তমানে ভারতীয় ও কানাডিয়ান কর্তৃপক্ষের কাছ থেকে পলাতক। ২০২৪ সালের ৩০ এপ্রিল তাকে ক্যালিফোর্নিয়ার ফ্রেসনোতে গুলি করে হত্যা করা হয়েছে বলে গুজব ছড়ানো হয়েছিল। ভারতীয় গণমাধ্যমে তার মৃত্যুর খবর প্রকাশিত হলেও, এটি মার্কিন কর্তৃপক্ষ নিশ্চিত করেনি। পরবর্তীতে ভারতীয় গণমাধ্যম জানায় যে তার মৃত্যুর খবর ভুল ছিল এবং যে মৃত ব্যক্তিকে ব্রার বলে চিহ্নিত করা হয়েছিল সে প্রকৃতপক্ষে জাভিয়ের গ্ল্যাডনি ছিলেন। ফ্রেসনো পুলিশ বিভাগের লেফটেন্যান্ট পরিষ্কারভাবে জানান নিহত ব্যক্তি ব্রার নন এবং এই বিষয়ে গণমাধ্যমের খবর “অসত্য”।\n\n\n== তথ্যসূত্র =="}