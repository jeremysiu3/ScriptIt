{"pageid": 1323202, "title": "রেখা গুপ্তা", "url": "https://bn.wikipedia.org/wiki?curid=1323202", "content": "রেখা গুপ্তা (জন্ম ১৯ জুলাই ১৯৭৪) হলেন একজন ভারতীয় রাজনীতিবিদ, যিনি ২০ ফেব্রুয়ারি ২০২৫ থেকে দিল্লির ৯ম মুখ্যমন্ত্রী হিসেবে দায়িত্ব পালন করছেন। তিনি দিল্লির চতুর্থ নারী মুখ্যমন্ত্রী। তিনি দিল্লির ভারতীয় জনতা পার্টির নেত্রী এবং দিল্লি বিধানসভার সদস্য। তিনি দিল্লি ইউনিভার্সিটি স্টুডেন্টস ইউনিয়নের প্রাক্তন সাধারণ সম্পাদক এবং সভাপতি।\nতিনি ১৯৯৬-১৯৯৭ সালে দিল্লি ইউনিভার্সিটি স্টুডেন্টস ইউনিয়নের সভাপতি হন। তিনি ২০০৭ সালে উত্তরী পিতমপুরা (ওয়ার্ড ৫৪) থেকে দিল্লি কাউন্সিলর নির্বাচনে নির্বাচিত হয়েছিলেন। তিনি ২০১২ সালে আবার দিল্লি কাউন্সিলর নির্বাচনে নির্বাচিত হন।\n\n\n== রাজনৈতিক জীবন ==\nদিল্লি বিশ্ববিদ্যালয়ের ছাত্র সংসদ নির্বাচনের মাধ্যমে রাজনীতিতে প্রবেশ করেন রেখা গুপ্ত। ১৯৯৬-১৯৯৭ সালে তিনি দিল্লি বিশ্ববিদ্যালয় ছাত্র ইউনিয়নের সভাপতি নির্বাচিত হন। \nতিনি তিনবারের কাউন্সিলর এবং দক্ষিণ দিল্লি পৌর কর্পোরেশনের সাবেক মেয়র। ২০০৭ সালে তিনি উত্তরী পিতমপুরা (ওয়ার্ড ৫৪) থেকে দিল্লি কাউন্সিলর নির্বাচিত হন।২০১২ সালে তিনি আবার দিল্লি কাউন্সিলর নির্বাচনে উত্তর পিতমপুরা (ওয়ার্ড ৫৪) থেকে নির্বাচিত হন। ২০২২ সালে বিজেপি তাকে আপের শেলি ওবেরয়ের বিরুদ্ধে এমসিডি মেয়র প্রার্থী হিসেবেও দাঁড় করিয়েছিল। \nরেখা গুপ্তা বিজেপি মহিলা মোর্চার কেন্দ্রীয় সহ-সভাপতি। তিনি পূর্বে দিল্লি বিজেপির সাধারণ সম্পাদক হিসেবে দায়িত্ব পালন করেছেন।\n২০২৫ সালের বিধানসভা নির্বাচনে রেখা গুপ্তা শালিমার বাগ আসন থেকে ২৯,৫৯৫ ভোটের ব্যবধানে জয়লাভ করেন এবং আপের বন্দনা কুমারীকে পরাজিত করেন।\nরেখা গুপ্তাও রাষ্ট্রীয় স্বয়ংসেবক সংঘের সদস্য ছিলেন এবং অখিল ভারতীয় বিদ্যার্থী পরিষদের সদস্য হিসাবে তার রাজনৈতিক যাত্রা শুরু করেছিলেন।\n\n\n== তথ্যসূত্র =="}