{"pageid": 1095530, "title": "মাইকেল এইচ আলবার্ট", "url": "https://bn.wikipedia.org/wiki?curid=1095530", "content": "মাইকেল হেনরি আলবার্ট (জন্ম: সেপ্টেম্বর ২০, ১৯৬২) একজন গণিতবিদ এবং কম্পিউটার বিজ্ঞানী। মূলত কানাডিয়ান এই গণিতজ্ঞ বর্তমানে নিউজিল্যান্ডের ডানেডিনের ইউনিভার্সিটি অব ওটাগোতে কম্পিউটার বিজ্ঞান বিভাগের অধ্যাপক। তার বৈচিত্র্যময় গবেষণার আগ্রহের মধ্যে রয়েছে কম্বিনেটরিক্স এবং কম্বিনেটরিয়াল গেম থিওরি।\nআলবার্ট ১৯৮১ সালে ওয়াটারলু বিশ্ববিদ্যালয় থেকে তার ব্যাচেলর অফ ম্যাথমেটিক্স ডিগ্রি অর্জন করেন। ঐ বছরই তিনি রোডস স্কলারশিপ পান। তিনি ডক্টর অব ফিলোসফি সম্পন্ন করেন ১৯৮৪ সালে অক্সফোর্ড বিশ্ববিদ্যালয়ে। এরপর তিনি ওয়াটারলু বিশ্ববিদ্যালয়ে ফিরে আসেন। ১৯৮৭ থেকে ১৯৯৬ পর্যন্ত তিনি কার্নেগি মেলন বিশ্ববিদ্যালয়ের অধ্যাপক ছিলেন। অ্যালবার্ট ১৯৯৮ সাল থেকে ওটাগো বিশ্ববিদ্যালয়ে কর্মরত আছেন।\nআলবার্ট জেপি গ্রসম্যান এবং রিচার্ড নোভাকোস্কির সাথে একত্রে ক্লোবার (Clobber) গেমটি আবিষ্কার করেছিলেন।  অধিকন্তু তিনি কম্বিনেটরিয়াল গেম স্যুট গেম অ্যানালাইসিস সফটওয়্যারেও অবদান রেখেছেন এবং লেসনস ইন প্লে: ইন্ট্রোডাকশন টু কম্বিনেটরিয়াল গেম থিওরি বইয়ের সহলেখক। তার গবেষণার আরেকটি উল্লেখযোগ্য বিষয় হচ্ছে বিন্যাস প্যাটার্ন (Permutation Patterns)।\nঅ্যালবার্ট একজন প্রখর ব্রিজ (তাস) খেলোয়াড় এবং আন্তর্জাতিক টুর্নামেন্টও তিনি জিতেছেন।\n\n\n== তথ্যসূত্র ==\n\n\n== বহিঃসংযোগ ==\nওটাগো বিশ্ববিদ্যালয়ের মাইকেল এইচ অ্যালবার্টের পৃষ্ঠা"}