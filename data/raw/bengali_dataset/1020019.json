{"pageid": 1020019, "title": "কান্ধেই যাত্রা", "url": "https://bn.wikipedia.org/wiki?curid=1020019", "content": "কান্ধেই যাত্রা বা খেলনা মেলা হল একটি ঐতিহ্যবাহী উৎসব যেটি প্রতিবছর ভারতের ওড়িশা রাজ্যের ব্রহ্মপুরে পালিত হয়। উৎসবটি তিন শতকের পুরানো এবং শহরের প্রাচীনতম জগন্নাথ মন্দিরের সাথে সম্পর্কিত। এই উৎসবটি তিন দিনের জন্য অনুষ্ঠিত হয় এবং মাটি, কাঠ বা ধাতু দিয়ে তৈরি ঘরোয়া ব্যবহার্য জিনিসগুলিও বিক্রয়ের জন্য রাখা হয়।\n\n\n== বিবরণ ==\nএই উৎসব প্রতিবছর হিন্দু বর্ষপঞ্জির আষাঢ় মাসের পূর্ণিমার দিন উদ্‌যাপিত হয়। রথযাত্রা এক সপ্তাহ পর রেশমের শহর হিসাবে পরিচিত ব্রহ্মপুরে এই উৎসব অনুষ্ঠিত হয়।\nএটি বিশ্বাস করা হয় যে প্রচলিত উৎসবটি প্রায় তিন শতাব্দী পুরানো। খাসপা স্ট্রিটে অবস্থিত শহরের প্রাচীনতম জগন্নাথ মন্দিরের সাথে এই খেলনা মেলাটি সংযুক্ত।\nঐতিহ্য অনুসারে, রাতে এই মন্দিরে ভগবান জগন্নাথের মূর্তিটি বিভিন্ন পৌরাণিক চরিত্রের মাটির খেলনা দিয়ে সজ্জিত করা হয়। এই উৎসবটির উৎসাহব্যাঞ্জক দিকটি হল, এটি ঐ অঞ্চলের ঐতিহ্যবাহী খেলনা নির্মাতাদের উৎসাহ দেয়, যারা মাটি, গোবর, কাঠ, ছোবড়া এবং কাগজের মণ্ড থেকে খেলনা তৈরি করে থাকে।\n\n\n== ইতিহাস ==\nস্থানীয় কাহিনী অনুসারে, বহু শতাব্দী আগে, বড় জগন্নাথ মন্দিরের একজন পুরোহিত শ্রীবছ পন্ডা (ওড়িয়া: ଶ୍ରୀବଛ ପଣ୍ଡା) মহুরি রাজ্যের রাজার (বর্তমানে স্থানীয়দের কাছে মহুরি কালুয়া নামে পরিচিত) কাছে উৎসবের জন্য অনুরোধ করেছিলেন এবং তিনি তার অনুমতি দিয়েছিলেন। তার পর থেকে প্রতি বছর ব্রহ্মপুরের খাসপা স্ট্রিটে এই উৎসবটি পালিত হয়ে আসছে।\n\n\n== তথ্যসূত্র =="}