{"pageid": 1348191, "title": "লুক্সেমবার্গীয় ভাষা", "url": "https://bn.wikipedia.org/wiki?curid=1348191", "content": "লুক্সেমবার্গীয় বা লুক্সেমবার্গিশ ভাষা হলো একটি পশ্চীম অলমানীয় বা পশ্চিম জার্মানীয় ভাষা, যা সাধারণত লুক্সেমবার্গে বলা হয়। বিশ্বব্যাপী প্রায় ৪,০০,০০০ লোক লাক্সেমবার্গীয় ভাষায় কথা বলে। মোসেল ফ্রাঙ্কোনীয় ভাষার একটি প্রমিত রূপ হিসাবে লুক্সেমবার্গীয় ভাষার অন্যান্য উচ্চ জার্মানীয় ভাষা ও পশ্চিম জার্মানীয় ভাষাগুলির বিস্তৃত গোষ্ঠীর সাথে মিল রয়েছে। লুক্সেমবার্গ রাষ্ট্রের একটি দাপ্তরিক ভাষা হিসাবে লুক্সেমবার্গীয়ের মর্যাদা  এবং সেখানে একটি নিয়ন্ত্রক সংস্থার অস্তিত্ব এই ভাষাটিকে –অন্তত আংশিকভাবে– তার ঐতিহাসিবাহী জার্মানীয় ডোমেইন থেকে সরিয়ে দিয়েছে। এটি সমসাময়িক মধ্য রোমানিয়ার ট্রান্সিলভেনিয়ায় ট্রান্সিলভানীয় স্যাক্সনীয় লোকদের কথ্যভাষা ট্রান্সিলভানীয় স্যাক্সন উপভাষার সাথেও সম্পর্কিত।\n\n\n== ইতিহাস ==\nদ্বিতীয় বিশ্বযুদ্ধের আগে পর্যন্ত লাক্সেমবার্গীয় ভাষাকে অন্যান্য ভাষার মত একটি জার্মানীয় উপভাষা হিসাবে বিবেচনা করা হয়েছিল। কিন্তু তারপরে এটি বিকাশের মধ্য দিয়ে যায়; শব্দভাণ্ডার, ব্যাকরণ ও বানানে নিজস্ব আদর্শ রূপ তৈরি করে এবং তাই আজ এটিকে একটি স্বাধীন ভাষা হিসাবে দেখা হয়।\nযেহেতু লাক্সেমবার্গীয় ভাষার সর্বাধিক ২৮৫,০০০ জন স্থানীয় ভাষাভাষী রয়েছে তাই ভাষার সম্পদ, যেমন: বই, সংবাদপত্র, ম্যাগাজিন, টেলিভিশন ও ইন্টারনেটে ব্যবহার সীমিত। এছাড়াও বেশিরভাগ লুক্সেমবার্গীয় আধুনিক জার্মান এবং ফরাসিতেও কথা বলে, তাই এই ভাষাগুলির সাথে এর শক্তিশালী প্রতিযোগিতা রয়েছে। উভয় ভাষারই বিশাল ভাষাগত সম্পদ থাকার কারণে লুক্সেমবার্গীয় ভাষার ব্যবহার সীমিত থেকে যায়।\n\n\n== ভাষা পরিবার ==\nলুক্সেমবার্গীয় উচ্চ জার্মান ভাষার পশ্চিম মধ্য জার্মান গোষ্ঠীর অন্তর্গত এবং এটি একটি মোসেল ফ্রাঙ্কোনীয় ভাষার প্রাথমিক উদাহরণ। এছাড়া এটি ট্রান্সিলভানীয় স্যাক্সনের সাথে ঘনিষ্ঠভাবে সম্পর্কিত, যা উচ্চ মধ্যযুগ থেকে ট্রান্সিলভানিয়া, বর্তমান কেন্দ্রীয় রোমানিয়ার ট্রান্সিলভানীয় স্যাক্সনদের দ্বারা উচ্চারিত হয়েছে।   \n\n\n== তথ্যসূত্র =="}