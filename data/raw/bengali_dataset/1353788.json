{"pageid": 1353788, "title": "সুবল সিং", "url": "https://bn.wikipedia.org/wiki?curid=1353788", "content": "সুবল সিং (১০ জুন ১৭২৮ — ৮ জানুয়ারি ১৭৭০) ছিলেন একজন ভারতীয় বিপ্লবী এবং চুয়াড় বিদ্রোহের প্রধান বিদ্রোহী । তিনি ১৭৬৯ সালে বেঙ্গল প্রেসিডেন্সিতে ইস্ট ইন্ডিয়া কোম্পানির বিরুদ্ধে বিদ্রোহ করেন। সুবল সিং ছিলেন চুয়াড় বিদ্রোহের একজন শহীদ।\nসুবল সিং জঙ্গলমহলের কুইলাপাল পরগণার জায়গিরদার ছিলেন। ১৭৬৫ সালে, ইস্ট ইন্ডিয়া কোম্পানি প্রথম বাংলার জঙ্গলমহল জেলায় রাজস্ব সংগ্রহ শুরু করে এবং পুরানো জমিদারদের পরিবর্তে নতুন জমিদার নিয়োগ করে। এর প্রতিবাদে ব্রিটিশ কোম্পানির বিরুদ্ধে প্রথম বিদ্রোহ সংঘটিত হয়, যাকে বলা হয় চুয়াড় বিদ্রোহ বা ভূমিজ বিদ্রোহ। অপসারিত জমিদারদের মধ্যে ধলভূম, বাদাভূম, মানভূম, মেদিনীপুর, ঝাড়গ্রাম, রায়পুর, অমেয়াপুর, পাঞ্চেত প্রভৃতি জমিদাররা ছিলেন বিশিষ্ট।\n১৭৬৮ সালে, রাজা জগন্নাথ ধলকে ধরার জন্য ব্রিটিশ সেনাবাহিনী ধলভূমে পৌঁছালে, দামপাদের সর্দার জগন্নাথ পাতরের নেতৃত্বে প্রথম বিদ্রোহ শুরু হয় , যাতে চাকুলিয়া ও কোকপাড়ার ভূমিজ জমিদার, পাইক এবং কৃষকরা বিদ্রোহ করে। ১৭৬৯ সালে, সুবল সিং, জগন্নাথ সিং পাতার এবং শ্যাম গুঞ্জাম সিংয়ের নেতৃত্বে আবারও ৫০০০ ভূমিজ (চুয়াড়) লোক বাদাভূম এবং ধলভূমে প্রবলভাবে বিদ্রোহ করে। এরপর ব্রিটিশ সরকার বিদ্রোহ দমনের জন্য ক্যাপ্টেন গুডইয়ারকে পাঠায়। ১৭৭০ সালের জানুয়ারিতে, লেফটেন্যান্ট নানকে সুবল সিংকে বন্দী করার এবং অবিলম্বে তাকে ফাঁসিতে ঝুলানোর নির্দেশ দেওয়া হয়। পরবর্তীতে অন্যান্য ভূমিজ জমিদার, সর্দারদের নেতৃত্বে ১৮৩৩ সাল পর্যন্ত এই বিদ্রোহ চলতে থাকে।\n১৭৭০ সালের ৮ জানুয়ারী সুবল সিংকে বন্দী করে ফাঁসি দেওয়া হয়। সুবল সিং ছিলেন 'চুয়াড় বিদ্রোহের' প্রথম শহীদ। পশ্চিমবঙ্গের পুরুলিয়া জেলার কুইলাপাল গ্রামে ১৯৯৫ সালে সুবল সিং নামে একটি সরকারি উচ্চ বিদ্যালয় প্রতিষ্ঠিত হয়।\n\n\n== আরও দেখুন ==\nচুয়াড় বিদ্রোহ\nজগন্নাথ সিং\nদুর্জন সিং\n\n\n== তথ্যসূত্র =="}