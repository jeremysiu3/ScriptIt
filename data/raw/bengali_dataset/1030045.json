{"pageid": 1030045, "title": "কোট্টুরপুরম", "url": "https://bn.wikipedia.org/wiki?curid=1030045", "content": "কোট্টুরপুরম, বা কোট্টুর, দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি আদিয়ার নদীর দক্ষিণ প্রান্তে অবস্থিত৷\nএই লোকালয়ে উত্তর ও উত্তর-পশ্চিম দিকে রয়েছে নন্দনম, দক্ষিণ-পূর্ব দিকে রয়েছে আদিয়ার, দক্ষিণ দিকে রয়েছে আইআইটি চেন্নাই এবং গিণ্ডি৷ এর দক্ষিণ-পশ্চিম দিকে রয়েছে বৃহত্তর সঈদাপেটের লিটল মাউন্ট মেট্রো স্টেশন, যা চেন্নাই মেট্রোর নীল লাইনের অন্তর্গত৷ লোকালয়ে রয়েছে চেন্নাই বৃহত্তর দ্রুত পরিবহন ব্যবস্থার কোট্টুরপুরম রেলওয়ে স্টেশন৷ সহস্র বছর পুরানো পেরুমাল কোয়িল ও চারশ বছর পুরানো পোন্নিয়াম্মান কোয়িল হিন্দু মন্দির দুটি এখানে অবস্থিত৷\n\n\n== আন্না সেন্টিনারি গ্রন্থাগার ==\nদক্ষিণ এশিয়ার বৃহত্তম গ্রন্থারগুলির মধ্যে একটি হলো কোট্টুরপুরমে অবস্থিত আন্না সেন্টিনারি গ্রন্থাগার৷ তামিলনাড়ুর পূর্বতন মুখ্যমন্ত্রী করুণানিধি মুত্তুবেল এই গ্রন্থাগার উদ্বোধন করেন৷ সুদৃশ্য এই গ্রন্থাগার নিজস্ব বইয়ের সংগ্রহ ও ব্রেইলের সংগ্রহের জন্য উল্লেখযোগ্য৷ গ্রন্থাগারের মূল অংশের পেছনে স্থাানীয় শো দেখানোর একটি অডিটোরিয়াম রয়েছে৷\n\n\n== ইতিহাস ==\nকোট্টুরপুরম তিনটি অঞ্চলে বিভক্ত; কোট্টুর, কোট্টুর উদ্যান ও কোট্টুরপুরম৷ জমিন আদিয়ার ও কোট্টুরে প্রথম জনবসতি গড়ে ওঠে৷ কোট্টুর উদ্যান ছিলো মূলত নবাবের উদ্যান পরে এটি এমএ চিদম্বরম ও আরো পরে তামিলনাড়ু সরকার দ্বারা অধিগৃহীত হয়৷ ১৯৬০-৭০ এর মধ্যে কোট্টুরের প্রান্তে নদীর ধারে টিএমএসসি একাধিক অট্টালিকা নির্মাণ করেন ও কোট্টুরপুরম নাম দেন৷ এটি গান্ধী মণ্ডপম সালাইয়ের পশ্চিম প্রান্তে অবস্থিত৷\n\n\n== তথ্যসূত্র =="}