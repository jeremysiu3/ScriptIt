{"pageid": 1321960, "title": "ল্যামডা", "url": "https://bn.wikipedia.org/wiki?curid=1321960", "content": "ল্যামডা বা, LaMDA (ল্যাঙ্গুয়েজ মডেল ফর ডায়লগ অ্যাপ্লিকেশন)  হলো গুগলের তৈরি কথোপকথনমূলক নিউরাল ল্যাঙ্গুয়েজ মডেলের একটি গোত্র। ২০২১ সালে  গুগল আই/ও কীনোটের সময় এর প্রথম প্রজন্মের ঘোষণা করা হয়, তবে দ্বিতীয় প্রজন্মের ঘোষণা করা হয় পরের বছরের ইভেন্টে। ২০২২ সালের জুনে গুগল প্রকৌশলী ব্লেক লেমোইন চ্যাটবটটি সংবেদনশীল হয়ে উঠেছে দাবি করার পর ল্যামডা ব্যাপক মনোযোগ অর্জন করেছিল। বৈজ্ঞানিক সম্প্রদায় মূলত লেমোইনের দাবি প্রত্যাখ্যান করেছে। তবে এটি কথোপকথনকে টুরিং পরীক্ষার কার্যকারিতায় উত্তীর্ণ হওয়ার দিকে পরিচালিত করেছে। টুরিং পরীক্ষা দিয়ে কম্পিউটার একজন মানুষকে অতিক্রম করতে পারে কিনা তা পরিমাপ করা হয়। ২০২৩ সালের ফেব্রুয়ারিতে, ওপেনএআইর চ্যাটজিপিটির উত্থানকে মোকাবেলা করার জন্য গুগল বার্ড ল্যামডা দ্বারা চালিত একটি কথোপকথনমূলক কৃত্রিম বুদ্ধিমত্তা চ্যাটবট ঘোষণা করে।\n\n\n== পদ্ধতি ==\nল্যামডা একটি ডিকোডার-অনলি রূপান্তরক ভাষা মডেল ব্যবহার করে।  এটি ১.৫৬ ট্রিলিয়ন শব্দের নথি ও কথোপকথণের টেক্সটের উপর পূর্ব প্রশিক্ষিত।   তারপর একে বুদ্ধিমত্তা, আকর্ষণীয়তা এবং নিরাপত্তার জন্য ম্যানুয়ালি টীকাকৃত প্রতিক্রিয়া দ্বারা উৎপন্ন ফাইন-টিউনিং ডেটা দিয়ে প্রশিক্ষণ দেওয়া হয়েছে।  গুগলের পরীক্ষা ইঙ্গিত দেয় যে ল্যামডা আকর্ষণীয়তার ক্ষেত্রে মানুষের প্রতিক্রিয়াকেও ছাড়িয়ে গেছে।  ল্যামডা রূপান্তরক মডেল এবং একটি বাহ্যিক তথ্য পুনরুদ্ধার সিস্টেম ব্যবহারকারীকে দেওয়া তথ্যের নির্ভুলতা উন্নত করতে পারস্পরিক যোগাযোগ করে। \nতিনটি ভিন্ন মডেল পরীক্ষা করা হয়েছিল, যার মধ্যে বৃহত্তমটির ১৩৭ বিলিয়ন নন-এমবেডিং প্যারামিটার রয়েছে: \n\n\n== তথ্যসূত্র =="}