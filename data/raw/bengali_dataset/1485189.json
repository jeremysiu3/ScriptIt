{"pageid": 1485189, "title": "জাহাঙ্গীর আলম (মেজর জেনারেল)", "url": "https://bn.wikipedia.org/wiki?curid=1485189", "content": "জাহাঙ্গীর আলম (জন্ম: ২৮ নভেম্বর ১৯৭০) বাংলাদেশ সেনাবাহিনীর একজন মেজর জেনারেল। তিনি প্রতিরক্ষা গোয়েন্দা মহাপরিদপ্তরের মহাপরিচালক। তিনি কুমিল্লায় ৩৩ পদাতিক ডিভিশনের জিওসি ছিলেন।\n\n\n== প্রাথমিক জীবন ==\nজাহাঙ্গীর আলম ২৮ নভেম্বর ১৯৭০ সালে তৎকালীন পূর্বপাকিস্তানের কুমিল্লায় জন্মগ্রহণ করেন।\n\n\n== কর্মজীবন ==\nজাহাঙ্গীর আলম ২৬তম বাংলাদেশ মিলিটারি একাডেমি (বিএমএ) লং কোর্সের মাধ্যমে ১৯৯২ সালের ৯ জুন বাংলাদেশ সেনাবাহিনীতে কমিশন লাভ করেন।\nতার মূল ইউনিট হল ১১ ইস্ট বেঙ্গল রেজিমেন্ট। তিনি লেফটেন্যান্ট কর্নেল হিসেবে ১৪তম বাংলাদেশ পদাতিক রেজিমেন্ট এবং ব্রিগেডিয়ার জেনারেল হিসেবে ৪৪তম ও ২০৩তম পদাতিক ব্রিগেডের নেতৃত্ব দেন।\n১৪ অক্টোবর ২০২৪ সালে জাহাঙ্গীর তার পূর্বসূরি ফয়জুর রহমানের কাছ থেকে দায়িত্ব গ্রহণ করে ডিজিএফআইয়ের মহাপরিচালক হিসেবে নিযুক্ত হন।\n\n\n=== জাতিসংঘ শান্তিরক্ষা মিশন ===\nজাহাঙ্গীর আলম দক্ষিণ সুদানে জাতিসংঘ শান্তিরক্ষা অপারেশনে সেক্টর কমান্ডার হিসেবেও দায়িত্ব পালন করেছেন। তিনি পদাতিক নিরাপত্তা ব্যাটালিয়নের সাথে কুয়েত সশস্ত্র বাহিনীতে লিয়াজোঁ অফিসার হিসেবে দায়িত্ব পালন করেন।\n\n\n== তথ্যসূত্র =="}