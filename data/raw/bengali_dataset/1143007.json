{"pageid": 1143007, "title": "পিয়ুমি হংসমালি", "url": "https://bn.wikipedia.org/wiki?curid=1143007", "content": "পিয়ুমি হংসমালি গোমেজ (জন্ম: ২২ নভেম্বর ১৯৯২, সিংহলি: පියුමි හංසමාලි ගෝමස්), একজন শ্রীলঙ্কান অভিনেত্রী, টেলিভিশন ব্যক্তিত্ব, সৌন্দর্য প্রতিযোগিতার প্রতিযোগী এবং মডেল। তিনি ধারাবাহিক রিঠু, এবং  ওয়াসানায়ে স্যান্দা ও লখনউ চলচ্চিত্রে অভিনয় করেছেন।\n\n\n== প্রারম্ভিক জীবন ==\nহংসমালি নেগাম্বোতে জন্মগ্রহণ করেছিলেন, তিনি নিহাল লক্ষ্মণ গোমেজ এবং বসন্তী পেরেরার একমাত্র সন্তান। তার বাবা-মা দুজনেই বিদেশে চাকরি করতেন। তিনি রাজগিরিয়ার শ্রী শোবিতা বিদ্যালয়ে তার শিক্ষাজীবন শেষ করেন। ২০১১ সালে তিনি রোজান ডায়াস দ্বারা পরিচালিত সাইড ইমেজ মডেলিং স্কুলে যোগদান করেন।\n\n\n== কর্মজীবন ==\nর‍্যাম্প মডেলিংয়ে কর্মজীবন শুরু করেন হংসমালি। ২০১৪ সালে শান্ত সোয়েজা পরিচালিত আইটিএন-এর টেলিভিশন ধারাবাহিক রিঠু-তে অচিনয়ের মাধ্যমে হংসমালি টেলিভিশনে আত্মপ্রকাশ করেন। ধারাবাহিকটিতে তিনি জনপ্রিয় অভিনেতা বিশ্ব কোদিকারার বিপরীতে কেন্দ্রীয় চরিত্রে অভিনয় করেছিলেন। ধারাবাহিকটি জনপ্রিয়তা পেলেও রাজনৈতিক চাপের কারণে ২০১৫ সালের শুরুতে এটি বাতিল হয়ে যায়।\n২০১৫ সালে তিনি মিসেস গ্লোবে অংশগ্রহণ করেছিলেন এবং তারপরে ২০১৬ সালে মিসেস নোবেল কুইন অব দ্য ইউনিভার্সে প্রতিদ্বন্দ্বিতা করেছিলেন। ২০১৭ সালে তিনি তুরস্কে অনুষ্ঠিত বেস মডেল ইন এশিয়া ইন ফিউচার ফ্যাশন ফেস ওয়ার্ল্ডে প্রতিদ্বন্দ্বিতা করেছিলেন।\nতারপরে ২০১৮ সালে তিনি উদয়কণ্ঠ ওয়ার্নাসুরিয়া পরিচালিত নাট্য চলচ্চিত্র ওয়াসানায়ে স্যান্দা-এর মাধ্যমে চলচ্চিত্রে অভিষেক করেন। চলচ্চিত্রটিতে তিনি 'মিহিরি' চরিত্রে অভিনয় করেছেন।  ২০১৯ সালে তাকে অনিল কুমার পরিচালিত মালয়ালম চলচ্চিত্র লখনউ-তে অভিনয় করার জন্য আমন্ত্রণ জানানো হয়েছিল। চলচ্চিত্রটিতে তিনি শ্রীলঙ্কার নাট্যকার জ্যাকসন অ্যান্থনির সাথে কেন্দ্রীয় চরিত্রে অভিনয় করেছিলেন।  ১৯৯২ সালে যশোদা উইমালাধর্মা একটি ভারতীয় চলচ্চিত্রে কেন্দ্রীয় চরিত্রে অভিনয় করার পর দ্বিতীয়বার একজন শ্রীলঙ্কার অভিনেত্রী এমন অবস্থানে রয়েছে।\nঅভিনয় ছাড়াও তিনি ২০১৪ থেকে ২০১৬ সাল পর্যন্ত মিউজিক্যাল প্রোগ্রাম মিউজিক লাইভ-এর জন্য টেলিভিশন উপস্থাপক হিসেবেও কাজ করেছেন। তিনি \"সানলাইট,\" \"টিভিএস বাইক,\" \"ফরচুন কুকিং অয়েল\", এবং হ্যাকস-সহ বেশ কয়েকটি টেলিভিশন বিজ্ঞাপনে উপস্থিত হয়েছেন।\n\n\n== ব্যক্তিগত জীবন ==\nহংসমালি একজন বিবাহিতা এবং তার একটি ছেলে রয়েছে।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== নির্বাচিত মিউজিক ভিডিও ===\nদুষ্যন্ত ওয়েরামনের ওমারি লতা\nএরাঙ্গা লঙ্কার সারাভিয়ে\nশান হাসিমের মোধা\nআরশুলা কোরের তাহানাম\nসাহান/কাইজারের দেনুনা\nঅমিলা পেরেরা এবং অমিলা নদীশানির বৈশ্যবিয়াকদা মা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পিয়ুমি হংসমালি (ইংরেজি)\nইন্সটাগ্রামে পিয়ুমি হংসমালি"}