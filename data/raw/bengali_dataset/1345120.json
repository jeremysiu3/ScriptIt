{"pageid": 1345120, "title": "দূর্বা ব্যানার্জি", "url": "https://bn.wikipedia.org/wiki?curid=1345120", "content": "দূর্বা ব্যানার্জি ছিলেন ভারতীয় সেনা বিমান সংস্থার প্রথম মহিলা যিনি পরে প্রথম ভারতীয় মহিলা বাণিজ্যিক পাইলট হন। সর্বোচ্চ ৯,০০০ ঘন্টার বিমান চালানোর কৃতিত্ব অর্জনকারী মহিলা বৈমানিক তিনি।\n\n\n== জীবনের প্রথমার্ধ ==\nআকাশে ওড়া উড়োজাহাজ শৈশবে দূর্বাকে প্রবলভাবে আকর্ষণ করত এবং সেই আকর্ষণে তিনি নিজে বিমান চালনার স্বপ্ন দেখতে শুরু করেন। মনে পোষণকরা ইচ্ছা ও আবেগে তিনি তৎকালীন সমাজের বাঁধাধরা প্রচলিত রীতি মেয়েদের উপর চাপানো প্রতিবন্ধকতাকে তুচ্ছ করে বিমানচালক হিসাবে নিজেকে যোগ্য করে ক্যাপ্টেন পদ মর্যাদার উপযুক্ত করে তোলেন।\n\n\n== কর্মজীবন ==\nদূর্বা ব্যানার্জি তার পরিবারের একজন প্রথম প্রজন্মের মহিলা পাইলট হন। ১৯৫৯ খ্রিস্টাব্দে এয়ার সার্ভে অফ ইন্ডিয়ার DC3 পাইলট হিসাবে ডাকোটা বিমান চালনা করে কর্মজীবন শুরু করেন। \nএয়ার সার্ভে অফ ইন্ডিয়ার সাথে যুক্ত হওয়ার পর, ১৯৬৬ খ্রিস্টাব্দে ক্যাপ্টেন দূর্বা ব্যানার্জি কলকাতায় ইন্ডিয়ান এয়ারলাইন্সে চলে আসেন  এবং ফকার এফ ২৭ বিমানের ভারতের প্রথম মহিলা বাণিজ্যিক পাইলট হন তিনি। দীর্ঘ বাইশ বৎসর সফলতার সঙ্গে কাজ করার পর ১৯৮৮ খ্রিস্টাব্দে অবসর গ্রহণ করেন। ইন্ডিয়ান এয়ারলাইন্সে যোগ দেওয়ার আগে শোনা যায় যে, তৎকালীন কেন্দ্রীয় বেসামরিক বিমান পরিবহন মন্ত্রী  হুমায়ুন কবীরের কাছে তিনি বাণিজ্যিক বিমান চালক হিসাবে আবেদন করেন। কিন্তু তিনি দূর্বাকে ওই পদে নিযুক্ত করতে অনিচ্ছুক ছিলেন এবং পরিবর্তে তাকে ফ্লাইট অ্যাটেনডেন্ট পদে নিযুক্ত করেন। ক্যাপ্টেন দূর্বা ব্যানার্জি কিন্তু অদম্য সাহস আর জেদের বশে  কমার্শিয়াল পাইলট হয়েই দৃষ্টান্ত স্থাপন করেন।\n৯০০০ ঘন্টার উড়ানের কৃতিত্ব অর্জনকারী প্রথম মহিলা বিমান চালক তিনি।\n\nতিনি ই ২৭ টার্বো প্রপ এয়ারক্রাফ্টের একজন কমান্ডার হয়েছিলেন।\nতিনি  ১৮৫০০ ঘন্টা বিমান চালানোর এক নজির স্থাপন করেন। এমনকি জেট প্লেনের পাইলট হতে সমর্থ হন\nবি ৭৩৭-২০০ সিরিজের বোয়িং ৭৩৭ জেট বিমান চালিয়ে চমক দেন। এয়ার বাস ৩০০ও তিনি চালিয়েছিলেন।\n\n\n== তথ্যসূত্র =="}