{"pageid": 1526919, "title": "খাকি: দ্য বেঙ্গল চ্যাপ্টার", "url": "https://bn.wikipedia.org/wiki?curid=1526919", "content": "খাকি: দ্য বেঙ্গল চ্যাপ্টার হল ২০২৫ সালের একটি ভারতীয় ক্রাইম থ্রিলার টেলিভিশন ধারাবাহিক। যা নীরজ পান্ডে দ্বারা নির্মিত এবং সম্রাট চক্রবর্তী লিখেছেন। এতে প্রধান চরিত্রে অভিনয় করেছেন মেগাস্টার জিৎ, প্রসেনজিৎ চট্টোপাধ্যায়, পরমব্রত চট্টোপাধ্যায় এবং চিত্রাঙ্গদা সিং। ধারাবাহিকটি পরিচালনা করেছেন দেবাতমা মন্ডল এবং তুষার কান্তি। যা মেগাস্টার জিৎ-এর ওয়েব ধারাবাহিকে আত্মপ্রকাশকে চিহ্নিত করে ।\nএই সিরিজটি পান্ডের ধারাবাহিক \"খাকি: দ্য বিহার চ্যাপ্টার\" -এর একটি স্বতন্ত্র সিক্যুয়েল । সিরিজটি ২০ মার্চ ২০২৫ তারিখে নেটফ্লিক্সে প্রদর্শিত হয়েছিল । এটি নেটফ্লিক্সে হিন্দি এবং বাংলা ভাষায় একই সাথে সম্প্রচারিত প্রথম হিন্দি অনুষ্ঠান।\n\n\n== সারসংক্ষেপ ==\nবাঘা, কলকাতাভিত্তিক এক দোর্দণ্ডপ্রতাপ ডন, পশ্চিমবঙ্গের শাসক দলের ঘনিষ্ঠ এবং কলকাতা অঞ্চলে অবৈধ কার্যকলাপে সর্বেসর্বা। বিরোধী দল আইনশৃঙ্খলার অবনতির অভিযোগ তুলে শাসক দল ও সরকারের বিরুদ্ধে সোচ্চার হয়। শাসক দল সরকারিভাবে বাঘার বিরুদ্ধে পদক্ষেপ নেওয়ার প্রতিচ্ছবি দেখাতে পরিচ্ছন্ন রেকর্ডের এক পুলিশ কর্মকর্তাকে নিয়োগ করে, যিনি কয়েকটি অভিযান ও গ্রেপ্তার পরিচালনা করেন। তবে, শাসক দলের অন্যতম প্রভাবশালী ব্যক্তি বরুণ রায় বাঘাকে অভিযান সম্পর্কে আগেভাগে তথ্য সরবরাহ করতেন। একসময় বাঘার দলের এক সদস্য সেই পুলিশ কর্মকর্তাকে হত্যা করে। এরপর বাঘা তার পুরো গ্যাংসহ আত্মগোপনে চলে যায়, পাশাপাশি বরুণ রায়ও গা ঢাকা দেন। এরই মধ্যে বরুণ রায় বাঘার অবস্থান দলের এক সদস্যের কাছে ফাঁস করে দেন। সরকার এরপর ঘটনাটিকে প্রকাশ্যে আনার জন্য বিশেষ তদন্তকারী সংস্থার (SIT) প্রধান হিসেবে অর্জুন মৈত্রকে নিয়োগ করে। মৈত্র তদন্তে নেমে পুলিশ, রাজনীতিবিদ, ব্যবসায়ী এবং আন্ডারওয়ার্ল্ডের গভীর যোগসাজশ আবিষ্কার করেন। তিনি কৌশল অবলম্বন করে বাঘার দলের সদস্যদের মধ্যে বিভেদ সৃষ্টি করেন। শেষ পর্যন্ত, মৈত্র সফলভাবে এই অপরাধচক্রের নেটওয়ার্ক ধ্বংস করতে সক্ষম হন।\n\n\n== অভিনয়শিল্পী ==\nআইপিএস অর্জুন মৈত্রের চরিত্রে জিৎ\nশাসক দলের রাজনীতিবিদ বরুন রায়ের চরিত্রে প্রসেনজিৎ চট্টোপাধ্যায়\nপশ্চিমবঙ্গের বিরোধীদলীয় নেতা নিবেদিতা বসাকের চরিত্রে চিত্রাঙ্গদা সিং\nসাগর তালুকদার চরিত্রে ঋত্বিক ভৌমিক\nরঞ্জিত ঠাকুরের চরিত্রে আদিল জাফর খান\nআইপিএস সপ্তর্ষি সিনহার ভূমিকায় পরমব্রত চট্টোপাধ্যায়\nশঙ্কর বড়ুয়া ওরফে বাঘা, একজন গ্যাংস্টার চরিত্রে শাশ্বত চট্টোপাধ্যায়\nএসআইটি হিমেল মজুমদারের ভূমিকায় মহাক্ষয় চক্রবর্তী\nখুশি মৈত্র চরিত্রে পূজা চোপড়া\nএসআইটি আরাত্রিকা ভৌমিক চরিত্রে আকাঙ্ক্ষা সিং\nপশ্চিমবঙ্গের মুখ্যমন্ত্রী শীর্ষেন্দু চ্যাটার্জির চরিত্রে শুভাশিষ মুখোপাধ্যায়\nসৌম্য মুখোপাধ্যায়ের চরিত্রে শ্রদ্ধা দাস, বিএসএনএল কর্মী\nকমিশনার ভাস্কর ভট্টাচার্যের চরিত্রে জয় সেনগুপ্ত\nরমেশ মুখার্জি পুলিশের ইন্সপেক্টর হিসেবে নীলাঞ্জন দত্ত\nমঞ্জুলা তালুকদার চরিত্রে শ্রুতি দাস\nআসলাম শেরা বড় বাজার চরিত্রে সুমিত গাঙ্গুলি\nদীপার চরিত্রে স্বেতা মিশ্র, সাগরের বোন\nচীনা চরিত্রে টেনিজল বোহন\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে খাকি: দ্য বেঙ্গল চ্যাপ্টার   (ইংরেজি)\nনেটফ্লিক্সে খাকি: দ্য বেঙ্গল চ্যাপ্টার"}