{"pageid": 1016789, "title": "কোরোলেভ (মঙ্গল গ্রহের গর্ত)", "url": "https://bn.wikipedia.org/wiki?curid=1016789", "content": "কোরোলেভ মঙ্গল গ্রহের মারে বোরাম চতুর্ভুজের একটি বরফ ভর্তি গর্ত, যা ৭৩° উত্তর অক্ষাংশ এবং ১৬৫° পূর্ব দ্রাঘিমাংশে অবস্থিত।\nএটির ব্যাস প্রায় ৮১.৪ কিলোমিটার (৫০.৬ মাইল) এবং এটি প্রায় ২,২০০ ঘনকিলোমিটার (৫৩০ ঘনমাইল) পানির বরফ ধারণ করতে পারে, এটিকে উত্তর কানাডার গ্রেট বিয়ার লেকের সাথে তুলনা করা হয়। ১৯৫০ ও ১৯৬০-এর দশকে মহাকাশ প্রতিযোগিতা চলাকালে সোভিয়েত প্রধান রকেট ইঞ্জিনিয়ার এবং ডিজাইনার সের্গেই করোল্লেভ (১৯০৭–১৯৬৬) নামানুসারে এই গর্তটির নামকরণ করা হয়েছিল।\nকোরোলেভ গর্তটি উত্তর মেরুর সমভূমি প্লানাম বোরামে অবস্থিত, যা অলিম্পিয়া উনাই ডুনে ক্ষেত্রের কাছে উত্তর মেরু আইস ক্যাপ কে ঘিরে রেখেছে।\nগর্তটির রিম পার্শ্ববর্তী সমভূমি থেকে প্রায় ২ কিলোমিটার (১.২ মাইল) উঁচু। গর্তটির মেঝে রিম থেকে প্রায় ২ কিলোমিটার (১.২ মাইল) নিচে অবস্থিত এবং এটি স্থায়ী পানির বরফের ১.৮ কিলোমিটার (১.১ মাইল) গভীর কেন্দ্রীয় টিলা দ্বারা আবৃত এর ব্যাস প্রায় ৬০ কিলোমিটার (৩৭ মাইল) পর্যন্ত।\n\n\n== বরফের গঠন ==\nগর্তের বরফ স্থায়ীভাবে স্থিতিশীল কারণ গর্ত একটি প্রাকৃতিক ঠাণ্ডাকরণ ফাঁদ হিসাবে কাজ করে। গর্তের বরফের উপরে মঙ্গলের হালকা বাতাস গর্তের চারপাশের বাতাসের চেয়ে ঠান্ডা; শীতল স্থানীয় বায়ুমণ্ডলও ভারী তাই এটি বরফকে অন্তরক করে গলানো এবং বাষ্পীভবন থেকে রক্ষা করে ও একটি প্রতিরক্ষামূলক স্তর গঠন করে। সাম্প্রতিক গবেষণা প্রমাণ করে যে বরফের জমাট গর্তের মধ্যেই সংগঠিত হয়েছিল এবং এটি পূর্বে কোন বড় পোলার বরফের শীটের অংশ ছিল না। গর্তের বরফগুলো মঙ্গল গ্রহের বিশাল পানি সম্পদের অংশ।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nহিমবাহ\nস্টিকনি (অভিঘাত খাদ)\nমঙ্গলে হিমবাহ\nযৌগিক অভিঘাত খাদ\n\n\n== তথ্যসূত্র ==\n\n\n== বহিঃসংযোগ ==\n\nইউটিউবে Video (2:56) – Korolev Crater FlyOver (Animated; ESA; June 30, 2020)"}