{"pageid": 1035650, "title": "ইশানি শ্রেষ্ঠ", "url": "https://bn.wikipedia.org/wiki?curid=1035650", "content": "ইশানি শ্রেষ্ঠ ( নেপালি: इशानी श्रेष्ठ  জন্ম: ৫ মে, ১৯৯১) হলেন নেপালের সৌন্দর্য প্রতিযোগিতার একজন শিরোপাধারী, যিনি মিস নেপাল ওয়ার্ল্ড ২০১৩ প্রতিযোগিতার মুকুট অর্জন করেছিলেন। তিনি ইন্দোনেশিয়ার বালিতে অনুষ্ঠিত মিস ওয়ার্ল্ড ২০১৩ প্রতিযোগিতায় নেপালের প্রতিনিধিত্ব করেছিলেন। সেখানে তিনি শীর্ষ দশের মধ্যে স্থান অর্জন করে নিয়েছিলেন এবং বিউটি উইথ এ পারপাস শিরোপা জিতেছিলেন।\n\n\n== প্রারম্ভিক জীবন ==\nইশানি শ্রেষ্ঠ নেপালের রাজধানী শহর কাঠমান্ডুতে জন্মগ্রহণ করেছিলেন। তিনি কাঠমান্ডুর ত্রিযোগ হাই স্কুলে পড়াশোনা করেছিলেন। তারপরে তিনি কলোরাডোর বোল্ডারে চলে গিয়েছিলেন এবং ২০০৯ সালে ফেয়ারভিউ হাই স্কুল থেকে পড়াশোনা শেষ করে কলোরাডো বিশ্ববিদ্যালয়ের বিজনেস স্কুলে অধ্যয়ন করেছিলেন।\n\n\n== তথ্যসূত্র =="}