{"pageid": 1528367, "title": "সঞ্চনা নটরাজন", "url": "https://bn.wikipedia.org/wiki?curid=1528367", "content": "সঞ্চনা নটরাজন একজন ভারতীয় মডেল এবং অভিনেত্রী যিনি মূলত তামিল ভাষার চলচ্চিত্রে অভিনয় করেছেন। ইরুধি সূত্র (২০১৬) এবং টু পয়েন্ট জিরো (২০১৮) সহ বিভিন্ন ছবিতে ছোট ছোট চরিত্রে অভিনয় করার পর সঞ্চনা বালাজি মোহনের ওয়েব শৃঙ্খলা অ্যাস আই অ্যাম সাফারিং ফ্রম কধাল (২০১৭) -এ তার ভূমিকার মাধ্যমে খ্যাতি অর্জন করেন। \n\n\n== কর্মজীবন ==\nসঞ্চনা চেন্নাইয়ের আন্না নগরের সিএসআই জেসি মোসেস স্কুলে তার শিক্ষাজীবন সম্পন্ন করেন এবং এমওপি বৈষ্ণব কলেজ ফর উইমেন থেকে ভিজ্যুয়াল কমিউনিকেশন বিষয়ে ডিগ্রি অর্জন করেন। কলেজে পড়ার সময়, তিনি ফ্যাশন শিল্পের প্রতি আগ্রহী হয়ে ওঠেন । পরে তিনি মডেলিং এবং অভিনয়ের প্রতি অনুরক্ত হয়ে ওঠেন। সঞ্চনা সুনীল মেনন, শ্রীনি সুব্রামানিয়ান এবং ডালুর মত প্রখ্যাত পোশাক পরিকল্পকদের দ্বারা পরিচালিত ফ্যাশন অনুষ্ঠানে অংশগ্রহন করেন। তিনি ২০১২ সালের মিস সাউথ ইন্ডিয়া সৌন্দর্য প্রতিযোগিতায় অংশগ্রহণ করেন।  ২০১৩ সালে, তিনি অঞ্চলিক রাজ টিভি চ্যানেলে সম্প্রচারিত রিয়েলিটি শো তামিল পেসুম কাধনায়গি -তে অংশ নিয়েছিলেন, যার লক্ষ্য ছিল পরবর্তী সেরা তামিলভাষী প্রধান অভিনেত্রী খুঁজে বের করা। সঞ্চনা এই প্রতিযোগীতায় প্রথম পুরস্কার জিতেছিলেন। এরপর সঞ্চনা বালাজি শক্তিভেলের রা রা রাজশেখর চলচ্চিত্রে একটি গুরুত্বপূর্ণ ভূমিকায় অভিনয়ের মাধ্যমে চলচ্চিত্র জগতে আত্মপ্রকাশের সুযোগ পান। ২০১৪ সালে ছবিটির চিত্রগ্রহনের কাজ শুরু হওয়া সত্ত্বেও, প্রযোজক সংস্থা তিরুপতি ব্রাদার্স -এর আর্থিক সমস্যার কারণে ছবিটি মুক্তি পায়নি।  এরপর সঞ্চনা লক্ষ্মী রামকৃষ্ণনের নেরুঙ্গি ভা মুঠামিদাতে (২০১৪) ছবিতে একটি ছোট চরিত্রে অভিনয় করেন এবং কিছু ইউটিউব ভিডিওতে উপস্থিত হন।\nপরে তিনি পরিচালক বালাজি মোহনের সাথে পরিচিত হন এবং তার সাথে জীবুম্বা নামের একটি স্বল্পদৈর্ঘ্য চলচ্চিত্রে কাজ করেন।  এই সময়কালে, তিনি মাধবন এবং রিতিকা সিং অভিনীত সুধা কোঙ্গারার দ্বিভাষিক চলচ্চিত্র ইরুধি সুত্রু (২০১৬) -তে একটি ছোট ভূমিকায় অভিনয় করেছিলেন। ছবিটির সাফল্যের পরের বছর সুধা ভেঙ্কটেশ অভিনীত ইরুধী সুত্রু  চলচ্চিত্রের তেলুগু পুনর্নির্মান, গুরু (২০১৭) -তেও তিনি অভিনয় করেন। \n২০১৭ সালের গোড়ার দিকে, সঞ্চনা <i>ফেমিনা মিস ইন্ডিয়া ২০১৭</i> খেতাবের জন্য প্রতিদ্বন্দ্বিতা করেছিলেন এবং তামিলনাড়ু অঞ্চল থেকে শীর্ষ তিন প্রতিযোগীর মধ্যে স্থান পেয়েছিলেন।  বালাজি মোহনের অ্যাস আই অ্যাম সাফারিং ফ্রম কধাল (২০১৭) ওয়েব শৃঙ্খলায় অভিনয়ের পর সঞ্চনা তার অভিনয় জীবনে এক অনন্য সাফল্য অর্জন করেন। তার অভিনয় সমালোচকদের কাছ থেকে ইতিবাচক পর্যালোচনা পায়।এই ওয়েব শৃঙ্খলায় দিব্যার ভূমিকায় অভিনয় করে তিনি জনপ্রিয়তা অর্জন করেন। সঞ্চনা পরে তার এক বিবৃতিতে বলেন যে তিনি দিব্যার চরিত্রের সাথে তার অনেক মিল রয়েছে।  তিনি শঙ্করের কল্পবিজ্ঞান বিষয়ক ছবি টু পয়েন্ট জিরো (২০১৮)- তে একটি ছোট চরিত্রে অভিনয় করেছেন।  এছাড়াও তিনি জাগামে থান্থিরাম  চলচ্চিত্রে একটি সহায়ক ভূমিকায় অভিনয় করেছিলেন। \n\n\n== তথ্যসূত্র =="}