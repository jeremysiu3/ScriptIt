{"pageid": 1184493, "title": "নরফোক দ্বীপ", "url": "https://bn.wikipedia.org/wiki?curid=1184493", "content": "নরফোক দ্বীপ (নরফুক :নরফ'ক আইলেন) হল অস্ট্রেলিয়ার একটি বহিরাগত অঞ্চল, যা অস্ট্রেলিয়া ও নিউজিল্যান্ডের মাঝে প্রশান্ত মহাসাগরে অবস্থিত। এটি নিউ ক্যালেডোনিয়া থেকে ১,৪১২ কিলোমিটার (৮৭৭ মাইল) দূরে অস্ট্রেলিয়ার ইভান্স হেডের পূর্বে এবং লর্ড হাউ দ্বীপ প্রায় ৯০০ কিলোমিটার দূরে অবস্থিত। এটি পার্শ্ববর্তী ফিলিপ দ্বীপ ও নেপিয়ান দ্বীপের সাথে তিনটি দ্বীপ সম্মিলিতভাবে নরফোক দ্বীপাঞ্চল গঠন করে।  ২০২১ সালের আদমশুমারিতে সেখানে ২১৮৮ জন বাসিন্দা ছিল এবং এর মোট এলাকা প্রায় ৩৫ কিমি২ (১৪ মা২)। এর রাজধানীর নাম কিংস্টন।\nনরফোক দ্বীপে প্রথম পরিচিত বসতি স্থাপনকারীরা ছিলেন পূর্ব পলিনেশীয়। কিন্তু ১৭৮৮ সালে গ্রেট ব্রিটেন যখন অস্ট্রেলিয়ায় নিজেদের উপনিবেশ স্থাপনের অংশ হিসাবে দ্বীপটিতে বসতি স্থাপন করে তখন তারা ইতিমধ্যেই চলে গিয়েছিল। দ্বীপটি প্রথমদিকে কিছুদিন ব্রিটিশ সাম্রাজ্যের বিদ্রোহীদের জন্য কারাগার হিসেবে ব্যবহৃত হয়।  ১৮৫৬ সালের ৮ জুন দ্বীপটিতে স্থায়ী বেসামরিক বাসস্থান শুরু হয়। ১৯১৪ সালে যুক্তরাজ্য নরফোক দ্বীপকে একটি বহিরাগত অঞ্চল হিসাবে পরিচালনা করার জন্য অস্ট্রেলিয়ার কাছে হস্তান্তর করে।  দ্বীপের স্থানীয় চিরসবুজ পাইন গাছ দ্বীপটির প্রতীক এবং এর পতাকায় চিত্রিত। পাইন নরফোক দ্বীপের একটি মূল রপ্তানিযোগ্য বস্তু এবং অস্ট্রেলিয়া ও বিশ্বব্যাপী জনপ্রিয় একটি শোভাময় গাছ।\n\n\n== তথ্যসূত্র =="}