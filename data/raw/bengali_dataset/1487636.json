{"pageid": 1487636, "title": "আসিম আল-হাকিম", "url": "https://bn.wikipedia.org/wiki?curid=1487636", "content": "আসিম বিন লুকমান আল-হাকিম (আরবি: عاصم بن لقمان الحكيم; জন্ম ২৩ নভেম্বর ১৯৬২) একজন ইন্দোনেশিয় বংশদ্ভূত সৌদি ইসলামি পণ্ডিত। তিনি মূলত জেদ্দা শহরে ইসলাম সম্পর্কিত বিভিন্ন অনুষ্ঠান আয়োজন করে থাকেন। তিনি বেশিরভাগ সময় ইংরেজিতে কথা বলেন। তার মজাদার এবং হাস্যরসপূর্ণ স্বভাবের কারণে পরিচিত।\n\n\n== শিক্ষা এবং প্রাথমিক জীবন ==\nআল-হাকিম ২৩ নভেম্বর ১৯৬২ সালে সৌদি আরবের খোবারে জন্মগ্রহণ করেন। তিনি ইন্দোনেশিয় বংশোদ্ভূত; তার দাদা ছিলেন মেদানের অধিবাসী, তিনি সেই সময় দেলি সালতানাতে বিচারক হিসেবে কাজ করতেন। আল-হাকিমের দাদা লুকমানকে (আল-হাকিমের বাবা) যিনি সৌদি আরবে মুহাজির ছিলেন, ধর্ম অধ্যয়নের জন্য তাকে সেখানে পাঠান এবং পরে তিনি সৌদি নাগরিকত্ব লাভ করেন; যার ফলে, আল-হাকিম সৌদি আরবে বেড়ে ওঠেন।\n১২ বছরে বয়সে সে এবং তার পরিবার জেদ্দায় স্থানান্তরিত হয়। ছোটবেলা থেকেই তার ইসলামি শিক্ষায় আগ্রহ ছিল। তিনি ১৯৮০ সালে উচ্চ মাধ্যমিক শেষ করেন এবং কিং ফাহাদ জ্বালানি ও খনিজ সম্পদ বিশ্ববিদ্যালয়ে ভর্তি হন, তবে সেখানে বেশিদিন পড়াশোনা করেন নি। তিনি পরবর্তীতে কিং আব্দুল আজিজ বিশ্ববিদ্যালয়ে ভর্তি হন এবং ১৯৮৭ সালে ইংরেজি সাহিত্যে স্নাতক ডিগ্রী অর্জন করেন। ১৯৯৮ সালে তিনি উম্মুল কুরা বিশ্ববিদ্যালয় থেকে ইসলামি শিক্ষার উপর উচ্চতর ডিপ্লোমা অর্জন করেন। এছাড়া তিনি বেশ কয়েক বছর সৌদি ইসলামি পণ্ডিত মুহাম্মাদ ইবনে সালেহ আল-উসাইমিনের কাজ নিয়ে পড়াশোনা করেন।\n\n\n== কর্মজীবন ==\nআল-হাকিম ১৯৮৮ সালে একটি মাধ্যমিক বিদ্যালয়ে ইংরেজি শিক্ষক হিসেবে তার কর্মজীবন শুরু করেন। তিনি বিগত ২০ বছর ধরে জেদ্দায় ইমাম হিসেবে কাজ করছেন, যেখানে তিনি প্রতি জুমার নামাজের শুরুতে সাপ্তাহিক খুতবা প্রদান করে থাকেন।\n\n\n== মতবাদ ==\n\n\n=== ইসলামি আইনশাস্ত্র ===\n\n\n==== বিকল্প ঔষধ হিসেবে কুরআন ====\nআল-হাকিম বলেন রুকইয়াহর ইসলামি চর্চা খারাপ আত্মাদের থেকে দূরে রাখে যাকে খ্রিস্টানদের ভূত তাড়ানোর প্রার্থনা সঙ্গীতের সাথে মেলানো যায়। তিনি আরোগ্যের উপায় হিসাবে পানির উপর কোরআন তেলাওয়াত এবং তারপর পান করা এবং তা দিয়ে ধৌত করার কথাও বলেছেন।\n\n\n==== নামাজ একত্রীকরণ কিংবা সংক্ষিপ্তকরণ ====\nআল-হাকিম ভ্রমণের সময় নামায সংক্ষিপ্ত বা একত্রিত করার ইসলামী রীতির বিষয়ে বলেন যে, যে ব্যক্তি প্রতিদিন বা ঘন ঘন ভ্রমণ করে \"সালাত সংক্ষিপ্ত করার উদ্দেশ্যে এবং তাদের একত্রিত করার উদ্দেশ্যে কোন বৈধ কারণ না থাকলে তাকে মুসাফির বলে গণ্য করা হবে না।\"\n\n\n==== মক্কায় হজ্জযাত্রা ====\nআল-হাকিম হজ্জের সময় হজ্জ যাত্রীদের নিজেদের ছবি তোলার সমালোচনা করে বলেছেন: \"এই ধরনের সেলফি এবং ভিডিও তোলা আমাদের নবীর ইচ্ছাকে অমান্য করে। যেন এই ভ্রমণের একমাত্র উদ্দেশ্য হল ছবি তোলা, ইবাদত নয়।\n\n\n=== রাজনৈতিক এবং সামাজিক বিষয় ===\n\n\n==== নারী ====\n\nনারীরা রাজনৈতিক নেতা হতে পারবে এই মতে তিনি বিশ্বাসী না।\nইসলামি পণ্ডিতদের মধ্যে মতবিরোধ বিদ্যমান তা স্বীকার করেও, তিনি বিবেচনা করেন যে সবচেয়ে বিশুদ্ধ মতামত হল যে মহিলাদের খৎনা করা বাঞ্ছনীয় কিন্তু এটি বাধ্যতামূলক বা নিষিদ্ধ নয়। তার মতে নারীরা মিশ্র লিঙ্গের পরিবেশে কাজ করতে পারবে না।\nইসলামে উপপত্নীর বৈধতা সম্পর্কে জিজ্ঞাসা করা হলে, আল-হাকিম যুদ্ধবন্দীদের দাসত্বকে মানবিক বলে মনে করেন, ইসলামে দাসদের প্রদত্ত অধিকারের পুনরাবৃত্তি করেন এবং উপপত্নীর বৈধতা নিশ্চিত করেন।\n\n\n==== প্রতিবাদ ====\nআল-হাকিম দাবি করেছেন যে ইসলামে সব ধরনের প্রতিবাদ নিষিদ্ধ, একটি দৃষ্টিভঙ্গি যা সালাফিবাদের মাদখালি শাখার সাথে সামঞ্জস্যপূর্ণ।\n\n\n== ব্যক্তিগত জীবন ==\nআল-হাকিমের ১৩ জন সন্তান রয়েছে, যার মধ্যে সবগুলোই মেয়ে সন্তান।\n\n\n== তথ্যসূত্র =="}