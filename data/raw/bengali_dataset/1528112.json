{"pageid": 1528112, "title": "অন দ্য ফ্লোর", "url": "https://bn.wikipedia.org/wiki?curid=1528112", "content": "\"অন দ্য ফ্লোর\" হল মার্কিন গায়িকা জেনিফার লোপেজের সপ্তম স্টুডিও অ্যালবাম লাভ? (২০১১) এর জন্য রেকর্ড করা একটি গান। মার্কিন র‍্যাপার পিটবুলের সমন্বয়ে, এটি ৮ ফেব্রুয়ারি, ২০১১ তারিখে আইল্যান্ড রেকর্ডস দ্বারা অ্যালবামের প্রধান একক হিসেবে প্রকাশিত হয়েছিল। \"অন দ্য ফ্লোর\" গানটি লিখেছেন কিন্দা \"কি\" হামিদ, এজে জুনিয়র, টেডি স্কাই, বিলাল \"দ্য শেফ\" হাজ্জি, পিটবুল, গঞ্জালো হারমোসা, উলিসেস হারমোসা, এবং গানটির প্রযোজক রেডওয়ান। এটি একটি পপ গান যা টেকনো, লাতিন, নৃত্য-পপ এবং হাউস সঙ্গীতের সমন্বয়ে গঠিত এবং এর কমন টাইম টেম্পো প্রতি মিনিটে ১৩০ বিট। লোপেজ \"ভেন আ বেলার\" (ইংরেজি: \"Come Dance\")  শিরোনামের গানটির একটি স্পেনীয় ভাষার সংস্করণ রেকর্ড করেছেন। যার মধ্যে জুলিও রেয়েস কোপেলো এবং জিমেনা রোমেরোর অতিরিক্ত গীতিকবিতা অন্তর্ভুক্ত রয়েছে।\n\n\n== তথ্যসূত্র ==\n\n\n== বহিঃসংযোগ ==\nইউটিউবে \"On the Floor\" Official Music Video at YouTube / Vevo"}