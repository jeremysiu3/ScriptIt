{"pageid": 1423486, "title": "অগাস্ট ক্রোগ", "url": "https://bn.wikipedia.org/wiki?curid=1423486", "content": "শ্যাক অগাস্ট স্টিনবার্গ ক্রোগ  (১৫ নভেম্বর ১৮৭৪-১৩ সেপ্টেম্বর ১৯৪৯) ১৯১৬ থেকে ১৯৪৫ সাল পর্যন্ত কোপেনহেগেন বিশ্ববিদ্যালয়ের প্রাণিবিদ্যা বিভাগের একজন ডেনিশ অধ্যাপক ছিলেন। তিনিফিজিওলজির বিভিন্ন বিষয়ের মধ্যে বেশ কয়েকটি মৌলিক আবিষ্কারে অবদান রেখেছিলেন এবং ক্রোগ নীতির বিকাশের জন্য বিখ্যাত।\nকঙ্কালের পেশীতে কৈশিক নাড়ী নিয়ন্ত্রণের প্রক্রিয়া আবিষ্কারের জন্য ১৯২০ সালের আগস্টে ক্রোগকে ফিজিওলজি বা মেডিসিনে নোবেল পুরস্কার দেওয়া হয়। ধমনী এবং কৈশিকগুলি খোলা এবং বন্ধ করার মাধ্যমে চাহিদা অনুসারে পেশী এবং অন্যান্য অঙ্গগুলিতে রক্তের পারফিউশনের অভিযোজন সম্পর্কে ক্রোগই সর্বপ্রথম বর্ণনা করেছিলেন।\nচিকিৎসা বিজ্ঞানে তার অবদানের পাশাপাশি, নভো নরডিস্ক কোম্পানিরও অন্যতম প্রতিষ্ঠাতা ছিলেন ক্রোগ।\n\n\n== জীবনী ==\nএকজন জাহাজ নির্মাতা ভিগো ক্রোগের পুত্র হিসেবে, তিনি ডেনমার্কের জার্সল্যান্ডের উপদ্বীপের গ্রেনায় জন্মগ্রহণ করেন। তিনি আরহাসের আরহাস ক্যাটেরালস্কোলে শিক্ষা লাভ করেন। ১৮৯৯ সালে কোপেনহেগেন বিশ্ববিদ্যালয় থেকে এমএসসি এবং ১৯০৩ সালে ডক্টরেট পিএইচডি অর্জন করেন।\nক্রোগ তুলনামূলক দেহতত্ত্বের প্রবর্তক ছিলেন। তিনি ব্যাঙের ত্বক এবং ফুসফুসের মাধ্যমে শ্বাস-প্রশ্বাস নেয়ার উপর তার থিসিস লেখেন: রেসপিরেটরি এক্সচেঞ্জ অফ অ্যানিমালস, ১৯১৫। এরপর ক্রোগ জলজ প্রাণীর উপর জল এবং ইলেক্ট্রোলাইট হোমিওস্ট্যাসিস নিয়ে গবেষণা শুরু করেন এবং তিনি তার বই: অসমোটিক রেগুলেশন (১৯৩৯) এবং কম্পারেটিভ ফিজিওলজি অফ রেসপিরেটরি মেকানিজমস (১৯৪১)প্রকাশ করেন। তিনি আন্তর্জাতিক জার্নালে ২০০টিরও বেশি গবেষণা নিবন্ধে অবদান রেখেছেন। তিনি বৈজ্ঞানিক যন্ত্রের একজন নির্মাতা ছিলেন যার বেশ কয়েকটির যথেষ্ট ব্যবহারিক গুরুত্ব ছিল, যেমন স্পিরোমিটার এবং বেসাল মেটাবলিক রেট পরিমাপের যন্ত্র।\nক্রোগ ১৯০৩ সালে কোপেনহেগেন বিশ্ববিদ্যালয়ে লেকচারার হিসেবে যুক্ত হন এবং ১৯১৬ সালে পূর্ণ অধ্যাপক পদে উন্নীত হন; বিশ্ববিদ্যালয়ে প্রাণী শারীরবিদ্যার (প্রাণিবিদ্যা)-এর জন্য করা পরীক্ষাগারের প্রথম প্রধান হিসেবে দায়িত্ব পালন করেন।\nক্রোগ ১৯৩১ সালে আমেরিকান একাডেমি অফ আর্টস অ্যান্ড সায়েন্সের আন্তর্জাতিক সম্মানিত সদস্য নির্বাচিত হন, ১৯৩৭ সালে মার্কিন যুক্তরাষ্ট্রের ন্যাশনাল একাডেমি অফ সায়েন্সেসের আন্তর্জাতিক সদস্য এবং ১৯৪১ সালে আমেরিকান ফিলোসফিক্যাল সোসাইটির আন্তর্জাতিক সদস্য নির্বাচিত হন।\nক্রোগ এবং তার স্ত্রী মেরি (তিনিও একজন বিজ্ঞানী)ফ্রেডরিক ব্যান্টিং এবং চার্লস বেস্টের মাধ্যমে ১৯২২ সালে আবিষ্কারের পরপরই ডেনমার্কে ইনসুলিন নিয়ে আসেন।  মেরি, এমন একজন ডাক্তার যার টাইপ ১ ডায়াবেটিস রোগী ছিলেন, তিনি নিজে টাইপ ২ ডায়াবেটিসে ভুগছিলেন এবং স্বাভাবিকভাবেই এই রোগ নিয়ে তিনি অধিক আগ্রহী ছিলেন।  ডাক্তার হ্যান্স ক্রিশ্চিয়ান হ্যাগেডর্নের সাথে যৌথভাবে, অগাস্ট এবং মেরি ক্রোগ নরডিস্ক ইনসুলিন ল্যাবরেটরিয়াম প্রতিষ্ঠা করেন, যেখানে ক্রোগ শূকরের অগ্ন্যাশয় গ্রন্থি থেকে হরমোন ইথানল নিষ্কাশনের মাধ্যমে ইনসুলিনের একটি ডেনিশ-প্রোডাক্ট প্রতিষ্ঠায় চূড়ান্ত অবদান রেখেছিলেন। \n১৯৩০-এর দশকে, ক্রোগ অন্য দুইজন নোবেল পুরস্কার বিজয়ী, রেডিওকেমিস্ট জর্জ ডি হেভেসি এবং পদার্থবিদ নিলস বোরের সাথে ভারী পানি এবং তেজস্ক্রিয় আইসোটোপের ঝিল্লির ব্যাপ্তিযোগ্যতা নিয়ে কাজ করেছিলেন এবং একসাথে তারা, প্রাণী ও উদ্ভিদ দেহতত্ত্বের উপর পরীক্ষা-নিরীক্ষা এবং সেই সাথে ডেন্টাল ও চিকিৎসা সংক্রান্ত কর্মকাণ্ডের জন্য ডেনমার্কের প্রথম সাইক্লোট্রন পেতে সক্ষম হন। \n\n\n== প্রকাশনা ==\nদ্যা রেসপিরেটরি এক্সচেঞ্জ অফ অ্যানিমেলস অ্যান্ড ম্যান (১৯১৬)\nঅসমোটিক রেগুলেশন ইন একুয়াটিক অ্যানিম্যালস (১৯৩৯)\nশ্দ্যা কম্পারেটিভ ফিজিওলজি অফ রেসপিরেটরি ম্যাকানিজমস (১৯৪১)\n\n\n== পরিবার ==\nতিনি ১৯০৫ সালে মেরি ক্রোগ (née Jørgensen, ১৮৭৪-১৯৪৩) কে বিয়ে করেন। মেরি ক্রোগ তার নিজ অবস্থানে একজন বিখ্যাত বিজ্ঞানী ছিলেন এবং অগাস্ট ক্রোগের বেশিরভাগ কাজ তার সাথে ঘনিষ্ঠ সহযোগিতায় পরিচালিত হয়েছে।\nঅগাস্ট এবং মেরির চারটি সন্তান ছিল, যার মধ্যে সবচেয়ে ছোট, বোদিল, ১৯১৮ সালে জন্মগ্রহণ করেছিলেন। তিনিও একজন ফিজিওলজিস্ট ছিলেন এবং ১৯৭৫ সালে আমেরিকান ফিজিওলজিক্যাল সোসাইটির প্রথম মহিলা প্রেসিডেন্ট হন।  বোদিল অন্য এক প্রখ্যাত ফিজিওলজিস্ট নট স্মিড-নিলসেনকে বিয়ে করেন। \n\n\n== উত্তরসূরী ==\nটর্কেল ওয়েইস-ফোগ, পোকামাকড়ের উড্ডয়ন বিষয়ক গবেষণার একজন প্রখ্যাত অগ্রদূত, যিনি অগাস্ট ক্রোগের ছাত্র ছিলেন। তারা একসাথে ১৯৫১ সালে এই বিষয়ে একটি গুরুত্বপূর্ণ পেপার লিখেছিল। \nক্রোগের নাম সংরক্ষিত হয়েছিলো দুটি আইটেমের নামকরণের জন্য; যা এখন নামকরণ করা হয়েছে:\n\nক্রোগ দৈর্ঘ্য, কৈশিকগুলির মধ্যে দূরত্ব যা পুষ্টির কোষীয় বিনাশের উপর ভিত্তি করে পুষ্টি ছড়িয়ে পড়ে। \nক্রোগের নীতি, যে \"এর জন্য... বিপুল সংখ্যক সমস্যার জন্য পছন্দের কিছু প্রাণী বা এমন কয়েকটি প্রাণী থাকবে, যার উপর এটি সবচেয়ে সুবিধাজনকভাবে অধ্যয়ন করা যেতে পারে।\" \n\n\n== আরও পড়ুন ==\nLarsen, E. H. (২০০১)। \"August Krogh and the laboratory of animal physiology situated at Ny Vestergade 11\": 7240–7248। পিএমআইডি 11797555। \nKardel, T. (১৯৯৯)। \"About the seven little devils who changed physiology. August and Marie Krogh on pulmonary gas exchange\": 7112–7116। পিএমআইডি 10647306। \nSchmidt-Nielsen, B. (১৯৮৪)। \"August and Marie Krogh and respiratory physiology\": 293–303। ডিওআই:10.1152/jappl.1984.57.2.293। পিএমআইডি 6381437। \nPoulsen, J. E. (১৯৭৫)। \"The impact of August Krogh on the insulin treatment of diabetes and our present status\": 7–14। ডিওআই:10.1111/j.0954-6820.1975.tb06497.x। পিএমআইডি 1098401। \nDejours, P. (১৯৭৫)। \"August Krogh and the physiology of respiration\": 337–346। পিএমআইডি 769148। \nKenez, J. (১৯৬৫)। \"The Capillaries and Krogh\": 177–178। পিএমআইডি 14275297। \n\n\n== তথ্যসূত্র =="}