{"pageid": 1512988, "title": "অ্যানি গ্রে ম্যাকক্রিডি", "url": "https://bn.wikipedia.org/wiki?curid=1512988", "content": "অ্যানি সি. গ্রে ম্যাকক্রেডি (জন্ম ৭ জুলাই, ১৯৬০, উইলিয়ামস বে, উইসকনসিনে )  একজন গেম পরিকল্পক এবং সম্পাদক, যিনি টিএসআর নামক কোম্পানির জনপ্রিয় ফ্যান্টাসি রোল-প্লেয়িং গেম (এক বিশেষ ধরনের ভিডিও গেম) ডাঞ্জিয়ন্স অ্যান্ড ড্রাগনস-এর বিভিন্ন সংস্করনের পরিকল্পনা ও উন্নতির কাজ করেছেন। তার অবদান গেম শিল্পের জগতে বিশেষ গুরুত্বপূর্ণ ছিল। তার সময়কালে বিশেষ ধরনের টেবিলটপ রোল-প্লেয়িং গেমগুলি (এক বিশেষ ধরনের ভিডিও গেম) -র প্রতি লোকেদের আগ্রহ বৃদ্ধি হয় এবং এই বিশেষ গেমগুলি জনপ্রিয়তার শীর্ষে পৌঁছাতে শুরু করে। তিনি কেবল সম্পাদনা ও গেম উন্নয়নেই সীমাবদ্ধ ছিলেন না, বরং গেম পরিকল্পনার বিভিন্ন সৃজনশীল দিকেও গুরুত্বপূর্ণ ভূমিকা রেখেছিলেন।\n\n\n== জীবনের প্রথমার্ধ ==\nগ্রে উইলিয়ামস বে অঞ্চলের উইসকনসিনে জন্মগ্রহণ করেন এবং সেখানেই তিনি বড় হয়ে ওঠেন। শিক্ষাজীবনে তিনি একাধিক বিষয়ে আগ্রহ দেখান। উচ্চশিক্ষার জন্য তিনি উইসকনসিন-হোয়াইটওয়াটার বিশ্ববিদ্যালয়ে ভর্তি হন। শুরুতে তিনি জীববিজ্ঞান নিয়ে পড়াশোনা শুরু করলেও খুব দ্রুত তার আগ্রহ পরিবর্তিত হয় এবং তিনি বানিজ্য বিষয়ে পড়াশোনা শুরু করেন। তবে, এক বছর পর তিনি আবার বিষয় পরিবর্তন করে ইংরেজি বিভাগে চলে যান, যেখানে তিনি সাহিত্য ও লেখালেখির প্রতি গভীর অনুরাগী হয়ে ওঠেন। শেষ পর্যন্ত, ১৯৮২ সালে তিনি ইংরেজিতে স্নাতকোত্তর ডিগ্রি অর্জন করেন।\nবিশ্ববিদ্যালয় জীবন শেষে গ্রে প্রথমে একটি ছাপাখানা কোম্পানিতে চাকরি নেন, যেখানে তার কাজ ছিল বিজ্ঞাপন, ব্যবসায়িক কার্ড ও মেনুর নকশা করা। এই কাজের মাধ্যমে তিনি লেখালেখি ও সম্পাদনার পাশাপাশি গ্রাফিক ডিজাইনের প্রতি আগ্রহী হয়ে ওঠেন। পরিকল্পনা ও লেখার সংমিশ্রণ তাকে পরবর্তীকালে গেম পরিকল্পনা করার জন্য বিশেষ সাহায্য করেছিল। প্রিন্টিং কোম্পানিতে কাজ করার সময় তিনি বিভিন্ন প্রকাশনা সংস্থার সঙ্গে যোগাযোগ রাখতেন এবং লেখালেখি ও সম্পাদনার কাজে দক্ষতা অর্জন করেন। \n\n\n== কর্মজীবন ==\nগ্রে প্রথমে জনপ্রিয় কোম্পানি টিএসআর -এর আন্তর্জাতিক বিভাগের প্রশাসনিক সহকারীর পদে চাকরির জন্য আবেদন করেছিলেন, কিন্তু তিনি সেই পদটি পাননি। তবে তিনি সংস্থাটির সঙ্গে নিয়মিত যোগাযোগ বজায় রাখেন এবং পরবর্তীতে কপি এডিটরের পদে চাকরির জন্য সাক্ষাৎকার দেওয়ার সুযোগ পান। সফল সাক্ষাৎকারের পর তাকে ওই পদে নিয়োগ দেওয়া হয়।  \nপ্রথমে তিনি ডাঞ্জিয়ন্স অ্যান্ড ড্রাগনস গেম সম্পর্কে খুব বেশি জানতেন না। মূলত তার কাজ ছিল এই গেমের বেসিক সেট অর্থাত মূল ভিত্তি সংস্করণ ও সম্পাদনা করা, যা গেম পরিকল্পনার জন্য বেশ গুরত্বপূর্ন। তিনি বলেন, \"আমি প্রথমে গেমটি সম্পর্কে তেমন কিছুই জানতাম না... কিন্তু এরপর একের পর এক বক্সড সেট সম্পাদনার দায়িত্ব পেয়ে গেলাম।\"  তার কাজে সন্তুষ্ট হয়ে এক বছরের মধ্যে কোম্পানির পক্ষ থেকে তাকে পূর্ণ সম্পাদক পদে উন্নীত করা হয় এবং তিনি ডাঞ্জিয়ন্স অ্যান্ড ড্রাগনস সহ অন্যান্য বিবিধ গেম প্রকল্পের দায়িত্ব নেন।\n১৯৮৪ সালের ক্রিসমাসের পরপরই তিনি বেন ম্যাকক্রেডির সঙ্গে পরিচিত হন। আলাপ হওয়ার প্রায় এক বছর পর তারা বৈবাহিক বন্ধনে আবদ্ধ হওয়ার সিদ্ধান্ত নেন। ১৯৮৫ সালের জেনারেল কন -এর এক সপ্তাহ আগে তারা বিবাহবন্ধনে আবদ্ধ হন। \n\n\n=== কাজ ===\n১৯৮৪ থেকে ১৯৮৬ সাল পর্যন্ত, অ্যান গ্রে ম্যাকক্রেডি ডাঞ্জিয়ন্স অ্যান্ড ড্রাগনস সিরিজের একাধিক পণ্যের সম্পাদক হিসেবে কাজ করেছেন। পাশাপাশি, তিনি মিস্ট্রি অফ দ্য স্নো পার্লস এবং রেড সোনজা আনকনকার্ড ইত্যাদি গেমের পরিকল্পনার সাথে জড়িত ছিলেন এবং এর পাশাপাশি তিনি লেখালেখির কাজেও যুক্ত ছিলেন। \n\n\n== তথ্যসূত্র =="}