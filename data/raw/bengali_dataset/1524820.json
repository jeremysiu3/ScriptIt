{"pageid": 1524820, "title": "আসর-ই-শরীফ", "url": "https://bn.wikipedia.org/wiki?curid=1524820", "content": "আসর-ই-শরীফ পেঠমাখামা ( কাশ্মীরি : آثارِ شريف پؠٹھہٕ مَكهوٗم) বা জিয়ারত মাখামা (\"মাখামা মাজার\") নামে পরিচিত একটি মুসলিম দরগা। এটি  ভারতের জম্মু ও কাশ্মীরে  বুদগামে  অবস্থিত একটি  মাজার। এই মাজারে মই-এ-মুক্কাদাস নামে একটি স্মৃতিচিহ্ন রয়েছে। এটিকে ইসলামের নবী মুহাম্মদের চুল বলে ব্যাপকভাবে বিশ্বাস করা হয়। এটি পেঠমাখামায়, বুদগাম জেলার মাগাম শহরের সবচেয়ে কাছাকাছি অবস্থিত। এটি কাশ্মীরের অন্যতম পবিত্র মুসলিম মাজার হিসেবে বিবেচিত হয়।\nআসার-ই-শরীফ একটি দোতলা ভবন। এখানে চারটি মিনার এবং একটি কেন্দ্রীয় গম্বুজ রয়েছে। এটি কাশ্মীরি ঐতিহ্যবাহী ছাদের কাঠের কাজের শৈলীতে নির্মিত। এই ভবনে একসঙ্গে প্রায় ২০০০ মানুষ নামাজ আদায় করতে পারেন। এটির সঙ্গে একটি ছোট মসজিদ অভ্যন্তরীণভাবে সংযুক্ত রয়েছে। মাজারের চারপাশে তিনটি বড় চিনার গাছ ছিল। তবে একটি পরে অর্ধেক কাটা হয় এবং এখন শাখাহীন অবস্থায় রয়েছে। মাজারের উঠান খোদাই করা পাথর দিয়ে তৈরি এবং এর পাশে একটি বড় পার্ক এলাকা রয়েছে। সেখানে মাজারের দিকে যাওয়ার জন্য পথ তৈরি করা আছে। জম্মু ও কাশ্মীর পুলিশ তাদের ৪-৫ জন নিরাপত্তারক্ষী নিয়ে মাজারটি পাহারা দেয়। জম্মু ও কাশ্মীর ওয়াকফ বোর্ড এই মাজারের তত্ত্বাবধায়ক।\n\n\n== ইতিহাস ==\nহিজরি সন অনুসারে ১৭ই রজবে মুহাম্মদের স্মৃতিচিহ্নগুলো এখানে আনা হয়েছিল। গ্রেগরিয়ান ক্যালেন্ডার তখন ১৬ই নভেম্বর ১৯৩২ তারিখে ছিল। এটি সৌদি আরব থেকে তৎকালীন আমৃতসর, পাঞ্জাব (বর্তমানে পাকিস্তান) হয়ে আনা হয়েছিল। কিছু ইতিহাসবিদ দাবি করেন যে, এই স্মৃতিচিহ্ন শ্রীনগর থেকে মাঝামা গ্রাম পর্যন্ত ঘোড়ার গাড়িতে আনা হয়েছিল। তখন বিপুল সংখ্যক কাশ্মীরি মানুষ নবীর উপর আয়াত ও নাত পড়ছিলেন। পেঠমাখামার মই-এ-মুক্কাদাসের ইতিহাস ১৪০০ বছরের পুরোনো। এটি সংরক্ষিত সনদে (দলিলপত্রে) লিপিবদ্ধ আছে। এই স্মৃতিচিহ্ন ভবনের মধ্যে একটি কেন্দ্রীয় স্থানে রাখা হয়েছে, যাকে নূর খোয়ান বলা হয়। পেঠমাখামার মুহাম্মদের স্মৃতিচিহ্ন ১৯শ শতাব্দীতে আনোয়ার শাহ কাশ্মীরি রচিত \"ইমাম উল আসর\" গ্রন্থেও উল্লেখিত হয়েছে।\nমই-এ-মুক্কাদাস ভক্তদের জন্য মেরাজ উল-আলম এবং পেঠমাখামার অন্যান্য উৎসবের মতো উৎসবমুখর অনুষ্ঠানে দেখানো হয়। এই দরগাহটি বুদগাম জেলার অন্যতম গুরুত্বপূর্ণ ঐতিহাসিক স্মৃতিস্তম্ভ।\nমাজারটি বিভিন্ন ইসলামী সম্প্রদায়ের উলামদের সমাবেশ স্থান। এখানে সুন্নী আতিকাদি, কারওয়ান-ই-ইসলামি, তেহরিক-ই-সাওতুল আওলিয়া, তেহরিক মিনহাজুল ইসলাম, এবং বেরেলভীরা খুতবা দেন। এটি জম্মু ও কাশ্মীর ওয়াকফ বোর্ড দ্বারা পরিচালিত হয়।  জম্মু ও কাশ্মীর পুলিশ এর সুরক্ষার দায়িত্বে আছে।\nমোলভি নিয়াজ হামদানি সাহেব বর্তমানে এই স্মৃতিচিহ্ন দেখানোর জন্য ক্ষমতাপ্রাপ্ত ব্যক্তি। কারণ তার পূর্বপুরুষরা এটি এখানে এনেছিলেন।\n\n\n== আসর-ই-শরীফের সংক্ষিপ্তসার ==\nআসর-ই-শরীফ পেঠমাখামা কাশ্মীরের সকল প্রান্তে খুবই বিখ্যাত কারণ এই গ্রামে শাহী হামদান প্রায় ২ মাস ধরে নামাজ পড়েছেন  এবং ভবনটিতে মুহাম্মদের দাড়িও রাখা আছে। মেরাজ উন-নবী এবং মিলাদুননবী উপলক্ষে হাজার হাজার মানুষ পেঠমাখামায় আসেন।  আসার-ই-শরীফে ভবনে প্রতি শুক্রবারের জুমা নামাজ এবং ঈদ ও অন্যান্য ইসলামী উৎসবের বিশেষ দিনের জন্য জনসমাবেশ হয়।  শব-ই-মেরাজ এবং শব-ই-মিলাদের মতো উৎসবে মাজারের চারপাশে একটি মেলা অনুষ্ঠিত হয়। সেখানে অনেক কারিগর, শিল্পী এবং ব্যবসায়ী ভক্তদের কাছে তাদের পণ্য বিক্রি করতে আসেন। ভক্তদের জন্য প্রধান আকর্ষণ হলো তিল্লা মুঞ্জি, বিখ্যাত কাশ্মীরি নাস্তা এবং পরোটার মত খাবার। পরে তারা আশীর্বাদ হিসেবে এগুলো সঙ্গে নিয়ে যায়।\n\n\n== তথ্যসূত্র =="}