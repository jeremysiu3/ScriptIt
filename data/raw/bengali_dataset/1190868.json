{"pageid": 1190868, "title": "জেমস জাস্টিন", "url": "https://bn.wikipedia.org/wiki?curid=1190868", "content": "জেমস মাইকেল জাস্টিন (ইংরেজি: James Justin, ইংরেজি উচ্চারণ: /d͡ʒˈe͡ɪmz d͡ʒˈʌstɪn/; জন্ম: ২৩ ফেব্রুয়ারি ১৯৯৮; জেমস জাস্টিন নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংরেজ ক্লাব লেস্টার সিটি এবং ইংল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৭ সালে, জেমস ইংল্যান্ড অনূর্ধ্ব-২০ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় তিন বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২২ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজেমস মাইকেল জাস্টিন ১৯৯৮ সালের ২৩শে ফেব্রুয়ারি তারিখে ইংল্যান্ডের লুটনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজেমস ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৭ সালে তিনি ইংল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ইংল্যান্ডের বয়সভিত্তিক দলের হয়ে তিনি প্রায় তিন বছরে ১০ ম্যাচে অংশগ্রহণ করে ১টি গোল করেছেন।\n২০২২ সালের ৪ঠা জুন তারিখে, ২৪ বছর, ৩ মাস ও ১২ দিন বয়সে, ডান পায়ে ফুটবল খেলায় পারদর্শী জেমস হাঙ্গেরির বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে ইংল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৩ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি হাঙ্গেরি ১–০ গোলের ব্যবধানে জয়লাভ করেছিল। ইংল্যান্ডের হয়ে অভিষেকের বছরে জেমস সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জেমস জাস্টিন  (ইংরেজি)  \nসকারবেসে জেমস জাস্টিন (ইংরেজি) \nট্রান্সফারমার্কেটে জেমস জাস্টিন (ইংরেজি) \nওয়ার্ল্ডফুটবল.নেটে জেমস জাস্টিন (ইংরেজি) \nন্যাশনাল-ফুটবল-টিমস.কমে জেমস জাস্টিন (ইংরেজি)"}