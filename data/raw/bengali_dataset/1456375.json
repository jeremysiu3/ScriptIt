{"pageid": 1456375, "title": "হিন্দুস্তান অ্যাম্বাসাডর", "url": "https://bn.wikipedia.org/wiki?curid=1456375", "content": "হিন্দুস্তান অ্যাম্বাসাডর (ইংরেজি: Hindustan Ambassador) ভারতীয় গাড়ি প্রস্তুতকারক হিন্দুস্তান মোটরসের একটি মোটরগাড়ি। ১৯৫৭ থেকে ২০১৪ সাল অবধি এটি তৈরি করা হয়েছিল এবং এই সময়কালের মধ্যে এই গাড়িতে বিভিন্ন পরিবর্তন আনা হয়েছিল। মরিস অক্সফোর্ড সিরিজ ৩ মডেলের উপর ভিত্তি করে অ্যাম্বাসাডর তৈরি করা হয়েছিল, যা ১৯৫৬ থেকে ১৯৫৯ অবধি যুক্তরাজ্যের মরিস মোটরস লিমিটেড তৈরি করত।\nএকটি ব্রিটিশ গাড়ির উপর ভিত্তি করে তৈরি করা হলেও অ্যাম্বাসাডরকে নিশ্চিতভাবে একটি ভারতীয় গাড়ি বলে মনে করা হয় এবং এটি \"ভারতীয় সড়কের রাজা\" (King of Indian roads) নামে পরিচিত। পশ্চিমবঙ্গ রাজ্যের কলকাতার নিকট হিন্দুস্তান মোটরসের উত্তরপাড়ার কারখানায় এই গাড়ি তৈরি করা হতো। ২০১৭ সালের ১১ ফেব্রুয়ারিতে হিন্দুস্তান মোটরস ₹ ৮০ কোটি (ইউএস$ ৯.৭৮ মিলিয়ন)-এর বিনিময়ে অ্যাম্বাসাডর মার্কা বিক্রি করার জন্য গ্রুপ পিএসএ-র সাথে চুক্তি করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}