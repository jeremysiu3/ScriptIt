{"pageid": 1445943, "title": "গনসালো ইনাসিও", "url": "https://bn.wikipedia.org/wiki?curid=1445943", "content": "গনসালো বের্নার্দো ইনাসিও (পর্তুগিজ: Gonçalo Inácio; জন্ম: ২৫ আগস্ট ২০০১; গনসালো ইনাসিও নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লিগের শীর্ষ স্তর প্রিমেইরা লিগার ক্লাব স্পোর্টিং সিপি এবং পর্তুগাল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০১৭ সালে, ইনাসিও পর্তুগাল অনূর্ধ্ব-১৭ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় চার বছর যাবত পর্তুগালের বয়সভিত্তিক দলের হয়ে খেলার পর, তিনি ২০২৩ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ৬ ম্যাচে ২টি গোল করেছেন।\n\n\n== প্রারম্ভিক জীবন ==\nগনসালো বের্নার্দো ইনাসিও ২০০১ সালের ২৫শে আগস্ট তারিখে পর্তুগালের আলমাদায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইনাসিও পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-১৯, পর্তুগাল অনূর্ধ্ব-২০ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৭ সালের ২১শে ডিসেম্বর তারিখে তিনি তুরস্ক অনূর্ধ্ব-১৭ দলের বিরুদ্ধে ম্যাচে পর্তুগাল অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৪ বছরে ১৯ ম্যাচে অংশগ্রহণ করে ১টি গোল করেছেন।\n২০২৩ সালের ২৩শে মার্চ তারিখে, ২১ বছর, ৬ মাস ও ২৬ দিন বয়সে, বাম পায়ে ফুটবল খেলায় পারদর্শী ইনাসিও লিশটেনস্টাইনের বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি পর্তুগাল ৪–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে ইনাসিও সর্বমোট ৫ ম্যাচে ২টি গোল করেছেন। জাতীয় দলের হয়ে অভিষেকের ৫ মাস ও ১৯ দিন পর, পর্তুগালের জার্সি গায়ে প্রথম গোলটি করেছেন; ২০২৩ সালের ১১ই সেপ্টেম্বর তারিখে, লুক্সেমবার্গের বিরুদ্ধে ম্যাচের ১২তম মিনিটে ব্রুনো ফের্নান্দেসের অ্যাসিস্ট হতে পর্তুগালের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nগনসালো ইনাসিও – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে গনসালো ইনাসিও  (ইংরেজি)  \nসকারবেসে গনসালো ইনাসিও (ইংরেজি) \nবিডিফুটবলে গনসালো ইনাসিও  (ইংরেজি)  \nইইউ-ফুটবলে \nট্রান্সফারমার্কেটে গনসালো ইনাসিও (ইংরেজি) \nওয়ার্ল্ডফুটবল.নেটে গনসালো ইনাসিও (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে গনসালো ইনাসিও (ইংরেজি)"}