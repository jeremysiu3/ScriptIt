{"pageid": 1068448, "title": "জাপান জাতীয় স্টেডিয়াম", "url": "https://bn.wikipedia.org/wiki?curid=1068448", "content": "জাপান জাতীয় স্টেডিয়াম (国立競技場, Kokuritsu kyōgijō), (পূর্ব নাম নতুন জাপান জাতীয় স্টেডিয়াম) জাপানের টোকিও শহরের শিনজুকুর কাসুমিগাওকায় অবস্থিত ফুটবলের জন্য বেশিরভাগ ক্ষেত্রে ব্যবহৃত একটি বহুমুখী স্টেডিয়াম। এটি আনুষ্ঠানিকভাবে জাতীয় স্টেডিয়াম নামে পরিচিত। স্টেডিয়ামটি ২০২০ অলিম্পিকের উদ্বোধন ও সমাপনী অনুষ্ঠানের জন্য মূল স্টেডিয়াম হিসাবে ব্যবহৃত হবে, পাশাপাশি ২০২০ গ্রীষ্মকালীন অলিম্পিক ও প্যারালিম্পিকের ট্র্যাক ও ফিল্ড অ্যাথলেটিক্স অনুষ্ঠানের স্থান হিসেবে কাজ করবে।\nপুরানো জাতীয় স্টেডিয়ামটি ২০১৫ সালের মে মাসে ভেঙে ফেলা হয়, নতুন স্টেডিয়ামটি নির্মাণের জন্য ২০১৬ সালের ১১ই ডিসেম্বর থেকে কাজ শুরু করার অনুমতি দেওয়া হয়।\nনতুন স্টেডিয়ামটির মূল পরিকল্পনাটি ২০১৫ সালের জুলাই মাসে জাপানের প্রধানমন্ত্রী শিনজো আবে বাতিল করেছিলেন, যিনি ভবন তৈরির ব্যয় বৃদ্ধির কারণে জনসাধারণের ক্ষোভের পরে প্রত্যাখ্যানের ঘোষণা করেন। ফলস্বরূপ, নতুন নকশাটি যেমন মনে করা হয়েছিল সেই অনুসারে ২০১৯-এর রাগবি বিশ্বকাপের জন্য প্রস্তুত ছিল না। মূল নকশাটি প্রতিস্থাপনের জন্য, স্থপতি কেনগো কুমার কর্তৃক করা একটি নতুন নকশা ২০১৫ সালের ডিসেম্বর মাসে বেছে নেওয়া হয়, যা অনুসারে স্টেডিয়াম তৈরির কাজ ২০১৮ সালের ৩০ নভেম্বরে সম্পন্ন হয়।\n\n\n== ইতিহাস ==\nটোকিও ২০২০ গ্রীষ্মকালীন অলিম্পিকের জন্য দরপত্র জমা দেওয়ার পরে, সম্ভবত জাতীয় অলিম্পিক স্টেডিয়ামটি পুনর্নির্মাণ বা পুনর্গঠন করার কথা ছিল। স্টেডিয়ামটি উদ্বোধন ও সমাপনী অনুষ্ঠানের পাশাপাশি ট্র্যাক ও ফিল্ড অনুষ্ঠানের আয়োজন করবে।\nএটি ২০১২ সালের ফেব্রুয়ারি মাসে নিশ্চিত হয়, যে স্টেডিয়ামটি ভেঙে পুনর্গঠন করা হবে ও £১ বিলিয়ন অর্থমূল্যের দ্বারা উন্নয়ন হবে। স্থপতি যাহা হাদিদের নকশার ভিত্তিতে ২০১২ সালের নভেম্বর মাসে নতুন জাতীয় স্টেডিয়ামের রূপান্তরগুলি প্রকাশিত হয়। স্টেডিয়ামটি ২০১৫ সালে ভেঙে ফেলা হয় এবং নতুনটির মূলত ২০১৯ সালের মার্চ মাসের মধ্য নির্মাণ শেষ হওয়ার কথা ছিল। নতুন স্টেডিয়ামটি অ্যাথলেটিকস, রাগবি, কিছু ফুটবল খেলা এবং অলিম্পিক ও প্যারা অলিম্পিকের উদ্বোধনী ও সমাপনী অনুষ্ঠানের ঘটনাস্থল হিসাবে কাজ করবে।\n\n\n== চিত্রশালা ==\n\n\n=== নির্মাণ ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}