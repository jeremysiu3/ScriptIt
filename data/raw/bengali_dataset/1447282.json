{"pageid": 1447282, "title": "কুশলীবাসা শাহী মসজিদ", "url": "https://bn.wikipedia.org/wiki?curid=1447282", "content": "কুশলীবাসা শাহী মসজিদ কুষ্টিয়া জেলার কুমারখালী উপজেলায় অবস্থিত একটি মুঘল আমলে নির্মিত একটি মসজিদ। মসজিদটিতে কোনো শিলালিপি পাওয়া যায়নি ফলে সঠিক নির্মাণ সাল জানা যায় না।\n\n\n== ইতিহাস ==\nমসজিদটি মুঘল আমলে নির্মিত হলেও সঠিক নির্মাণ সাল জানা যায় না। মুঘল সম্রাট আওরঙ্গজেবের তার শাসনামলে রাজকর্মী হিসেবে অনেককে বাংলার বিভিন্ন অঞ্চলে নদীপথে পাট কেনা বেচার দেওয়ানী দিয়ে পাঠাতেন। কর্মচারীদের অধিকাংশ ছিলেন সুফি মতাদর্শের ও ধর্মভীরু। তারাই প্রতিকূল পরিবেশের সর্বপ্রথম নিজেদের আস্তানা তৈরি করে রাজ কার্যের পাশাপাশি ইসলাম ধর্ম প্রচার করতেন। মসজিদটি তারই ইঙ্গিত বহন করে। এদের মধ্যে একজন ছিলেন কুশল দেওয়ান  যার উদ্যোগ মসজিদটি নির্মিত হয়েছিল। তিনি মসজিদ নির্মাণের পর এখানেই বসবাস করা শুরু করেন। যার ফলে তার নামানুসারেই গ্রামের নাম কুশলীবাসা রাখা হয়। মসজিদের প্রাঙ্গণে একটি কবরস্থান রয়েছে, স্থানীয়দের ধারণা  কবরস্থানের কোনো একটি কবর কুশল দেওয়ান-এর কবর।\n\n\n== গঠনশৈলী ==\nমসজিদটি নির্মাণে পোড়ামাটির টেরাকোটা, চুন-সুরকি ও বিশেষ ধরনের মাটি পোড়ানো টালি ব্যবহার করা হয়েছে।\nমসজিদের পূর্ব-পশ্চিমে দৈর্ঘ্য ৫ মিটার ও উত্তর-দক্ষিণে দৈর্ঘ্য ৪ মিটার। মেজে থেকে ছাদর উচ্চতা প্রায় ২.৭ মিটার। মসজিদের মিহরাবটি অপেক্ষাকৃত ছোট ও অপূর্ণ।\n\n\n== তথ্যসূত্র ==\n\n\n== গ্রন্থপঞ্জি ==\nডঃ. মুহাম্মদ হাসনায়েন, ড. সারিয়া সুলতানা (২০২০)। ধর্মীয় ইতিহাস স্থাপত্যে কুষ্টিয়া। ৭/৩ খ. সাহিত্যিক মীর মশাররফ হোসেন সড়ক, কুষ্টিয়া ৭০০০: কন্ঠধ্বনি প্রকাশনী। পৃষ্ঠা ১২৯–১৩২। আইএসবিএন 978-984-94435-0-6। \nমোঃ রেজাউল করিম, সম্পাদক (২০২৩)। কুষ্টিয়ার প্রত্ননিদর্শন। ঢাকা: গতিধারা। পৃষ্ঠা ১৩২–১৩৬। আইএসবিএন 978-984-34608-1-3।"}