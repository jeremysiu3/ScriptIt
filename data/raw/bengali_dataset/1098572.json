{"pageid": 1098572, "title": "হংকং চলচ্চিত্র সংরক্ষাণাগার", "url": "https://bn.wikipedia.org/wiki?curid=1098572", "content": "হংকং চলচ্চিত্র সংরক্ষাণাগার বা হংকং ফিল্ম আর্কাইভ হল একটি চলচ্চিত্র আর্কাইভ যা হংকং এর চলচ্চিত্র এবং সম্পর্কিত উপাদান সংগ্রহ, সংরক্ষণ ও প্রদর্শন করে। এটি নগর পরিষদ কর্তৃক  ১৯৯৩ সালে প্রতিষ্ঠা করা হয়। হংকং ফিল্ম আর্কাইভ ১৯৯৬ সালে ইন্টারন্যাশনাল ফেডারেশন অফ ফিল্ম আর্কাইভসে যুক্ত হয়। এই আর্কাইভটি ২০০০ সাল থেকে অবসর ও সাংস্কৃতিক সেবা বিভাগের অধীনে রয়েছে।\nসাই ওয়ান হো তে অবস্থিত এই ফিল্ম আর্কাইভ ভবনে নিয়মিতভাবে প্রদর্শনী মেলা, চলচ্চিত্র দেখানো, এবং হংকং চলচ্চিত্র বিষয়ক সেমিনারের আয়োজন করা হয়।\nএই প্রতিষ্ঠানটি হংকং চলচ্চিত্র তালিকা এবং হংকং ফিল্ম ভেটেরানদের মনোগ্রাফ দুটি সম্পাদনা করে থাকে। এছাড়া এটি আর্কাইভের সর্বশেষ উন্নয়ন ও চলচ্চিত্র ঐতিহ্যের কিছু তথ্য সহ ত্রৈমাসিক পত্রিকা সরবরাহ করে।\n\n\n== সংগ্রহশালা ==\n১৭ নভেম্বর ২০১১ তারিখে টিভিবি ১৯৩০ থেকে ১৯৯০ সাল পর্যন্ত প্রকাশিত সকল হংকং এর চলচ্চিত্র স্থায়ীভাবে সংরক্ষণের জন্য হংকং ফিল্ম আর্কাইভের হাতে তুলে দেয়। হংকং ফিল্ম আর্কাইভে বর্তমানে ২৭টি চাওজু ও আমোয় উপভাষার চলচ্চিত্রসহ ৬০০ টি চলচ্চিত্র রয়েছে।\nআর্কাইভের মধ্যে তুলে দেওয়া চলচ্চিত্রগুলোর মাঝে প্রথমদিক কার লিটেল হিরোইন (১৯৩৯) নামক চীনা চলচ্চিত্র রয়েছে যাতে হু রংরং ও কুং চিও-সিয়া অভিনয় করেছেন। এটি সংগ্রহশালায় থাকা প্রাচীনতম চলচ্চিত্র। এছাড়াও রয়েছে ১৯৪৭ সালের ফিমেল স্পাই ৭৬ যাতে অভিনয় করেন ওউ লাই-চু ও ওয়াং হাও। আর্কাইভের আটটি চলচ্চিত্রকে \"১০০টি অত্যাবশ্যক হংকং চলচ্চিত্র\" হিসেবে তালিকায় দেওয়া হয়েছে, সেগুলো হচ্ছে: ওং ফেই-হুংস হুইপ দ্যাট স্যামকস দ্যা ক্যান্ডেল (১৯৪৯), ওং ফেই-হুং বার্নস দ্যা টায়রেন্টস' লায়ার (১৯৪৯), \"ব্লাড-স্টেইনড আজালিয়াস\" (১৯৫১), মিস্টেরিয়াস মার্ডারার (১৯৫১) খণ্ড ১ ও ২, বাটারফ্লাই অ্যান্ড রেড পিয়ার ব্লোসম (১৯৫৯), ফাদার ইজ ব্যাক (১৯৬১) এবং দ্যা প্রেগনেন্ট মেইডেন (১৯৬৮)।\n\n\n== ব্যবস্থাপনা ==\nসংরক্ষাণাগার ভবনটি ৫০ লেই কিং সড়ক, সাই ওয়ান হো ঠিকানার একটি পাঁচ তলা ভবনে অবস্থিত যা ৩ জানুয়ারি ২০০১ তারিখে খুলে দেওয়া হয়। আর্কাইভের চলচ্চিত্রগুলো এর ভেতরের ১২৫ আসনের সিনেমা হলে দেখানো হয়। এর সাধারণ টিকেটের দাম ৪০ হংকং ডলার, তবে শিক্ষার্থী, জ্যেষ্ঠ ও প্রতিবন্ধীদের জন্য রেয়াতি মূল্যে টিকেট কেনার ব্যবস্থা রয়েছে।\n\n\n=== ফ্লোরপ্ল্যান ===\nনিচতলা: গাড়ি পার্ক ও প্ল্যান্ট কক্ষ (জনসাধারণের জন্য উন্মুক্ত নয়)\nজি/এফ: বক্স অফিস, প্রদর্শনী হল\nএম/এফ: যন্ত্র ও এয়ার-কন্ডিশনিং প্ল্যান্ট কক্ষ (জনসাধারণের জন্য উন্মুক্ত নয়)\n১/এফ: চলচ্চিত্র স্টোর ও সিনেমা হল\n২/এফ: চলচ্চিত্র প্রজেকশন কক্ষ, চলচ্চিত্র স্টোর ও সিনেমা হল (১/এফ এ প্রবেশদ্বার)\n৩/এফ: রিসোর্স কেন্দ্র, কর্মচারী দপ্তর ও চলচ্চিত্র স্টোর\n৪/এফ: প্রশাসন দপ্তর, চলচ্চিত্র সম্পর্কিত উপাদানের স্টোর\n৫/এফ: ছাদ (সম্প্রসারণের জন্য নির্ধারিত)\nশুধুমাত্র বক্স অফিস, প্রদর্শনী হল এবং রিসোর্স কেন্দ্র গুলো জনসাধারণের জন্য উন্মুক্ত।\n\n\n== পরিবহন ==\nআর্কাইভ ভবনটিতে যেতে সাই ওয়ান হো এমটিআর স্টেশনের \"এক্সিট এ\" থেকে আনুমানিক পাঁচ মিনিট হেঁটে যেতে হয়।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nহংকং ফিল্ম আর্কাইভ ডেটাবেস"}