{"pageid": 1464319, "title": "বুটবল", "url": "https://bn.wikipedia.org/wiki?curid=1464319", "content": "বুটবল (নেপালি: बुटवल), সরকারিভাবে বুটবল উপমহানগর (নেপালি: बुटवल उपमहानगरपालिका, (পুরাতন নাম: বটৌলী, বুটবল খস্যৌলী) নেপালের লুম্বিনী প্রদেশের রূপন্দেহী জেলার একটি উপ-মহানগর শহর। শহরটি তিনাউ বা তিলোত্তমা নদীর তীরে অবস্থিত। রূপন্দেহী জেলার অন্তর্ভুক্ত ছিল তৎকালীন বুটবল খস্যৌলী এলাকা। নেপাল রাজ্য পৌরসভা আইন, ১৯৫৯ এর ভিত্তিতে এটি একটি পৌরসভা হিসাবে ঘোষিত হয়েছিল। তৎকালীন রাজা মহেন্দ্র শাহ ১৯৬১ সালের ৫ জানুয়ারি নেপালে পঞ্চায়েত ব্যবস্থা বাস্তবায়নের পরে বুটবল খস্যৌলী পৌরসভার স্বয়ংক্রিয়ভাবে বুটবল খস্যৌলী নগর পঞ্চায়েত নামকরণ করা হয়। ১৯৭৯ সালের জানুয়ারি ২২ এর দিন নেপাল রাজপত্রতে প্রকাশিত বিজ্ঞপ্তি অনুসারে, খস্যৌলী নাম থেকে বাদ দিয়ে 'বুটবল নগর পঞ্চায়েত' গঠন করা হয়।\nতৎকালীন মন্ত্রিপরিষদের উন্নয়ন কমিটির সুপারিশের ভিত্তিতে নেপাল সরকার বাটবলল পৌরসভা গঠন করেছিল। ২০১৪ সালের ২ ডিসেম্ববে গৃহীত সিদ্ধান্ত এবং ২০১৫ সালের জানুয়ারি ১২ এর দিন নেপাল রাজপত্রতে প্রকাশিত বিজ্ঞপ্তি অনুসারে, উপ-মহানগরীর জন্য প্রয়োজনীয় প্রক্রিয়া সম্পন্ন করার পরে পৌরসভা কর্তৃক এটিকে একটি উপমহানগর শহর ঘোষণা করা হয়েছিল। তৎকালীন সেমলাল ও মতিপুর গ্রাম উন্নয়ন কমিটিকে অন্তর্ভুক্ত করে বুটবলকে একটি উপমহানগর শহর ঘোষণা করা হয়েছিল। ভৈরহবা বুটবল থেকে ২২ কিলোমিটার দক্ষিণে অবস্থিত। এই শহরটি পশ্চিম নেপালের প্রবেশদ্বার। এটি মহেন্দ্র মহাসড়ক এবং সিদ্ধার্থ মহাসড়ক দ্বারা নেপালের পূর্ব-পশ্চিম এবং উত্তর-দক্ষিণে সংযুক্ত। পরিবহন সুবিধা এবং ভৌগোলিক অবস্থানের কারণে বুটবল পশ্চিম নেপালের একটি প্রধান বাণিজ্যিক কেন্দ্র হিসাবে গড়ে উঠছে।\nএই শহরটি পাহাড় এবং তরাইয়ের সঙ্গমস্থলে অবস্থিত। ১ লাখ ৯৫ হাজার জনসংখ্যা অধ্যুষিত বুটবল দ্রুত সম্প্রসারিত হচ্ছে।\n\n\n== তথ্যসূত্র =="}