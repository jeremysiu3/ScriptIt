{"pageid": 14579, "title": "ধোবাউড়া উপজেলা", "url": "https://bn.wikipedia.org/wiki?curid=14579", "content": "ধোবাউড়া বাংলাদেশের ময়মনসিংহ জেলার অন্তর্গত একটি উপজেলা। পূর্বে এটি নেত্রকোণা জেলার (তৎকালীন  মহকুমা) অন্তর্গত ছিল।\n\n\n== অবস্থান ও আয়তন ==\nধোবাউড়া উপজেলার উত্তরে ভারতের মেঘালয়, দক্ষিণে ফুলপুর উপজেলা ও নেত্রকোণা জেলার পূর্বধলা উপজেলা, পূর্বে নেত্রকোণা জেলার দুর্গাপুর উপজেলা, পশ্চিমে হালুয়াঘাট উপজেলা।\n\n\n== প্রশাসনিক এলাকা ==\nধোবাউড়া উপজেলায় বর্তমানে ৭টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম ধোবাউড়া থানার আওতাধীন।\n\nইউনিয়নসমূহ:\n১নং দক্ষিণ মাইজপাড়া\n২নং গামারিতলা\n৩নং ধোবাউড়া\n৪নং পোড়াকান্দুলিয়া\n৫নং গোয়াতলা\n৬নং ঘোষগাঁও\n৭নং বাঘবেড়\n\n\n== ইতিহাস ==\nপুর্বে এর নাম ছিল জিক্কোয়া বাজার।ধোবাউড়া নামটি এসেছে ধোপা থেকে । বহু বছর আগে এই এলাকায় অনেক ধোপা বাস করত। কিন্তু কোন এক কারণে ধোপারা এই এলাকা ছেড়ে চলে যায় । আর তার পর থেকেই এই এলাকার নাম হয়েছে ধোবাউড়া। উপজেলাটি আগে নেত্রকোনা জেলার অংশ ছিল।\nএই উপজেলায় রয়েছে গাড় পাহাড়। এখানে আছে সাদা মাটির পাহাড়। এই সব দেখতে সারা দেশ হতে প্রতিদিন অনেক লোক আসেন।\n\n\n== শিক্ষা ==\nএই এলাকার শিক্ষা ব্যবস্থা তেমন উন্নত না। এখানে  প্রাথমিক বিদ্যালয়, মাধ্যমিক বিদ্যালয়, উচ্চ মাধ্যমিক বিদ্যালয়, ও কিন্ডার গার্ডেন স্কুল আছে। ধোবাউড়া এলাকায় নারী শিক্ষায় অগ্রনী ভূমিকা পালন করে চলেছে ধোবাউড়া মহিলা ডিগ্রী কলেজ।\n\n\n== অর্থনীতি ==\nপ্রধান অর্থকারী ফসল ধান । অনেকেই মাছ চাষ করে জীবিকা নির্বাহ করেন । এখানে নানা পেশার লোকজন বসবাস করে । কৃষি কাজই এই এলাকার মানুষের জীবিকা নির্বাহের প্রধান উপায়।\n\n\n== নদীসমূহ ==\nধোবাউড়া উপজেলায় একটি নদী এবং একটি নদ আছে। সেগুলো হচ্ছে নিতাই নদী এবং কংস নদ।\n\n\n== উল্লেখযোগ্য ব্যক্তিত্ব ==\nতহুরা খাতুন, ফুটবল খেলোয়াড়\nমারিয়া মান্ডা, ফুটবল অধিনায়ক\nশিউলি আজিম, ফুটবলার\nসানজিদা আক্তার, ফুটবলার\nশামছুন্নাহার, ফুটবলার\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় ধোবাউড়া উপজেলা"}