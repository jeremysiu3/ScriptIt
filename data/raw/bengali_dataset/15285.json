{"pageid": 15285, "title": "টরন্টো ট্রানজিট", "url": "https://bn.wikipedia.org/wiki?curid=15285", "content": "টরন্টো ট্রানজিট কমিশন বা টি.টি.সি হচ্ছে কানাডার ওন্টারিও প্রভিন্সের রাজধানী শহর টরন্টোর জন পরিবহন সংস্থা। ভূ-উপরিস্থিত বাস সার্ভিস, ট্রাম, রেল এবং পাতাল রেল সমন্বয়ে এই সংস্থা মেট্রো টরন্টোর একমাত্র রাষ্ট্রীয় জন পরিবহন সংস্থা।\n\nনগর কর্তৃপক্ষ ১৮৬১ সালে প্রথম স্ট্রীট রেলওয়ে অনুমোদন দেয়। ১৯২০ সালে এক প্রভিন্সিয়াল আইনের মাধ্যমে টরোন্টো ট্রান্সর্পোটেশন কমিশন বা টিটিসি’র জন্ম নেয়। এই কমিশন ১৯২১ সালে শহরের ৯টি ভিন্ন ভিন্ন সার্ভিসকে একীভূত করে। এরপর ১৯২১ হতে ১৯৫৩ সালের মধ্যে টিটিসি ৩৫ টি নূতন রুটের সৃষ্টি করে এবং ২০টি রুটকে বাড়িয়ে নেয়। এছাড়াও টিটিসি ২৩ টি উপ-শহরীয় সার্ভিস চালু করেছিল।\nবিংশ শতাব্দীর মহামন্দা (দ্য গ্রেট ডিপ্রেশন) এবং দ্বিতীয় বিশ্ব যুদ্ধ পৌর কর্তৃপক্ষকে অর্থনৈতিকভাবে দুর্বল করে দিয়েছিল। এই পরিস্থিতিতেও টরোন্টোর একমাত্র জন পরিবহন ব্যবস্থা দ্রুত বেড়ে উঠছিল। এর চমৎকার প্রকাশ হলো শহরের ইয়ং স্টেশন হতে এগলিনটন পর্যন্ত পাতাল রেল বা সাবওয়ের নির্মাণ। এইটিই টরোন্টোর প্রথম সাবওয়ে সার্ভিস যা চালু হয়েছিল ১৯৫৪ সালে। ১৯৫৪ সালের ১ জানুয়ারি টরোন্টো ট্রান্সর্পোটেশন কমিশন বা টিটিসি’র নূতন নামকরণ করা হয় টরোন্টো ট্রানজিট কমিশন। এই সময় হতে টরোন্টো ট্রানজিট কমিশন বা টিটিসি’কে মেট্রোপলিটন টরোন্টো কর্তৃপক্ষের অধীক্ষেত্রাধীন করা হয়। এই সময় অর্থাৎ ১৯৫৪ সালে পূর্বতন সংস্থার দায়-দেনা সহ ৪ টি স্বাধীনভাবে পরিচালিত উপ-শহরীয় বাস সার্ভিসকে অধিভুক্ত করা হয়। ১৯৫৪ সাল হতেই টিটিসি মেট্রোপলিটন টরোন্টো’র একমাত্র জনপরিবহন ব্যবস্থায় পরিনত হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nদাপ্তরিক ওয়েবসাইট\nTTC Full System Map/Ride Guideপিডিএফ (969 KB)\nTTC Downtown Toronto System Map/Ride Guideপিডিএফ (209 KB)"}