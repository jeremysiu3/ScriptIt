{"pageid": 1058944, "title": "কেভিন এমবাবু", "url": "https://bn.wikipedia.org/wiki?curid=1058944", "content": "মেলিঙ্গো কেভিন এমবাবু (ফরাসি: Kevin Mbabu; জন্ম: ১৯ এপ্রিল ১৯৯৫; কেভিন এমবাবু নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব ভলফসবুর্গ এবং সুইজারল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলে থাকেন।\n২০১১ সালে, এমবাবু সুইজারল্যান্ড অনূর্ধ্ব-১৬ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১৮ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ১২ ম্যাচে অংশগ্রহণ করেছেন। তিনি সুইজারল্যান্ডের হয়ে এপর্যন্ত ১টি উয়েফা ইউরোপীয় চ্যাম্পিয়নশিপে (২০২০) অংশগ্রহণ করেছেন।\nব্যক্তিগতভাবে, এমবাবু বেশ কিছু পুরস্কার জয়লাভ করেছেন, যার মধ্যে ২০১৮ আক্সপো সুইস বর্ষসেরা সুইস লিগ খেলোয়াড়ের পুরস্কার জয় অন্যতম। দলগতভাবে, এমবাবু এপর্যন্ত ২টি শিরোপা জয়লাভ করেছেন, যার মধ্যে উভয়েই ইয়াং বয়েজের হয়ে জয়লাভ করেছেন।\n\n\n== প্রারম্ভিক জীবন ==\nমেলিঙ্গো কেভিন এমবাবু ১৯৯৫ সালের ১৯শে এপ্রিল তারিখে সুইজারল্যান্ডের শেনে-বুজেরিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nকেভিন এমবাবু – ফিফা প্রতিযোগিতার রেকর্ড (ইংরেজি) \nকেভিন এমবাবু – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কেভিন এমবাবু  (ইংরেজি)  \nসকারবেসে কেভিন এমবাবু (ইংরেজি) \nবিডিফুটবলে কেভিন এমবাবু  (ইংরেজি)  \nট্রান্সফারমার্কেটে কেভিন এমবাবু (ইংরেজি) \nওয়ার্ল্ডফুটবল.নেটে কেভিন এমবাবু (ইংরেজি) \nইএসপিএন এফসিতে কেভিন এমবাবু (ইংরেজি) \nন্যাশনাল-ফুটবল-টিমস.কমে কেভিন এমবাবু (ইংরেজি)"}