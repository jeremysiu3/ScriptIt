{"pageid": 1189089, "title": "রোয়ান উইলসন", "url": "https://bn.wikipedia.org/wiki?curid=1189089", "content": "রোয়ান রবার্তো উইলসন গর্ডন (জন্ম: ১ মে ২০০২) একজন কোস্টারিকান পেশাদার ফুটবলার যিনি সর্বশেষ কোস্টারিকার শীর্ষ লিগ ফুটবল দে প্রিমেরা ডিভিসিয়নের ক্লাব মিউনিসিপাল গ্রেসিয়া ও কোস্টারিকা জাতীয় ফুটবল দলের হয়ে ফিফা বিশ্বকাপ ২০২২-এ দেশের প্রতিনিধিত্ব করেছেন।\n\n\n== কর্মজীবন ==\nউইলসন তার নিজ শহরের ক্লাব লিমন এফসি থেকে ফুটবল খেলা শুরু করেন। ১৩ বছর বয়সে তিনি তার কোচের কাছে একটি গাড়ি বাজি ধরেন যে তিনি পেশাদার স্তরে খেলবেন। তিনি ক্লাবের তরুণ মধ্যে সবচেয়ে বেশি মিনিট মাঠে থাকার খেলোয়াড়দের একজন হয়ে ওঠেন। তবে আর্থিক অব্যবস্থাপনা ও ভাল ফল না করায় ক্লাবটি লিগে তাদের অবস্থান ধরে রাখতে পারেনি, অবনমিত হয়ে যায়। অতএব, ২০২১ সালে উইলসন  বিনামূল্যে স্থানান্তরের মাধ্যমে মিউনিসিপাল গ্রেসিয়াতে যোগ দেন। উইলসনের ফর্ম এমন ছিল যে বিদেশি ক্লাব তাকে নেয়ার জন্য আগ্রহ দেখিয়েছিল।২০২২ সালে একটি নামহীন পোলিশ ক্লাব তাকে নেয়ার জন্য বিড করেছিল যা প্রত্যাখ্যান করা হয়েছিল।\n\n\n== আন্তর্জাতিক ==\nউইলসনকে ২০২২ সালের মে মাসে নিউজিল্যান্ডের বিরুদ্ধে ২০২২ ফিফা বিশ্বকাপের আন্তঃমহাদেশীয় বাছাইপর্বের গুরুত্বপূর্ণ ম্যাচের জন্য কোস্টারিকা জাতীয় ফুটবল দলে ডাকা হয়েছিল, এই ম্যাচে কোস্টারিকা ১-০ গোলে জিতেছিল। ২০২২ সালের ৩ জুন পানামার বিপক্ষে একটি ম্যাচে দেশের  জ্যৈষ্ঠ জাতীয় দলে অভিষেক হয়। তিনি ২০২২ বিশ্বকাপের জন্য গঠিত কোস্টারিকার চূড়ান্ত জাতীয় দলের ২৬ জন খেলোয়াড়ের একজন হিসেবে বিশ্বকাপের প্রতিযোগিতায় অংশগ্রহণ করেন। বিশ্বকাপে তিনি জার্মানির বিরুদ্ধে বদলী খেলোয়াড় হিসেবে ম্যাচে খেলেছিলেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে রোয়ান উইলসন  (ইংরেজি)"}