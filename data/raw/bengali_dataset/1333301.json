{"pageid": 1333301, "title": "মমতা পূজারী", "url": "https://bn.wikipedia.org/wiki?curid=1333301", "content": "মমতা পূজারি (জন্ম ১৯৮৬) একজন ভারতীয় পেশাদার আন্তর্জাতিক কাবাডি খেলোয়াড়। তিনি ভারতীয় মহিলা কাবাডি দলের প্রাক্তন অধিনায়ক এবং কর্ণাটক সরকারের দ্বিতীয় সর্বোচ্চ পুরস্কার রাজজ্যোৎসব প্রশস্তিতে ভূষিত হয়েছেন। কাবাডিতে তাঁর কৃতিত্বের স্বীকৃতিস্বরূপ, ২০১৪ সালের ২রা সেপ্টেম্বর, রাষ্ট্রপতি প্রণব মুখার্জি তাঁকে অর্জুন পুরস্কারে ভূষিত করেন।\n\n\n== প্রাথমিক জীবন ==\nমমতা পূজারি ১৯৮৬ সালে কর্ণাটকের উডুপি জেলার কারকালা তালুকে এক কৃষক পরিবারে জন্মগ্রহণ করেন। তাঁর বাবা ও মায়ের নাম যথাক্রমে বোজা পূজারি এবং কিট্টি পূজারি। তাঁর মাতৃভাষা টুলু । তিনি বর্তমানে ভারতীয় রেলওয়ের দক্ষিণ মধ্য রেলওয়ে জোনে নিযুক্ত। মমতা হারমুন্ডে এবং আজেকারে তাঁর স্কুল পড়া শেষ করেন এবং ম্যাঙ্গালোরের শ্রী গোকারনাথেশ্বর কলেজ থেকে স্নাতক হন।\n\n\n== কর্মজীবন ==\nতাঁর স্কুল জীবনকালে তিনি সক্রিয়ভাবে ভলিবল, শট-পুট এবং কাবাডির মতো খেলাধুলায় জড়িত ছিলেন। কিন্তু কাবাডির প্রতি আবেগ ছিল সিদ্ধান্তমূলক। তিরুনেলভেলিতে অনুষ্ঠিত আন্তর্জাতিক ম্যাচে ম্যাঙ্গালোর বিশ্ববিদ্যালয়ের প্রতিনিধিত্ব করার সময় থেকে তিনি কাবাডিতে পুরস্কার জিততে শুরু করেন। সেখানে তিনি স্বর্ণপদক জিতেছিলেন। তিনি হিঙ্গাত এবং দাদারে অনুষ্ঠিত উন্মুক্ত কাবাডি টুর্নামেন্টেও পদক জিতেছিলেন। যে ভারতীয় কাবাডি দলটি ২০০৬ সালে কলম্বোতে অনুষ্ঠিত দক্ষিণ এশিয়া গেমসে সোনা জিতেছিল, মমতা সেই দলের অংশ ছিলেন।\n\n\n== পদকের তালিকা ==\nআন্তর্জাতিক:\n\n২০১৪ সালে দক্ষিণ কোরিয়ায় অনুষ্ঠিত ১৭তম এশিয়ান গেমসে সোনা।\n২০১৪ সালে থাইল্যান্ডে অনুষ্ঠিত ৪র্থ এশিয়ান বিচ গেমসে অধিনায়ক হিসাবে সোনা।\n২০১০ সালে চীনে অনুষ্ঠিত ১৬তম এশিয়ান গেমসে সোনা।\nপাটনায় অনুষ্ঠিত ১ম বিশ্বকাপে অধিনায়ক হিসেবে সোনা।\n২০১৩ সালে দক্ষিণ কোরিয়ায় অনুষ্ঠিত ৪র্থ এশিয়ান ইন্ডোর এবং মার্শাল গেমে সোনা।\n২০০৮ সালে ইন্দোনেশিয়ায় অনুষ্ঠিত ১ম এশিয়ান বিচ গেমসে ক্যাপ্টেন হিসেবে সোনা।\n২০১০ সালে ওমানে অনুষ্ঠিত ২য় এশিয়ান বিচ গেমে ক্যাপ্টেন হিসেবে সোনা।\nচীনে অনুষ্ঠিত ৩য় এশিয়ান বিচ গেমসে অধিনায়ক হিসেবে সোনা।\n২০০৭ সালে ইরানে অনুষ্ঠিত এশিয়ান কাবাডি চ্যাম্পিয়নশিপে সোনা।\n২০০৮ সালে মাদুরাইয়ে অনুষ্ঠিত ৩য় এশিয়ান কাবাডি চ্যাম্পিয়নশিপে সোনা।\n২০০৬ সালে শ্রীলঙ্কায় অনুষ্ঠিত ১০ম স্যাফ গেমসে সোনা।\nজাতীয়:\n\n২০১৫ সালে তিরচিংগোড় তামিলনাড়ুতে ৬২তম সিনিয়র ন্যাশনালে সেরা খেলোয়াড় হিসেবে সোনা।\n২০১৪ সালে বিহারের পাটনায় ৬১তম সিনিয়র ন্যাশনালে সোনা।\n২০১৪ সালে কর্ণাটকের মাণ্ড্যায় ৬১তম সিনিয়র ন্যাশনালে সোনা।\n২০১২ সালে মহারাষ্ট্রের মুম্বাইতে ৫৯তম সিনিয়র ন্যাশনালে সোনা এবং সেরা অলরাউন্ডার।\n২০১১ সালে কর্ণাটকের বাইন্দুরে ৫৮ তম সিনিয়র ন্যাশনালে ক্যাপ্টেন এবং সেরা অলরাউন্ডার হিসাবে সোনা।\n২০১০ সালে মহারাষ্ট্রের মুম্বাইতে ৫৭ তম সিনিয়র ন্যাশনালে সোনা।\n২০০৮ সালে নতুন দিল্লিতে ৫৬ তম সিনিয়র ন্যাশনালে সোনা এবং সেরা অলরাউন্ডার।\n২০০৭ সালে মহারাষ্ট্রের অমরাবতীতে ৫৫তম সিনিয়র ন্যাশনালে সোনা।\n২০০৭ সালে অন্ধ্র প্রদেশের  চিতুরে ৫৪তম সিনিয়র ন্যাশনালে সোনা।\n২০০৭ সালে অন্ধ্রপ্রদেশের উপ্পলে ৫৩তম সিনিয়র ন্যাশনালে অংশগ্রহণ এবং সেরা খেলোয়াড়।\n২০০৪ সালে হরিয়ানার কুরুক্ষেত্রে ৫২ তম সিনিয়র ন্যাশনালে অংশগ্রহণ।\nতাঁর অন্যান্য অর্জনের মধ্যে রয়েছে পদক\n\nবালিতে অনুষ্ঠিত এশিয়ান বিচ স্পোর্টস কাবাডি ম্যাচ\nইরানের তেহরানে অনুষ্ঠিত দ্বিতীয় এশিয়ান মহিলা কাবাডি চ্যাম্পিয়নশিপ\nচেন্নাইয়ে অনুষ্ঠিত তৃতীয় মহিলা কাবাডি চ্যাম্পিয়নশিপ\nচীনের গুয়াংজুতে ২০১০ সালের এশিয়ান গেমসে কাবাডি\n২০১৩ এশিয়ান ইন্ডোর এবং মার্শাল আর্ট গেমসে ইন্ডোর কাবাডি।\nভারতীয় মহিলা কাবাডি দলের অধিনায়ক হিসাবে, ২০১২ সালের বিশ্বকাপে কাবাডির উদ্বোধনীতে, তিনি নিজের দলকে ফাইনালে জয়ের দিকে নিয়ে যান।\n\n\n== তথ্যসূত্র ==\n\n\n== বহিঃসংযোগ ==\nফেসবুক পাতা"}