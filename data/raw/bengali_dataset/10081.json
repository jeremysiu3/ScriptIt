{"pageid": 10081, "title": "আলাউদ্দিন আল আজাদ", "url": "https://bn.wikipedia.org/wiki?curid=10081", "content": "আলাউদ্দিন আল আজাদ (জন্ম : ৬ মে, ১৯৩২ - মৃত্যু : ৩ জুলাই, ২০০৯) বাংলাদেশের এক ঔপন্যাসিক, প্রাবন্ধিক, কবি, নাট্যকার, গবেষক ও অধ্যাপক। আশাবাদী সংগ্রামী মনোভাব তার রচনার বৈশিষ্ট্য। বর্তমান নাগরিক জীবনের বিকার উপস্থাপনে আগ্রহী। তিনি ১৯৫২ এর ভাষা আন্দোলনের একজন সক্রিয় কর্মী ছিলেন। তার প্রথম উপন্যাস তেইশ নম্বর তৈলচিত্র ১৯৬০ সালে ছাপা হয়।\n\n\n== জীবনী ==\n\nআলাউদ্দিন আল আজাদ ১৯৩২ খ্রিষ্টাব্দের ৬ মে নরসিংদী জেলার রায়পুরা উপজেলার রামনগর গ্রামে জন্মগ্রহণ করেন। পিতা : গাজী আব্দুস সোবহান; মাতা : মোসাম্মাৎ আমেনা খাতুন; স্ত্রী : জামিলা আজাদ। প্রবেশিকা : নারায়ণপুর শরাফতউল্লাহ উচ্চ ইংরেজি বিদ্যালয়, রায়পুরা (১৯৪৭)। উচ্চ মাধ্যমিক (কলা) : ইন্টারমিডিয়েট কলেজ (১৯৪৯) তিনি ১৯৫৩ ও ১৯৫৪ খ্রিষ্টাব্দে ঢাকা বিশ্ববিদ্যালয় থেকে বাংলা বিভাগ থেকে অনার্স ও মাস্টার ডিগ্রি অর্জন করেন। এরপর তিনি সরকারি কলেজের অধ্যাপনা পেশায় যুক্ত হন। তিনি নারায়ণগঞ্জের তোলারাম কলেজ (১৯৫৫), ঢাকা জগন্নাথ কলেজ (১৯৫৬-৬১), সিলেট এমসি কলেজ (১৯৬২-৬৮) এবং চট্টগ্রাম সরকারি কলেজ (১৯৬৪-৬৭)-এ অধ্যাপনা করেন। তিনি ঢাকা কলেজের অধ্যক্ষের দায়িত্ব পালন করেন এক বছর (১৯৭৪-৭৫) এবং পরবর্তীকালে চট্টগ্রাম বিশ্ববিদ্যালয়ে বাংলা বিভাগের অধ্যাপক হিসেবে অবসর গ্রহণ করেন। পেশাগত জীবনে মস্কোর বাংলাদেশ দূতাবাসে সংস্কৃতি উপদেষ্টা, শিক্ষা সচিব, সংস্কৃতিবিষয়ক বিভাগ ও শিক্ষা মন্ত্রণালয়েও তিনি গুরুত্বপূর্ণ দায়িত্ব পালন করেছেন। ১৯৭০ খ্রিষ্টাব্দে লন্ডন বিশ্ববিদ্যালয় থেকে তিনি ঈশ্বরগুপ্তের জীবন ও কবিতা বিষয়ে পিএইচডি ডিগ্রি অর্জন করেন। ২০০৯ এর ৩রা জুলাই শুক্রবার রাতে ঢাকার উত্তরায় নিজ বাসভবন রত্নদ্বীপে তিনি বার্ধক্যজনিত কারণে মৃত্যুবরণ করেন।\n\n\n== লেখার ধরণ ==\nআলাউদ্দিন আল আজাদ একজন শাণিত ভাষার লেখক ছিলেন। তিনি ছিলেন বাস্তব জীবনের রূপকার। বাস্তবতার রূপ পরিগ্রহ করেছে তার ভাষা নির্মাণে। সংস্কৃতাশ্রয়ী শব্দ তিনি পরিহার করেছেন বলা চলে। তিনি প্রধানত মধ্যবিত্ত নিম্নবিত্ত পরিবারের রূপকার। তার গল্প নাতিদীর্ঘ। \n\n\n=== উপন্যাস ===\nতেইশ নম্বর তৈলচিত্র (১৯৬০)\nশীতের শেষরাত বসন্তের প্রথম দিন (১৯৬২)\nকর্ণফুলী (১৯৬২)\nক্ষুধা ও আশা (১৯৬৪)\nখসড়া কাগজ (১৯৮৬)\nশ্যাম ছায়ার সংবাদ (১৯৮৬)\nজ্যোৎস্নার অজানা জীবন (১৯৮৬)\nযেখানে দাঁড়িয়ে আছি (১৯৮৬)\nস্বাগতম ভালোবাসা (১৯৯০)\nঅপর যোদ্ধারা (১৯৯২)\nপুরানা পল্টন (১৯৯২)\nঅন্তরীক্ষে বৃক্ষরাজি (১৯৯২)\nপ্রিয় প্রিন্স (১৯৯৫)\nক্যাম্পাস (১৯৯৪)\nঅনূদিত অন্ধকার (১৯৯১)\nস্বপ্নশীলা (১৯৯২)\nকালো জ্যোৎস্নায় চন্দ্রমল্লিকা (১৯৯৬)\nবিশৃঙ্খলা (১৯৯৭)\n\n\n=== গল্প ===\nজেগে আছি (প্রথম প্রকাশিত গ্রন্থ)\nধানকন্যা -১৯৫০\nমৃগণাভি -১৯৫৩\nঅন্ধকার সিঁড়ি - ১৫৫৮\nউজান তরঙ্গে -১৯৬২\nযখন সৈকত -১৯৬৭\nআমার রক্ত স্বপ্ন আমার - ১৯৭৫\nজীবন জমিন -১৯৮৮\n\n\n=== কবিতা ===\nমানচিত্র\nভোরের নদীর মোহনায় জাগরণ\nসূর্য জ্বালার স্বপন\nলেলিহান পান্ডুলিপি\nস্মৃতিস্তম্ভ\n\n\n=== নাটক ===\nনরকে লাল গোলাপ : মুক্তিযুদ্ধভিত্তিক নাটক\nএহুদের মেয়ে\nমরোক্কোর জাদুকর\nধন্যবাদ\nমায়াবী প্রহর\nসংবাদ শেষাংশ\n\n\n=== রচনাবলী ===\nশিল্পের সাধনা\n\n\n=== স্বাধীনতা যুদ্ধের ওপর লেখা বই ===\nফেরারী ডায়েরী (১৯৭৮)\n\n\n== গ্রন্থসূত্র ==\nবাঙলা একাডেমী লেখক অভিধান, ২০০৭, ঢাকা।\n\n\n== পুরস্কার ==\nবাংলা একাডেমি পুরস্কার ১৯৬৪\nইউনেস্কো পুরস্কার ১৯৬৫\nজাতীয় চলচ্চিত্র পুরস্কার ১৯৭৭\nআবুল কালাম শামসুদ্দীন সাহিত্য পুরস্কার ১৯৮৩\nআবুল মনসুর আহমেদ সাহিত্য পুরস্কার ১৯৮৪\nলেখিকা সংঘ পুরস্কার ১৯৮৫\nরংধনু পুরস্কার ১৯৮৫\nঅলক্তা সাহিত্য পুরস্কার ১৯৮৬\nএকুশে পদক ১৯৮৬\nশেরে বাংলা সাহিত্য পুরস্কার ১৯৮৭\nনাট্যসভা ব্যক্তিত্ব পুরস্কার ১৯৮৯\nকথক একাডেমী পুরস্কার ১৯৮৯\nদেশবন্ধু চিত্তরঞ্জন দাশ স্বর্ণ পদক ১৯৯৪\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় আলাউদ্দিন আল আজাদ"}