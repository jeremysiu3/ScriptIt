{"pageid": 1470529, "title": "অত্যন্ত গুরুত্বপূর্ণ ব্যক্তি", "url": "https://bn.wikipedia.org/wiki?curid=1470529", "content": "অত্যন্ত গুরুত্বপূর্ণ ব্যক্তি (ইংরেজি: Very Important Person বা ভিআইপি) বা গুরুত্বপূর্ণ ব্যক্তিত্ব  হলেন এমন একজন ব্যক্তি যাকে তার উচ্চ সামাজিক পদমর্যাদা, অবস্থা, প্রভাব বা গুরুত্বের কারণে বিশেষ সুবিধা দেওয়া হয়।  শব্দটি দ্বিতীয় বিশ্বযুদ্ধের সময় রয়্যাল এয়ার ফোর্সের পাইলটদের দ্বারা জনপ্রিয় হয় এবং তখন থেকে এটির প্রচলন শুরু হয়। \nভিআইপি ব্যক্তিদের মধ্যে রয়েছে প্রসিদ্ধ ব্যক্তি, রাষ্ট্র বা সরকার প্রধান, অন্যান্য উচ্চ-পদস্থ রাজনীতিবিদ, বা অন্য কোনও সামাজিকভাবে উল্লেখযোগ্য ব্যক্তি যিনি কোনও কারণে বিশেষ মর্যাদা পান৷ এ ধরনের ব্যক্তির জন্য বিশেষ সুবিধার মধ্যে সাধারণত সাধারণ মানুষের থেকে বিচ্ছিন্নতা এবং উচ্চ স্তরের পরিষেবা অন্তর্ভুক্ত থাকে। \nকিছু ক্ষেত্রে, যেমন টিকিটের ক্ষেত্রে, ভিআইপি হিসেবে বিশেষ সুবিধাবিশিষ্ট টিকিট রয়েছে, যেগুলো ব্যবহার করে অন্যান্য গ্রাহকদের চেয়ে উৎকৃষ্ট ও অনন্য মানের সেবা পাওয়া যায়। সাধারণত বিমানবন্দরে, ভিআইপি টিকিট যে কেউই ক্রয় করতে পারে, কিন্তু তবুও এটি ক্রয়ের উদ্দেশ্য হয়ে থাকে অন্য গ্রাহকদের থেকে বিচ্ছিন্ন হওয়া বা আলাদা থাকা, নিজের জন্য বিশেষ নিরাপত্তা প্রাপ্তি ইত্যাদি।\nবিমানবন্দরগুলোর ভিআইপি টার্মিনাল বিদেশী মন্ত্রী, রাষ্ট্রদূত বা উচ্চ-পদস্থ সরকারি ব্যক্তিদের দ্বারা ব্যবহার করা যেতে পারে, তবে সাধারণত শর্ত থাকে যে তারা গ্রহণকারী দেশের সরকার কর্তৃক আনুষ্ঠানিকভাবে আমন্ত্রিত হয়। \nকখনও, অত্যধিক গুরুত্বপূর্ণ ব্যক্তি (ভিভিআইপি) শব্দটিও ব্যবহার করা হয়, বিশেষ করে খুব উচ্চ আর্থ-সামাজিক পদমর্যাদা বা ব্যয় করার ক্ষমতা সম্পন্ন ভিআইপিদের ক্ষেত্রে। \n\n\n== তথ্যসূত্র =="}