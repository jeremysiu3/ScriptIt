{"pageid": 1533472, "title": "মাইল প্রতি ঘণ্টা", "url": "https://bn.wikipedia.org/wiki?curid=1533472", "content": "মাইল প্রতি ঘণ্টা বা ঘণ্টায় মাইল (সংক্ষেপে মাইল/ঘণ্টা, মা/ঘণ্টা বা mph ও mi/h) হলো ব্রিটিশ ইম্পেরিয়াল ও মার্কিন প্রথাগত একক, যেখানে কোনো ব্যক্তি বা বস্তুর বেগকে প্রতি ঘণ্টায় অতিক্রান্ত দূরত্বকে মাইলে প্রকাশ করা হয়। সাধারণত যুক্তরাজ্য, মার্কিন যুক্তরাষ্ট্র এবং এই দুইটি দেশের অধীন ছোট ছোট দ্বীপপুঞ্জ বা দুই দেশের সাথে ঘনিষ্ঠ ঐতিহাসিক সম্পর্ক বিদ্যমান, এমন কিছু ক্ষুদ্র দেশে বেগ পরিমাপে এই একক ব্যবহার করা হয়।\n\n\n== ব্যবহার ==\n\n\n=== সড়কপথ ===\nনিম্নলিখিত দেশ ও অঞ্চলে সড়কপথে গতিসীমা নির্দেশে মাইল প্রতি ঘণ্টা একক ব্যবহার করা হয়:\n\nঅ্যান্টিগুয়া ও বারবুডা\nবাহামা দ্বীপপুঞ্জ\nবেলিজ\nডোমিনিকা\nগ্রেনাডা\nলাইবেরিয়া (সর্বত্র নয়)\nমার্শাল দ্বীপপুঞ্জ\nমাইক্রোনেশিয়া\nপালাউ\nসেন্ট কিটস ও নেভিস\nসেন্ট লুসিয়া\nসেন্ট ভিনসেন্ট ও গ্রেনাডাইন\nযুক্তরাজ্য\nনিম্নলিখিত ব্রিটিশ ওভারসিজ অঞ্চলসমূহ:\nঅ্যাঙ্গুইলা\nব্রিটিশ ভার্জিন দ্বীপপুঞ্জ\nব্রিটিশ ভারত মহাসাগরীয় অঞ্চল\nকেইম্যান দ্বীপপুঞ্জ\nফকল্যান্ড দ্বীপপুঞ্জ\nমন্টসেরাট\nসেন্ট হেলেনা, অ্যাসেনসিওন ও ত্রিস্তান দা কুনিয়া\nটার্কস ও কেইকোস দ্বীপপুঞ্জ\nব্রিটিশ নির্ভরশীল অঞ্চলসমূহ:\nগার্নসির বেইলিউইক\nআইল অব ম্যান\nজার্সি\nমার্কিন যুক্তরাষ্ট্র\nমার্কিন নির্ভরশীল অঞ্চলসমূহ:\nমার্কিন সামোয়া\nগুয়াম\nউত্তর মারিয়ানা দ্বীপপুঞ্জ\nপুয়ের্তো রিকো\nমার্কিন ভার্জিন দ্বীপপুঞ্জ\n\n\n=== রেলপথ ===\nমার্কিন যুক্তরাষ্ট্র, কানাডা ও আয়ারল্যান্ডের রেলযোগাযোগ ব্যবস্থায় গতি মাইল প্রতি ঘণ্টায় হিসাব করা হয়। ব্রিটেনের রেলযোগাযোগ ব্যবস্থাতেও মাইল প্রতি ঘণ্টায় হিসাব করা হয়। তবে ট্রাম, কিছু হালকা মেট্রো যোগাযোগ ব্যবস্থা, চ্যানেল টানেল, হাই স্পিড ১ ইত্যাদিতে মাইল প্রতি ঘণ্টা ব্যবহার করা হয় না।\n\n\n=== জাহাজ ও উড়োজাহাজে ব্যবহার ===\nসমুদ্র ও আকাশপথে গতি পরিমাপের জন্য নট একক হিসেবে ব্যবহার করা বিশেষ উপযোগী। এখানে এক নট হলো প্রতি ঘণ্টায় এক নটিক্যাল মাইলের সমান এবং এক নটিক্যাল মাইল ঠিক ১,৮৫২ মিটার বা প্রায় ৬,০৭৬ ফুটের সমান।\n\n\n=== অন্যান্য ব্যবহার ===\nকিছু কিছু দেশে ক্রিকেট, টেনিস, বেসবল ইত্যাদি খেলায় বলের গতিবেগ মাইল প্রতি ঘণ্টা এককে প্রকাশ করা হয়।\n\n\n== রূপান্তর ==\n\nটেমপ্লেট:গতির রূপান্তর\n\n\n== আরও দেখুন ==\nকিলোমিটার প্রতি ঘণ্টা\nগতিবেগ\nত্বরণ\n\n\n== তথ্যসূত্র =="}