{"pageid": 1389939, "title": "দামেস্ক অবরোধ (১৪০০)", "url": "https://bn.wikipedia.org/wiki?curid=1389939", "content": "দামেস্ক অবরোধ ছিল ১৪০০ সালে তৈমুরি সাম্রাজ্য এবং মামলুক মিশরের মধ্যে চলমান যুদ্ধের সময়কার প্রধানতম ঘটনা। ঘটনাটিকে কখনো দামেস্ক ধ্বংস বা দামেস্কের দখল হিসেবে উল্লেখ করা হয়ে থাকে।\n\n\n== পটভূমি ==\nচেঙ্গিস খানের পর তৈমুর লং ছিলেন মধ্য এশিয়ার অন্যতম শক্তিশালী শাসক। যিনি দীর্ঘ এবং নিরলস যুদ্ধের মাধ্যমে তার পূর্বসূরিদের মঙ্গোল সাম্রাজ্য পুনর্গঠন করতে চেয়েছিলেন।\nসিরিয়ার শহরগুলিতে আক্রমণ করার আগে তৈমুর প্রাথমিকভাবে দামেস্কে একজন দূত পাঠিয়েছিলেন, যাকে শহরের মামলুক নায়েবে আমির সুদুন মৃত্যুদণ্ড দিয়েছিলেন। ১৪০০ সালে তিনি মিশরের মামলুক সুলতান নাসিরুদ্দিন ফারাজের সাথে যুদ্ধ শুরু করেন এবং মামলুক সিরিয়া আক্রমণ করেন। ১৪০০ সালের নভেম্বরে তৈমুরের বাহিনী আলেপ্পো দখল করে। তিনি শহরের বাইরে ২০,০০০ খুলির একটি টাওয়ার নির্মাণের আদেশ দিয়ে অনেক বাসিন্দাকে হত্যা করেছিলেন। আলেপ্পো দখল করার পর তৈমুর তার অগ্রযাত্রা অব্যাহত রাখেন যেখানে তিনি হামা, নিকটবর্তী হিমস এবং বালবেকসহ এবং দামেস্ক অবরোধ করেন।\n\n\n== যুদ্ধ ==\nমামলুক সুলতান নাসিরুদ্দিন ফারাজের নেতৃত্বে একটি বাহিনী দামেস্কের বাইরে তৈমুরের কাছে পরাজিত হয় এবং মঙ্গোল অবরোধকারীদের দয়ায় শহর ছেড়ে চলে যায়। তার বাহিনী পরাজিত হলে, মামলুক সুলতান কায়রো থেকে একটি প্রতিনিধিদল পাঠান, যার মধ্যে ইবনে খালদুনও ছিলেন। প্রতিনিধিদলটি তার সাথে আলোচনা করে। কিন্তু তাদের প্রত্যাহারের পর তিনি শহরটিকে ধ্বংস করে দেন।\nএকটি উল্লেখযোগ্য বেদনাদায়ক ঘটনা হল বিখ্যাত উমাইয়া মসজিদসহ আরও অনেক মসজিদ পুড়িয়ে ফেলা। প্রখ্যাত ইমাম ও ধর্মীয়  আলিমরা তৈমুরের কাছে গিয়ে আল্লাহর নামে তাঁর দয়া চেয়েছিলেন। তিনি তাদের নারী ও শিশুদের নিয়ে মসজিদে আশ্রয় নেওয়ার মিথ্যা আশ্বাস দেন। এইভাবে যখন তারা মোট ৩০,০০০ এরও বেশি লোক ছিল; সে দরজা বন্ধ করে জীবন্ত পুড়িয়ে দেন। ঘটনাটি অনেক প্রত্যক্ষদর্শী স্বাধীন উৎসে বর্ণিত হয়েছে।\n\n\n== পরবর্তী ==\nদামেস্ক দখলের পর তৈমুরের নব্য-মঙ্গোল সাম্রাজ্য সেসময়ের একই অঞ্চলের আরেকটি উদীয়মান শক্তি উসমানীয় সাম্রাজ্যের সীমানায় চলে যায়। শীঘ্রই দুই শক্তি সরাসরি সংঘর্ষে জড়িয়ে পড়ে। বায়েজিদ তৈমুরের প্রতি আনুগত্যের প্রতিশ্রুতি দেওয়া এবং আক্রমণ করার হুমকি দেওয়া আনাতোলীয় বেইলিকদের একজনের কাছ থেকে কর দাবি করেছিলেন। তৈমুর এই কাজটিকে নিজের জন্য অপমান হিসাবে ব্যাখ্যা করেছিলেন এবং ১৪০০ সালে উসমানীয় শহর সেবাস্তে (আধুনিক সিভাস) ধ্বংস করেছিলেন। তৈমুর পরে আঙ্কারার যুদ্ধে উসমানীয় সুলতান বায়েজিদকে পরাজিত করে এগিয়ে যান।\n\n\n== তথ্যসূত্র ==\n\n\n== গ্রন্থপঞ্জি ==\nle Strange, Guy (১৮৯০), Palestine Under the Moslems: A Description of Syria and the Holy Land from A.D. 650 to 1500, Committee of the Palestine Exploration Fund ."}