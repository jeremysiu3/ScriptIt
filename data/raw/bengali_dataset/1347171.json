{"pageid": 1347171, "title": "অমুলিয়া কমল", "url": "https://bn.wikipedia.org/wiki?curid=1347171", "content": "অমুলিয়া কমল (জন্ম ১১ই জুলাই ১৯৮৪) হলেন একজন ভারতীয় ফুটবল প্রশিক্ষক এবং প্রাক্তন ফুটবলার যিনি একজন মিডফিল্ডার হিসেবে খেলেছেন।\n\n\n== প্রাথমিক জীবন ==\n১৯৮৪ সালের ১১ই জুলাই অমুলিয়া জন্মগ্রহণ করেন বেঙ্গালুরুতে, এক ফুটবল পরিবারে। তাঁর বাবা ও মায়ের নাম যথাক্রমে কমল গঙ্গাধরন ও চিত্রা গঙ্গাধরন। তাঁর বাবা কমল একজন রাজ্য পর্যায়ের ফুটবলার ছিলেন, এবং তাঁর মা চিত্রা গোলরক্ষক হিসেবে কর্ণাটকের হয়ে খেলেছেন এবং ভারতের মহিলা জাতীয় ফুটবল দলের প্রতিনিধিত্ব করেছেন, ১৯৭০ - ৮০-এর দশকে তিনি জাতীয় দলের অধিনায়কও ছিলেন।\n\n\n== খেলোয়াড়ি জীবন ==\nঅমুলিয়া ২০০৮ এএফসি মহিলা এশিয়ান কাপ যোগ্যতা নির্ণায়ক খেলায় এবং ২০১২ গ্রীষ্মকালীন অলিম্পিকে ফুটবলে মহিলাদের এশিয়ান বাছাইপর্বে ভারতের প্রতিনিধিত্ব করেছিলেন। তিনি ২০১০ সালের সাফ মহিলা চ্যাম্পিয়নশিপ এবং ২০১০ দক্ষিণ এশীয় গেমসে খেলা জাতীয় বিজয়ী দলেরও অংশ ছিলেন। অমুলিয়া কর্ণাটকের একমাত্র খেলোয়াড় যিনি এই দক্ষিণ এশীয় গেমসে সোনা জয়ী ভারতীয় দলের অংশ ছিলেন। তিনি ২০১৪ এশিয়ান গেমসে দলের সদস্য ছিলেন।\nতিনি ২০১০ সালে একলব্য পুরস্কার জিতেছিলেন, ক্রীড়ায় অসামান্য প্রদর্শনের জন্য কর্ণাটক সরকারের পক্ষ থেকে এই পুরস্কারটি দেওয়া হয়।\n\n\n== প্রশিক্ষক জীবন ==\nক্রীড়া জীবন থেকে অবসর নেওয়ার পর, অমুলিয়া তাঁর বাবা ও মায়ের মতোই প্রশিক্ষণে চলে আসেন। তাঁকে ২০২২-২৩ সিনিয়র মহিলা জাতীয় ফুটবল চ্যাম্পিয়নশিপ মরশুমের জন্য কর্ণাটক মহিলা ফুটবল দলের প্রধান প্রশিক্ষক নিযুক্ত করা হয়েছিল।\n\n\n== আন্তর্জাতিক গোল ==\n\n\n== সম্মান ==\nভারত\n\nসাফ চ্যাম্পিয়নশিপ : ২০১০\nদক্ষিণ এশীয় গেমসের স্বর্ণপদক: ২০১০\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে অমুলিয়া কামাল\nগ্লোবাল স্পোর্টস আর্কাইভে অমুলিয়া কমল\nইউরোস্পোর্টে অমুলিয়া কামাল"}