{"pageid": 1086385, "title": "ইরুমবু থিরাই", "url": "https://bn.wikipedia.org/wiki?curid=1086385", "content": "ইরুমবু থিরাই (অনু. Iron Curtain) হলো ২০১৮ সালে মুক্তিপ্রাপ্ত তামিল ভাষার একটি অ্যাকশন থ্রিলার ধর্মী চলচ্চিত্র। এটি পরিচালনা করেন অভিষিক্ত পরিচালক পি.এস মিথরান। এতে অভিনয় করেন বিশাল, অর্জুন এবং সামান্থা আক্কিনেনি। এর সাউন্ডট্র‍্যাক সম্পাদনা করেন যুভান শংকর রাজা। এই চলচ্চিত্রটি বিশাল ফিল্ম ফ্যাক্টরি থেকে প্রযোজিত হয়। ২০১৬ সালে এর নির্মাণ কাজ শুরু হয়। গল্পে একজন আর্মি অফিসারকে হ্যাকারদের দ্বারা তার ব্যাংক একাউন্ট থেকে চুরি করা টাকা উদ্ধার করতে দেখা যায়। এটিকে বক্স অফিসে ব্লকবাস্টার ঘোষণা করা হয়।\nএটি বিশ্বব্যাপী ১১ মে ২০১৮ সালে মুক্তি পায়। এটি সমালোচক এবং দর্শকদের থেকে ইতিবাচক সাড়া পায় বিশেষ করে বিশাল এবং অর্জুনের অভিনয়, চিত্রনাট্য এবং যুভান শংকরের সঙ্গীতের জন্য। এটি সিনেমা হল গুলো তে ১০০ দিন সফলভাবে চলে। এর একটি স্পিনঅফ চাকরা ১৯ ফেব্রুয়ারি ২০২১ সালে মুক্তি পায়।\n\n\n== সারসংক্ষেপ ==\nএকজন মিলিটারি অফিসার তার বোনের বিয়ের জন্য নকল কাগজপত্র দিয়ে ব্যাংক থেকে টাকা লোন নেয়। কিন্তু সেই টাকা গুলো তার একাউন্ট থেকে চুরি হয়ে যায়, তাই সে হ্যাকার থেকে টাকা উদ্ধারের অভিযানে নেমে পড়ে।\n\n\n== শ্রেষ্ঠাংশে ==\n\n\n== মুক্তি ==\nচলচ্চিত্রটি তেলুগু তে অভিমান্যুডু নামে ডাবিং করা হয় যেটি ১ জুন ২০১৮ সালে মুক্তি পায়। এটির হিন্দি ডাবিং ও মুক্তি পায় যেটি গোল্ডমাইন্স টেলিফিল্ম দ্বারা রিটার্ণ অফ অভিমান্যু নামে ২০১৯ সালে মুক্তি দেয়া হয়। এটির সম্প্রচার সত্ত্ব জি তামিল এর কাছে বিক্রি করা হয়। এটির একটি মালয়ালম ডাবিং ও আছে একই নামে।\n\n\n== বক্স অফিস ==\nচলচ্চিত্রটি ১৪.৫ কোটি বাজেটে নির্মাণ করা হয়। এবং এটি বিশ্বব্যাপী ১০৫ কোটি রুপি আয় করে একটি ব্লকবাস্টার হিট ছবিতে পরিণত হয়। এটি এখন পর্যন্ত বিশালের সর্বাধিক আয় করা চলচ্চিত্র।\n\n\n== তথ্যসূত্র =="}