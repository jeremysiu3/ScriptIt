{"pageid": 1371615, "title": "জয়ন্ত মহাপাত্র", "url": "https://bn.wikipedia.org/wiki?curid=1371615", "content": "জয়ন্ত মহাপাত্র (২২শে অক্টোবর ১৯২৮ - ২৭ আগস্ট ২০২৩) ছিলেন একজন ভারতীয় ইংরেজ কবি। তিনিই প্রথম ভারতীয় কবি যিনি ইংরেজি কবিতার জন্য সাহিত্য একাডেমি পুরস্কার জিতেছেন। তিনি \"ইন্ডিয়ান সামার\" এবং \"হাঙ্গার\"-এর মতো কবিতার লেখক, যেগুলিকে আধুনিক ভারতীয় ইংরেজি সাহিত্যে উচ্চশ্রেণীর রচনা হিসেবে গণ্য করা হয়। তিনি ২০০৯ সালে ভারতের চতুর্থ সর্বোচ্চ বেসামরিক সম্মান পদ্মশ্রীতে ভূষিত হন।  ভারতে ক্রমবর্ধমান অসহিষ্ণুতার বিরুদ্ধে প্রতিবাদ করতে ২০১৫ সালে তিনি পুরস্কারটি ফিরিয়ে দেন।\n\n\n== ভারতীয় কবি ত্রয়ী ==\nমহাপাত্র হলেন ত্রয়ী কবির একজন, যাঁরা ভারতীয় ইংরেজি কবিতার ভিত্তি স্থাপন করেছিলেন। তাঁর সাথে আর দুজন কবি হলেন এ কে রামানুজন এবং আর. পার্থসারথি। বোম্বে স্কুল অফ পোয়েটস এর সঙ্গে সংযুক্ত না হওয়ার কারণে তিনি অন্যদের থেকে আলাদা ছিলেন। সময়ের সাথে সাথে, তিনি নিজের সমসাময়িকদের থেকে আলাদা একটি শান্ত, প্রশান্ত কাব্যিক ভাষা তৈরি করতে সক্ষম হয়েছেন।\n\n\n== প্রাথমিক জীবন এবং শিক্ষা ==\nমহাপাত্র ওড়িশার একটি বিশিষ্ট খ্রিস্টান পরিবারে জন্মগ্রহণ করেন। তিনি ওড়িশার কটকের স্টুয়ার্ট স্কুলে পড়াশোনা করেন। তিনি বিহারের পাটনা বিশ্ববিদ্যালয় থেকে পদার্থবিদ্যায় নিজের স্নাতকোত্তর সম্পন্ন করেন। তিনি ১৯৪৯ সালে পদার্থবিজ্ঞানের একজন প্রভাষক হিসাবে নিজের শিক্ষকতা জীবন শুরু করেন। পরে তিনি সম্বলপুরের গঙ্গাধর মেহের কলেজ, ভুবনেশ্বরের বিজেবি কলেজ, বালেশ্বরের ফকির মোহন কলেজ এবং কটকের র‍্যাভেনশ কলেজ সহ ওড়িশার বিভিন্ন সরকারি কলেজে শিক্ষকতা করেছেন। তিনি ১৯৮৬ সালে পদার্থবিজ্ঞানের রীডার (বিশ্ববিদ্যালয়ের অধ্যাপক) হিসাবে কটকের র‍্যাভেনশ কলেজে (বর্তমানে র‍্যাভেনশ বিশ্ববিদ্যালয়) সরকারি চাকরি থেকে অবসর গ্রহণ করেন। ষাটের দশকের শেষের দিকে তিনি তাঁর লেখালেখির জীবন শুরু করেন। তাঁর কবিতাগুলি আন্তর্জাতিক সাহিত্য জার্নালে প্রকাশিত হবার আগে পর্যন্ত তাঁর ছোট গল্প এবং কবিতাগুলি প্রাথমিকভাবে বেশ কয়েকজন প্রকাশক প্রত্যাখ্যান করেছিলেন। আইওয়াতে আন্তর্জাতিক লেখালেখির অনুষ্ঠানে অংশগ্রহণের জন্য তাঁকেআমন্ত্রণ জানানো হয়েছিল। এটি তাঁকে আন্তর্জাতিক পরিচিতি এনে দেয়।\n\n\n== সাহিত্য কর্ম ==\nমহাপাত্র ২৭টি কবিতার বই লিখেছেন, যার মধ্যে সাতটি ওড়িয়া ভাষায় এবং বাকিগুলি ইংরেজিতে। তাঁর কাব্যগ্রন্থের মধ্যে রয়েছে রিলেশনশিপ, বেয়ার ফেস এবং শ্যাডো স্পেস । কবিতার পাশাপাশি তিনি গদ্যের অগণিত রূপ নিয়ে ব্যাপকভাবে পরীক্ষা-নিরীক্ষা করেছেন। তাঁর প্রকাশিত গদ্যের বইগুলির মধ্যে রয়েছে গ্রীন গার্ডেনার যেটি ছোটগল্পের একটি সংকলন। এছাড়া আছে ডোর অফ পেপার: এসে অ্যাণ্ড মেমোয়ারস। মহাপাত্র একজন বিশিষ্ট সম্পাদকও, তিনি চন্দ্রভাগা নামে একটি সাহিত্য পত্রিকা বের করে আসছেন। তাঁর কবিতাগুলি দ্য ড্যান্স অফ দ্য পিকক : অ্যান এনথোলজি অফ ইংলিশ পোয়েট্রি ফ্রম ইন্ডিয়া, নামক মর্যাদাপূর্ণ কবিতা সংকলনে প্রকাশিত হয়েছে। এটি কানাডার হিডেন ব্রুক প্রেস, থেকে প্রকাশিত হয়।\nমহাপাত্র ওডিয়া থেকে ইংরেজিতে অনুবাদও করেছেন এবং তাঁর কিছু অনুবাদ দ্বি-মাসিক সাহিত্য পত্রিকা ইন্ডিয়ান লিটারেচার- এ প্রকাশিত হয়েছে। তাঁর অনুবাদের কিছু সংকলনও প্রকাশিত হয়েছে।\n\n\n== পুরস্কার, স্বীকৃতি এবং ঐতিহ্য ==\n১৯৮১ সালে জয়ন্ত মহাপাত্র তাঁর কবিতার বই রিলেশনশিপ-এর জন্য সাহিত্য আকাদেমি পুরস্কার পেয়েছিলেন। তিনি ইংরেজি ভাষার প্রথম লেখক যিনি সাহিত্য একাডেমি পুরস্কার পান। তিনি শিকাগোর পোয়েট্রি ম্যাগাজিন দ্বারা প্রদত্ত জ্যাকব গ্ল্যাটস্টেইন স্মারক পুরস্কারেরও প্রাপক। তিনি দ্য সেওয়ানি রিভিউ থেকে ২০০৯ সালের জন্য অ্যালেন টেট কবিতা পুরস্কারে ভূষিত হন। তিনি ২০০৯ সালে নতুন দিল্লির সার্ক সাহিত্য পুরস্কার লাভ করেন। তিনি টাটা লিটারেচার আজীবন অর্জন পুরস্কারও (লাইফটাইম অ্যাচিভমেন্ট অ্যাওয়ার্ড) পেয়েছেন। তিনি ২০০৯ সালে পদ্মশ্রী উপাধিতে ভূষিত হন এবং ২০০৯ সালের ২রা মে তাঁকে রেভেনশ বিশ্ববিদ্যালয় কর্তৃক সম্মানসূচক ডক্টরেট উপাধি প্রদান করা হয়। এছাড়াও ২০০৬ সালে ওড়িশার উৎকল বিশ্ববিদ্যালয়  তাঁকে ডি.লিট. ডিগ্রি দিয়েছিল। ২০১৯ সালের মে মাসে প্রথম ভারতীয় ইংরেজ কবি হিসেবে তিনি সাহিত্য অকাদেমির ফেলো হয়েছিলেন।\n\n\n== সাক্ষাৎকার ==\n\"দ্য হিন্দু: জয়ন্ত মহাপাত্র - ভারতীয়-ইংরেজি কবিতার একজন বিশেষজ্ঞ\" \n\n\n== কবিতা পাঠ ==\nভারতের বাইরে\nআইওয়া বিশ্ববিদ্যালয়, আইওয়া সিটি, ১৯৭৬\nটেনেসি বিশ্ববিদ্যালয়, চ্যাটানুগা, ১৯৭৬\nদক্ষিণ বিশ্ববিদ্যালয়, সেওয়ানি, ১৯৭৬\nইস্ট ওয়েস্ট সেন্টার, হনলুলু, হাওয়াই, ১৯৭৬\nঅ্যাডিলেড ফেস্টিভ্যাল অফ আর্টস, অ্যাডিলেড, ১৯৭৮\nপেন সেন্টার, সিডনি, ১৯৭৮\nঅস্ট্রেলিয়ান ন্যাশনাল ইউনিভার্সিটি, ক্যানবেরা, ১৯৭৮\nআন্তর্জাতিক কবি সম্মেলন, টোকিও, ১৯৮০\nএশিয়ান কবি সম্মেলন, টোকিও, ১৯৮৪\n\n\n== জয়ন্ত মহাপাত্রের বই ==\nকবিতা\n১৯৭১: ক্লোজ দ্য স্কাই টেন বাই টেন, কলকাতা: ডায়ালগ পাবলিকেশন্স\n১৯৭১: স্বয়ম্বর এবং অন্যান্য কবিতা, কলকাতা: রাইটারস ওয়ার্কশপ \n১৯৭৬: আ ফাদারস আওয়ারস, দিল্লি: ইউনাইটেড রাইটার্স\n১৯৭৬: আ রেইন অফ রাইটস, জর্জিয়া: ইউনিভার্সিটি অফ জর্জিয়া প্রেস\n১৯৭৯: ওয়েটিং, পুনে : সমকালীন প্রকাশন\n১৯৮০: দ্য ফলস স্টার্ট, বোম্বে: ক্লিয়ারিং হাউস\n১৯৮০: সম্পর্ক, নিউ ইয়র্ক: গ্রীনফিল্ড রিভিউ প্রেস\n২০১৭: সংগৃহীত কবিতা, মুম্বাই: পেপারওয়াল পাবলিশিং\nগদ্য\n\n১৯৯৭: দ্য গ্রিন গার্ডেনার, ছোট গল্প, হায়দ্রাবাদ: ওরিয়েন্ট লংম্যান\n২০০৬: ডোর অফ পেপার: এসে অ্যাণ্ড মেমোয়ারস, নতুন দিল্লি: অথরপ্রেস\n২০১১: ভোর মৈত্র কানাফুল (ওড়িয়া), ভুবনেশ্বর : পশ্চিম পাবলিকেশন্স\nওড়িয়া ভাষায় কবিতা\n\n১৯৯৩: বালি (দ্য ভিকটিম), কটক: বিদ্যাপুরী\n১৯৯৫: কহিবে গোটিয়ে কথা (আমি একটি গল্প বলব), আর্য প্রকাশন\n১৯৯৭: বায়া রাজা (পাগল সম্রাট), কটক: বিদ্যাপুরী\n২০০৪: টিকে ছাইয়ে (একটি ছোট ছায়া), কটক : বিদ্যাপুরী\n২০০৬: চালি (হাঁটা), কটক: বিদ্যাপুরী\n২০০৮: জাদিবা গাপতি (এমনকি যদি এটি একটি গল্প), কটক: ফ্রেন্ডস পাবলিশার্স\n২০১১: স্মৃতি পরী কিছিতি (একটি ছোট স্মৃতি), কটক: বিজয়িনী\nইংরেজিতে অনুবাদ\n\n১৯৭৩: কাউন্টারমেজারস: পোয়েমস, কলকাতা : সংলাপ\n১৯৭৬: উইঙ্গস অফ দ্য পাস্ট: কবিতা, কলকাতা : রাজশ্রী\n১৯৮১: সং অফ কুব্জা অ্যাণ্ড আদার পোয়েমস, নিউ দিল্লি : সমকালিন\n১৯৯৪: আই ক্যান, বাট হোয়াই শুড আই গো: কবিতা, নিউ দিল্লি : সাহিত্য আকাদেমি\n১৯৯৬: ভার্টিকালস অফ লাইফ: পোয়েমস, নিউ দিল্লি : সাহিত্য আকাদেমি\n১৯৯৮: তপস্বিনী: এ পোয়েম ভুবনেশ্বর : ওড়িশা সাহিত্য আকাদেমি\n২০০১: ডিস্কভারি অ্যাণ্ড আদার পোয়েমস, কলকাতা : রাইটারস ওয়ার্কশপ\n২০০৩: এ টাইম অফ রাইজিং (কবিতা), নতুন দিল্লি : হর-আনন্দ পাবলিশার্স\n\n\n== পুরস্কার ==\nকবিতার জন্য কানহাইয়া লাল শেঠিয়া পুরস্কার - ২০১৭ (জয়পুর সাহিত্য উৎসব)\nকবিতার জন্য আরএল কবিতা লাইফটাইম অ্যাচিভমেন্ট অ্যাওয়ার্ড, ২০১৩, হায়দ্রাবাদ ।\nদ্বিতীয় পুরস্কার - ইন্টারন্যাশনাল হু'স হু ইন পোয়েট্রি, লন্ডন, ১৯৭০।\nজ্যাকব গ্ল্যাটস্টেইন মেমোরিয়াল অ্যাওয়ার্ড - কবিতা, শিকাগো, ১৯৭৫।\nভিজিটিং রাইটার – ইন্টারন্যাশনাল রাইটিং প্রোগ্রাম, আইওয়া সিটি ১৯৭৬-৭৭।\nসাংস্কৃতিক পুরস্কার ভিজিটর, অস্ট্রেলিয়া, ১৯৭৮।\nজাপান ফাউন্ডেশন - ভিজিটরস অ্যাওয়ার্ড, জাপান, ১৯৮০।\n\n\n== নিম্নলিখিত কবিতা সংকলনের মধ্যে উপস্থিতি ==\nএ নিউ পোয়েম বুকস ইন ইংলিশ (২০০০) সংস্করণ। গোপী কোট্টুর দ্বারা সম্পাদিত এবং পোয়েট্রি চেইন ও রাইটার্স ওয়ার্কশপ, কলকাতা দ্বারা প্রকাশিত\nটেন টোয়েন্টিয়েথ সেঞ্চুরি ইণ্ডিয়ান পোয়েটস (১৯৭৬) সংস্করণ। আর. পার্থসারথি দ্বারা সম্পাদিত এবং অক্সফোর্ড ইউনিভার্সিটি প্রেস, নিউ দিল্লি দ্বারা প্রকাশিত\n\n\n== আরও পড়ুন ==\n২০০১: বিজয় কুমার দাস, জয়ন্ত মহাপাত্রের কবিতা : ৩য় সংশোধিত এবং বর্ধিত সংস্করণ; নয়াদিল্লি: আটলান্টিক,আইএসবিএন ৮১-৭১৫৬-৯৬৮-৪\n২০০৬: জয়দীপ সারঙ্গী এবং গৌরী শঙ্কর ঝা (সম্পাদনা), দ্য ইন্ডিয়ান ইমাজিনেশন অফ জয়ন্ত মহাপাত্র, নতুন দিল্লি: সরুপ অ্যান্ড সন্স, ২০০৬,আইএসবিএন ৮১-৭৬২৫-৬২২-৬, সমালোচনামূলক নিবন্ধগুলির একটি সংকলন।\nজয়দীপ সারঙ্গী, জয়ন্ত মহাপাত্র জয় অফ লিভিং অ্যান্ড লাভিং ইন হিজ পোয়েট্রি, আবিষ্কার পাবলিশার্স ডিস্ট্রিবিউটরস, ২০১২,আইএসবিএন ৮১৭৯১০৩৭৪৯  মুদ্রিত ভারতীয় মুদ্রায়: ৬০০.০০, হার্ডকভার, ১৬২ পৃষ্ঠা।\nজিনিয়া মিত্র, জয়ন্ত মহাপাত্রের কবিতা চিত্রকল্প এবং অভিজ্ঞতামূলক পরিচয়, অথরসপ্রেস, ২০১২,আইএসবিএন ৯৭৮-৮১-৭২৭৩-৬৫৫-২ হার্ডকভার, ভারতীয় মুদ্রায়:৫০০, ১৭২ পৃষ্ঠা\nজয়ন্ত মহাপাত্রের কবিতা: বিবেকানন্দ ঝা দ্বারা থিম এবং চিত্রকল্প, নতুন দিল্লী: অথরপ্রেস, ২০১৩ আইএসবিএন ৯৭৮-৮১৭২৭৩৬৭৩৬ \nশিব শঙ্কর নাথ, \"দ্য পোয়েট্রি অফ জয়ন্ত মহাপাত্র: এ স্টাডি ইন ইমেজারী\", দিল্লি: অথরসপ্রেস, ২০১৪,আইএসবিএন ৯৭৮-৮১-৭২৭৩-৮৯৭-৬ । মুদ্রিত ভারতীয় মুদ্রায়: ৭০০.০০, হার্ডকভার, ১৭৩ পৃষ্ঠা।\nরক পেবলস, পঞ্চদশ খণ্ড নং ১, জানুয়ারি-জুন ২০১১ (জয়ন্ত মহাপাত্রের উপর একটি বিশেষ সংখ্যা) আইএসএসএন 0975-0509\n২০১৮: জয়ন্ত মহাপাত্র: একজন পাঠক, সম্পাদনা দুর্গা প্রসাদ পান্ডা, নতুন দিল্লি: সাহিত্য একাডেমি, ISBN 978-93-87567-66-5\n\n\n== আরও দেখুন ==\nভারতীয় কবিদের তালিকা\n\n\n== টীকা ==\n\n\n== বহিঃসংযোগ =="}