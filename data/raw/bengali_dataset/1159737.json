{"pageid": 1159737, "title": "অ্যালবিউমিন", "url": "https://bn.wikipedia.org/wiki?curid=1159737", "content": "অ্যালবিউমিন বা অ্যালবুমিন হলো গ্লোবুলার প্রোটিনের একটি পরিবার, যার মধ্যে সবচেয়ে সাধারণ হল সিরাম অ্যালবিউমিন। অ্যালবিউমিন পরিবারের সমস্ত প্রোটিন পানিতে দ্রবণীয়, ঘনীভূত লবণের দ্রবণে মাঝারিভাবে দ্রবণীয় এবং তপের প্রভাবে বিচ্ছিন্ন হতে পারে। অ্যালবিউমিন গুলো সাধারণত রক্তরসে পাওয়া যায় এবং এরা অন্যান্য রক্তের প্রোটিন থেকে আলাদা, কারণ তারা গ্লাইকোসিলেটেড নয়। অ্যালবিউমিনযুক্ত পদার্থকে অ্যালবিউমিনয়েড বলা হয়।\nরক্ত পরিবহন প্রোটিনের একটি নির্দিষ্ট সংখ্যক প্রোটিন অ্যালবিউমিন পরিবারের যৌগসমূহের সাথে সম্পর্কিত, যার মধ্যে রয়েছে সিরাম অ্যালবিউমিন, আলফা-ফেটোপ্রোটিন, ভিটামিন ডি-বাইন্ডিং প্রোটিন এবং আফামিন । এই পরিবারটির যৌগসমূহ শুধুমাত্র মেরুদণ্ডী প্রাণীদের মধ্যেই পাওয়া যায়।\n\n\n== পরিভাষা ==\nঅ্যালবুমিন উচ্চারিত হয় ; ল্যাটিন থেকে গঠিত: এলবুমেন যার অর্থ (ডিম) সাদা; শুকনো ডিমের সাদা অংশ।\n\n\n== গঠন ==\nমানুষের সিরাম অ্যালবুমিনের 3D গঠন এক্স-রে ক্রিস্টালোগ্রাফি দ্বারা ২.৫ ångström (২৫০ পিকোমিটার) রেজোলিউশন দ্বারা নির্ধারিত হয়েছে। অ্যালবুমিন একটি ৬৫-৭০ kDa প্রোটিন।\nঅ্যালবুমিনে তিনটি সমজাতীয় ডোমেন রয়েছে যা একত্রিত হয়ে হার্ট-আকৃতির প্রোটিন তৈরি করে। প্রতিটি ডোমেইন দুটি সাবডোমেনের একটি অংশ যা সাধারণ কাঠামোগত মোটিফের অধিকারী। মানব সিরাম অ্যালবুমিনের সাথে লিগ্যান্ড বাঁধার প্রধান অঞ্চলগুলি IIA এবং IIIA সাবডোমেনে হাইড্রোফোবিক গহ্বরে অবস্থিত, যা অনুরূপ রসায়ন প্রদর্শন করে। গঠনগতভাবে, সিরাম অ্যালবুমিন একই রকম, প্রতিটি ডোমেনে পাঁচ বা ছয়টি অভ্যন্তরীণ ডিসালফাইড বন্ড থাকে।\n\n\n== শ্রেণিবিভাগ ==\nপ্রাণীদেহে পাওয়া অ্যালবামিনকে ফাইলোজেনি দ্বারা ছয়টি উপপরিবারে ভাগ করা যায়। ভিটামিন-ডি বাইন্ডিং প্রোটিন ১-৩টি পরিবারকে দখল করে। অন্যান্য অ্যালবুমিন ৪-৬ পরিবারে একে অপরের মধ্যে মিশ্রিত হয়। ইসিম১ পরিবার ৬ এ রয়েছে।\nএদের চিকিৎসাক্ষেত্রে ব্যবহারের পাশাপাশি, জৈব প্রযুক্তিতেও সিরাম অ্যালবুমিনকে ব্যবহার করা হয়। বোভাইন সিরাম অ্যালবুমিন সাধারণত ব্যবহার করা হয়, যদিও মানুষের থেকে প্রাপ্ত অ্যালবুমিন এবং জেনেটিকালি-সংশোধিত চালও প্রোটিনের যোগান দিতে পারে।\n\n\n=== অন্যান্য অ্যালবিউমিন ===\nউক্ত প্রোটিন ছাড়াও অন্য কিছু প্রোটিনকেও কখনও কখনও অ্যালবিউমিনও বলা হয়। সেগুলো মেরুদণ্ডী প্রাণীর অ্যালবুমিনের মতো একই পরিবারে নেই:\n\nওভালবুমিন হল ডিমের সাদা অংশে থাকা অ্যালবিউমিন, যা একটি স্টোরেজ প্রোটিন। এটি একটি সার্পিন।\nল্যাকটালবুমিন বা হুই প্রোটিন হলো দুধে থাকা একধরণের প্রোটিন। এটি প্রধানত বিটা-ল্যাক্টোগ্লোবুলিন, যদিও সিরাম অ্যালবুমিনও এর একটি ছোট অংশ নিয়ে গঠিত।\nশণ সহ কিছু উদ্ভিদের বীজ 2S অ্যালবুমিন ধারণ করতে পারে। এগুলোর নামকরণ করা হয়েছে তাদের ডিমের মতো জমাট বাঁধার বৈশিষ্ট্যের জন্য।\n\n\n== কাজ ==\nসাধারণভাবে অ্যালবুমিন হল পরিবহন প্রোটিন যা বিভিন্ন লিগ্যান্ডের সাথে আবদ্ধ হয় এবং তাদের বহন করে। মানুষের দেহে পাওয়া যৌগগুলো :\n\nহিউম্যান সিরাম অ্যালবুমিন হলো মানুষের রক্তের প্লাজমার প্রধান প্রোটিন। এটি মানুষের প্লাজমা প্রোটিনের প্রায় ৫০% তৈরি করে। এটি পানি, ক্যাটায়ন (যেমন Ca 2+, Na + এবং K + ), ফ্যাটি অ্যাসিড, হরমোন, বিলিরুবিন, থাইরক্সিন (T4) এবং ফার্মাসিউটিক্যালস (বারবিটুরেটস সহ)এর সাথে বন্ধন গঠন করে। এর প্রধান কাজ রক্তের অনকোটিক চাপ নিয়ন্ত্রণ করা। অ্যালবুমিনের আইসোইলেকট্রিক পয়েন্ট ৪.৭।\nআলফা-ফেটোপ্রোটিন হলো ভ্রূণের প্লাজমা প্রোটিন যা বিভিন্ন ক্যাটায়ন, ফ্যাটি অ্যাসিড এবং বিলিরুবিনের সাথে বন্ধন গঠন করে।\nভিটামিন ডি-বাইন্ডিং প্রোটিন ভিটামিন ডি এবং এর বিপাক, সেইসাথে ফ্যাটি অ্যাসিডের সাথে বন্ধন গঠন করে।\nআফামিন সম্পর্কে তেমন কিছু জানা যায় নি। এটির চারপাশে লিপিডেটেড ডাব্লুএনটি প্রোটিন এবং ভিটামিন ই বহন করে বলে মনে করা হয়।\nএক্সট্রাসেলুলার ম্যাট্রিক্স প্রোটিন ১ একটি কম ক্যানোনিকাল অ্যালবুমিন। এটি হাড়ের খনিজকরণ নিয়ন্ত্রণ করে।\nচারটি ক্যানোনিকাল হিউম্যান অ্যালবামিন ক্রোমোজোম 4 অঞ্চল 4q13.3 এর উপর একযোগে সাজানো রয়েছে।\n\n\n== আরও দেখুন ==\nকোহন প্রক্রিয়া (মানব সিরাম অ্যালবুমিন পরিশোধন পদ্ধতি)\nসিরাম অ্যালবুমিন\nবোভাইন সিরাম অ্যালবুমিন\nমানুষের সিরাম অ্যালবুমিন\n\n\n== তথ্যসূত্র ==\nটেমপ্লেট:InterPro content\n\n\n== বহিঃসংযোগ ==\nAlbumins যুক্তরাষ্ট্রের জাতীয় চিকিৎসা গ্রন্থাগারে চিকিৎসা বিষয়ক শিরোনাম (MeSH)\nThe Albumin website\nAlbumin binding prediction\nPDBe-KB provides an overview of all the structure information available in the PDB for Human Serum albumin.\nটেমপ্লেট:Albumins"}