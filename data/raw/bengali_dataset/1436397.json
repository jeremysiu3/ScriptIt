{"pageid": 1436397, "title": "ফিল্মফেয়ার পুরস্কার বাংলা", "url": "https://bn.wikipedia.org/wiki?curid=1436397", "content": "ফিল্মফেয়ার পুরস্কার বাংলা হল বাংলার শৈল্পিক ও চলচ্চিত্রের শ্রেষ্ঠত্বকে সম্মান জানাতে টাইমস গ্রুপ কর্তৃক প্রদত্ত বার্ষিক ফিল্মফেয়ার পুরস্কারের বাংলা বিভাগ। ২০১৪ সালের ২৯শে মার্চ ফিল্মফেয়ার পুরস্কার পূর্ব হিসাবে বাংলা, অসমীয়া এবং ওড়িয়া চলচ্চিত্রের জন্য পুরস্কারের প্রথম কিস্তি একত্রে অনুষ্ঠিত হয়েছিল।\n৩টি চলচ্চিত্র শিল্পের মধ্যে অসম প্রতিনিধিত্ব ও গুরুত্বের কারণে ২০১৫ ও ২০১৬ সালে পরপর দুই বছর এই পুরস্কার বিতরণী অনুষ্ঠান বন্ধ করে দেয়া হয়। এটি আবার ফিল্মফেয়ার পুরস্কার বাংলা হিসাবে ২০১৭ সাল থেকে শুরু হয়েছিল এবং এটি কেবল বাংলা চলচ্চিত্র শিল্পকে দেওয়া হয়।\n\n\n== ইতিহাস ==\n২০১৪ সালের ৮ই মার্চ, কলকাতায় অনুষ্ঠিত একটি সংবাদ সম্মেলনে ওয়ার্ল্ডওয়াইড মিডিয়া গ্রুপ ঘোষণা করে যে এই অঞ্চলের সেরা সিনেমাটিক শৈল্পিক প্রতিভাদের সম্মান জানাতে পূর্ব ভারতে ফিল্মফেয়ার অ্যাওয়ার্ড \"ফিল্মফেয়ার অ্যাওয়ার্ডস ইস্ট\" নামে আত্মপ্রকাশ করছে। উদ্বোধনী কিস্তিতে, ঘোষণা করা হয়েছিল যে ২৯ শে মার্চ ২০১৪ সালে কলকাতার সায়েন্স সিটি অডিটোরিয়ামে ২৯ টি বিভাগে পুরস্কার প্রদান করা হবে। বাংলা ছবির জন্য ২১টি এবং ওড়িয়া ও অসমীয়া ছবির জন্য চারটি করে ট্রফি দেওয়া হবে। ওড়িয়া এবং অসমীয়া উভয় চলচ্চিত্রের জন্য চারটি বিভাগ ছিল সেরা চলচ্চিত্র, সেরা পরিচালক, সেরা অভিনেতা এবং সেরা অভিনেত্রী। বাংলা চলচ্চিত্রের ১০২টি এন্ট্রি থেকে বিজয়ীদের নির্বাচন করা হয়েছিল, ওড়িয়া এবং অসমীয়া চলচ্চিত্র থেকে যথাক্রমে ৩৬ এবং ১৪ টি এন্ট্রি থেকে। ২০১৫ ও ২০১৬ সালে এই পুরস্কার বিতরণী অনুষ্ঠান অনুষ্ঠিত হয়নি। ২০১৭ সাল থেকে এই পুরস্কারটি শুধুমাত্র বাংলা চলচ্চিত্র শিল্পকে দেওয়া হয় এবং ২০২০ সাল থেকে এই পুরস্কারটির নাম পরিবর্তন করে \"ফিল্মফেয়ার অ্যাওয়ার্ডস বাংলা\" রাখা হয়।\n\n\n== জনপ্রিয় পুরস্কার ==\nসেরা চলচ্চিত্র\nসেরা পরিচালক\nসেরা অভিনেতা\nসেরা অভিনেত্রী\nসেরা পার্শ্ব অভিনেতা\nসেরা পার্শ্ব অভিনেত্রী\nসেরা নবাগত অভিনেতা\nসেরা নবাগত অভিনেত্রী\nসেরা নবাগত পরিচালক\nসেরা সঙ্গীত পরিচালক\nসেরা গীতিকার\nসেরা পুরুষ নেপথ্য কণ্ঠশিল্পী\nশ্রেষ্ঠ নারী নেপথ্য কণ্ঠশিল্পী\n\n\n== সমালোচকদের পুরস্কার ==\nসেরা চলচ্চিত্র (সমালোচকদের মতে)\nসেরা অভিনেতা (সমালোচকদের মতে)\nসেরা অভিনেত্রী (সমালোচকদের মতে)\n\n\n== কারিগরি পুরস্কার ==\nসেরা গল্প\nসেরা চিত্রনাট্য\nসেরা সংলাপ\nসেরা শিল্প নির্দেশনা\nসেরা ব্যাকগ্রাউন্ড স্কোর\nসেরা সিনেমাটোগ্রাফি\nসেরা সম্পাদনা\nসেরা সাউন্ড ডিজাইন\nসেরা কস্টিউম ডিজাইন\n\n\n== বিশেষ পুরস্কার ==\n\n\n=== বর্তমান বিশেষ পুরস্কার ===\nলাইফটাইম অ্যাচিভমেন্ট\n\n\n== আরও দেখুন ==\nফিল্মফেয়ার\nফিল্মফেয়ার পুরস্কার\nবাংলা চলচ্চিত্র শিল্প\nভারতের চলচ্চিত্র\n\n\n== তথ্যসূত্র ==\n\n\n== বহিঃসংযোগ ==\nফিল্মফেয়ার পুরস্কার বাংলা ২০২৪\nফিল্মফেয়ার পুরস্কার বাংলা"}