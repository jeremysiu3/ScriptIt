{"pageid": 1027905, "title": "কুর্গ কমলালেবু", "url": "https://bn.wikipedia.org/wiki?curid=1027905", "content": "কুর্গ কমলা বা কুর্গ কমলালেবু  কমলা লেবুর একটি প্রকরণ, যেটি কর্ণাটকের কোড়গু জেলায় উৎপাদিত হয়। ২০০৬ সালে এটিকে ভৌগোলিক নির্দেশকের মর্যাদা দেওয়া হয়েছে। এটি কুর্গ ম্যান্ডারিন বা কুর্গ মান্দারিন নামেও পরিচিত\n\n\n== বর্ণনা ==\n১৯৬০ এর দশকে ২৪,০০০ হেক্টর জমিতে কুর্গ কমলালেবুর চাষ হয়েছিল। সাম্প্রতিক বছরগুলোতে চাষের জমির পরিমাণ ২ হাজার হেক্টর হ্রাস পেয়েছে। কুর্গ কমলা সাধারণত দেড় শতাধিক বছর ধরে কফি বাগানের দ্বিতীয় বা সম্পূরক ফসল হিসাবে কোড়গু , হাসান এবং চিকমাগালুর জেলায় চাষ হয়ে আসছে।\nকুরগ কমলাকে মান্দারিন কমলা লেবুর (সাইট্রাস রেটিকুলাটা ) একটি কৃত্রিম বা মানব-সৃষ্ট সংকর হিসাবে বিবেচনা করা হয়।  নাগপুরি কমলালেবুর  শিথিল ত্বক এবং মিষ্টি স্বাদের তুলনায় এগুলো অধিকতর সবুজাভ হলুদ বর্ণের দৃঢ় ত্বক এবং মিষ্টি-টক স্বাদবিশিষ্ট হয়ে থাকে।  বলা হয় যে অন্যান্য জাতের তুলনায় কুর্গ কমলালেবু বেশি দিন টাটকা থাকে।  পাহাড়ি অঞ্চলে যেখানে প্রচুর বৃষ্টিপাত হয় কিন্তু জল দাঁড়ায়না, সেই রকম বৈশিষ্টপূর্ন অঞ্চল এই প্রজাতির কমলার চাষের জন্য উপযুক্ত। \nনাগপুরি কমলার রোগ এই কমলায় সংক্রমণের কারণে সাম্প্রতিক বছরগুলোতে কুরগ কমলার চাষ হ্রাস পেয়েছে। প্রতিটি গাছের ফলন প্রায় ১০ কেজিতে নেমে এসেছে যা পূর্বে ৫০ কেজিরও বেশি ছিল।\nকুর্গ কমলালেবুর গড় উৎপাদন ৪৫,০০০ টনেরও বেশি। \n\n\n== আরো দেখুন ==\nকুর্গ সবুজ এলাচ\nভারতের ভৌগোলিক নির্দেশকের তালিকা\n\n\n== তথ্যসূত্র =="}