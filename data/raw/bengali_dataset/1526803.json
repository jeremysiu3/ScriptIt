{"pageid": 1526803, "title": "খেপুপাড়া নেছারুদ্দীন কামিল মাদ্রাসা", "url": "https://bn.wikipedia.org/wiki?curid=1526803", "content": "খেপুপাড়া নেছারুদ্দীন কামিল মাদ্রাসা পটুয়াখালী জেলার কলাপাড়া উপজেলায় ১৯৪৩ সালের ১ জানুয়ারিতে প্রতিষ্ঠিত হয়। পটুয়াখালী জেলা থেকে ঢাকা কুয়াকাটা মহাসড়কে কলাপাড়া শহরের প্রান কেন্দ্রে এই প্রতিষ্ঠানটি অবস্থিত। এটি ছাত্র ও ছাত্রীর সমন্বয়ে একটি সহ শিক্ষার প্রতিষ্ঠান। ১৯৪৩ সালের ১লা জানুয়ারিতে এই ঐতিহ্যবাহী বিদ্যাপীঠটি ছরছিনা দরবার শরীফের মরহুম দাদা হুজুর নেছার উদ্দিন আহমেদ প্রতিষ্ঠা করেন।\n\n\n== লক্ষ্য ও উদ্দেশ্য ==\nমিশন: জ্ঞান, দক্ষতা, যোগ্যতা ও নৈতিকতার উতকর্ষ সাধন, মেধা, মনন, ও সৃজনশীলতায় শ্রেষ্ঠত্ব অর্জন, দেশপ্রেম ও জবাবদিহিতায় উদ্দীপ্ত নেতৃত্ব বিনির্মাণ এবং মানবকল্যাণে একক ও সামাজিক অংশগ্রহণ নিশ্চিত করা।\nভিশন: কল্যাণময় সমাজ বিনির্মাণে সকল মানবিক মূল্যবোধে উজ্জীবিত কাঙ্খিত প্রজম্ম ও নেতৃত্ব তৈরী করা।\n\n\n== ভর্তির নিয়মাবলী ==\nশিশু শ্রেণি থেকে নবম শ্রেণি পর্যন্ত এবং আলিম ১ম বর্ষ, ফাযিল ১ম বর্ষ ও কামিল ১ম বর্ষে শিক্ষার্থী ভর্তি করা হয়। সঙ্গত কারণে বছরের যে কোন সময় ভর্তি হওয়া যাবে। ভর্তি পরীক্ষার ফলাফল, বয়স, উচ্চতা ও ওজন শিক্ষা মন্ত্রণালয়ের পরিপত্র অনুযায়ী শিক্ষার্থীর জন্য প্রযোজ্য শ্রেণিতে ভর্তি করা হয়।\n\n\n== তথ্যসুত্র =="}