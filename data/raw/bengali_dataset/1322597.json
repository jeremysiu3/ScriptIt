{"pageid": 1322597, "title": "ছানা গজা", "url": "https://bn.wikipedia.org/wiki?curid=1322597", "content": "ছানা গজা (ওড়িয়া: ଛେନା ଗଜା) হল ভারতের ওড়িশা রাজ্যের একটি মিষ্টি খাবার।  ছানাকে ভিত্তি করে অন্যান্য কিছু জনপ্রিয় ওড়িয়া মিষ্টান্ন, যেমন রসগোল্লা, যেটি সারা ভারতে ছড়িয়ে পড়েছে, সেখানে ছানা গজা রাজ্যের মধ্যেই মূলত জনপ্রিয়। \n\n\n== উপাদান ==\nছানা গজার মূল উপাদান হল ছানা, যা মূলত রসগোল্লা এবং ছানা পোড়া করতেও লাগে, কিন্তু প্রতিটি খাবারই স্বাদে খুব আলাদা।\n\n\n== প্রাপ্তিস্থান ==\nওড়িশার ৫নং জাতীয় সড়কে, ভুবনেশ্বর এবং কটকের মধ্যে প্রায় ১২ কিলোমিটারের মধ্যে পাহালা নামে একটি গ্রাম আছে।\nছানা গজা খাওয়ার সেরা জায়গাগুলির মধ্যে একটি হল এই পাহালা। তবে, ছানা গজা সারা ওড়িশা জুড়ে সমান জনপ্রিয় এবং সর্বত্রই পাওয়া যায়।\n\n\n== প্রস্তুতি ==\nছানা গজা তৈরি করার জন্য পনিরের মতো ছানার মিশ্রণ থেকে জল চেপে বার নেওয়া হয়। এতে কিছুটা সুজি মেশানো হয়। তারপর তাতে ময়দা মিশিয়ে ভালো করে মেখে মণ্ড তৈরি করে নেওয়া হয়। যতক্ষণ না পর্যন্ত সঠিক ঘনত্ব পাওয়া যাচ্ছে ততক্ষণ পর্যন্ত ময়দা মিশিয়ে অল্প করে শুকোনো হয়। তারপর তাকে হাতের তালুর মাপে আয়ত ঘনকের আকার (গজা) দেওয়া হয়। এরপর গজাগুলিকে ডুবো তেলে লাল করে ভাজা হয়। শেষে সেগুলিকে ঘন চিনির রসে সেদ্ধ করা হয়। কখনও কখনও, গজাগুলিকে বেশ কিছুটা শুকিয়ে নেওয়া হয়। এই ক্ষেত্রে চিনি মাঝে মাঝে গজার পৃষ্ঠতলে জমে গিয়ে স্ফটিকাকার নিতে পারে।\n\n\n== আরও দেখুন ==\n\nছানা জিলেবি\nছানা ক্ষীর\nছানা পোড়া\nক্ষীর সাগর\nরসাবলী\nরসগোল্লা\nপনিরের খাবারের তালিকা\n খাদ্য প্রবেশদ্বার \n\n\n== তথ্যসূত্র ==\n\n\n== বহিঃসংযোগ ==\nwww.odisharasagola.com"}