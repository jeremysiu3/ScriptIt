{"pageid": 1323637, "title": "রায়ের বাজার", "url": "https://bn.wikipedia.org/wiki?curid=1323637", "content": "রায়ের বাজার বাংলাদেশের রাজধানী ঢাকার একটি সুপরিচিত এলাকা। এটি সাধারণত শহরের ঐতিহাসিক এলাকাগুলির মধ্যে একটি হিসাবে বিবেচিত। রায়ের বাজার ঔপনিবেশিক আমলে সম্ভবত ১৯ শতকে স্থাপিত হয়। কুমোররাই প্রথম এখানে তুরাগ নদীর পাশে বসবাস শুরু করে। এই স্থানটি সম্ভবত রায় নামক কারো নামে নামকরণ করা হয়েছিল। নদীর তিরবর্তী হওয়ায় এই এলাকায় হাঁড়িপাতিল তৈরিতে ব্যবহৃত কাদামাটি খুঁজে পাওয়া সহজ ছিল এবং নৌকায় করে তা ছড়িয়ে দেওয়া হতো।\n\n\n== অবস্থান ==\nরায়ের বাজার বদ্ধভূমি ঢাকা জেলার বেড়িবাধ এলাকার কাছে মোহাম্মদপুরে অবস্থিত। এই এলাকাটি মূলত তুরাগ নদীর সম্প্রসারিত এলাকা। ১৯৯৬ সালের ১৪ ডিসেম্বর বঙ্গবন্ধু কন্যা প্রধানমন্ত্রী শেখ হাসিনা এখানে শহীদ বুদ্ধিজীবী স্মৃতিসৌধ স্থাপন করেন। যা ১৯৯৯ সালে সম্পন্ন হয়।\n\n\n== ইতিহাস ==\nমুঘল আমলে এই স্থানটি মৃৎশিল্পের জন্য বিখ্যাত ছিল এবং এই অঞ্চলের অধিকাংশ কুমোররাই রায়ের বাজারে বাস করত, কারণ এখানে বিখ্যাত লাল মাটি প্রচুর পাওয়া যেত। মুঘল ও ব্রিটিশ ঔপনিবেশিক আমলে লাল কাদামাটি আশেপাশে পাওয়া যেত না। ফলে রায়ের বাজারের মৃৎশিল্পীদের এই লাল মাটি দিয়ে কাজ করার ঐতিহ্য রয়েছে। ডক্টর ওয়াইজের মতে, এই স্থানটি মুঘল আমলে \"কুমারতলী\" নামে পরিচিত ছিল।\n১৯৭১ সালের ১৪ ডিসেম্বর রাতে ঢাকায় বাংলাদেশের অধ্যাপক, সাংবাদিক, চিকিৎসক, শিল্পী, প্রকৌশলী, লেখকসহ অনেক বুদ্ধিজীবীকে আবদ্ধ করা হয়। তাদের চোখ বেঁধে মিরপুর, মোহাম্মদপুর, নাখালপাড়া, রাজারবাগসহ শহরের বিভিন্ন স্থানে টর্চার সেলে নিয়ে যাওয়া হয়। পরে তাদের মৃত্যুদণ্ড কার্যকর করে রায়েরবাজারে জলাভূমিতে ফেলে দেওয়া হয়।\n\n\n== শহীদ বুদ্ধিজীবী স্মৃতিসৌধ ==\nএকাত্তরের শহীদ বুদ্ধিজীবীদের স্মরণে এখানে একটি স্মৃতিসৌধ তৈরি করা হয়। 'আল-বদর' এবং 'আল-শামস' গ্রুপ পশ্চিম পাকিস্তান সেনাবাহিনীকে বুদ্ধিজীবীদের খুঁজে বের করতে সাহায্য করে এবং রাতে তাদের এবং আরও অনেক নিরীহ মানুষকে হত্যা করে। হত্যাকাণ্ডের পর তারা লাশ এনে রায়ের বাজারের জলাভূমিতে ফেলে দেয়। মুক্তিযুদ্ধের পর ঢাকার জনগণ জানতে পারে যে, এখানে অনেক বড় বড় বুদ্ধিজীবী ও নিরীহ মানুষের মৃতদেহ স্তূপ করে রাখা হয়েছে।” শহীদ বুদ্ধিজীবী স্মৃতিসৌধ হল একাত্তরের শহীদ বুদ্ধিজীবীদের স্মরণে নির্মিত স্মৃতিসৌধ। স্মৃতিসৌধটি রায়ের বাজারে বদ্ধভূমিতে নির্মিত।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nঐতিহাসিক স্থান, জাতীয় পর্যটন সংস্থা, বাংলাদেশ সরকার"}