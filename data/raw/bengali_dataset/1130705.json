{"pageid": 1130705, "title": "সোফি রান্ডল", "url": "https://bn.wikipedia.org/wiki?curid=1130705", "content": "সোফি রান্ডল (ইংরেজি: Sophie Rundle, ইংরেজি উচ্চারণ: /səfɪ ɹʌndl/; জন্ম: ২১ এপ্রিল ১৯৮৮) হলেন একজন ব্রিটিশ অভিনেত্রী। তিনি বিবিসি ওয়ানে সম্প্রচারিত ঐতিহাসিক অপরাধ নাট্য টেলিভিশন ধারাবাহিক পিকি ব্লাইন্ডার্সে অ্যাডা শেলবি চরিত্রে, বিবিসি ওয়ান এবং এইচবিওর নাট্য ধারাবাহিক জেন্টলম্যান জ্যাকে অ্যান ওয়াকার চরিত্রে, বিবিসির টেলিভিশন ধারাবাহিক বডিগার্ডে ভিকি বাড চরিত্রে, আইটিভির নাট্য ধারাবাহিক দ্য ব্লেচলি সার্কেলে লুসি চরিত্রে এবং ব্রিটিশ/আমেরিকান টেলিভিশন সমসাময়িক ধারাবাহিক এপিসোডে লাবিয়া চরিত্রে অভিনয় করার জন্য সুপরিচিত। এছাড়াও তিনি স্কাই ওয়ানের ২০১৭ সালের ধারাবাহিক জেমসটাউনে অ্যালিসের চরিত্রে অভিনয় করেছিলেন।\n\n\n== প্রারম্ভিক জীবন ==\nসোফি রান্ডল ১৯৮৮ সালের ২১শে এপ্রিল তারিখে যুক্তরাজ্যের হাই উইকোম্বে মাইকেল এবং ফিওনা রান্ডলের ঘরে জন্মগ্রহণ করেছেন। জেমস ও হেনরি নামে তার দুই ভাই রয়েছে। তিনি বোর্নমাউথ স্কুল ফর গার্লসে পড়াশোনা করেছেন। ২০১১ সালে, তিনি রয়্যাল একাডেমি অব ড্রামাটিক আর্ট হতে অভিনয় বিভাগে কলাবিদ্যায় স্নাতক (বিএ) ডিগ্রি অর্জন করেছেন।\n\n\n== ব্যক্তিগত জীবন ==\nসোফি রান্ডল অভিনেতা ম্যাট স্টোকোর সাথে সম্পর্কে আবদ্ধ রয়েছেন, যার সাথে তিনি টেলিভিশন ধারাবাহিক জেমসটাউনের সময় প্রথম দেখা করেছিলেন। ২০২১ সালের ১৬ই ফেব্রুয়ারি তারিখে সোফি এক ঘোষণায় জানিয়েছিলেন যে তিনি ম্যাট স্টোকোর প্রথম সন্তানের মা হতে চলেছেন। একই বছরের ১১ই এপ্রিল তারিখে, সোফি এবং স্টোকো একটি ছেলের আগমনের ঘোষণা দিয়েছিলেন, তিনি ইস্টারের (২০২১ সালের ৪ঠা এপ্রিল তারিখে) সপ্তাহান্তে জন্মগ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সোফি রান্ডল  (ইংরেজি)\nরটেন টম্যাটোসে সোফি রান্ডল (ইংরেজি)"}