{"pageid": 1016021, "title": "নামিবিয়া জাতীয় ফুটবল দল", "url": "https://bn.wikipedia.org/wiki?curid=1016021", "content": "নামিবিয়া জাতীয় ফুটবল দল (ইংরেজি: Namibia national football team) হচ্ছে আন্তর্জাতিক ফুটবলে নামিবিয়ার প্রতিনিধিত্বকারী পুরুষদের জাতীয় দল, যার সকল কার্যক্রম নামিবিয়ার ফুটবলের সর্বোচ্চ নিয়ন্ত্রক সংস্থা নামিবিয়া ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯২ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৮৯ সালের ১৬ই মে তারিখে, নামিবিয়া প্রথমবারের মতো আন্তর্জাতিক খেলায় অংশগ্রহণ করেছে; নামিবিয়ায় অনুষ্ঠিত উক্ত ম্যাচে নামিবিয়া দক্ষিণ-পশ্চিম আফ্রিকা হিসেবে অ্যাঙ্গোলার কাছে ১–০ গোলের ব্যবধানে পরাজিত হয়েছে।\n২৫,০০০ ধারণক্ষমতাবিশিষ্ট নামিবিয়া স্বাধীনতা স্টেডিয়ামে সাহসী যোদ্ধা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় নামিবিয়ার রাজধানী উইন্ডহোকে অবস্থিত। বর্তমানে এই দলের ম্যানেজারের দায়িত্ব পালন করছেন ববি সামারিয়া এবং অধিনায়কের দায়িত্ব পালন করছেন তেরেঙ্গানুর মধ্যমাঠের খেলোয়াড় পেত্রাস শিতেম্বি।\nনামিবিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে নামিবিয়া এপর্যন্ত ৩ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করেছে।\nরবার্ট নাওসেব, পেত্রাস শিতেম্বি, রিকার্দো মানেত্তি, রুডলফ বেস্টার এবং উইলকো রিসারের মতো খেলোয়াড়গণ নামিবিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৮ সালের নভেম্বর মাসে প্রকাশিত র‌্যাঙ্কিংয়ে নামিবিয়া তাদের ইতিহাসে সর্বোচ্চ অবস্থান (৬৮তম) অর্জন করে এবং ২০০৬ সালের জুলাই মাসে প্রকাশিত র‌্যাঙ্কিংয়ে তারা ১৬৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে নামিবিয়ার সর্বোচ্চ অবস্থান হচ্ছে ১০০তম (যা তারা ১৯৯৮ সালে অর্জন করেছিল) এবং সর্বনিম্ন অবস্থান হচ্ছে ১৬৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ নামিবিয়া জাতীয় ফুটবল দল  ওয়েব্যাক মেশিনে আর্কাইভকৃত ৬ এপ্রিল ২০১৮ তারিখে (ইংরেজি)\nক্যাফ-এ নামিবিয়া জাতীয় ফুটবল দল (ইংরেজি)"}