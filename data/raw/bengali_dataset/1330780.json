{"pageid": 1330780, "title": "শহীদুল ইসলাম (উদ্ভিদ রোগতত্ত্ববিদ)", "url": "https://bn.wikipedia.org/wiki?curid=1330780", "content": "শহীদুল ইসলাম (জন্ম: ৩০ ডিসেম্বর ১৯৭০) একজন বাংলাদেশী উদ্ভিদ রোগতত্ত্ববিদ। তিনি পটুয়াখালী বিজ্ঞান ও প্রযুক্তি বিশ্ববিদ্যালয়ের উদ্ভিদ রোগতত্ত্ব বিভাগের অধ্যাপক এবং ট্রাস্ট ইউনিভার্সিটি, বরিশালের উপাচার্য।\n\n\n== প্রাথমিক জীবন ==\nশহীদুল ১৯৭০ সালের ৩০ ডিসেম্বর যশোর জেলার সদর উপজেলার আলমনগর গ্রামে জন্মগ্রহণ করেন। তিনি ১৯৮৫ সালে মাধ্যমিক ও ১৯৮৭ সালে উচ্চমাধ্যমিক পাস করেন। তিনি বাংলাদেশ কৃষি বিশ্ববিদ্যালয় থেকে ১৯৯৬ সালে বিএসসি এজি (স্নাতক) ও ২০০৩ সালে স্নাতকোত্তর ডিগ্রি লাভ করেন। ২০১২ সালে তিনি পটুয়াখালী বিজ্ঞান ও প্রযুক্তি বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nশহীদুল ইসলাম পটুয়াখালী বিজ্ঞান ও প্রযুক্তি বিশ্ববিদ্যালয়ের উদ্ভিদ রোগতত্ত্ব বিভাগে দীর্ঘদিন অধ্যাপনা করেছেন। অধ্যাপনার পাশাপাশি তিনি বিশ্ববিদ্যালয়টির রিজেন্ট বোর্ডের সদস্য, মৎস্যবিজ্ঞান অনুষদ ও কম্পিউটার সায়েন্স অ্যান্ড ইঞ্জিনিয়ারিং অনুষদের ডিন, হল প্রভোস্ট, আইকিউএসি এবং রিসার্চ অ্যান্ড ট্রেনিং সেন্টারের পরিচালক, উপ-পরীক্ষা নিয়ন্ত্রক, বিভাগীয় সভাপতি এবং পরিবহন কর্মকর্তাসহ বিভিন্ন দায়িত্ব পালন করেছেন।\n২০২৩ সালের ১০ ফেব্রুয়ারি তিনি ট্রাস্ট ইউনিভার্সিটি, বরিশালের উপাচার্যের দায়িত্বভার গ্রহণ করেন।\n\n\n== প্রকাশনা ==\nদেশ ও বিদেশের বিভিন্ন জার্নালে শহীদুল ইসলামের ২০টির বেশি প্রবন্ধ প্রকাশিত হয়েছে।\n\n\n== তথ্যসূত্র =="}