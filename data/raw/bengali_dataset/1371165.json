{"pageid": 1371165, "title": "শকুন বত্রা", "url": "https://bn.wikipedia.org/wiki?curid=1371165", "content": "শকুন বত্রা (হিন্দি: शकुन बत्रा; জন্ম: ১ জানুয়ারি ১৯৮৩) একজন ভারতীয় চলচ্চিত্র পরিচালক, চিত্রনাট্যকার ও অভিনেতা। তার পরিচালিত প্রথম চলচ্চিত্র এক ম্যাঁয় অউর এক তু (২০১২)। এরপর তিনি তারকাবহুল পারিবারিক নাট্যধর্মী কাপুর অ্যান্ড সন্স (২০১৬) এবং অ্যামাজন প্রাইম ভিডিওর মৌলিক নোয়ার প্রণয়ধর্মী নাট্য চলচ্চিত্র গেহরাইয়াঁ (২০২২) নির্মাণ করেন। কাপুর অ্যান্ড সন্স চলচ্চিত্রের জন্য তিনি শ্রেষ্ঠ কাহিনি ও শ্রেষ্ঠ চিত্রনাট্য বিভাগে ফিল্মফেয়ার পুরস্কার-সহ একাধিক পুরস্কার অর্জন করেন।\n\n\n== কর্মজীবন ==\nবত্রা ডন: দ্যা চেজ বিগিন্স এগেইন (২০০৬) চলচ্চিত্রে ছোট একটি চরিত্রে অভিনয়ের মধ্য দিয়ে বলিউডে আত্মপ্রকাশ করেন। এরপর তিনি জানে তু... ইয়া জানে না (২০০৮)-এ ছোট একটি চরিত্রে অভিনয় করেন এবং এতে সহকারী পরিচালকের দায়িত্ব পালন করেন। একই বছর তিনি রক অন!! চলচ্চিত্রের সহকারী পরিচালক হিসেবে কাজ করেন।\nঅফবিট প্রণয়ধর্মী হাস্যরসাত্মক এক ম্যাঁয় অউর এক তু (২০১২) চলচ্চিত্র দিয়ে লেখক ও পরিচালক হিসেবে তার অভিষেক ঘটে। দ্য নিউ ইয়র্ক টাইমস-এর রেচেল সল্টজ লিখেন, \"এক ম্যাঁয় অউর এক তু-এর আনন্দময় বিস্ময় হয় এটি অপরিণত, চাপাহাসিপূর্ণ বা প্রতিহিংসাপরায়ণ নয়। এটি সুমধুর এবং মাঝে মাঝে কিছুটা অপ্রত্যাশিতও।\"\nতার পরবর্তী চলচ্চিত্র তারকাবহুল পারিবারিক নাট্যধর্মী কাপুর অ্যান্ড সন্স (২০১৬), এতে শ্রেষ্ঠাংশে অভিনয় করেন ঋষি কাপুর, সিদ্ধার্থ মালহোত্রা, ফাওয়াদ খান, আলিয়া ভাট, রত্না পাঠক শাহ ও রজত কাপুর। চলচ্চিত্রটি বক্স অফিসে সফল হয় এবং সমাদৃত হয় দ্য হিন্দুর নম্রতা জোশী লিখেন, \"চলচ্চিত্রটি আপনাকে এক পরিবারের কলহ থেকে আরেক পরিবার পর্যন্ত নিবন্ধ করে রাখবে\" এবং তিনি বত্রার পরিচালনার প্রশংসা করে লিখেন, \"এটি পুরনো, চর্চিত ও পরীক্ষিত বক্রোক্তির সতেজ নতুন কণ্ঠ।\"\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শকুন বত্রা (ইংরেজি)\nরটেন টম্যাটোসে শকুন বত্রা (ইংরেজি)"}