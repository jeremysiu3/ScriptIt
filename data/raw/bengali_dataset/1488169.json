{"pageid": 1488169, "title": "জি কে এম মোস্তাফিজুর রহমান", "url": "https://bn.wikipedia.org/wiki?curid=1488169", "content": "জি কে এম মোস্তাফিজুর রহমান একজন বাংলাদেশী মৃত্তিকা বিজ্ঞানী। তিনি গাজীপুর কৃষি বিশ্ববিদ্যালয়ের (গাকৃবি) মৃত্তিকা বিজ্ঞান বিভাগের অধ্যাপক এবং বিশ্ববিদ্যালয়টির বর্তমান উপাচার্য।\n\n\n== শিক্ষাজীবন ==\nমোস্তাফিজুর রহমানের জন্ম ময়মনসিংহ জেলায়। তিনি ময়মনসিংহের বাংলাদেশ কৃষি বিশ্ববিদ্যালয় থেকে ১৯৮৮ সালে কৃষিতে বিএসসি (সম্মান) এবং ১৯৯৩ সালে মৃত্তিকা বিজ্ঞানে স্নাতকোত্তর ডিগ্রি লাভ করেন। পরবর্তীকালে, ২০০০ সালে তিনি জাপানের চিবা বিশ্ববিদ্যালয়ের পেস্টিসাইড টক্সিকোলজি ল্যাবরেটরি থেকে পিএইচডি ডিগ্রি অর্জন করেন।\n\n\n== কর্মজীবন ==\nজি কে এম মোস্তাফিজুর রহমান কর্মজীবনের শুরুতে প্রায় ১৪ বছর বাংলাদেশ পরমাণু কৃষি গবেষণা ইনস্টিটিউটে বিজ্ঞানী হিসেবে কাজ করেছেন। ২০০৪ সালে তিনি বঙ্গবন্ধু শেখ মুজিবুর রহমান কৃষি বিশ্ববিদ্যালয়ের মৃত্তিকা বিজ্ঞান বিভাগে সহযোগী অধ্যাপক হিসেবে যোগদান করে এবং ২০০৮ সালে একই বিভাগের অধ্যাপক পদে উন্নীত হন। তিনি বশেমুরকৃবি-এর মৃত্তিকা বিজ্ঞান বিভাগের প্রধান ও প্রভোস্ট ‍হিসেবে দায়িত্ব পালন করেছেন। বাংলাদেশের এসিড মাটি অঞ্চলের জন্য বিশেষ চুন প্রযুক্তি উদ্ভাবনে তার সক্রিয় ভূমিকা রয়েছে। ২০২৪ সালের ২৭ অক্টোবর তিনি গাজীপুরে অবস্থিত গাজীপুর কৃষি বিশ্ববিদ্যালয়ের উপাচার্য হিসেবে নিয়োগ লাভ করেন এবং একই দিন আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}