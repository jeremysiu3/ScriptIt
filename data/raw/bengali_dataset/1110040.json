{"pageid": 1110040, "title": "তাসমানিয়ান নিউজ", "url": "https://bn.wikipedia.org/wiki?curid=1110040", "content": "তাসমানিয়ান নিউজ অস্ট্রেলিয়ার হোবার্ট ভিত্তিক একটি বৈকালিক সংবাদপত্র ছিল। এটির প্রথম সংখ্যা ১৮৮৩ সালের ১৭ নভেম্বর শনিবার মূলত দ্য তাসমানিয়ান নিউজ নামে প্রকাশিত হয়েছিল। তাসমানিয়ান নিউজের সম্পাদকদের মধ্যে জিবি লিলি, জেডি শ, আর ডব্লিউ স্মিথ, জেজে আটিং এবং আলেকজান্ডার উইলিয়ামসন হিউম উল্লেখযোগ্য ছিলেন।\n\n\n== ইতিহাস ==\nহেনরি হোরাশিও গিল (১৮৪০-১৯১৪) পত্রিকাটির মালিক ও প্রথম সম্পাদক ছিলেন। সাংবাদিকতা থেকে অবসর নেওয়ার আগ পর্যন্ত তিনি পত্রিকাটি পরিচালনা করেন। তাদের কনিষ্ঠ সন্তান জন্মের তিন মাস পর তার স্ত্রী সারা ইনেজ গিল (বিবাহ-পূর্ব পদবী জ্যাকব্স, ১৮৫০-১৯১৪) ১৮৮৬ সালের ২৬ জুলাই পত্রিকাটির স্বত্বাধিকারীর দায়িত্ব গ্রহণ করেন। ১৮৯৬ সালের আগস্টে অস্ট্রেলিয় রাজনীতিবিদ উইলিয়াম জেমস ম্যাকউইলিয়ামস সারার কাছ থেকে পত্রিকাটির মালিকানা গ্রহণ করেন। তিনি আর্থিক সমস্যার কারণে ১৯০০ সালের জুন মাসে বিক্রি করতে বাধ্য না হওয়া পর্যন্ত তিনি সংবাদ প্রকাশ করেন। অতঃপর উইলিয়াম বেল ফুলটন  মালিকের দায়িত্ব নেন। \nপ্রকাশনা শুরুর ২৮ বছর পর পত্রিকাটির শেষ সংখ্যাটি প্রকাশিত হয়েছিল ১৯১১ সালের ১৭ নভেম্বর শুক্রবার। দ্য ডেইলি পোস্ট লিমিটেডের ব্যবস্থাপনা পরিচালক এজে নেটলফোল্ড স্বাক্ষরিত একটি বিজ্ঞপ্তিতে কাগজটি প্রকাশনা বন্ধ করে দিয়েছে কিন্তু নতুন জায়গা খুঁজছে এবং নয় মাসের মধ্যে আবার শুরু হবে মর্মে ঘোষণা দিয়েছিল, তবে নতুন করে আর শুরু করেনি। \n\n\n== ডিজিটাল মাধ্যমে ==\nতাসমানিয়ান নিউজ বর্তমানে ডিজিটাল মাধ্যমে রূপান্তর করা হয়েছে এবং ট্রোভ -নামক লাইব্রেরি চাহিদা সেবায় উপলব্ধ আছে।\n\n\n== তথ্যসূত্র =="}