{"pageid": 1380015, "title": "জেওনবুক হুন্দাই মোটরস", "url": "https://bn.wikipedia.org/wiki?curid=1380015", "content": "জেওনবুক হুন্দাই মোটরস ফুটবল ক্লাব (কোরীয়: 전북 현대 모터스, ইংরেজি: Jeonbuk Hyundai Motors; সাধারণত জেওনবুক হুন্দাই মোটরস এফসি এবং সংক্ষেপে জেওনবুক হুন্দাই মোটরস নামে পরিচিত) হচ্ছে জেওনবুক ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ১৯৯৪ সালে চোনবুক ডায়নোস নামে প্রতিষ্ঠিত হয়েছে। ৪২,৪৭৭ ধারণক্ষমতাবিশিষ্ট জেওনজু বিশ্বকাপ স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন রোমানীয় সাবেক ফুটবল খেলোয়াড় ডান পেত্রেস্কু এবং সভাপতির দায়িত্ব পালন করছেন ছুং এউই-সুন। বর্তমানে দক্ষিণ কোরীয় রক্ষণভাগের খেলোয়াড় হং জং-হো এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, জেওনবুক হুন্দাই মোটরস এপর্যন্ত ১৫টি শিরোপা জয়লাভ করেছে; যার মধ্যে নয়টি কে লিগ ১  এবং পাঁচটি কোরীয় এফএ কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ২টি শিরোপা জয়লাভ করেছে। চোই চুল-সুন, লি দং-গুক, কুওন সুন-তে, এনিনিয়ো এবং হান কিয়ো-উনের মতো খেলোয়াড়গণ জেওনবুক হুন্দাই মোটরসের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৫ মৌসুমে জেওনবুক হুন্দাই মোটরস প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগে অংশগ্রহণ করতে সক্ষম হয়েছিল। ১৯৯৫ সালের সালের ২৫শে মার্চ তারিখে, কে লিগে ক্লাব ইতিহাসে নিজেদের প্রথম ম্যাচে চা কিয়ং-বকের অধীনে জেওনবুক হুন্দাই মোটরস জেওনাম ড্রাগনসের বিরুদ্ধে ৩–০ গোলের ব্যবধানে জয়লাভ করেছিল। ১৯৯৫ কে-লিগে জেওনবুক হুন্দাই মোটরস ৪টি জয়ে সর্বমোট ১২ পয়েন্ট অর্জন করে সামগ্রিক পয়েন্ট তালিকায় ৭ম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}