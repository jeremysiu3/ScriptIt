{"pageid": 1148386, "title": "বাংলাদেশ-চায়না ইয়ুথ স্টুডেন্ট অ্যাসোসিয়েশন", "url": "https://bn.wikipedia.org/wiki?curid=1148386", "content": "বাংলাদেশ-চীন ইয়ুথ স্টুডেন্ট অ্যাসোসিয়েশন (বিসিওয়াইএসএ) (অর্থ: বাংলাদেশ-চীন যুব শিক্ষার্থী সমিতি) চীনে অবস্থিত বাংলাদেশী ছাত্র এবং পেশাজীবীদের একটি সংগঠন, যেটি দুই দেশের মধ্যে কূটনৈতিক সহযোগিতা জোরদার এবং গভীর সম্পর্ক উন্নয়নের প্রসারে কাজ করে থাকে। এই সংগঠনটি ২০১৬ সালে প্রতিষ্ঠিত হয়।\n\n\n== ইতিহাস ==\nস্বাধীনতা পরবর্তী সময় থেকেই বাংলাদেশি শিক্ষার্থী ও কর্মজীবীরা চীনে যাতায়াত শুরু করে। দীর্ঘসময় অতিবাহিত হলেও চীনে বসবাসরত বাংলাদেশি শিক্ষার্থী ও কর্মজীবীদের নিয়ে ২০১৬ সালের আগে প্রাতিষ্ঠানিকভাবে কোনো সংগঠন গড়ে উঠেনি। অধিকাংশই বিভিন্ন সামাজিক যোগাযোগ মাধ্যমে ছোট ছোট গ্রুপে বিভক্ত ছিল। চীনে বসবাসরত সকল শিক্ষার্থী ও কর্মজীবীদের কল্যাণে এবং সহযোগিতায় একই ছাতার নিচে নিয়ে আসার লক্ষ্যে অনেকেই অনেক প্রচেষ্টা চালিয়ে আসছিলেন।\nবিসিওয়াইএসএ এর প্রতিষ্ঠাতা সভাপতি অধ্যাপক ড. মোঃ সাহাবুল হক চায়নাতে অবস্থানের প্রথম থেকেই কল্যাণমুখী ও স্বেচ্ছাসেবী একটি সংগঠনের অভাব অনুভব করে আসছিলেন এবং অনেকের সাথে এমন একটি সংগঠন তৈরির আকাঙ্ক্ষার কথা জানালে, তাদের অনেকেই আগ্রহ প্রকাশ করেন। সর্বশেষ, তিনি চীনের বেইজিং এ অবস্থিত চীনা রেডিও ইন্টারন্যাশনাল এ পরিদর্শনকালে চীনা মিডিয়া গ্রুপের বাংলা বিভাগের প্রধান ইয়ু গাংগুয়ে আনন্দি এর সাথে বাংলাদেশি শিক্ষার্থী ও কর্মজীবীদের একটি সংগঠন তৈরির উদ্যোগের কথা জানালে তিনি এর বেশ প্রসংশা ও গঠন করার লক্ষ্যে উৎসাহ প্রদান করেন।\nএরপর সংগঠন প্রতিষ্ঠায় আগ্রহী ব্যক্তিবর্গের সাথে ড. সাহাবুল বেইজিং এ বৈঠক শেষে ২০১৬ সালের ২৫ নভেম্বর অধ্যাপক ড. মোঃ সাহাবুল হককে সভাপতি করে তার নেতৃত্বে ১২ সদস্যের বাংলাদেশ চীন ইয়ুথ স্টুডেন্ট অ্যাসোসিয়েশন (বিসিওয়াইএসএ) নামে একটি সংগঠনের কার্যনির্বাহী কমিটি গঠন করা হয়। বাংলাদেশ চায়না অ্যালামনাই অ্যাসোসিয়েশনের মত এটি চীনে বসবাসরত বাংলাদেশি শিক্ষার্থী ও কর্মজীবীদের সবচেয়ে সক্রিয় ও সর্ববৃহৎ সংগঠন। প্রতি বছরই ধারাবাহিকভাবে বিসিওয়াইএসএ এর কার্যনির্বাহী পরিষদ গঠন করে আসছে।\n২০১৭ সালে বিসিওয়াইএসএ-এর নিজস্ব ওয়েবসাইট চালু করে এবং এই অনলাইন প্ল্যাটফর্মের মাধ্যমে এর যাবতীয় কার্যক্রম পরিচালনা করে। ২০১৯ সালের জুন মাসে বিসিওয়াইএসএ-এর অনলাইন বাংলা ষাণ্মাসিক \"মহাপ্রাচীর\" পত্রিকার যাত্রা শুরু করে। ২০১৯ সালের অক্টোবর মাসে বিসিওয়াইএসএ-অনলাইন নিউজ পোর্টালের যাত্রা শুরু করে এখন পর্যন্ত প্রকাশিত হয়ে আসছে। সংগঠনটির একটি গবেষণা একাডেমিও রয়েছে যেখানে পেশাদার ব্যাক্তিদের দ্বারা বিভিন্ন সেক্টরে আগ্রহীদের প্রশিক্ষণ দেওয়া হয়। বিসিওয়াইএসএ প্রতি বছর চীনে বসবাসরত বাংলাদেশি শিক্ষার্থী ও কর্মজীবীদের দুই দেশের মধ্যে বন্ধুত্ব গড়ে তোলার ক্ষেত্রে অনুকরণীয় সাফল্য এবং অবদানের স্বীকৃতিস্বরূপ \"বিসিওয়াইএসএ কমিউনিটি অ্যাওয়ার্ড\" প্রদান করে আসছে।\nএছাড়াও বিসিওয়াইএসএ চীনের বিশ্ববিদ্যালয়ে বাংলাদেশি শিক্ষার্থীদের শিক্ষাবৃত্তি পেতে সহযোগিতা, চীনে ও বাংলাদেশে চীনা প্রতিষ্ঠানে চাকুরী ও চীনে ব্যবসার ক্ষেত্রে সহযোগিতা, বিপদগ্রস্থদের আর্থিক সহযোগিতা, বিশ্ববিদ্যালয়ের কাম্পাস প্রতিনিধিদের দ্বারা কাম্পাসে কিংবা বিশ্ববিদ্যালয়ের শহরে বিভিন্ন বিষয়ে সাহায্যপ্রার্থীদের সহযোগিতা, চীনে অবস্থিত বাংলাদেশি শিক্ষার্থী ও কর্মজীবীদের কল্যাণে কাজসহ নানা কার্যক্রমের মাধ্যমে চীনা দর্শন, সংস্কৃতি এবং দুই দেশের মধ্যে ইতিবাচক কূটনৈতিক সম্পর্ক উন্নায়নের জন্য বিসিওয়াইএসএ প্রতিষ্ঠালগ্ন থেকেই কাজ করে আসছে।\n\n\n== সভাপতি ও সাধারণ সম্পাদকদের তালিকা ==\n\n\n== কার্যক্রম ==\nবিসিওয়াইএস-এর সমস্ত কার্যক্রম স্বেচ্ছাসেবী। যা প্রধানত দুটি মহান বন্ধুত্বপূর্ণ দেশের মানুষের মধ্যে বোঝাপড়ার উন্নতির দিকে মনোনিবেশ করে থাকে। এছাড়াও এটি চীনা দর্শন, সংস্কৃতি এবং নীতিশাস্ত্র, বিজ্ঞান ও প্রযুক্তির বিকাশ এবং চীনা বাণিজ্য প্রচারে কাজ করে। এমনকি এটি একাডেমিক, পেশাদার এবং ব্যক্তিগত বিষয় সহ সম্ভাব্য সকল বিষয়ে চীনে বাংলাদেশী সম্প্রদায়ের সেবা করার জন্য অত্যন্ত প্রতিশ্রুতিবদ্ধ। বাংলাদেশ চায়না ইয়ুথ স্টুডেন্ট অ্যাসোসিয়েশন ১৬ এপ্রিল, ২০২২-এ একটি অনুষ্ঠানের মাধ্যমে একটি নতুন ওয়েবসাইট চালু করে। বাংলাদেশে চীনা দূতাবাসের সাংস্কৃতিক ও শিক্ষা বিষয়ক কাউন্সিলর ইউয়ে লিওয়েন প্রধান অতিথি হিসেবে ওয়েবসাইটটির উদ্বোধন করেন। \n\n\n=== বিসিওয়াইএসএ বেল্ট অ্যান্ড রোড ট্রেনিং একাডেমী ===\nবিসিওয়াইএসএ চীনে বসবাসরত বাংলাদেশি ছাত্র এবং পেশাদারদের জন্য বেল্ট অ্যান্ড রোড প্রশিক্ষণ কর্মসূচি চালু করেছে। প্রোগ্রামটি একাডেমিক এবং পেশাদার পরিসরে তাদের জ্ঞান বিকাশ করতে সাহায্য করার জন্য ডিজাইন করা হয়েছে।  এটি একটি অ-বাণিজ্যিক এবং অলাভজনক অনলাইন প্রশিক্ষণ একাডেমি যা চীনে বাংলাদেশী ছাত্র এবং পেশাদারদের জন্য মাতৃভাষায় শিক্ষার মাধ্যমে তাদের জ্ঞানকে সমৃদ্ধ করার জন্য একটি লেকচার, ওয়েবিনার এবং প্রশিক্ষণ সেশনের সিরিজ আকারে আয়োজন করে থাকে।\n\n\n=== বিসিওয়াইএসএ অনলাইন সংবাদ ===\nবিসিওয়াইএসএ নিউজ চীনে বসবাসকারী বাংলাদেশি সম্প্রদায়ের জন্য বস্তুনিষ্ঠ খবর এবং তথ্য সরবরাহ করার লক্ষ্যে বিশেষভাবে কাজ করে যাচ্ছে। এতে বর্তমান বিষয়াবলী, গুরুত্বপূর্ণ সমস্যা এবং অন্যান্য দরকারী তথ্যউপাত্তের তথ্য অন্তর্ভুক্ত রয়েছে। বিসিওয়াইএসএ নিউজ চীনে বাংলাদেশী স্কলার এবং পেশাদারদের কৃতিত্বপূর্ণ কাজ নিবেদিতভাবে প্রকাশের করে যাচ্ছে। বাংলাদেশি লোকেদের জন্য আরও ভালোভাবে চীনের সরকারি ঘটনা বাংলা নিউজ পোর্টালে প্রকাশ করতে প্রতিশ্রুতিবদ্ধ। এটি সর্বদা চীনে বসবাসকারী বাংলাদেশিদের যেকোনো প্রকার সহায়তা প্রদানে তৎপর। এটি চীনে সাংস্কৃতিক অনুষ্ঠানের পাশাপাশি প্রায়শই চীনা বিশ্ববিদ্যালয়ে শিক্ষার্থীদের কর্মকাণ্ড, কর্মজীবনের সুযোগ, বন্ধুত্ব এবং চীন ও বাংলাদেশের মধ্যে কূটনৈতিক তথ্য ইত্যাদি বিষয়ে নিবন্ধ প্রকাশ করে থাকে।\n\n\n=== বিসিওয়াইএসএ অনলাইন ম্যাগাজিন মহাপ্রাচীর ===\nবিসিওয়াইএসএ মহাপ্রাচীর (দ্য গ্রেট ওয়াল) নামে একটি অনলাইন অর্ধ-বার্ষিক পত্রিকা প্রকাশ করে। এতে বেল্ট অ্যান্ড রোড ইনিশিয়েটিভ, ব্যবসা বাণিজ্য, চীনে বাণিজ্য মেলার তথ্য, চীনা দর্শন ও সংস্কৃতি, চীনে বাংলাদেশি শিক্ষার্থীদের কর্মকাণ্ড সহ চীনে গত ছয় মাসে জনপ্রিয় তথ্য ইত্যাদির ওপর গবেষণাভিত্তিক নিবন্ধ অন্তর্ভুক্ত করা হয়। এটি ২০১৯ সাল থেকে প্রকাশিত হয়ে আসছে।\n\n\n=== বিসিওয়াইএসএ কমিউনিটি অ্যাওয়ার্ড ===\nবিসিওয়াইএসএ কমিউনিটি অ্যাওয়ার্ড হল এমন একটি বার্ষিক অনুষ্ঠান যেখানে বাংলাদেশ ও চীনের মধ্যে ভ্রাতৃত্বপূর্ণ উন্নয়নে কাজ করেছেন এমন ব্যক্তিদের অনুকরণীয় অর্জন এবং অবদানকে স্বীকৃতি দিয়ে উদযাপন করা হয়। পুরষ্কারটির লক্ষ্য হচ্ছে সম্প্রদায়ের পরিষেবা, সম্প্রদায়ের পরিষেবায় অসামান্য অবদান, নেতৃত্ব, সাংবাদিকতা ও লেখালেখি এবং একাডেমিক সাফল্য উদযাপনের মাধ্যমে দুই দেশের মধ্যে পারস্পরিক মৈত্রী উন্নত করা।\t\n\n\n==== বিসিওয়াইএসএ কমিউনিটি অ্যাওয়ার্ড-২০২১ ====\nবিসিওয়াইএসএ কমিউনিটি অ্যাওয়ার্ড-২০২১ পাঁচটি বিভাগে ঘোষণা করা হয়েছিল:\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ফেসবুক পেজ\nঅফিসিয়াল ইউটিউব চ্যানেল\nলিঙ্কডইন"}