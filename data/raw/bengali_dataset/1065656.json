{"pageid": 1065656, "title": "ম্যাগনেসিয়াম সালফাইড", "url": "https://bn.wikipedia.org/wiki?curid=1065656", "content": "ম্যাগনেসিয়াম সালফাইড একটি অজৈব যৌগ যার রাসায়নিক সংকেত MgS\n\n\n== প্রস্তুতি ==\nম্যাগনেসিয়ামের সাথে সালফার (গন্ধক)  অথবা হাইড্রোজেন সালফাইডের বিক্রিয়ায় ম্যাগনেসিয়াম সালফাইড তৈরি করা হয়। মলিক্যুলার বিম এপিটাক্সি দিয়ে এর জিঙ্ক ব্লেন্ড আকার তৈরি করা যায়।\n\n\n== ধর্ম ==\nম্যাগনেসিয়াম সালফাইড বিশুদ্ধ অবস্থায়  সাদা স্ফটিকাকার পদার্থ। তবে অবিশুদ্ধ অবস্থায় এটি  লালচে বাদামী রঙের গুঁড়ো পাউডারের মতো দেখতে হয়। জলের থেকে প্রায় এটি তিন গুণের কাছাকাছি ভারী। এর ঘনত্ব ২.৮৪ গ্রাম/সিসি এবং গলনাঙ্ক ২০০০ ডিগ্রি সেলসিয়াস। সোডিয়াম, বেরিয়াম, ক্যালসিয়াম প্রভৃতি ধাতুর সালফাইডের রাসায়নিক ধর্মের  সাথে ম্যাগনেসিয়াম সালফাইডের এর রাসায়নিক ধর্মের মিল রয়েছে।\n\n\n== নিরাপত্তা ==\nআর্দ্রতার সংস্পর্শে ম্যাগনেসিয়াম সালফাইড, হাইড্রোজেন সালফাইড উৎপন্ন করে যা অত্যন্ত বিষাক্ত এবং দাহ্য গ্যাস।\n\n\n== তথ্যসূত্র =="}