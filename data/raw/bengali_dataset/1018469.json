{"pageid": 1018469, "title": "ড্রামা লিগ পুরস্কার", "url": "https://bn.wikipedia.org/wiki?curid=1018469", "content": "ড্রামা লিগ পুরস্কার হল দ্য ড্রামা লিগ কর্তৃক মার্কিন মঞ্চনাটকে অনবদ্য অবদানের জন্য প্রদত্ত বার্ষিক পুরস্কার। ১৯২২ সালে ব্রডওয়ে ও অফ-ব্রডওয়ে মঞ্চনাটক ও অভিনয় এবং মঞ্চনাটক, সঙ্গীতনাট্য ও পরিচালনায় অসামান্য অবদানের স্বীকৃতি প্রদানের লক্ষ্যে এই পুরস্কারটি প্রতিষ্ঠিত হয়। প্রতি বছর মে মাসে দ্য ড্রামা লিগ বার্ষিক পুরস্কার মধ্যাহ্নভোজনের মধ্য দিয়ে অভিনয়শিল্পী, পরিচালক, প্রযোজক ও ড্রামা লিগের সদস্যদের উপস্থিতিতে এই পুরস্কার প্রদান করে থাকে। দ্য ড্রামা লিগের সদস্যদের মধ্যে রয়েছে পুরস্কার বিজয়ী অভিনয়শিল্পী, পরিকল্পনাকারী, পরিচালক, নাট্যকার, প্রযোজক, এই শিল্পের বর্ষীয়ান ব্যক্তিবর্গ, সমালোচক এবং মার্কিন যুক্তরাষ্ট্রের মঞ্চগামী দর্শকসহ সমগ্র মঞ্চ সম্প্রদায়।\nড্রামা লিগ পুরস্কার মঞ্চনাটকের জন্য পুরস্কার প্রদানকারী উত্তর আমেরিকার সর্বপ্রাচীন পুরস্কার। পুরস্কারটি ১৯২২ সালে প্রতিষ্ঠিত হয়, এবং আনুষ্ঠানিকভাবে ১৯৩৫ সালে প্রদান শুরু হয়। ক্যাথরিন কর্নেল ১৯৩৫ সালের প্রথম পুরস্কার আয়োজনে তার অনবদ্য অভিনয়ের জন্য এই পুরস্কার অর্জন করেন। পাঁচটি প্রতিযোগিতামূলক পুরস্কার প্রদান করা হয়, সেগুলো হল সেরা মঞ্চনাটক, সেরা সঙ্গীতনাট্য, সেরা পুনরুজ্জীবিত মঞ্চনাটক, সেরা পুনরুজ্জীবিত সঙ্গীতনাট্য এবং সেরা অভিনয়ের পুরস্কার। সেরা অভিনয়ের পুরস্কার প্রতি বছর একজন অভিনয়শিল্পীকে প্রদান করা হয় এবং গ্রহীতা তার কর্মজীবনে একবারই এই পুরস্কার লাভ করেন। দ্য ড্রামা লিগ তিনটি বিশেষ সম্মাননাও প্রদান করে, সেগুলো হল সঙ্গীতধর্মী মঞ্চে সেরা অর্জন, মঞ্চে অনন্য অবদান, এবং পরিচালনায় অনন্য অবদানের জন্য ফাউন্ডার্স অ্যাওয়ার্ড। এই পুরস্কারের প্রতিমূর্তিটির নকশা করে নিউ ইয়র্কের সোসাইটি অ্যাওয়ার্ড নামক প্রতিষ্ঠান।\n\n\n== পুরস্কারের বিভাগ ==\n\n\n=== প্রতিযোগিতামূলক পুরস্কার ===\nসেরা মঞ্চনাটক\nসেরা সঙ্গীতনাট্য\nসেরা পুনরুজ্জীবিত মঞ্চনাটক\nসেরা পুনরুজ্জীবিত সঙ্গীতনাট্য\nসেরা অভিনয়\n\n\n=== বিশেষ সম্মাননা ===\nসঙ্গীতধর্মী মঞ্চে সেরা অর্জন\nমঞ্চে অনন্য অবদান\nপরিচালনায় অনন্য অবদানের জন্য ফাউন্ডার্স অ্যাওয়ার্ড\n\n\n== আরও দেখুন ==\nটনি পুরস্কার\nওবি পুরস্কার\nড্রামা ডেস্ক পুরস্কার\nথিয়েটার ওয়ার্ল্ড পুরস্কার\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}