{"pageid": 111259, "title": "কোত দিভোয়ার জাতীয় ফুটবল দল", "url": "https://bn.wikipedia.org/wiki?curid=111259", "content": "কোত দিভোয়ার জাতীয় ফুটবল দল (ফরাসি: Équipe Nationale de football de Côte d'Ivoire) হচ্ছে আন্তর্জাতিক ফুটবলে কোত দিভোয়ারের প্রতিনিধিত্বকারী পুরুষদের জাতীয় দল, যার সকল কার্যক্রম কোত দিভোয়ারের ফুটবলের সর্বোচ্চ নিয়ন্ত্রক সংস্থা আইভোরীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৫ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬০ সালের ১৩ই এপ্রিল তারিখে, কোত দিভোয়ার প্রথমবারের মতো আন্তর্জাতিক খেলায় অংশগ্রহণ করেছে; মাদাগাস্কারে অনুষ্ঠিত উক্ত ম্যাচে কোত দিভোয়ার দাহোমিকে ৩–২ গোলের ব্যবধানে পরাজিত করেছে।\n৫০,০০০ ধারণক্ষমতাবিশিষ্ট ফেলিক্স উফোয়েত বোয়ানি স্টেডিয়ামে লে এলেফঁতস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কোত দিভোয়ারের বৃহত্তম শহর আবিজানে অবস্থিত। বর্তমানে এই দলের ম্যানেজারের দায়িত্ব পালন করছেন পাত্রিস বোমেল এবং অধিনায়কের দায়িত্ব পালন করছেন টটেনহ্যাম হটস্পারের রক্ষণভাগের খেলোয়াড় সের্জ ওরিয়ে।\nকোত দিভোয়ার এপর্যন্ত ৩ বার ফিফা বিশ্বকাপে অংশগ্রহণ করেছে, যার মধ্যে প্রত্যেকটি আসরে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে। অন্যদিকে, আফ্রিকা কাপ অফ নেশন্সে কোত দিভোয়ার অন্যতম সফল দল, যেখানে তারা ২টি (১৯৯২ এবং ২০১৫) শিরোপা জয়লাভ করেছে। এছাড়াও, কোত দিভোয়ার ১৯৯২ ফিফা কনফেডারেশন্স কাপে চতুর্থ স্থান অর্জন করেছে।\nদিদিয়ের জোকোরা, কলো তুরে, দিদিয়ের দ্রগবা, গেরভিনিয়ো এবং সালোমন কালুর মতো খেলোয়াড়গণ কোত দিভোয়ারের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৩ সালের ফেব্রুয়ারি মাসে প্রকাশিত র‌্যাঙ্কিংয়ে কোত দিভোয়ার তাদের ইতিহাসে সর্বপ্রথম সর্বোচ্চ অবস্থান (১২তম) অর্জন করে এবং ২০০৪ সালের মার্চ মাসে প্রকাশিত র‌্যাঙ্কিংয়ে তারা ৭৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কোত দিভোয়ারের সর্বোচ্চ অবস্থান হচ্ছে ১০ম (যা তারা ২০১৩ সালে অর্জন করেছিল) এবং সর্বনিম্ন অবস্থান হচ্ছে ৭০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n=== শিরোপা ===\nআফ্রিকা কাপ অফ নেশন্স:\nচ্যাম্পিয়ন (২): ১৯৯২, ২০১৫\nফিফা কনফেডারেশন্স কাপ:\nচতুর্থ স্থান (১): ১৯৯২\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ কোত দিভোয়ার জাতীয় ফুটবল দল  ওয়েব্যাক মেশিনে আর্কাইভকৃত ১৯ জানুয়ারি ২০১৯ তারিখে (ইংরেজি)\nক্যাফ-এ কোত দিভোয়ার জাতীয় ফুটবল দল (ইংরেজি)"}