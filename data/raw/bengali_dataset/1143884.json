{"pageid": 1143884, "title": "রায়পুর আলিয়া মাদ্রাসা", "url": "https://bn.wikipedia.org/wiki?curid=1143884", "content": "রায়পুর আলিয়া কামিল মাদ্রাসা বাংলাদেশের লক্ষ্মীপুর জেলার রায়পুর উপজেলার দেনায়েতপুর গ্রামে অবস্থিত একটি ইসলামি শিক্ষায়তন আলিয়া মাদ্রাসা। এটি ২০১৬ সালে অনার্স কোর্স অনুমতি পাওয়া ৩১টি মাদ্রাসার মধ্যে অন্যতম মাদ্রাসা। ১৮৮৬ সালে প্রতিষ্ঠিত এই মাদ্রাসা চট্টগ্রাম অঞ্চলের অন্যতম প্রাচীন বিদ্যাপিঠ, চট্টগ্রামে ইসলাম প্রচারে এই মাদ্রাসার অবদান অনস্বীকার্য। মাদ্রাসাটি বর্তমানে দাখিল ও আলিম শ্রেণীর জন্য বাংলাদেশ মাদ্রাসা শিক্ষাবোর্ড ও ফাজিল ও কামিল শ্রেণির জন্য ইসলামি আরবি বিশ্ববিদ্যালয় অধিভুক্ত রয়েছে।\n\n\n== ইতিহাস ==\n১৮৮৬ সালে রায়পুর উপজেলার কিছু ব্যক্তিবর্গ নিজেদের উদ্যোগে মাদ্রাসাটি প্রতিষ্ঠা করেন। প্রথম দিকের সমস্ত খরচ এইসব ব্যক্তিরাই বহন করতো। বেশ কয়েক বছর পরে মাদ্রাসায় সরকারি কিছু অনুদান আসতো। এভাবে ধীরে ধীরে মাদ্রাসাটি সরকারের স্বীকৃতি পায় এবং দাখিল, আলিম, ফাজিল ও কামিল শ্রেণী চালু করার অনুমতি পায়। ২০০৬ সালে মাদ্রাসাটির ফাজিল শ্রেণী ডিগ্রি সমমানের আওতায় আসলে, এটি ইসলামী বিশ্ববিদ্যালয় কুষ্টিয়ার অধিভুক্তি লাভ করে। ২০১৬ সালে ইসলামি আরবি বিশ্ববিদ্যালয় প্রতিষ্ঠা হলে মাদ্রাসাটি সেখানে স্থানান্তরিত হয়।\n\n\n== শিক্ষা কার্যক্রম ==\nমাদ্রাসাটিতে আলিয়া মাদ্রাসার সর্বোচ্চ শ্রেণী কামিল পর্যন্ত পাঠদান করা হয়। মাদ্রাসার দাখিল ও আলিম সেকশনে বিজ্ঞান ও মানবিক শাখা চালু আছে। এছাড়া ফাজিল ও কামিল শ্রেণীতে বিভিন্ন বিষয়ে কোর্স চালু আছে।\n\n\n== উল্লেখযোগ্য ব্যক্তি ==\nআল্লামা লুৎফর রহমান, সাবেক শিক্ষার্থী।\n\n\n== তথ্যসূত্র =="}