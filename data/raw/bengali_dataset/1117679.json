{"pageid": 1117679, "title": "দেভি এপাসি", "url": "https://bn.wikipedia.org/wiki?curid=1117679", "content": "দেভি রজের্স এপাসি এমবোকা (ফরাসি: Devis Epassy; জন্ম: ২ ফেব্রুয়ারি ১৯৯৩; দেভি এপাসি নামে সুপরিচিত) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে গ্রিক ক্লাব ওএফআই ক্রিট এবং ক্যামেরুন জাতীয় দলের হয়ে গোলরক্ষক হিসেবে খেলেন।\n২০১২–১৩ মৌসুমে, ফরাসি ক্লাব রেনে বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; রেনে বি-এর হয়ে মাত্র এক মৌসুমে ১১ ম্যাচে অংশগ্রহণ করার পর ২০১৩–১৪ মৌসুমে তিনি লরিয়াঁ বি-এ যোগদান করেছেন। লরিয়াঁ বি-এ মাত্র এক মৌসুম অতিবাহিত করার পর স্পেনীয় ক্লাব গিহুয়েলোর সাথে চুক্তি স্বাক্ষর করেছেন, যেখানে তিনি ১২ ম্যাচে অংশগ্রহণ করেছেন। পরবর্তীকালে, তিনি আভ্রঁশ, এপিনাল, লেভাদিয়াকোস এবং লামিয়ার হয়ে খেলেছেন। ২০২১–২২ মৌসুমে, তিনি লামিয়া হতে গ্রিক ক্লাব ওএফআই ক্রিটে যোগদান করেছেন।\nএপাসি ২০২১ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nদেভি রজের্স এপাসি এমবোকা ১৯৯৩ সালের ২রা ফেব্রুয়ারি তারিখে ফ্রান্সের সয়াজি সু মঁমরঁসিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ৮ই জুন তারিখে, ২৮ বছর, ৪ মাস ও ৬ দিন বয়সে, ডান পায়ে ফুটবল খেলায় পারদর্শী এপাসি নাইজেরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৬ নম্বর জার্সি পরিধান করে খেলেছিলেন। ম্যাচটি ০–০ গোলে ড্র করেছিল। ক্যামেরুনের হয়ে অভিষেকের বছরে এপাসি সর্বমোট ৫ ম্যাচে অংশগ্রহণ করেছেন।\nএপাসি ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৩১ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে দেভি এপাসি  (ইংরেজি)  \nসকারবেসে দেভি এপাসি (ইংরেজি) \nবিডিফুটবলে দেভি এপাসি  (ইংরেজি)  \nট্রান্সফারমার্কেটে দেভি এপাসি (ইংরেজি) \nওয়ার্ল্ডফুটবল.নেটে দেভি এপাসি (ইংরেজি) \nইএসপিএন এফসিতে দেভি এপাসি (ইংরেজি) \nন্যাশনাল-ফুটবল-টিমস.কমে দেভি এপাসি (ইংরেজি)"}