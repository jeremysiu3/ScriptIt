{"pageid": 1360290, "title": "নীল নদের কুমির", "url": "https://bn.wikipedia.org/wiki?curid=1360290", "content": "নীল নদের কুমির (Crocodylus niloticus) :  আফ্রিকার মিঠা পানির একটি বিশেষ প্রজাতির কুমির,যা নীল নদের কুমির নামেও পরিচিত। এ প্রজাতির কুমির ২৬টি দেশে বিদ্যমান। এটি সাব-সাহারান আফ্রিকা জুড়ে ব্যাপকভাবে বিস্তৃত, বিশেষ করে মহাদেশের মধ্য, পূর্ব এবং দক্ষিণ অঞ্চলে। এ প্রজাতির কুমির বিভিন্ন ধরনের জলজ পরিবেশে বসবাস করে, যেমন হ্রদ, নদী, জলাভূমি এবং বদ্বীপ। যদিও এটি লবণাক্ত পরিবেশে বাঁচতে সক্ষম, তবুও নোনা জলে খুব কমই দেখা যায়; তবে কখনো কখনো ব-দ্বীপ এবং লোনা হ্রদে পাওয়া যায়।\nইতিহাসে একসময় এই প্রজাতির বিস্তার নীল নদের জুড়ে উত্তর দিকে নীল বদ্বীপ পর্যন্ত ছিল। সাধারণত, প্রাপ্তবয়স্ক পুরুষ নীল নদের কুমিরের দৈর্ঘ্য ৩.৫ থেকে ৫ মিটার (১১ ফুট ৬ ইঞ্চি থেকে ১৬ ফুট ৫ ইঞ্চি) এবং ওজন ২২৫ থেকে ৭৫০ কেজি (৫০০ থেকে ১,৬৫০ পাউন্ড) হয়। তবে, দৈর্ঘ্যে ৬.১ মিটার (২০ ফুট) এবং ওজনে ১,০০০ কেজি (২,২০০ পাউন্ড) ছাড়ানো নমুনাও রেকর্ড করা হয়েছে। এটি আফ্রিকার বৃহত্তম স্বাদুপানির শিকারি এবং বিশ্বের দ্বিতীয় বৃহত্তম বর্তমান সরীসৃপ, যা নোনা জলের কুমিরের (Crocodylus Porosue ) পরে অবস্থান করে।\nনীল নদের কুমিরের আকার যৌন দ্বিরূপতার পরিচায়ক; স্ত্রী কুমির সাধারণত পুরুষদের তুলনায় প্রায় ৩০% ছোট হয়। এদের পুরু, আঁশযুক্ত এবং ভারী সাঁজোয়া চামড়া রয়েছে, যা এদের বিশেষ বৈশিষ্ট্য।"}