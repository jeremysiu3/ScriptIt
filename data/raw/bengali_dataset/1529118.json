{"pageid": 1529118, "title": "পল্লবী কৃষ্ণণ", "url": "https://bn.wikipedia.org/wiki?curid=1529118", "content": "পল্লবী কৃষ্ণণ মোহিনীয়াট্টম নৃত্যশৈলীর একজন নেতৃস্থানীয় শিল্পী। তিনি রাষ্ট্রপতি দ্রৌপদী মুর্মুর কাছ থেকে মোহিনিয়াট্টমে ২০২২ সালের জন্য সঙ্গীত নাটক একাডেমি পুরস্কার পেয়েছেন।\n\n\n== প্রাথমিক জীবন এবং শিক্ষা ==\nপল্লবী বাংলার দুর্গাপুরের বাসিন্দা কিন্তু কেরালায় স্নাতকোত্তর পড়াশোনার পর তিনি ত্রিশূরে স্থায়ীভাবে বসবাস শুরু করেন। তিনি পশ্চিমবঙ্গের বর্ধমান বিশ্ববিদ্যালয় থেকে জীববিজ্ঞানে বি.এসসি করেছেন। কিন্তু তাঁর পড়াশোনার প্রতি বিশেষ আগ্রহ ছিল না, বরঞ্চ তিনি নৃত্য শিখতে চেয়েছিলেন। তাই তিনি শান্তিনিকেতনের বিশ্বভারতী বিশ্ববিদ্যালয় থেকে তাঁর দ্বিতীয় স্নাতক ডিগ্রি, বি.মিউজিক করেছেন কথাকলি, মণিপুরি এবং রবীন্দ্র সঙ্গীতের ওপর। গুরু কলামণ্ডলম শঙ্করনারায়ণ তাঁর প্রতিভা চিনেছিলেন। তিনি অনুভব করেছিলেন যে পল্লবীর নৃত্যাভিনয় মোহিনিয়াট্টমের সাথে মানানসই হয় এবং তাই তিনি তাঁকে মোহিনিয়াট্টম নৃত্যে দীক্ষা দেন। ১৯৯২ সালে, পল্লবী ত্রিশূরে চলে যান এবং ভারতী শিবাজি ও কলামণ্ডলম সুগন্ধির অধীনে কেরালা কলামন্দিরমে স্নাতকোত্তর ডিগ্রি অর্জন করেন।\n\n\n== কর্মজীবন ==\n১৯৯৪ সালে, তিনি ত্রিশূরে লাস্য একাডেমি অফ মোহিনিয়াট্টম শুরু করেন। ২০০০ সালে, তিনি মোহিনিয়াট্টমে কোরিওগ্রাফি শুরু করেন। বাংলা এবং কেরালার নৃত্য রূপের একটি সংমিশ্রণ হল তাঁর ঋতু-রাগ, যেখানে কেরালার সোপানম সঙ্গীতের সাথে রবীন্দ্রসঙ্গীত মিলেছে। ২০০৯ সালের ফেব্রুয়ারিতে, তিনি ঢাকায় বাংলাদেশী নৃত্যশিল্পীদের জন্য একটি কর্মশালা পরিচালনা করেন। ২০১৩ সালের সেপ্টেম্বরে,  কোচিতে ব্যাংক কর্মচারীর সাংস্কৃতিক শাখা 'বিইএএমই' আয়োজিত একটি অনুষ্ঠানে এর্নাকুলাম কারাযোগম-এর সহযোগিতায় তিনি নৃত্য পরিবেশন করেন।\n২০১৮ সালে, তিনি তিরুবনন্তপুরমের ভাজুথাকাউডে ভারত ভবনে নৃত্যাভিনয় করেছিলেন। ২০১৮ সালের ডিসেম্বরে, তিনি তিরুবনন্তপুরমে সূর্য নৃত্য ও সঙ্গীত উৎসবেও নৃত্য পরিবেশনা করেছিলেন।\n\n\n== পুরস্কার ==\n২০০৮ সালে, তিনি কেরালা সঙ্গীত নাটক একাডেমি পুরস্কার পান।\nতিনি কলকাতার \"বিচার-মার্চ\"-এর \"সুশ্রী\" পুরস্কার পেয়েছেন।\n৬ মার্চ ২০২৪ তারিখে, তিনি রাষ্ট্রপতি দ্রৌপদী মুর্মুর কাছ থেকে মোহিনিয়াট্টম ২০২২-এর জন্য জাতীয় সঙ্গীত নাটক একাডেমি পুরস্কার গ্রহণ করেন।\n\n\n== তথ্যসূত্র ==\n\n\n== বহিঃসংযোগ ==\nwww.pallavikrishnan.com"}