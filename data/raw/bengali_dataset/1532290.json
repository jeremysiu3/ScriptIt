{"pageid": 1532290, "title": "লক্ষ্মীপুর জেলা স্টেডিয়াম", "url": "https://bn.wikipedia.org/wiki?curid=1532290", "content": "লক্ষীপুর জেলা স্টেডিয়াম বাংলাদেশের একটি জেলা পর্যায়ের স্টেডিয়াম। লক্ষীপুর জেলার লক্ষীপুর শহরের কেন্দ্র থেকে ১০ কিলোমিটার দূরে লাহারকান্দি ও বাঞ্ছানগর এলাকায় অবস্থিত, স্টেডিয়ামটি বাংলাদেশের বেশীরভাগ স্টেডিয়ামের মত এই ক্রীড়া স্থাপনাটিও জাতীয় ক্রীড়া পরিষদের অধিভূক্ত এবং এবং স্থানীয় লক্ষীপুর জেলা ক্রীড়া সংস্থার তত্ত্বাবধায়নে রয়েছে। ১৯৯৯ সালে নির্মিত স্টেডিয়ামটির উদ্বোধন হয় ২০০১ সালের জুলাইয়ে।\n\n\n== অবকাঠামো ==\nস্টেডিয়ামটি ১২ একর জমির উপর নির্মিত। এটির অর্ধনির্মিত গ্যালারি ১০ হাজার দর্শক ধারণ করতে পারে। সাধারণ গ্যালারির পাশাপাশি এখানে গুরুত্বপূর্ণ ব্যাক্তিদের জন্য বিশেষ বসার স্থান আছে।\n\n\n== আয়োজন ==\nনিয়মিত ক্রীড়ানুষ্ঠান ছাড়াও স্টেডিয়ামটিতে বাংলাদেশের স্বাধীনতা ও বিজয় দিবসে উদ্বোধন ও সাংস্কৃতিক অনুষ্ঠান হয়। এখানে জেলা পর্যায়ের ক্রিকেট ও ফুটবল লিগ অনুষ্ঠিত হয়। এছাড়া এটি জেলা প্রশাসক কাপ ও বাংলাদেশ ক্রীড়া শিক্ষা প্রতিষ্ঠানের আঞ্চলিক বাছাইয়ের আনুষ্ঠানস্থল।\n২০০৭ সালে লক্ষীপুর জেলা ফুটবল অ্যাসোসিয়েশন গঠনের পর ২০০৮ সালে এই স্টেডিয়ামে প্রথম বার জেলা পর্যায়ের ফুটবল লিগ আয়োজন হয়। ২০১৮ সালের ২৫ এপ্রিল বাংলদেশ ফুটবল ফেডারেশনের উদ্যোগে 'জেএফএ অনূর্ধ্ব-১৪ মহিলা জাতীয় ফুটবল চ্যাম্পিয়নশিপ'-এর লক্ষীপুর জোনের প্রতিযোগিতা এই ভেন্যুতে অনুষ্ঠিত হয়েছে।\n\n\n== তথ্যসূত্র =="}