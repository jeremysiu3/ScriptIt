{"pageid": 1424304, "title": "কেলি গেল", "url": "https://bn.wikipedia.org/wiki?curid=1424304", "content": "কেলি অলিভিয়া গেল (জন্ম ১৪ই মে ১৯৯৫) হলেন একজন সুইডিশ-অস্ট্রেলিয়ান মডেল। তিনি ভিক্টোরিয়া'স সিক্রেট, স্পোর্টস ইলাস্ট্রেটেড সুইমস্যুট সংখ্যা  এবং প্লেবয় পত্রিকায় তাঁর কাজের জন্য বিশ্বব্যাপী পরিচিত, সেইসাথে এনরিকে ইগলেসিয়াসের \"ডুয়েল এল কোরাজন\" এর মিউজিক ভিডিওতে অভিনয় করার জন্যও তিনি বিখ্যাত।\n\n\n== প্রাথমিক জীবন ==\nগেলের জন্ম ও বেড়ে ওঠা সুইডেনের গোথেনবার্গে। তিনি চার বছর ঘানায় বসবাস করেছিলেন এবং অস্ট্রেলিয়াতেও তিনি কিছুদিন ছিলেন। তার মা গীতা (যিনি একজন দন্ত চিকিৎসক ও প্রাক্তন বিমান চালক) ভারতের মহারাষ্ট্র রাজ্যের পুনেতে জন্মগ্রহণ করেন এবং ৫ বছর বয়সে একটি সুইডিশ পরিবার তাঁকে দত্তক নেন। কেলির বাবা জেফ একজন ফটোগ্রাফার এবং অস্ট্রেলিয়ার ভিক্টোরিয়ার তাতুরার প্রাক্তন ফুটবলার। গেলের দুই ছোট ভাই আছে।\nগেল ছোটবেলা থেকেই খেলাধুলার সাথে জড়িত। তিনি গোথেনবার্গে নাসেৎস এসকে -এর সাথে ফুটবল খেলেন এবং সাত বছর বয়স থেকেই টেনিস খেলেন। তিনি নাসেৎস্কোলান এবং গোটেবর্গস হগ্রে সামসকোলা-এ যোগ দিয়েছিলেন।\n১৩ বছর বয়সে, তাঁকে গোথেনবার্গের একটি কফি শপের বাইরে একজন মডেল এজেন্ট আবিষ্কার করেছিলেন। প্রাথমিকভাবে, গেলের বাবা-মা তাঁর মডেল হিসাবে কাজ করার বিরোধিতা করেছিলেন কিন্তু অবশেষে তিনি এক বছর পরে মডেলিং শুরু করেন। তাঁর প্রথম মডেলিং কাজের একটি ছিল হেন্নেস ও মাউরিৎস-এর জন্য।\n\n\n== কর্মজীবন ==\nগেলের প্রথম বড় ফ্যাশন শো ছিল চ্যানেল ২০১২ সালে\n২০১৩ সালে, তাঁকে প্রথমবারের মতো ভিক্টোরিয়ার সিক্রেট ফ্যাশন শোতে হাঁটার জন্য বেছে নেওয়া হয়েছিল, তারপর থেকে তিনি ২০১৪, ২০১৬, ২০১৭ এবং ২০১৮ সালে শোতে হেঁটেছেন।\nহেন্নেস ও মাউরিৎস- এবং হাই-এর বিজ্ঞাপন এবং সূচিতে গেল রয়েছেন। তিনি অ্যাজেডিন আলাইয়া, চ্যানেল, মনিক লুইলিয়ার, টমি হিলফিগার, বঁদ আ পার্ত, নার্সিসো রদ্রিগেজ, ব্যাডগলি মিসকা, ভিভিয়েন ট্যাম, রাল্ফ লরেন, ক্রিস্টোফার কেন, রিম আক্রা, টম ফোর্ড, জিন পল গল্টিয়ার, জন গ্যালিয়ানো, একাডেমী অফ আর্টস, ডায়ান ফন ফার্স্টেনবার্গ, ন্যানেট লেপোর, ল'রেন স্কট, টমাস টেইট, হাউটন, র‍্যাগ অ্যাণ্ড বোন এবং ভিক্টোরিয়াস সিক্রেট-এর জন্য রানওয়েতে হেঁটেছেন।\nতাঁকে ফ্রেঞ্চ রেভিউ ডেস মোডসের প্রচ্ছদে এবং টিন ভোগ, ভোগ ইতালিয়া, এলি, ভোগ ইণ্ডিয়া এবং লাকি -র সম্পাদকীয়তে দেখা গেছে।\n২০১৬ সালে, সেপ্টেম্বর ২০১৬ এর জন্য প্লেবয় প্লেমেট অফ দ্য মান্থ ছিলেন গেল।\nগেল একটি স্বাস্থ্যকর জীবনধারার মেনে চলেন, তিনি যে ধরণের খাবার খান তার দিকে বিশেষ মনোযোগ দেন। তিনি প্রতিদিন ২ - ৩ ঘন্টা ট্রেনিং করেন এবং ভিক্টোরিয়ার সিক্রেট ফ্যাশন শোয়ের কয়েক সপ্তাহ আগে অস্থায়ী র‍্যাম্পে হেঁটে অনুশীলন করেন। তাঁর ফিটনেস ব্যবস্থার মধ্যে রয়েছে পাওয়ার ওয়াকিং, জগিং, বক্সিং এবং যোগব্যায়াম।\n\n\n== ব্যক্তিগত জীবন ==\nগেল সুইডিশ ব্যবসায়িক ব্যবস্থাপক জোহানেস জার্লের সাথে দীর্ঘমেয়াদী সম্পর্কের মধ্যে ছিলেন। ২০১৯ সালের প্রথম দিকে, তিনি সুইডিশ অভিনেতা জোয়েল কিন্নামানের সাথে সম্পর্কে ছিলেন। তিনি ২০২১ সালের জানুয়ারিতে কিন্নামানের সাথে বাগদান করেন।\n\n\n== তথ্যসূত্র ==\n\n\n== বহিঃসংযোগ ==\nকেলি গেল - ফ্যাশন মডেল ডিরেক্টরি\nকেলি গেল - মডেল ডট কম-এ \nইন্টারনেট মুভি ডেটাবেজে কেলি গেল  (ইংরেজি)\nইউটিউবে \nটেমপ্লেট:2010-2019VSFashion Showটেমপ্লেট:Playmates of 2016"}