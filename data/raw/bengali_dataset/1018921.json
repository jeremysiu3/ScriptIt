{"pageid": 1018921, "title": "ক্রিস্টিয়ানো মাচাদো", "url": "https://bn.wikipedia.org/wiki?curid=1018921", "content": "ক্রিস্টিয়ানো মন্টেইরো মাচাদো (৫ নভেম্বর ১৮৯৩ – ২৬ ডিসেম্বর ১৯৫৩) একজন ব্রাজিলিয় রাজনীতিবিদ ছিলেন। তার রাজনৈতিক জীবনে তিনি শহরের মেয়র, কংগ্রেসম্যান ও রাষ্ট্রদূতের দ্বায়িত্ব পালন করেছিলেন।\n\n\n== প্রারম্ভিক জীবন ==\nক্রিস্টিয়ানো ১৯৮৩ সালের ৫ নভেম্বর ব্রাজিলের সাবারায় বাবা ভার্জিলো মাচাদা ও মা ম্যারিয়েটা মন্টেইরো মাচাদোর পরিবারে জন্মগ্রহণ করেন। ১৯১৮ সালে তিনি রিও ডি জেনেরিও'র ফ্রি ফ্যাকাল্টি হতে আইনবিদ্যায় স্নাতক অর্জন করেছিলেন।\n\n\n== রাজনৈতিক জীবন ==\nক্রিস্টিয়ানো মাচাদো ১৯২৬ হতে ১৯২৯ সময়কালে বেলো হরাইজন্টের মেয়র হিসাবে দায়িত্ব পালন করেছিলেন। তিনি ১৯৪৫ থেকে ১৯৫০ সালের মধ্যে সোশ্যাল ডেমোক্র্যাটিক পার্টি (পিএসডি)- দল হতে মিনাস গেরাইসের হতে নির্বাচিত কংগ্রেসম্যান হিসাবে দায়িত্ব পালন করেছিলেন। ১৯৫০ সালের রাষ্ট্রপতি নির্বাচনে তিনি পিএসডি’র প্রার্থী হিসাবে মনোনীত হন, তবে পিএসডি-র বেশিরভাগ সদস্য গেটিলিও ভার্গাসের প্রার্থিতা সমর্থন করেছিলেন এবং তিনি মাত্র ২১.৪৯% ভোট পেয়েছিলেন।\n\n\n== মৃত্য ==\n১৯৫৩ সালের অক্টোবরে তাকে ভ্যাটিকান সিটির হলি সি- তে ব্রাজিলিয় রাষ্ট্রদূত হিসাবে মনোনীত করা হয়, দায়িত্ব গ্রহণের পরপরই ২৬ ডিসেম্বর তিনি মৃত্যুবরণ করেন।\n\n\n== তথ্যসূত্র =="}