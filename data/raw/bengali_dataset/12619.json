{"pageid": 12619, "title": "শহীদ আফ্রিদি", "url": "https://bn.wikipedia.org/wiki?curid=12619", "content": "সাহিবজাদা মহম্মদ শাহিদ খান আফ্রিদি বা শাহিদ আফ্রিদি  পশতু: شاھد اپریدی; জন্ম: ০১ মার্চ ১৯৮০) একজন সাবেক পাকিস্তানি ক্রিকেটার এবং পাকিস্তান জাতীয় ক্রিকেট দলের সাবেক অধিনায়ক। তিনি বুম বুম আফ্রিদি নামেও পরিচিত। আফ্রিদি ১৯৯৬ থেকে ২০১৮ সাল পর্যন্ত পাকিস্তানের হয়ে ২৭টি টেস্ট ম্যাচ, ৩৯৮টি ওডিআই ম্যাচ ও ৯৯ টি টি-২০ আন্তর্জাতিক ম্যাচ খেলেছেন। ১৯৯৬ সালের ২রা অক্টোবর কেনিয়ার বিপক্ষে টেস্ট ক্রিকেটে এবং ১৯৯৮ সালের ২২শে অক্টোবর অস্ট্রেলিয়ার বিপক্ষে ওডিআই ক্রিকেটে তার অভিষেক ঘটে। একজন সফল অলরাউন্ডার হিসেবে আফ্রিদি তার সামঞ্জস্যপূর্ণ বোলিং এবং আগ্রাসী ব্যাটিং স্টাইলের জন্য সমাদৃত। আফ্রিদি ৩৭টি ডেলিভারিতে দ্রুততম ওডিআই সেঞ্চুরি করার বিশ্বরেকর্ডের অধিকারী ছিলেন এবং তিনি ওডিআই ক্রিকেটের ইতিহাসে সর্বাধিক ছক্কা হাঁকানোর সম্মানের অধিকারী। সম্প্রতি আন্তর্জাতিক ক্রিকেটের বুম বুম খ্যাত শাহিদ আফ্রিদির আত্মজীবনী ‘গেম চেঞ্জার’ প্রকাশিত হয়েছে।\nআফ্রিদি বেশি পরিচিত তার আক্রমণাত্মক ব্যাটিং ভঙ্গির এবং একদিনের আন্তর্জাতিক ম্যাচে দ্রুততম শতক ধরে রাখার জন্য। তিনি এক ওভারে করেছিলেন ৩২ রান, যা একদিনের আন্তর্জাতিক ম্যাচে এক ওভারে ২য় সর্বোচ্চ স্কোর। তাছাড়াও তিনি একদিনের আন্তর্জাতিক ক্রিকেটের ইতিহাসে সবচেয়ে বেশি ছয় মারার কৃতিত্ব অর্জন করেন। আফ্রিদি নিজেকে একজন ব্যাটসম্যানের চেয়ে বেশি বোলার মনে করেন। তিনি টেস্ট ৪৮টি উইকেট, ৩৯৫ টি একদিনের আন্তর্জাতিক উইকেট নিয়েছেন। সম্প্রতি সময়ে আফ্রিদি আন্তর্জাতিক টি২০-তে সবচেয়ে বেশি উইকেট শিকারি এবং তিনি ৯৯টি ম্যাচে টি ৯৮টি উইকেট নিয়েছেন।\n২০০৯ সালের জুন মাসে ইউনুস খানের কাছে থেকে টি২০-এর অধিনায়কত্ব পান। কিছুদিন পরে ২০১০ সালে নিয়োগপ্রাপ্ত হন একদিনের আন্তর্জাতিক ম্যাচের জন্য। তার প্রথম একদিনের আন্তর্জাতিক ম্যাচে অধিনায়কত্বের অভিষেক হয় শ্রীলঙ্কার বিরুদ্ধে যেখানে তার একটি শতক ও ছিল কিন্তু পাকিস্তান ম্যাচটি হেরেছিল ১৬ রানে।\n\n\n== ব্যক্তিগত জীবন ==\nআফ্রিদি বিবাহিত। সংসারে তার ৫ কন্যা সন্তান রয়েছে। মাঠের আগ্রাসী মনোভাবের মানুষটা তার পরিবারের কাছে কোমল স্বভাবের। এছাড়াও খেলোয়াড়ি জীবনেও তার মহানুভবতা প্রকাশ পেয়েছে।\n\n\n== রেকর্ড এবং সাফল্য ==\n১৪ জুলাই, ২০১৩ তারিখে তিনি ১২ রানে ৭ উইকেট নিয়ে নিজস্ব সেরা ও একদিনের ক্রিকেটের ইতিহাসে দ্বিতীয় সেরা বোলিং পরিসংখ্যান গড়েন। প্রভিডেন্স স্টেডিয়ামে অনুষ্ঠিত প্রথম ওডিআইয়ে ওয়েস্ট ইন্ডিজ দলের বিরুদ্ধে তিনি এ রেকর্ড স্থাপন করেন। এছাড়াও ঐ খেলায় তিনি ৫৫ বলে ৭৬ রান করেছিলেন। প্রথম ক্রিকেটার হিসেবে তিনবার খেলায় অর্ধ-শতক ও পাঁচ উইকেট দখল করেন। এছাড়াও একদিনের ক্রিকেটের ইতিহাসে প্রথম ক্রিকেটার হিসেবে শহীদ আফ্রিদি সাত সহস্রাধিক রান ও ৩৫০ উইকেট দখল করেছেন।\n\n\n=== টেস্ট সেঞ্চুরি ===\nIn the column রান, * indicates being not out\nThe column title ম্যাচ refers to the Match Number of the player's career\n\n\n=== ওডিআই সেঞ্চুরি ===\nIn the column রান, * indicates being not out\nThe column title ম্যাচ refers to the Match Number of the player's career\n\n\n=== ওডিআই পাঁচ-উইকেট ছিনিয়ে ===\n\n\n== তথ্যসূত্র ==\n\nপাদটীকা\n\n\n== বহিঃসংযোগ ==\n\nইএসপিএনক্রিকইনফোতে শহীদ আফ্রিদি  (ইংরেজি)\nক্রিকেটআর্কাইভে শহীদ আফ্রিদি   (সদস্যতা প্রয়োজনীয়) (ইংরেজি)\nShahid Afridi  ওয়েব্যাক মেশিনে আর্কাইভকৃত ১ মার্চ ২০১৩ তারিখে Profile on Cricket.com.pk"}