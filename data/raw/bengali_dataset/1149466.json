{"pageid": 1149466, "title": "কাসিম সেমা", "url": "https://bn.wikipedia.org/wiki?curid=1149466", "content": "কাসিম মোহাম্মদ সেমা (১২ মে ১৯২০ – ৯ জুন ২০০৭) ছিলেন একজন দক্ষিণ আফ্রিকান সুন্নি মুসলিম পণ্ডিত, যিনি দক্ষিণ আফ্রিকায় প্রথম মাদ্রাসা প্রতিষ্ঠা করেন এবং সম্ভবত সেটি ছিল প্রথম মাদ্রাসা, যেটি শিক্ষার মাধ্যম হিসাবে ইংরেজি ব্যবহার করে।\n\n\n== জীবনী ==\nকাসিম মোহাম্মদ সেমা ১৯২০ সালের ১২ই মে নিউক্যাসেলে জন্মগ্রহণ করেন। তিনি ১৯৪২ সালের অক্টোবরে জামিয়া ইসলামিয়া তালিমুদ্দিন ডাভেল থেকে ঐতিহ্যবাহী দারসে নিজামিতে স্নাতক পাশ করেন। তার শিক্ষকদের মধ্যে রয়েছেন মুহাম্মদ ইউসুফ বিন্নুরী।\nসেমা ২৩ বছর ওয়াসব্যাঙ্কে শিক্ষকতা করেছেন এবং ১৯৬৮ সালে নিউক্যাসেল মুসলিম সম্প্রদায়ের প্রধান হিসাবে নিউক্যাসেলে ফিরে আসেন। ওয়াসব্যাঙ্কে তার কর্মজীবনের সময়, তিনি একটি \"মাদ্রাসা পাঠ্যক্রম\" প্রণয়ন করেন, যা জামিয়াতুল উলামা নাতাল প্রদেশের জন্য ১৯৬৭ সালে একক মাদ্রাসা পাঠ্যসূচী হিসাবে বেছে নিয়েছিল।\nসেমা দক্ষিণ আফ্রিকায় বোর্ডিং সুবিধাসহ একটি ইসলামি প্রতিষ্ঠান প্রতিষ্ঠা করার চেষ্টা করছিলেন এবং ১৯৭৩ সালের ১৩ই মে নিউক্যাসেলে প্রথম ইংরেজি মাধ্যম \"মাদ্রাসা\" হিসেবে দারুল উলূম মাদ্রাসা প্রতিষ্ঠা করার মাধ্যমে সফল হন। মাদ্রাসাটিকে দক্ষিণ আফ্রিকার প্রথম দেওবন্দী মাদ্রাসা বলা হয়।\nসেমা ২০০৭ সালের ৯ই জুন মারা যান এবং তার জানাজায় প্রায় ৪,০০০ মানুষ উপস্থিত ছিলেন।\n\n\n== আরও দেখুন ==\nদক্ষিণ আফ্রিকায় দেওবন্দ আন্দোলন\nদেওবন্দি ব্যক্তিত্বের তালিকা\n\n\n== তথ্যসূত্র =="}