{"pageid": 1334500, "title": "পোয়াইলাও বসুমাতারাই", "url": "https://bn.wikipedia.org/wiki?curid=1334500", "content": "পোয়াইলাও বসুমাতারাই (জন্ম ৫ই মার্চ ১৯৯৩) হলেন একজন ভারতীয় বক্সার। তিনি ৬৪ কেজি ওজন বিভাগে অংশগ্রহণ করেন। তিনি ২০১১ সালে এন্টালিয়াতে আন্তর্জাতিক বক্সিং অ্যাসোসিয়েশন (অপেশাদার) মহিলা যুব ও জুনিয়র বিশ্ব চ্যাম্পিয়নশিপে ব্রোঞ্জ পদক জিতেছিলেন। তিনি গুয়াহাটিতে ২য় ইন্ডিয়া ওপেন ইন্টারন্যাশনাল বক্সিং টুর্নামেন্টে ব্রোঞ্জ পদক জিতেছেন। তিনি জার্মানির কোলোন বক্সিং বিশ্বকাপে রৌপ্য পদক জিতেছিলেন। তিনি বুলগেরিয়ার ৭০তম স্ট্র্যান্ডজা মেমোরিয়াল বক্সিং টুর্নামেন্টে ব্রোঞ্জ পদক জিতেছেন।\n\n\n== প্রাথমিক জীবন ==\nপোয়াইলাও বসুমাতারাই একটি কৃষক পরিবারে জন্ম নিয়ে আসামের চিরাং জেলার মোজাব বারির একটি প্রত্যন্ত গ্রাম হুপপাড়ায় বড় হয়েছেন। তিনি নবম শ্রেণী পর্যন্ত পড়াশোনা করেছেন। তাঁর পিতার নাম টেংউনা বসুমাতারাই এবং মাতার নাম সুনীলা বসুমাতারাই। তাঁর শৈশব ক্ষুধা ও দারিদ্রের সাথে লড়াই করে কেটেছিল, শুধু তাই নয়, এরপরে তাঁর পরিবার ২০১২ আসাম সহিংসতার শিকার হয়েছিল। তাঁর ক্রীড়া কর্মজীবন কোকরাঝাড়ের স্পোর্টস অথরিটি অফ ইন্ডিয়ার স্পেশাল এরিয়া গেমস সেন্টারে এসে আকৃতি নিতে শুরু করে। এরপরে তাঁকে আর ফিরে তাকাতে হয়নি।\n\n\n== পোয়াইলাও বসুমাতারাইয়ের অর্জন ==\n২০১৬ সালের জানুয়ারী মাসে সার্বিয়ার রুমাতে ৫ম এআইবিএনেশনস কাপে সোনা জিতেছেন।\n২০১৫ সাল: চীনের উলানচাবুতে এশিয়ান কনফেডারেশন মহিলা বক্সিং চ্যাম্পিয়নশিপে ব্রোঞ্জ জিতেছেন। তিনি চীনের টুর্নামেন্টে পদক জয়ী দেশের ছয়জন বক্সারদের মধ্যে একজন।\n২০১৯ সালে জার্মানির কোলোন বিশ্বকাপে রৌপ্য।\n২০১৯ সালে  বুলগেরিয়ার সোফিয়াতে ৭০তম স্ট্র্যান্ডজা বক্সিং চ্যাম্পিয়নশিপে ব্রোঞ্জ।\n২০১৯ সালে কর্ণাটকের বিজয়নগরে ৩য় এলিট মহিলা ন্যাশানালে স্বর্ণ।\n\n\n== তথ্যসূত্র =="}