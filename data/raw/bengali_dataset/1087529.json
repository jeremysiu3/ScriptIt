{"pageid": 1087529, "title": "আফগানিস্তানের রাষ্ট্রপতি", "url": "https://bn.wikipedia.org/wiki?curid=1087529", "content": "আফগানিস্তান ইসলামি প্রজাতন্ত্রের রাষ্ট্রপতি ছিল সাংবিধানিকভাবে আফগানিস্তান ইসলামি প্রজাতন্ত্র-এর রাষ্ট্রপ্রধান, সরকার প্রধান (২০০৪–২০২১) এবং আফগান সশস্ত্র বাহিনীর সর্বাধিনায়ক।\n২০২১ সালের তালেবান আক্রমণের সময়, রাষ্ট্রপতি আশরাফ গনি ২০২১ সালের ১৫ আগস্ট আফগানিস্তান থেকে তাজিকিস্তানে পালিয়ে আসেন এবং তালেবানের হাতে রাজধানী কাবুলের পতন ঘটে। গনি পালানোর পর তালেবানরা আর্গ (রাষ্ট্রপতি ভবন) দখল করে। দুই দিন পরে, প্রথম উপরাষ্ট্রপতি আমরুল্লাহ সালেহ নিজেকে ভারপ্রাপ্ত রাষ্ট্রপতি ঘোষণা করেন।\n\n\n== যোগ্যতা এবং নির্বাচন প্রক্রিয়া ==\n২০০৪ আফগানিস্তানের সংবিধানের ৬২ অনুচ্ছেদে বলা হয়েছে যে রাষ্ট্রপতি পদে একজন প্রার্থী:\n\nআফগানিস্তানের নাগরিক, মুসলিম, পিতামাতার জন্ম আফগান হতে হবে;\nঅন্য দেশের নাগরিক হওয়া যাবে না;\nপ্রার্থিতা ঘোষণার সময় কমপক্ষে চল্লিশ বছর বয়সী হতে হবে;\nমানবতার বিরুদ্ধে অপরাধ, অপরাধমূলক কাজ বা আদালত কর্তৃক নাগরিক অধিকার থেকে বঞ্চিত হওয়ার জন্য দোষী সাব্যস্ত হয়নি এমন ব্যক্তি;\nএর আগে রাষ্ট্রপতি হিসেবে একাধিক মেয়াদে দায়িত্ব পালন করেননি।\n\n\n== ক্ষমতা ==\n২০০৪ এর সংবিধান সামরিক ও আইনগত বিষয়ে রাষ্ট্রপতির বিস্তৃত ক্ষমতা প্রদান করে। একজন রাষ্ট্রপতি শুধুমাত্র দুইবার পাঁচ বছর মেয়াদী দায়িত্ব পালন করতে পারবেন। ২০০৪ সালে হামিদ কারজাই ছিলেন প্রথম পাঁচ বছর মেয়াদী রাষ্ট্রপতি। ২০১৪ সালে তার দ্বিতীয় মেয়াদ শেষ হওয়ার পর আশরাফ গনি পরবর্তী আফগান রাষ্ট্রপতি হিসেবে নির্বাচিত হন।\n\n\n== সর্বশেষ নির্বাচন ==\n\n\n== আরও দেখুন ==\nআফগানিস্তানের রাষ্ট্রপতিদের তালিকা\n\n\n== তথ্যসূত্র =="}