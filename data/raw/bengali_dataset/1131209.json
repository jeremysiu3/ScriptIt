{"pageid": 1131209, "title": "খাইটে ইয়ানসেন", "url": "https://bn.wikipedia.org/wiki?curid=1131209", "content": "খাইটে সারা কিম ইয়ানসেন (ওলন্দাজ: Gaite Jansen; খাইটে ইয়ানসেন নামে সুপরিচিত; জন্ম: ২৫ ডিসেম্বর ১৯৯১) হলেন একজন ওলন্দাজ অভিনেত্রী। তিনি আর্টহাউস চলচ্চিত্র ১৭০ হার্জ-এ এভি নামক জর্জরিত বধির কিশোরী চরিত্রে, দ্য প্রাইস অব সুগারে সারিথ চরিত্রে এবং ২০১৮ সালে বিবিসি ওয়ানে সম্প্রচারিত ঐতিহাসিক অপরাধ নাট্য ধারাবাহিক পিকি ব্লাইন্ডার্সে তাতিয়ানা পেত্রোভনা চরিত্রে অভিনয় করার জন্য সুপরিচিত।\n\n\n== প্রারম্ভিক জীবন ==\nখাইটে সারা কিম ইয়ানসেন ১৯৯১ সালের ২৫শে নভেম্বর তারিখে নেদারল্যান্ডসের রটার্ডামে জন্মগ্রহণ করেছেন। ইয়ানসেন মানস্ট্রিখট অ্যাকাডেমি অব ড্রামাটিক আর্টস হতে পেশাগত প্রশিক্ষণ গ্রহণ করেছেন।\n\n\n== চলচ্চিত্র জীবন ==\nমাত্র ১২ বছর বয়সে, ইয়ানসেন লুয়টে চরিত্রে অভিনয়ের জন্য আমস্টারডামের ৪৮ ঘন্টা চলচ্চিত্র প্রকল্পে সেরা অভিনেত্রীর পুরস্কার জয়লাভ করেছেন। তিনি ২০১০ সালে বিটিপুলের ওলন্দাজ সংস্করণ ইন থেরাপি-এ একজন আত্মঘাতী মেয়ের চরিত্রে অভিনয় করেছিলেন। ২০১১ সালে মুক্তিপ্রাপ্ত আর্টহাউস চলচ্চিত্র ১৭০ হার্জ-এ একজন সমস্যায় জর্জরিত বধির কিশোরীর চরিত্রে অভিনয় করে বেশ প্রশংসিত হয়েছিলেন, উক্ত চরিত্রের জন্য তিনি সিয়াটল চলচ্চিত্র উৎসব এবং নেদারল্যান্ডস চলচ্চিত্র উৎসবে সেরা অভিনেত্রী বিভাগে মনোনয়ন অর্জন করেছিলেন। সুপারনোভা চলচ্চিত্রে তিনি কেন্দ্রীয় চরিত্রে অভিনয় করেছেন, যা ২০১৪ সালে বার্লিনেল চলচ্চিত্র উৎসবে জেনারেশন প্রতিযোগিতার জন্য নির্বাচিত হয়েছিল। \n২০১৪ সালে, ইয়ানসেন মর্যাদাপূর্ণ আমস্টারডাম মঞ্চ গ্রুপের হয়ে হ্যামলেট বনাম হ্যামলেট-এ ওফোলিয়া চরিত্রে অভিনয় করার মাধ্যমে মঞ্চ নাট্যে আত্মপ্রকাশ করেছিলেন; উক্ত মঞ্চ নাট্যটি গাই ক্যাসিয়ার্স দ্বারা পরিচালিত ছিল, যা একই বছরের শেষের দিকে মেডিয়াতে প্রদর্শন করা হয়েছিল। ২০১৫ সালে, তিনি গ্রিনল্যান্ড চলচ্চিত্রের প্রধান চরিত্রে অভিনয় করেছেন। জানসেন বিবিসি ওয়ানে সম্প্রচারিত অপরাধ নাট্য ধারাবাহিক পিকি ব্লাইন্ডার্সে তৃতীয় মৌসুমে তাতিয়ানা পেত্রোভনা চরিত্রে অভিনয় করেছেন। ২০১৭ সালে তিনি লাইন অব ডিউটিতে হানা রাজনিকোভা চরিত্রে অভিনয় করেছেন। তিনি সিনেম্যাক্স সম্প্রচারিত টেলিভিশন ধারাবাহিক জেটে ফিনিক্স চরিত্রে অভিনয় করেছেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি) (ওলন্দাজ)\nইন্টারনেট মুভি ডেটাবেজে খাইটে ইয়ানসেন (ইংরেজি)"}