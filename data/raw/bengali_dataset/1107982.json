{"pageid": 1107982, "title": "২০২২ আইসিসি পুরুষ টি২০ বিশ্বকাপ বৈশ্বিক বাছাইপর্ব এ", "url": "https://bn.wikipedia.org/wiki?curid=1107982", "content": "২০২২ আইসিসি পুরুষ টি২০ বিশ্বকাপ বৈশ্বিক বাছাইপর্ব এ ছিল একটি আন্তর্জাতিক ক্রিকেট টুর্নামেন্ট যেটি ২০২২ সালের ফেব্রুয়ারি মাসে ওমানে অনুষ্ঠিত হয়। টুর্নামেন্টটি ছিল ২০২২ আইসিসি পুরুষ টি২০ বিশ্বকাপে খেলার যোগ্যতা অর্জনের চূড়ান্ত ধাপ হিসেবে আয়োজিত হওয়া দুটি টুর্নামেন্টের একটি। ২০১৮ সালের এপ্রিল মাসে আন্তর্জাতিক ক্রিকেট কাউন্সিল (আইসিসি) ২০১৯ সালের ১ জানুয়ারি থেকে সদস্য দলগুলোর মধ্যে অনুষ্ঠিত হওয়া সকল পুরুষ টোয়েন্টি২০ (টি২০) ম্যাচকে আন্তর্জাতিক মর্যাদা প্রদান করে। সে কারণে বৈশ্বিক বাছাইপর্বের সবগুলো ম্যাচ টোয়েন্টি২০ আন্তর্জাতিক (টি২০আই) হিসেবে খেলা হয়।\nবৈশ্বিক বাছাইপর্ব এ টুর্নামেন্টে অংশগ্রহণ করে আটটি দল যারা আঞ্চলিক বাছাইপর্ব থেকে উত্তীর্ণ হয়েছিল, ২০২১ আইসিসি পুরুষ টি২০ বিশ্বকাপ টুর্নামেন্টের প্রথম পর্ব থেকে বিদায় নিয়েছিল অথবা র‍্যাংকিং-এ এগিয়ে থাকার পরও এ পর্যায়ে উত্তীর্ণ হয়নি। আটটি দলকে দুটি গ্রুপে ভাগ করা হয়, যেখানে প্রতিটি গ্রুপ থেকে দুটি করে দল সেমিফাইনালে উত্তীর্ণ হয়। বৈশ্বিক বাছাইপর্বের ফাইনালে উত্তীর্ণ হওয়া দুই দল অস্ট্রেলিয়ায় অনুষ্ঠিত মূল বিশ্বকাপে খেলার যোগ্যতা অর্জন করে।\nবৈশ্বিক বাছাইপর্ব শুরু হওয়ার পূর্বে আয়ারল্যান্ড, ওমান, নেপাল ও সংযুক্ত আরব আমিরাত একই ভেন্যুতে অনুষ্ঠিত একটি চতুর্দেশীয় সিরিজে অংশগ্রহণ করে। কানাডা ও জার্মানি পরস্পরের বিরুদ্ধে দুটি প্রস্তুতিমূলক ম্যাচ খেলে। একই সঙ্গে বাহরাইনও নেপাল ও ফিলিপাইনের বিরুদ্ধে প্রীতি ম্যাচে অংশগ্রহণ করার পরিকল্পনা করে। অন্য একটি প্রস্তুতিমূলক ম্যাচে কানাডা বাহরাইনকে ৩৮ রানে পরাজিত করতে সক্ষম হয়।\nটুর্নামেন্টের সেমিফাইনালে গ্রুপ এ থেকে উত্তীর্ণ হয় আয়ারল্যান্ড ও সংযুক্ত আরব আমিরাত, এবং গ্রুপ বি থেকে উত্তীর্ণ হয় নেপাল ও ওমান। সেমিফাইনালে যথাক্রমে নেপাল ও ওমানের বিরুদ্ধে জয়লাভ করে ফাইনালে উত্তীর্ণ হয় সংযুক্ত আরব আমিরাত ও আয়ারল্যান্ড, যার ফলে উভয় দল ২০২২ আইসিসি পুরুষ টি২০ বিশ্বকাপে নিজেদের অংশগ্রহণ নিশ্চিত করে। ফাইনাল ম্যাচে মুহাম্মদ ওয়াসিমের শতরানের ইনিংসে ভর করে আয়ারল্যান্ডকে ৭ উইকেটে পরাজিত করে সংযুক্ত আরব আমিরাত। প্রতিযোগিতার সেরা খেলোয়াড় নির্বাচিত হন টুর্নামেন্টের সর্বোচ্চ রান সংগ্রাহক সংযুক্ত আরব আমিরাতের বৃত্য অরবিন্দ।\n\n\n== দলসমূহ ==\nটুর্নামেন্টে নিম্নলিখিত দলসমূহ অংশগ্রহণ করে:\n\n আয়ারল্যান্ড\n ওমান\n কানাডা\n জার্মানি\n   নেপাল\n ফিলিপাইন\n বাহরাইন\n সংযুক্ত আরব আমিরাত\n\n\n== দলীয় সদস্য ==\n\nআয়ারল্যান্ড দলে নিল রক ও বেন হোয়াইটকে রিজার্ভ খেলোয়াড় হিসেবে রাখা হয়। নেপাল দলে কুশল মল্ল, প্রদীপ আইরি ও শাহাব আলমকে রিজার্ভ খেলোয়াড় হিসেবে রাখা হয়। করণ খত্রী ক্ষেত্রী চোটের কারণে টুর্নামেন্টের আগে নেপালের দল থেকে ছিটকে যান। চোট পেয়ে শরদ ভেষাবকর নেপালের দল থেকে ছিটকে গেলে কুশল মল্লকে মূল দলে নেয়া হয়। বাহরাইন দলে শাহি ফাহিমকে রিজার্ভ খেলোয়াড় হিসেবে রাখা হয়।\n\n\n== গ্রুপ পর্ব ==\n\n\n=== গ্রুপ এ ===\n\n\n==== পয়েন্ট তালিকা ====\n\n  প্লেঅফে উত্তীর্ণ\n  সান্ত্বনা প্লেঅফে উত্তীর্ণ\n\n\n==== সূচি ====\n\n\n=== গ্রুপ বি ===\n\n\n==== পয়েন্ট তালিকা ====\n\n  প্লেঅফে উত্তীর্ণ\n  সান্ত্বনা প্লেঅফে উত্তীর্ণ\n\n\n==== সূচি ====\n\n\n== সান্ত্বনা প্লেঅফ ==\n\n\n=== বন্ধনী ===\n\n\n=== ৫ম স্থান সেমিফাইনাল ===\n\n\n=== ৭ম স্থান নির্ধারণী ===\n\n\n=== ৫ম স্থান নির্ধারণী ===\n\n\n== প্লেঅফ ==\n\n\n=== বন্ধনী ===\n\n\n=== সেমিফাইনাল ===\n\n\n=== ৩য় স্থান নির্ধারণী ===\n\n\n=== ফাইনাল ===\n\n\n== চূড়ান্ত অবস্থান ==\n\n\n== আরও দেখুন ==\n২০২২ আইসিসি পুরুষ টি২০ বিশ্বকাপ বৈশ্বিক বাছাইপর্ব বি\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টুর্নামেন্টের প্রধান পাতা (ইংরেজি)"}