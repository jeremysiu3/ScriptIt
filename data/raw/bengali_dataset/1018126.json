{"pageid": 1018126, "title": "নিকারাগুয়া জাতীয় ফুটবল দল", "url": "https://bn.wikipedia.org/wiki?curid=1018126", "content": "নিকারাগুয়া জাতীয় ফুটবল দল (স্পেনীয়: Selección de fútbol de Nicaragua) হচ্ছে আন্তর্জাতিক ফুটবলে নিকারাগুয়ার প্রতিনিধিত্বকারী পুরুষদের জাতীয় দল, যার সকল কার্যক্রম নিকারাগুয়ার ফুটবলের সর্বোচ্চ নিয়ন্ত্রক সংস্থা নিকারাগুয়ান ফুটবল ফেডারেশন দ্বারা নিয়ন্ত্রিত হয়। এই দলটি ১৯৫০ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯২৯ সালের ১লা মে তারিখে, নিকারাগুয়া প্রথমবারের মতো আন্তর্জাতিক খেলায় অংশগ্রহণ করেছে; এল সালভাদোরের সান সালভাদোরে অনুষ্ঠিত উক্ত ম্যাচে নিকারাগুয়া এল সালভাদোরের কাছে ৯–০ গোলের ব্যবধানে পরাজিত হয়েছে।\n২০,০০০ ধারণক্ষমতাবিশিষ্ট নিকারাগুয়া জাতীয় ফুটবল স্টেডিয়ামে নীল-সাদা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় নিকারাগুয়ার রাজধানী মানাগুয়ায় অবস্থিত। বর্তমানে এই দলের ম্যানেজারের দায়িত্ব পালন করছেন হুয়ান বিতা এবং অধিনায়কের দায়িত্ব পালন করছেন রিয়াল এস্তেলির মধ্যমাঠের খেলোয়াড় হুয়ান বারেরা।\nনিকারাগুয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে নিকারাগুয়া এপর্যন্ত ৫ বার অংশগ্রহণ করেছে, যার মধ্যে সেরা সাফল্য হচ্ছে ১৯৬৭ কনকাকাফ চ্যাম্পিয়নশিপে ষষ্ঠ স্থান অধিকার করা।\nহোসু কুইহানো, হুয়ান বারেরা, মানুয়েল রোসাস, কার্লোস চাবারিয়া এবং রাউল লেগুইয়াসের মতো খেলোয়াড়গণ নিকারাগুয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের ডিসেম্বর মাসে প্রকাশিত র‌্যাঙ্কিংয়ে নিকারাগুয়া তাদের ইতিহাসে সর্বোচ্চ অবস্থান (৯২তম) অর্জন করে এবং ২০০১ সালের মে মাসে প্রকাশিত র‌্যাঙ্কিংয়ে তারা ১৯৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে নিকারাগুয়ার সর্বোচ্চ অবস্থান হচ্ছে ১২৬তম (যা তারা ২০১৭ সালে অর্জন করেছিল) এবং সর্বনিম্ন অবস্থান হচ্ছে ২০৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (স্পেনীয়) (ইংরেজি)\nফিফা-এ নিকারাগুয়া জাতীয় ফুটবল দল  ওয়েব্যাক মেশিনে আর্কাইভকৃত ২ ডিসেম্বর ২০১৮ তারিখে (ইংরেজি)\nকনকাকাফ-এ নিকারাগুয়া জাতীয় ফুটবল দল (ইংরেজি)"}