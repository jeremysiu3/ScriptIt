{"pageid": 1189042, "title": "টিডিবি ইসলাম আনসিক্লোপেদিসি", "url": "https://bn.wikipedia.org/wiki?curid=1189042", "content": "ইসলাম আনসিক্লোপেদিসি (তুর্কি: TDV İslâm Ansiklopedisi ইসলাম বিশ্বকোষ) হলো ইসলাম শিক্ষার জন্য তুর্কি ভাষায় রচিত একটি একাডেমিক বিশ্বকোষ যা তুরস্কের ধর্ম বিষয়ক অধিদপ্তর থেকে প্রকাশিত হয়। ১৯৮৮ থেকে ২০১৩ পর্যন্ত মোট ৪৪ খণ্ড, ২০১৬ সালে আরও দুটি সম্পূরক খণ্ড প্রকাশিত হয়েছিল। এতে মোট ১৬,৮৫৫ টি নিবন্ধ রয়েছে।\n\n\n== ইতিহাস ==\nপ্রাথমিকভাবে ১৯৩৯ সালে এনসাইক্লোপিডিয়া অব ইসলামকে তুর্কি ভাষায় অনুবাদ করার প্রস্তাব করা হয়, কারণ তখনো এই বিশ্বকোষ শুধুমাত্র ইংরেজি, ফরাসি এবং জার্মান ভাষায় উপলব্ধ ছিল। পরে এটি অনুবাদের করার সময় এর অনেক নিবন্ধ সংশোধিত, প্রসারিত এবং সংশোধন করা হয় এবং এতে শেষ পর্যন্ত প্রাচ্যবাদী দৃষ্টিভঙ্গি সংশোধন করে তাতে ইসলামি ঐতিহ্যে তুর্কি রীতি অন্তর্ভুক্ত করা হয়। ফলস্বরূপ, এই অনুবাদ মূলত প্রস্তাবিত ৫ খণ্ডের পরিবর্তে ১৫ খণ্ডের রচনায় পরিণত হয়। ১৯৬৬ থেকে ১৯৮৭ পর্যন্ত, এর প্রধান সম্পাদক ছিলেন তাহসিন ইয়াজিসি, একজন তুর্কি পন্ডিত ও ফার্সি সাহিত্যিক, যিনি ব্যক্তিগতভাবে এই কাজে ১৫০টিরও বেশি নিবন্ধে অবদান রেখেছিলেন। আগের প্রধান সম্পাদক ছিলেন আহমেদ আতেস। ১৯৮৮ সাল থেকে একটি সম্পূর্ণ মৌলিক কাজ হিসেবে তুরস্কের ধর্ম বিষয়ক অধিদপ্তর বিশ্বকোষটি নতুন করে সংকলনের কাজ শুরু করে, যা ২০১৩ সাল পর্যন্ত ৪৪ খণ্ডে সমাপ্ত হয়। পরে আরও দুটি সম্পূরক খণ্ড অন্তর্ভুক্ত করা হয়। এর বিশ্বকোষীয় মান তুর্কি ভাষাবিদ ও ইসলামি পণ্ডিতদের দ্বারা স্বীকৃত। প্রথম সংস্করণটির নাম ছিল ইসলাম আনসিক্লোপেদিসি (İslâm Ansiklopedisi)। পরবর্তীতে সংকলিত মৌলিক সংস্করণটির নাম টিডিভি ইসলাম আনসিক্লোপেদিসি (TDV İslâm Ansiklopedisi)।\n\n\n== অটোমান তুর্কি প্রতিবর্ণীকরণের জন্য প্রকৃত মান ==\n\n\n== প্রথম সংস্করণ ==\n\n\n== দ্বিতীয় সংস্করণ ==\n\n\n== আরও দেখুন ==\nইসলাম-সম্পর্কিত বিশ্বকোষের তালিকা\n\n\n== তথ্যসূত্র ==\n\n\n== বহিঃসংযোগ ==\nইসলাম আনসিক্লোপেডিসি - অফিসিয়াল সাইট (তুর্কি ভাষায়)\nতুরস্কের ধর্মীয় ফাউন্ডেশন (প্রকাশক) এর ওয়েবপেজে বর্ণনা  ওয়েব্যাক মেশিনে আর্কাইভকৃত ২০ নভেম্বর ২০২২ তারিখে (ইংরেজি ভাষায়)"}