{"pageid": 1345513, "title": "জয় শ্রীকৃষ্ণ", "url": "https://bn.wikipedia.org/wiki?curid=1345513", "content": "জয় শ্রীকৃষ্ণ (সংস্কৃত: जय श्रीकृष्ण) একটি সংস্কৃত অভিব্যক্তি, যা \"কৃষ্ণের বিজয়\" কে নির্দেশ করে। অভিব্যক্তিটি অন্য কোনো ব্যক্তিকে তাদের সাফল্য কামনা করে অভিবাদন জানানোর জন্য বলা হয়, এবং অঞ্জলি মুদ্রা বা মাথা নত করা অভিবাদন হিসেবেও ব্যবহার করা হয়েছে, বিশেষ করে বড়দের অভিবাদন করার সময়।\nজয় শ্রীকৃষ্ণ অভিব্যক্তিটি কৃষ্ণের জন্ম উদযাপনের হিন্দু উৎসব জন্মাষ্টমীর সময় লোকেদের শুভেচ্ছা জানাতে ব্যাপকভাবে ব্যবহৃত অভিব্যক্তি। বর্তমান সময়ে, জয় শ্রীকৃষ্ণ ভারতে এবং বাইরের বৈষ্ণব সম্প্রদায়, জৈন সম্প্রদায়, গুজরাটি ও রাজস্থানীদের মধ্যে ব্যাপকভাবে ব্যবহৃত হয়।\n\n\n== কিংবদন্তি ==\nকিংবদন্তি অনুসারে, কংস কৃষ্ণকে হত্যা করতে যে ঘাতকদের পাঠিয়েছিলেন তারা ব্যর্থ হলে, সরাসরি তাকে মথুরায় আমন্ত্রণ জানিয়ে হত্যা করার চিন্তা করেছিলেন। মথুরায় পৌঁছে, কৃষ্ণ কংসর একজন ধোপার সাথে দেখা করেন, তার সাথে আসা বন্ধুদের জন্য কয়েকটি পোশাকের জন্য অনুরোধ করেন। সৈনিক যখন জানতে পারে যে কৃষ্ণই তার সামনে এবং তিনিই কংসের অঘোষিত শত্রু, সে পুরস্কৃত হবে বলে ধরে নিয়ে কৃষ্ণকে হত্যা করার চেষ্টা করেছিল। সৈনিকের ব্যর্থ প্রচেষ্টা এবং কৃষ্ণের শক্তি দেখে, বাজারে জমে থাকা ভিড় কৃষ্ণকে কেন্দ্র করে শ্লোগান দেওয়া শুরু করে। যেমন জয় শ্রী কৃষ্ণ, জয় শ্রী বলরাম এবং জয় শ্রী বসুদেব এগুলি যথাক্রমে কৃষ্ণের ভাই (বলরাম) ও পিতাকে (বসুদেব) মহিমান্বিত করে।\n\n\n== জনপ্রিয় সংস্কৃতি ==\n২০০৮ সালের ২১ জুলাই থেকে ২০০৯ সালের ১৫ সেপ্টেম্বর এর মধ্যে কালার্স টিভিতে একই নামে একটি সিরিজ প্রচারিত হয়েছে, যেটি শ্রী কৃষ্ণেরই পুননির্মাণ, যা ১৯৯৩ থেকে ১৯৯৭ এর মধ্যে দূরদর্শনে প্রচারিত হয়েছিল এবং ২০২০ সালে পুনরায় প্রচারিত হয়েছিল।\n\n\n== আরও দেখুন ==\nজয় শ্রীরাম  - শব্দগুচ্ছ যার অর্থ \"হে প্রভু রাম\",  প্রায়ই হিন্দুধর্মে উচ্চারিত হয়।\nজয় সীয়ারাম - হিন্দু অভিব্যক্তি শ্রী রাম এবং তার স্ত্রী সীতাকে স্বাগত জানায়।\nরাধে রাধে - দেবী রাধার সাথে যুক্ত অভিবাদন, প্রায়শই ভারতের ব্রজ অঞ্চলে ব্যবহৃত হয়।\n\n\n== তথ্যসূত্র =="}