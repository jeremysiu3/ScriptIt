{"pageid": 1183697, "title": "মোনার্ক মার্ট", "url": "https://bn.wikipedia.org/wiki?curid=1183697", "content": "মোনার্ক মার্ট হল বাংলাদেশের একটি অনলাইন দোকান। ২০২২ সালের জানুয়ারি মাসে বাংলাদেশে মোনার্ক মার্ট আনুষ্ঠানিকভাবে যাত্রা শুরু করে। সাকিব আল হাসান-এর উদ্যোগে কোম্পানিটি অনলাইন ই-কমার্স হিসেবে বাজারে আসে। এটি মূলত বাংলাদেশে তাদের পরিষেবা প্রদান করে।\n\n\n== ইতিহাস ==\n২০২২ সালের ২১শে জানুয়ারি বাংলাদেশী ক্রিকেটার অল-রাউন্ডার সাকিব আল হাসান অনলাইন ফ্যাশন খুচরা বিক্রেতা প্রতিষ্ঠান হিসেবে মোনার্ক মার্ট প্রতিষ্ঠা করেন। পরে ধীরে ধীরে প্রতিষ্ঠানটি সারা দেশে একটি সাধারণ বাজার কৌশল এবং ব্যবসায়িক মডেলে রুপান্তরিত হয়। ওয়েবসাইট চালুর কিছুদিন পরেই তারা গ্রাহকদের জন্য অ্যান্ড্রয়েড ও আইফোন ব্যবহারকারীদের জন্য মোবাইল অ্যাপ্লিকেশন চালু করে।\n২০২২ সালের ২ সেপ্টেম্বর মোনার্ক মার্ট তাদের শুভেচ্ছাদূত হিসেবে গলফার সিদ্দিকুর রহমানকে নির্বাচিত করে। গ্রামীনফোন নামে একটি টেলিকম প্রতিষ্ঠান শুভেচ্ছা দূত হিসেবে নাম প্রত্যাহার করার প্রায় ১০ বছর পরে সিদ্দিকুর আবার কোন কোম্পানীর শুভেচ্ছা দূত নির্বাচিত হন।\n২৭ মার্চ ২০২২ সালে ক্যান্সারে আক্রান্ত বাংলাদেশ জাতীয় দলের ক্রিকেটার মোশাররফ হোসেন রুবেলের চিকিৎসার জন্য ১৫ লাখ টাকা অনুদান দিয়েছে মোনার্ক মার্ট। তবে কিছু দিন পর রুবেল চিকিৎসাধীন অবস্থায় মারা যান।\n২০২২ সালের সেপ্টেম্বরে, মোনার্ক মার্ট হকি চ্যাম্পিয়ন্স ট্রফিতে মোনার্ক পদ্মা পদ্মা ফ্র্যাঞ্চাইজির মালিকানা নেয় যা বাংলাদেশ হকি ফেডারেশন এবং এইচ যৌথভাবে আয়োজন করে। এটি একটি ছয় দলের হকি টুর্নামেন্ট যা বাংলাদেশে প্রথমবারের মতো ফ্র্যাঞ্চাইজি স্টাইলে অনুষ্ঠিত হয়। মোনার্ক মার্ট টুর্নামেন্টের একচেটিয়া টিকিটিং অংশীদারও।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ৩১ অক্টোবর ২০২২ তারিখে (ইংরেজি)"}