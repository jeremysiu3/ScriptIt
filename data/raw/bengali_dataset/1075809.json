{"pageid": 1075809, "title": "ব্যাসপুর শিব মন্দির", "url": "https://bn.wikipedia.org/wiki?curid=1075809", "content": "ব্যাসপুর শিব মন্দির হল  মুর্শিদাবাদ জেলার কাশিমবাজারের ব্যাসপুরে অবস্থিত একটি বিখ্যাত শিব মন্দির। \n\n\n== ইতিহাস ==\nপণ্ডিত রামকেশব দেবশর্মন ১৮১১ সালে এই মন্দির তৈরি করেন। এই মন্দিরটির  স্থাপত্য শৈলী খুব সুন্দর। এরকম  উচু মন্দির এখানে আর নেই। অনেকের মতে রাণী ভবানীর তৈরি বরানগরের মন্দির থেকে অনুপ্রাণিত হয়ে এ মন্দির তৈরি হয়েছে।\n\nসময়ের সাথে সাথে এই মন্দিরটি জরাজীর্ণ হয়ে পড়ে । ১৯১৮ সালে মুর্শিদাবাদের লালগোলার মহারাজা যোগীন্দ্র নারায়ণ রায় বাহাদুর এই মন্দিররের  সংস্কার করেন। তখন এই মন্দিরের  সংস্কারের তত্ত্বাবধানে ছিলেন আইনজীবী ও জাতীয়তাবাদী নেতা রায়বাহাদুর বৈকুণ্ঠ নাথ সেন। ১৯৯৫ সালে মহারাষ্ট্রের অমিত কুমার ভোঁসলে আবার এই মন্দিরের সংস্কার করেন। \n\n\n== মন্দির ==\nমন্দির বিভিন্ন স্থাপত্য শৈলীর মিশ্রণে তৈরি। মন্দিরে কার্নিশসহ চালা,পদ্মফুলের আট পাপড়ি,মন্দিরে আট কোণ যুক্ত চূড়া আছে। মন্দিরের চুড়ায় কলস ও ত্রিশূল আছে। যা  উল্টো পদ্মের মতো দেখতে। মন্দিরের গায়ে দুর্গা, কালী, রাধামাধব, গণেশ ,সিংহ, হাতি, সর্প ইত্যাদি অঙ্কিত । মন্দিরের প্রবেশ পথে মন্দিরের গায়ে  রাম-রাবণের যুদ্ধ, কৃষ্ণলীলা, বিষ্ণুর দশাবতার, মহিষাসুরমর্দিনী,ফুল, লতাপাতা আঁকা। মন্দির সংস্কারের ফলে টেরাকোটার কিছুটা ক্ষতি হয়েছে।   \nএই মন্দিরের উচ্চতা ৫৭ ফুট। মন্দিরের গর্ভগৃহে আছে কষ্টিপাথরের শিবলিঙ্গ। যার নাম ব্যাস দেব। এই শিবলিঙ্গের উচ্চতা ৫ ফুট।সাম্প্রতিক কালে মন্দিরটির সোন্দর্যায়নে যথেষ্ট উদ্যোগ নেওয়া হয়েছে মন্দিরের প্রবেশ পথের পাশেই তৈরি করা হয়েছে বিশাল \"হরগৌরীর\" মূর্তি, প্রধান মন্দিরের সম্মুখে তৈরি হয়েছে বিশাল \"নাট মন্দির\"। \n\n\n== পূজা ও উৎসব ==\nভক্তরা বাবা ব্যাস দেব বা বাবা ব্যাসেশ্বরকে প্রতিদিন পূজা করে । মন্দিরে প্রতিদিন  দুবার পূজা হয় । মন্দিরে সন্ধ্যাতে আরতি ও কীর্তন হয়। মন্দিরে শিবরাত্রিতে ৭ দিনের মেলা হয়। \n\n\n== তথ্যসূত্র =="}