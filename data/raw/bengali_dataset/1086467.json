{"pageid": 1086467, "title": "থিওডোর বিকেল", "url": "https://bn.wikipedia.org/wiki?curid=1086467", "content": "থিওডোর বিকেল একজন অস্ট্রীয়-আমেরিকান অভিনেতা, লোক গায়ক, সঙ্গীতবিৎ, সুরকার, ইউনিয়ন ও রাজনৈতিক কর্মী ছিলেন। তিনি  দ্য আফ্রিকান কুইন (১৯৫১), মৌলিন রুজ (১৯৫২), দ্য কিডন্যাপারস (১৯৫৩), দ্য এনিমি বিলো (১৯৫৭), আই ওয়ান্ট টু লিভ! (১৯৫৮), মাই ফেয়ার লেডি (১৯৬৪), দ্যা রাশিয়ান্স আর কামিং, দ্যা  রাশিয়ান্স আর কামিং (১৯৬৬) ও ২০০ মোটেল (১৯৭১) সহ বহু ছবিতে চলচ্চিত্রে অভিনয় করেছেন। তিনি দ্য ডিফিয়েন্ট ওয়ান্স-এ (১8৫8) শেরিফ ম্যাক্স মুলারের চরিত্রে অভিনয়ের জন্য শ্রেষ্ঠ পার্শ্ব অভিনেতা হিসেবে একাডেমি পুরস্কারের জন্য মনোনীত হন।\nতিনি কিশোর বয়সে ইসরায়েলের তেল আবিবের তেভিয়ে দ্য মিল্কম্যান-এর মাধ্যমে মঞ্চে আত্মপ্রকাশ করেছিলেন। তিনি পরবর্তীতে ব্রিটেনের রয়্যাল একাডেমি অফ ড্রামাটিক আর্টে অভিনয় শেখেন এবং লন্ডনে ১৯৪৮ সালে মঞ্চ অভিনয়ে আত্মপ্রকাশ করেছিলেন এবং ১৯৫৫ সালে নিউইয়র্কে অভিনয়ে অভিষেক করেন। তিনি একজন ব্যাপকভাবে স্বীকৃত ও রেকর্ডকৃত লোক গায়ক এবং গিটারবাদকও ছিলেন। তিনি ১৯৫৯ সালের নিউপোর্ট ফোক ফেস্টিভালের সহ প্রতিষ্ঠাতা এবং রোজার্স অ্যান্ড হ্যামারস্টাইনের মূল ব্রডওয়ে প্রযোজনায় দ্য সাউন্ড অফ মিউজিকের মারিয়ার ভূমিকায় অভিনয় করা মেরি মার্টিনের বিপরীতে ক্যাপ্টেন ভন ট্র্যাপের ভূমিকায় অভিনয় করেন। থিওডোর বিকেল ১৯৯৬ সালে মিউজিক্যাল ফিডেলার অন দ্যা রুফ নাটকে অভিনয় ও গান গাওয়া শুরু করেছিলেন, এই ভূমিকা তিনি আজ পর্যন্ত অন্য যেকোনো অভিনেতার চেয়ে অনেক বেশি অভিনয় করেছেন। প্রযোজনাটি নয়টি টনি পুরস্কার জিতেছে এবং ব্রডওয়ে ইতিহাসে দীর্ঘতম চলমান সংগীতগুলির মধ্যে একটি।\nথিওডোর বিকেল ২০১৪ সাল পর্যন্ত আমেরিকার অ্যাসোসিয়েটেড অ্যাক্টরস অ্যান্ড আর্টিস্টের সভাপতি ছিলেন এবং ১৯৭০-এর দশকের শেষের দিকে ও১৯৮০-এর দশকের শুরুতে অ্যাক্টরস ইকুইটির সভাপতি ছিলেন। তিনি পার্টনার্স ফর প্রগ্রেসিভ ইসরায়েলের পরিচালনা পর্ষদের চেয়ারম্যান হিসেবে দায়িত্ব পালন করেছেন,  যেখানে তিনি বক্তৃতাও দিয়েছিলেন।\n\n\n== শুরুর বছরগুলো ==\nথিওডোর বিকেলের জন্ম বুকোভিনাবাসী মিরিয়াম ও জোসেফের সন্তান হিসাবে অস্ট্রিয়ার ভিয়েনায়র একটি ইহুদি পরিবারে। একজন সক্রিয় জায়নবাদী হিসাবে, তার বাবা আধুনিক জায়নবাদের প্রতিষ্ঠাতা থিওডোর হের্জলের নামে তার নামকরণ করেছিলেন। থিওডোরের পরিবার ১৯৩৮ সালে অস্ট্রিয়ার জার্মান অধিগ্রহণের পর বাধ্যতামূলক ফিলিস্তিনে পালিয়ে যায়, যেখানে তার বাবার যোগাযোগের কারণে পরিবারকে ব্রিটিশ পাসপোর্ট পেতে তাদের সাহায্য করে। থিওডোর পড়াশোনা মিকভে ইসরায়েলের কৃষি বিদ্যালয় থেকে করেন এবং কেফার হামাকাবিতে  যোগদান করেন।\n\n\n== তথ্যসূত্র =="}