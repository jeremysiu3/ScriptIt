{"pageid": 1037084, "title": "শাহী বাজা", "url": "https://bn.wikipedia.org/wiki?curid=1037084", "content": "শাহী বাজা (\"রাজকীয় বাদ্য\") হল বুলবুল তরঙ্গের বৈদ্যুতিক এবং সামান্য সংশোধিত সংস্করণ। এটি এক ধরনের ভারতীয় তারের বাদ্যযন্ত্রবিশেষ, যেখানে টাইপরাইটার চাবি যুক্ত করা হয়েছে, এবং চাবিতে চাপ দিয়ে নিচে অবস্থিত বিভিন্ন তারকে অবনমিত করে তাদের স্বর কম্পাঙ্ক পরিবর্তন করা হয়। এই সংশোধনগুলির মধ্যে আরও ১২টি অবিচ্ছিন্ন তার যুক্ত হয়েছে যা একটি সংযুক্ত সুরমন্ডল (গুঞ্জন ধ্বনি বীণা) হিসাবে কাজ করে।\nউপকরণটি বর্তমানে আধা-শাস্ত্রীয় এবং জনপ্রিয় ভারতীয় সংগীত থেকে শুরু করে পরিবেষ্টিত প্রযুক্তি, এবং সাইকেডেলিক রক পর্যন্ত সমস্ত ক্ষেত্রে ব্যবহৃত হয়।\n\n\n== গঠন ==\nউপকরণটি প্রায় ৩৭ ইঞ্চি (৯৪ সেমি) দীর্ঘ এবং বর্তমান বহিরবয়বে আছে একটি ডাবল পিক আপ, স্বন এবং স্বরের প্রাবল্য নিয়ন্ত্রণ, ৩০-চাবির টাইপরাইটার এবং একটি শক্ত কাঠের কলেবর।\n\n\n== বাদন ==\nপরদা পরিবর্তন করার জন্য চাবিতে চাপ দেবার সময় ধাতব তারগুলি পিক দিয়ে টানা বা বাজানো হয়। যে তারগুলি সুর প্রদান করে, সেগুলি চাবি দ্বারা পরিচালিত হয়। গুঞ্জন ধ্বনির তার এবং সহকারী তারগুলির পরদা পরবর্তন করা হয় না। বাদ্য উপকরণটিতে আটটি প্রধান তার, দুটি সহকারী অনুরণনযুক্ত তার এবং একটি ১২-তারের বৈদ্যুতিন গুঞ্জনধ্বনি বীণা রয়েছে।\n\n\n== সমসাময়িক ব্যবহার ==\nএই যন্ত্রটি ইন্ডি এবং ফিউশন সংগীতে ব্যবহৃত হয়েছে। বিটলসের ৩০ বছর পরে ট্যুইগস, বেক, রাপুন, রবিন স্টোরি এবং বেশ কয়েকটি ইন্ডি ব্যান্ড একই বাদ্যযন্ত্রের সাহায্যে একটি নতুন ধ্বনি খুঁজছে। মূল বাদ্যযন্ত্র অথবা সহকারী গুঞ্জন যন্ত্র হিসাবে, এই \"বাজা\"র নমনীয়তা উত্তেজনাপূর্ণ। ভাইব্রাকাথিড্রাল অর্কেস্ট্রার মাইকেল ফ্লাওয়ার ২০০৬ সাল থেকে ক্রিস করসানোর সাথে ফ্রি-ইমপ্রুভ জুটিতে এই যন্ত্রটি বাজিয়ে চলেছেন।\n\n\n== তথ্যসূত্র ==\n\n\n== বহিঃসংযোগ ==\nA Jewish song about Sukkot"}