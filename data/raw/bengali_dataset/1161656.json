{"pageid": 1161656, "title": "কাট্টলী জাকেরুল উলুম ফাজিল মাদ্রাসা", "url": "https://bn.wikipedia.org/wiki?curid=1161656", "content": "কাট্টলী জাকেরুল উলুম ফাজিল (ডিগ্রী) মাদ্রাসা চট্টগ্রামের একটি বিখ্যাত ধর্মীয় শিক্ষাপ্রতিষ্ঠান ও আলিয়া মাদ্রাসা। সংক্ষেপে এটি কাট্টলী মাদ্রাসা নামে পরিচিত। মাদ্রাসাটি ১৯৭৪ সালে আলহাজ্ব আনোয়ার চৌধুরীসহ কাট্টলির প্রমুখ ব্যক্তিবর্গ প্রতিষ্ঠা করেন। মাদ্রাসাটি চট্টগ্রাম শহরের আকবর শাহ থানার অন্তর্গত ১০নং উত্তর কাট্টলী ওয়ার্ডে অবস্থিত।\n\n\n== অবকাঠামো ==\nকাট্টলী জাকেরুল উলুম ফাজিল মাদ্রাসায় ২টি বহুতল ভবন রয়েছে এবং সরকারী অর্থায়নে নতুন একটি ভবন নির্মাণাধীন অবস্থায় আছে। এছাড়াও, জাকেরুল উলুম জামে মসজিদ নামক একটি মসজিদ ও জাকেরুল উলুম ফোরকানিয়া মাদ্রাসা নামক ফোরকানিয়া মাদ্রাসা রয়েছে। ছাত্রদের জন্য রয়েছে বহুতলবিশিষ্ট আবাসিক ছাত্রাবাস।\n\n\n== ইতিহাস ==\nঐতিহ্যবাহী কাট্টলী জাকেরুল উলুম ফাজিল মাদ্রাসা প্রতিষ্ঠার ক্ষেত্রে গুরুত্বপূর্ণ ভূমিকা রাখেন মরহুম মফজল আহমদ চৌধুরী, মরহুম আলহাজ্ব সিরাজুল ইসলাম চৌধুরী, মরহুম আলহাজ্ব নুরুল ইসলাম চৌধুরী, মরহুম আলহাজ্ব আনোয়ার চৌধুরী ও মরহুম আলহাজ্ব ফরিদ উদ্দিন আহমেদ প্রমুখ। পহেলা জানুয়ারি, ১৯৭৪ খ্রিষ্টাব্দে মরহুম আলহাজ্ব জাকের আলী সওদাগরের রেখে যাওয়া ওয়াক্ফ সম্পত্তির উপর মাদ্রাসা প্রতিষ্ঠিত হয়। সর্বসম্মতিক্রমে মাদ্রাসার নামকরন হয়েছিল জাকেরুল উলুম মাদ্রাসা যার অর্থ দাঁড়ায় জ্ঞান চর্চার গবেষনাগার। মরহুম আলহাজ্ব আনোয়ার চৌধুরীকে মনোনীত করা হয় প্রতিষ্ঠাতা সভাপতি।\nপর্যায়ক্রমে এ মাদ্রাসা, ১ জানুয়ারি ১৯৮৪ সালে দাখিল, ১ জানুয়ারি ১৯৮৭ সালে আলিম, ১ জানুয়ারি ১৯৯০ সালে ফাজিল স্বীকৃতি পায়। এছাড়া, ১৫ নভেম্বর ২০২০ সালে এটি কারিগরি ও মাদ্রাসা শিক্ষা বিভাগ কর্তৃক দাখিল স্তরে বিজ্ঞান বিভাগ খোলার অনুমতি পায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nবাংলাদেশ মাদ্রাসা শিক্ষা বোর্ড\n\nবায়তুশ শরফ আদর্শ কামিল মাদ্রাসা\n\n\n== তথ্যসূত্র =="}