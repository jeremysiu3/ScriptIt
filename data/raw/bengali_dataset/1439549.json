{"pageid": 1439549, "title": "স্পেস সায়েন্সেস ল্যাবরেটরি", "url": "https://bn.wikipedia.org/wiki?curid=1439549", "content": "স্পেস সায়েন্সেস ল্যাবরেটরি (Space Sciences Laboratory, সংক্ষেপে SSL) মার্কিন যুক্তরাষ্ট্রের বার্কলির ক্যালিফোর্নিয়া বিশ্ববিদ্যালয়ের একটি \"অর্গানাইজড রিসার্চ ইউনিট\" (সুসংগঠিত গবেষণা কেন্দ্র)।\n ১৯৫৯ সালে প্রতিষ্ঠিত এই গবেষণাগারটি বিশ্ববিদ্যালয় অঙ্গনের (ক্যাম্পাসের) কাছে বার্কলি হিলস পাহাড়ি এলাকাতে অবস্থিত। গবেষণাগারটি মহাকাশ বিজ্ঞান ক্ষেত্রে অনেক প্রকল্প নির্মাণ করেছে ও করছে, যার মধ্যে বহির্জাগতিক প্রাণ অনুসন্ধান প্রকল্প সেটি অন্যতম। গবেষণাগারটিতে নির্মিত যন্ত্রপাতিগুলি এ পর্যন্ত ১০০টিরও বেশি কৃত্রিম উপগ্রহে ব্যবহৃত হয়েছে। এখান থেকে বৈদ্যুতিক ক্ষেত্র, মেরুজ্যোতির রঞ্জনরশ্মি, কঠিন রঞ্জনরশ্মি, গামা রশ্মি, মহাজাগতিক রশ্মি ও মহাজাগতিক অণুতরঙ্গ পটভূমি পরিমাপের জন্য ১৫০টিরও বেশি বেলুন ওড়ানো হয়েছে। উপরন্তু গবেষণাগারটি \"মেরুজ্যোতি কণা, অতিবেগুনি নিঃসরণ ও সৌরশিখার পরমাণুকেন্দ্রগুলি পরিমাপের জন্য দুই ডজন রকেট নির্মাণ করে উৎক্ষেপ করেছে। বর্তমানে (২০২৪) গবেষণাগারটিতে চলমান প্রকল্পগুলিকে গ্রহীয় প্রকল্প, ভূ-মহাকাশ প্রকল্প, সৌর ও সৌরপদার্থবিজ্ঞান প্রকল্প এবং জ্যোতিঃপদার্থবিজ্ঞান ও বহিঃগ্রহ প্রকল্প নামক দলে ভাগ করা হয়েছে, যেগুলির পাশাপাশি একটি অভিযান পরিক্রিয়াদি নিয়ন্ত্রণ বিভাগ, একটি প্রকৌশল বিভাগ ও একটি তথ্য গবেষণাগার কর্মরত আছে।\n\n\n== তথ্যসূত্র =="}