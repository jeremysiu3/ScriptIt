{"pageid": 1174159, "title": "লোকনায়ক গঙ্গা পথ", "url": "https://bn.wikipedia.org/wiki?curid=1174159", "content": "লোকনায়ক গঙ্গা পথ (গঙ্গা পথ) বা পাটনা মেরিন ড্রাইভ হল ভারতের বিহার রাজ্যের পাটনা শহরে গঙ্গা নদী তীরবর্তী একটি এক্সপ্রেসওয়ে। এটি ২০২২ সালের শেষ নাগাদ সম্পন্ন হবে বলে আশা করা হচ্ছে। এক্সপ্রেসওয়েটি যৌথভাবে হাউজিং অ্যান্ড আরবান ডেভেলপমেন্ট কর্পোরেশন (এইচইউডিসিও) ও বিহার সরকার দ্বারা নির্মিত হচ্ছে।\nএক্সপ্রেসওয়ের প্রথম ধাপটি ২০২২ সালের ২৪শে জুন জনসাধারণের জন্য উন্মুক্ত করা হয়েছিল।\n\n\n== ইতিহাস ==\nএটি ২০০৭ সালের আগস্ট মাসে অনুমোদিত হয়েছিল এবং বিহারের মুখ্যমন্ত্রী নীতীশ কুমার কর্তৃক ২০১৩ সালের ১১ই অক্টোবর ভূমিপূজা অনুষ্ঠিত হয়েছিল। বিহারের মুখ্যমন্ত্রী নীতীশ কুমার ২০২২ সালের ২৪শে জুন এক্সপ্রেসওয়ের প্রথম ধাপের উদ্বোধন করেছিলেন।\n\n\n== এক্সপ্রেসওয়ে ==\nএটি একটি ২০.৫-কিলোমিটার-দীর্ঘ (১২.৭-মাইল) সড়ক। সড়কটি ২২৩৪.৪৬কোটি টাকা ব্যয়ে পাটনার দিঘা ও দেদারগঞ্জের মধ্যে তৈরি করা হয়েছে। দ্বিতীয় পর্যায়ে সড়কটি ফতুহা পর্যন্ত ১৮ কিলোমিটার সম্প্রসারিত হবে। গঙ্গা পথটি ৬.৫ কিমি ভূমিস্তরে ও ১৪ কিমি উড়ালপথে নির্মিত হয়েছে।\nগঙ্গা পথ প্রকল্প যা বহু বছর ধরে পরিকল্পনার স্তরে রয়েছে, যাকে পাটনার মেরিন ড্রাইভও বলা হয়, গঙ্গা পথ বা গঙ্গা এক্সপ্রেসওয়ে দিঘাকে গঙ্গা নদীর তীর বরাবর কাচ্চি দরগার সঙ্গে সংযুক্ত করবে।\n\n\n== পাটনা যানজট হ্রাস ==\nএক্সপ্রেসওয়েটি পূর্ব থেকে পশ্চিম পাটনার মধ্যে যানবাহনের একটি মসৃণ প্রবাহ নিশ্চিত করবে এবং অশোক রাজপথে যানজটও কমিয়ে দেবে। অশোক রাজপথের সঙ্গে এক্সপ্রেসওয়েটি নয়টি স্থানে যুক্ত থাকবে। এটি একটি টোল সড়ক হিসাবে কাজ করে। বহু প্রত্যাশিত প্রকল্পটি পূর্ব থেকে পশ্চিম পাটনার ভারী যানজটপূর্ণ রাস্তাগুলিতে যানজট হ্রাস করবে। এটি শুধুমাত্র একটি সুন্দর রিভারফ্রন্ট প্রদান করবে না বরং এলাকার অর্থনৈতিক কর্মকাণ্ডকেও উত্সাহিত করবে।\n\n\n=== এক নজরে বৈশিষ্ট্য ===\nমোট দৈর্ঘ্য : ২৩.০৪ কিমি\nগাড়ি চলাচলের পথ : ৪-লেন, ১৪ কিমি\nভূমিস্তরে গাড়ি চলাচলের : ১৬ কিমি\nফুটপাথ : যানবাহন চলাচলের পথের উভয় পাশে ৫-ফুট\nসেতুগুলির সংযোগ: দীঘা রেল সেতু, মহাত্মা গান্ধী সেতু, কাচ্চি দরগাহ–বিদুপুর সেতু\nমোট খরচ : ₹৩,১০৬ কোটি\n\n\n== পাটনা রিভারফ্রন্ট ==\nপাটনা শহরে গঙ্গা বরাবর ৪.৫ কিমি  দীর্ঘ রিভারফ্রন্টে পরিকল্পনা করা হয়েছে। পাটনা রিভারফ্রন্টের চারটি সাংস্কৃতিক কেন্দ্রের সঙ্গে জনসাধারণের চলাচলের জন্য ২.৩ কিলোমিটার পথ বরাবর ২০ টি ঘাট তৈরি করা হবে। ৪.৫ মিটার চওড়া ভ্রমণার্থ খোলা রাস্তাকে কালেক্টরেট ঘাট থেকে আদালত ঘাট (৪৭০ মিটার), আদালত ঘাট থেকে গান্ধী ঘাট (১১৩২ মিটার), গান্ধী ঘাট থেকে রাণী ঘাট (৩৮৪ মিটার) এবং — কিছু ঘাটের ব্যবধানের পরে — ভদ্রা ঘাট থেকে নওজার ঘাট (৩৩০ মি) পর্যন্ত প্রসারিত করা হবে। এই প্রকল্পটি জাতীয় গঙ্গা নদী অববাহিকা কর্তৃপক্ষের অংশ।\n\n\n== কার্যক্রম হালনাগাদ ==\nআগস্ট, ২০১৭: ১৪ টি ঘাট নির্মাণ সম্পন্ন হয়েছে।\nজুন, ২০২২: এক্সপ্রেসওয়ে এক্সপ্রেসওয়ের প্রথম ধাপটি বিহারের মুখ্যমন্ত্রী নীতীশ কুমার ২৪শে জুন উদ্বোধন করেছিলেন।\n\n\n== আরো দেখুন ==\nমেরিন ড্রাইভ, মুম্বাই\nআউটার রিং রোড, পাটনা\nটেমস পথ\nগঙ্গা এক্সপ্রেসওয়ে\nপাটনা–দীঘা ঘাট রেলপথ\n\n\n== তথ্যসূত্র =="}