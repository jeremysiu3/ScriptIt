{"pageid": 1359097, "title": "ফরিদা রহমান", "url": "https://bn.wikipedia.org/wiki?curid=1359097", "content": "ফরিদা রহমান বাংলাদেশ জাতীয়তাবাদী দলের একজন রাজনীতিবিদ যিনি সংরক্ষিত মহিলা আসন হতে জাতীয় সংসদের সংসদ সদস্য ছিলেন।\n\n\n== রাজনৈতিক ও কর্মজীবন ==\nফরিদা রহমান পঞ্চম ও ষষ্ঠ জাতীয় সংসদে মহিলা আসন-১০ থেকে বাংলাদেশ জাতীয়তাবাদী দলের মনোনীত সংসদ সদস্য ছিলেন। তিনি ছিলেন বাংলাদেশ জাতীয়তাবাদী দলের ‘ভাইস-চেয়ারপার্সন’।\nফরিদা ছিলেন একজন নেতৃস্থানীয় নারী অধিকার আইনজীবী। পঞ্চম জাতীয় সংসদের অধিবেশনে তিনি পুরুষদের বহুবিবাহ নিষিদ্ধ করতে একটি বিল পেশ করার চেষ্টা করেন; তবে তার দলীয় ও বিরোধীদলীয় সাংসদরা শরিয়াহ আইনের লঙ্ঘন হিসেবে এর বিরোধিতা করে। তিনি পুরুষদের বহুবিবাহ নিষিদ্ধ করতে এবং উত্তরাধিকার প্রাপ্তিতে নারীদের পুরুষের সমান অধিকার নিশ্চিত করতে সংসদে দুই-তিন বছর ধরে চেষ্টা করে যাচ্ছিলেন। মুসলিম উত্তরাধিকার বিধানের সমালোচনা করায় ১৯৯৫ সালে তিনি রক্ষণশীল মুসলিম নেতাদের একটি সংগঠন দ্বারা বাধাপ্রাপ্ত হন। সংগঠনটি সরকারের কাছে ধর্মনিন্দার অভিযোগে ফরিদা রহমানের শাস্তির দাবি জানায়।\n\n\n== পাদটীকা ==\n\n\n== তথ্যসূত্র =="}