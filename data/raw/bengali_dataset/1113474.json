{"pageid": 1113474, "title": "ভিনসেন্ট আবু বকর", "url": "https://bn.wikipedia.org/wiki?curid=1113474", "content": "ভিনসেন্ট আবু বকর (আরবি: فينسنت أبو بكر; জন্ম: ২২ জানুয়ারি ১৯৯২) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে সৌদি আরবীয় ক্লাব আল নাসর এবং ক্যামেরুন জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং দ্বিতীয় আক্রমণভাগের খেলোয়াড় হিসেবে খেলেন।\n২০০৬–০৭ মৌসুমে, ক্যামেরুনীয় ফুটবল ক্লাব কোতোঁর যুব পর্যায়ের হয়ে খেলার মাধ্যমে আবু বকর ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৯–১০ মৌসুমে, কোতোঁর মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কোতোঁর হয়ে মাত্র এক মৌসুমে ১৫ ম্যাচে ৭টি গোল করার পর ২০১০–১১ মৌসুমে তিনি ফরাসি ক্লাব ভালঁসিয়েনে যোগদান করেছেন। ভালঁসিয়েনে তিন মৌসুম অতিবাহিত করার পর লরিয়াঁর সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১২৪ ম্যাচে ৫৭টি গোল করেছেন। পরবর্তীকালে, তিনি বেশিকতাশের হয়ে খেলেছেন। ২০২১–২২ মৌসুমে, তিনি বেশিকতাশ হতে সৌদি ক্লাব আল নাসরে যোগদান করেছেন।\n২০০৯ সালে, আবু বকর ক্যামেরুন অনূর্ধ্ব-২০ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। প্রায় ১ বছর যাবত ক্যামেরুনের বয়সভিত্তিক দলের হয়ে খেলার পর, তিনি ২০১০ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৮২ ম্যাচে ৩১টি গোল করেছেন।\n\n\n== প্রারম্ভিক জীবন ==\nভিনসেন্ট আবু বকর ১৯৯২ সালের ২২শে জানুয়ারি তারিখে ক্যামেরুনের ইয়াউন্দেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআবু বকর ক্যামেরুন অনূর্ধ্ব-২০ দলের হয়ে খেলার মাধ্যমে ক্যামেরুনের প্রতিনিধিত্ব করেছেন।\n২০১০ সালের ২৯শে মে তারিখে, ১৮ বছর, ৪ মাস ও ৭ দিন বয়সে, ডান পায়ে ফুটবল খেলায় পারদর্শী আবু বকর স্লোভাকিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ১–১ গোলে ড্র করেছিল। ক্যামেরুনের হয়ে অভিষেকের বছরে আবু বকর সর্বমোট ৭ ম্যাচে ১টি গোল করেছেন।\nআবু বকর ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৩১ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nভিনসেন্ট আবু বকর – ফিফা প্রতিযোগিতার রেকর্ড (ইংরেজি) \nভিনসেন্ট আবু বকর – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভিনসেন্ট আবু বকর  (ইংরেজি)  \nসকারবেসে ভিনসেন্ট আবু বকর (ইংরেজি) \nবিডিফুটবলে ভিনসেন্ট আবু বকর  (ইংরেজি)  \nট্রান্সফারমার্কেটে ভিনসেন্ট আবু বকর (ইংরেজি) \nওয়ার্ল্ডফুটবল.নেটে ভিনসেন্ট আবু বকর (ইংরেজি) \nইএসপিএন এফসিতে ভিনসেন্ট আবু বকর (ইংরেজি) \nন্যাশনাল-ফুটবল-টিমস.কমে ভিনসেন্ট আবু বকর (ইংরেজি)"}