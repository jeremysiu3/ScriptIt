{"pageid": 1038829, "title": "মাদ্রাজ প্রেসিডেন্সির প্রশাসনিক বিভাগ", "url": "https://bn.wikipedia.org/wiki?curid=1038829", "content": "বর্তমান তামিলনাড়ু, অন্ধ্রপ্রদেশ এবং কর্ণাটক, কেরালা, তেলেঙ্গানা ও ওড়িশার একাধিক জেলা ও তালুক নিয়ে গঠিত ছিল ব্রিটিশ ভারতের দক্ষিণতম প্রশাসনিক খণ্ড মাদ্রাজ প্রেসিডেন্সি৷ রামনাড় ও পুদুকোট্টাইয়ের মতো ছোট বড় দেশীয় রাজ্যগুলিও স্বাধীন ভারতে মাদ্রাজ প্রেসিডেন্সির অন্তর্ভুক্ত করা হয়৷ ১৯৫০ খ্রিস্টাব্দে ভারত সংবিধান স্বীকৃত গণতন্ত্রে পরিণত হলে মাদ্রাজ প্রেসিডেন্সি মাদ্রাজ প্রদেশে পরিবর্তিত হয়৷ ১৯৫৩ খ্রিস্টাব্দে এই প্রেসিডেন্সির তেলুগু ভাষী জেলাগুলি নিয়ে অন্ধ্র রাজ্য গঠন করা হয়৷ এর পরপর ১৯৫৯ খ্রিস্টাব্দে কন্নড় ভাষী ও মালয়ালম ভাষী জেলা ও অঞ্চল যথাক্রমে মহীশূর ও ত্রিবাঙ্কুর রাজ্যের সাথে যুক্ত করা হয়৷\n\n\n== প্রেসিডেন্সির প্রশাসনিক ক্ষেত্র ==\n\nমাদ্রাজ প্রেসাডেন্সির জেলাগুলি পাঁচটি ক্ষেত্রে বিভক্ত ছিল:\n\n\n=== পশ্চিম উপকূল ===\nপ্রেসিডেন্সির আরব সাগর সংলগ্ন জেলাগুলি নিয়ে গঠিত ছিলো পশ্চিম উপকূল অঞ্চল৷ বর্তমানে এগুলি মূলত তৎকালীন মাদ্রাজ প্রেসিডেন্সির অন্তর্ভুক্ত কর্ণাটক ও কেরালার উপকূলবর্তী জেলার সমষ্টি৷\n\n\n=== দাক্ষিণাত্য ===\nইঙ্গ-মহীশূর যুদ্ধের পর মহীশূর রাজ্য থেকে ব্রিটিশদের যে সকল জেলা প্রাপ্তি ঘটে তা ছিলো দাক্ষিণাত্যের অন্তর্ভুক্ত৷ অবশ্য এর অন্তর্ভুক্ত জেলাগুলি সমর্পিত জেলা নামেও পরিচিত ছিল৷ বর্তমানে কর্ণাটকের বেল্লারী, অন্ধ্রপ্রদেশের অনন্তপুর, কাডাপা এবং কর্নুল জেলা ছিল এই ক্ষেত্রের অন্তর্গত৷\n\n\n=== এজেন্সি ===\nপূর্বঘাট পর্বতমালা বরাবর অবস্থিত পার্বত্য অঞ্চল, বর্তমান উপকূলীয় অন্ধ্র, বিশাখাপত্তনম জেলা, ওড়িশার গঞ্জাম জেলার অঞ্চলগুলিকে এজেন্সি বলা হতো৷ এই অঞ্চলগুলি ব্রিটিশ গভর্নরের এজেন্ট ব্রিটিশ জেলা সমাহর্তা (ডিস্ট্রিক্ট কালেক্টর) দ্বারা শাসিত হতো৷\n\n\n=== উত্তরের সরকার ===\nএই ক্ষেত্রের অন্তর্ভুক্ত ছিল বর্তমান অন্ধ্রপ্রদেশের উপকূলীয় অন্ধ্র বিভাগ এবং ওড়িশার গঞ্জাম জেলা ও পরবর্তীতে জয়পুর রাজ্যের মতো কিছু করদ দেশীয় রাজ্য৷\n\n\n=== করমণ্ডল ===\nপ্রেসাডেন্সির দক্ষিণের বিভাগ, যা বর্তমান তামিলনাড়ু রাজ্যের সীমানার অনুরূপ ও অন্ধ্রপ্রদেশ রাজ্যের চিত্তুর জেলা নিয়ে গঠিত ছিল৷ ব্রিটিশ উচ্চারণে এটি করমণ্ডল হলেও স্থানীয়ভাবে এটির নাম ছিল চোলমণ্ডল৷ বর্তমান করমণ্ডল উপকূল এই ক্ষেত্রের নামানুসারেই এসেছে৷\n\n\n== প্রেসিডেন্সির জেলা ==\n\nব্রিটিশ ভারতে মাদ্রাজ প্রেসিডেন্সি ২৬ টি জেলা নিয়ে গঠিত ছিল৷ এগুলি হলো যথাক্রমে:\n\nগঞ্জাম (ওড়িশা)\nবিশাখাপত্তনম (অন্ধ্রপ্রদেশ)\nপূর্ব গোদাবরী (অন্ধ্রপ্রদেশ)\nপশ্চিম গোদাবরী (অন্ধ্রপ্রদেশ)\nকৃষ্ণা (অন্ধ্রপ্রদেশ)\nগুণ্টুর (অন্ধ্রপ্রদেশ)\nকর্নুল (অন্ধ্রপ্রদেশ)\nবেল্লারী (কর্ণাটক)\nঅনন্তপুর (অন্ধ্রপ্রদেশ)\nকাডাপা (অন্ধ্রপ্রদেশ)\nনেল্লোর (অন্ধ্রপ্রদেশ)\nচিত্তুর (অন্ধ্রপ্রদেশ)\nদক্ষিণ কানাড়া (কর্ণাটক ও কেরালা)\nমালাবার (কেরালা)\nনীলগিরি (তামিলনাড়ু)\nকোয়েম্বাটুর (তামিলনাড়ু)\nসালেম (তামিলনাড়ু)\nউত্তর আর্কট (তামিলনাড়ু)\nচিঙ্গলপৎ (তামিলনাড়ু)\nমাদ্রাজ শহর (তামিলনাড়ু)\nদক্ষিণ আর্কট (তামিলনাড়ু)\nত্রিচিনোপলি (তামিলনাড়ু)\nতাঞ্জোর (তামিলনাড়ু)\nরামনাড় (তামিলনাড়ু)\nমধুরা (তামিলনাড়ু)\nতিন্নেবেলী (তামিলনাড়ু)\n\n\n==== গঞ্জাম ====\nবর্তমান ওড়িশা রাজ্যের গজপতি ও গঞ্জাম জেলা দুটি নিয়ে গঠিত ছিল মাদ্রাজ প্রেসিডেন্সির গঞ্জাম জেলা৷ এটি ছিল মূলত ওড়িয়া ভাষী জেলা৷\n\n\n==== বিশাখাপত্তনম ====\nবর্তমান অন্ধ্রপ্রদেশ রাজ্যের শ্রীকাকুলাম, বিশাখাপত্তনম ও বিজয়নগরম জেলা তিনটি নিয়ে গঠিত ছিল মাদ্রাজ প্রেসিডেন্সির বিশাখাপত্তনম জেলা৷ এটি ছিল মূলত তেলুগু ভাষী জেলা৷\n\n\n==== পূর্ব গোদাবরী ====\nবর্তমান অন্ধ্রপ্রদেশ রাজ্যের পূর্ব গোদাবরী জেলা ও তেলেঙ্গানা রাজ্যের মুলুগু জেলার ওয়াজেড়, বেঙ্কটপুরম তহশিল ও ভদ্রাদ্রি কোথাগুড়েম জেলার চেরলা ও দুম্মুগুড়েম তহশিল নিয়ে গঠিত ছিল মাদ্রাজ প্রেসিডেন্সির পূর্ব গোদাবরী জেলা৷ এটি ছিল মূলত তেলুগু ভাষী জেলা৷\n\n\n==== পশ্চিম গোদাবরী ====\nবর্তমান অন্ধ্রপ্রদেশ রাজ্যের পশ্চিম গোদাবরী জেলাই পূর্বতন মাদ্রাজ প্রেসিডেন্সির পশ্চিম গোদাবরী জেলা৷ এটি ছিল মূলত তেলুগু ভাষী জেলা৷\n\n\n==== কৃষ্ণা ====\nবর্তমান অন্ধ্রপ্রদেশ রাজ্যের কৃষ্ণা জেলাই পূর্বতন মাদ্রাজ প্রেসিডেন্সির কৃষ্ণা জেলা৷ এটি ছিল মূলত তেলুগু ভাষী জেলা৷\n\n\n==== গুণ্টুর ====\nবর্তমান অন্ধ্রপ্রদেশ রাজ্যের গুণ্টুর জেলা ও প্রকাশম জেলার আদ্দঙ্কি, চিরালা ও ওঙ্গোল নিয়ে গঠিত ছিল মাদ্রাজ প্রেসিডেন্সির গুণ্টুর জেলা৷ এটি ছিল মূলত তেলুগু ভাষী জেলা৷\n\n\n==== কর্নুল ====\nবর্তমান অন্ধ্রপ্রদেশ রাজ্যের কর্নুল জেলা ও প্রকাশম জেলার মার্কাপুর, গিদ্দলুর ও ইয়রাগোণ্ডাপালেম নিয়ে গঠিত ছিল মাদ্রাজ প্রেসিডেন্সির কর্নুল জেলা৷ এটি ছিল মূলত তেলুগু ভাষী জেলা৷\n\n\n==== বেল্লারী ====\nবর্তমান কর্ণাটক রাজ্যের বেল্লারী ও বিজয়নগর জেলা তিনটি নিয়ে গঠিত ছিল মাদ্রাজ প্রেসিডেন্সির বেল্লারী জেলা৷ এটি ছিল মূলত কন্নড় ভাষী জেলা৷\n\n\n==== অনন্তপুর ====\nবর্তমান অন্ধ্রপ্রদেশ রাজ্যের অনন্তপুর জেলাই পূর্বতন মাদ্রাজ প্রেসিডেন্সির অনন্তপুর জেলা৷ এটি ছিল মূলত তেলুগু ভাষী জেলা৷\n\n\n==== কাডাপা ====\nবর্তমান অন্ধ্রপ্রদেশ রাজ্যের কাডাপা জেলাই পূর্বতন মাদ্রাজ প্রেসিডেন্সির কাডাপা জেলা৷ এটি ছিল মূলত তেলুগু ভাষী জেলা৷\n\n\n==== নেল্লোর ====\nবর্তমান অন্ধ্রপ্রদেশ রাজ্যের নেল্লোর জেলা ও প্রকাশম জেলার কণ্ডুকুর, কনিগিরি, দর্শি ও পোদিলি নিয়ে গঠিত ছিল মাদ্রাজ প্রেসিডেন্সির নেল্লোর জেলা৷ এটি ছিল মূলত তেলুগু ভাষী জেলা৷\n\n\n==== চিত্তুর ====\nবর্তমান অন্ধ্রপ্রদেশ রাজ্যের চিত্তুর জেলাই পূর্বতন মাদ্রাজ প্রেসিডেন্সির চিত্তুর জেলা৷ এটি ছিল মূলত তেলুগু ভাষী জেলা৷\n\n\n==== দক্ষিণ কানাড়া ====\nবর্তমান কর্ণাটক রাজ্যের দক্ষিণ কন্নড় ও উড়ুপি জেলা ও কেরালা রাজ্যের কাসারগড় জেলা নিয়ে গঠিত ছিল মাদ্রাজ প্রেসিডেন্সির দক্ষিণ কানাড়া জেলা৷ এটি ছিল মূলত তুলু ভাষী জেলা৷\n\n\n==== মালাবার ====\nবর্তমান কেরালা রাজ্যের শ্রীকাকুলাম, কালিকট, বয়নাড়, মালাপ্পুরম , আলাতুর ও চিত্তুর তালুকের কিছু অংশ বাদে সম্পূর্ণ পালঘাট জেলা, ত্রিশূর জেলার সম্পূর্ণ চাওঘাট ও কদুঙ্গালুর তালকের কিছু অংশ ও এর্নাকুলাম জেলার কোচি বন্দর নিয়ে গঠিত ছিল মাদ্রাজ প্রেসিডেন্সির মালাবার জেলা৷ এটি ছিল মূলত মালয়ালম ভাষী জেলা৷\n\n\n==== নীলগিরি ====\nবর্তমান তামিলনাড়ুর রাজ্যের নীলগিরি জেলাই পূর্বতন মাদ্রাজ প্রেসিডেন্সির নীলগিরি জেলা৷ এটি ছিল মূলত বাডাগা ভাষী জেলা৷\n\n\n==== কোয়েম্বাটুর ====\nবর্তমান তামিলনাড়ুর রাজ্যের কোয়েম্বাটুর, ইরোড়ু, তিরুপুর ও কর্ণাটক রাজ্যের চামরাজনগর জেলার কোল্লেগাল নিয়ে গঠিত ছিল মাদ্রাজ প্রেসিডেন্সির কোয়েম্বাটুর জেলা৷ এটি ছিল মূলত তামিল ভাষী জেলা৷\n\n\n==== সালেম ====\nবর্তমান তামিলনাড়ুর রাজ্যের সালেম, ধর্মপুরী, কৃষ্ণগিরি ও নামক্কাল জেলা নিয়ে গঠিত ছিল মাদ্রাজ প্রেসিডেন্সির সালেম জেলা৷ এটি ছিল মূলত তামিল ভাষী জেলা৷\n\n\n==== উত্তর আর্কট ====\nবর্তমান তামিলনাড়ুর রাজ্যের তিরুবন্নমালাই, তিরুপত্তুর, ভেলোর ও রাণীপেট জেলা নিয়ে গঠিত ছিল মাদ্রাজ প্রেসিডেন্সির উত্তর আর্কট জেলা৷ এটি ছিল মূলত তামিল ভাষী জেলা৷\n\n\n==== চিঙ্গলপৎ ====\nবর্তমান তামিলনাড়ুর রাজ্যের তিরুভেলুর, কাঞ্চীপুরম, চেঙ্গলপট্টু জেলা ও চেন্নাই জেলার একাধিক তালুক ও গ্রাম পঞ্চায়েত নিয়ে গঠিত ছিল মাদ্রাজ প্রেসিডেন্সির চিঙ্গলপৎ জেলা৷ এটি ছিল মূলত তামিল ভাষী জেলা৷\n\n\n==== মাদ্রাজ শহর ====\nপূর্বতন মাদ্রাজ জেলার উত্তর, দক্ষিণ ও পশ্চিমে একাধিক লোকালয় যুক্ত করে বর্তমান চেন্নাই জেলা গঠন করা হয়৷\n\n\n==== দক্ষিণ আর্কট ====\nবর্তমান তামিলনাড়ুর রাজ্যের ভিল্লুপুরম, কালকুরিচি ও কডলুর জেলা নিয়ে গঠিত ছিল মাদ্রাজ প্রেসিডেন্সির দক্ষিণ আর্কট জেলা৷ এটি ছিল মূলত তামিল ভাষী জেলা৷\n\n\n==== ত্রিচিনোপলি ====\nবর্তমান তামিলনাড়ুর রাজ্যের তিরুচিরাপল্লী, কারূর, পেরম্বালুর ও আরিয়ালুর জেলা নিয়ে গঠিত ছিল মাদ্রাজ প্রেসিডেন্সির ত্রিচিনোপলি জেলা৷ এটি ছিল মূলত তামিল ভাষী জেলা৷\n\n\n==== তাঞ্জোর ====\nবর্তমান তামিলনাড়ুর রাজ্যের তাঞ্জাবুর, তিরুবারূর, নাগপত্তনম, ময়িলাড়ুতুরাই ও পুদুকোট্টাই জেলার অরন্তাঙ্গী, আবুড়ায়ারকোয়িল ও মনমেলকুড়ি নিয়ে গঠিত ছিল মাদ্রাজ প্রেসিডেন্সির তাঞ্জোর জেলা৷ এটি ছিল মূলত তামিল ভাষী জেলা৷\n\n\n==== রামনাড় ====\nবর্তমান তামিলনাড়ুর রাজ্যের শিবগঙ্গা, রামনাথপুরম ও বিরুধুনগর জেলা তিনটি নিয়ে গঠিত ছিল মাদ্রাজ প্রেসিডেন্সির রামনাড় জেলা৷ এরও পূর্বে এটি ছিল মধুরা জেলার অংশ৷ এটি ছিল মূলত তামিল ভাষী জেলা৷\n\n\n==== মধুরা ====\nবর্তমান তামিলনাড়ুর রাজ্যের দিন্দিগুল, মাদুরাই ও তেনি জেলা তিনটি নিয়ে গঠিত ছিল মাদ্রাজ প্রেসিডেন্সির মধুরা জেলা৷ এটি ছিল মূলত তামিল ভাষী জেলা৷\n\n\n==== তিন্নেবেলী ====\nবর্তমান তামিলনাড়ুর রাজ্যের তেনকাশী, তুতিকোরিন ও তিরুনেলবেলি জেলা তিনটি নিয়ে গঠিত ছিল মাদ্রাজ প্রেসিডেন্সির তিন্নেবেলী জেলা৷ এটি ছিল মূলত তামিল ভাষী জেলা৷\n\n\n== তথ্যসূত্র =="}