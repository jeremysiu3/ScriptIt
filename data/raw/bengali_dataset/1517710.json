{"pageid": 1517710, "title": "সাহিত্যা জগন্নাথন", "url": "https://bn.wikipedia.org/wiki?curid=1517710", "content": "সাহিত্যা জগন্নাথন একজন ক্রীড়া উপস্থাপক, ভিডিও জকি, উপস্থাপক, কলামিস্ট, মডেল, অভিনেত্রী এবং ২০০৯ সালে ভিভেল মিস চেন্নাই সৌন্দর্য প্রতিযোগিতার বিজয়ী।\n\n\n== কর্মজীবন ==\n২০০৯ সালে মিস চেন্নাইয়ের উপাধি জেতার পর, সাহিত্যা ২০১০ সালে কোরিয়ার সিউলে অনুষ্ঠিত ওয়ার্ল্ড মিস ইউনিভার্সিটি প্রতিযোগিতায় ভারতের প্রতিনিধিত্ব করেন এবং মিস স্পিচ খেতাব জিতে নেন। তিনি চেন্নাইয়ের এমওপি বৈষ্ণব কলেজ থেকে সাংবাদিকতায় ডিগ্রি অর্জনের সাথে সাথে মডেলিংয়ের প্রতিও তাঁর প্রতিশ্রুতি বজায় রেখে দুই কর্মজীবনে ভারসাম্য রাখেন। একজন মডেল হিসেবে তিনি চেন্নাই আন্তর্জাতিক ফ্যাশন সপ্তাহের মরশুম ১ এবং মরশুম ৩-এর র‍্যাম্পে হেঁটেছেন। তিনি সব্যসাচী মুখার্জি, রেহানে, রিতু কুমারের মতো সুপরিচিত ভারতীয় পোশাক পরিকল্পকদের র‍্যাম্প শোতে এবং ভক্সওয়াগেন, র‍্যাংলার, রিবক, টনি অ্যাণ্ড গাই এবং জিআরটি জুয়েলারির মতো ব্র্যাণ্ডের জন্যও মডেলিং করেছেন। ফেমিনা মিস ইণ্ডিয়া ২০১৪-এর শীর্ষ ২৫ প্রতিযোগীর মধ্যে সাহিত্যা সংক্ষিপ্ত তালিকাভুক্ত হয়েছিলেন।\nগৌতম বাসুদেব মেননের দ্বিভাষিক নিদানে এন পোনভাসানদাম নামের চলচ্চিত্র দিয়ে সাহিত্যা তাঁর অভিনয় জগতে আত্মপ্রকাশ করেন। সেখানে তিনি সামান্থার চরিত্রের স্কুল জীবনের এক বন্ধুর চরিত্রে অভিনয় করেন। তাঁর সহ অভিনেতা ছিলেন ধন্যা বালকৃষ্ণ এবং বিদ্যুৎলেখা রমন। পরবর্তীতে আর পার্থিবান তাঁর পরিচালনার কাথাই থিরাইকথাই ভাসানম ইয়াক্কাম (২০১৪) চলচ্চিত্রে সাহিত্যাকে প্রধান চরিত্রে অভিনয়ের জন্য চুক্তিবদ্ধ করেন, সেখানে সাহিত্যা একজন সহকারী পরিচালকের চরিত্রে অভিনয় করেন। ছবিটি ইতিবাচক পর্যালোচনা লাভ করে এবং ২০১৪ সালের আগস্টে বক্স অফিসে ভালো ব্যবসা করে। তিনি আন্ধাধি (২০১৫) ছবিতেও কাজ করেছিলেন, যেখানে তিনি একজন পুলিশ অফিসারের ভূমিকায় অভিনয় করেছিলেন।\n২০১৭ সালে, সাহিত্যা স্টার স্পোর্টসের হয়ে তামিল এবং ইংরেজি উভয় ভাষাতেই প্রো কাবাডি লিগ উপস্থাপনা করেছিলেন। ২০১৭ সালে স্টার স্পোর্টস তামিলের হয়ে ভারত-অস্ট্রেলিয়া ক্রিকেট সিরিজ কভার করা দলেরও অংশ ছিলেন  পরবর্তীতে তিনি ক্রীড়া ধারাভাষ্যকার হিসেবে নিজের কর্মজীবন অব্যাহত রাখেন এবং ২০১৭-১৮ সালে ইণ্ডিয়ান সুপার লীগ (আইএসএল) এবং ২০১৮ সালে স্টার স্পোর্টসের হয়ে প্রিমিয়ার ব্যাডমিন্টন লীগের (পিবিএল) উপস্থাপক হিসেবে কাজ করেন। তিনি ডিটি নেক্সটের জন্য একটি সাপ্তাহিক কলামও লেখেন।\n\n\n== চলচ্চিত্র তালিকা ==\n\n\n== তথ্যসূত্র =="}