{"pageid": 1140826, "title": "গুরে দুর্গ", "url": "https://bn.wikipedia.org/wiki?curid=1140826", "content": "গুরে দুর্গ (ডেনীয়: Gurre Slot) ডেনমার্কের উত্তর জিল্যান্ড প্রদেশে অবস্থিত একটি রাজকীয় দুর্গ ছিল। এর ধ্বংসাবশেষ হেলসিংগারের উপকণ্ঠে, গুরে গ্রামের গুরে সো হ্রদের তীরে টিকবের কাছে অবস্থিত। দুর্গের ধ্বংসাবশেষ খনন করে পুনরুদ্ধার করা হয়েছে।\n\n\n== ইতিহাস ==\nগুরে দুর্গ দ্বাদশ শতকে নির্মিত হয়েছিল। ১৩৫০-এর দশকে এতে চারটি গোলাকার মিনার ও সীমানা প্রাচীর যুক্ত করা হয়েছিল। দুর্গটি সম্পর্কে ১৩৬৪ সালে কোর্ট ক্রনিকলসে প্রথম উল্লেখ করা হয়েছিল, যখন পোপ পঞ্চম আরবান ভ্যাটিকানে তার চ্যাপেল (পোপের বাসস্থান)-এর ধ্বংসাবশেষ উপহার হিসেবে পাঠিয়েছিলেন।\nডেনমার্কের রাজা ভালদেমার আটারডাগ ১৩৭৫ সালে এই দুর্গে মৃত্যু বরণ করেন। ভালদেমার সম্পর্কে অনেক গল্প, গীত এবং কবিতা প্রচলিত হয়েছে। দুর্গটির ইতিহাস রাজা ভালদেমার সম্পর্কে একটি কিংবদন্তির সাথে জড়িত। রাজা তার সুন্দর উপপত্নী টোভ লিলেকে ভালবাসতেন, ঐতিহ্য অনুসারে টোভ লিলে গুরে ক্যাসেলে দীর্ঘকাল অবস্থান করেছিলেন এবং ফলস্বরূপ শ্লেসউইগের রানী হেলভিগ তার প্রতি ঈর্ষান্বিত ছিলেন।\nশতাব্দীর পর শতাব্দী ধরে, এই মূল কাহিনীটি অন্যান্য কিংবদন্তিদের দ্বারা সমৃদ্ধ হয়েছিল, অবশেষে রাজা ও তার উপপত্নীর গল্প ডেনমার্কের একটি জাতীয় পৌরাণিক কাহিনীতে পরিণত হয়েছে। ডেনিয় ঔপন্যাসিক এবং কবি জেনস পিটার জ্যাকবসেন (১৮৪৭-১৮৮৫) পৌরাণিক কাহিনীটির একটি কাব্যিক রূপ দিয়েছেন। কবিতার একটি জার্মান অনুবাদ হতে অস্ট্রিয় সুরকার আর্নল্ড শোয়েনবার্গ (১৮৭৪-১৯৫১) গুরে-লিডারের স্বরলিপি তৈরি করেছেন।\n\n\n== খনন ==\n১৮১৭ সালে দুর্গের ধ্বংসাবশেষের একটি আংশিক খনন করা হয়েছিল। ১৮৩৫ সালে, আরও বৃহৎ পরিসরে ধ্বংসাবশেষের গভীর খনন, ভূজরিপ এবংমানচিত্র তৈরী করা হয়েছিল। ১৮৯০-এর দশকে কিছু অতিরিক্ত গবেষণা হয়েছিল। ১৯২১ সালে, একটি পাথুরে ভবনের অবশেষ উন্মোচিত হয়েছিল। ১৯৩৬-৩৯ সালে, পাথুরে ভবনের পুনসংস্কার করা হয়েছিল।\n\n\n== তথ্যসূত্র ==\n\n\n== অন্যান্য উৎস ==\nলোন হভাস; ভিভিয়ান এটিং; শার্লট বোজে অ্যান্ডারসেন রচিত \"Gurre slot: kongeborg og sagnskat\" (ডেনমার্কস ব্লিন্ডেবিবলিয়টেক হতে প্রকাশিত) আইএসবিএন ৮৭-১১-২২০৩৩-৩"}