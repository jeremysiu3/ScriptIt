{"pageid": 1136640, "title": "বোরিয়া মজুমদার", "url": "https://bn.wikipedia.org/wiki?curid=1136640", "content": "বোরিয়া মজুমদার একজন ভারতীয় বাঙালি ক্রীড়া সাংবাদিক, শিক্ষায়তনিক সভ্য ও লেখক।\n\n\n== শিক্ষা ==\nমজুমদার ১৯৭৬ সালের ৮ মার্চ কলকাতায় জন্মগ্রহণ করেন। তিনি কলকাতার দ্য ফ্রাঙ্ক অ্যান্থনি পাবলিক স্কুল থেকে স্কুলের পড়াশোনা শেষ করেন। তিনি তার বিএ ডিগ্রি অর্জন করেছেন, ১৯৯৭ সালে কলকাতা বিশ্ববিদ্যালয় ও প্রেসিডেন্সি কলেজ থেকে ইতিহাস বিষয়ে। ১৯৯৯ সালে একই বিশ্ববিদ্যালয় থেকে আধুনিক ইতিহাসে এমএ করেন। তিনি ১৯৯৯-২০০০ সালে রোডস স্কলারে ভূষিত হন এবং অক্টোবর, ২০০০-এ ভারতীয় ক্রিকেটের সামাজিক ইতিহাসের উপর ডিফিল(DPhil) করার জন্য অক্সফোর্ড বিশ্ববিদ্যালয়ের সেন্ট জন'স কলেজে যান।\nতিনি মার্চ ২০০৪ সালে তার ডক্টরেট সম্পন্ন করেন এবং থিসিসটি পরবর্তীকালে অক্সফোর্ড মনোগ্রাফ সিরিজে প্রকাশের জন্য মনোনীত হয়। এটি পেঙ্গুইন-ভাইকিং কোম্পানি দ্বারা ভারতে প্রকাশিত হয়, যার শিরোনাম ছিল টুয়েন্টি টু ইয়ার্ডস টু ফ্রিডম:এ সোশ্যাল হিস্ট্রি অব ইন্ডিয়ান ক্রিকেট (ডিসেম্বর, ২০০৪)।\n\n\n== গ্রন্থ রচনা ==\nপ্রথম বই প্রকাশের পর তিনি জনপ্রিয় ভারতীয় ক্রিকেটার শচীন তেন্ডুলকরের সাথে সহ-লেখকরূপে শচীনের আত্মজীবনী প্লেয়িং ইট মাই ওয়ে লেখেন।\n২০১৮ সালে তার দ্বিতীয় পুস্তক ইলেভেন গডস অ্যান্ড এ বিলিয়ন ইন্ডিয়ান্স:দ্য অন অ্যান্ড অফ দ্য ফিল্ড স্টোরি অব ক্রিকেট ইন ইন্ডিয়া অ্যান্ড বেয়ন্ড প্রকাশিত হয়। এটি সাইমন ও স্কুস্টার দ্বারা প্রকাশিত হয়েছিল।\n\n\n== ইতিহাস গবেষণা ও অধ্যাপনা ==\n২০১৯ সালে তিনি সেন্ট্রাল ল্যাঙ্কাশায়ার বিশ্ববিদ্যালয়ের স্কুল অব স্পোর্টস অ্যান্ড ওয়েলবিং-এ সিনিয়র রিসার্চ ফেলো হিসেবে যোগ দেন।\nএর আগে তিনি মেলবোর্ন শহরের লা ত্রোব বিশ্ববিদ্যালয়ে ও চিকাগো বিশ্ববিদ্যালয়ে ভিজিটিং লেকচারার ছিলেন।\n\n\n== বর্তমান জীবন ==\nবোরিয়া মজুমদার শর্মিষ্ঠা গুপ্তের সঙ্গে বিবাহবন্ধনে আবদ্ধ।\nবোরিয়া মজুমদার একাধিক কর্পোরেটের সমর্থন নিয়ে তার উদ্ভাবনী ক্রীড়া উদ্যোগ রেভস্পোর্টস (RevSportz) চালু করেছেন।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}