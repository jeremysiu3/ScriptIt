{"pageid": 1490371, "title": "রং ঢং", "url": "https://bn.wikipedia.org/wiki?curid=1490371", "content": "রং ঢং ২০২৪ সালের একটি বাংলা ভাষার বাংলাদেশী নাট্য চলচ্চিত্র, যা ব্ল্যাক শাইন প্রোডাকশন হাউসের ব্যানারে প্রযোজনা করেছেন আহসান জুবায়ের এবং পরিচালনা করেছেন আহসান সারোয়ার। সিনেমার বিভিন্ন চরিত্রে অভিনয় করেছেন তারিক আনাম খান, লুৎফর রহমান জর্জ, আরমান পারভেজ মুরাদ, ফারুক আহমেদ, স্বাধীন খসরু, শবনম পারভীন, জামিল, প্রাণ রায়, অর্ণব খান, সোহেল মণ্ডল, এজাজুল ইসলাম। চলচ্চিত্রটির মূল গল্প প্রতারণা ও প্রতিশোধকে কেন্দ্র করে গড়ে উঠেছে।\n২০১৬ সালে নির্মাণ হওয়া চলচ্চিত্রটি বেশ কয়েক বছর সেন্সর বোর্ডে আটকে থেকে ২০২৩ সালে প্রদর্শনের অনুমতি পায় এবং ২০২৪ সালের ৮ই নভেম্বর প্রেক্ষাগৃহে মুক্তি দেওয়া হয়। চলচ্চিত্রে সঙ্গীত পরিচালনা করেছেন ফুয়াদ নাসের বাবু, পান্থ কানাই, মাহমুদুল হাসান রোমান্স, শামিম আলম বুলেট ও তাসনুব।\n\n\n== পটভূমি ==\nচলচ্চিত্র ইন্ডাস্ট্রির কিছু নবীনের প্রতারিত হওয়ার গল্প চিত্রায়িত হয়েছে।\n\n\n== অভিনয়শিল্পী ==\nতারিক আনাম খান\nআরমান পারভেজ মুরাদ\nসেরা জামান \nলুৎফর রহমান জর্জ\nস্বাধীন খসরু\nফারুক আহমেদ\nশবনম পারভীন\nমাখনুন সুলতানা মাহিমা \nএজাজুল ইসলাম\nসোহেল মণ্ডল\nজামিল হোসেন \nপ্রাণ রায়\nআমিন আজাদ\nশামীম হোসেন\nআহসান সাদাফ\nঅর্ণব খান\nসোমা ফেরদৌস\nসাদাফ\n\n\n== নির্মাণ ==\n২০১৬ সালে চলচ্চিত্রটি নির্মাণ শুরু হয়। ২০১৯ সালে সিনেমাটির কয়েকটি দৃশ্য সেন্সর বোর্ড কর্তৃক বাদ দেওয়ার নির্দেশনা দেওয়া হয়। নির্মাতারা সেই দৃশ্যগুলোতে পরিবর্তন এনে পুনরায় জমা দিলে, সিনেমাটিকে ‘নিষিদ্ধ’ ঘোষণা করা হয়। নির্মাতার অভিযোগ ছিল যে, কোনো যৌক্তিক কারণ ছাড়াই সিনেমাটিকে আটকে রাখা হয়েছিল। পরবর্তীতে আপিল বোর্ডের কাছে আবেদন করা হলে সিনেমাটি মুক্তির অনুমতি পায় এবং নিষেধাজ্ঞা প্রত্যাহার করা হয়।\n\n\n== সঙ্গীত ==\nসঙ্গীত পরিচালনা করেছেন ফুয়াদ নাসের বাবু, পান্থ কানাই, মাহমুদুল হাসান রোমান্স, শামিম আলম বুলেট, তাসনুব। গানগুলোতে কণ্ঠ দিয়েছেন পান্থ কানাই, কিশোর, সুমিত, জামিল হোসেন, আদি। সেসময় সিনেমার দুটি গান ‘বয়স ১৬তে প্রেম’ ও ‘অদ্ভুত প্রেম আমার’ সোশাল মিডিয়ায় বেশ সাড়া ফেলেছিল।\n'বয়স ১৬তে প্রেম' গানটি ২০১৬ সালের ২২ সেপ্টেম্বর মিনিট ফিল্ম ইউটিউব চ্যানেলে প্রকাশ করা হয়। ডি-ম্যান রহমান ও আহসান সারোয়ার গানটির কথা লিখেছেন এবং গেছেন আদি।\n\n\n== মুক্তি ==\n২০২৪ সালের ২৩ অক্টোবর টিজার এবং ১ নভেম্বর ট্রেইলার মিনিট ফিল্ম ইউটিউব চ্যানেলে প্রকাশ করা হয়।\nচলচ্চিত্রটি ২০২৪ সালের ৮ই নভেম্বর রেজাউর রহমান পরিচালিত ৩৬-২৪-৩৬ এর সাথে সংঘর্ষে বাংলাদেশের পাঁচটি মাল্টিপ্লেক্সে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে রং ঢং \nইন্টারনেট মুভি ডেটাবেজে রং ঢং  (ইংরেজি)"}