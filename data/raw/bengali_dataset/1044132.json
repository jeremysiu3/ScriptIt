{"pageid": 1044132, "title": "জশুয়া জেমস গ্রিফিথস", "url": "https://bn.wikipedia.org/wiki?curid=1044132", "content": "জশুয়া জেমস গ্রিফিথস (ইংরেজি: Josh Griffiths, ইংরেজি উচ্চারণ: /ʤɒʃ gɹɪfɪθs/; জন্ম: ৫ সেপ্টেম্বর ২০০১; জশ গ্রিফিথস নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংরেজ ক্লাব ওয়েস্ট ব্রমউইচ অ্যালবিয়নের হয়ে একজন গোলরক্ষক হিসেবে খেলেন।\nইংরেজ ফুটবল ক্লাব ওয়েস্ট ব্রমউইচ অ্যালবিয়নের যুব পর্যায়ের হয়ে খেলার মাধ্যমে গ্রিফিথস ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০২০–২১ মৌসুমে, ইংরেজ ক্লাব ওয়েস্ট ব্রমউইচ অ্যালবিয়নের মূল দলে অন্তর্ভুক্ত হওয়ার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। একই মৌসুমে, তিনি ধারে ওয়েস্ট ব্রমউইচ অ্যালবিয়ন হতে চেল্টন্যাম টাউনে যোগদান করেছেন। অতঃপর তিনি লিংকন সিটি এবং পোর্টসমাথের হয়ে ধারে খেলেছেন।\n২০১৯ সালে, গ্রিফিথস ইংল্যান্ড অনূর্ধ্ব-১৮ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nজশুয়া জেমস গ্রিফিথস ২০০১ সালের ৫ই সেপ্টেম্বর তারিখে ইংল্যান্ডের হেরিফোর্ডে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগ্রিফিথস ইংল্যান্ড অনূর্ধ্ব-১৮ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৯ সালের ২৪শে মার্চ তারিখে তিনি মেক্সিকো অনূর্ধ্ব-১৮ দলের বিরুদ্ধে ম্যাচে ইংল্যান্ড অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। ইংল্যান্ডের বয়সভিত্তিক দলের হয়ে তিনি মাত্র ১ ম্যাচে অংশগ্রহণ করেছেন।\nতিনি ২০২৩ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২৩ সালের জুন মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছিলেন, উক্ত প্রতিযোগিতার ফাইনালে ইংল্যান্ড অনূর্ধ্ব-২১ স্পেন অনূর্ধ্ব-২১ দলকে ১–০ গোলের ব্যবধানে পরাজিত করে উয়েফা ইউরোপীয় অনূর্ধ্ব-২১ চ্যাম্পিয়নশিপের ইতিহাসে তৃতীয়বারের মতো শিরোপা ঘরে তুলতে সক্ষম হয়েছে।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে জশুয়া জেমস গ্রিফিথস  (ইংরেজি)  \nসকারবেসে জশুয়া জেমস গ্রিফিথস (ইংরেজি) \nট্রান্সফারমার্কেটে জশুয়া জেমস গ্রিফিথস (ইংরেজি) \nওয়ার্ল্ডফুটবল.নেটে জশুয়া জেমস গ্রিফিথস (ইংরেজি) \nইএসপিএন এফসিতে জশুয়া জেমস গ্রিফিথস (ইংরেজি)"}