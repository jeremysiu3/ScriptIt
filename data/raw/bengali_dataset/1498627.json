{"pageid": 1498627, "title": "দুন্দার আলী উসমান", "url": "https://bn.wikipedia.org/wiki?curid=1498627", "content": "দুন্দার আলী উসমান (তুর্কি উচ্চারণ: [dynˈdaɾ ˈali ˈosman], উসমানীয় তুর্কি: دوندار علي عثمان; ৩০ ডিসেম্বর ১৯৩০ – ১৮ জানুয়ারি ২০২১), দুন্দার আলী উসমান উসমানোগলু নামেও পরিচিত, ছিলেন উসমানীয় পরিবারের ৪৫তম প্রধান ব্যক্তি ও উসমানীয় সাম্রাজ্যের উত্তরাধিকারী। এ রাজবংশটি ১২৯৯ সাল থেকে ১৯২২ সালে উসমানীয় সালতানাত বিলুপ্ত না হওয়া পর্যন্ত উসমানীয় সাম্রাজ্য শাসন করেছিল।\n\n\n== প্রারম্ভিক ও ব্যক্তিগত জীবন ==\nশাহজাদা দুন্দার আলী উসমান উসমানোগলু ১৯৩০ সালের ৩০ ডিসেম্বর বর্তমান সিরিয়ার দামেস্কে জন্মগ্রহণ করেন। তিনি উসমানীয় সুলতান দ্বিতীয় আব্দুল হামিদের ছেলে শাহজাদা মুহাম্মাদ সেলিমের নাতি ছিলেন। তার পিতা ছিলেন শাহজাদা মুহাম্মাদ আব্দুল করিম। ১৯৩২ সালে তার ছোট ভাই হারুন জন্মগ্রহণ করেছিলেন। দুন্দার আলী উসমান ইউসরা হানিমকে বিবাহ করেছিলেন এবং তাদের কোনো সন্তান ছিল না। তার স্ত্রী ২০১৭ সালের ২৫ জুলাই দামেস্কে মৃত্যুবরণ করেন।\n\n\n== পরবর্তী জীবন ও মৃত্যু ==\n১৯৭৪ সালে উসমানীয় পরিবারকে তুরস্কে ফিরে যাওয়ার অনুমতি দেয়া হয়। কিন্তু দুন্দার আলী উসমান যাননি এবং তিনি সিরিয়ার দামেস্কে থেকে গিয়েছিলেন। যদিও পরিবারের অনেকজন সদস্য ইস্তাম্বুলে ফিরে গিয়েছিলেন।\n২০১১ সালে সিরীয় গৃহযুদ্ধ শুরু হয় এবং ২০১৩ সালে গণমাধ্যমে খবর প্রকাশিত হয় যে, সিরীয় গৃহযুদ্ধের ফলে দুন্দার আলী উসমান সিরিয়ায় আটকা পড়ে। যার ফলে ২০১৭ সালের আগস্টে তুরস্কের প্রেসিডেন্ট রেজেপ তাইয়িপ এরদোয়ানের নির্দেশে তাকে সিরিয়া সরিয়ে নেওয়া হয়। তাকে প্রথমে লেবাননের বৈরুতে সরিয়ে নেওয়া হয়েছিল। পরে তিনি ইস্তাম্বুলে চলে যান।\nদুন্দার আলী উসমান ২০২১ সালের ১৮ জানুয়ারি ৯০ বছর বয়সে দামেস্কে মারা যান এবং তার ভাই হারুন উসমান উসমানীয় পরিবারের প্রধান হিসাবে তাঁর স্থলাভিষিক্ত হন।\n\n\n== তথ্যসূত্র =="}