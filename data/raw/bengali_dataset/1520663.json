{"pageid": 1520663, "title": "মেঘনা মালিক", "url": "https://bn.wikipedia.org/wiki?curid=1520663", "content": "মেঘনা মালিক একজন ভারতীয় অভিনেত্রী যিনি হিন্দি টেলিভিশন এবং চলচ্চিত্রে অভিনয় করেন। তিনি কালারস টিভির জনপ্রিয় অনুষ্ঠান না আনা ইস দেস লাডো -এর  আম্মাজি চরিত্রে অভিনয়ের জন্য সবচেয়ে বেশি পরিচিত।  এই ধারাবাহিক অনুষ্ঠানটি কন্যাশিশু হত্যা এবং নারীর বিরুদ্ধে অন্যান্য অত্যাচারের বিষয় নিয়ে আলোকপাত করেছিল। \n২০১৩ সালে, মালিক ঝলক দিখলা জা  নামক নৃত্য প্রতিযোগীতামূলক রিয়েলিটি শোতে অংশগ্রহন করেছিলেন। ২০১৬ সালে, তিনি স্টার প্লাসের দাহলিজ  ধারাবাহিকে অভিনয় করেন। ২০১৭ সালে, তিনি কালারস টিভিতে না আনা ইস দেস লাডো  ধারাবাহিকের দ্বিতীয় মরসুম লাডো ২ - বীরপুর কি মর্দানি -তে পুনরায় আম্মাজির ভূমিকায়  অভিনয় করেছিলেন, তবে ২০১৮ সালের প্রথম দিকে তিনি অনুষ্ঠানটি ছেড়ে দেন। \n\n\n== প্রাথমিক জীবন এবং পরিবার ==\nমেঘনা মালিকের জন্ম সোনিপতের একটি জাট পরিবারে এবং সেখানেই তিনি বড় হয়ে উঠেছেন। তার মা কমলেশ মালিক একজন অবসরপ্রাপ্ত কলেজ অধ্যক্ষ, অন্যদিকে তার বাবা রঘুবীর সিং মালিক (মৃত্যু ২০২০) ছিলেন একজন ইংরেজি অধ্যাপক। তার ছোট বোন মিমাংশা জি নিউজের একজন উপস্থাপিকা এবং প্রযোজক।  মেঘনা ইংরেজিতে স্নাতকোত্তর ডিগ্রি অর্জনের পর দিল্লিতে চলে আসেন, যেখানে তিনি ন্যাশনাল স্কুল অফ ড্রামা থেকে অভিনয়ের প্রশিক্ষন গ্রহন করেন এবং ১৯৯৭ সালে সেখান থেকে স্নাতক হন।  তিনি ২০০০ সাল থেকে মুম্বাইয়ের বাসিন্দা। \nমেঘনা ২০০০ সালে, নাট্য পরিচালক রাম গোপাল বাজাজের ছেলে এবং সঙ্গীত পরিচালক খেমচাঁদ প্রকাশের নাতি চলচ্চিত্র অভিনেতা রিজু বাজাজকে বিয়ে করেন। তার বোন, মিমাংশা মালিক, একজন টেলিভিশন সংবাদ উপস্থাপিকা এবং সাংবাদিক। \n\n\n== কেরিয়ার ==\nমালিক কালারস টিভির টেলিভিশন ধারাবাহিক না আনা ইস দেস লাডো (২০০৯-১২) -তে আম্মাজির ভূমিকায় অভিনয় করে বিপুল জনপ্রিয়তা লাভ করেন। \nমেঘনা চলতে চলতে, কুছ না কহো, এবং তারে জমিন পার সহ বেশ কয়েকটি চলচ্চিত্রে পার্শ্বচরিত্রে অভিনয় করেছেন।\n২০১৭ সালে, তইনি লাডো ২ ধারাবাহিকে পুনরায় আম্মাজির ভূমিকায় অভিনয়ের জন্য চুক্তিবদ্ধ করা হয়েছিলেন। তিনি ২০১৮ সালে অনুষ্ঠানটি ছেড়ে দেন, এবং সেই বছরেই অনুষ্ঠানটি বন্ধ হয়ে যায়। \n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ===\n\n\n=== ওয়েব সিরিজ ===\n\n\n== পুরস্কার ==\n২০১০: গোল্ড অ্যাওয়ার্ডস - নেতিবাচক চরিত্রে সেরা অভিনেত্রী (নারী) - না আনা ইস দেস লাডো।\n২০২২ : ৬৭তম ফিল্মফেয়ার পুরস্কার – সেরা সহ-অভিনেত্রী সাইনা (মনোনীত)\n\n\n== তথ্যসূত্র =="}