{"pageid": 1480165, "title": "বন্যার পর", "url": "https://bn.wikipedia.org/wiki?curid=1480165", "content": "বন্যার পর (বা জলোচ্ছ্বাস নামেও উল্লেখিত) বাংলাদেশি চিত্রশিল্পী এস এম সুলতান অঙ্কিত ১৯৮৬ সালের একটি তৈলচিত্রকর্ম।  চিত্রকর্মটি ঢাকার বেঙ্গল গ্যালারিতে সংগৃহীত রয়েছে। পূর্বে চিত্রকর্মটি প্রথিতযশা শিল্প-সংগ্রাহক আবুল খায়ের লিটুর ব্যক্তিগত সংগ্রহে ছিল। খায়েরের মতে, ১৯৮৬ সালের ঘূর্ণিঝড়ের পরবর্তী পরিস্থিতিতে গভীরভাবে প্রভাবিত হয়ে, সুলতান এটিকে চিত্রকর্মে তুলে ধরার প্রয়োজনীয়তা অনুভব করেছিলেন। হাসনাত আবদুল হাইয়ের এই চিত্রকর্মে ট্র্যাজিক মিথের (রিশার্ড ভাগনারের রিং সাইকেল অপেরায় সিগফ্রিডের মৃত্যু, ১৮৭৬) ব্যাবহার খুঁজে পান।\n\n\n== বর্ণনা ==\nসাধারণত সুলতানের চিত্রকর্মে বাংলার কৃষকদের পেশীবহুল এবং বলশালী হিসেবে চিত্রিত হতে দেখা গেলেও তার শেষদিককার এই চিত্রকর্মে প্রথম ও শেষবারের প্রাণহীন কৃষক ও তাদের পরিবারকে চিত্রিত হতে দেখা যায়। এটি সুলতানের সম্পূর্ণ কাজের মধ্যে একমাত্র চিত্রকর্ম যেখানে তিনি দুটি গুরুত্বপূর্ণ শিল্পী বৈশিষ্ট্য পাশাপাশি উপস্থাপন করেছেন। আন্তরীক্ষ দৃষ্টিকোণ থেকে আঁকা এই চিত্রকর্মে অনেক কৃষক এবং তাদের পরিবারের মৃতদেহে পূর্ণ একটি ধানের জমি দেখা যায়। আরেকটি উল্লেখযোগ্য বিষয় হল, এটি সুলতানের প্রথম কাজ যেখানে ক্ষমতাবানরা নিথর এবং প্রাণহীন হয়ে পড়ে আছে। মৃত্যুর নিঃশব্দ যন্ত্রনার একটি বর্ণনা এই চিত্রকর্ম। মৃতদেহগুলো সুশৃঙ্খল সারিতে ছড়িয়ে আছে, তাদের অঙ্গপ্রত্যঙ্গ এবং ধড় একটি প্রকারের ছদ্ম-দৃষ্টিকোণ তৈরি করেছে। এই মৃতদেহভরা চিত্রের কেন্দ্রে রয়েছে একজন বৃদ্ধের দেহ; সম্ভবত তিনি সদ্য ধ্বংসপ্রাপ্ত সম্প্রদায়ের জ্ঞানীপুরুষ বা রক্ষক। তার উজ্জ্বল, নীল-কালো দেহের চারপাশে রয়েছে অন্যব্য সকল বয়সের নারী, পুরুষ এবং শিশুদের মৃতদেহ। মৃত্যুর অবিরাম সংখ্যা বোঝাতে ক্যানভেসে যতটা সম্ভব স্থান দিয়েছেন।\n\n\n== তথ্যসূত্র ==\n\n\n== বহিঃসংযোগ =="}