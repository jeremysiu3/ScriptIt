{"pageid": 1489250, "title": "ব্রঘিল উপত্যকা জাতীয় উদ্যান", "url": "https://bn.wikipedia.org/wiki?curid=1489250", "content": "ব্রঘিল উপত্যকা জাতীয় উদ্যান (উর্দু:بروغل) আফগান-পাকিস্তান সীমান্তের কাছাকাছি, খাইবার পাখতুনখোয়া, পাকিস্তানের উচ্চ চিত্রাল জেলার উপরের উত্তরাঞ্চলে অবস্থিত।\n\n\n== ভূগোল ==\n ব্রঘিল উপত্যকা চিত্রালের প্রধান শহর থেকে ২৫০ কিমি (১৬০ মা) দূরে এবং উচ্চ চিত্রাল জেলার উত্তরে একটি উপত্যকা। ব্রঘিল উপত্যকা আফগানিস্তানের ওয়াখান করিডরের সাথে সংলগ্ন। এই উপত্যকা তাজিকিস্তান এবং পাকিস্তানের মধ্যে প্রসারিত।\nএলাকাটি প্রধানত পার্বত্য ধরনের। কিশমাঞ্জা গ্রামে উচ্চতা ৩,২৮০ মি (১০,৭৬০ ফু) থেকে উত্তর-পূর্বে কারাম্বার হ্রদে ৪,৩০৪ মি (১৪,১২১ ফু) পর্যন্ত বিস্তৃত। ভূখণ্ডটি পাহাড়, সবুজ তৃণভূমি এবং উপত্যকার ঢেউখেলানো ভূমি নিয়ে গঠিত। এতে প্রায় ৩,৪০০ হেক্টর জলসিক্ত ভূমি এবং হ্রদ অন্তর্ভুক্ত। উপত্যকাটিতে প্রায় ৩০টি স্বাদু জলের হ্রদ রয়েছে। এই উপত্যকাটি হিমবাহ ও পাহাড় দ্বারা চর্তুদিকে পরিবেষ্টিত।\n\n\n== পর্যটন ==\nব্রঘিল উপত্যকার বিচ্ছিন্ন অবস্থান এটিকে একটি কঠিন পর্যটন গন্তব্যে পরিণত করেছে। ব্রঘিলের অনেক সম্প্রদায়ের কাছে সাধারণ সুযোগ-সুবিধা ও পরিষেবার অভাবে ভূগছে। বার্ষিক ব্রঘিল উৎসব দর্শনার্থীদের আকর্ষণ করে, তবে এখানে মৌলিক সড়ক এবং আতিথেয়তার অবকাঠামোগত অভাব রয়েছে। অংশগ্রহণকারীরা ইয়াক পোলো এবং উলের হস্তশিল্প প্রদর্শনীসহ ঐতিহ্যবাহী খাবার ও সঙ্গীত উপভোগ করেন। \n\n\n== উদ্ভিদ ও প্রাণিকুল ==\nসবুজ তৃণভূমির বিস্তীর্ণ এলাকাজুড়ে রয়েছে গুল্ম এবং সাধারণ উদ্ভিদ, যেমন ওয়েবের গোলাপ, Artemisia brevifolia, এবং Artemisia maritima। বনগুলিতে মূলত জুনিপেরাস প্রজাতি এবং বার্চ বেশি দেখা যায়। এখানে ২৩টি স্তন্যপায়ী প্রাণী, ১২০টি পাখি, ৩টি সরীসৃপ এবং ১টি উভচর প্রজাতির উপস্থিতি নিশ্চিত করা হয়েছে।\n\n\n=== স্তন্যপায়ী প্রাণী ===\nসাইবেরীয় বন্য ছাগল, C.s.sakeen\nভরাল, P.n.nayaur\nমার্কো পোলো ভেড়া, O.a.polii\nসাদা পেটের কস্তুরী হরিণ, M.leucogaster\nপারস্য চিতা, .p.saxicolor\nতুষার চিতা, P.uncia\nতুর্কিস্তানের বনবিড়াল, L.l.isabellinus\nচিতা বিড়াল, P.b.beyngalensis\nহিমালয়ের নেকড়ে, C.l.chanco\nপাতিশিয়াল, C.a.indica\nলাল শিয়াল, V.v.montana\nহিমালয়ী বাদামী ভাল্লুক, U.t.isabellinus\nলম্বা-লেজি পাব্র্বত্য মূষিক, M.c.aurea\nফ্যাকাশে ধূসর শ্রু, C.pergisea\n\n\n=== হিমালয়ী পাখি ===\nচুকার তিতির, Alectoris chukar\nতুষার তিতির, Lerwalerwa\nহিমালয়ের তুষার মুরগি, Tetrogallus himalayanus\nসোনালী ঈগল, Aquila chrysaetos daphanea\nদাড়িওয়ালা শকুনি, Gypaetus barbatus\nতুষার পায়রা, Columba leuconota\n\n\n=== সরীসৃপ ও উভচর প্রাণী ===\nচিত্রাল টিকটিকি, Cyrtodactylus walli\nমোটা দাগযুক্ত টিকটিকি, Cyrtodactylus dattanensis\nককেশীয় গিরগিটি, Paralaudakia caucasia\nবালতিস্তান ব্যাঙ, Bufo latastii\n\n\n== আরও দেখুন ==\nব্রঘিপ পাস\nচিকার\nডারকোট পাস\nকারাম্বার হ্রদ\nপাকিস্তানের উপত্যকার তালিকা\n\n\n== বহিঃসংযোগ ==\nব্রঘিল উপত্যকা\n\n\n== তথ্যসূত্র =="}