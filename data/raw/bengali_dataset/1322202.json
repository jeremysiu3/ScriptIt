{"pageid": 1322202, "title": "চাঁদ বার্ক", "url": "https://bn.wikipedia.org/wiki?curid=1322202", "content": "চাঁদ বার্ক (২রা ফেব্রুয়ারি ১৯৩২ - ২৮শে ডিসেম্বর ২০০৮), যিনি চাঁদ বুরকে নামেও পরিচিত, তিনি ছিলেন একজন ভারতীয় চরিত্র অভিনেত্রী। তিনি হিন্দি এবং পাঞ্জাবি ভাষার চলচ্চিত্রে অভিনয় করেছেন। তিনি ছিলেন বলিউড অভিনেতা রণবীর সিংয়ের ঠাকুমা।\n\n\n== কর্ম জীবন ==\nচাঁদ বার্ক মহেশ্বরী প্রোডাকশনের 'কাহাঁ গয়ে' (১৯৬৪) চলচ্চিত্রে আত্মপ্রকাশ করেন। এই চলচ্চিত্রের লেখক এবং নির্দেশক ছিলেন নিরঞ্জন। পরে চাঁদ এঁকে বিবাহ করেন। লাহোরে নির্মিত বেশ কয়েকটি চলচ্চিত্রে চাঁদ অভিনয় করেছেন এবং ব্যাপকভাবে \"পাঞ্জাবের নৃত্যরত লিলি\" (ডান্সিং লিলি) নামে পরিচিত ছিলেন। ভারত বিভাজনের পর তিনি মুম্বাইতে (তৎকালীন বোম্বে) চলে আসতে বাধ্য হন। এই ঘটনা তাঁর কর্মজীবনে বিরূপ প্রভাব ফেলেছিল। তিনি সম্পূর্ণভাবে বিস্মৃতিতে চলে গিয়েছিলেন।\nমুম্বই আসার পর বলিউডে তাঁর প্রথম চলচ্চিত্র ছিল বুট পলিশ (১৯৫৪)। তাঁকে সুযোগ দিয়েছিলেন অভিজ্ঞ অভিনেতা রাজ কাপুর। ২০০ জনেরও বেশি প্রতিযোগীর স্ক্রিন-পরীক্ষা করার পর রাজ কাপুর তাঁকে নির্বাচন করেন, একজন প্রতিভাবান অভিনেত্রী রূপে। চলচ্চিত্রটি বেশ কিছু পুরস্কারে ভূষিত হয়েছিল। এখানে তিনি বেবি নাজ এবং রতন কুমারের যন্ত্রণাদায়ক কাকিমার কেন্দ্রীয় ভূমিকায় অভিনয় করেছিলেন।\n\n\n== ব্যক্তিগত জীবন ==\nবার্কের জন্ম হয়েছিল একটি খ্রিস্টান পরিবারে, তাঁরা ছিলেন বারোজন ভাই ও বোন। তাঁর জন্মস্থান ছিল ব্রিটিশ ভারতের পাঞ্জাব প্রদেশ (এখন স্থানটি পাকিস্তানে)। তাঁদের পরিবারে চাঁদই হলেন প্রথম যিনি অভিনয় জগতে এসেছিলেন। তাঁর ভাই স্যামুয়েল মার্টিন বার্ক ছিলেন ভারতীয় লোক সেবা আধিকারিক (সিভিল সার্ভিস অফিসার)। পরে তিনি পাকিস্তানের জন্য স্ক্যান্ডিনেভিয়া দেশে একজন কূটনীতিক হন। ১৯৪৫ সালে চাঁদ তাঁর প্রথম চলচ্চিত্র পরিচালক নিরঞ্জনকে বিয়ে করেছিলেন। ১৯৫৪ সালে তাঁদের বিবাহবিচ্ছেদ হয়ে যায়। ১৯৫৫ সালে তিনি ব্যবসায়ী সুন্দর সিং ভাবনানিকে বিয়ে করেন। তাঁদের টোনিয়া নামে একটি কন্যা এবং জগজিৎ নামে একটি পুত্র আছে। জগজিৎ হলেন বলিউড চলচ্চিত্র-তারকা রণবীর সিংয়ের পিতা।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে চাঁদ বার্ক (ইংরেজি)"}