{"pageid": 1524065, "title": "কুশলকুমারী", "url": "https://bn.wikipedia.org/wiki?curid=1524065", "content": "থাঞ্জাভুর দময়ন্তী কুশলকুমারী (৬ ডিসেম্বর ১৯৩৭ - ৭ মার্চ ২০১৯) একজন ভারতীয় অভিনেত্রী এবং নৃত্যশিল্পী ছিলেন। তিনি মূলত তামিল, তেলুগু এবং মালায়ালাম ভাষার ছবিতে অভিনয় করেছেন। \n\n\n== জীবনের প্রথমার্ধ ==\nকুশলকুমারী জন্ম থাঞ্জাভুরে। তিনি জনপ্রিয় অভিনেত্রী ও সংগীতশিল্পী  টি আর রাজাকুমারীর ভাইঝি। কুশলকুমারী জন্ম নাম কুশলম্বল। শিল্পী পরিবারে জন্মগ্রহণ করায়, তিনি ৩ বছর বয়সে ভরতনাট্যম শেখা শুরু করেন। যখন তার বয়স ৫ বছর, তখন তার পরিবার চেন্নাইতে চলে আসে। কুশলকুমারী তার মাসি টি আর রাজকুমারীর সাথে ছবির শুটিং দেখতে যেতেন।\n\n\n== অভিনয় জীবন ==\nকুশলকুমারী তার চলচ্চিত্র জীবন শুরু করেছিলেন একজন শিশুশিল্পী হিসেবে। তিনি প্রথমদিকে চলচ্চিত্রে নাচের দৃশ্যে উপস্থিত থাকতেন। তিনি আভাইয়ার চলচ্চিত্রে শিশু আভাইয়ারের চরিত্রে  অভিনয় করেন। কুন্দুকিলি চলচ্চিত্রে তিনি এক দরিদ্র মহিলার চরিত্রে অভিনয় করেছিলেন। এটি ছিল শিবাজি গণেশন এবং এমজি রামচন্দ্রনের সাথে তার একমাত্র ছবি ছিল।\nএরপর কুশলকুমারী কালভানিন কাধালি চলচ্চিত্রে শিবাজি গণেশনের ছোট বোনের চরিত্রে এবং তারপর নিধিপথী চলচিত্রে কে আর রামাস্বামীর ছোট বোনের চরিত্রে অভিনয় করেন।\nকনজুম সলঙ্গাই চলচ্চিত্র কুমারী কমলার সাথে প্রতিযোগিতামূলক নাচের দৃশ্যে নৃত্যশিল্পী হিসেবে তিনি উপস্থিত ছিলেন।\nতিনি তেলুগু চলচ্চিত্র জগতে রাজু পেদা নামক চলচ্চিত্রে নৃত্যশিল্পী হিসেবে একটি নাচের দৃশ্যে অভিনয় করে চলচ্চিত্র জীবন শুরু করেছিলেন। ছবিটিতে এনটি রামা রাও মুখ্য ভূমিকায় অভিনয় করেছিলেন এবং এটি একটি সাফল ছবি ছিল। এরপর, তিনি অনেক তেলুগু ছবিতে নৃত্যশিল্পী এবং চরিত্রাভিনেত্রী হিসাবে অভিনয় করেছিলেন।\nতিনি মালায়ালাম ভাষার ছবি সীতা -তে প্রেম নাজিরের সাথে জুটি বেঁধেছিলেন এবং ছবির নাম ভূমিকায় অভিনয় করেছিলেন। ছবিটি ২০০ দিনেরও বেশি সময় ধরে প্রেক্ষাগৃহে চলেছিল। তার আরেকটি মালায়ালাম ছবি মারিয়াকুট্টি রাষ্ট্রপতি পুরস্কার জিতেছে। \n\n\n== পরবর্তী জীবন ==\nকুশলকুমারী বিয়ে করেননি। তিনি তার ভাই টিডি শেখরের সাথে চেন্নাইতে থাকতেন। তামিলনাড়ুর তৎকালীন মুখ্যমন্ত্রী জে. জয়ললিতা কুশলকুমারীর আর্থিক অসুবিধার কথা জানতে পেরেছিলেন এবং মাসিক ৫০০০ টাকা ভাতা মঞ্জুর করেছিলেন।\n\n\n== মৃত্যু ==\nকুশলকুমারী ৭ মার্চ ২০১৯ তারিখে চেন্নাইতে বার্ধক্যজনিত কারণে (৮৩ বছর বয়সে) মারা যান। \n\n\n== তথ্যসূত্র =="}