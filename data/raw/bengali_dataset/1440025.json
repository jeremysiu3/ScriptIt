{"pageid": 1440025, "title": "ইএ স্পোর্টস এফসি মোবাইল", "url": "https://bn.wikipedia.org/wiki?curid=1440025", "content": "ইএ স্পোর্টস এফসি মোবাইল (পূর্বে যা ফিফা মোবাইল নামে পরিচিত) হলো ইএ মোবাইল এবং ইএ কানাডা দ্বারা বিকাশিত একটি ফুটবল সিমুলেশন ভিডিও গেম এবং গ্লোবাল সংস্করণের জন্য ইএ স্পোর্টস দ্বারা প্রকাশিত। এই গেমটির চীনা সংস্করণের প্রকাশক টেনসেন্ট গেমস এবং জাপানি এবং কোরিয়ান সংস্করণের প্রকাশক হচ্ছে নেক্সন। এটি আইওএস এবং অ্যান্ড্রয়েডের জন্য ফিফা আলটিমেট টিম মোবাইল গেমের প্রতিস্থাপক হিসেবে ২০১৬ সালের ১১ই অক্টোবর তারিখে প্রকাশিত হয়েছিল। মাইক্রোসফট উইন্ডোজও ২০১৭ পর্যন্ত এর অন্তর্ভুক্ত ছিল। এটি গেমসকম ২০১৬ চলাকালীন ২০১৬ সালের ১৬ই আগস্ট তারিখে ঘোষণা করা হয়েছিল।\n\n\n== খেলা ==\nট্রান্সফার মার্কেটে খেলোয়াড় কেনা অথবা ইভেন্ট শেষ করার পরে প্রদান করা খেলোয়াড়দের (যেখানে বর্তমান অথবা অতীত খেলোয়াড়গণ অন্তর্ভুক্ত) ব্যবহার করে একটি নিজস্ব দল তৈরি করা যায়। ব্যক্তিগত দলটি পিভিপি ম্যাচ এবং টুর্নামেন্ট মোড (যেখানে ব্যবহারকারী টুর্নামেন্টে প্রতিযোগিতা করা একটি আসল দল বেছে নেয়) ব্যতীত বেশিরভাগ ইভেন্টের ম্যাচের জন্য ব্যবহৃত হয়।\n\n\n=== ডিভিশন রাইভালস ===\nগেমটিতে একটি \"ভিএস অ্যাটাক\" মোড রয়েছে, যেখানে খেলোয়াড়রা বেশিরভাগ ম্যাচের আক্রমণাত্মক পর্যায়ে খেলেন। ভিএস অ্যাটাক মোডে একটি অ্যাসিঙ্ক্রোনাস টার্ন-ভিত্তিক মাল্টিপ্লেয়ার রয়েছে। ভিএস অ্যাটাক ছাড়াও অন্যান্য ডিভিশন রাইভালসে মাল্টিপ্লেয়ার মোড রয়েছে; হেড টু হেড, যা একটি নিয়মিত পিভিপি ম্যাচ; এবং ম্যানেজার মোড, যেখানে খেলোয়াড়দের ক্রিয়াকলাপের পরিবর্তে দলের কৌশলগুলো নিয়ন্ত্রণ করা হয়।\n\n\n=== লাইভ ইভেন্টস ===\nগেমটিতে সাম্প্রতিক বাস্তব বিশ্বের ইভেন্টগুলোতে বৈশিষ্ট্যযুক্ত লাইভ ইভেন্টসের পাশাপাশি শুটিং, পাসিং, ড্রিবলিং এবং গোলকিপিংয়ের মতো দক্ষতার উপর ভিত্তি করে মিনি গেমও রয়েছে। এছাড়াও এতে উয়েফা চ্যাম্পিয়নস লিগ (ফিফা মোবাইল ১৯-এর পর থেকে), কনমেবল লিবের্তাদোরেস (এফসি মোবাইল ২৪ থেকে), ফিফা বিশ্বকাপ (শুধুমাত্র ফিফা মোবাইল ১৮ এবং ফিফা মোবাইল ২৩-এ অন্তর্ভুক্ত ছিল) এবং সারা বিশ্ব জুড়ে বিভিন্ন লিগের উপর ভিত্তি করে অনুষ্ঠিত ইভেন্ট অন্তর্ভুক্ত রয়েছে।\n\n\n=== টুর্নামেন্ট মোড ===\nফিফা মোবাইল ২৩ থেকে শুরু করে, গেমটিতে ২০২২ ফিফা বিশ্বকাপ এবং উয়েফা চ্যাম্পিয়নস লিগের মতো বেশ কয়েকটি বাস্তব জীবনের ফুটবল প্রতিযোগিতার উপর ভিত্তি করে টুর্নামেন্ট মোড সাজানো হয়েছে।\n\n\n== তথ্যসূত্র =="}