{"pageid": 1051501, "title": "আল রাইয়ান স্পোর্টস ক্লাব", "url": "https://bn.wikipedia.org/wiki?curid=1051501", "content": "আল রাইয়ান স্পোর্টস ক্লাব (আরবি: نادي الريان الرياضي, ইংরেজি: Al-Rayyan SC; সাধারণত আল রাইয়ান এসসি অথবা শুধুমাত্র আল রাইয়ান নামে পরিচিত) হচ্ছে আল রাইয়ান ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৬৭ সালে প্রতিষ্ঠিত হয়েছে। ৪০,৭৪০ ধারণক্ষমতাবিশিষ্ট আল রাইয়ান স্টেডিয়ামে সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ফরাসি সাবেক ফুটবল খেলোয়াড় লরাঁ ব্লঁ এবং সভাপতির দায়িত্ব পালন করছেন আলি বিন সাউদ আহমেদ বিন আলি আল সানি। ফরাসি-আলজেরীয় মধ্যমাঠের খেলোয়াড় ইয়াসিন ব্রাহিমি এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল রাইয়ান এপর্যন্ত ২৩টি শিরোপা জয়লাভ করেছে; যার মধ্যে ৮টি কাতার স্টার্স লিগ, ৬টি কাতার আমির কাপ এবং ৫টি কাতার সুপার কাপ শিরোপা রয়েছে। অন্যদিকে, এশীয় এবং আন্তর্জাতিক প্রতিযোগিতায়, আল রাইয়ানের সেরা সাফল্য হচ্ছে হচ্ছে ২০১৯ এএফসি চ্যাম্পিয়নস লিগের গ্রুপ পর্বে অংশগ্রহণ করা; যেখানে তারা ৪র্থ স্থান অধিকার করে উক্ত মৌসুম হতে বিদায় নিয়েছিল। রদ্রিগো তাবাতা, উমার ব্যারি, মোহাম্মদ আলাউদ্দিন, সেবাস্তিয়ান সোরিয়া এবং সের্হিও গার্সিয়ার মতো খেলোয়াড়গণ আল রাইয়ানের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল রাইয়ান স্পোর্টস ক্লাব (ইংরেজি) (আরবি)"}