{"pageid": 1115176, "title": "ইসা কাবোরে", "url": "https://bn.wikipedia.org/wiki?curid=1115176", "content": "ইসা কাবোরে (ফরাসি: Issa Kaboré; জন্ম: ১২ মে ২০০১) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ফরাসি ক্লাব ত্রোয়া এবং বুর্কিনা ফাসো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেলেন।\nবুর্কিনাবি ফুটবল ক্লাব রাহিমোর যুব পর্যায়ের হয়ে খেলার মাধ্যমে কাবোরে ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৯–২০ মৌসুমে, ওলন্দাজ ক্লাব মেখেলেনের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মেখেলেনের হয়ে দুই মৌসুম অতিবাহিত করার পর ২০২০–২১ মৌসুমে তিনি প্রায় ৪.৫ মিলিয়ন ইউরোর বিনিময়ে ইংরেজ ক্লাব ম্যানচেস্টার সিটিতে যোগদান করেছেন। পরবর্তীকালে, তিনি মেখেলেন এবং ত্রোয়ার হয়ে ধারে খেলেছেন।\n২০১৯ সালে, কাবোরে বুর্কিনা ফাসো অনূর্ধ্ব-২০ দলের হয়ে বুর্কিনা ফাসোর বয়সভিত্তিক পর্যায়ে অভিষেক করেছিলেন। প্রায় ১ বছর যাবত বুর্কিনা ফাসোর বয়সভিত্তিক দলের হয়ে খেলার পর, তিনি ২০১৯ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ২০ ম্যাচে অংশগ্রহণ করেছেন।\n\n\n== প্রারম্ভিক জীবন ==\nইসা কাবোরে ২০০১ সালের ১২ই মে তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকাবোরে বুর্কিনা ফাসো অনূর্ধ্ব-২০ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।\n২০১৯ সালের ৯ই জুন তারিখে, ১৮ বছর ও ২৮ দিন বয়সে, ডান পায়ে ফুটবল খেলায় পারদর্শী কাবোরে গণতান্ত্রিক কঙ্গো প্রজাতন্ত্রের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। উক্ত ম্যাচের ৭৯তম মিনিটে আক্রমণভাগের খেলোয়াড় এরিক ত্রাওরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১২ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ০–০ গোলে ড্র করেছিল। বুর্কিনা ফাসোর হয়ে অভিষেকের বছরে কাবোরে সর্বমোট ২ ম্যাচে অংশগ্রহণ করেছেন।\nকাবোরে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২০ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ইসা কাবোরে  (ইংরেজি)  \nসকারবেসে ইসা কাবোরে (ইংরেজি) \nট্রান্সফারমার্কেটে ইসা কাবোরে (ইংরেজি) \nওয়ার্ল্ডফুটবল.নেটে ইসা কাবোরে (ইংরেজি) \nইএসপিএন এফসিতে ইসা কাবোরে (ইংরেজি) \nন্যাশনাল-ফুটবল-টিমস.কমে ইসা কাবোরে (ইংরেজি)"}