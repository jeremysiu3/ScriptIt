{"pageid": 1346759, "title": "হুসেইন কাভাজোভিচ", "url": "https://bn.wikipedia.org/wiki?curid=1346759", "content": "হুসেইন কাভাজোভিচ (৩ জুলাই ১৯৬৪) হলেন একজন বসনিয়ান ইসলামি ধর্মগুরু এবং সেপ্টেম্বর ২০১২ থেকে বসনিয়া ও হার্জেগোভিনার প্রধান মুফতি (রঈসুল উলামা)। তিনি তুজলার মুফতি হিসেবেও দায়িত্ব পালন করেছিলেন।\n\n\n== জীবনী ==\nতিনি হাসান এবং সায়মা কাভাজোভিচের পুত্র। তিনি গ্রাদাচাকের প্রাথমিক বিদ্যালয়ে পড়াশোনা করেন এবং তারপর সারাজেভোতে গাজি হুসরেভ-বেগোভা মাদ্রাসাতে ভর্তি হন। সেখানে তিনি ১৯৮৩ সালে স্নাতক হন। তিনি ১৯৮৫ থেকে ১৯৯০ সাল পর্যন্ত কায়রোর আল-আজহার বিশ্ববিদ্যালয়ে ইসলামি আইন অধ্যয়নের জন্য যুগোস্লাভিয়া ত্যাগ করেন। তারপরে সারায়েভো বিশ্ববিদ্যালয়ে ইসলামিক স্টাডিজ অনুষদে শরিয়া আইনে তার মাস্টার্স থিসিস শেষ করার জন্য দেশে ফিরে আসেন।\nএরপর তিনি ১৯৯৩ থেকে ২০১২ সাল পর্যন্ত তুজলার মুফতি হিসাবে দায়িত্ব পালন করেন। তার পূর্বে তিনি স্রেব্রেনিক এবং গ্রাদাচাকের ইসলামি সম্প্রদায়ে ইমাম, খতিব এবং মুয়াল্লিম (প্রভাষক) হিসাবে দায়িত্ব পালন করেছিলেন। ১৯৯০-এর দশকের গোড়ার দিকে তিনি বসনিয়া ও হার্জেগোভিনার ইসলামিক কমিউনিটি কাউন্সিলের সদস্য নির্বাচিত হন।\n২০১২ সালে ইসলামী সম্প্রদায় থেকে ১৮৮২ সাল থেকে ১৪তম বসনিয়ান গ্র্যান্ড মুফতি মুস্তাফা সেরিচের স্থলাভিষিক্ত হিসেবে নির্বাচিত হন। সারায়েভোর প্রধান মসজিদ গাজি হুসরেভ-বেগ মসজিদে ভোটাভুটিতে তিনি ৩৮২ টি ভোটের মধ্যে ২৪০ টি ভোট পেয়েছিলেন। তার নির্বাচনী কর্মসূচিতে কাভাজোভিচ অন্যান্য ধর্মীয় সম্প্রদায়ের সাথে সহযোগিতা এবং \"ইসলামি ধর্মীয় সম্প্রদায়ের কাজে মহিলাদের অন্তর্ভুক্তি\" এর জন্য অন্যান্য বিষয়ের পাশাপাশি জোর দিয়েছিলেন।\nএকটি চুক্তির অধীনে, কাভাজোভিচকে হাঙ্গেরির গ্র্যান্ড মুফতি হিসাবেও কাজ করার পরামর্শ দেওয়া হয়েছিল।\nতিনি বসনিয়ান, আরবি এবং ইংরেজিতে কথা বলেন।\n\n\n== বিতর্ক ==\n২০১৬ সালের মে মাসে সুইজারল্যান্ডে দেওয়া তার ভাষণে কাভাজোভিচ বলেছিলেন যে \"ভ্লাচদের স্রেব্রেনিকা শাসন করার\" অনুমতি দেওয়া উচিত নয়, সার্বদের জন্য একটি অবমাননাকর শব্দ ব্যবহার করে যার অর্থ \"বিদেশী\" বা “সমাজের মেষপালক”। যদিও কাভাজোভিচের পৈতৃক পূর্বপুরুষরাও সার্ব জাতীর পূর্ব হার্জেগোভিনার মুসলিম বসতি স্থাপনকারীদের অন্যতম ছিলেন। তিনি আরও বলেন, 'হয় আমরা নিজেদেরকে রক্ত-পানিতে ধৌত করবো অথবা প্রতি চার বছর পর পর নির্বাচনে যাবো, তবুও আমাদের সার্বভৌমত্ব নিশ্চিত করবই। বসনিয়াকদের বেছে নিন, আমরা প্রতি ২০-৩০ বছর পর পর রক্ত ঝরাব বা নির্বাচনে যাব। আমাদের ঘড় আমাদের দায়িত্ব, এবং বিশেষত স্রেব্রেনিকা সংরক্ষণ করা আমাদের কর্তব্য। তাদের থেকে এবং তাদের কবরস্থানগুলো থেকে নিজেকে রক্ষা করতে হবে। নিজের মাতৃভূমির জন্য জেগে ওঠো'। \nআইএসআইএস ম্যাগাজিন-এর বসনিয়ান ভাষার সংস্করণ আল রুমিয়াহ-তে বসনিয়ার অন্যান্য মুসলিম কর্মকর্তাদের সাথে কাভাজোভিচকেও একাধিকবার আক্রমণ ও হুমকি দেওয়া হয়েছে।\n\n\n== পাদটীকা ==\nমাইকেল মারটিনস: প্রতিশোধ এর বিরুদ্ধে: বসনিয়ান মুসলমানদের নতুন প্রধান দায়িত্ব গ্রহণ করেছেন: ফ্রাঙ্কফুর্টের অলগেমিন জেইতুং,  ১৬ নভেম্বর ২০১২\n\"Nachrichten.at\" এ কাভাজোভিচের নির্বাচন সম্পর্কিত সংবাদ পুনরুদ্ধার ১৫ ডিসেম্বর ২০১২\nকাভাজোভিচের নির্বাচন নিয়ে ডয়চে ভেলের রিপোর্ট পুনরুদ্ধার ১৫ ডিসেম্বর ২০১২\nরঈসুল উলামা হুসেইন এফ কাভাজোভিচের জীবনী (বসনিয়া ও হার্জেগোভিনায় ইসলামী সম্প্রদায়ের রিজাসেত)\n\n\n== তথ্যসূত্র =="}