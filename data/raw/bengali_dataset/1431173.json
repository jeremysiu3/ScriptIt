{"pageid": 1431173, "title": "অদিতি মুন্সী", "url": "https://bn.wikipedia.org/wiki?curid=1431173", "content": "অদিতি মুন্সী একজন ভারতীয় বাঙালি সঙ্গীতশিল্পী এবং পশ্চিমবঙ্গের রাজনীতিবিদ। অদিতি মুন্সী ১৯৮৯ সালে জন্মগ্রহণ করেন। তিনি বাংলা ভাষায় অনেক হিন্দু ভক্তিমূলক গান গাওয়ার জন্য বিশেষভাবে পরিচিত। তিনি জি বাংলার সা রে গা মা পা ২০১৫-তে একজন অংশগ্রহণকারী ছিলেন। তিনি সর্বভারতীয় তৃণমূল কংগ্রেসের প্রার্থী হিসাবে ২০২১ সালের পশ্চিমবঙ্গ বিধানসভা নির্বাচনে রাজারহাট গোপালপুর বিধানসভা কেন্দ্রের আসনে বিজয়ী হন।\n\n\n== ব্যক্তিগত জীবন ==\nঅদিতি মুন্সী জন্মগ্রহণ করেন মণীন্দ্র মুন্সী ও মিতালী মুন্সীর ঘরে। তিনি ২০১৮ সালে দেবরাজ চক্রবর্তীকে বিয়ে করেন। দেবরাজ চক্রবর্তী বিধাননগর পুরসভার তৃণমূল কাউন্সিলর।\n\n\n== কর্মজীবন এবং অর্জন ==\nঅদিতি মুন্সী কলকাতা থেকে স্কুলের পড়াশোনা শেষ করেন। উচ্চবিদ্যালয়ের দিনগুলোতে তিনি রবীন্দ্রসঙ্গীত ও নজরুলগীতির চর্চা করতেন। সঙ্গীত পড়াশুনো করার জন্য তিনি রবীন্দ্র ভারতী বিশ্ববিদ্যালয় থেকে বৃত্তি পেয়েছিলেন।\nস্নাতক ডিগ্রি অর্জনের পর, অদিতি মুন্সি \"পদাবলী কীর্তন\" করার জন্য পশ্চিমবঙ্গ সরকারের কাছ থেকে বৃত্তি পেয়েছিলেন। তিনি প্রথমে স্নেহসী চট্টোপাধ্যায় এবং পরে শুভ্রকান্তি চট্টোপাধ্যায়ের কাছে গানের তালিম নেন। তিনি শংকর ঘোষালের কাছে নজরুলগীতি শিখেছিলেন এবং শ্রীমতি কঙ্কনা মিত্র, বিদুষী সরস্বতী দাস এবং তিমির বরণ ঘোষের কাছ থেকে যথাক্রমে কীর্তন ও পুরাতন বাংলা গানের দক্ষতা অর্জন করেছিলেন। পরবর্তীতে, ২০১৫ সালে তিনি সা রে গা মা পা-তে অংশগ্রহণ করেন, এটি পশ্চিমবঙ্গের একটি জনপ্রিয় রিয়েলিটি শো।\nঅদিতি মুন্সী ভারতের সর্বত্র তার অসামান্য সঙ্গীতের জন্য বিভিন্ন পুরস্কার জিতেছেন। তিনি ২০১০ সালের মধ্যে পশ্চিমবঙ্গের এম কে নারায়ণ পুরস্কার এবং পরবর্তীতে জাতীয় স্কলার পরীক্ষায় অল ইণ্ডিয়া মেধা পরীক্ষা প্রতিযোগিতার পুরস্কার জিতেছিলেন। তিনি কলকাতায় অল ইণ্ডিয়া রেডিওর একজন সম্পূর্ণ সময়ের সঙ্গীত শিল্পী হিসাবে নিযুক্ত হন।\n\n\n== তথ্যসূত্র =="}