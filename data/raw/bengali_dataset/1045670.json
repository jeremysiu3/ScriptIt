{"pageid": 1045670, "title": "ব্যারি জন (মঞ্চ পরিচালক)", "url": "https://bn.wikipedia.org/wiki?curid=1045670", "content": "ব্যারি জন (জন্ম: ১৯৪৬) একজন ব্রিটিশ বংশোদ্ভূত ভারতীয় মঞ্চ নির্দেশক, অভিনেতা, লেখক ও শিক্ষক। তিনি দিল্লি-ভিত্তিক প্রাথমিককালের মঞ্চদল থিয়েটার অ্যাকশন গ্রুপের (ট্যাগ) প্রতিষ্ঠাতা পরিচালক। ১৯৯৭ সালে তিনি সঞ্জয় সুজিতভের সাথে যৌথভাবে ইমাগো মিডিয়া কোম্পানি চালু করেন এবং পরে দিল্লিতে ইমাগো অ্যাক্টিং স্কুল প্রতিষ্ঠা করেন। বিদ্যালয়টি তাকে বিশেষ খ্যাতি এনে দেয় কারণ এই বিদ্যালয়ের শিক্ষার্থীদের মধ্যে শাহরুখ খান, মনোজ বাজপেয়ী, সুশান্ত সিং রাজপুত, সামির সনি ও শাইনি আহুজা বলিউডে, ফ্রিডা পিন্টো হলিউডে কাজ করেন এবং সমির অরোরা মার্কিন যুক্তরাষ্ট্রের শীর্ষ ১০ মিডিয়া কোম্পানির একটির প্রধান নির্বাহী কর্মকর্তা। ১৯৬৯ সাল থেকে তিনি ভারতে বসবাস করছেন। ২০০৭ সালে ইমাগো মিডিয়া কোম্পানি এবং দিল্লিতে ইমাগো অ্যাক্টিং স্কুল মুম্বইয়ে স্থানান্তর করা হয়। মুম্বইয়ে 'দ্য ব্যারি জন অ্যাক্টিং স্কুল'-টি আন্ধেরিতে অবস্থিত।\nমঞ্চ নির্দেশনার জন্য ১৯৯৩ সালে তিনি ভারতের সঙ্গীত, নৃত্য ও মঞ্চের জাতীয় একাডেমি সঙ্গীত নাটক অকাদেমি থেকে সঙ্গীত নাটক অকাদেমি পুরস্কার লাভ করেন এবং সাহিত্য কলা পরিষদ পুরস্কার লাভ করেন।\n\n\n== চলচ্চিত্রের তালিকা ==\nশতরঞ্জ কে খিলাড়ি (১৯৭৭)\nগান্ধী (১৯৮২)\nম্যাসি সাহিব (১৯৮৫)\nমিস বেটি'স চিলড্রেন (১৯৯২)\nশহিদ উধম সিং  (১৯৯৯)\nথ্যাঙ্কস মা (২০১০)\nতেরে বিন লাদেন (২০১০)\nদ্য গ্রেট ইন্ডিয়ান বাটারফ্লাই (২০১০)\nচিটাগং (২০১২)\nএম ক্রিম (২০১২)\n\n\n== পুরস্কার ==\n১৯৯৩: সঙ্গীত নাটক অকাদেমি পুরস্কার: মঞ্চ নির্দেশনা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ব্যারি জন (ইংরেজি)\nইনস্টাগ্রাম"}