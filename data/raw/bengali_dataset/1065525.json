{"pageid": 1065525, "title": "আমোজ জ্যাকব", "url": "https://bn.wikipedia.org/wiki?curid=1065525", "content": "পিএ আমোজ জ্যাকব (জন্ম ২রা মে ১৯৯৮) একজন ভারতীয় স্প্রিন্টার যিনি ৪০০ মিটার এবং ৮০০ মিটার দূরত্বের দৌড়ে অংশ গ্রহণ করেন।\n২০১৭র জুলাই মাসে, জ্যাকব এশিয়ান অ্যাথলেটিক্স চ্যাম্পিয়নশিপে ভারতের স্বর্ণপদকজয়ী ৪ × ৪০০ মিটার রিলে দলের অংশ ছিলেন। জ্যাকব, কুনহু মুহম্মদ, আরোকিয়া রাজীব এবং মোহাম্মদ আনাসে দ্বারা গঠিত দলটি এশিয়ার মধ্যে মরসুমের সেরা সময় ৩:০২.৯২এ দৌড় শেষ করে স্বর্ণপদক জয় করে। ১৯৭৫ সালের পরে এই ইভেন্টে এটিই ভারতের প্রথম স্বর্ণপদক জয়। এই পারফরম্যান্সের সাথে দলটি বিশ্বের ষষ্ঠ সেরা সময় করে ২০১৭ সালের এথলেটিক্স বিশ্ব চ্যাম্পিয়নশিপে প্রবেশ করার সুযোগ পায়।\n\n\n== বহিঃসংযোগ ==\nআমোজ জ্যাকবের আইএএএফ প্রোফাইল (ইংরেজি)\n\n\n== তথ্যসূত্র =="}