{"pageid": 1468590, "title": "সুশান্ত সিং (অভিনেতা)", "url": "https://bn.wikipedia.org/wiki?curid=1468590", "content": "সুশান্ত সিং (জন্ম ৯ মার্চ ১৯৭২) একজন ভারতীয় চলচ্চিত্র ও টেলিভিশন অভিনেতা, লেখক ও উপস্থাপক। তিনি হিন্দি ও তেলুগু চলচ্চিত্রে অভিনয় করে থাকেন। তিনি ১৯৯৮ সালে রাম গোপাল বর্মার সত্য-এ অভিনয়ের মধ্য দিয়ে চলচ্চিত্রে আগমন করেন। তিনি জঙ্গল (২০০০) চলচ্চিত্রে ডাকাত দুর্গা নারায়ণ চৌধুরী চরিত্রে অভিনয় করে সমাদৃত হন এবং শ্রেষ্ঠ খলচরিত্রে অভিনয়শিল্পী বিভাগে জি সিনে পুরস্কার ও আইফা পুরস্কার অর্জন করেন।\nতিনি এরপর জীবনীমূলক নাট্যধর্মী ডক্টর বাবাসাহেব আম্বেডকর (২০০০) ও দ্য লেজেন্ড অব ভগৎ সিং (২০০২) চলচ্চিত্রে অভিনয় করে নিজেকে বলিউডে প্রতিষ্ঠিত করেন। তিনি কয়েকটি তেলুগু চলচ্চিত্রেও অভিনয় করেন। এছাড়া তিনি লাইফ ওকে'তে প্রচারিত অপরাধমূলক অনুষ্ঠান সাবধান ইন্ডিয়া উপস্থাপনা করেন। তিনি ২০২০ সালের মে মাস পর্যন্ত সিনে অ্যান্ড টেলিভিশন আর্টিস্টস অ্যাসোসিয়েশনের (সিন্টা) সম্মানিত সম্পাদক ছিলেন। কুলপ্রীত যাদবের সাথে যৌথভাবে তিনি কুইন্স অব ক্রাইম বই রচনা করেন।\n\n\n== কর্মজীবন ==\n১৯৯৮ সালে রাম গোপাল বর্মার সত্য-এ অভিনয়ের মধ্য দিয়ে সুশান্ত সিংয়ের চলচ্চিত্রে অভিষেক ঘটে। ২০০০ সালে জঙ্গল চলচ্চিত্রে ডাকাত দুর্গা নারায়ণ চৌধুরী চরিত্রে অভিনয় করে তিনি সমাদৃত হন এবং শ্রেষ্ঠ খলচরিত্রে অভিনয়শিল্পী বিভাগে জি সিনে পুরস্কার ও আইফা পুরস্কার অর্জন করেন। একই বছর তিনি ডক্টর বাবাসাহেব আম্বেডকর চলচ্চিত্রে অভিনয় করেন।\nএরপর তিনি দ্য লেজেন্ড অব ভগৎ সিং (২০০২) চলচ্চিত্রে সুখদেব থাপার চরিত্রে অভিনয় করেন। শ্রেষ্ঠ পার্শ্ব অভিনেতা বিভাগে আইফা পুরস্কার ও স্টার স্ক্রিন পুরস্কারের মনোনয়ন লাভ করেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nইন্টারনেট মুভি ডেটাবেজে সুশান্ত সিং  (ইংরেজি)"}