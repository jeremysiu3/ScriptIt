{"pageid": 1140322, "title": "আজারবাইজানের ইসলামী পার্টি", "url": "https://bn.wikipedia.org/wiki?curid=1140322", "content": "আজারবাইজানের ইসলামী পার্টি বা ইসলামিক পার্টি অফ আজারবাইজান (আজারবাইজানি: Azərbaycan İslam Partiyası বা AİP) আজারবাইজানের একটি নিষিদ্ধ ইসলামি দল। দলটি ১৯৯১ সালে আজারবাইজানের নারদারান শহরে প্রতিষ্ঠিত হয়। শহরটি রাজধানী বাকুর উত্তর-পূর্বে আবশেরন উপদ্বীপে অবস্থিত। এটি কট্টর ধর্মনিরপেক্ষ, ধর্মীয়ভাবে প্রগতিশীল এবং আজারবাইজানে রক্ষণশীল শিয়া ইসলামের একমাত্র নির্ভরযোগ্য দল। ১৯৯২ সালে আনুষ্ঠানিকভাবে এই দলটি রাজনৈতিক দল হিসেবে আজারবাইজানে নিবন্ধিত হয়। তবে ১৯৯৫ সালে তা বাতিল করা হয় এবং পরবর্তীতে দলটি আর নিবন্ধিত হতে পারেনি।\nএটি ইরান এর সাথে শক্তিশালী সম্পর্ক উন্নয়নে কাজ করে এবং আজারবাইজান রাষ্ট্রকে একটি ইসলামিক প্রজাতন্ত্র হিসাবে ঘোষণা করে। কারণ এটি প্যান-তুর্কিবাদের ধারণাগুলোকে প্রত্যাখ্যান করে তাদের বিপজ্জনক এবং ইউরোপীয় হিসাবে বিবেচনা করেছিল। তা সত্ত্বেও এটি একটি আজারবাইজানীয় জাতীয়তাবাদী দল এবং এটি তার উগ্র জাতীয়তাবাদী ও আর্মেনীয় বিরোধী বক্তব্যের জন্য পরিচিত। এই দলটি নাগোর্নো-কারাবাখ দ্বন্দ্বের সামরিক সমাধানের পক্ষে অবস্থান নেয়। দলটি ধর্মান্তরবাদ এবং খ্রিস্টান ধর্মপ্রচারকদের সকল কার্যকলাপ নিষিদ্ধ করার পক্ষে ছিল।\nদলটি মার্কিন-বিরোধী, জায়নবাদ-বিরোধী এবং ইইউ-বিরোধী ছিল এবং হিজবুল্লাহ ও এর নেতা হাসান নাসরুল্লাহকে সমর্থন করেছিল। দলটির নেতা ছিলেন মুভসুম সামাদভ।\n১৯৯৫ সালে, আজারবাইজানের সরকার আজারবাইজানের ইসলামিক পার্টিকে ইরানের দ্বারা গোপনে অর্থায়ন করার জন্য অভিযুক্ত করে এবং আজারবাইজানের অভ্যন্তরীণ বিষয়ে হস্তক্ষেপ হিসাবে বিবেচনা করে, যা আজারবাইজানের আইনের অধীনে অবৈধ। তাই দলটির নেতাদের গ্রেফতার করা হয় এবং ইসলামিক পার্টি অব আজারবাইজানকে আনুষ্ঠানিকভাবে নিষিদ্ধ করা হয়। পরবর্তীকালে আজারবাইজানের নব-হালনাগাদকৃত ধর্মনিরপেক্ষ আইনের অধীনে, ইসলামপন্থী এবং ইসলামী দল গঠন নিষিদ্ধ করা হয়।\n৭ অক্টোবর ২০১১ সালে সন্ত্রাসী হামলার পরিকল্পনা এবং সরকারকে উৎখাত করার জন্য একটি অপরাধী গোষ্ঠী গঠনের চেষ্টার অভিযোগে সামাদভকে ১২ বছরের কারাদণ্ড দেওয়া হয়।\n\n\n== আরও দেখুন ==\nআজারবাইজানে ইসলাম\n\n\n== তথ্যসূত্র =="}