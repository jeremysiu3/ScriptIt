{"pageid": 1137477, "title": "এস্তের এক্সপোসিতো", "url": "https://bn.wikipedia.org/wiki?curid=1137477", "content": "এস্তের এক্সপোসিতো (স্পেনীয়: Ester Expósito; জন্ম: ২৬ জানুয়ারি ২০০০) হলেন একজন স্পেনীয় অভিনেত্রী ও মডেল। তিনি নেটফ্লিক্সের কিশোর নাট্য ধারাবাহিক এলিটে কার্লা রোসোন কালেরুয়েগা চরিত্রে অভিনয় করার জন্য সুপরিচিত।\n\n\n== প্রারম্ভিক জীবন ==\nএস্তের এক্সপোসিতো ২০০০ সালের ২৬শে জানুয়ারি তারিখে স্পেনের মাদ্রিদে জন্মগ্রহণ করেছেন। তিনি খুব অল্প বয়সেই অভিনয় জগতের প্রতি আগ্রহী হয়ে ওঠেন। মাত্র ১৬ বছর বয়সে পড়াশোনা শেষ করে তিনি অভিনয়ের শিক্ষা গ্রহণ করেন। তিনি ২০১৩ এবং ২০১৫ সালে মাদ্রিদ মঞ্চ পুরস্কার সেরা অভিনেত্রীর পুরস্কার জয়লাভ করেছেন। তিনি ২০১৬ সালে প্রামাণ্য নাট্য ধারাবাহিক সেন্ত্রো মেদিকোর একটি পর্বে রোসা মার্তিনের চরিত্রে অভিনয় করার মাধ্যমে টেলিভিশন জগতে পদার্পণ করেছেন। উক্ত বছরের শেষের দিকে, তিনি আন্তেনা ৩-এ প্রচারিত ভিস আ ভিসের দ্বিতীয় মৌসুমে ফার্নান্দোর মেয়ের চরিত্রে অভিনয় করেছিলেন। ২০১৮ সালে মুক্তিপ্রাপ্ত তৃতীয় মৌসুমেও তিনি একই চরিত্রে অভিনয় করেছিলেন।\nটেলিভিশন জগতে এক্সপোসিতোর প্রথম পুনরাবৃত্তিমূলক চরিত্রটি হচ্ছে ২০১৭ সালে প্রচারিত টিভিই-এর ধারাবাহিক এস্তোয় ভিভোর প্রথম মৌসুমের রুত চরিত্রটি। অতঃপর তিনি ২০১৮ সালে মুক্তিপ্রাপ্ত নেটফ্লিক্সের কিশোর নাট্য ধারাবাহিক এলিটে কার্লা রোসোন কালেরুয়েগা চরিত্রে অভিনয়ের মাধ্যমে আন্তর্জাতিক খ্যাতি অর্জন করেছেন, যেখানে তিনি ২০২০ সাল পর্যন্ত অভিনয় করেছিলেন। এই ধারাবাহিকের সাফল্যের পর, তিনি ২০১৮ সালে কুয়ান্দো লোস আনহেলেস দুয়েরমেন সিলভিয়া এবং তু ইহোয় আন্দ্রেয়া নামক কেন্দ্রীয় চরিত্রে অভিনয় করেছেন, উক্ত ধারাবাহিকই নেটফ্লিক্সে প্রচারিত হয়েছিল।\n২০১৯ সালে, এক্সপোসিতো টিভিই-এর ধারাবাহিক লা কাসা. মোন্তেপেরদিদোয় অভিনয় করেছিলেন, যেখানে তিনি লুসিয়া কাস্তান গ্রাউ নামক নিখোঁজ হওয়া এক মেয়ের চরিত্রে অভিনয় করেছিলেন। অরপর তিনি ২০২০ সালে নেটফ্লিক্সের ধারাবাহিক সামওয়ান হ্যাজ টু ডাইয়ে অভিনয় করেছিলেন, যেখানে তিনি কায়েতানা আলদামার চরিত্রে অভিনয় করেছিলেন। একই বছরের শেষের দিকে, তিনি আত্রেসপ্লেয়ার প্রিমিয়ামে প্রচারিত টেলিভিশন ধারাবাহিক ভেনেনোতে টক শো এস্তা নোচে ক্রুসামোস এল মিসিসিপির সাংবাদিক মাচুস ওসিনাগা চরিত্রে অভিনয় করেছিলেন। ২০২০ সালের ডিসেম্বর মাসে, তিনি দানি দে লা ওর্ডেন পরিচালিত মামা ও পাপা চলচ্চিত্রে ক্লাউদিয়া চরিত্রে অভিনয় করেছিলেন, উক্ত ধারাবাহিকে তিনি পাকো লেওন এবং মিরেন ইবাগুরেনের সাথে অভিনয় করেছিলেন। ২০২১ সালে, তিনি পুনরায় এলিটে অভিনয় করেছিলেন, তবে এবার তিনি তিনটি ছোট গল্পের পর্বে কার্লা চরিত্রে অভিনয় করেছিলেন।\nএক্সপোসিতো আসন্ন ভৌতিক চলচ্চিত্র ভেনাসে অভিনয় করেছেন, যার মুক্তির তারিখ এখনও ঘোষণা করা হয়নি।\n\n\n== অভিনয়ের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে এস্তের এক্সপোসিতো  (ইংরেজি)"}