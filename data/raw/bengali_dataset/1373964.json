{"pageid": 1373964, "title": "আল সাফা ফুটবল ক্লাব", "url": "https://bn.wikipedia.org/wiki?curid=1373964", "content": "আল সাফা ফুটবল ক্লাব (আরবি: نادي الصفا, ইংরেজি: Al Safa FC; সাধারণত আল সাফা এফসি এবং সংক্ষেপে আল সাফা নামে পরিচিত) হচ্ছে সাফওয়া শহর ভিত্তিক একটি সৌদি পেশাদার ফুটবল ক্লাব। এই ক্লাবটি বর্তমানে সৌদি আরবের দ্বিতীয় স্তরের ফুটবল লিগ সৌদি প্রথম বিভাগ লিগে প্রতিযোগিতা করে। ১৯৪৭ সালের ১লা জানুয়ারি তারিখে ক্লাবটি প্রতিষ্ঠিত হয়েছে। ৩,৫০০ ধারণক্ষমতাবিশিষ্ট আল সাফা ক্লাব স্টেডিয়ামে সাফা নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন তিউনিসীয় সাবেক ফুটবল খেলোয়াড় রামজি জারমুদ এবং সভাপতির দায়িত্ব পালন করছেন সামির মুহাম্মদ আল নাসির।\nহাবিয়াব আল আহমদ, মুসা আব্বাস, আহমদ বুয়াবিদ, ইমাদ মুহাম্মদ আল তারুতি এবং খালিদ আল নাজরানির মতো খেলোয়াড়গণ আল সাফার জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}