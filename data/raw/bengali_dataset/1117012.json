{"pageid": 1117012, "title": "আব্দুল আউয়াল খান", "url": "https://bn.wikipedia.org/wiki?curid=1117012", "content": "আব্দুল আউয়াল খান (জন্ম: ১৯৪৮) একজন বাংলাদেশী শিক্ষাবিদ। তিনি চট্টগ্রাম বিশ্ববিদ্যালয়ের ব্যবস্থাপনা বিভাগের অবসরপ্রাপ্ত অধ্যাপক এবং ঢাকায় অবস্থিত বেসরকারি বিশ্ববিদ্যালয়, ইন্টারন্যাশনাল স্ট্যান্ডার্ড ইউনিভার্সিটি (আইএসইউ) এর উপাচার্য।\n\n\n== জন্ম ==\nতিনি ঝালকাঠি জেলার রাজাপুর উপজেলার সাতুরিয়া গ্রামে ১৯৪৮ সালে জন্মগ্রহণ করেন। তার বাবার নাম রুস্তুম আলী এবং মায়ের নাম ছাহেরা খাতুন।\n\n\n== শিক্ষাজীবন ==\nআব্দুল আউয়াল খান ঢাকা বিশ্ববিদ্যালয়ের ব্যবস্থাপনা বিভাগ থেকে ১৯৬৮ সালে স্নাতক এবং ১৯৬৯ সালে স্নাতকোত্তর ডিগ্রি লাভ করেন। একই বিশ্ববিদ্যালয় থেকে ১৯৮৭ সালে তিনি পিএইচডি ডিগ্রি অর্জন করেন।\n\n\n== কর্মজীবন ==\nআব্দুল আউয়াল খান ১৯৭৩ সালে চট্টগ্রাম বিশ্ববিদ্যালয়ের ব্যবস্থাপনা বিভাগে প্রভাষক হিসেবে যোগ দেন। এরই ধারাবাহিকতায় তিনি বিশ্ববিদ্যালয়টির অধ্যাপক পদে উন্নীত হন এবং ১৯৯৭ সালে স্বেচ্ছায় অবসর গ্রহণ করেন। ১৯৯৭ থেকে ২০০০ সাল পর্যন্ত তিনি বাংলাদেশ উন্মুক্ত বিশ্ববিদ্যালয়ের স্কুল অব বিজনেসের অধ্যাপক ও ডিন হিসেবে দায়িত্ব পালন করেন। এছাড়া বিভিন্ন বেসরকারি বিশ্ববিদ্যালয়ে অধ্যাপনার অভিজ্ঞতা রয়েছে তার।\nআব্দুল আউয়াল খান ২০১৯ সালে ঢাকায় অবস্থিত বেসরকারি বিশ্ববিদ্যালয়, ইন্টারন্যাশনাল স্ট্যান্ডার্ড ইউনিভার্সিটির উপাচার্য হিসেবে যোগদান করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার অর্ধশতাধিক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}