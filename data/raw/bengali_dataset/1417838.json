{"pageid": 1417838, "title": "মদন পুরী", "url": "https://bn.wikipedia.org/wiki?curid=1417838", "content": "মদন পুরী (৩০ সেপ্টেম্বর ১৯১৫ - ১৩ জানুয়ারি ১৯৮৫) ছিলেন একজন ভারতীয় অভিনেতা, যিনি হিন্দি এবং পাঞ্জাবি চলচ্চিত্রে অভিনয় করতেন। তার ভাই ছিলেন অভিনেতা চমন পুরী এবং অমরিশ পুরী। চরিত্রের অভিনেতা হিসেবে প্রধানত নেতিবাচক ভূমিকায় (ভিলেন) তিনি পঞ্চাশ বছরের বেশি কর্মজীবনে প্রায় ৪৩০টি চলচ্চিত্রে অভিনয় করেন।\n\n\n== প্রারম্ভিক জীবন ==\nমদন লাল পুরী পাঞ্জাবের নওয়ানশাহরে একটি পাঞ্জাবি হিন্দু পরিবারে নিহাল চাঁদ পুরী এবং বেদ কৌরের জন্মগ্রহণ করেন। তিনি রাহোঁতে পড়াশোনা করেছেন। বড় ভাই চমন পুরী, ছোট ভাই অমরিশ পুরী এবং হরিশ লাল পুরী এবং ছোট বোন চন্দ্রকান্ত মেহরা সহ পাঁচ সন্তানের মধ্যে মদন ছিলেন দ্বিতীয়। তিনি গায়ক কুন্দন লাল সায়গলের কাজিন ছিলেন।\n\n\n== কর্মজীবন ==\n১৯৬০-এর দশকের শেষের দিকে এবং ১৯৭০-এর দশকের গোড়ার দিকে পুরী ছিলেন ভারতীয় চলচ্চিত্র শিল্পের অন্যতম নায়ক। তিনি ছিলেন গায়ক কে. এল. সায়গলের প্রথম কাজিন, যার সাহায্যে তিনি বলিউডে একটি চিহ্ন তৈরি করতে শুরু করেছিলেন। একবার পুরী একজন প্রতিষ্ঠিত তারকা ছিলেন তিনি তার ভাই অমরীশ পুরীকেও চলচ্চিত্র জগতে নিজেকে প্রতিষ্ঠিত করতে সহায়তা করেছিলেন।\nপুরীর অভিনয় জীবন ১৯৪০ এর দশক থেকে ১৯৮০ এর দশকের মাঝামাঝি পর্যন্ত ৪০ বছরেরও বেশি সময় ধরে বিস্তৃত ছিল। তিনি ৪৩০টিরও বেশি চলচ্চিত্রে অভিনয় করেছেন। ১৯৪৬ সালে অহিংস চলচ্চিত্রের মাধ্যমে তার অভিষেক হয়। মদন প্রতি বছর গড়ে আটটি চলচ্চিত্র করতেন। তিনি ভিলেন বা নেতিবাচক চরিত্র এবং নায়ক, নায়িকার চাচা, বাবা, বড় ভাই, দাদা, পুলিশ অফিসার এবং রাজনীতিবিদের চরিত্রে অভিনয় করতেন। তিনি তার ক্যারিয়ার জুড়ে বেশ কয়েকটি পাঞ্জাবি চলচ্চিত্রে অভিনয় করেছেন, যেমন- জাট্টি, জাট্ট পাঞ্জাবি, ইত্যাদি।\n\n\n== ব্যক্তিগত জীবন ==\nপুরীর স্ত্রী শীলা দেবী পুরী (ওয়াধেরা) তার মৃত্যুর কয়েক বছর পর মারা যান। তাদের ছেলে লে. কর্নেল (ড.) কমলেশ কে. পুরী ২০১৫ সালে (তার জন্মের ১০০ তম বার্ষিকী) \"মাই ফাদার, দ্য ভিলেন\" শিরোনামে মদন পুরীর জীবন সম্পর্কে একটি বই প্রকাশ করেছিলেন।\n\n\n== মৃত্যু ==\nতিনি ১৯৮৫ সালে ৬৯ বছর বয়সে হৃদরোগে আক্রান্ত হয়ে মারা যান। তিনি কাপুর সহ সেই যুগের অন্যান্য অভিনেতাদের সাথে মুম্বইয়ের মাটুঙ্গার আর পি মাসানি রোডের বাসিন্দা ছিলেন, যা পাঞ্জাবি গলি নামেও পরিচিত। তার মৃত্যুর পর ১৯৮৯ সাল পর্যন্ত বেশ কয়েকটি চলচ্চিত্র মুক্তি পায় যার মধ্যে তার চূড়ান্ত চলচ্চিত্র ছিল সন্তোষ।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মদন পুরী (ইংরেজি)"}