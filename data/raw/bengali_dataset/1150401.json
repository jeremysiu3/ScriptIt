{"pageid": 1150401, "title": "এখন (টিভি চ্যানেল)", "url": "https://bn.wikipedia.org/wiki?curid=1150401", "content": "এখন হলো একটি বাংলাদেশী বাংলা ভাষার স্যাটেলাইট ও ক্যাবল টেলিভিশন চ্যানেল। চ্যানেলটির মালিক হচ্ছে স্পাইস টেলিভিশন লিমিটেড, যা বাংলাদেশের বৃহত্তম শিল্পসংস্থা সিটি গ্রুপের একটি অঙ্গপ্রতিষ্ঠান।\nএটি বাংলাদেশের প্রথম ব্যবসা ও অর্থ অনুষ্ঠানভিত্তিক টেলিভিশন চ্যানেল। চ্যানেলটির সদরদপ্তর ঢাকার টিকাটুলিতে অবস্থিত। ২০২৪ সালে ৬ জুন বাংলাদেশের প্রথম টিভি চ্যানেল হিসেবে অগমেন্টেড রিয়েলিটি (এআর) প্রযুক্তি চালুর মধ্যদিয়ে দর্শকের সামনে নতুন রূপে হাজির হয় এখন টিভি। \n\n\n== ইতিহাস ==\n২০১৭ সালে বাংলাদেশ টেলিযোগাযোগ নিয়ন্ত্রণ কমিশন এখন কে সম্প্রচার করার জন্য একটি লাইসেন্স দান করে। বঙ্গবন্ধু-১ উপগ্রহের মাধ্যমে এটি ২০২১ সালের ৩০ জুলাই \"স্পাইস টেলিভিশন\" নামে পরীক্ষামূলক সম্প্রচার শুরু করে। এর আগে তারা বঙ্গবন্ধু-১ ব্যবহার করে সম্প্রচারের জন্য ২৮ জুলাই বিসিএসসিএলের সাথে একটি চুক্তি স্বাক্ষর করে। ২০২১ সালের ১৬ ডিসেম্বর বাংলাদেশের বিজয় দিবসে, চ্যানেলটি ‘নির্মাণ পর্ব’ নামক পরীক্ষামূলক সম্প্রচার শুরু করে।\n২০২২ সালের ৩০ মেতে এখন টেলিটকের সাথে একটি চুক্তি স্বাক্ষর করে। চুক্তি অনুযায়ী টেলিটক চ্যানেলটিকে সাশ্রয়ী মূল্যে বিভিন্ন করপোরেট সেবা দেবে। ২০২২ সালের ১৬ ডিসেম্বরে পূর্ণাঙ্গ সম্প্রচারে আসার কথা থাকতেও, চ্যানেলটি বাংলাদেশের প্রথম ব্যবসাকেন্দ্রিক টেলিভিশন চ্যানেল হিসেবে, ২০২২ সালের ৯ জুন \"এখন\" নামে আনুষ্ঠানিক সম্প্রচার শুরু করে। এটি বাংলাদেশের ৩৭তম টেলিভিশন চ্যানেল।\n\n\n== অনুষ্ঠানসমূহ ==\nআপনার সঙ্গে\nই-বাজার\nএখন আনন্দ\nএখন দুপুর\nএখন মাঠে\nএখন সকাল\nখবরগঞ্জ\nব্র্যান্ডিং বাংলাদেশ\nএখন চারিদিক\nএখন প্রকাশ\n\n\n== তথ্যসূত্র ==\n\n\n== বহিঃসংযোগ ==\nইউটিউবে এখন\nটুইটারে এখন\nফেসবুকে এখন"}