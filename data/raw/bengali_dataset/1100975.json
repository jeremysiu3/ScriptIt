{"pageid": 1100975, "title": "গার্ডেনরিচ বিধানসভা কেন্দ্র", "url": "https://bn.wikipedia.org/wiki?curid=1100975", "content": "গার্ডেনরিচ বিধানসভা কেন্দ্র ছিল ভারতের পশ্চিমবঙ্গ রাজ্যের দক্ষিণ চব্বিশ পরগনা জেলার একটি বিধানসভা কেন্দ্র। এটি ডায়মন্ড হারবার লোকসভা কেন্দ্রের অংশ ছিল।\nসীমানা-পুনর্নির্ধারণ কমিশনের আদেশ ক্রমে ২০১১ সালে এই বিধানসভা কেন্দ্রটি অবলুপ্ত হয়।\n\n\n== বিধায়কদের তালিকা ==\n\n\n== নির্বাচনের ফলাফল ==\n\n\n=== ১৯৭৭-২০০৬ ===\n২০০৬ সালের বিধানসভা নির্বাচনে ১১৪ নং গার্ডেনরিচ বিধানসভা কেন্দ্র থেকে ভারতীয় জাতীয় কংগ্রেস প্রার্থী আব্দুল খালেক মোল্লা তাঁর নিকটতম প্রতিদ্বন্দ্বী ভারতের কমিউনিস্ট পার্টি (মার্ক্সবাদী)-র (সিপিআই(এম)) মহম্মদ আমিনকে পরাজিত করে বিধায়ক নির্বাচিত হন। ২০০১ ও ১৯৯৬ সালের নির্বাচনে সিপিআই(এম) প্রার্থী মহম্মদ আমিন তাঁর নিকটতম প্রতিন্দ্বন্দ্বী ফজলে আজিম মোল্লাকে পরাজিত করে বিধায়ক নির্বাচিত হন। ২০০১ সালের নির্বাচনে ফলজে আজিম মোল্লা ছিলেন সর্বভারতীয় তৃণমূল কংগ্রেস প্রার্থী এবং ১৯৯৬ সালে ছিলেন ভারতীয় জাতীয় কংগ্রেস প্রার্থী। ভারতীয় জাতীয় কংগ্রেস প্রার্থী ফজলে আজিম মোল্লা ১৯৯১ সালে সিপিআই(এম)-এর দিলীপ সেনকে এবং ১৯৮৭ সালে সিপিআই(এম)-এর মহম্মদ আমিনকে পরাজিত করে বিধায়ক নির্বাচিত হয়েছিলেন। ১৯৮২ সালের নির্বাচনে ভারতীয় জাতীয় কংগ্রেস প্রার্থী শামসুজ্জোহা সিপিআই(এম) প্রার্থী ছেদিলাল সিংকে পরাজিত করে বিধায়ক নির্বাচিত হন। ১৯৭৭ সালের নির্বাচনে ভারতীয় জাতীয় কংগ্রেস প্রার্থী এস. এম. আবদুল্লাকে পরাজিত করে সিপিআই(এম) প্রার্থী ছেদিলাল সিং বিধায়ক নির্বাচিত হয়েছিলেন।\n\n\n=== ১৯৫১-১৯৭২ ===\n১৯৭২ সালের নির্বাচনে গার্ডেনরিচ বিধানসভা কেন্দ্র থেকে জয়লাভ করেছিলেন সিপিআই(এম) প্রার্থী ছেদিলাল সিং। ১৯৭১ সালের নির্বাচনে জয়লাভ করেছিলেন ভারতীয় জাতীয় কংগ্রেস প্রার্থী এস. এম. আবদুল্লা। ১৯৬৯ সালের নির্বাচনে ভারতের কমিউনিস্ট পার্টি (সিপিআই) প্রার্থী অরুণ সেন জয়লাভ করেছিলেন। ১৯৬৭ ও ১৯৬২ সালের নির্বাচনে জয়লাভ করেছিলেন ভারতীয় জাতীয় কংগ্রেস প্রার্থী এস. এম. আবদুল্লা। ১৯৫৭ সালের নির্বাচনে জয়লাভ করেন সিপিআই প্রার্থী শেখ আবদুল্লা ফারুকি। স্বাধীন ভারতের প্রথম বিধানসভা নির্বাচনে ভারতীয় জাতীয় কংগ্রেস প্রার্থী এস. এম. আবদুল্লা এই কেন্দ্র থেকে জয়লাভ করেছিলেন।\n\n\n== তথ্যসূত্র ==\n\n২২°৩২′০১″ উত্তর ৮৮°১৭′৫৯″ পূর্ব"}