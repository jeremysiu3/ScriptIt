{"pageid": 1325932, "title": "খঙ্গার (সম্প্রদায়)", "url": "https://bn.wikipedia.org/wiki?curid=1325932", "content": "খঙ্গার সম্প্রদায় হল একটি ভারতীয় সম্প্রদায়। তাদের আরও অনেক নামে উল্লেখ করা হয়, যেমন খাঙ্গার, খুঙ্গার, খেঙ্গার, খাগার, খাঙ্গধর এবং রাও খঙ্গড়। \nসম্প্রদায়টি যে অঞ্চলে শাসন করত সেটি বর্তমান বুন্দেলখন্ডের মধ্যে পড়েছে। ১১৮২ খ্রিস্টাব্দে চান্দেলাদের পতনের পর এবং ১৪ শতকের মাঝামাঝি পর্যন্ত তারা এই অঞ্চল শাসন করেছিল। তাদের ক্ষমতার মূল কেন্দ্র ছিল গড় কুন্দারে, এটি ছিল খেত সিং খাঙ্গার দ্বারা নির্মিত একটি দুর্গ। \nব্রিটিশ রাজের ফৌজদারি উপজাতি আইনের অধীনে পূর্বে খঙ্গারদের একটি অপরাধী উপজাতি হিসাবে শ্রেণীবদ্ধ করা হয়েছিল।  বর্ণ প্রথা অনুযায়ী হিন্দু আচার-অনুষ্ঠান পদ্ধতিতে তারা ক্ষত্রিয় মর্যাদা দাবি করে কিন্তু এই তথ্যটি বিতর্কিত। অন্যান্য সম্প্রদায়, যেমন বুন্দেলারা, বিশ্বাস করে যে এই ধরনের মর্যাদা বংশগতভাবে আসে এবং এটি অর্জিত মর্যাদা হতে পারে না, এবং তারা আরও বিশ্বাস করে যে খঙ্গাররা যদিও শাসন করতে এসেছিল, তারা কিন্তু এইভাবে জন্মগ্রহণ করেনি।  ব্রিটিশ রাজের সময়কালে, যখন সংস্কৃতিকরণের (সংস্কৃতিকরণ  হল সমাজবিজ্ঞানের একটি শব্দ যা দিয়ে সেই প্রক্রিয়াকে বোঝায় যার মাধ্যমে বর্ণের শ্রেণিবিন্যাসে নিচু অবস্থানে থাকা জাতি বা উপজাতিরা প্রভাবশালী বর্ণ বা উচ্চ বর্ণের আচার-অনুষ্ঠান ও অনুশীলনকে অনুকরণ করে 'উচ্চ বর্ণে' ওঠার চেষ্টা করে) প্রক্রিয়াটি স্পষ্ট হয়ে ওঠে এবং প্রশাসন যখন আদমশুমারি করতে গিয়ে জাত লিপিবদ্ধ করার চেষ্টা করেছিল, তখন সর্বভারতীয় খঙ্গার ক্ষত্রিয় লীগ নিজেদের ক্ষত্রিয় হিসাবে সরকারী স্বীকৃতির জন্য প্রচার চালায়। \n\n\n== তথ্যসূত্র ==\n\n\n== আরও পড়ুন ==\nরয়, হরেশ্বর (মার্চ ২০১৩)। \"পপুলার লিজেণ্ডস অফ বুন্দেলখণ্ড\": 242–247। আইএসএসএন 0975-4083।"}