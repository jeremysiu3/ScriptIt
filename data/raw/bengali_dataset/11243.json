{"pageid": 11243, "title": "রাঙ্গামাটি সদর উপজেলা", "url": "https://bn.wikipedia.org/wiki?curid=11243", "content": "রাঙ্গামাটি সদর বাংলাদেশের রাঙ্গামাটি জেলার অন্তর্গত একটি উপজেলা।\n\n\n== অবস্থান ও আয়তন ==\nরাঙ্গামাটি সদর উপজেলার মোট আয়তন ৫৪৬.৪৯ বর্গ কিলোমিটার। রাঙ্গামাটি জেলার মধ্যাংশে ২২°৩০´ থেকে ২২°৪৯´ উত্তর অক্ষাংশ এবং ৯২°০৪´ থেকে ৯২°২২´  পূর্ব দ্রাঘিমাংশ জুড়ে রাঙ্গামাটি সদর উপজেলার অবস্থান। রাঙ্গামাটি জেলা সদর এ উপজেলায় অবস্থিত। এ উপজেলার উত্তরে নানিয়ারচর উপজেলা ও লংগদু উপজেলা, দক্ষিণে কাপ্তাই উপজেলা ও বিলাইছড়ি উপজেলা, পূর্বে বরকল উপজেলা ও জুরাছড়ি উপজেলা, পশ্চিমে কাউখালী উপজেলা।\n\n\n== প্রশাসনিক এলাকা ==\n১৮৬০ সালে রাঙ্গামাটি কোতোয়ালী থানা প্রতিষ্ঠিত হয় এবং ১৯৮৩ সালে প্রশাসনিক বিকেন্দ্রীকরণের ফলে রাঙ্গামাটি সদর উপজেলায় রূপান্তরিত হয়। এ উপজেলায় ১টি পৌরসভা ও ৬টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম রাঙ্গামাটি কোতোয়ালী থানার আওতাধীন।\n\nপৌরসভা:\nরাঙ্গামাটি\nইউনিয়নসমূহ:\n১নং জীবতলী\n২নং মগবান\n৩নং সাপছড়ি\n৪নং কুতুকছড়ি\n৫নং বন্দুকভাঙ্গা\n৬নং বালুখালী\n\n\n== জনসংখ্যার উপাত্ত ==\n২০১১ সালের পরিসংখ্যান অনুযায়ী রাঙ্গামাটি সদর উপজেলার জনসংখ্যা ১,২৪,৭২৮ জন। এর মধ্যে পুরুষ ৬৬,২১২ জন এবং মহিলা ৫৮,৫১৬ জন। মোট জনসংখ্যার ৪০% মুসলিম, ১২.২৫% হিন্দু, ৪৬.৫৫% বৌদ্ধ এবং ১.২% খ্রিস্টান ও অন্যান্য ধর্মাবলম্বী রয়েছে।\n২০২২ সালের পরিসংখ্যান অনুযায়ী রাঙ্গামাটি সদর উপজেলার জনসংখ্যা ১,২৪৬,৫৯১ জন। এর মধ্যে পুরুষ ৭৫,৯৯৫ জন এবং মহিলা ৭০,৬৩৬ জন। মোট জনসংখ্যার ৪০.৬৯% মুসলিম, ১০.২৯% হিন্দু, ৪৮.৫০% বৌদ্ধ এবং ০.৪৫% খ্রিস্টান ও অন্যান্য ধর্মাবলম্বী রয়েছে। এ উপজেলায় চাকমা, মারমা, তঞ্চঙ্গ্যা, ত্রিপুরা, খুমি, চাক, লুসাই, পাংখোয়া প্রভৃতি উপজাতি নৃ-গোষ্ঠীর বসবাস রয়েছে।\n\n\n== শিক্ষা ==\nরাঙ্গামাটি সদর উপজেলার সাক্ষরতার হার ৬৪.৫০%। এ উপজেলায় ১টি মেডিকেল কলেজ, ২টি সরকারি কলেজ, ১টি ফাজিল মাদ্রাসা, ১টি কারিগরী প্রশিক্ষণ কেন্দ্র, ১টি আলিম মাদ্রাসা, ১৮টি মাধ্যমিক বিদ্যালয়, ১টি দাখিল মাদ্রাসা, ১২টি নিম্ন মাধ্যমিক বিদ্যালয় ও ১০৩টি প্রাথমিক বিদ্যালয় রয়েছে।\n\nশিক্ষা প্রতিষ্ঠান\n\n\n== যোগাযোগ ব্যবস্থা ==\nরাঙ্গামাটি সদর উপজেলায় যোগাযোগের প্রধান সড়ক চট্টগ্রাম-রাঙ্গামাটি মহাসড়ক। সব ধরনের যানবাহনে যোগাযোগ করা যায়।\n\n\n== নদ-নদী ==\nরাঙ্গামাটি সদর উপজেলার প্রায় এক-তৃতীয়াংশ এলাকা জুড়ে রয়েছে কাপ্তাই হ্রদ, তবে এটি মূলত কর্ণফুলী নদীরই প্রবাহিত ধারার উপর একটি কৃত্রিম হ্রদ।\n\n\n== হাট-বাজার ==\nরাঙ্গামাটি সদর উপজেলায় ১৭টি হাট-বাজার রয়েছে। এর মধ্যে মানিকছড়ি হাট, রাঙ্গাপানি হাট, জীবতলী হাট, আওলাদ হাট, বন্দুকভাঙ্গা বাজার, বড় মাইনীমুখ বাজার এবং রাঙ্গামাটি নতুন বাজার উল্লেখযোগ্য।\n\n\n== দর্শনীয় স্থান ==\nকাপ্তাই হ্রদ\nপর্যটন মোটেল ও ঝুলন্ত সেতু\nযমচুগ\nআসামবস্তি ব্রীজ\nবীরশ্রেষ্ঠ ল্যান্সনায়েক মুন্সী আব্দুর রউফ স্মৃতি ভাস্কর্য\nউপজাতীয় যাদুঘর\nজেলা প্রশাসক বাংলো\nজীবতলী ইউনিয়নের প্রবেশ মুখ\nপেদা টিং টিং\n\n\n== মুক্তিযুদ্ধের ঘটনাবলী ==\nমুক্তিযুদ্ধের সময় এ উপজেলা ১নং সেক্টরের অধীনে ছিল। ২৭ মার্চ স্টেশন ক্লাবের মাঠে মুক্তিযোদ্ধাদের অস্থায়ী ট্রেনিং ক্যাম্প খোলা হয়। ২৯ মার্চ ৬০ জনের ১টি দল যুদ্ধ প্রশিক্ষণ নেওয়ার জন্য ভারতে যায়। ২ এপ্রিল তৎকালীন জেলা প্রশাসক হোসেন তৌহিদ ইমাম রাজকোষ থেকে প্রচুর অর্থ এবং পুলিশ, আনসার ও ইপিআরদের অস্ত্র মুক্তিযোদ্ধাদের হাতে তুলে দেন। ১০ এপ্রিল ১ম দল যুদ্ধ প্রশিক্ষণ শেষে ফিরে আসে এবং পরবর্তীতে তারা বিভিন্ন এলাকায় যুদ্ধ প্রশিক্ষণ প্রদান করে। ১৯৯২ সালের ২০ মে আদিবাসী বাঙ্গালী সংঘর্ষ ঘটে। ১৯৯৭ সালের পার্বত্য শান্তিচুক্তি অনুযায়ী তিন পার্বত্য জেলা নিয়ে গঠন করা হয় আঞ্চলিক পরিষদ যার সদর দপ্তর রাঙামাটি শহরে অবস্থিত।\n\nমুক্তিযুদ্ধের স্মৃতিচিহ্ন\nভাস্কর্য: ১টি (স্টেশন ক্লাবের মাঠ)\n\n\n== জনপ্রতিনিধি ==\nসংসদীয় আসন\n\nউপজেলা পরিষদ ও প্রশাসন\n\n\n== আরও দেখুন ==\nরাঙ্গামাটি জেলা\nরাঙ্গামাটি পার্বত্য জেলা পরিষদ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় রাঙ্গামাটি সদর উপজেলা"}