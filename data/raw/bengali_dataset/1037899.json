{"pageid": 1037899, "title": "অক্ষয়কুমার লধ", "url": "https://bn.wikipedia.org/wiki?curid=1037899", "content": "অক্ষয়কুমার লধ (৬ নভেম্বর, ১৮৭৬ — ৭ মার্চ, ১৯৬২) একজন বাঙালি পণ্ডিত ও পত্রিকা সম্পাদক ছিলেন।\n\n\n== জীবনী ==\n১৮৭৬ সালে অক্ষয়কুমার লধের জন্ম হয় কুমিল্লা জেলায়। তিনি কুমিল্লা নর্মাল স্কুলের বাংলা পণ্ডিতের পদে ছিলেন। ব্রাহ্মধর্মে দীক্ষিত হয়ে কলকাতায় আসেন ও ১৯১৫ সালে প্রচারকব্রত নেন। বিভিন্ন জায়গায় ত্রাণকার্যে সক্রিয় ভূমিকা গ্রহণ করেন। ১৯৪৫ থেকে ১৯৬২ সাল পর্যন্ত ধর্মতত্ত্ব পত্রিকার সম্পাদনা এবং নববিধান প্রেস বা মঙ্গলগঞ্জ মিশন প্রেসের পরিচালনা করেন তিনি। অক্ষয় লধ অকৃতদার অবস্থায় ১৯৬২ সালে মারা যান।\n\n\n== তথ্যসূত্র =="}