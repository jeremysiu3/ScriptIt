{"pageid": 1365334, "title": "ক্যাথলিন বুহলে", "url": "https://bn.wikipedia.org/wiki?curid=1365334", "content": "ক্যাথলিন বুহলে (পূর্বে ক্যাথলিন বাইডেন নামে পরিচিত ; জন্ম ৫ ডিসেম্বর, ১৯৬৮ ) একজন আমেরিকান স্বেচ্ছাসেবী কর্মী এবং লেখক। বুহলে মার্কিন প্রেসিডেন্ট জো বাইডেনের ছেলে হান্টার বাইডেনের প্রাক্তন স্ত্রী। ২০২২ সালের স্মৃতিকথা ইফ উই ব্রেক: অ্যা মেমোয়ার অফ ম্যারেজ, অ্যাডিকশন অ্যান্ড হিলিং-এর লেখক তিনি, যা হান্টার বাইডেনের সাথে তার বিবাহিত জীবন সম্পর্কে বিস্তারিত বর্ণনা করে।\nশিকাগো, ইলিনয়ের একটি মধ্যবিত্ত ক্যাথলিক পরিবারে বুহলের জন্ম। তার মা ছিলেন একজন স্কুলশিক্ষক এবং তার বাবা ছিলেন শিকাগো হোয়াইট সোক্সের বিক্রেতা। তিনি ক্যাথলিক স্কুলে শিক্ষিত হন এবং সেন্ট মেরি'স ইউনিভার্সিটি অফ মিনেসোটা থেকে মনোবিজ্ঞানে স্নাতক ডিগ্রী অর্জন করেন।\n১৯৯২ সালের জুলাই মাসে বুহলে তৎকালীন সিনেটর জো বাইডেন এবং নিলিয়া হান্টার বাইডেনের ছেলে, হান্টার বাইডেনের সাথে দেখা করেন। সেসময় তারা দুজন ওরেগনের পোর্টল্যান্ডে একটি ক্যাথলিক চার্চে জেসুইট স্বেচ্ছাসেবক হিসাবে কাজ করছিলেন। বুহলে তাদের সম্পর্কের তিন মাসের মাথায় গর্ভবতী হয়েছিলেন এবং দুজনে ১৯৯৩ সালের জুলাই মাসে বিয়ে করেছিলেন। বাইডেন এবং বুহলে ওয়াশিংটন, ডিসিতে চলে আসেন, যেখানে তার স্বামী জর্জটাউন বিশ্ববিদ্যালয়ে আইনের ছাত্র ছিলেন। ২১ ডিসেম্বর, ১৯৯৩ সালে তাদের প্রথম কন্যা, নাওমি কিং বাইডেনের জন্ম হয়। পরিবারটি পরবর্তীতেউইলমিংটন, ডেলাওয়্যারে সংসার শুরু করেন এবং ১৯৯৭ সালে আমেরিকান বিপ্লবের আগেই একটি এস্টেট কেনেন। ফিলাডেলফিয়ায় ফেডারেল প্রসিকিউটর হিসাবে কাজ করার সময় বুহলের ভাসুর বিউ বাইডেন তাদের সাথে থাকতে চলে আসেন। ২০০০ সালের ৯ সেপ্টেম্বর তিনি তাদের দ্বিতীয় কন্যা ফিনেগান জেমস বাইডেনের জন্ম দেন। ২০০১ সালে, তিনি তাদের তৃতীয় কন্যা রবার্টা মেবেল \"মেইজি\" বাইডেনের জন্ম দেন। পরিবারটি ওয়াশিংটন, ডিসিতে ফিরে আসে এবং টেনলিটাউনে একটি বাড়ি ভাড়া নেয়। যখন তার শ্বশুর এবং সৎ শাশুড়ি জিল বিডেন যথাক্রমে মার্কিন যুক্তরাষ্ট্রের ভাইস প্রেসিডেন্ট এবং সেকেন্ড লেডি হিসেবে দায়িত্ব পালন করছিলেন, বুহলে ফার্স্ট লেডি মিশেল ওবামার সাথে ঘনিষ্ঠ বন্ধু হয়ে ওঠেন।\n২০১৫ সালে, বাইডেনের মাত্রাতিরিক্ত মদ্যপান এবং মাদকাসক্তির কারণে বুহলে এবং বাইডেন আনুষ্ঠানিকভাবে আলাদা হয়ে যান। ২০১৬ সালের ৯ ডিসেম্বরে বুহলে বিবাহবিচ্ছেদের জন্য আবেদন করেছিলেন এবং ২৩ ফেব্রুয়ারি, ২০১৭ তে তিনি বাইডেনের সম্পদ জব্দ করার জন্য কলম্বিয়া জেলার সুপিরিয়র কোর্টে একটি প্রস্তাবপত্র দাখিল করেছিলেন। এই সময়ে, তার স্বামী তার মৃত ভাইয়ের স্ত্রী হ্যালি অলিভার বাইডেনের সাথে সম্পর্কে জড়ান। ওই বছরের শেষের দিকে তাদের বিবাহবিচ্ছেদ চূড়ান্ত হয়। ২০১৯ সালে তিনি আনুষ্ঠানিকভাবে বাইডেন থেকে তার উপাধি পরিবর্তন করে তার প্রথম নাম বুহলে রেখেছিলেন।\nবাইডেনের সাথে তার বিয়ে এবং তার মাদকাসক্তি সম্পর্কে তিনি \"ইফ উই ব্রেক: এ মেমোয়ার অফ ম্যারেজ, অ্যাডিকশন এবং হিলিং শিরোনামের একটি স্মৃতিকথামূলক বই লিখেছেন । বইটি ২০২২ সালের জুন মাসে প্রকাশিত হয়েছিল\n\n\n== ব্যক্তিগত জীবন ==\nবুহলে ওয়াশিংটন, ডিসিতে থাকেন। সেখানে তিনি অভাবী লোকদের সহযোগিতা করার জন্য একটি মহিলা ক্লাব শুরু করেছিলেন।\n\n\n== তথ্যসূত্র =="}