{"pageid": 1383376, "title": "নরম মলাটের বই", "url": "https://bn.wikipedia.org/wiki?curid=1383376", "content": "নরম মলাটের বই বলতে পুরু কাগজ বা কদাচিৎ কাগজের ফলক (পেপারবোর্ড) দিয়ে তৈরি মলাট সেলাই বা স্টেপলের  পরিবর্তে আঠা দিয়ে আটকে বাঁধাই করা বইকে বোঝায়। একে ইংরেজিতে পেপারব্যাক, সফটকভার, সফটব্যাক, ইত্যাদি নামে ডাকা হয়। এর বিপরীতে শক্তমলাটের বইগুলির (ইংরেজিতে হার্ডকভার বা হার্ডব্যাক) মলাট কার্ডবোর্ড, কাপড়, চামড়া, কাগজ বা প্লাস্টিক দিয়ে তৈরি ও বাঁধানো হয়।\nইংরেজিভাষী বিশ্বে নরম মলাটে বাঁধানো অপেক্ষাকৃত সস্তা বইগুলি ১৯শ শতক থেকে পুস্তিকা (প্যামফলেট), সস্তা খেলো উপন্যাস (ইয়েলোব্যাকস বা ডাইম উপন্যাস) ও বিমানবন্দরে বিক্রয়কৃত উপন্যাসের আকারে বিদ্যমান। আকারের উপর ভিত্তি করে  আধুনিক নরম মলাটের বইগুলির স্বতন্ত্র প্রকারভেদ যেতে পারে। যেমন মার্কিন যুক্তরাষ্ট্রে \"ম্যাস-মার্কেট পেপারব্যাক\" (গণবাজারের নরম মলাটের বই) এবং আরও বড় ও টেকসই \"ট্রেড পেপারব্যাক\" (উচ্চমানের নরম মলাটের বই) - এই দুইয়ের মধ্যে পার্থক্য করা হয়। যুক্তরাজ্যে নরম মলাটের বইগুলি \"এ-ফরম্যাট\", \"বি-ফরম্যাট\" এবং বৃহত্তম \"সি-ফরম্যাট\" এই তিনটি আকারে পাওয়া যায়।\nসাধারণত যখন কোনও প্রকাশক কোনও বই স্বল্প খরচে প্রকাশ করার সিদ্ধান্ত নেন, তখন বইটির নরম মলাটের সংস্করণ জারি করা হয়। \n\n\n== তথ্যসূত্র =="}