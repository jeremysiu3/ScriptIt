{"pageid": 1453134, "title": "সূর্যোদয়ে তুমি সূর্যাস্তেও তুমি", "url": "https://bn.wikipedia.org/wiki?curid=1453134", "content": "'সূর্যোদয়ে তুমি সূর্যাস্তেও তুমি' একটি দেশাত্মবোধক গান। বাংলা ভাষায় রচিত এই গানের গীতিকার মনিরুজ্জামান মনির। আলাউদ্দিন আলীর সুর ও সংগীত পরিচালনায় গানটি সৈয়দ আব্দুল হাদীর কণ্ঠে প্রথম ধারণ ও প্রচার করা হয়। মূল সঙ্গীত প্রযোজনা করা হয়েছিল বাংলাদেশ টেলিভিশনে প্রচারের জন্য। ১৯৭৯ সালে বাংলাদেশ টেলিভিশনের একটি সঙ্গীতানুষ্ঠানে প্রথম প্রচার করা হয়। প্রথম প্রচারের ৩৯ বছর পর, ২০১৮ সালের ১৬ ডিসেম্বর 'দ্য লিজেন্ড সৈয়দ আবদুল হাদী' শিরোনামের গানের সংকলনের অংশ হিসেবে গানটির আনুষ্ঠানিক সঙ্গীত ভিডিও প্রকাশ হয়। বাংলা ঢোলের প্রযোজনায় নতুন সংস্করণের সুর ও সঙ্গীতায়োজন করেন রেজাউল করিম লিমন।\"\nএটি সৈয়দ আব্দুল হাদীর গাওয়া ও আলাউদ্দিন আলীর সুর করা অন্যতম জনপ্রিয় গান।\n\n\n== তথ্যসূত্র =="}