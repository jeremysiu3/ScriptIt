{"pageid": 1386014, "title": "আটলান্টা ইউনাইটেড ফুটবল ক্লাব", "url": "https://bn.wikipedia.org/wiki?curid=1386014", "content": "আটলান্টা ইউনাইটেড ফুটবল ক্লাব (ইংরেজি: Atlanta United FC; সাধারণত আটলান্টা ইউনাইটেড এফসি এবং সংক্ষেপে আটলান্টা ইউনাইটেড নামে পরিচিত) হচ্ছে আটলান্টা ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০১৪ সালের ১৬ই এপ্রিল তারিখে প্রতিষ্ঠিত হয়েছে। ৪২,৫০০ ধারণক্ষমতাবিশিষ্ট মার্সিডিজ-বেঞ্জ স্টেডিয়ামে দ্য ফাইভ স্ট্রিপস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মেক্সিকীয় সাবেক ফুটবল খেলোয়াড় গনসালো পিনেদা এবং সভাপতির দায়িত্ব পালন করছেন গার্থ লাগারওয়ে। বর্তমানে মার্কিন গোলরক্ষক ব্র্যাড গুজান এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আটলান্টা ইউনাইটেড এপর্যন্ত ৩টি শিরোপা জয়লাভ করেছে; যার মধ্যে একটি এমএলএস কাপ এবং একটি ইউএস ওপেন কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ১টি শিরোপা জয়লাভ করেছে। ব্র্যাড গুজান, জোসেফ মার্তিনেস, মাইলস রবিনসন, এক্তোর ভিয়ালবা এবং মিগেল আলমিরোনের মতো খেলোয়াড়গণ আটলান্টা ইউনাইটেডের জার্সি গায়ে মাঠ কাঁপিয়েছেন।\n\n\n== ইতিহাস ==\n২০১৭ মৌসুমে আটলান্টা ইউনাইটেড প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০১৭ সালের সালের ৬ই মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে হেরার্দো মার্তিনোর অধীনে আটলান্টা ইউনাইটেড নিউ ইয়র্ক রেড বুলসের কাছে ২–১ গোলের ব্যবধানে পরাজিত হয়েছিল। ২০১৭ মেজর লিগ সকারে আটলান্টা ইউনাইটেড ১৫টি জয় এবং ১০টি ড্রয়ে সর্বমোট ৫৫ পয়েন্ট অর্জন করে সামগ্রিক পয়েন্ট তালিকায় ৪র্থ স্থান অর্জন করেছিল, যেখানে জোসেফ মার্তিনেস ১৯টি গোল করে লিগে আটলান্টা ইউনাইটেডের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে আটলান্টা ইউনাইটেড ফুটবল ক্লাব (ইংরেজি)"}