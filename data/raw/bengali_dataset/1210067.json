{"pageid": 1210067, "title": "মাসউদ আহমদ", "url": "https://bn.wikipedia.org/wiki?curid=1210067", "content": "মাসউদ আহমদ একজন বাংলাদেশী বস্ত্র প্রকৌশলী। তিনি বাংলাদেশ টেক্সটাইল বিশ্ববিদ্যালয়ের (বুটেক্স) ফেব্রিক ইঞ্জিনিয়ারিং বিভাগের অবসরপ্রাপ্ত অধ্যাপক ও বিশ্ববিদ্যালয়টির দ্বিতীয় উপাচার্য।\n\n\n== শিক্ষা ও কর্মজীবন ==\nমাসউদ আহমদ তৎকালীন বাংলাদেশ টেক্সটাইল ইনস্টিটিউট (বর্তমানে বুটেক্স) থেকে ১৯৭৪ খ্রিস্টাব্দে স্নাতক সম্পন্ন করেন। ১৯৭৮ খ্রিস্টাব্দে প্রতিষ্ঠানটি বস্ত্র প্রকৌশল ও প্রযুক্তি মহাবিদ্যালয়ে রূপান্তরিত হয়। মাসউদ নিজ শিক্ষা প্রতিষ্ঠানেই ১৯৮৩ খ্রিস্টাব্দে প্রভাষক হিসেবে যোগদান করেন। তিনি ১৯৮৫ খ্রিস্টাব্দে  উচ্চশিক্ষার জন্য কানাডায় যান এবং ১৯৮৮ খ্রিস্টাব্দে দেশে ফিরে আবারও প্রভাষক পদে যোগ দেন। এরই ধারাবাহিকতায় তিনি সহকারী অধ্যাপক, সহযোগী অধ্যাপক ও অধ্যাপক পদে উন্নীত হন। ২০১০ খ্রিষ্টাব্দে পূর্ণাঙ্গ বিশ্ববিদ্যালয়ে রূপান্তরের আগে তিনি মহাবিদ্যালয়টির অধ্যক্ষ হিসেবে দায়িত্ব পালন করছিলেন। মাসউদ আহমদ ২০১৫ থেকে ২০১৯ খ্রিস্টাব্দ পর্যন্ত বাংলাদেশ টেক্সটাইল বিশ্ববিদ্যালয়ের (বুটেক্স) দ্বিতীয় উপাচার্য হিসেবে দায়িত্ব পালন করেন।\n\n\n== তথ্যসূত্র =="}