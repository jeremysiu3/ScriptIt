{"pageid": 1105125, "title": "আলী শের বাঙ্গালী", "url": "https://bn.wikipedia.org/wiki?curid=1105125", "content": "শেখ আলী শের বাঙ্গালী ছিলেন ষোড়শ শতাব্দীর একজন বাঙ্গালী লেখক, ওস্তাদ এবং শত্তারী তরীকার সুফি পীর। তিনি মুহম্মদ গৌছ শত্তারীর তিনজন খলিফার একজন ছিলেন।\n\n\n== বংশ ==\nআলী শের শাহী বাঙ্গালার শ্রীহট্ট শহরে একটি সম্ভ্রান্ত বাঙ্গালী মুসলিম খান্দানে প​য়দা হয়েছিলেন। তিনি মধ্যপ্রাচ্যীয় নূরুল হুদা আবুল করমাতের বংশধর ছিলেন, যিনি শাহ জালালের সাথে শ্রীহট্ট বিজয়ে ছিলেন এবং পরে আরসা-ই-শ্রীহট্টের দ্বিতীয় উজির হিসাবে নিযুক্ত হন।\n\n\n== জীবন ==\nতার জওয়ানকালে, আলী শের ইসলামী তালিমের জন্য বর-ই-সগীর (ভারতীয় উপমহাদেশ) জুড়ে সফর শুরু করেন। যখন তিনি অবধে পৌঁছেন, বলা হয় যে তিনি মুহম্মদ গৌছ শত্তারীকে তার খোয়াবে দেখেন। এরপর আলী শের দিল্লীতে গমন করেন যেখানে তিনি শত্তারীর সাথে দেখা করেন এবং তার মুরীদ হয়ে যান। তিনি শত্তারী সাহেবের দুইজন বিশিষ্ট বাঙ্গালী শাগরেদদের একজন ছিলেন, অন্যজন ছিলেন লখনৌতির শাহ মনঝন। শেখ ইঊসুফ বাঙ্গালী আলী শের এর সমসাময়িক ওজীহুদ্দীন আলবীর শাগরেদ ছিলেন।\nমুহম্মদ গৌছ শত্তারীর অধীনে কিছুকাল অধ্যয়ন ও খেদমৎ করার পর, আলী শেরকে তখন গুজরাটের আহমদাবাদে যাওয়ার এবং ইমাদ-উল-মুলুক রুমী মসজিদে শত্তারীর খলীফা হিসেবে একজন ওস্তাদ হওয়ার জন্য নির্দেশ দেওয়া হয়। তিনি সুর বংশীয় বাদশাহদের একজন সমালোচক ছিলেন যারা তখন এই অঞ্চল শাসন করছিলেন।\n১৫৭১ খ্রীষ্টাব্দে আলী শের \"শরহে নুজহতুল আরওয়াহ\" নামে একটি কিতাব লিখেছিলেন, যার মুখবন্ধে শাহ জালালের প্রথম লিপিবদ্ধ লিখিত জীবনী রয়েছে।\n\n\n== ওফাৎ ==\nতার মাজারের খাদেমদের মতে, আলী শের ২৩ সফর ৯৭০ হিজরীতে (২২ অক্টোবর ১৫৬২) ওফাৎবরণ করেন। গুজরাটের আহমদাবাদের পালদি মহল্লার পার্শ্ববর্তী শাহী মসজিদের কাছে তাকে সমাহিত করা হয়। তাঁর উরুস প্রতি বছর ভক্তদের দ্বারা ২৩ সফর পালিত হয়। যাইহোক, তার ওফাতের অনুমিত বছরটি আলী শের বাঙ্গালী যে তার বইটি লিখেছিলেন তার তারিখের বিরোধিতা করে, যেটি অবশ্যই ১৫৭১ সালে ছিল এবং সম্ভবত ওফাতের তারিখ সঠিক নয়।\n\n\n== আরও দেখুন ==\nআলা বখশ, ষোড়শ শতাব্দীর আরেকজন বাঙ্গালী আলিমে দ্বীন\n\n\n== আরও পড় ==\nur:(۳۵۰) یاد شیخ علی شیر بنگالی [(৩৫০) ইয়াদ শেখ আলী শের বাংলা] (উর্দু ভাষায়)। পৃষ্ঠা ৩০৮-৩০৯। \n\n\n== তথ্যসূত্র =="}