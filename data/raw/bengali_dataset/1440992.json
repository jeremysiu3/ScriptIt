{"pageid": 1440992, "title": "মারভিন ডুকশ", "url": "https://bn.wikipedia.org/wiki?curid=1440992", "content": "মারভিন ডুকশ (জার্মান: Marvin Ducksch; জন্ম: ৭ মার্চ ১৯৯৪) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব ভেয়ার্ডার ব্রেমেন এবং জার্মানি জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে দ্বিতীয় আক্রমণভাগের খেলোয়াড় হিসেবে খেলেন।\n২০০৯ সালে, ডুকশ জার্মানি অনূর্ধ্ব-১৫ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় তিন বছর যাবত জার্মানির বয়সভিত্তিক দলের হয়ে খেলার পর, তিনি ২০২৩ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমারভিন ডুকশ ১৯৯৪ সালের ৭ই মার্চ তারিখে জার্মানির ডর্টমুন্ডে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nডুকশ জার্মানি অনূর্ধ্ব-১৫, জার্মানি অনূর্ধ্ব-১৬, জার্মানি অনূর্ধ্ব-১৭ এবং জার্মানি অনূর্ধ্ব-১৮ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ৩ বছরে ২৩ ম্যাচে অংশগ্রহণ করে ১০টি গোল করেছেন।\n২০২৩ সালের ১৮ই নভেম্বর তারিখে, ২৯ বছর, ৮ মাস ও ১১ দিন বয়সে, ডান পায়ে ফুটবল খেলায় পারদর্শী ডুকশ তুরস্কের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। উক্ত ম্যাচের ৮২তম মিনিটে মধ্যমাঠের খেলোয়াড় জুলিয়ান ব্র্যান্ডের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি তুরস্ক ৩–২ গোলের ব্যবধানে জয়লাভ করেছিল। জার্মানির হয়ে অভিষেকের বছরে ডুকশ সর্বমোট ২ ম্যাচে অংশগ্রহণ করেছেন। \n\n\n== পরিসংখ্যান ==\n\n\n=== আন্তর্জাতিক ===\n২৫ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\n  (ইংরেজি)\nমারভিন ডুকশ – ফিফা প্রতিযোগিতার রেকর্ড (ইংরেজি) \nমারভিন ডুকশ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মারভিন ডুকশ  (ইংরেজি)  \nসকারবেসে \nবিডিফুটবলে \nইইউ-ফুটবলে \nট্রান্সফারমার্কেটে মারভিন ডুকশ (ইংরেজি) \nওয়ার্ল্ডফুটবল.নেটে মারভিন ডুকশ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মারভিন ডুকশ (ইংরেজি)"}