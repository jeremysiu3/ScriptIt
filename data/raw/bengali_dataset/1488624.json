{"pageid": 1488624, "title": "ভালেরি বোন্দার", "url": "https://bn.wikipedia.org/wiki?curid=1488624", "content": "ভালেরি ইয়ুরিয়োভিচ বোন্দার (ইউক্রেনীয়: Валерій Юрійович Бондар; জন্ম: ২৭ ফেব্রুয়ারি ১৯৯৯; ভালেরি বোন্দার নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে ইউক্রেনের পেশাদার ফুটবল লিগের শীর্ষ স্তর ইউক্রেনীয় প্রিমিয়ার লিগের ক্লাব শাখতার দোনেৎস্ক এবং ইউক্রেন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৫ সালে, বোন্দার ইউক্রেন অনূর্ধ্ব-১৭ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় চার বছর যাবত ইউক্রেনের বয়সভিত্তিক দলের হয়ে খেলার পর, তিনি ২০২০ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nভালেরি ইয়ুরিয়োভিচ বোন্দার ১৯৯৯ সালের ২৭শে ফেব্রুয়ারি তারিখে ইউক্রেনের খারকিভে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবোন্দার ইউক্রেন অনূর্ধ্ব-১৭, ইউক্রেন অনূর্ধ্ব-১৮, ইউক্রেন অনূর্ধ্ব-১৯, ইউক্রেন অনূর্ধ্ব-২০ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১৫ সালের ১৯শে জানুয়ারি তারিখে তিনি  ইউক্রেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৪ বছরে ৩৯ ম্যাচে অংশগ্রহণ করে ৪টি গোল করেছেন।\n২০২০ সালের ১১ই নভেম্বর তারিখে, ২১ বছর, ৮ মাস ও ১৫ দিন বয়সে, ডান পায়ে ফুটবল খেলায় পারদর্শী বোন্দার পোল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। উক্ত ম্যাচের ৬৩তম মিনিটে রক্ষণভাগের খেলোয়াড় ইয়ুখিম কোনপ্লিয়ার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি পোল্যান্ড ২–০ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে বোন্দার সর্বমোট ১ ম্যাচে অংশগ্রহণ করেছেন। \n\n\n== পরিসংখ্যান ==\n\n\n=== আন্তর্জাতিক ===\n৩১ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nভালেরি বোন্দার – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভালেরি বোন্দার  (ইংরেজি)  \nসকারবেসে \nবিডিফুটবলে \nইইউ-ফুটবলে ভালেরি বোন্দার (ইংরেজি) \nট্রান্সফারমার্কেটে ভালেরি বোন্দার (ইংরেজি) \nওয়ার্ল্ডফুটবল.নেটে ভালেরি বোন্দার (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ভালেরি বোন্দার (ইংরেজি)"}