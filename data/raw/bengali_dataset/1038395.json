{"pageid": 1038395, "title": "গোমতী নদী (উত্তরাখণ্ড)", "url": "https://bn.wikipedia.org/wiki?curid=1038395", "content": "গোমতী (হিন্দি: गोमती) সরযূ নদীর একটি শাখা নদী। নদীটি ভারতের উত্তরাখণ্ডের বৈজনাথ শহরের উত্তর-পশ্চিমে ভাটকোটের উঁচু এলাকায় উৎপত্তি লাভ করে। পরে এটি বাগেশ্বরে যেয়ে সরযূ নদীর সাথে মিলিত হয়েছে।  তারপর দুই নদীর সম্মিলিত ধারা পঞ্চেশ্বরের দিকে অগ্রসর হয়ে সারদা বা কালী নদীর সাথে মিলিত হয়েছে।\nগোমতী উপত্যকা, বৈজনাথের কাতুরি রাজার নামানুসারে কাতিয়ার উপত্যকা নামেও পরিচিত। গোমতী উপত্যকা কুমায়ুন অঞ্চলে একটি কৃষি প্রধান এলাকা গঠন করে। এই উপত্যকায় অবস্থিত প্রধান শহরগুলোর মধ্যে রয়েছে গরুড় ও বৈজনাথ।\n\n\n== তথ্যসূত্র =="}