{"pageid": 1071869, "title": "গাব্রিয়েলা শ্লুসের", "url": "https://bn.wikipedia.org/wiki?curid=1071869", "content": "গাব্রিয়েলা শ্লুসের (স্পেনীয়: Gabriela Schloesser; জন্ম: ১৮ ফেব্রুয়ারি ১৯৯৪) হলেন একজন মেক্সিকীয় তীরন্দাজ, যিনি মেক্সিকোর প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৭ সালে তীরন্দাজীতে অভিষেক করা শ্লুসের মেক্সিকোর হয়ে ২০১৬, ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nগাব্রিয়েলা শ্লুসের ১৯৯৪ সালের ১৮ই ফেব্রুয়ারি তারিখে মেক্সিকোর তিহুয়ানায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nখাব্রিয়েলা রিউ দি জানেইরুতে অনুষ্ঠিত ২০১৬ গ্রীষ্মকালীন অলিম্পিকে তীরন্দাজী প্রতিযোগিতায় মেক্সিকোর হয়ে প্রতিদ্বন্দ্বিতা করেছেন, জার্মানির লিসা আনরুহের কাছে পরাজিত হয়ে বাদ পড়ার পূর্বে তিনি দ্বিতীয় পর্বে উত্তীর্ণ হয়েছিলেন। জাতীয় দলের হয়ে প্রতিনিধিত্বকারী দেশ পরিবর্তনকারী ক্রীড়াবিদদের আন্তর্জাতিক প্রতিযোগিতায় ১২ মাসের বাধ্যতামূলক বিরতির পর, খাব্রিয়েলা ২০১৮ সালের জুন মাসে তীরন্দাজী বিশ্বকাপের তৃতীয় পর্বে ওলন্দাজ তীরন্দাজ হিসেবে অভিষেক করেছিলেন।\nতিনি ২০২০ সালে টোকিওতে অনুষ্ঠিত গ্রীষ্মকালীন অলিম্পিকে নেদারল্যান্ডসের প্রতিনিধিত্ব করেছেন এবং তীরন্দাজী মিশ্র দল প্রতিযোগিতায় রৌপ্য পদক জয়লাভ করেছেন।\nশ্লুসের মেক্সিকোর প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২১টি ১০ পয়েন্ট অর্জন করে সর্বমোট ৬৪৯ পয়েন্ট নিয়ে তিনি ৩৫তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩০তম স্থান অধিকারী ফ্রান্সের লিজা বারবেলাঁর মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং স্টিভ ভেইলার একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৩টি ১০ পয়েন্ট অর্জন করে সর্বমোট ১৩১৭ পয়েন্ট নিয়ে ১৭তম স্থান অধিকার করেছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে খাব্রিয়েলা স্লুসার (ইংরেজি)\nঅলিম্পিকস.কমে খাব্রিয়েলা স্লুসার (ইংরেজি)\nঅলিম্পিডিয়ায় খাব্রিয়েলা স্লুসার (ইংরেজি)\nটিমএনএলে খাব্রিয়েলা স্লুসার (সংগৃহীত) (ওলন্দাজ)"}