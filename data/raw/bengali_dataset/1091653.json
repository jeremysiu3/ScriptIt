{"pageid": 1091653, "title": "নারীবিহীন একদিন", "url": "https://bn.wikipedia.org/wiki?curid=1091653", "content": "নারীবিহীন একদিন বা এক নারী বিনা একটি দিন ছিল ২০১৮  খ্রিস্টাব্দের ৮ মার্চ আন্তর্জাতিক নারী দিবসে ঘটিত এক ধর্মঘট। ২০১৭ ওমেন'স মার্চ এবং ইন্টারন্যাশনাল ওমেন'স স্ট্রাইক আন্দোলন নামে দুটি আলাদা গোষ্ঠী এই ধর্মঘট সংগঠিত করেছিল। ডোনাল্ড ট্রাম্পের প্রশাসনের নীতির প্রতিবাদ স্বরূপ নারীরা ওই দিন কাজ না করার জন্যে দাবি করেছিল। পরিকল্পনা শুরু হয়েছিল ট্রাম্পের নভেম্বর ২০১৬ নির্বাচনের আগেই। এই আন্দোলনটি আহূত এবং প্রচারিত হয়েছিল ওমেন'স মার্চের দ্বারা; এছাড়া  'বোদেগা স্ট্রাইক' এবং ডে উইদাউট ইমিগ্র্যান্টস সুপারিশকৃত কার্যকারিতগুলি অনুপ্রাণিত করেছিল।\nযুক্তরাষ্ট্রে সংগঠকরা নারীদের কাজ করা থেকে বিরত থাকা,  খরচের অর্থ (অথবা, বিকল্পভাবে 'ছোটো, নারী-এবং সংখ্যালঘু-মালিকানার ব্যবসায়' থেকে বাজার করার সিদ্ধান্ত) এবং সংহতির প্রতীক হিসেবে লাল পোশাক পরার জন্যে অনুপ্রাণিত করেছিল।\n\n\n== মঞ্চ ==\nআন্তর্জাতিক মোর্চাসমূহের দ্বারা একগুচ্ছ স্পষ্ট চাহিদা সহ এই ধর্মঘট সংগঠিত হয়েছিল।\n\n\n=== যুক্তরাষ্ট্র-ভিত্তিক সংগঠকদের মঞ্চসমূহ ===\nমার্কিন ধর্মঘটী সক্রিয় কর্মীদের মঞ্চ দাবি করেছিল 'মুক্ত সীমানাসমূহ', 'অভিবাসন অভিযান' থেকে স্বাধীনতা, এবং 'নারী মুক্তি'র  অনুসারী লক্ষ্য হিসেবে  প্যালেস্তাইনের ঔপনিবেশিক মুক্তি।\"\nযুক্তরাষ্ট্রে ২০১৭ খ্রিস্টাব্দের ৮ মার্চ ৮ জন প্রখ্যাত সক্রিয় কর্মীর গোষ্ঠী যাঁরা এই ধর্মঘটের আহ্বান জারি করেছিলেন; যাকে বলা হয়েছিল 'পুঁজিবাদ-বিরোধী', 'বর্ণবাদ-বিরোধী', 'সাম্রাজ্যবাদ-বিরোধী', 'ভিন্নধর্মী-বিরোধী', 'নব উদার-বিরোধী', এবং \"বাজার, ঋণ, পুঁজিবাদী সম্পদ সম্পর্কগুলো এবং রাষ্ট্রের বিরোধিতা করে; সমকামী, রূপান্তরকামী ও অদ্ভুত নারীদের বিরুদ্ধে হিংসার বৈষম্যমূলক নীতি; অভিবাসী আন্দোলনের অপরাধীকরণের রাষ্ট্রীয় হিংসার বিরোধিতা করে।\"\n\n\n== পরিকল্পনা ==\n\n\n=== আন্তর্জাতিক ===\n২০১৬ খ্রিস্টাব্দের অক্টোবরে পোল্যাণ্ডে পরিকল্পনা শুরু হয়েছিল, এই ধর্মঘট ছিল বিশ্বব্যাপী। এটা ঘটেছিল ডোনাল্ড ট্রাম্প রাষ্ট্রপতি নির্বাচনে বিজয়ী হওয়ার পূর্বাহ্নে।\n\n\n=== যুক্তরাষ্ট্র ===\n৬ ফেব্রুয়ারিতে আটজন রাজনৈতিক সক্রিয় কর্মী লিন্ডা মার্টিন অ্যালকফ, সিঞ্জিয়া অরুজা, তিথি ভট্টাচার্য, ন্যান্সি ফ্রেজার, বারবারা র‍্যান্সবি, রাসমেয়া ওডেহ, কিয়াঙ্গা-ইয়ামাহত্তা টেলর এবং অ্যাঞ্জেলা ডেভিস ৮ মার্চ যুক্তরাষ্ট্রে ধর্মঘটের ডাক দিয়েছিলেন। সেই পরবর্তী সকালে ২০১৭ ওমেন'স মার্চ সংস্থার সংগঠকগণ ট্রাম্প প্রশাসনের বিরুদ্ধে নির্দিষ্ট দিন ধার্য না-করে একটা সাধারণ ধর্মঘটের ধারণার অনুমোদন দিয়েছিলেন। ফেব্রুয়ারির ১৪ তারিখে জানুয়ারি ওমেন'স মার্চের সংগঠকরা ৮ মার্চের ধর্মঘটের অনুমোদন দিয়েছিলেন, প্রশ্ন উঠেছিল কোন গোষ্ঠীর দায়িত্ব ছিল, লক্ষ্য কী এবং এই প্রতিবাদের সম্ভাবনা কতদূর হবে। অন্য গোষ্ঠীগুলো যথারীতি সাধারণ ধর্মঘটের ডাক দিয়েছিল।\nসাংবাদিকরা উল্লেখ করেছিলেন নারীদের অভিযান এবং বিভিন্ন সমস্যা সম্বলিত সাধারণ ধর্মঘট যুক্তরাষ্ট্রের বাইরে কীভাবে পরিবর্তন সাধিত করেছিল। বিশেষভাবে উল্লেখ্য যে, ইন্টারন্যাশনাল ওমেন'স স্ট্রাইক একই দিনে ওমেন'স মার্চ স্ট্রাইক হিসেবে ধর্মঘট পালন করার জন্যে সারা বিশ্বব্যাপী নারীদের অনুপ্রাণিত করেছিল।\nওমেন'স মার্চ সংগঠকদের মধ্যে ছিলেন রাজনৈতিক সক্রিয় কর্মী অ্যাঞ্জেলা ডেভিস এবং লিন্ডা সারসর, অংশগ্রহণকারী নারী যাঁরা ধর্মঘট করছিলেন, একই ধরনের কার্যকারিতা, যেমন 'বদেগা স্ট্রাইক' করছিলেন, ডে উইদাউট ইমিগ্র্যান্টস―ছোটো ব্যবসা এবং নারী কিংবা সংখ্যালঘুদের ছাড়া দোকান বাজার না-করা, তাঁদের সকলকে অনুপ্রাণিত করেছিলেন; এবং লাল সংহতি পোশাক পরেছিলেন, যেহেতু সারা বিশ্বে লাল হল ঐতিহ্যগতভাবে শ্রমিক আন্দোলনের রঙ। সংগঠকরা ধর্মঘটীদের পয়সা দিয়ে অথবা বিনা পয়সার কোনো কাজই করতে নিষেধ করেছিলেন। ধর্মঘটী মানুষেরা গৃহস্থালি এবং শিশু পালনের কাজ প্রদর্শন করে তাদের সমর্থন জানিয়েছিল। আসল ঘোষণার এক সপ্তাহ পর, এই আন্দোলনের সংগঠকরা ধর্মঘটের দিন ৮ মার্চ, ২০১৭ ঘোষণা করেছিলেন, যে দিনটা ছিল সেই বছরের আন্তর্জাতিক নারী দিবস পালনের দিন।\nউবের তার কর্মীদের জানিয়ে দিয়েছিল যে, তারা স্বচ্ছন্দে দিনের কাজ বন্ধ করে প্রতিবাদে অংশগ্রহণ করতে পারে। মাইক্রোসফট, এমটিভি নিউজ, টিন ভোগ, বাসল, জিজেবেল, ফিউসন, দ্য কাট, দ্য এ. ভি. ক্লাব, এবং  টুইটার এই সব সংস্থাও তাদের নারী কর্মীদের ওই দিনটায় কাজ বন্ধ করতে অনুমতি দিয়েছিল।\n\n\n== ধর্মঘটী ক্রিয়াকলাপ ==\n\nএকটা আন্তর্জাতিক নারী দিবস ধর্মঘট সারা বিশ্বের ৫০টির বেশি বিভিন্ন দেশের ৪০০ শহরে অনুষ্ঠিত হয়েছিল। পোল্যান্ডে হাজার হাজার নারী নারীর অধিকার নিয়ে বিক্ষোভ প্রদর্শন করেছিল।\n\n\n=== যুক্তরাষ্ট্রে ===\n\nনিউ ইয়র্ক শহরে ট্রাম্প টাওয়ারের বাইরে ১,০০০ প্রদর্শনকারী ছিল। নিউ ইয়র্ক শহরের কলম্বাস সার্কল স্থিত ট্রাম্প ইন্টারন্যাশনাল হোটেল অ্যান্ড টাওয়ারের বাইরে প্রাথমিক সংগঠকদের চারজন―তামিকা মাল্লরি, লিন্ডা সারসর, কার্মেন পেরেজ এবং বব ব্ল্যান্ড―এঁরা যানবাহন আটকানোর জন্যে গ্রেফতার হয়েছিলেন। লস অ্যাঞ্জেলেস শহরের গ্র্যান্ড পার্ক অঞ্চলে এক বিশাল প্রদর্শন হয়েছিল। সান ফ্রান্সিস্কো শহরে সিটি হলে এক হাজার জনতার মিছিল হয়েছিল।\nওয়াশিংটন, ডিসি শহরে হাউস ডেমোক্র্যাটিক প্রতিনিধিরা ক্যাপিটল থেকে ওয়াক আউট করে বাইরে এসেছিলেন; কার্যকারিতা ছিল প্রতিবাদীদের সংহতি জানানো। যুক্তরাষ্ট্র শ্রম দফতরের সামনে 'ওমেন ওয়ার্কার্স রাইজিং' নামে এক কার্যক্রম সংঘটিত হয়েছিল।\nযুক্তরাষ্ট্রে অধিক রাতে বিভিন্ন প্রমোদানুষ্ঠান, যেমন ফুল ফ্রন্টাল উইথ সামান্থা বী, দ্য লেট শো উইথ স্টিফেন কলবার্ট, জিম্মি কিম্মেল লাইভ এবং লেট লেট শো উইথ জেমস কর্ডেন সকল নকশার দর্শক এবং অতিথিরা ধর্মঘট পালন করেছিল।\n\n\n==== প্রভাব ====\nযুক্তরাষ্ট্রের কিছু স্কুল জেলা শিক্ষকদের ওই দিন ছুটির অনুরোধের কারণে বন্ধ ছিল। আলেকজান্দ্রিয়া, ভার্জিনিয়া শহরের স্কুল এবং মেরিল্যান্ডের প্রিন্স জর্জেস কাউন্টি পাবলিক স্কুলস বন্ধ ছিল। উত্তর ক্যারোলিনার চ্যাপেল হিল-কার্বরো সিটি স্কুলস, এবং ওয়াশিংটন, ডিসির সেন্টার সিটি পাবলিক চার্টার স্কুলসও বন্ধ ছিল।\nপ্রভাইড্যান্স, রোড আইল্যান্ড শহরে মিউনিসিপ্যাল কোর্ট বন্ধ ছিল, কারণ অধিকাংশ নারী সেখানে ধর্মঘটে অংশগ্রহণ করেছিলেন।\n\n\n==== সমালোচনা ====\nহোয়াইট প্রিভিলেজ অথবা সাদা বিশেষাধিকার থেকে অনুভূতিপুষ্ট কিছু সমালোচকের এই ধমঘট সম্পর্কে সমালোচনা সামনে এসেছিল। এই সমালোচনাকারীরা মনে করেন যে, ধর্মঘটের ধারণা ভালো, কিন্তু শুধুমাত্র যেসব নারীর সচ্ছল আর্থিক অবস্থা আছে, বেশির ভাগ ক্ষেত্রে সাদা চামড়ার নারী, তাঁরাই ধর্মঘটে অংশ নিতে সমর্থ, অন্যদিকে অ-শ্বেত নারী (যাঁরা অসমভাবে কম বেতনের কাজ সংগ্রহ করে) তাঁদের কাজ হারাবার ভয় কাটিয়ে কাজ বন্ধ করে ধর্মঘটে অংশগ্রহণ করার স্বাধীনতা থাকবে না।\nএই সমালোচনার জবাবে ধর্মঘট সংগঠকরা বলেছেন যে, বিভিন্ন যুগের অন্যান্য ধর্মঘটীদের 'বিশেষাধিকারী' বলা হয় না। সারসর বলেছেন, \"মন্টগোমারি বাস বয়কট কার্যক্রমে ধর্মঘটী নারীদের আমরা সম্মান করি ... তাঁরা কী বিশেষাধিকারী নারী? খামারকর্মীদের সম্পর্কে কী বলা যাবে? যাঁরা বলেছিলেন, 'শ্রমিকদের নিরাপত্তা ভিন্ন আমরা এই সামগ্রী হাতে তুলব না।' সেই সমস্ত মানুষ কী বিশেষাধিকারী?\"\n\n\n== তথ্যসূত্র =="}