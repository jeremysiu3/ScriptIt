{"pageid": 1434190, "title": "মীনাক্ষী গোপীনাথ", "url": "https://bn.wikipedia.org/wiki?curid=1434190", "content": "মীনাক্ষী গোপীনাথ হলেন একজন ভারতীয় শিক্ষাবিদ, রাষ্ট্রবিজ্ঞানী, লেখক এবং লেডি শ্রী রাম কলেজ, নয়াদিল্লির প্রাক্তন অধ্যক্ষ।  তিনি উইমেন ইন সিকিউরিটি কনফ্লিক্ট ম্যানেজমেন্ট অ্যান্ড পিস (WISCOMP) নামক  এশিয়ার মহিলাদের মধ্যে শান্তি ও সামাজিক-রাজনৈতিক নেতৃত্বের প্রচারক একটি বেসরকারি সংস্থার প্রতিষ্ঠাতা ও দায়িত্বশীল পরিচালক এবং জাতীয় নিরাপত্তা উপদেষ্টা বোর্ডের প্রাক্তন সদস্য। তিনি ভারত সরকারের এজেন্সিতে চাকরি করা প্রথম মহিলা।  তিনি লোকপালের নির্বাচন প্যানেলের সদস্য হিসাবে কাজ করেছেন। এটি একটি আইনি সংস্থা যার এখতিয়ার রয়েছে ভারতের বিধায়ক এবং সরকারী কর্মকর্তাদের উপর।  ভারতীয় শিক্ষাক্ষেত্রে তার অবদানের জন্য ভারত সরকার তাকে ২০০৭ সালে চতুর্থ সর্বোচ্চ বেসামরিক সম্মান পদ্মশ্রী প্রদান করে।  তিনি আন্তর্জাতিক নারীবাদী জার্নাল অফ পলিটিক্সের সহ-সম্পাদক, যা নারীবাদী আন্তর্জাতিক সম্পর্ক এবং বিশ্ব রাজনীতির শীর্ষস্থানীয় জার্নাল। \n\n\n== সাহিত্যিক পেশা ==\nমীনাক্ষী গোপীনাথ তার প্রথম বই, পাকিস্তান ইন ট্রানজিশন - পলিটিক্যাল ডেভেলপমেন্ট অ্যান্ড রাইজ টু পাওয়ার অফ পাকিস্তান পিপলস পার্টি, ১৯৭৫ সালে প্রকাশ করেছিলেন  ২০০৩ সালে, তিনি দুটি বই প্রকাশ করেন। দ্বন্দ্ব সমাধান : Trends and Prospects নামক বইটিতে সুমনা দাসগুপ্তা এবং নন্দিতা সুরেন্দ্রনের সাথে তিনি সহ-লেখক ছিলেন যা ওমেন ইন সিকিউরিটি, কনফ্লিক্ট ম্যানেজমেন্ট অ্যান্ড পিস দ্বারা প্রকাশিত।  ট্রান্সসেন্ডিং কনফ্লিক্ট এ রিসোর্স বুক অন কনফ্লিক্ট ট্রান্সফরমেশন উইসকমপ দ্বারা প্রকাশিত হয়েছিল এবং মঞ্জরিকা সেবক তার সহ-লেখক ছিলেন।   তিনি কিছু নিবন্ধ প্রকাশ করেছেন  এবং শান্তি উদ্যোগ সম্পর্কিত সেমিনার এবং সম্মেলনে বেশ কয়েকটি মূল বক্তব্য প্রদান করেছেনচ।    \n\n\n== পুরস্কার ও সম্মাননা ==\nভারত সরকার ২০০৭ সালে গোপীনাথকে চতুর্থ সর্বোচ্চ বেসামরিক সম্মান পদ্মশ্রীতে ভূষিত করে  তিনি একই বছর শিক্ষায় শ্রেষ্ঠত্বের জন্য আরেকটি পুরস্কার, কিমপ্রো প্লাটিনাম স্ট্যান্ডার্ড অ্যাওয়ার্ড পান।  পরের বছর, সেলিব্রেটিং ওম্যানহুড তাকে ২০০৮ সেলিব্রেটিং ওমেনহুড সাউথ এশিয়ান রিজিয়ন রিকগনিশন প্রদান করে সামাজিক সম্প্রীতির জন্য।  তিনি শিক্ষায় শ্রেষ্ঠত্বের জন্য রাজীব গান্ধী পুরস্কার এবং মহিলা শিরোমণি পুরস্কার এবং দিল্লি সিটিজেন ফোরাম পুরস্কারের প্রাপক। \n\n\n== আরো দেখুন ==\n \n\n\n== তথ্যসূত্র ==\n\n\n== বহিঃসংযোগ ==\n\"Dr. Meenakshi Gopinath Principal, Lady Shri Ram College Delhi retire from services\"। YouTube video। Asianet News। ২১ আগস্ট ২০১৪। সংগ্রহের তারিখ ২ জানুয়ারি ২০১৬। \n\n\n== আরও পড়ুন ==\nমীনাক্ষী গোপীনাথ (অক্টোবর ২০১১)। \"Well-Heeled Pink Panthers\"।"}