{"pageid": 1330099, "title": "টপ গান: ম্যাভরিক", "url": "https://bn.wikipedia.org/wiki?curid=1330099", "content": "টপ গান: ম্যাভরিক (ইংরেজি: Top Gun: Maverick) জোসেফ কসিন্‌স্কি পরিচালিত ২০২২ সালের মার্কিন মারপিটধর্মী নাট্য চলচ্চিত্র। পিটার ক্রেইগ ও জাস্টিন মার্কসের গল্প অবলম্বনে এর চিত্রনাট্য লিখেছেন এরেন ক্রুগার, এরিক ওয়ারেন সিঙ্গার ও ক্রিস্টোফার ম্যাকোইয়েরি। এটি ১৯৮৬ সালের টপ গান চলচ্চিত্রের অনুবর্তী পর্ব। টম ক্রুজ নৌবাহিনীর বৈমানিক ম্যাভরিক চরিত্রে পূর্ববর্তী চলচ্চিত্রে অভিনীত চরিত্রে পুনরায় অভিনয় করেন। এটি জিম ক্যাশ ও জ্যাক এপস জুনিয়রের সৃষ্ট মূল চলচ্চিত্রের চরিত্রাবলি অবলম্বনে নির্মিত। এতে অন্যান্য চরিত্রে অভিনয় করেন মাইলস টেলার, জেনিফার কনেলি, জন হ্যাম, গ্লেন পাওয়েল, লুইস পুলম্যান, এড হ্যারিস ও ভ্যাল কিলমার। এই চলচ্চিত্রে ম্যাভরিক তার মৃত ঘনিষ্ঠ বন্ধুর পুত্র-সহ তরুণ টপ গান স্নাতকদের বিপজ্জনক মিশনের জন্য প্রশিক্ষণ প্রদানকালে তার অতীতের স্মৃতিচারণ করেন।\n২০২২ সালে ২৮শে এপ্রিল সিনেমাকনে চলচ্চিত্রটির উদ্বোধনী প্রদর্শনী হয়। প্যারামাউন্ট পিকচার্স ২০২২ সালের ২৭শে মে চলচ্চিত্রটি মার্কিন যুক্তরাষ্ট্রের প্রেক্ষাগৃহে আইম্যাক্স, ফোরডিএক্স, স্ক্রিনএক্স ও ডলবি সিনেমা ফরম্যাটে মুক্তি দেয়। চলচ্চিত্রটি বিশ্বব্যাপী সমাদৃত হয় এবং অনেক সমালোচক ও দর্শক চলচ্চিত্রটিকে মূল চলচ্চিত্র থেকেও ভালো বলে আখ্যায়িত করেন। চলচ্চিত্রটি বিশ্বব্যাপী ১.৪৮৯ বিলিয়ন মার্কিন ডলার আয় করে, যা অ্যাভাটার: দ্য ওয়ে অব ওয়াটার-এর ২০২২ সালের দ্বিতীয় সর্বাধিক আয়কারী চলচ্চিত্র এবং ক্রুজের কর্মজীবনে সর্বাধিক আয়কারী চলচ্চিত্র।\nটপ গান: ম্যাভরিক ন্যাশনাল বোর্ড অব রিভিউর শ্রেষ্ঠ চলচ্চিত্র পুরস্কার লাভ করে এবং আমেরিকান ফিল্ম ইনস্টিটিউট ২০২২ সালের সেরা ১০ চলচ্চিত্রের তালিকায় এই চলচ্চিত্রটিকে স্থান দেয়। এটি ৯৫তম একাডেমি পুরস্কারে শ্রেষ্ঠ চলচ্চিত্র-সহ ৬টি মনোনয়ন; ৮০তম গোল্ডেন গ্লোব পুরস্কারে দুটি মনোনয়ন; এবং ৭৬তম ব্রিটিশ একাডেমি চলচ্চিত্র পুরস্কারে চারটি বিভাগে মনোনয়ন লাভ করে। এছাড়া এটি ক্রিটিকস চয়েস চলচ্চিত্র পুরস্কারে শ্রেষ্ঠ চলচ্চিত্র-সহ ছয়টি বিভাগে মনোনয়ন থেকে একটি বিভাগে পুরস্কার লাভ করে এবং স্ক্রিন অ্যাক্টরস গিল্ড পুরস্কারে একটি বিভাগে মনোনয়ন লাভ করে।\n\n\n== অভিনয়শিল্পীদল ==\nটম ক্রুজ - ক্যাপ্টেন পিট \"ম্যাভরিক\" মিচেল\nভ্যাল কিলমার - এডমিলার টম \"আইসম্যান\" কাজান্‌স্কি\nমাইলস টেলার - লেফটেন্যান্ট ব্র্যাডলি \"রুস্টার\" ব্র্যাডশ\nজেনিফার কনেলি - পেনেলোপি \"পেনি\" বেঞ্জামিন\nজন হ্যাম - ভাইস এডমিরাল বিউ \"সাইক্লোন\" সিম্পসন\nগ্লেন পাওয়েল - এলটি জেক \"হ্যাংম্যান\" সেরেসিন\nলুইস পুলম্যান - এলটি রবার্ট \"বব\" ফ্লয়েড\nএড হ্যারিস - রিয়ার এডমিরাল চেস্টার \"হ্যামার\" কেইন\nমনিকা বারবারো - এলটি নাটাশা \"ফিনিক্স\" ট্রেস\nচার্লস পার্নেল - আরএডিএম সলোমন \"ওয়ারলক\" বেটস\nযে এলিস - এলটি রোবেন \"পেব্যাক\" ফিচ\nড্যানি রামিরেস - এলটি মিকি \"ফ্যানবয়\" গার্সিয়া\nগ্রেগ টারজান ডেভিস - এলটি জেভি \"কয়োট\" মাচাদো\nবশির সালাহউদ্দিন - চিফ ওয়ারেন্ট অফিসার ফোর বার্নি \"হোন্ডো\" কোলম্যান\nম্যানি জ্যাসিন্টো - এলটি বিলি \"ফ্রিট্‌জ\" আভালোন\nরেমন্ড লি - এলটি লোগান \"ইয়েল\" লি\nজেক পিকিং - এলটি ব্রিগহ্যাম \"হার্ভার্ড\" লেনক্স\nজ্যাক শুমেকার - এলটি নিল \"ওমাহা\" ভিকান্ডার\nকারা ওয়াং - এলটি ক্যালি \"হালো\" বেসেট\nলিলিয়ানা রে - অ্যামেলিয়া বেঞ্জামিন\nজিন লুইজা কেলি - সারা কাজান্‌স্কি\nজেমস হ্যান্ডি - জিমি\nচিডো নোকোচা - মিশন কন্ট্রোলার\nচেলসি হ্যারিস - এডমিরাল সহকারী\n\n\n== সঙ্গীত ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nইন্টারনেট মুভি ডেটাবেজে টপ গান: ম্যাভরিক   (ইংরেজি)\nরটেন টম্যাটোসে টপ গান: ম্যাভরিক (ইংরেজি)"}