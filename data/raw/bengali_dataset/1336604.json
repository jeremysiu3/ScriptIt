{"pageid": 1336604, "title": "শর্মিলা নিকোলেট", "url": "https://bn.wikipedia.org/wiki?curid=1336604", "content": "শর্মিলা নিকোলেট (জন্ম ১২ই মার্চ ১৯৯১) হলেন ভারতের বেঙ্গালুরু শহরের একজন ভারতীয় পেশাদার গলফার।\n\n\n== প্রারম্ভিক বছর ==\nনিকোলেটের জন্ম বেঙ্গালুরুতে। তাঁর বাবা মার্ক নিকোলেট ফরাসী এবং তাঁর মা সুরেখা নিকোলেট বেঙ্গালুরুর ভারতীয়। সুরেখা একজন সুগন্ধিবিদ এবং ব্যাঙ্গালোরে তাঁর নিজস্ব পদ্মিনী অ্যারোমা লিমিটেড রয়েছে। মার্ক একজন পেশাদার সফ্টওয়্যার।\nনিকোলেট যথাক্রমে বিশপ কটন গার্লস স্কুল এবং ব্যাঙ্গালোর ইন্টারন্যাশনাল স্কুল থেকে ব্যক্তিগতভাবে তাঁর ১০ম শ্রেণী এবং ১২শ শ্রেণীর পড়া শেষ করেন। তিনি এখন স্নাতক পর্যায়ের পড়াশোনাও ব্যক্তিগতভাবেই করছেন।\nনিকোলেট ১১ বছর বয়সে ২০০২ সালে গলফ খেলা শুরু করেছিলেন। তিনি ১৫ বছর বয়সে তাঁর প্রথম টুর্নামেন্ট জিতেছিলেন। তিনি একজন প্রাক্তন জাতীয় সাব-জুনিয়র সাঁতারের চ্যাম্পিয়ন, রাজ্য এবং জাতীয় সাঁতার প্রতিযোগিতায় (১৯৯৭ থেকে ২০০১ সাল) তিনি জিতেছেন ৭২টিরও বেশি স্বর্ণ এবং রৌপ্য পদক। তিনি একজন রাজ্য স্তরের ক্রীড়াবিদও ছিলেন। যেখানে তিনি পড়াশোনা করেছিলেন সেই বিশপ কটন গার্লস স্কুলে খেলাধূলায় তাঁর রেকর্ড ছিল।\n\n\n== কর্মজীবন ==\n\n\n=== অপেশাদার ===\nনিকোলেট ২০০৬ সালের দোহা এশিয়ান গেমসে এবং এশিয়া প্যাসিফিক জুনিয়র গলফ টুর্নামেন্টে ভারতের প্রতিনিধিত্ব করেছেন। তিনি সান দিয়েগোতে কলওয়ে জুনিয়র ওয়ার্ল্ড গলফ চ্যাম্পিয়নশিপে, জাপানের কুইন সিরিকিট কাপে, মালয়েশিয়ান ওপেনে এবং অন্যান্য আন্তর্জাতিক টুর্নামেন্টে খেলেছেন।\nনিকোলেট ২০০৭ - ২০০৮ সালে সর্ব ভারত মহিলা অপেশাদার গলফ চ্যাম্পিয়নশিপ জয়ী সর্বকনিষ্ঠ মহিলা গলফারও ছিলেন, তিনি সাতটি মুক্ত অপেশাদার টুর্নামেন্টও জিতেছিলেন।\n\n\n=== পেশাদার ===\nনিকোলেট ২০০৯ সালে পেশাদার হয়েছিলেন, তখন তাঁর বয়স ছিল ১৮ বছর। তিনি মহিলা ইউরোপীয় ট্যুরের জন্য যোগ্যতা অর্জনকারী সর্বকনিষ্ঠ ভারতীয় গলফার। তিনি দ্বিতীয় ভারতীয় যিনি মহিলা ইউরোপীয় ট্যুরে পূর্ণ কার্ড জিতেছেন।\nনিকোলেট ২০০৯ - ২০১০ সালে উইমেন'স গলফ অ্যাসোসিয়েশন অফ ইন্ডিয়া থেকে অর্ডার অফ মেরিট জিতেছিলেন এবং তারপর ২০১০ - ২০১১ সালে আরও পাঁচটি ইভেন্টে অর্ডার অফ মেরিটের শীর্ষে ছিলেন। তিনি ২০১১ হিরো হোন্ডা মহিলা ইন্ডিয়ান ওপেনে, ফাইনাল রাউন্ডে দিনের সর্বনিম্ন স্কোর সহ টি২২ এ শীর্ষ ভারতীয় গলফার হিসেবে শেষ করেন। ভারতের মহিলা গলফ অ্যাসোসিয়েশনে তাঁর মোট ১১টি জয় রয়েছে।\nতিনি শেষ পর্যন্ত ২০১২ সালে মহিলা ইউরোপীয় ট্যুরের জন্য একটি সম্পূর্ণ ট্যুর কার্ড সহ যোগ্যতা অর্জন করেন, তিনি ছিলেন যোগ্যতা অর্জনকারী সর্বকনিষ্ঠ ভারতীয় গলফার।\nনিকোলেট ২০১২ সালে হিরো-কেজিএ টুর্নামেন্টের চ্যাম্পিয়ন ছিলেন, এবং ২০১৫ সালে হিরো-ডব্লিউপিজিটি জেতেন।\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:LadiesEuroTour player\nটেমপ্লেট:WWGR\nProfile at Women's Golf Association of India  ওয়েব্যাক মেশিনে আর্কাইভকৃত ১৩ ডিসেম্বর ২০১৭ তারিখে\nSharmila Is India's Highest Ranked Women's Golfer – Indiaecho.com, video"}