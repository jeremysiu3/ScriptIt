{"pageid": 1438392, "title": "বিসিজি কাটার সাকশন ড্রেজার", "url": "https://bn.wikipedia.org/wiki?curid=1438392", "content": "বিসিজি কাটার সাকশন ড্রেজার হলো বাংলাদেশে নির্মিত কাটার সাকশন ড্রেজার জাহাজের শ্রেণী যা বাংলাদেশ কোস্ট গার্ড কর্তৃক ব্যবহৃত হয়। জাহাজটি ডামেন শিপইয়ার্ডস গ্রুপ, নেদারল্যান্ড এর প্রযুক্তিগত সহায়তায় ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড কর্তৃক নির্মাণ করা। এটি সামুদ্রিক এবং উপকূলীয় অঞ্চলে ড্রেজিং এর মাধ্যমে সামরিক এবং বাণিজ্যিক জাহাজের সুষ্ঠু চলাচল নিশ্চিত করতে সক্ষম। এছাড়াও অভ্যন্তরীণ নৌ-রুট, জেটি এবং বন্দরের সার্বিক অপারেশনাল কার্যক্রম নিশ্চিতে কার্যকরী ভূমিকা পালন করে।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। এনহ্যান্সমেন্ট অব অপারেশনাল ক্যাপাবিলিটি অব বাংলাদেশ কোস্ট গার্ড শীর্ষক প্রকল্পের আওতায় ১টি ১৬ ইঞ্চি কাটার সাকশন ড্রেজার নির্মাণের জন্য ডকইয়ার্ড অ্যান্ড ইঞ্জিনিয়ারিং ওয়ার্কস (ডিইডব্লিউ) লিঃ এর সাথে গত ২৭ নভেম্বর, ২০১৬ সালে চুক্তি স্বাক্ষরিত হয়। এরই ধারাবাহিকতায় ২৪ ফেব্রুয়ারি, ২০২৪ সালে ডকইয়ার্ড এন্ড ইঞ্জিনিয়ারিং ওয়ার্কস (ডিইডব্লিউ) লিঃ এর ব্যবস্থাপনা পরিচালক কমডোর আব্দুল্লাহ-আল-মাকসুস, (ট্যাজ), এনইউপি, এনডিসি, পিএসসি, বিএন এর উপস্থিতিতে কিল লেয়িং অনুষ্ঠানের মাধ্যমে বাংলাদেশ কোষ্টগার্ডের জন্য ১টি কাটার সাকশন ড্রেজার নির্মাণের আনুষ্ঠানিক সূচনা করা হয়।\n\n\n== বৈশিষ্ট্য ও যান্ত্রিক কাঠামো ==\nবিসিজি কাটার সাকশন ড্রেজার জাহাজের দৈর্ঘ্য ৪১ মিটার (১৩৫ ফুট), প্রস্থ ১৫ মিটার (৪৯ ফুট) এবং গভীরতা ১.৬৫ মিটার (৫.৪ ফুট)। জাহাজটিতে রয়েছে:\n\n২টি ৪১৬ অশ্বশক্তি (৩১০ কিলোওয়াট) ক্যাটারপিলার ডিজেল ইঞ্জিন (মার্কিন যুক্তরাষ্ট্র);\n১টি ৯২৫ অশ্বশক্তি (৬৯০ কিলোওয়াট) ক্যাটারপিলার ডিজেল জেনারেটর (মার্কিন যুক্তরাষ্ট্র)।\nজাহাজের গতিবেগ ঘন্টায় সর্বোচ্চ ৮ নট (১৫ কিলোমিটার প্রতি ঘণ্টা; ৯.২ মাইল প্রতি ঘণ্টা) এবং পরিসীমা ৫০০ নটিক্যাল মাইল (৫৮০ মাইল; ৯৩০ কিলোমিটার)।\nজাহাজে সেন্সর এবং কার্যপদ্ধতি হিসেবে রয়েছে: \n\n১টি ফুরুনো ডিআরএস৪ডব্লিউ র‍্যাডার (জাপান);\n১টি ফুরুনো এফএআর-৩৩২০ চার্ট র‍্যাডার (জাপান);\n১টি হাল মাউনন্টেড মাল্টি-বিম ইকো সাউন্ডার (মার্কিন যুক্তরাষ্ট্র);\n১টি হাল মাউনন্টেড সিঙ্গেল-বিম ইকো সাউন্ডার (মার্কিন যুক্তরাষ্ট্র);\n১টি ডিজিপিএস রিসিভার (মার্কিন যুক্তরাষ্ট্র);\n১টি সাউন্ড ভেলোসিটি প্রোফাইলার (যুক্তরাজ্য);\n১টি জেআরসি জেএমএ-৩৩০০ মাল্টিরোল ডিসপ্লে সহ নেভিগেশন র‍্যাডার (মার্কিন যুক্তরাষ্ট্র);\n১টি চৌম্বকীয় কম্পাস (জাপান);\n১টি জিপিএস রিসিভার (ফুরুনো);\n১টি ইকো সাউন্ডার (কোডেন);\n১টি রাডার অ্যাঙ্গেল ইন্ডিকেটর;\n১টি ভিএইচএফ সেট (আইকম);\n৩টি ভিএইচএফ ওয়াকিটকি সেট (আইকম/মটোরোলা)।\n\n\n== জাহাজসমূহ ==\n বাংলাদেশ কোস্ট গার্ড\n\n\n== তথ্যসূত্র =="}