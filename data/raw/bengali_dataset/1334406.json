{"pageid": 1334406, "title": "ভাদ্দানাম", "url": "https://bn.wikipedia.org/wiki?curid=1334406", "content": "ভাদ্দানাম হল সোনার অলঙ্কারযুক্ত এক বিশেষ পুরু কোমরবন্ধনী যা দক্ষিণ ভারতীয় মহিলারা বিশেষ অনুষ্ঠানে পরিধান করে। প্রধানত পারিবারিক অনুষ্ঠান, বিশেষত বিবাহে এই অলংকার পরিধান করা হয়। এটি দক্ষিন ভারতের পদমর্যাদার প্রতীক। ভাদ্দানাম হল নববধূ দ্বারা পরিহিত সবচেয়ে ভারী অলঙ্কারগুলির মধ্যে একটি। দক্ষিণ ভারতীয় বিবাহ উৎসবে কনের অবশ্য পরিহিত অলঙ্কারগুলির মধ্যে এটি একটি।\n\n\n== প্রকারভেদ ==\nভাদ্দানাম বিভিন্ন প্রকারের হয়।\n\n\n=== সাধারন স্বর্ণ ভাদ্দানাম ===\nএটি সোনা দিয়ে ঐতিহ্যগত নকশায় নির্মিত হয়। এগুলো খোদাই করা নকশা দিয়ে বাঁকানো কোমর বন্ধনীর আকারে তৈরি করা হয়। এই প্রকারের প্রস্তুত ভাদ্দানামে সোনার পাতের উপর ঐতিহ্যশালী নকশা খোদাই করা হয়। খোদিত নকশাটি সাধারনত কোনও ধর্মীয় চিহ্ন বা ফুলের চিত্রকারী হয়।  সাধারনভাবে এদের ওজন ১৫০ গ্রাম থেকে ২৩০ গ্রাম।\n\n\n=== ভারী স্বর্ণ ভাদ্দানাম ===\nএই প্রকার ভাদ্দানামও সোনা দিয়ে প্রস্তুত হয় কিন্তু এগুলির ওজন অনেক বেশি হয়।  এই প্রকার ভাদ্দানমে ময়ূর, ফুল, রাজহাঁস, হাতি, এবং দেব-দেবীর চিত্র নকশার মাধ্যমে ফুটিয়ে তোলা হয়। এই প্রকার ভাদ্দানমে মুক্তা ও অন্যান্য দামী রত্নও খোদাই করা থাকে যার ফলে অলংকারটি সুন্দর বা আকর্ষণীয় হয়ে ওঠে। এই ভাদ্দানাম সাধারণত দক্ষিণ ভারতে বিয়ের সময় নববধুরা পরিধান করে।\n\n\n=== কাসু বা কাস্য ভাদ্দানাম ===\nঅনেক সময় ভারী কাসার মালাকে কোমরবন্ধনীর ন্যায় কটিদেশে পরিধান করা হয় যাকে কাসু ভাদ্দনাম বলা হয়ে থাকে। এটি কোমরের চারপাশে বা এমনকি গলায়ও মালা হিসাবে পরা যেতে পারে।\n\n\n== তথ্যসূত্র =="}