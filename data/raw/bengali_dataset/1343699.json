{"pageid": 1343699, "title": "শিরো (খাদ্য)", "url": "https://bn.wikipedia.org/wiki?curid=1343699", "content": "শিরো ( গিয়েজ: ሽሮ, প্রতিবর্ণীকৃত: šəro), যাকে শিরো ওয়াট ( আমহারীয়: ሽሮ ወጥ, প্রতিবর্ণীকৃত: šəro wäṭ ), অথবা সেবি শিরোও বলা হয় ( তিগ্রিনিয়া: ጸብሒ ሽሮ, প্রতিবর্ণী. ṣäbhi šəro ), এটি ইথিওপিয়া এবং ইরিত্রিয়া থেকে উদ্ভূত একটি  ঝোলজাতীয় খাবার যা সাধারণত দুপরের খাবার বা রাতের খাবার হিসাবে পরিবেশন করা হয়। এটি ইরিত্রিয়া এবং ইথিওপিয়ান রন্ধনশৈলীর একটি অপরিহার্য অংশ। এই খাবারের প্রাথমিক উপাদান হল গুঁড়ো করা ছোলা। অঞ্চলভেদে এতে কিমা পেঁয়াজ, রসুন ইত্যাদি মেশানো হয়। এতে আদা, কাটা টমেটো এবং মরিচও উপাদান হিসাবে যোগ করা হয়। ইঞ্জেরা অথবা কিচা নামক স্থানীয় রুটির উপর শিরোর ঝোল ঢেলে পরিবেশন করা হয়। টেগাবিনো শিরো হল এক ধরনের শিরো যা ভারী মশলাযুক্ত হয়। এই বিশেষ প্রকারের শিরোটি মুলত লেবু, ছোলা, ক্ষেতের মটর বা ফাভা বিন, তেল (বা মাখন) এবং তার সাথে জল মিশিয়ে তৈরি হয়। এটি যখন ফুটন্ত অবস্থায় থাকে তখন এটিকে চুলা থেকে তুলে নিয়ে একটি ক্ষুদ্র মাটির পাত্র বা অগভীর অ্যালুমিনিয়াম পাত্রে ঢেলে খাবার টেবিলে পরিবেশন করা হয়। এটি প্রায়শইসার্জেগ্না নামক ইনজেরার সাথে খাওয়া হয়। \nশিরো পদটি সাধারণত ইঞ্জেরা বা টাইটা -এর সাথে চামচ দিয়ে খাওয়া যায়। শিরোর এই সংস্করণ বা প্রকারকে শিরো ফিট-ফিট বলা হয়। শিরো একটি ভেগান খাবার, তবে এই পদটির কিছু বিভিন্ন প্রকার বর্তমান যা আমিষ বা নন-ভেগান উপকরন দিয়ে তৈরী হয়। এই প্রকার শিরো প্রস্তুতিতে প্রধানত নাইটার কিবেহ (একটি মশলাযুক্ত বিশুদ্ধ মাখন) বা মাংস ব্যবহার করা হয়। শিরোর এই প্রকারকে সাধারণত বোজেনা শিরো বলা হয়।\nসোম (লেন্ট), রমজান উপবাস ইত্যাদি বিশেষ অনুষ্ঠানে শিরো একটি জনপ্রিয় খাবার হিশাবে পরিবেশিত হয়।\n\n\n== তথ্যসূত্র =="}