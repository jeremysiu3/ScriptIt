{"pageid": 1051493, "title": "চুকচি সাগর", "url": "https://bn.wikipedia.org/wiki?curid=1051493", "content": "চুকচি সাগর বা চুকোৎস্ক সাগর (রুশ: Чуко́тское мо́ре, উচ্চারণ: Chukotskoye more, আ-ধ্ব-ব: [tɕʊˈkotskəjə ˈmorʲɪ]) উত্তর মহাসাগরের দক্ষিণাংশের একটি প্রান্তিক সাগর। এটি পশ্চিমে লং প্রণালী, পূর্বে আলাস্কার পয়েন্ট ব্যারো (যার ওপারে বোফর্ট সাগর), দক্ষিণে বেরিং প্রণালী (যার দক্ষিণে বেরিং সাগর) দ্বারা সীমায়িত। রাশিয়ার উয়েলেন চুকচি সাগরের প্রধান সমুদ্রবন্দর। আন্তর্জাতিক তারিখরেখাটি উত্তর-পশ্চিম থেকে দক্ষিণ-পূর্ব দিকে চুকচি সাগরকে অতিক্রম করেছে।\nসাগরটির আনুমানিক আয়তন প্রায় ৬ লক্ষ বর্গকিলোমিটার। এটি বছরে মাত্র চার মাস নাব্য তথা জাহাজ চলাচলের জন্য উপযুক্ত থাকে। সাগরটিকে চুকোৎকা উপদ্বীপে বসবাসকারী চুকচি জাতির নামে নামকরণ করা হয়েছে। উপকূলীয় চুকচি সম্প্রদায়ের লোকেরা ঐতিহ্যগতভাবে শীতল এই সাগরটিতে মাছ ধরা, তিমি ও সিন্ধুঘোটক শিকারের কাজে রত ছিল।\nচুকচি সাগরের মহীসোপানে সর্বোচ্চ প্রায় ৩ হাজার কোটি ব্যারেল খনিজ তেল ও প্রাকৃতিক গ্যাসের ভাণ্ডার রয়েছে বলে ধারণা করা হয়।\n\n\n== তথ্যসূত্র =="}