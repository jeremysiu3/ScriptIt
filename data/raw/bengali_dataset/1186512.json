{"pageid": 1186512, "title": "নিনা মাকিনো", "url": "https://bn.wikipedia.org/wiki?curid=1186512", "content": "নিনা মাকিনো-হিলম্যান (জন্ম ২৭ ফেব্রুয়ারি ২০০৫), পেশাগতভাবে নিনা মাকিনো (牧野 仁菜, মাকিনো নিনা), নিনা হিলম্যান (ヒルマン・ニナ, হিরুম্যান নিনা) নামেও পরিচিত, এবং নিনা (ニナ) একনামে পরিচিত, একজন মার্কিন সঙ্গীতশিল্পী এবং জাপান ভিত্তিক প্রাক্তন শিশু অভিনেত্রী। তিনি জাপানি মেয়েদের দল নিজিইউ এর সদস্য।\nমাকিনো একজন শিশু অভিনেত্রী হিসাবে তার কর্মজীবন শুরু করেছিলেন, বেশ কয়েকটি অভিনয় এবং প্রচারণামূলক প্রকল্পে উপস্থিত ছিলেন। অ্যামিউস ইনকর্পোরেটেড দ্বারা অনুষ্ঠিত প্রথম অ্যামিউজ বহুভাষিক শিল্পী অডিশনে উত্তীর্ণ হওয়ার পর, মাকিনো জাপানে স্থানান্তরিত হন এবং ব্লাড ফ্রেন্ডস (২০১৯) ছবিতে উপস্থিত হন। তিনি জেওয়াইপি এন্টারটেইনমেন্টের বেঁচে থাকার আপাতবাস্তব অনুষ্ঠান নিজি প্রজেক্টে অংশগ্রহণের জন্য কোম্পানি ত্যাগ করেন, যেখানে তিনি নবম স্থান অধিকারের পর নিজিইউ-এর সদস্য হন।\n\n\n== জীবনের প্রথমার্ধ ==\nমাকিনো মার্কিন যুক্তরাষ্ট্রের ওয়াশিংটনের সিয়াটলে ২৭ ফেব্রুয়ারি ২০০৫-এ জন্মগ্রহণ করেন। তার মা জাপানি এবং বাবা মার্কিন বংশোদ্ভূত। তার একটি বড় বোন আছে। ২০১৭ সালে জাপানে যাওয়ার পর, মাকিনো নাগোয়ায় থাকতেন।  মাকিনো ইংরেজি এবং জাপানি ভাষায় সাবলীল।\n\n\n== কর্মজীবন ==\n\n\n=== প্রাক-আত্মপ্রকাশ ===\nঅ্যাক্ট (একটি সমসাময়িক থিয়েটার)-এ থাকাকালীন, মাকিনো ক্যাট অন আ হট টিন রুফ (২০১৫) এ ট্রিক্সি চরিত্রে অভিনয় করেছিলেন। মেরি লেনক্সের ভূমিকায় সঙ্গীত নাট্যশালা দ্য সিক্রেট গার্ডেন -এ অভিনয়ের সময় মাকিনো অধ্যয়নরতা ছিলেন। তিনি দ্য ব্রাদার্স কে, পার্ট ওয়ান: স্ট্রাইক জোনের বুক-ইট রেপার্টরি থিয়েটারের প্রযোজনায় তরুণ বিট্রিস চান্সের চরিত্রে অভিনয় করেছিলেন। মাকিনো অনলাইন ভিডিও প্রচারণা \"হাউ গার্লস উইল চেঞ্জ দ্য ওয়ার্ল্ড\"-এ একজন আলোচিত অভিনেত্রীও ছিলেন, যেটি মেয়েদের জন্য এসটিইএম শিক্ষার প্রচার করেছিল। নাট্যশালার বাইরে তার প্রথম অভিনয় ভূমিকা ছিল মার্কিন ওয়েব ধারাবাহিক ডিভাইন শ্যাডো (২০১৬),  একটি স্বাধীন প্রযোজনা যা বুরিয়েন, ওয়াশিংটনে চিত্রায়িত হয়েছে।\n\n\n=== ২০১৭-২০১৯: প্রারম্ভিক জাপানি প্রকল্প ===\n২০১৭ সালে, মাকিনো ৪,০০০ আবেদনকারীদের মধ্যে ফাইনালে পৌঁছা ছয়জন নারীর একজন ছিলেন,  যিনি অ্যামিউজ ইনকর্পোরেটেড কর্তৃক অনুষ্ঠিত প্রথম অ্যামিউজ বহুভাষিক শিল্পী অডিশনে উত্তীর্ণ হন। তিনি কোম্পানির সাথে চুক্তি স্বাক্ষর করেন এবং জাপানে চলে যান। তার অডিশন আংশিকভাবে টেলিভিশন অনুষ্ঠান হোয়াই ডিড ইউ কাম টু জাপান? অডিশন ফাইনালকে ফোকাস করা একটি বিভাগে প্রচারিত হয়। মামোরু ওশির ব্লাড ফ্রেন্ডস চলচ্চিত্রে মাকিনো অভিনয় করেছিলেন, যা ২০১৮ সালে চিত্রায়িত হয়েছিল। ২০১৯ সালে, তিনি সুয়েনসা মেয়েদের সদস্য হিসাবে এনএইচকে শিক্ষামূলক টিভি অনুষ্ঠান সুয়েনসা -তে নিয়মিত হন।\n\n\n=== ২০২০-বর্তমান: নিজি প্রকল্প এবং নিজিইউ ===\n\n২০১৯ সালে, মাকিনো নিনা হিলম্যান নামে জেওয়াইপি এন্টারটেইনমেন্টের আপাতবাস্তব বেঁচে থাকার অনুষ্ঠান নিজি প্রজেক্ট (২০২০) এর জন্য অডিশন দেওয়ার জন্য অ্যামিউজ ছেড়ে চলে যান, যেখানে তিনি লেবেলের পরবর্তী মেয়েদের দলে একটি জায়গা সুরক্ষিত করার জন্য প্রতিযোগিতা করেছিলেন। ১০,২৩১ জন আবেদনকারীর মধ্যে, মাকিনো নবম স্থানে এসেছিলেন, এবং তিনি নতুন গার্ল গ্রুপে যোগ দিতে যান, যার নাম পরে নিজিইউরাখা হয়। দলটি ২ ডিসেম্বর ২০২০-এ আত্মপ্রকাশ করেছিল, তাদের অভিষেক একক, \"স্টেপ অ্যান্ড আ স্টেপ\" দিয়ে। কয়েক বছর স্থগিত হওয়ার পরে ২০২২ সালে ব্লাড ফ্রেন্ডস -এর মুক্তির পর, বেশ কয়েকটি জাপানি সংবাদমাধ্যম আলোচনা করে যে চলচ্চিত্রের প্রচার প্রচারণায় এটি উল্লেখ করার অনুমতি দেওয়া হয়নি যে মাকিনো নিজিইউ-এর সদস্য। কেননা জেওয়াইপি এন্টারটেইনমেন্টের সাথে ঝামেলার কারণে, যিনি আগের অভিনয় ক্যারিয়ার থেকে নিজেকে দূরে সরিয়ে রেখেছিলেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== ওয়েব সিরিজ ===\n\n\n=== টেলিভিশন ===\n\n\n== মন্তব্য ==\n\n\n== তথ্যসূত্র =="}