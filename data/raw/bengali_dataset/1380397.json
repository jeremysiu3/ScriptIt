{"pageid": 1380397, "title": "গোয়াংজু ফুটবল ক্লাব", "url": "https://bn.wikipedia.org/wiki?curid=1380397", "content": "গোয়াংজু ফুটবল ক্লাব (কোরীয়: 광주 FC, ইংরেজি: Gwangju FC; সাধারণত গোয়াংজু এফসি এবং সংক্ষেপে গোয়াংজু নামে পরিচিত) হচ্ছে গোয়াংজু ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ২০১০ সালে প্রতিষ্ঠিত হয়েছে। ১০,০০৭ ধারণক্ষমতাবিশিষ্ট গোয়াংজু ফুটবল স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় লি জুং-হিও এবং সভাপতির দায়িত্ব পালন করছেন গোয়াংজুর মেয়র। বর্তমানে দক্ষিণ কোরীয় রক্ষণভাগের খেলোয়াড় আন ইয়াং-কিউ এই ক্লাবের অধিনায়কের দায়িত্ব পালন করছেন। গোয়াংজু হচ্ছে কে লিগ ২-এর বর্তমান চ্যাম্পিয়ন, যারা ২০২২ মৌসুমে ক্লাবের ইতিহাসে ২য় বারের মতো শিরোপা জয়লাভ করেছিল।\nঘরোয়া ফুটবলে, গোয়াংজু এপর্যন্ত ২টি শিরোপা জয়লাভ করেছে।  ইয়ো রোম, লি এউ-দেউম, সং সুং-মিন, ফেলিপে সিলভা এবং কিম হো-নামের মতো খেলোয়াড়গণ গোয়াংজুর জার্সি গায়ে মাঠ কাঁপিয়েছেন।\n\n\n== ইতিহাস ==\n২০১১ মৌসুমে গোয়াংজু প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগে অংশগ্রহণ করতে সক্ষম হয়েছিল। ২০১১ সালের সালের ৫ই মার্চ তারিখে, কে লিগে ক্লাব ইতিহাসে নিজেদের প্রথম ম্যাচে চোই মান-হির অধীনে গোয়াংজু দেগুর বিরুদ্ধে ৩–২ গোলের ব্যবধানে জয়লাভ করেছিল। ২০১১ কে লিগে গোয়াংজু ৯টি জয় এবং ৮টি ড্রয়ে সর্বমোট ৩৫ পয়েন্ট অর্জন করে সামগ্রিক পয়েন্ট তালিকায় ১১তম স্থান অর্জন করেছিল, যেখানে লি সুং-গি ৮টি গোল করে লিগে গোয়াংজুর হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}