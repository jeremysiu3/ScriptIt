{"pageid": 1400790, "title": "স্কুইড গেম: দ্য চ্যালেঞ্জ", "url": "https://bn.wikipedia.org/wiki?curid=1400790", "content": "স্কুইড গেম: দ্য চ্যালেঞ্জ হলো দক্ষিণ কোরিয়ার নাটক স্কুইড গেমের উপর ভিত্তি করে নির্মিত একটি ব্রিটিশ আপাতবাস্তব প্রতিযোগিতামূলক টেলিভিশন অনুষ্ঠান।\nদশ পর্বের এই অনুষ্ঠানটি স্বাধীন টেলিভিশন প্রযোজনা সংস্থা স্টুডিও ল্যামবার্ট এবং দ্য গার্ডেনের মধ্যে একটি সহযোগিতামূলক কর্মকাণ্ড, যার মধ্যে স্টুডিও ল্যামবার্ট যুক্তরাজ্যের শারীরিক প্রযোজনার নেতৃত্ব দিয়েছে।\nস্কুইড গেম: দ্য চ্যালেঞ্জের প্রথম পাঁচটি পর্ব ২০২৩ সালের ২২শে নভেম্বর তারিখে নেটফ্লিক্সে আন্তর্জাতিকভাবে প্রকাশিত হয়েছে।\n\n\n== বিবরণ ==\n৪৫৬ জন খেলোয়াড় ৪.৫৬ মিলিয়ন মার্কিন ডলার (প্রায় ৩.৬ মিলিয়ন পাউন্ড) জয়ের জন্য প্রতিযোগিতায় অংশগ্রহণ করেছে, যা আপাতবাস্তব টেলিভিশন এবং প্রতিযোগিতামূলক অনুষ্ঠানের ইতিহাসের বৃহত্তম একক নগদ পুরস্কার; পূর্বে সর্বোচ্চ নগদ পুরস্কার ছিল দ্য মিলিয়ন সেকেন্ড কুইজ, যেখানে অ্যান্ড্রু ক্রাভিসের ২৬,০০,০০০ ডলার জয়লাভ করেছিলেন। ধারাবাহিক প্রতিযোগিতার মাধ্যমে, প্রতিটি খেলোয়াড়কে তাদের সীমার মধ্যে ঠেলে দেওয়া হয় এবং নিজেকে জিজ্ঞাসা করতে বাধ্য করা হয় যে তারা জিততে কতদূর যাবে।\n\n\n== পর্ব ==\n\n\n== উৎপাদন ==\n২০২২ সালের জুন মাসে, এক ঘোষণায় জানানো হয়েছিল যে নেটফ্লিক্স প্রযোজনা সংস্থাটিকে একটি ধারবাহিক তৈরির নির্দেশ দিয়েছে।\n\n\n=== প্রতিযোগী নির্ধারণ ===\n২০২২ সালের জুন মাসে, ইউটিউবে প্রকাশিত একটি ঘোষণামূলক ভিডিওর মাধ্যমে এই প্রতিযোগিতার জন্য আবেদন শুরু হয়েছিল। নেটফ্লিক্স সারা বিশ্ব থেকে প্রতিযোগীদের নাম চেয়েছিল, তবে তাদের অবশ্যই ইংরেজিভাষী হতে হবে। ২০২২ সালের সেপ্টেম্বর মাসে নেটফ্লিক্স এই অনুষ্ঠানের জন্য চূড়ান্ত প্রতিযোগী নির্ধারণ করেছিল।\n৪৫৬ জন খেলোয়াড় নিয়ে এই অনুষ্ঠানটি আপাতবাস্তব টেলিভিশনের ইতিহাসে সবচেয়ে বেশি সংখ্যক প্রতিযোগী থাকার দাবি করে।\n\n\n=== চিত্রধারণ ===\n২০২৩ সালের জানুয়ারি মাসে যুক্তরাজ্যের দুটি স্টুডিও, বেডফোর্ডের কার্ডিংটন স্টুডিও এবং লন্ডনের বার্কিংয়ের ছয়টি শীর্ষস্থানীয় সাউন্ড স্টেজে চিত্রগ্রহণ শুরু হয়।\nখবরে বলা হয়েছে যে এই অনুষ্ঠানের চিত্রগ্রহণের সময় বাস্তব জীবনের আহতদের চিকিৎসার জন্য অ্যাম্বুলেন্স ডাকা হয়েছিল। নেটফ্লিক্স প্রতিবেদনটি অস্বীকার করে বলেছে যে আঘাতগুলো ততটা গুরুতর ছিল না এবং তারা অভিনেতা ও কর্মীদের স্বাস্থ্য এবং সুরক্ষার বিষয়ে যত্নশীল ছিল। স্থানীয় অ্যাম্বুলেন্স পরিষেবা আরও বলেছে যে তাদেরকে স্টুডিওগুলোতে ডাকা হয়নি। ব্রিটেনের হেলথ অ্যান্ড সেফটি এক্সিকিউটিভ এই অভিযোগগুলোর পরে উৎপাদন মূল্যায়ন করেছে এবং কোনও কার্যকর সমস্যা খুঁজে পায়নি।\n\n\n== মুক্তি ==\nস্কুইড গেম: দ্য চ্যালেঞ্জের প্রথম পাঁচটি পর্ব ২০২৩ সালের ২২শে নভেম্বর তারিখে প্রকাশিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\nনেটফ্লিক্সে স্কুইড গেম: দ্য চ্যালেঞ্জ \nইন্টারনেট মুভি ডেটাবেজে স্কুইড গেম: দ্য চ্যালেঞ্জ  (ইংরেজি)"}