{"pageid": 1094055, "title": "নাইজ হাসান", "url": "https://bn.wikipedia.org/wiki?curid=1094055", "content": "নাইজ হাসান ধাধু (ইংরেজি: Naiz Hassan; জন্ম: ১০ মে ১৯৯৬; নাইজ হাসান নামে সুপরিচিত) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৩–১৪ মৌসুমে, মালদ্বীপীয় ক্লাব অল ইয়ুথ লিঙ্কেজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; অল ইয়ুথ লিঙ্কেজের হয়ে মাত্র এক মৌসুমে ৪ ম্যাচে অংশগ্রহণ করার পর ২০১৪–১৫ মৌসুমে তিনি ট্রাস্ট অ্যান্ড কেয়ারে যোগদান করেছেন। ট্রাস্ট অ্যান্ড কেয়ারে চার মৌসুম অতিবাহিত করার পর ২০১৮–১৯ মৌসুমে, তিনি মালদ্বীপীয় ক্লাব মাজিয়ায় যোগদান করেছেন।\nনাইজ ২০১৫ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৩৪ ম্যাচে ৯টি গোল করেছেন।\n\n\n== প্রারম্ভিক জীবন ==\nনাইজ হাসান ধাধু ১৯৯৬ সালের ১০ই মে তারিখে মালদ্বীপের রিনবুধুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৫ সালের ৩রা সেপ্টেম্বর তারিখে, মাত্র ১৯ বছর, ৩ মাস ও ২৪ দিন বয়সে, ডান পায়ে ফুটবল খেলায় পারদর্শী নাইজ ফিলিপাইনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ফিলিপাইন ০–২ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে নাইজ সর্বমোট ৬ ম্যাচে ১টি গোল করেছেন। জাতীয় দলের হয়ে অভিষেকের ৩ মাস ও ২৩ দিন পর, মালদ্বীপের জার্সি গায়ে প্রথম গোলটি করেছেন; ২০১৫ সালের ২৬শে ডিসেম্বর তারিখে, বাংলাদেশের বিরুদ্ধে ম্যাচের ৮৯তম মিনিটে আহমেদ নাশিদের অ্যাসিস্ট হতে মালদ্বীপের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন। অন্যদিকে, অভিষেকের প্রায় ২ বছর পর, ২০১৮ সালের ২৭শে মার্চ তারিখে, ভুটানের বিরুদ্ধে ম্যাচে আন্তর্জাতিক ফুটবলে তার প্রথম হ্যাট্রিকটি করেছেন; তিনি উক্ত ম্যাচে মালদ্বীপের হয়ে ২য়, ৪র্থ, ৫ম এবং ৬ষ্ঠ গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে নাইজ হাসান  (ইংরেজি)  \nট্রান্সফারমার্কেটে নাইজ হাসান (ইংরেজি) \nওয়ার্ল্ডফুটবল.নেটে নাইজ হাসান (ইংরেজি) \nইএসপিএন এফসিতে নাইজ হাসান (ইংরেজি) \nন্যাশনাল-ফুটবল-টিমস.কমে নাইজ হাসান (ইংরেজি)"}