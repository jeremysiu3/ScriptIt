{"pageid": 1127167, "title": "এস দেবী", "url": "https://bn.wikipedia.org/wiki?curid=1127167", "content": "এস দেবী একজন ভারতীয় স্বরাভিনয় (ডাবিং) শিল্পী এবং অভিনেত্রী, তিনি মালয়ালম চলচ্চিত্র এবং টেলিভিশন ধারাবাহিকে অভিনয় করেছেন।\nদূরদর্শনের একটি ধারাবাহিক ওরু কুদায়ুম কুঞ্জু পেঙ্গালুময়ে তিনি প্রধান চরিত্র কুঞ্জিপেঙ্গলয়ে অভিনয়ের মাধ্যমে জনপ্রিয় হয়ে ওঠেন। তিনি প্রায় ৫০০টি চলচ্চিত্রের জন্য স্বরাভিনয় করেছেন এবং ২৫টিরও বেশি চলচ্চিত্রে অভিনয় করেছেন। তিনি ২০১৪ সালে নিত্য কল্যাণী – ওরু মোহিনিয়াট্টম পথম-এর জন্য স্বল্প দৈর্ঘ্যের চলচ্চিত্র বিভাগে শ্রেষ্ঠ স্বল্প দৈর্ঘ্যের চলচ্চিত্রে\nবিবৃতি / ভয়েস ওভারের জন্য জাতীয় চলচ্চিত্র পুরস্কার পেয়েছিলেন। বর্তমানে, তিনি মালয়ালম টেলিভিশনে বেশিরভাগ প্রধান অভিনেত্রীর জন্য স্বরাভিনয় করছেন এবং ১০০টিরও বেশি টেলিভিশন সোপ অপেরার জন্য স্বরাভিনয় করেছেন।\n\n\n== ব্যক্তিগত জীবন ==\nতিনি তিরুবনন্তপুরমের চেরুকোডু পেয়াদে জন্মগ্রহণ করেন। তাঁর একটি ভাই আছে। তিনি আলউইনকে বিবাহ করেছেন, যিনি একজন প্রকৌশলী এবং এখন ব্যবসা করছেন। দম্পতির একটি কন্যা রয়েছে, যার নাম আত্মজা।\n\n\n== কর্মজীবন ==\nশিশুশিল্পী হিসেবে তিনি তাঁর কর্মজীবন শুরু করেছিলেন 'কধাসঙ্গমম' ধারাবাহিকে, এটির নির্দেশক ছিলেন বিজয়কৃষ্ণান। পরে তিনি দূরদর্শনের একটি ধারাবাহিক ওরু কুদায়ুম কুঞ্জু পেঙ্গালুম-এ অভিনয় করেন, যেটিতে তিনি ১৯৯৩ সালে সেরা শিশু শিল্পী রাজ্য পুরস্কার অর্জন করেছিলেন। তিনি চলচ্চিত্র এবং ধারাবাহিকে অন্যান্য শিশুদের জন্যও নিজের কণ্ঠ দিয়েছেন। তাদের মধ্যে কিছু হল মিন্নারাম, স্বরূপম, সম্মোহনম, স্বাম, থালোলাম, মাই ডিয়ার কুট্টিচাথান এবং জনি । চিত্রগ্রাহক আজগাপ্পান পরিচালিত দ্য স্যালুট ছিল তাঁর প্রথম চলচ্চিত্র যেখানে তিনি একজন নায়িকার জন্য কণ্ঠ দিয়েছিলেন, তখন তাঁর বয়স ছিল ১৩ বছর।\nতিনি পদ্মপ্রিয়া, মীনা, রাই লক্ষ্মী, রোমা আসরানি, গোপিকা, মেঘনা রাজ, কাব্য মাধবন, জেনেলিয়া ডি'সুজা, কানিহা, ভাবনার মতো নায়িকাদের জন্য তাঁর কণ্ঠ দিয়েছেন। তিনি এখন পর্যন্ত ১০০টিরও বেশি চলচ্চিত্রে কাজ করেছেন। তাঁর কিছু উল্লেখযোগ্য কন্ঠদান হল, ভেরুথে ওরু ভার্যা এবং স্বন্তাম লেখকান ছবিতে গোপিকার জন্য, কানা কানমানি, ইয়েস ইয়োর অনার এবং পপিন্স-এ পদ্মপ্রিয়ার জন্য, মেঘনা রাজের জন্য বিউটিফুল, নামুক্কু পারক্কান, উরুমিতে জেনেলিয়ার জন্য, ট্রাফিক-এ লেনার জন্য, দৃষ্টিম এবং কথা পরায়ুমপোল ছবিতে মীনার জন্য, কেরালা বর্মা পাজহাসি রাজাতে কানিহার জন্য ইত্যাদি। এছাড়াও তিনি অল ইন্ডিয়া রেডিওতে (আকাশবাণী) একজন কণ্ঠশিল্পী। এছাড়াও, তিনি ধারাবাহিকের অভিনেত্রীদের জন্যও কন্ঠদান করেছেন। সেগুলি মধ্যে আছে \"কুমকুমাপুভু\" তে অশ্বতীর (অমলা) জন্য, \"মনসাপুত্রী\" তে অর্চনার (গ্লোরি) জন্য, \"নন্দনম\"য়ে রসনার জন্য, \"স্ত্রীধনম\" য়ে দিব্যার জন্য, সরায়ুতে সীনা অ্যান্টনির জন্য, কানাক্কিনাভু, হরিচন্দনম এবং ইন্দিরাতে সুজিতার জন্য। এছাড়াও তিনি মালয়ালাম কার্টুন ধারাবাহিক জঙ্গল বুক-এ বিভিন্ন কার্টুন চরিত্রের জন্য কণ্ঠ দিয়েছেন, এটি তাঁর উল্লেখযোগ্য কাজগুলির মধ্যে একটি। তিনি ইন্নালে ধারাবাহিকে একই সাথে দুটি চরিত্রে কণ্ঠ দিয়েছেন। তাঁর বেশিরভাগ আত্মীয় তিরুবনন্তপুরমে থাকেন।\n\n\n== পুরস্কার ==\nজাতীয় চলচ্চিত্র পুরস্কার\n১) ২০১৪ - শ্রেষ্ঠ স্বল্প দৈর্ঘ্যের চলচ্চিত্র বিবৃতি / ভয়েস ওভারের জন্য জাতীয় চলচ্চিত্র পুরস্কার - নিত্য কল্যাণী ওরু মোহিনিয়াট্টম পথম\n\nকেরালা রাজ্য টেলিভিশন পুরস্কার\n১) ২০১২ - সেরা ডাবিং শিল্পী - পুরুষ/মহিলা কণ্ঠ - রামায়ণম, স্বাভিন্তে মাকাল\n২) ২০০৯ - সেরা ডাবিং শিল্পী - পুরুষ/মহিলা কণ্ঠ - আরনাঝিকানেরম\n৩) ১৯৯৩ - সেরা শিশু শিল্পী - ওরু কুদায়ুম কুঞ্জুপেঙ্গালুম\n\nকেরালা চলচ্চিত্র সমালোচক পুরস্কার\n১) ২০১০ - সেরা স্বরাভিনয় শিল্পী - করাইলেক্কু ওরু কদাল দুরম\n\nএশিয়ানেট টেলিভিশন পুরস্কার\n১) ২০১৩ - সেরা স্বরাভিনয় শিল্পী - কুমকুমাপুভু\n২) ২০১৪ - সেরা স্বরাভিনয় শিল্পী - স্ত্রীধনম\n৩) ২০১৬ - সেরা স্বরাভিনয় শিল্পী - স্ত্রীধনম, পরস্পরম\n৪) ২০১৭ - সেরা স্বরাভিনয় শিল্পী - বনম্বাদি, পরস্পরম, ভার্যা\n৫) ২০১৯ - সেরা স্বরাভিনয় শিল্পী - বনম্বাদি, কস্তুরীমান\n\nযুব রত্ন পুরস্কার\n১) ২০১১ - সেরা স্বরাভিনয় - ট্র্যাফিক, বিউটিফুল\n\n\n== তথ্যসূত্র =="}