{"pageid": 1138054, "title": "ইসলামী বিশ্ববিদ্যালয় ল্যাবরেটরি স্কুল এন্ড কলেজ", "url": "https://bn.wikipedia.org/wiki?curid=1138054", "content": "ইসলামী বিশ্ববিদ্যালয় ল্যাবরেটরি স্কুল এন্ড কলেজ, কুষ্টিয়া হল একটি বাংলাদেশি স্কুল ও কলেজ যা ইসলামী বিশ্ববিদ্যালয়ের ইসলামি শিক্ষা ও গবেষণা ইনস্টিটিউট (আইআইইআর) দ্বারা পরিচালিত হয়ে থাকে। কলেজটি ইবি ল্যাব স্কুল অ্যান্ড কলেজ নামে অধিক পরিচিত। এটি ইসলামী বিশ্ববিদ্যালয়ের অভ্যন্তরে অবস্থিত। বিদ্যালয়টি শিক্ষা মন্ত্রণালয় ও যশোর শিক্ষা বোর্ডের অধিভুক্ত একটি কলেজ। প্রতিষ্ঠানের স্কুল সেকশন ১৯৯৬ সালে প্রতিষ্ঠিত হয়েছিল এবং কলেজ সেকশন ২০০০ সালে প্রতিষ্ঠা হয়েছিল। কলেজের ভর্তি পরীক্ষা মৌখিক প্রশ্নের উপর ভিক্তি করে যাচাই করা হয়। এখানে দ্বাদশ শ্রেণী পর্যন্ত পাঠদান করা হয়।\n\n\n== ইতিহাস ==\n১৯৯৬ সালের মার্চ মাসে, ইসলামী বিশ্ববিদ্যালয় সিন্ডিকেটের সিদ্ধান্ত অনুযায়ী, বিদ্যালয়টি ১৫০ জন শিক্ষার্থী নিয়ে শুরু করা হয়। নির্মাণের পর দীর্ঘদিন ধরে ইবি থানা গেটের পাশে টিনের ঘরে শিক্ষা কার্যক্রম পরিচালিত হয়। এরপর ২০০৪ সালে ক্যাম্পাসের উত্তর পাশে একটি ভবন নির্মাণ করা হয়।\n\n\n== ভর্তি পরীক্ষা ==\nকলেজ বিভাগে বার্ষিক মোট ১৫০ জন শিক্ষার্থী ভর্তি করা হয়, বিজ্ঞান, মানবিক এবং ব্যবসায় শিক্ষা বিভাগগুলোর প্রতিটিতে ৫০ জন করে ভর্তির সুযোগ পায়। এই বিদ্যালয়ে ভর্তির যোগ্যতা বিজ্ঞানে জিপিএ ৪.৫ এবং মানবিক ও ব্যবসায় শিক্ষায় জিপিএ ৩.৫।\n\n\n== একাডেমিক কার্যক্রম ==\n২০০০ সালে চার তলা বিশিষ্ট একটি ভবন, ৪ তলা ভবনটি ৫.৮২ কোটি টাকা ব্যয়ে নির্মিত হয়েছে। এবং ২০১৪ সালে তিন তলা বিশিষ্ট একটি ভবন নির্মাণ করা হয়। এই স্কুলে ১৪ জন শিক্ষক এবং ৫ জনেরও বেশি কর্মী সাধারণ সেবার জন্য রয়েছে।\n\n\n=== অর্জন এবং কার্যক্রম ===\nবিদ্যালয়টি বিভিন্ন সাংস্কৃতিক অনুষ্ঠান, নানামুখী উদ্যোগী অনুষ্ঠান এবং বুদ্ধিবৃত্তিক প্রতিযোগিতার আয়োজন করা হয়। মাঝেমধ্যে এখানে সামাজিক সচেতনতামূলক অনুষ্ঠানের আয়োজন করা হয়। ইসলামী বিশ্ববিদ্যালয়ের সহযোগী অনুষ্ঠান ও কর্মসূচি গ্রহণ করা হয়।\n\n\n== তথ্যসূত্র =="}