{"pageid": 1524906, "title": "গার্লস ইসলামিক অর্গানাইজেশন", "url": "https://bn.wikipedia.org/wiki?curid=1524906", "content": "গার্লস ইসলামিক অর্গানাইজেশন (সংক্ষেপে জিআইও) ভারতের একটি ছাত্রী সংগঠন। এটি জামায়াতে ইসলামী হিন্দের রাজ্য কমিটিগুলোর পৃষ্ঠপোষকতায় সংগঠনটির ছাত্রী শাখা হিসেবে প্রতিষ্ঠিত হয়। বর্তমানে ভারতের বেশ কিছু রাজ্যে সংগঠনটি সক্রিয়ভাবে তাদের কার্যক্রম পরিচালনা করছে। এর মধ্যে উল্লেখযোগ্য হলো: রাজস্থান, পশ্চিমবঙ্গ, অন্ধ্রপ্রদেশ, তেলেঙ্গানা, মহারাষ্ট্র, কেরালা, দিল্লি, গুজরাট ও কর্ণাটক।\n\n\n== ইতিহাস ==\n১৯৮৪ সাল থেকে কেরালায় জামায়াতে ইসলামী হিন্দের মহিলা শাখার অংশ হিসেবে জিআইও কার্যক্রম পরিচালনা করে আসছে। পর্যায়ক্রমে এটি ভারতের বিভিন্ন রাজ্যে বিস্তৃত হয় এবং সেসব রাজ্যে কমিটি গঠন করে। ২০০৭ সালে এটি অন্ধ্রপ্রদেশ এবং তেলেঙ্গানা রাজ্যে কাজ শুরু করে। পরবর্তীতে গোয়া, দিল্লি, মহারাষ্ট্র, গুজরাট এবং কর্ণাটকেও কার্যক্রম শুরু করে।\nসংগঠনটি দাবি করে যে, তারা নারী শিক্ষার্থী ও তরুণীদের আত্ম-ক্ষমতায়নে এবং ধর্ম, সংস্কৃতি ও জাত ভিত্তিক বৈষম্যের বিরুদ্ধে কাজ করে। তাদের সকল কার্যক্রম ইসলামি নীতিমালার ওপর ভিত্তি করে পরিচালিত হয়। তারা বয়সভিত্তিক বিভিন্ন প্রতিযোগিতা, ক্যাম্প ও প্রচারাভিযানের আয়োজন করে থাকে।\nসংস্থাটি নিয়মিতভাবে মেয়েদের জন্য স্টাডি ক্লাস ও জনসভার আয়োজন করে। বিভিন্ন সময় তারা ছাত্রী ও যুবতীদের জন্য প্রচারাভিযানেরও আয়োজন করে। এছাড়াও তারা নারী সংক্রান্ত বিভিন্ন ইস্যুতে প্রতিবাদ কর্মসূচির আয়োজন বা তাতে অংশগ্রহণ করে।\n\n\n== আরও দেখুন ==\nস্টুডেন্টস ইসলামিক অরগানাইজেশন অব ইন্ডিয়া\nসলিডারিটি ইয়ুথ মুভমেন্ট\nওয়েলফেয়ার পার্টি অফ ইন্ডিয়া\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}