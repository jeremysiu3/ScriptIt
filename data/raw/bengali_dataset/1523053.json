{"pageid": 1523053, "title": "অনিতা শিওরান", "url": "https://bn.wikipedia.org/wiki?curid=1523053", "content": "অনিতা শিওরানের জন্ম ১৯৮৪ সালের ২৪ নভেম্বর। তিনি  হলেন ভারতের একজন মহিলা কুস্তিগীর। তিনি ২০১০ সালের কমনওয়েলথ গেমসে স্বর্ণপদক জিতেছেন, পাশাপাশি এশিয়ান কুস্তি চ্যাম্পিয়নশিপ এবং এর পাশাপাশি কমনওয়েলথ কুস্তি চ্যাম্পিয়নশিপে একাধিক পদক জিতেছেন।\n\n\n== ব্যক্তিগত জীবন ==\nঅনিতা শিওরান হরিয়ানার ভিওয়ানি জেলার ধানী মাহু গ্রামে জন্মগ্রহণ করেন। পিতার নাম দিলীপ সিং শিওরান এবং মাতার নাম সন্তোষ দেবী। অনিতা হরিয়ানা পুলিশে একজন পরিদর্শক হিসেবে নিযুক্ত।\n\n\n== কর্মজীবন ==\n\n\n=== ২০০৫-০৮ ===\nঅনিতা শিওরান ২০০৫ সালে কমনওয়েলথ কুস্তি চ্যাম্পিয়নশিপে ৬৭ কেজি ফ্রিস্টাইল বিভাগে  অংশগ্রহণ করেন এবং ব্রোঞ্জ পদক জিতে নেন।\nশিওরান ২০০৮ সালের এশিয়ান কুস্তি চ্যাম্পিয়নশিপে, ৫৯কেজি ফ্রিস্টাইল বিভাগে কুস্তি প্রতিযোগিতায় ব্রোঞ্জ পদক জিতেছিলেন। বছরের শেষের দিকে, তিনি বিশ্ব কুস্তি চ্যাম্পিয়নশিপে অংশগ্রহণ করেন, যেখানে তিনি প্রথম রাউন্ডে ব্রোঞ্জ পদক বিজয়ী আগাতা পিত্রজিকের কাছে হেরে যান।\n\n\n=== ২০০৯ ===\n২০০৯ সালে ভোপালে অনুষ্ঠিত জাতীয় কুস্তি চ্যাম্পিয়নশিপে, অনিতা শিওরান, ২০০৮ সালের জাতীয় চ্যাম্পিয়নশিপে ৫৯ কেজি বিভাগে, এবং ৬৩ কেজি ফ্রিস্টাইল বিভাগে অংশগ্রহণ করেছিলেন। উচ্চ ওজন শ্রেণীতে স্থানান্তরিত হওয়াতে তার যে সিদ্ধান্ত ছিল সেটা ফলপ্রসূ প্রমাণিত হয়েছিল কারণ তিনি চূড়ান্ত পর্যায়ে বর্তমানের জাতীয় চ্যাম্পিয়ন গীতিকা জাখরকে পরাজিত করে মহিলাদের ৬৩ কেজি ফ্রিস্টাইল বিভাগে-এ নতুন চ্যাম্পিয়ন হয়েছিলেন। বছরের শেষের দিকে, তিনি কমনওয়েলথ কুস্তি চ্যাম্পিয়নশিপে অংশগ্রহণ করেন, যেখানে তিনি বিশ্ব চ্যাম্পিয়নশিপ পদকজয়ী কানাডার জাস্টিন বুচার্ডের কাছে হেরে রৌপ্য পদক নিয়ে সন্তুষ্ট থাকেন।\n\n\n=== ২০১০ ===\n২০১০ সালের কমনওয়েলথ গেমসে, প্রথম দফায়  স্কটল্যান্ডের অ্যাশলে ম্যাকম্যানাসের বিরুদ্ধে সহজেই জয়ের পর, ফাইনালে অনিতা শিওরান কানাডার মেগান বুয়েডেন্সের মুখোমুখি হন, যিনি প্রথম রাউন্ডে নাইজেরিয়ান বিশ্ব চ্যাম্পিয়নশিপের পদকপ্রাপ্ত ইফিওমা ইহিয়ানাচোকে পরাজিত করেছিলেন। ৬৭কেজি ফ্রিস্টাইল বিভাগে অনিতা শিওরান কানাডিয়ানের বিরুদ্ধে একটি সহজ জয় লাভ করে স্বর্ণপদক নিশ্চিত করেন।\n\n\n=== ২০১১ ===\n২০১১ সালে রাঁচিতে অনুষ্ঠিত ৩৪তম জাতীয় গেমসে, হরিয়ানার প্রতিনিধিত্বকারী অনিতা শিওরান, মহিলাদের ৬৩ কেজি ফ্রিস্টাইল বিভাগের চূড়ান্ত পর্যায়ে মণিপুরের এন টম্বি দেবীকে হারিয়ে স্বর্ণপদক জিতেছিলেন। বছরের শেষের দিকে, মেলবোর্নে ২০১১ সালে কমনওয়েলথ কুস্তি চ্যাম্পিয়নশিপে অংশগ্রহণ ক'রে অনিতা শিওরানকে চূড়ান্ত পর্যায়ে কানাডার ডোরি ইয়েটসের কাছে হেরে রৌপ্য পদক জিতে সন্তুষ্ট থাকতে হয়।\n\n\n=== ২০১২ ===\n২০১২ গ্রীষ্মকালীন অলিম্পিকে যোগ্যতা অর্জনের লক্ষ্যে, অনিতা শিওরান ৬৩ কেজি ফ্রিস্টাইল বিভাগের এশিয়ান অলিম্পিক যোগ্যতা প্রতিযোগিতায় অংশগ্রহণ করেন। তিনি ব্রোঞ্জ পদক জিতেছিলেন কিন্তু অলিম্পিকে স্থান নিশ্চিত করতে পারেননি কারণ চূড়ান্ত পর্যায়ে পৌঁছানোর যে মানদণ্ড ছিল তা অতিক্রম করতে পারেন নি। তিনি তাইপেইয়ের চাইনিজ মিন-ওয়েন হাউকে পরাজিত করেন এবং অলিম্পিক পদকজয়ী ইয়েলেনা শালিগিনার কাছে পরাজিত হন।\n\n\n=== ২০১৩-১৫ ===\nজোহানেসবার্গে ২০১৩ সালে কমনওয়েলথ কুস্তি চ্যাম্পিয়নশিপে অংশগ্রহণ করে, অনিতা শিওরান চূড়ান্ত পর্যায় নাইজেরিয়ার ইফিওমা ইহিয়ানাচোর কাছে পরাজিত হয়ে রৌপ্য পদকেই সন্তুষ্ট থাকেন।\n২০১৫ সালে কেরালায় অনুষ্ঠিত ৩৫তম জাতীয় ক্রীড়া প্রতিযোগিতায়, হরিয়ানার প্রতিনিধিত্বকারী অনিতা শিওরান, মহিলাদের ৬৩ কেজি ফ্রিস্টাইল বিভাগে চূড়ান্ত পর্যায়ে উত্তর প্রদেশের রজনীকে ৪-২ ব্যবধানে পরাজিত করে স্বর্ণপদক জিতেছিলেন। সেপ্টেম্বরে, তিনি ২০১৫ সালে বিশ্ব কুস্তি চ্যাম্পিয়নশিপে ৬৩ কেজি বিভাগে অংশগ্রহণ করেন। প্রথম রাউন্ডে তিনি নাদিয়া মুশকার বিরুদ্ধে ৯-১ ব্যবধানে জয়লাভ করেন। কিন্তু পরের লড়াইয়ে কলম্বিয়ার সান্দ্রা রোয়ার কাছে ২-৫ ব্যবধানে হেরে যান। বছরের শেষের দিকে, তিনি মহিলাদের ৬৩ কেজি ফ্রিস্টাইল বিভাগে জাতীয় চ্যাম্পিয়ন হন।\n\n\n=== ২০১৬ ===\n২০১৬ সালের এশিয়ান রেসলিং চ্যাম্পিয়নশিপে, সেমিফাইনালে উত্তর কোরিয়ার জং সিম রিমের কাছে হেরে যাওয়ার পর, রিপেচেজ দফায় উজবেকিস্তানের নিলুফার গাদায়েভাকে (পতনের মাধ্যমে) হারিয়ে ব্রোঞ্জ পদক জিতেছিলেন অনিতা শিওরান।\n\n\n== তথ্যসূত্র ==\n\n\n== বহিঃসংযোগ ==\nআইওএ কর্তৃক প্রকাশিত প্রোফাইল"}