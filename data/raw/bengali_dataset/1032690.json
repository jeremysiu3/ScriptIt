{"pageid": 1032690, "title": "আর্টেমিস ২", "url": "https://bn.wikipedia.org/wiki?curid=1032690", "content": "আর্টেমিস ২ (আনুষ্ঠানিকভাবে আর্টেমিস II) হল নাসার ওরিয়ন মহাকাশযানের প্রথম নির্ধারিত নভোচারী অভিযান, যা ২০২৪ সালের মে মাসে স্পেস লঞ্চ সিস্টেম দ্বারা উৎক্ষেপণ করার পরিকল্পনা করা হয়েছে। বর্তমান পরিকল্পনাটি হল নভোচারীযুক্ত ওরিওন মহাকাশযানের দ্বারা পরীক্ষামূলকভাবে চাঁদের নিকট দিয়ে উড্ডয়ন করা (চন্দ্র ফ্লাইবাই) এবং পৃথিবীতে ফিরে আসা। এটি ১৯৭২ সালে অ্যাপোলো ১৭-এর পর নিম্ন পৃথিবীর কক্ষপথ অতিক্রম করার জন্য প্রথম ক্রুযুক্ত মহাকাশযান প্রেরণের পরিকল্পনা। পরিকল্পনাটি পূর্বে এক্সপ্লোরেশন মিশন-২ (ইএম-২) নামে পরিচিত ছিল, আর্টেমিস প্রোগ্রাম প্রবর্তনের পর মিশনটির নাম পরিবর্তন করা হয়। মূলত, ক্রু অভিযানটি বর্তমানে বাতিল করা রোবোটিক গ্রহাণু পুনঃনির্দেশ অভিযান দ্বারা চন্দ্র কক্ষপথে একটি বন্দী গ্রহাণু থেকে নমুনা সংগ্রহ করার উদ্দেশ্যে ছিল।\n\n\n== উৎক্ষেপণের সময়সূচি ==\n২০১১ সালে প্রাথমিক পর্যালোচনার সময়, উৎক্ষেপণের সময়সূচিটি ২০১৯ সাল থেকে ২০২১ সালের মধ্যে ধরা হয়েছিল, কিন্তু পরে উৎক্ষেপণ যান স্পেস লঞ্চ সিস্টেমের (এসএলএস) উৎক্ষেপণের সময়সূচিটি ২০১৩ সাল পর্যন্ত বিলম্বিত হয়। সর্বশেষ ২০২১ সালের নভেম্বর মাসের তথ্য অনুযায়ী, আর্টেমিস ২ ২০২৪ সালের মে মাসে উৎক্ষেপণ করার কথা রয়েছে।\n\n\n== অনুরূপ  অভিযান ==\nঅ্যাপোলো ৮ অভিযান ১৯৬৮ সালে, তিনজন মহাকাশচারী দ্বারা ক্রু করা হয়েছিল, যা নিম্ন পৃথিবীর কক্ষপথের বাইরে পরীক্ষামূলক-উড্ডয়ন কমান্ড ও পরিষেবা মডিউলের জন্য নকশা করা হয়েছিল। যদিও এটিকে আর্টেমিস ২-এর মতই ক্রু করা হয়েছিল এবং চাঁদে অবতরণ করা হয়নি, তবে বর্ধিতভাবে অবস্থান করা জন্য এটি চন্দ্রের কক্ষপথে প্রবেশের মাধ্যমে ভিন্ন ছিল। অ্যাপোলো ১৩ (১৯৭০) একমাত্র অ্যাপোলো অভিযান ছিল, যেটি একটি ফ্রি-রিটার্ন ট্রাজেক্টোরির মাধ্যমে চাঁদের পাশ দিয়ে উড়েছিল।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ =="}