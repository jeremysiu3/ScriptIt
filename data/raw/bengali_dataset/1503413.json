{"pageid": 1503413, "title": "হিসাবকরণ", "url": "https://bn.wikipedia.org/wiki?curid=1503413", "content": "হিসাবকরণ বলতে একটি গাণিতিক (সচরাচর পাটিগাণিতিক) পদ্ধতি বা প্রক্রিয়ার মাধ্যমে (যেমন যোগ, বিয়োগ, গুণ, ভাগ, ইত্যাদি) প্রদত্ত এক বা একাধিক পরিমাণবাচক উপাত্ত বা সংখ্যা থেকে কোনও সংখ্যামান বা পরিমাণ নির্ণয়ের সমস্যা সমাধান করাকে বোঝায়। একে হিসাব নিরূপণ, হিসাব গণনা (বা সংক্ষেপে গণনা), কলন বা আরও প্রচলিতভাবে হিসাব কষা বা অঙ্ক কষা নামেও ডাকা হতে পারে। \nতবে হিসাবকরণ পরিভাষাটি দিয়ে শুধু সরল কলনবিধির (অ্যালগোরিদম) সাহায্যে সুনির্দিষ্ট পাটিগাণিতিক হিসাব গণনা করা ছাড়াও অস্পষ্ট আবিষ্করণী পদ্ধতি ব্যবহার করে কোনও প্রতিযোগিতাতে কৌশল গণনা করাকেও বোঝাতে পারে, এমনকি দুইটি ব্যক্তির মধ্যে সফল সম্পর্কের সম্ভাবনা গণনা করাও বোঝাতে পারে।\nউদাহরণস্বরূপ ৭ কে ৬ দিয়ে গুণ করা একটি সরল কলনবিধিভিত্তিক হিসাব গণনা। গাণিতিক প্রতিমান (মডেল) ব্যবহার করে কোনও সংখ্যার বর্গমূল বা ঘনমূল বের করা অপেক্ষাকৃত জটিল কলনবিধিভিত্তিক হিসাব গণনা। জনমত জরিপ থেকে সম্ভাব্য নির্বাচনী ফলাফলের পরিসংখ্যানিক প্রাক্কলনও এক ধরনের কলনবিধিভিত্তিক হিসাব গণনা, তবে এক্ষেত্রে একদম সঠিক ফলাফলের পরিবর্তে একাধিক সম্ভাবনা পরিসর বের হয়।\nহিসাব কষা বা হিসাব করা বলতে কোনও সংখ্যা বা পরিমাণকে গাণিতিকভাবে নির্ণয় করাকে বোঝায়, অথবা কোনও বিমূর্ত সমস্যার ক্ষেত্রে যুক্তিবিজ্ঞান, কারণ বা সাধারণ কাণ্ডজ্ঞান ব্যবহার করে উত্তর বের করাকে বোঝায়। \n\n\n== আরও দেখুন ==\n\nকলনবিদ্যা (ক্যালকুলাস)\nজটিলতা শ্রেণী\nব্যয়ের হিসাববিজ্ঞান\nকলনবিধির তালিকা\nমানসিক হিসাবকরণ\n\n\n== তথ্যসূত্র ==\n\n\n== বহিঃসংযোগ ==\n\"The Lifting of the Veil in the Operations of Calculation\" is a manuscript, from the 18th-century, in Arabic, by Ibn al-Banna' al-Marrakushi, about calculation processes"}