{"pageid": 1053016, "title": "সৈয়দ রাশেদ তূর্য", "url": "https://bn.wikipedia.org/wiki?curid=1053016", "content": "সৈয়দ রাশেদ তূর্য (জন্ম: ৩০ সেপ্টেম্বর ১৯৯০; সৈয়দ রাশেদ নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি সর্বশেষ বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব শেখ রাসেল এবং বাংলাদেশ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলে থাকেন।\n২০১৬–১৭ মৌসুমে, বাংলাদেশী ক্লাব রহমতগঞ্জের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন। অতঃপর ২০১৭–১৮ মৌসুমে তিনি শেখ রাসেলে যোগদান করেছেন।\n২০১৬ সালে, তূর্য বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ১টি ম্যাচে অংশগ্রহণ করেছেন।\n\n\n== প্রারম্ভিক জীবন ==\nসৈয়দ রাশেদ তূর্য ১৯৯০ সালের ৩০শে সেপ্টেম্বর তারিখে বাংলাদেশের ঢাকায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৬ সালের ৭ই জুন তারিখে, মাত্র ২৫ বছর ৮ মাস ৮ দিন বয়সে, তূর্য তাজিকিস্তানের বিরুদ্ধে অনুষ্ঠিত ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। উক্ত ম্যাচের ৮৩তম মিনিটে মধ্যমাঠের খেলোয়াড় মামুনুল ইসলামের বদলি খেলোয়াড় হিসেবে তিনি মাঠে প্রবেশ করেন। ম্যাচটিতে বাংলাদেশ ১–০ গোলের ব্যবধানে জয়লাভ করেছিল। বাংলাদেশের হয়ে অভিষেকের বছরে তূর্য মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৭ মে ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সৈয়দ রাশেদ তূর্য  (ইংরেজি)  \nট্রান্সফারমার্কেটে সৈয়দ রাশেদ তূর্য (ইংরেজি) \nওয়ার্ল্ডফুটবল.নেটে সৈয়দ রাশেদ তূর্য (ইংরেজি) \nন্যাশনাল-ফুটবল-টিমস.কমে সৈয়দ রাশেদ তূর্য (ইংরেজি)"}