{"pageid": 1116007, "title": "আসাদ মান্নান", "url": "https://bn.wikipedia.org/wiki?curid=1116007", "content": "আসাদ মান্নান (জন্ম ৩ নভেম্বর ১৯৫৭) একজন বাংলাদেশি কবি এবং বাংলাদেশ টেলিভিশনের সাবেক মহাপরিচালক। কবিতায় বিশেষ অবদানের জন্য তিনি ২০২১ সালের বাংলা একাডেমি সাহিত্য পুরস্কার অর্জন করেন।\n\n\n== প্রারম্ভিক জীবন ==\nআসাদ মান্নান ১৯৫৭ সালের ৩ নভেম্বর চট্টগ্রাম জেলার সন্দ্বীপ উপজেলার সাতঘরিয়া গ্রামে জন্মগ্রহণ করেন। তিনি চট্টগ্রাম বিশ্ববিদ্যালয় থেকে বাংলা সাহিত্যে স্নাতক ও স্নাতকোত্তর ডিগ্রি অর্জন করেন। পরবর্তীতে শিক্ষকতার মাধ্যমে তিনি কর্মজীবন শুরু করেন।\n\n\n== কর্মজীবন ==\nআসাদ মান্নান ১৯৮১ সালে শিক্ষকতার মাধ্যমে কর্মজীবন শুরু করলেও পরবর্তীতে তিনি রাজশাহী বিভাগের কমিশনার হিসেবে দায়িত্ব পালন করেন। পরে বাংলাদেশ সরকারের তথ্যমন্ত্রণালয়ের অতিরিক্ত সচিব এবং ২০১৪ থেকে ২০১৬ সাল পর্যন্ত বাংলাদেশ টেলিভিশনের মহাপরিচালক হিসেবে দায়িত্ব পালন করেন। এছাড়াও তিনি সচিব পদমর্যাদায় বাংলাদেশ পরিকল্পনা কমিশনের একজন সদস্য হিসেবে দায়িত্ব পালন করেন।\nআসাদ ১৯৭০-এর দশক থেকেই কবিতা লেখা শুরু করেন।\nতার উল্লেখযোগ্য গ্রন্থের মধ্যে রয়েছে:\n\n\n== পুরস্কার ==\nবাংলাদেশ সাহিত্য পরিষদ পুরস্কার (১৯৭৭/৭৮)\nজীবনানন্দ দাস পুরস্কার (২০০৮)\nকবিকুঞ্জ পদক (২০১১)\nকবিতালাপ সম্মাননা ও পদক (২০১৩)\nবাংলা একাডেমি সাহিত্য পুরস্কার (২০২১)\n\n\n== তথ্যসূত্র =="}