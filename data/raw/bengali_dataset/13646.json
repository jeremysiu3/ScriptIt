{"pageid": 13646, "title": "মিথুন (তারকামণ্ডল)", "url": "https://bn.wikipedia.org/wiki?curid=13646", "content": "জ্যোতিষ শাস্ত্রের আলোকে মিথুন রাশি সম্বন্ধে জানতে হলে দেখুন: মিথুন রাশি (জ্যোতিষ শাস্ত্র)\nমিথুন রাশি (ইংরেজি: Gemini) আধুনিক ৮৮টি তারামণ্ডলের একটি এবং প্রাচীনকাল থেকে নির্ধারিত ১২টি রাশির একটি। মিথুন নামক এই তারার সমষ্টিটি অবশ্যই পৃথিবী থেকে যেভাবে দেখা যায় সেভাবে মানুষ কল্পনা করেছে। বাস্তবে এর তারাগুলো হয়তোবা অনেক দূরে দূরে অবস্থিত। এই তারামণ্ডলটি অরিগা মণ্ডলের দক্ষিণ-পূর্ব দিকে অবস্থিত।\n\n\n== গভীর আকাশের বস্তুসমূহ ==\nঅরিগা মণ্ডলের দক্ষিণ-পূর্ব দিকে দুইটি বেশ উজ্জ্বল এবং বড় আকারের তারা দেখা যায়। দুটি তারার উজ্জ্বলতা প্রায় একই মনে হলেও প্রকৃতপক্ষে দক্ষিণের তারাটি একটু বেশি উজ্জ্বল। তারা দুটির মধ্যে ব্যবধান ৫°। সাধারণ এই তারাদ্বয়ের মধ্যবর্তী দূরত্বের কল্পনা করে আকাশের অন্যান্য তারার মধ্যবর্তী ব্যবধানের কল্পনা করা যায়। এই তারা দুইটিকে দুজন মানুষের মাথারুপে কল্পনা করা হয়। উত্তরে অবস্থিত তারার নাম ক্যাস্টর এবং দক্ষিণের তারাটির নাম পোলাক্‌স। উভয় তারার একত্র ভারতীয় নাম পুনর্বসু। এই উভয় তারা থেকেই পাঁচটি করে তারা এক সরলরেখায় অবস্থান করছে। তারাগুলোর মাধ্যমে কল্পিত সরলরেখাটি ছায়াপথের অভ্যন্তরভাগ পর্যন্ত চলে গিয়েছে। এই সরলরেখা দুইটি আবার প্রায় সমান্তরাল। উপরের দুটি তারা এবং তাদের থেকে প্রাপ্ত সরলরেখা দুটি মিলেই মিথুন রাশি। সরলরেখা দুটির মাধ্যমে পাশাপাশি দাঁড়িয়ে থাকা দুজন মানুষের কল্পনা করা যায় বলেই এই রাশি তথা তারামণ্ডলের নাম হয়েছে মিথুন।\n\n\n== আরও দেখুন ==\nমিথুন রাশির তারামূহের তালিকা\n\n\n== বহিঃসংযোগ ==\nThe Deep Photographic Guide to the Constellations: Gemini\nAstrojan Astronomical Picture Collection: The clickable Gemini\nWikiSky: Gemini constellation\nIan Ridpath's Star Tales: Gemini"}