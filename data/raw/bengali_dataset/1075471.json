{"pageid": 1075471, "title": "সুমন দে", "url": "https://bn.wikipedia.org/wiki?curid=1075471", "content": "সুমন দে (জন্ম ১ জুন ১৯৮৬) একজন ভারতীয় অভিনেতা। তিনি মডেল হিসেবে তার কর্মজীবন শুরু করেছিলেন। ফিটনেস ফ্রিক এই অভিনেতা নকশি কাঁথা ধারাবাহিক দিয়ে ব্যাপক জনপ্রিয়তা অর্জন করেন । এর ফলে তিনি প্রচুর প্রশংসা পান।\n\n\n== প্রাথমিক জীবন ==\nতার জন্ম ১৯৮৬ সালের ১ জুন পশ্চিমবঙ্গের শিলিগুড়িতে। তার শৈশব কেটেছে উত্তরবঙ্গের বিভিন্ন জায়গায়। ২০০৩ সালে তিনি মার্গারেট সিস্টার নিবেদিতা ইংলিশ স্কুল,শিলিগুড়ি থেকে ১০ ম বোর্ড চূড়ান্ত পরীক্ষায় উত্তীর্ণ হন। তারপর তিনি লেখাপড়ার জন্য বেঙ্গালুরু যান। তিনি যখন ছাত্র ছিলেন তখন মডেলিং শুরু করেন। তিনি ২০০৭ সালে ক্রাইস্ট কলেজ (ক্রাইস্ট ইউনিভার্সিটি) থেকে ব্যাচেলর অব কমার্সে স্নাতক সম্পন্ন করেন। তারপর তিনি তার কর্মজীবনের  জন্য বোম্বে যান। তিনি দুটি কর্পোরেট কোম্পানি জেপিমর্গা‌ন চেজ  এন্ড কো  এবং  সারকো গ্লোবাল সার্ভিসেস  এ চাকরি  করেন।\n\n\n== ক্যারিয়ার ==\n\n\n=== মডেলিং (২০০৩-২০১০) ===\n২০০৩-২০০৪ সালে তিনি গ্রাসিম মিস্টার ইন্ডিয়া ১ম রাউন্ডে (জোনাল রাউন্ড) অংশগ্রহণ করেন। তিনি গ্ল্যাড্র্যাগস ২য় রাউন্ড (২০০৭-২০০৮) এ ও  অংশ নিয়েছেন। তিনি শিলিগুড়ি, জলপাইগুড়ি, দুর্গাপুর এবং গ্যাংটকে অনেক   র‌্যাম্প শোতে মডেল হন। বেঙ্গালুরুতে তিনি স্থিরচিত্র, প্রিন্ট মিডিয়া এবং বিভিন্ন ব্র্যান্ডের র‌্যাম্প   মডেলিং করেছিলেন। তিনি আইরিস ফিল্মস দ্বারা নির্মিত অরোক্য মিল্ক এবং ল্যাঙ্কর সেন্ট্রাল পার্কের টেলিভিশন বিজ্ঞাপনে অভিনয়ের জন্য নির্বাচিত হন। বোম্বেতে তিনি নামকরা ইলেকট্রনিক্স এবং ভোক্তা ব্র্যান্ডের জন্য বেশ কয়েকটি বিজ্ঞাপন করেছেন। \n\n\n=== অভিনয় (২০১০-বর্তমান) ===\nতিনি সাহারা ওয়ানে প্রচারিত মাতা কি চৌকি নামে একটি পৌরাণিক  ধারাবাহিক দিয়ে টেলিভিশনে আত্মপ্রকাশ করেন। ২০১১ সালে তার দ্বিতীয় কাজ ছিল কলকাতার নিডিয়াস ক্রিয়েশনস অ্যান্ড প্রোডাকশনের আমি সেই মেয়ে। এতে তিনি ঋতুপর্ণা আচার্যের বিপরীতে প্রধান চরিত্র সিদ্ধার্থের ভূমিকায় অভিনয় করেন। এটি সানন্দা টিভিতে প্রচারিত হত। ২০১২ সালে স্ফিয়ার অরিজিনস প্রযোজিত স্টার জলসার চিরসাথীতে তাকে অর্ক‌ নামক চরিত্রে অভিনয় করতে দেখা যায়। তিনি স্বয়ংসিদ্ধাতে রাহুল চরিত্রে অভিনয় করেছিলেন। যা ইটিভি বাংলায় প্রচারিত হয়েছিল।  এই সময় তিনি সিআইডি কলকাতা ব্যুরোতে একটি পর্বে অভিনয়  করেন। তিনি ২০১৩ সালে  অ্যাক্রোপলিস এন্টারটেইনমেন্টের বধূবরণে  শ্রীতমা রায়চৌধুরীর বিপরীতে অভ্র চৌধুরীর চরিত্রে অভিনয় করেন। তিনি একই প্রোডাকশন হাউসের মেমবউ ধারাবাহিকে জিকো নামক এক নেতিবাচক চরিত্রে অভিনয় করেন। এই ধারাবাহিকের প্রচার  স্টার জলসায়  ২০১৬ সালের ১৯ সেপ্টেম্বর। এরপর তিনি  এ আমার গুরুদক্ষিণা ধারাবাহিকে রুদ্রজিৎ  চরিত্রে অভিনয় করেন দেবত্তমা সাহার সঙ্গে। যা কালার্স বাংলায় প্রচারিত হয়েছিল। ২০১৮ সালে তিনি জি বাংলায় নকশী কাঁথা ধারাবাহিকে  অভিনয় করে প্রচুর প্রশংসা অর্জন করেন । যেখানে তিনি মানালি দের বিপরীতে ডাক্তার যশজিত বসু চরিত্রে অভিনয় করেছিলেন। এরপর তিনি  জি বাংলার  ক্ষীরের পুতুল ধারাবাহিকে রাজা অগ্নির চরিত্রে অভিনয় করেন। \n\n\n== টিভি ধারাবাহিক ==\n\n\n== টিভি বিজ্ঞাপন ==\nকেরালা শপিং উৎসব\nআইরিস ফিল্মস এর অরোক্য দুধ\nআইরিস ফিল্মস দ্বারা ল্যাঙ্কর সেন্ট্রাল পার্ক\nকেনারা ব্যাংক\nএয়ারসেল পকেট ইন্টারনেট\nম্যাক্স টেলর মামলা\n\n\n== ব্যক্তিজীবন ==\nশৈশব থেকেই তিনি একজন পশু প্রেমিক। তার প্রথম পোষা প্রাণী ছিল এক পামেরিয়ান। তার 'ডন' নামের একটি বুলমাস্টিফ কুকুর আছে । তার একমাত্র আগ্রহ অভিনয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সুমন দে (ইংরেজি)\nইন্সটাগ্রামে সুমন দে\nফেসবুকে সুমন দে"}