{"pageid": 1437942, "title": "কিং অ্যান্ড কুইন অব দ্য রিং (২০২৪)", "url": "https://bn.wikipedia.org/wiki?curid=1437942", "content": "কিং অ্যান্ড কুইন অব দ্য রিং একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করবে। এটি কিং অব দ্য রিং কালানুক্রমিকের অধীনে প্রচারিত দ্বাদশ অনুষ্ঠান। এই অনুষ্ঠানটি ২০২৪ সালের ২৫শে মে তারিখে সৌদি আরবের জেদ্দার জেদ্দা সুপার ডোমে অনুষ্ঠিত হবে; যা ২০২৩ সালের নাইট অব চ্যাম্পিয়নসের পর এই মাঠে ডাব্লিউডাব্লিউইর প্রথম অনুষ্ঠান।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হবে।\n\n\n== পটভূমি ==\nকিং অব দ্য রিং হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের মে মাসে অনুষ্ঠিত হয়। এই প্রতি-দর্শনে-পরিশোধে কিং অব দ্য রিং প্রতিযোগিতাটির ম্যাচ অন্তর্ভুক্ত থাকে; ১৯৮৫ সালে প্রতিষ্ঠিত এই প্রতিযোগিতাটি একটি একক-নির্মূল প্রতিযোগিতা, যা ১৯৯০ বাদে ১৯৯১ পর্যন্ত প্রতি বছর অনুষ্ঠিত হয়েছিল। প্রথম দিকে কিং অব দ্য রিং প্রতিযোগিতার প্রাথমিক পর্বের ম্যাচগুলো টেলিভিশন সম্প্রচারিত হয়নি এমন বিশেষ হাউস শো হিসেবে অনুষ্ঠিত হতো। অতঃপর টেলিভিশনে সম্প্রচারিত হয়নি এমন অনুষ্ঠানের বিপরীতে, প্রতি-দর্শনে-পরিশোধে প্রতিযোগিতাটির কিছু ম্যাচ অন্তর্ভুক্ত করা হয়; যার ফলে অনুষ্ঠানটি আয়োজনের পূর্বে বাছাইপর্বের বেশ কয়েকটি ম্যাচ আয়োজন করা হতো এবং শুধুমাত্র চূড়ান্ত কয়েকটি ম্যাচ প্রতি-দর্শনে-পরিশোধে অনুষ্ঠিত হতো। কিং অ্যান্ড কুইন অব দ্য রিং প্রতিযোগিতাটির বিজয়ী কুস্তিগিরকে \"কিং অব দ্য রিং\" এবং \"কুইন অব দ্য রিং\" মুকুট প্রদান করা হয়। ১৯৯৩ সালের ১৩ই জুন তারিখে প্রথমবারের মতো কিং অব দ্য রিং অনুষ্ঠিত হয়েছে।\n২০২৪ সালের এই অনুষ্ঠানটি কিং অব দ্য রিং কালানুক্রমিকের দ্বাদশ অনুষ্ঠান, যা ২৫শে মে তারিখে সৌদি আরবের জেদ্দার জেদ্দা সুপার ডোমে আয়োজন করার জন্য নির্ধারণ করা হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হবে।\n\n\n== ম্যাচ ==\n\n\n== তথ্যসূত্র =="}