{"pageid": 1330475, "title": "কৈরি কা দো পেঁয়াজা", "url": "https://bn.wikipedia.org/wiki?curid=1330475", "content": "কৈরি কা দো পেঁয়াজা ভারতের হায়দ্রাবাদের কাঁচা আমের সাথে ভেড়ার মাংসের তরকারি। এর উৎপত্তি হায়দ্রাবাদি রন্ধনপ্রণালী থেকে, এবং এটি হায়দ্রাবাদি মুসলমানদের মধ্যে জনপ্রিয়। দো পেঁয়াজা হল পেঁয়াজের ঝোল বা রসালো তরকারি যা টক দিয়ে তৈরি হয়। দো পেঁয়াজার বিভিন্ন প্রকার প্রস্তুত করতে বিভিন্ন প্রধান উপাদান ব্যবহার করা হয়। টমেটো, লেবু, গুজবেরি বা কাঁচা সবুজ আম হল সাধারণ টক উপাদান। কেউ মাংস যোগ না করে নিরামিষ দো পেঁয়াজাও প্রস্তুত করেন। বর্তমান রেসিপিতে কাঁচা টক সবুজ আমের অ্যাসিটিক স্বাদ তরকারিতে একটি আলাদা স্বাদ যোগ করে।\n\n\n== রন্ধনপ্রণালী ==\nকৈরি কা দো পেঁয়াজা বানানোর জন্যে প্রথমে একটি পাত্রে পেয়াজ, মাংস, লবণ, হলুদ গুড়া, আদা বাটা, লাল মরিচের গুড়া, তেল ও অল্প পানি একসাথে ভালো করে মিশিয়ে ১৫ মিনিটের জন্যে রেখে দিতে হবে। এরপর এই মিশ্রণকে কষাতে হবে অল্প আঁচে। মাংসটা কিছুটা সিদ্ধ হয়ে আসলে কাঁচা আমগুলো এরমধ্যে মিশিয়ে আরও কিছুক্ষণ রান্না করে তুলে ফেলতে হয়। পরিবেশনের আগে ধনিয়া পাতা কুচি ও কাঁচা মরিচ কুচি উপরে ছিটিয়ে দিয়ে পরিবেশন করা হয়। অনেকে মাংস ছাড়াও সবজি দিয়ে এই দো পেঁয়াজা বানিয়ে থাকেন।\n\n\n== আরও দেখুন ==\n\nভেড়াশাবকের মাংসের তরকারির তালিকা\n\n\n== তথ্যসূত্র =="}