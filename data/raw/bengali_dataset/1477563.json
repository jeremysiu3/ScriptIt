{"pageid": 1477563, "title": "জঁ-শার্ল ভালাদোঁ", "url": "https://bn.wikipedia.org/wiki?curid=1477563", "content": "জঁ-শার্ল ভালাদোঁ (ফরাসি: Jean-Charles Valladont; জন্ম: ২০ মার্চ ১৯৮৯) হলেন একজন ফরাসি তীরন্দাজ, যিনি ফ্রান্সের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nভালাদোঁ ফ্রান্সের হয়ে ২০০৮, ২০১২, ২০১৬, ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি ২টি রৌপ্য পদক জয়লাভ করেছেন।\n\n\n== প্রারম্ভিক জীবন ==\nজঁ-শার্ল ভালাদোঁ ১৯৮৯ সালের ২০শে মার্চ তারিখে ফ্রান্সের বেজাঁসঁ-এ জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nভালাদোঁ ফ্রান্সের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩২টি ১০ পয়েন্ট অর্জন করে সর্বমোট ৬৭১ পয়েন্ট নিয়ে তিনি ১৯তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৪৬তম স্থান অধিকারী গ্রেট ব্রিটেনের কনর হলের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি বাপ্তিস্ত আদিস এবং তমা শিরোর সাথে ফরাসি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ১০২টি ১০ পয়েন্ট অর্জন করে সর্বমোট ২০২৫ পয়েন্ট নিয়ে ২য় স্থান অধিকার করেছিল। অতঃপর কোয়ার্টার-ফাইনালে তারা ইতালিকে ৬–২ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে তুরস্কের বিরুদ্ধে ৫–৪ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা দক্ষিণ কোরিয়ার কাছে পরাজিত হয়ে রৌপ্য পদক জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে জঁ-শার্ল ভালাদোঁ (ইংরেজি)\nঅলিম্পিকস.কমে জঁ-শার্ল ভালাদোঁ (ইংরেজি)\nঅলিম্পিডিয়ায় জঁ-শার্ল ভালাদোঁ (ইংরেজি)\nফরাসি অলিম্পিক ও ক্রীড়া কমিটিতে জঁ-শার্ল ভালাদোঁ (সংগৃহীত)  (ফরাসি)\nটিম ফ্রান্সে জঁ-শার্ল ভালাদোঁ (ফরাসি)"}