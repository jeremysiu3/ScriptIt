{"pageid": 1323186, "title": "ভদ্রপুর, ধারওয়াড়", "url": "https://bn.wikipedia.org/wiki?curid=1323186", "content": "ভদ্রপুর হল ভারতের কর্ণাটক রাজ্যের ধারওয়াড় জেলার একটি গ্রাম। কর্ণাটকের উত্তরে অবস্থিত হাক্কি পিক্কি উপজাতি সম্প্রদায় অধ্যুষিত এই গ্রামটিতে কফি, গুগল, ব্রিটিশ, অমিতাভ, অনিল কাপুর, হাইকোর্ট এবং ইংলিশের মতো সবচেয়ে অস্বাভাবিক অথচ বিখ্যাত নামে বাচ্চাদের নামকরণ করা হয়ে আসছে এক যুগেরও বেশি সময় ধরে।\n\n\n== জনসংখ্যা ==\nভারতের ২০১১ সালের আদমশুমারি অনুসারে ভদ্রপুরে ৭১৪টি পরিবার ছিল এবং মোট জনসংখ্যা ৩৫২৪ জন যার মধ্যে ১৭৮৭ জন পুরুষ এবং ১৭৩৭ জন মহিলা ছিলেন। ০-৬ বছর বয়সী ৪৪৪ শিশু ছিল।\nটাইমস নাউ-এর প্রতিবেদনে বলা হয়, ভদ্রপুরের আদিবাসী গোষ্ঠী হাক্কি পিক্কিরা প্রায় ১৫ বছর ধরে বিখ্যাত ব্যক্তি ও জিনিসের নামে সন্তানদের নামকরণ করে আসছে। যার মধ্যে রয়েছে— অমিতাভ, অনিল কাপুর, হাইকোর্ট, সুপ্রিম কোর্ট, ইংলিশ, আমেরিকা, ওবামা, শাহরুখ, রণবীর, বাস, ট্রেন, ডলার, এলিজাবেথ ইত্যাদি। এখানকার অনেক মানুষই পাসপোর্টেও এসব নাম ব্যবহার করে থাকেন।\n\n\n== তথ্যসূত্র =="}