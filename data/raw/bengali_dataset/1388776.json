{"pageid": 1388776, "title": "স্প্রিংফিল্ড ডোনাট", "url": "https://bn.wikipedia.org/wiki?curid=1388776", "content": "স্প্রিংফিল্ড ডোনাট  নিউজিল্যান্ডের স্প্রিংফিল্ডে অবস্থিত একটি গোলাপী ডোনাটের একটি ভাস্কর্য। এট মার্কিন এনিমেশনকৃত সিচুয়েশন কমেডি ধারাবাহিক দ্য সিম্পসনস- এ সচরাচর দেখানো গোলাপী ডোনাটের উপর ভিত্তি করে তৈরি। দ্য সিম্পসন্স-এর কাহিনিও স্প্রিংফিল্ড নামে একটি শহরকে কেন্দ্র করে আবর্তিত। ভাস্কর্যটি ২০০৭ সালের আমেরিকান চলচ্চিত্র সংস্থা টুয়েন্টিয়েথ সেঞ্চুরি ফক্স প্রযোজিত দ্য সিম্পসন মুভির প্রচারের জন্য স্প্রিংফিল্ড শহরকে উপহার দিয়েছিল। ভাস্কর্যটির ব্যাস ৩.৫ মিটার (১১ ফুট) এবং ওজন ৬ টন (৫.৯ লং টন; ৬.৬ short ton)।\n\n\n== ইতিহাস ==\nফাইবারগ্লাসে আবৃত পলিস্টাইরিন থেকে নির্মিত মূল ভাস্কর্যটি টুয়েন্টিয়েথ সেঞ্চুরি ফক্স ২০০৭ সালের ২৬ জুলাই তাদের প্রযোজিত দ্য সিম্পসন মুভির প্রচার প্রচেষ্টায় স্প্রিংফিল্ড শহরে প্রথম উপস্থাপন করেছিল। ডোনাটের ভাস্কর্যটি কেবল ছয় সপ্তাহের জন্য প্রদর্শনের সংস্থান সম্মতি দেওয়া হয়েছিল। ২০০৯ সালের সেপ্টেম্বরে, একজন অগ্নিসংযোগকারী ডোনাটটিকে আগুনে পুড়িয়ে ধ্বংস করে দেয়।  ভাস্কর্যটি স্থায়ীভাবে থাকা উচিত কিনা তা নিয়ে আলোচনার সম্মতি শুনানির দিনেই এটি ঘটেছিল, সন্দেহ ছিল যে অপরাধী ভাস্কর্যটি রাখার বিরোধী ছিল। ভাস্কর্যটির বিরোধীরা এটিকে শহরের স্বাভাবিক ভুদৃশ্যের অবক্ষয় মনে করতো। বিরোধীরা বিশ্বাস করতো, \"আমেরিকার ত্রুটিপূর্ণ পরিবার সম্পর্কিত কার্টুন\"-এর সাথে স্প্রিংফিল্ড শহরের নাম জড়ানো উচিত নয়। তারপরে, স্প্রিংফিল্ডের স্থানীয়রা ধ্বংসকৃত ভাস্কর্যটির জায়গায় একটি ট্রাক্টরের টায়ার গোলাপী রঙ করে কিন্তু স্প্রিংলার যুক্ত করে নতুন ভাস্কর্য স্থাপন করে। টায়ারের কিছু অংশ শৈল্পিকভাবে অপসারণ করা হয়েছে,যেন মনে হয় ডোনাটিকে একাংশ খাওয়া হয়েছে।\n২০১২ সালের ১ জুলাই বিকেলে, একটি নতুন ভাস্কর্য দিয়ে টায়ারের 'ডোনাট'কে প্রতিস্থাপন করা হয়। পুনর্স্থাপিত ভাস্কর্যটি কংক্রিট দিয়ে তৈরি, এর ব্যাস ৩.৫ মিটার (১১ ফুট) এবং ওজন ৬ টন (৫.৯ লং টন; ৬.৬ short ton) । এটি অগ্নিরোধী। ২০২০ থেকে ২০২৩ সালের মধ্যে, রঙ ফিকে হয়ে যাওয়ায় ১৭,৮৬৪ নিউজিল্যান্ডিয় ডলার খরচ করে ভাস্কর্যটি চারবার নতুন করে রঙ করা  হয়েছে।\n\n\n== চিত্রশালা ==\n\n\n== তথ্যসূত্র =="}