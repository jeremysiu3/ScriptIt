{"pageid": 1151046, "title": "সহকারী জজ", "url": "https://bn.wikipedia.org/wiki?curid=1151046", "content": "সহকারী জজ বাংলাদেশের জেলার জজ কোর্টের একজন বিচারক যিনি শুধুমাত্র দেওয়ানি মামলা বিচার করেন।‌‌ তিনি উপজেলার প্রধান জজ হিসেবে দায়িত্ব পালন করেন। দেওয়ানি কার্যবিধি, ১৯০৮ এর বিধান মোতাবেক সহকারী জজ তার অধিক্ষেত্রের মধ্যে যেকোনো প্রশাসনিক সিদ্ধান্ত, দাপ্তরিক আদেশ বা নির্মাণকাজ অস্থায়ী নিষেধাজ্ঞার মাধ্যমে বন্ধ করে দিতে পারেন। তিনি প্রশাসনিক ক্ষেত্রে জেলা জজের অধীনস্থ। পূর্বে সহকারী জজকে মুন্সেফ নামে অভিহিত করা হতো। সহকারী জজ বাংলাদেশ জুডিসিয়াল সার্ভিসের প্রবেশ পদ (Entry post)।\n\n\n== এখতিয়ার ও ক্ষমতা ==\nসহকারী জজ দেওয়ানী প্রকৃতির মামলা যার মূল্যমান সর্বোচ্চ পনের লক্ষ টাকা বিচার করতে পারেন। এছাড়া তিনি তালাক, দেনমোহর, ভরণপোষণ, দাম্পত্য অধিকার পুনরুদ্ধার এবং নাবালকের অভিভাকত্ব সংক্রান্ত বিষয়াদিসহ পারিবারিক বিরোধসমূহ নিষ্পত্তি করেন।\n\n\n== নিয়োগ ==\nসহকারী জজ বাংলাদেশ জুডিসিয়াল সার্ভিসের ষষ্ঠ গ্রেডের কর্মকর্তাদের মধ্য থেকে নিয়োগ দেওয়া হয়। বাংলাদেশের সংবিধান এর ১১৫ ও ১৩৩ অনুচ্ছেদ অনুযায়ী বাংলাদেশের রাষ্ট্রপতি সহকারী জজ নিয়োগ দিয়ে থাকেন। আইন মন্ত্রণালয় সুপ্রীম কোর্টের সাথে পরামর্শক্রমে সহকারী জজদের পদায়ন ও বদলি করে থাকে।\n\n\n== আরও দেখুন ==\nজেলা ও দায়রা জজ\nচীফ জুডিসিয়াল ম্যাজিস্ট্রেট\nঅতিরিক্ত চীফ জুডিসিয়াল ম্যাজিস্ট্রেট\nজুডিসিয়াল ম্যাজিস্ট্রেট\nম্যাজিস্ট্রেট\n\n\n== তথ্যসূত্র ==\n\n\n== বহিঃসংযোগ =="}