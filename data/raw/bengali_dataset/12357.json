{"pageid": 12357, "title": "কেভিন কিগান", "url": "https://bn.wikipedia.org/wiki?curid=12357", "content": "জোসেফ কেভিন কিগান ওবিই (ইংরেজি: Kevin Keegan; জন্ম: ১৪ ফেব্রুয়ারি ১৯৫১; কেভিন কিগান নামে সুপরিচিত) হলেন একজন প্রাক্তন ইংরেজ পেশাদার ফুটবল খেলোয়াড় এবং ম্যানেজার। তিনি তার খেলোয়াড়ি জীবনের অধিকাংশ সময় ইংল্যান্ডের পেশাদার ফুটবল ক্লাব লিভারপুল এবং ইংল্যান্ড জাতীয় ফুটবল দলের হয়ে একজন আক্রমণভাগের খেলোয়াড় হিসেবে খেলেছেন। তিনি মূলত একজন কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা ডান পার্শ্বীয় খেলোয়াড় হিসেবে খেলেছেন।\nইংরেজ ফুটবল ক্লাব ইনফিল্ড হাউজ ওয়াইসির যুব পর্যায়ের হয়ে খেলার মাধ্যমে কিগান ফুটবল জগতে প্রবেশ করেন; অতঃপর স্কানথোর্প ইউনাইটেডের হয়ে খেলার মাধ্যমে তিনি ফুটবল খেলায় বিকশিত হয়েছেন। ১৯৬৮–৬৯ মৌসুমে, স্কানথোর্প ইউনাইটেডের জ্যেষ্ঠ পর্যায়ের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ী জীবন শুরু করেন। স্কানথোর্প ইউনাইটেডে তিনি ৩ মৌসুম অতিবাহিত করেছেন; যেখানে তিনি ১২৪ ম্যাচে ১৮টি গোল করেছেন। অতঃপর ১৯৭১–৭২ মৌসুমে, ৪০ হাজার ইউরোর বিনিময়ে লিভারপুলে যোগদান করেন, যেখানে তিনি তার খেলোয়াড়ি জীবনের অধিকাংশ সময় অতিবাহিত করেছেন। লিভারপুলের হয়ে সকল প্রতিযোগিতায় তিনি ৩২৩ ম্যাচে ১০০টি গোল করেছেন। পরবর্তীতে তিনি হামবুর্গার এসভি, সাউদাম্পটন এবং নিউক্যাসেল ইউনাইটেডের হয়ে খেলেছেন। সর্বশেষ ১৯৮৪–৮৫ মৌসুমে, তিনি নিউক্যাসেল ইউনাইটেড হতে ব্ল্যাকটাউন সিটিতে যোগদান করেছিলেন, যেখানে তিনি ১ মৌসুম অতিবাহিত করে অবসর গ্রহণ করেছেন।\n১৯৭২ সালে, কিগান ইংল্যান্ডের হয়ে আন্তর্জাতিক পর্যায়ে অভিষেক করেছিলেন, যেখানে তিনি ৬৩ ম্যাচে ২১টি গোল করেছেন। তিনি ১৯৮২ ফিফা বিশ্বকাপে ইংল্যান্ডের প্রতিনিধিত্ব করেছেন।\nব্যক্তিগতভাবে, কিগান বেশ কিছু পুরস্কার জয়লাভ করেছেন, যার মধ্যে ১৯৭৮ ও ১৯৭৯ বালোঁ দর জয় অন্যতম; এছাড়াও তিনি ফিফা ১০০-এ স্থান পেয়েছেন। দলগতভাবে, ঘরোয়া ফুটবলে, কিগান খেলোয়াড় হিসেবে সর্বমোট ১০টি শিরোপা জয়লাভ করেছেন, যার মধ্যে ৯টি লিভারপুলের হয়ে এবং ১টি হামবুর্গার এসভির হয়ে জয়লাভ করেছেন।\n\n\n== পরিসংখ্যান ==\n\n\n=== খেলোয়াড় ===\nউৎস:\n\n\n=== আন্তর্জাতিক ===\nউৎস:\n\n\n=== ম্যানেজার ===\n৩০ নভেম্বর ২০১৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকেভিন কিগান – ফিফা প্রতিযোগিতার রেকর্ড (ইংরেজি) \nন্যাশনাল-ফুটবল-টিমস.কমে কেভিন কিগান (ইংরেজি)  \nএলএফসিহিস্টোরি.নেটে কেভিন কিগান (ইংরেজি)\nস্পোর্টিং-হিরোস.নেটে কেভিন কিগান (ইংরেজি)\nসকারবেসে কেভিন কিগান (ইংরেজি) \nসকারবেসে ম্যানেজার হিসেবে কেভিন কিগান-এর পরিসংখ্যান  \nলন্ডনহার্টস.কমে কেভিন কিগান (ইংরেজি)"}