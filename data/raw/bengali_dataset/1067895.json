{"pageid": 1067895, "title": "মনোজ প্রামাণিক", "url": "https://bn.wikipedia.org/wiki?curid=1067895", "content": "মনোজ কুমার প্রামাণিক  একজন বাংলাদেশী টেলিভিশন চলচ্চিত্র অভিনেতা এবং বিশ্ববিদ্যালয়ের শিক্ষক। মনোজ বাংলাদেশের বহু টিভিসি নাটক ও ওয়েব সিরিজে অভিনয় করেছেন। 'ইতি তোমারই ঢাকা' তার অভিনীত প্রথম সিনেমা। এছাড়া অপারেশন সুন্দরবন, ‘মন মন্দিরে’, মানুষের বাগান, মিশন এক্সট্রিম, বীরকন্যা প্রীতিলতা তার মুক্তিপ্রাপ্ত চলচ্চিত্র॥\n\n\n== প্রারম্ভিক জীবন ==\nনওগাঁ জেলার নিয়ামতপুর উপজেলার অন্তর্গত রাধানগরে মনোজের জন্ম। তার বাবা কলেজের অধ্যক্ষ ও ঠাকুরদা স্কুলের শিক্ষক ছিলেন। তবে তারা  যাত্রায় অভিনয় ও করতেন এবং মা গান গাইতেন। শিল্পমনা পরিবারে তিনি  বেড়ে ওঠেন। তার দুই ভাই আছে। তিনি রাজশাহী বিশ্ববিদ্যালয়ে থিয়েটার এবং পারফর্মিং আর্টস পড়াশোনা করেছেন। অভিনয় ছাড়াও তিনি জাতীয় কবি কাজী নজরুল ইসলাম বিশ্ববিদ্যালয় এর ফিল্ম এন্ড মিডিয়া স্টাডিজ বিভাগের শিক্ষক। ২০০৮ সালে রাজশাহী বিশ্ববিদ্যালয়ের লেখাপড়া শেষ করে তিনি ঢাকায় চলে যান। মনোজ রাজশাহী বিশ্ববিদ্যালয়েও শিক্ষকতা করেছেন।\n\n\n== পেশা ==\nমনোজ ২০০৮ সালে অমিতাভ রেজার সহকারী পরিচালক হিসেবে কাজ শুরু করেন। ২০০৬ সালে রাজশাহী বিশ্ববিদ্যালয়ের ছাত্র থাকবস্থায়  ‘বালু ঘড়ি’ সিনেমায় অভিনয় করেন। ২০১০ সালে তিনি গ্রামীণফোনের বিজ্ঞাপন করেন। ২০১৪ সালে ক্লোজআপ কাছে আসার গল্প নামক একটি বিজ্ঞাপন ও  পরে এই  সিরিজের নাটকে   অভিনয় করেন। ২০২০ সালে বাংলালিংকের একটি বিজ্ঞাপনে তাসনুভা তিশার এর সাথে কাজ করেন। ২০১৪ সাল থেকে তিনি  নিয়মিত অভিনয় শুরু করেন। ‘ফুল ফোটানোর খেলা’, ‘কথা ছিল’, 'মন বলেছে যাবো যাবো', ‘স্যারের মেয়ে’, 'ভৈরবী', 'নিষিদ্ধ বাসর', 'টুইন রিটার্নস', 'ফুল ফোটানোর খেলা', ‘ভাইরাল গার্ল’, 'টু ম্যাড ম্যান', ‘কাশ্মীরি প্রেমিকা’, ‘কথা হবে তো? , ‘পতঙ্গশিকারী ফুল’, ‘গানের স্পর্শে তুমি', ‘টেডি বিয়ার’,‘ভালো মানুষ হতে চাই’, ‘মনের টান’,‘তুমি কোন গগনের তারা’, ‘কিছু বিস্মরণের নদী’ ইত্যাদি তার অভিনীত নাটকের মধ্যে অন্যতম।\nএছাড়া তিনি মোস্তফা সরয়ার ফারুকী পরিচালিত ‘শনিবার বিকেল’, গউশে আলেকজান্ডারের 'হল্ট', তামিম রহমান অংশু পরিচালিত 'সাহসিকা' সিনেমায় কাজ করেছেন। সম্প্রতি বঙ্গবব এর  ঈদের টেলিফিল্ম 'লাবনী', রায়হান রাফি পরিচালিত ওয়েব ফিল্ম দ্য ডার্ক সাইড অব ঢাকা, 'তাকদীর', 'প্রেম পুরাণ' এ তার অভিনয় দর্শকদের মুগ্ধ করেছে।\n২০২১ সালে ‘কারা নিলো লুট করে’ মিউজিক ভিডিও তে অভিনয় করেন। এছাড়াও ২০২১ সালে তিনি মনপাচিত্র নামে একটি প্রযোজনা প্রতিষ্ঠান গড়ে তোলেন। ঈদুল আযহায়   প্রচারিত সাত দুগুনে চৌদ্দ সিরিজ মনপাচিত্র এর বাস্তবায়নে হয়েছে। এই সিরিজের চৌদ্দটি স্বল্পদৈর্ঘ্য চলচ্চিত্র নির্মাণ করছেন তার শিক্ষার্থীরা। মনপাচিত্র প্রযোজিত “একজন তেলাপোকা\" চরকিতে  ও  \"যায় যায় দিন\" ঢাকা আন্তর্জাতিক চলচ্চিত্র উৎসব এর ২১ তম আসরে প্রদর্শিত। \n\n২০২৩ সালে মনোজ ও সুব্রত সরকারের যৌথ পরিচালনায় নির্মিত স্বল্পদৈর্ঘ্য চলচ্চিত্র  হইতে সুরমা  ৪৬ তম মস্কো আন্তর্জাতিক চলচ্চিত্র উৎসব এর একটি প্রদর্শনী ক্যাটাগরি নির্বাচিত হয়।\n২০২২ সালে আয়োজিত মেরিল-প্রথম আলো পুরস্কার ২০২১ এর  সীমিত দৈর্ঘ্য কাহিনিচিত্রে সেরা অভিনেতা পুরস্কার পেয়েছেন ও  চ্যানেল আই ডিজিটাল মিডিয়া অ্যাওয়ার্ড ২০২২ এর শ্রেষ্ঠ ওয়েব ফিল্ম অভিনেতা হয়েছেন মনোজ প্রামাণিক ।\n\n\n== উল্লেখযোগ্য কাজগুলো ==\n\n\n=== নাটক ===\nফুল ফোটানোর খেলা,\nকথা ছিল,\nমন বলেছে যাবো যাবো,\nস্যারের মেয়ে,\nভৈরবী,\nনিষিদ্ধ বাসর,\nটুইন রিটার্নস,\nফুল ফোটানোর খেলা,\nভাইরাল গার্ল,\nটু ম্যাড ম্যান,\nকাশ্মীরি প্রেমিকা,\nকথা হবে তো?,\nপতঙ্গশিকারী ফুল,\nগানের স্পর্শে তুমি,\nটেডি বিয়ার,\nভালো মানুষ হতে চাই,\nমনের টান,\nতুমি কোন গগনের তারা,\nকিছু বিস্মরণের নদী\nহাউজ নং ৯৬\n\n\n=== টেলিফিল্ম ===\nলাবনী (২০২১)\nদ্য ডার্ক সাইড অব ঢাকা\nপ্রেম পুরাণ\n\n\n=== ওয়েব ধারাবাহিক ===\n\n\n=== টেলিভিশন অনুষ্ঠান ===\nরঙ বেরঙের গল্প - দুরন্ত টিভি\n\n\n== পুরস্কার ও মনোনয়ন ==\nব্লেন্ডারস চয়েস-দ্য ডেইলি স্টার ওটিটি অ্যান্ড ডিজিটাল কনটেন্ট পুরস্কার\n\nব্লেন্ডারস চয়েস-দ্য ডেইলি স্টার ওটিটি অ্যান্ড ডিজিটাল কনটেন্ট পুরস্কার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মনোজ কুমার প্রামাণিক (ইংরেজি)\nফেসবুকে মনোজ প্রামাণিক"}