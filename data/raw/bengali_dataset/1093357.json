{"pageid": 1093357, "title": "চিংলেনসানা সিং কোনশাম", "url": "https://bn.wikipedia.org/wiki?curid=1093357", "content": "চিংলেনসানা সিং কোনশাম (হিন্দি: चिंगलेनसाना सिंह, ইংরেজি: Chinglensana Singh; জন্ম: ২৩ নভেম্বর ১৯৯৬; চিংলেনসানা সিং এবং সানা সিং নামে সুপরিচিত) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লিগের শীর্ষ স্তর ইন্ডিয়ান সুপার লিগের ক্লাব হায়দ্রাবাদ এবং ভারত জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলেন।\n২০১০ সালে, ভারতীয় ফুটবল ক্লাব মহিন্দ্র ইউনাইটেডের যুব পর্যায়ের হয়ে খেলার মাধ্যমে চিংলেনসানা ফুটবল জগতে প্রবেশ করেছেন এবং পরবর্তীকালে এয়ার ইন্ডিয়া, টাটা এবং শিলং লাজংয়ের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, শিলং লাজংয়ের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; শিলং লাজংয়ের হয়ে দুই মৌসুমে ৩২ ম্যাচে ২টি গোল করার পর ২০১৭–১৮ মৌসুমে তিনি ভারতীয় ক্লাব গোয়ায় যোগদান করেছেন। গোয়ায় তিন মৌসুম অতিবাহিত করার পর ২০২০–২১ মৌসুমে, তিনি গোয়া হতে ভারতীয় ক্লাব হায়দ্রাবাদে যোগদান করেছেন।\n২০১৩ সালে, চিংলেনসানা ভারত অনূর্ধ্ব-১৯ দলের হয়ে ভারতের বয়সভিত্তিক পর্যায়ে অভিষেক করেছিলেন। ভারতের বয়সভিত্তিক দলের হয়ে খেলার পর, তিনি ২০১৬ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nচিংলেনসানা সিং কোনশাম ১৯৯৬ সালের ২৩শে নভেম্বর তারিখে ভারতের মণিপুরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nচিংলেনসানা ভারত অনূর্ধ্ব-১৯ দলের হয়ে খেলার মাধ্যমে ভারতের প্রতিনিধিত্ব করেছেন।\n২০১৬ সালের ১৩ই আগস্ট তারিখে, ১৯ বছর, ৮ মাস ও ২১ দিন বয়সে, ডান পায়ে ফুটবল খেলায় পারদর্শী চিংলেনসানা ভুটানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় আইবরল্যাং খংজির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি ভারত ৩–০ গোলের ব্যবধানে জয়লাভ করেছিল। ভারতের হয়ে অভিষেকের বছরে চিংলেনসানা সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে চিংলেনসানা সিং কোনশাম  (ইংরেজি)  \nট্রান্সফারমার্কেটে চিংলেনসানা সিং কোনশাম (ইংরেজি) \nওয়ার্ল্ডফুটবল.নেটে চিংলেনসানা সিং কোনশাম (ইংরেজি) \nইএসপিএন এফসিতে চিংলেনসানা সিং কোনশাম (ইংরেজি) \nন্যাশনাল-ফুটবল-টিমস.কমে চিংলেনসানা সিং কোনশাম (ইংরেজি)"}