{"pageid": 1525417, "title": "রওজা মান্ধালি শরীফ", "url": "https://bn.wikipedia.org/wiki?curid=1525417", "content": "রওজা শরীফ মান্ধালি দরবার হল একটি সুফিয়ানা দরবার মাজার। এটি ফাগওয়ারা, পাঞ্জাব, ভারতের নিকটবর্তী মান্ধালি গ্রামে অবস্থিত।\nদরবার বা রোজা হলো একটি সুফি মুসলিম উপাসনালয়। বিভিন্ন জাতি ও ধর্মের মানুষ শ্রদ্ধা জানাতে আসেন।  এই রওজাটি একটি সুফি মুসলিম দরগা। একটি পুরনো গল্প আছে যে, আব্দুল্লাহ শাহ কাদরির অলৌকিক ক্ষমতার কারণে কুলথাম গ্রামে ট্রেন থামতে শুরু করে। এই কারণেই আজও রেলস্টেশনটিকে \"বাবা আবদুল্লাহ শাহ কাদরি রেলস্টেশন কুলথাম\" বলা হয়।  আবদুল্লাহ শাহের পর ফতেহ শাহ, গুলামি শাহ, আলী আহমেদ শাহ এবং বাবা নূর শাহ রোজার দেখাশোনা করতেন।  প্রতি বছর এখানে তিনটি মেলা অনুষ্ঠিত হয়।  উমরে শাহ কাদরী এ মেলা পরিচালনা করে থাকে। বাবা আব্দুল্লাহ শাহ কাদরির উরস মেলা (মৃত্যুবার্ষিকী) ২৯ জুন থেকে ৩ জুলাই পর্যন্ত ৫ দিন ধরে চলে। আলী আহমেদ শাহ কাদরির তিন দিনের উরস মেলা ১২ থেকে ১৪ ডিসেম্বর পর্যন্ত হয়। তৃতীয় মেলাটি বাঙ্গা দরবারে (গুলামি শাহর মাজার) ১২ থেকে ১৪ সেপ্টেম্বর পর্যন্ত তিন দিন ধরে অনুষ্ঠিত হয়। এই মেলাগুলিতে বিভিন্ন গায়ক এবং কাওয়ালরা পরিবেশন করেন। এ মেলায় কুলদীপ মানক, হান্স রাজ হংস, গুরদাস মান, সারদুল সিকান্দার, জাজি বি, লখবিন্দর ওয়াদালি, বলবিন্দর সাফরি, নুরান সিস্টার্স, বুটা মোহাম্মদ, সবর কোটি, মাস্টার সেলিম, মাশা আলী এবং ফিরোজ খানের মতো অনেক গায়ক পরিবেশন করেছেন। মুনাওয়ার আলী শফি তাকি, হামসার হায়াত, সরদার আলী, শাকিল সাবরি, কারামত আলী ফকির, শওলত আলী মাটোইসহ আরও অনেক কাওয়ালও গান গেয়েছেন। \n\n\n== সম্পর্কে ==\nরওজা মান্ধালি শরীফ দরবার হল মান্ধালি গ্রামে অবস্থিত একটি সুফি মাজার।  এটি পাঞ্জাবের মক্কা নামেও পরিচিত। এই তীর্থস্থানে আব্দুল্লাহ শাহ কাদরির প্রধান সমাধি রয়েছে। তিনি সৌদি আরব থেকে এসে পাঞ্জাবে বসতি স্থাপন করেন।  এখন তিনি মান্ধলী শরীফে সমাহিত আছেন। এই রওজা কমপ্লেক্সে আলী আহমেদ শাহ কাদরি, বিবি কর্মা, ভজন শাহ কাদরি এবং গুলাম বাকি বিল্লে শাহ কাদরির সমাধিও রয়েছে। সাথে রওজার অন্যান্য সেবকদের কবরও আছে।  গাদ্দি নাশিন:\n\nসাইয়েদুল শায়খ হযরত আবদুল্লাহ শাহ কাদরী\nআলী আহমেদ শাহ কাদরী\nভজন শাহ কাদরী\nগোলাম বাকি বিল্লে শাহ কাদরী\nউমরে শাহ কাদরী (বর্তমান) \nআলী আহমেদ শাহ কাদরি ছিলেন ভজন শাহ কাদরির মামা এবং গুরু। ভজন শাহ কাদরির সাথে একজন পশ্চিমা লেখক হিউ জনস্টন দেখা করেছিলেন। জনস্টন তার  সম্পর্কে লেখেন : \"একজন সুদর্শন পুরুষ... যিনি পূর্ণদৈর্ঘ্য কালো ও সোনালি রঙের সূক্ষ্মভাবে সূচিকর্ম করা কাফতান পরতেন।\"  ভজন শাহ কাদরী তার লম্বা কাঁধ পর্যন্ত লম্বা চুল এবং মনোমুগ্ধকর মুখের জন্য বিখ্যাত ছিলেন।\nবৃহস্পতিবার এই মাজারে সবচেয়ে বেশি ভিড় হয়। কারণ সুফিবাদে এই দিনটি বিশেষ দিন বলে গণ্য হয়।\n\n\n== ইতিহাস ==\nভারত বিভাগের সময় (১৯৪৭), দরবারের বেশিরভাগ সেবক পাকিস্তানে  চলে যান। পাকিস্তানে একটি যমজ দরবার আছে যার নাম মান্ধালি শরীফ দরবার। দেশ ভাগের আগে কালি শাহ এবং আলী আহমেদ দরবারের দেখাশোনা করতেন। কালি শাহ পাকিস্তানে চলে গেলেও আলী আহমেদ মান্ধলীতে থেকে রওজার দায়িত্ব পালন করেন। আলী আহমেদ শাহ কাদরির অপ্রত্যাশিত মৃত্যুর পর ১৯৮৫ সালে ভজন শাহ কাদরি দরবারের গদ্দি নাশিন হন। \nউমরে শাহ কাদরী বর্তমান  দরবারের গাদ্দি নশিন।  তিনি লখবিন্দর ওয়াদালি সাইয়ের শিষ্য। তিনি প্রায়ই দরবারে আসেন ও সেবা করেন।\n\n\n== তথ্যসূত্র =="}