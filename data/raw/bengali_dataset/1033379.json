{"pageid": 1033379, "title": "কোলহাটি", "url": "https://bn.wikipedia.org/wiki?curid=1033379", "content": "কোলহাটি হল একটি ভারতীয় যাযাবর সম্প্রদায় যারা বানজারা মানুষের একটি উপগোষ্ঠীর অংশ। তারা মধ্য ভারত এবং মহারাষ্ট্র রাজ্যের অধিবাসী। তারা ঐতিহ্যগতভাবে পেশাদার বিনোদনকারী এবং দড়ি-বাজিকর। মহারাষ্ট্র সরকার তাদের যাযাবর উপজাতি হিসাবে শ্রেণীবদ্ধ করেছে। তারা তামাশা গোষ্ঠীর সাথেও নিযুক্ত থাকে। পুণে জেলায় যথেষ্ট সংখ্যায় কোলাহাটি ভাষার ব্যবহারকারী দেখা যায়। কোলাহাটি লাবনি -  তামাশা অভিনেতারা মহারাষ্ট্র রাজ্য সরকারের শিল্পকর্মের পৃষ্ঠপোষকতায় থেকে সামাজিক মর্যাদা পেয়েছে, এবং মরকমের মতানুসারে প্রদর্শন শিল্পী হিসাবে তাদের পরিচয়ের পক্ষে এটি অতীব গুরুত্বপূর্ণ।\n\n\n== ব্যুৎপত্তি এবং ইতিহাস ==\nকোলহাট কথাটি যে শব্দ থেকে এসেছে তার অর্থ বাঁশের খুঁটি, যেটি তারা লাফানোর জন্য ব্যবহার করে। ব্রিটিশ আমলে তাদের ভবঘুরে এবং অপরাধী শ্রেণি হিসাবে শ্রেণিবদ্ধ করা হয়েছিল। একটি ব্রিটিশের বর্ণনায় পাওয়া যায় কোলহাটী পুরুষরা কেবল বর্শা এবং কুকুর নিয়ে বুনো শুয়োর শিকার করত এবং সেটি যথেষ্ট সাহসের কাজ। বুনো শুয়োরেরা ফসলের অনেক ক্ষতি করে তাই কৃষকরা স্থানীয় শুয়োরেরের সংখ্যা কমাবার জন্য কোলাহাটি লোকেদের নিযুক্ত করত। শিকার সফল হলে গ্রামে ভোজ হত।\n\n\n== বর্তমান জীবন ==\nএখন অনেক কোলাহাটী মানুষ ভূমিহীন কৃষি শ্রমিক হিসাবে নিযুক্ত হয়েছে। তারা এখনও হিন্দু মন্দিরে অনুষ্ঠান করে যদিও এটি তাদের আয়ের প্রধান উৎস নয়। তাদের মহিলা ও মেয়েরা এক ধরনের মারাঠি নাচ, যেটি গান এবং নাটকের সংমিশ্রণ, যেটির নাম তামাশা, সেটি অভিনয় করার জন্য পরিচিত।\nকোলাহাটী নিজেদের গোষ্ঠীর মধ্যেই বিবাহ করে এবং পরিবারের ব্যবস্থাপনায় বিবাহ হয়। বাবার মৃত্যুর পরে ছেলেরা সম্পত্তির অধিকার পায় এবং বড় ছেলে পরিবারের প্রধান হয়। \n\n\n== ধর্মবিশ্বাস ==\nকোলাহাটি জনগণ ভারতের প্রাচীন ধর্ম, হিন্দু ধর্মের চর্চা করে। তারা হিন্দু মণ্ডলের দেবতাদের পূজা ও সেবা করে। তারা পালনকর্তা বিষ্ণুর প্রতি বিশেষ শ্রদ্ধাশীল। \n\n\n== তথ্যসূত্র =="}