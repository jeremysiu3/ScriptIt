{"pageid": 1032517, "title": "কিরান টিয়ার্নি", "url": "https://bn.wikipedia.org/wiki?curid=1032517", "content": "কিরান টিয়ার্নি (ইংরেজি: Kieran Tierney; জন্ম: ৬ জুন ১৯৯৭; কিরান টিয়ার্নি নামে সুপরিচিত) হলেন একজন স্কটিশ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং স্কটল্যান্ড জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০৫–০৬ মৌসুমে, স্কটিশ ফুটবল ক্লাব সেল্টিকের যুব পর্যায়ের হয়ে খেলার মাধ্যমে টিয়ার্নি ফুটবল জগতে প্রবেশ করেছেন এবং পরবর্তীকালে এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, স্কটিশ ক্লাব সেল্টিকের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৪ মৌসুম অতিবাহিত করেছেন; সেল্টিকের হয়ে তিনি মাত্র ১ ম্যাচে অংশগ্রহণ করে ১টি গোল করেছেন। ২০১৯–২০ মৌসুমে, তিনি প্রায় ২৫ মিলিয়ন ইউরোর বিনিময়ে সেল্টিক হতে ইংরেজ ক্লাব আর্সেনালে যোগদান করেছেন।\n২০১৪ সালে, টিয়ার্নি স্কটল্যান্ড অনূর্ধ্ব-১৮ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৬ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১৫-এর অধিক ম্যাচে অংশগ্রহণ করেছেন।\nব্যক্তিগতভাবে, টিয়ার্নি বেশ কিছু পুরস্কার জয়লাভ করেছেন, যার মধ্যে টানা তিন মৌসুম সেল্টিকের মৌসুম সেরা যুব খেলোয়াড় এবং এসএফডব্লিউএ-এর মৌসুম সেরা যুব খেলোয়াড়ের পুরস্কার জয় অন্যতম। দলগতভাবে, টিয়ার্নি এপর্যন্ত ১০টি শিরোপা জয়লাভ করেছেন, যার মধ্যে ৮টি সেল্টিকের হয়ে এবং ২টি আর্সেনালের হয়ে জয়লাভ করেছেন।\n\n\n== প্রারম্ভিক জীবন ==\nকিরান টিয়ার্নি ১৯৯৭ সালের ৬ই জুন তারিখে আইল অব ম্যানের ডগলাসে জন্মগ্রহণ করেছেন। তবে মাত্র ১০ মাস বয়সেই তার পরিবার তাকে নিয়ে উইশতে স্থানান্তরিত হয় এবং তিনি সেখানেই তার শৈশব অতিবাহিত করেছেন। তিনি তার শৈশব থেকেই সেল্টিকের একজন ভক্ত ছিলেন।\n\n\n== আন্তর্জাতিক ফুটবল ==\nটিয়ার্নি স্কটল্যান্ড অনূর্ধ্ব-১৮ এবং স্কটল্যান্ড অনূর্ধ্ব-১৯ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৪ সালের ২১শে অক্টোবর তারিখে তিনি এক প্রীতি ম্যাচে চেক প্রজাতন্ত্র অনূর্ধ্ব-১৮ দলের বিরুদ্ধে ম্যাচে স্কটল্যান্ড অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৩ বছরে ৫ ম্যাচে অংশগ্রহণ করে ১টি গোল করেছেন। স্কটল্যান্ড অনূর্ধ্ব-১৮ দলের অভিষেক ম্যাচেই টিয়ার্নি স্কটল্যান্ডের বয়সভিত্তিক দলের হয়ে প্রথমবারের মতো গোল করেছেন।\n২০১৬ সালের ২৯শে মার্চ তারিখে, মাত্র ১৮ বছর ৯ মাস ২৪ দিন বয়সে, বাম পায়ে ফুটবল খেলায় পারদর্শী টিয়ার্নি ডেনমার্কের বিরুদ্ধে এক প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন, তবে ৪৬তম মিনিটে রক্ষণভাগের খেলোয়াড় চার্লি মালগ্রুর বদলি খেলোয়াড় হিসেবে তিনি মাঠে প্রবেশ করেন; ম্যাচে তিনি ৩ নম্বর জার্সি পরিধান করে একজন বাম পার্শ্বীয় রক্ষণভাগের খেলোয়াড় হিসেবে খেলেছেন। ম্যাচটি স্কটল্যান্ড ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে টিয়ার্নি সর্বমোট ২ ম্যাচে অংশগ্রহণ করেছেন। ২০১৭ সালের ৯ই নভেম্বর তারিখে, তিনি নেদারল্যান্ডসের বিরুদ্ধে এক প্রীতি ম্যাচে স্কটল্যান্ডের হয়ে প্রথমবারের মতো অধিনায়কের দায়িত্ব পালন করেন, ম্যাচটিতে স্কটল্যান্ড ১–০ গোলের ব্যবধানে পরাজিত হয়েছিল।\n\n\n== পরিসংখ্যান ==\n\n\n=== আন্তর্জাতিক ===\n১৪ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nকিরান টিয়ার্নি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কিরান টিয়ার্নি  (ইংরেজি)  \nসকারবেসে কিরান টিয়ার্নি (ইংরেজি) \nবিডিফুটবলে কিরান টিয়ার্নি  (ইংরেজি)  \nট্রান্সফারমার্কেটে কিরান টিয়ার্নি (ইংরেজি) \nওয়ার্ল্ডফুটবল.নেটে কিরান টিয়ার্নি (ইংরেজি) \nইএসপিএন এফসিতে কিরান টিয়ার্নি (ইংরেজি) \nন্যাশনাল-ফুটবল-টিমস.কমে কিরান টিয়ার্নি (ইংরেজি)"}