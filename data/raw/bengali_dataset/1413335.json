{"pageid": 1413335, "title": "বর্জন", "url": "https://bn.wikipedia.org/wiki?curid=1413335", "content": "বর্জন বা ইংরেজি পরিভাষায় বয়কট (ইংরেজি boycott) বলতে কোনও পণ্যদ্রব্য, ব্যক্তি, সংগঠন বা দেশের বিরুদ্ধে প্রতিবাদের উদ্দেশ্যে সেটির সাথে স্বেচ্ছায় অহিংস উপায়ে সব ধরনের সম্পর্ক ছিন্ন করাকে বোঝানো হয়। সাধারণত নৈতিক, সামাজিক, রাজনৈতিক বা পরিবেশগত কারণে এটি করা হতে পারে। বর্জনের উদ্দেশ্য হল লক্ষ্যবস্তুর অর্থনৈতিক ক্ষতি বৃদ্ধি করা, বা নৈতিক অবমাননার ব্যাপারটি জ্ঞাপন করা যাতে লক্ষ্যবস্তু ব্যক্তি বা প্রতিষ্ঠানটি তাদের অগ্রহণযোগ্য আচরণ পরিবর্তন করে।\nকদাচিৎ বর্জন ভোক্তা আন্দোলনকর্মের একটি রূপ হিসেবে ব্যবহৃত হতে পারে, যাকে কখনও কখনও নৈতিক ক্রয় বলা হয়। যখন এই একই চর্চাটি কোনও জাতীয় সরকার অন্য কোনও দেশ বা বিদেশী কোনও প্রতিষ্ঠানের বিরুদ্ধে আইন করে বাস্তবায়ন করে, তখন তাকে অর্থনৈতিক নিষেধাজ্ঞা বলে। তবে কিছু উৎসের মতে প্রায়শই বর্জনের হুমকি তর্জন-গর্জনেই পরিসমাপ্ত হয়, কেননা কিছু গবেষণা অনুযায়ী এগুলির কারণে পণ্যের বিক্রিবাট্টায় তেমন কোনও তাৎপর্যপূর্ণ প্রভাব পড়ে না।\n\n\n== আরও দেখুন ==\nবর্জন-বিরোধিতা\nনির্বাচন বর্জন\nদলগত বর্জন\nআন্তর্জাতিক নিষেধাজ্ঞা\nবর্জনের তালিকা\nনৈতিক ক্রয়\nকোনও মঞ্চ নয়\nকর্মস্থল বর্জন\n\n\n== তথ্যসূত্র =="}