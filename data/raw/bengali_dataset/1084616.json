{"pageid": 1084616, "title": "নিনা ইরাক", "url": "https://bn.wikipedia.org/wiki?curid=1084616", "content": "নিনা ইরাক ইরাকি নারীদের জন্য একটি দ্বিভাষিক পত্রিকা, যা প্রধানত নারীর ক্ষমতায়নের বিষয় নিয়ে নিবন্ধ প্রকাশ করে।  এটি বছরে কয়েকবার একটি কাগজে মুদ্রিত পত্রিকা হিসাবে প্রকাশিত হয়; এছাড়া সারা বছর ওয়েবসাইটে নিবন্ধ প্রকাশ হ্তে থাকে এবং গ্রাহকরা আলোচনায় অংশ নিতে পারেন। নিনা-ইরাক পত্রিকাটি একটি বেসরকারি সংস্থা প্রাইভেট সেক্টর ডেভেলপমেন্ট সেন্টার ইন ইরাক (পিএসডিসি) দ্বারা প্রকাশিত হয়।  নিনা ইরাকের প্রথম সংখ্যার জন্য বিশ্বব্যাংক গ্রুপের আর্থিক সহযোগিতা ছল এবং পরবর্তীকালে ২০১৫ সাল থেকে চেম্বার ট্রেড সুইডেন  থেকে তারা আর্থিক সহায়তা পায়॥নিনা-ইরাক ইংরেজি এবং আরবি উভয় ভাষায় সাক্ষাৎকার এবং নিবন্ধের মাধ্যমে বাস্তব কণ্ঠস্বর প্রদর্শন করে অর্থনৈতিক ক্ষমতায়নের সুযোগের দিকে মনোনিবেশ করে। ওয়েবসাইট থেকে বিশিষ্ট নিবন্ধগুলি নিয়ে মুদ্রিত পত্রিকাটি প্রকাশিত হয়।\n\n\n== ইতিহাস ==\nডিজিটাল ইরাকি হোমল্যান্ডে ব্যাবসায়িক যোগাযোগ এবং দক্ষতা তৈরির উদ্দেশ্য নিয়ে নিনা ইরাক পত্রিকাটি প্রকাশ করা হয়। নিনা ইরাকের লক্ইষ্রায ৫ মিলিয়ন প্রবাসীদের সাথে ইরাকি বাসিন্দাদের ব্যবসায়িক যোগাযোগ স্থাপনা। ইরাকে এবং আন্তর্জাতিকভাবে ২০,০০০ মুদ্রিত পত্রিকা বিতরণ করা হয় বেসরকারি খাতের সংগঠন চেম্বার অব ট্রেডের মাধ্যমে। এছাড়া অনলাইন যোগাযোগের মাধ্যমেও বেশ কিছু ব্যবসায়িক যোগাযোগ প্রতিষ্ঠিত হয়। মেনা- তে বেসরকারি খাতে কর্মরত মহিলাদের ব্যাপারে ম্যাডেলিন হোয়াইটের প্রতিবেদনের ভিত্তিতে নিনা ইরাক পত্রিকাটি শুরু হয়। \n\n\n=== ২০১৩র শীতকাল ===\nনিনা ইরাক পত্রিকাটি প্রথমবারের মত একটি নাম এবং একটি ব্র্যান্ড পায়। নিনা দেবী \"ইনানা\" এর একটি নাম। দেবী ইনানা মেসোপটেমিয়ার প্রাচীন মানুষের উর্বরতা, সৌন্দর্য এবং ভালবাসার প্রতিনিধিত্ব করে। দেবী ইনানা ৫০০০ বছর আগে \"সুমের\" দেশে প্রথমবারের মতো আবির্ভূত হন। কিউনিফর্ম লেখায় দেবীর প্রতীক ছিল একটি অষ্টভুজ নক্ষত্র, যা শুক্র গ্রহকে নির্দেশ করে। তিনি নারী ও পুরুষের মধ্যে যোগাযোগের আকাঙ্ক্ষার প্রতীক হিসেবেও এসেছিলেন; তার শরীর থেকে, একটি নতুন জীবন উদ্ভূত হয়। নিনা ইনানার সংক্ষিপ্ত রূপ, ইংরেজি এবং আরবিতে উচ্চারিত হতে পারে এবং এর আধুনিক ধর্মীয় অর্থ নেই, বরং ইরাকের সমৃদ্ধ অতীতকে উল্লেখ করে। এই সমস্ত কারণেই পত্রিকাটির নামকরণ করা হয় 'নিনা'।\n\n\n=== ২০১৪র বসন্তকাল ===\nএপ্রিল মাসে লন্ডনে হাউস অব কমন্সে  লরেলি বার্ট এমপি  ওয়েব্যাক মেশিনে আর্কাইভকৃত ২ সেপ্টেম্বর ২০২১ তারিখে, ভার্নহাম ডিনের এবিসিসি চেয়ার ব্যারোনেস সাইমন্ডস এর সহায়তায় প্রথম সঙ্গখ্যা চালু করা হয়েছিল। মে মাসে চেম্বার ট্রেড সুইডেন এবং স্টকহোমের সুইডিশ প্রবাসী ইরাকিদের সহায়তায় পত্রিকাটি প্রকাশিত হয়। \n\n\n=== ২০১৪র গ্রীষ্মকাল ===\nএশিয়াকেলের সহায়তায় জুনের প্রথম দিকে সুলেমানিয়ার গ্র্যান্ড মিলেনিয়াম হোটেলে নিনা পত্রিকাটি প্রকাশিত হয়।  এরপর আইসিসের অনুপ্রবেশ ঘটলে, নিনার মুদ্রিত সংস্করণ অপেক্ষা অনলাইন সংস্করণে মনোনিবেশ করা হয়।\n\n\n== বৈশিষ্ট্য ==\nনিনা-ইরাকের অবদানকারীরা সাধারণ মানুষ, সাংবাদিক নয়, যদিও কিছু বিশেষ সাক্ষাৎকার পেশাগতভাবে করা হয়। উদাহরণস্বরূপ, পরিবেশগত স্থায়িত্ব, স্বাস্থ্য এবং তেল ও গ্যাসের আশেপাশে ব্যবসার সুযোগ উপস্থাপন করা হয়, যা ইরাক এবং ইরাকি কুর্দিস্তানের জন্য শিল্পের প্রস্তাব দেয়। অবদানকারীরা তাদের গল্প সরাসরি শেয়ার মাই স্টোরি, ইমেইলের মাধ্যমে আপলোড করতে পারেন অথবা কর্পোরেট ভলান্টিয়ার পোর্টাল, বেনিফ্যাক্টোর মাধ্যমে সাংবাদিকতার সহায়তা পেতে কাজ করতে পারেন। বাস্তব উদাহরণগুলির মধ্যে রয়েছে ১৪ বছর বয়সী মরিয়মের কল টু অ্যাকশন, অর্থ বিশেষজ্ঞ নাটালি স্কুনের উইমেন ইন ইসলাম গল্প এবং গ্লোবাল ভাইটাল ভয়েসেস বিজয়ী সুয়াদ আল্লামির সাক্ষাৎকার।  মাইক্রোসফটের মাসর ta3mal শিক্ষা এবং Aspire Woman Mentoring প্ল্যাটফর্মগুলি সরাসরি অ্যাক্সেস করা যায়। নিনার ডিরেক্টরিতে একটি বিজনেস রেজিস্টারও আছে।\n\n\n== বিশেষ বৈশিষ্ট্য ==\nএটি একটি দ্বিভাষিক পত্রিকা। সমস্ত সমর্পিত নিবন্ধগুলি আরবি ও ইংরেজিতে অনুবাদ করা হয় যাতে বৃহত্তর পাঠক্সমাজের কাছে পৌছানো সম্ভব হয় এবঙ্গি তাদের মধ্যে যোগাযোগ স্থাপন করা সম্ভব হয়। নারীদের উপর বেশি জোর দেওয়ায় সমালোচকরা প্রায়ই একটি প্রশ্ন তোলেন যে আদৌ নিনার মাধ্যমে ব্যাপক রাজনৈতিক ও সামাজিক সমস্যাগুলি যথেষ্টভাবে সমাধান করা হচ্ছে কিনা। কখনও কখনও মহিলা পত্রিকা হিসাবে এটি একটি জীবনধারা বা সৌন্দর্য পত্রিকা বলেও অনেকে ভুল করে থাকেন।\n\n\n== তথ্যসূত্র ==\n\n \n\n\n== বহিঃসংযোগ ==\nnina-iraq.com  ওয়েব্যাক মেশিনে আর্কাইভকৃত ২ সেপ্টেম্বর ২০২১ তারিখে (অফিসিয়াল সাইট ইংরেজি)\narabic.nina-iraq.com  ওয়েব্যাক মেশিনে আর্কাইভকৃত ১৬ ডিসেম্বর ২০১৪ তারিখে (অফিসিয়াল সাইট আরবি)\nইরাক বিজনেস নিউজে নিনা ইরাক পত্রিকার ঘোষণা করা হয়েছে\nBayt.com এ নিনা  ওয়েব্যাক মেশিনে আর্কাইভকৃত ২২ সেপ্টেম্বর ২০১৮ তারিখে\nমাইক্রোসফটের অ্যাস্পায়ার ওমেন ফোরামে নিনা\nইরাকি কালচারাল সেন্টার, লন্ডনে নিনা ইরাক পত্রিকার ঘোষণা  ওয়েব্যাক মেশিনে আর্কাইভকৃত ৬ মার্চ ২০১৬ তারিখে"}