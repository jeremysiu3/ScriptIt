{"pageid": 1016334, "title": "ক্রেসিডা (প্রাকৃতিক উপগ্রহ)", "url": "https://bn.wikipedia.org/wiki?curid=1016334", "content": "৫৪৮ ক্রেসিডা নামে একটি গ্রহাণুও রয়েছে।\n\nক্রেসিডা (ইংরেজি: Cressida; ) হল ইউরেনাসের একটি অভ্যন্তরীণ প্রাকৃতিক উপগ্রহ। ১৯৮৬ সালের ৯ জানুয়ারি ভয়েজার ২ মহাকাশযান থেকে গৃহীত আলোকচিত্রগুলি থেকে এটি আবিষ্কৃত হয় এবং সাময়িকভাবে এস/১৯৮৬ ইউ ৩ (ইংরেজি: S/1986 U 3) নামে চিহ্নিত হয়। উপগ্রহটির নামকরণ করা হয়েছে উইলিয়াম শেকসপিয়র রচিত ট্রলিয়াস অ্যান্ড ক্রেসিডা নাটকের (কাহিনিটি জিওফ্রে চসার ও অন্যান্যদের রচনাতেও পাওয়া যায়) ট্র্যাজিক নায়িকা তথা ক্যালকাসের ট্রোজান কন্যা ক্রেসিডার নামানুসারে। এটি ইউরেনাস ৯ (ইংরেজি: Uranus IX) নামেও পরিচিত।\nক্রেসিডা ইউরেনাসের উপগ্রহগুলির পোর্শিয়া গোষ্ঠীর অন্তর্গত। এই গোষ্ঠীর অন্তর্গত অন্যান্য উপগ্রহগুলি হল বিয়াংকা, ডেসডিমোনা, জুলিয়েট, পোর্শিয়া, রোজালিন্ড, কিউপিড, বেলিন্ডা ও পার্ডিটা। এই উপগ্রহগুলির কক্ষপথ ও আলোকমিতি-সংক্রান্ত বৈশিষ্ট্যগুলি একই ধরনের। এটির কক্ষপথের ব্যাসার্ধ ৪১ কিলোমিটার এবং জ্যামিতিক অ্যালবেডো ০.০৮। এটুকু ছাড়া এই উপগ্রহটির সম্পর্কে কার্যত আর কিছুই জানা যায় না।\nভয়েজার ২ কর্তৃক গৃহীত আলোকচিত্রগুলিতে ক্রেসিডাকে একটি লম্বাটে বস্তুর ন্যায় দেখায়, যার পরাক্ষ ইউরেনাসের দিকে মুখ করে রয়েছে। বিয়াংকার ঊর্ধ্বধ লম্বিত উপগোলকের কক্ষগুলির অনুপাত ০.৮ ± ০.৩। এটির পৃষ্ঠভাগ ধূসর রঙের।\nক্রেসিডার কক্ষপথ ইউরেনাসের ইটা (η) বলয়ের মধ্যে ৩:২ অনুরণনের কাছাকাছি। বলয়টির আকৃতিতে বিশৃংখলা সম্ভবত ক্রেসিডার ভর পরিমাপের একটি পন্থা। এটির ভর ২.৫±০.৪×১০১৭ কিলোগ্রাম। ক্রেসিডা হল ইউরেনাসের একমাত্র ক্ষুদ্রাকার উপগ্রহ যেটির ভর সরাসরি পরিমাপ করা গিয়েছে।\nপরবর্তী ১০ কোটি বছরে ক্রেসিডার সঙ্গে ডেসডিমোনার সংঘর্ষ ঘটতে পারে।\n\n\n== আরও দেখুন ==\nইউরেনাসের প্রাকৃতিক উপগ্রহ\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nCressida Profile by NASA's Solar System Exploration\nUranus' Known Satellites (by Scott S. Sheppard)"}