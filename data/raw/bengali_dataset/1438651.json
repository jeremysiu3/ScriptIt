{"pageid": 1438651, "title": "গ্রামোফোন কোম্পানি", "url": "https://bn.wikipedia.org/wiki?curid=1438651", "content": "গ্রামোফোন কোম্পানি লিমিটেড (The Gramophone Co. Ltd.) যুক্তরাজ্য ভিত্তিক এবং এমিল বার্লিনার কর্তৃক প্রতিষ্ঠিত একটি প্রাথমিক যুগের রেকর্ডিং কোম্পানি ছিল। এই কোম্পানিটি হিজ মাস্টারস ভয়েস (HMV) লেবেলের মূল প্রতিষ্ঠান এবং আমেরিকার ভিক্টর টকিং মেশিন কোম্পানির ইউরোপীয় অধিভুক্ত সংস্থা ছিল। যদিও ১৯৩১ সালে কোম্পানিটি কলাম্বিয়া গ্রাফোফোন কোম্পানির সাথে একীভূত হয়ে ইলেকট্রিক অ্যান্ড মিউজিক্যাল ইন্ডাস্ট্রিজ লিমিটেড (ইএমআই) গঠন করে, তবুও যুক্তরাজ্যে ১৯৭০-এর দশক পর্যন্ত দ্য গ্রামোফোন কোম্পানি লিমিটেড নামটি প্রচলিত ছিল।\n\n\n== ইতিহাস ==\nগ্রামোফোন কোম্পানি ১৮৯৮ সালের এপ্রিলে লন্ডন, ইংল্যান্ডে উইলিয়াম ব্যারি ওয়েন এবং এডমন্ড ট্রেভর লয়েড উইলিয়ামস দ্বারা প্রতিষ্ঠিত হয়েছিল। এটি ছিল গ্রামোফোন রেকর্ডের উদ্ভাবক এমিল বার্লিনারের কমিশন। ওয়েন এমিল বারলিনারের এজেন্ট হিসাবে কাজ করছিলেন,  অন্যদিকে উইলিয়ামস অর্থায়ন করেছিলেন। কোম্পানির প্রাথমিক দিকের বেশিরভাগ ডিস্ক জার্মানির হ্যানোভারে বার্লিনারের পরিবারের সদস্যদের দ্বারা পরিচালিত একটি কারখানায় তৈরি করা হয়েছিল। তাদের সারা বিশ্বেই কার্যক্রম ছিল।\n১৮৯৮ সালে, ফ্রেড গেইসবার্গ ইউরোপের প্রথম ডিস্ক রেকর্ডিং স্টুডিও স্থাপনের জন্য যুক্তরাষ্ট্র থেকে লন্ডনে চলে আসেন; এটি মেইডেন লেনে অবস্থিত ছিল। তিনি যাদের প্রথম রেকর্ড করেন তাদের মধ্যে ছিলেন সিরিয়া ল্যামন্ট, একজন অস্ট্রেলিয়ান সোপরানো। তার একক গান \"কামিং থ্রো দ্য রাই\" ছিল প্রকাশিত সর্বপ্রথম গানগুলোর অন্যতম। ১৯০০ সালের ডিসেম্বরে, ওয়েন ল্যাম্বার্ট টাইপরাইটার কোম্পানির জন্য উৎপাদন অধিকার অর্জন করেন, এবং গ্রামোফোন কোম্পানি কয়েক বছরের জন্য গ্রামোফোন অ্যান্ড টাইপরাইটার লিমিটেড নামে পরিচিত ছিল। এডিসন বেলের একাধিক মামলার জবাবে এটি ছিল ব্যবসার ধরণে বৈচিত্র্য আনার একটি প্রচেষ্টা।\n\n\n== তথ্যসূত্র =="}