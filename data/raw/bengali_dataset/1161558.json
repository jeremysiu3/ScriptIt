{"pageid": 1161558, "title": "গ্রেট বেল্ট ফিক্সড লিঙ্ক", "url": "https://bn.wikipedia.org/wiki?curid=1161558", "content": "গ্রেট বেল্ট ফিক্সড লিংক (ডেনীয়: Storebæltsforbindelsen) হল একটি মাল্টি-ইলিমেন্ট ফিক্সড লিংক, যা ডেনিশ দ্বীপপুঞ্জ জিল্যান্ড ও ফানেনের মাঝের গ্রেট বেল্ট প্রণালী অতিক্রম করে। এটি একটি ঝুলন্ত সড়ক সেতু এবং গ্রেট বেল্টের মাঝখানে জিল্যান্ড ও ছোট দ্বীপ স্প্রোগোর মধ্যে একটি রেল সুড়ঙ্গ এবং স্প্রোগো ও ফানেনের মাঝে সড়ক ও রেল উভয়ের জন্য একটি বক্স-গার্ডার সেতু নিয়ে গঠিত। মোট দৈর্ঘ্য ১৮ কিলোমিটার (১১ মাইল)।\n\"গ্রেট বেল্ট ব্রিজ \" ( ডেনীয়: Storebæltsbroen) শব্দটি সাধারণত ঝুলন্ত সেতুকে বোঝায়, যদিও এটি বক্স-গার্ডার সেতু বা সম্পূর্ণভাবে লিঙ্ক বোঝাতেও ব্যবহার করা যেতে পারে। আনুষ্ঠানিকভাবে ইস্ট ব্রিজ নামকরণ করা হয়েছিল, ঝুলন্ত সেতুটি ডেনিশ সংস্থা সিওডব্লিউআই ও রামবল এবং স্থাপত্য সংস্থা  ডিসিং+ওয়াইটলিং দ্বারা নকশা করা হয়েছিল। এটি বিশ্বের ষষ্ঠ দীর্ঘতম প্রধান স্প্যান ( ১.৬ কিমি (১ মা))। সেতুটি খোলার সময় দ্বিতীয় দীর্ঘতম ছিল, আকাশি কাইকিও সেতুটি কয়েক মাস আগে খোলা হয়েছিল।\nলিঙ্কটি একটি ফেরি পরিষেবাকে প্রতিস্থাপন করেছে, যা গ্রেট বেল্ট অতিক্রম করার প্রাথমিক উপায় ছিল। ৫০ বছরেরও বেশি বিতর্কের পর, ডেনিশ সরকার ১৯৮৬ সালে একটি লিঙ্ক তৈরি করার সিদ্ধান্ত নেয়; এটি ১৯৯৭ সালে রেল গাড়ি ও ১৯৯৮ সালে সড়ক যানবাহনের জন্য উন্মুক্ত হয়েছিল। ডিকেকে ২১.৪ বিলিয়নের ( ইউরো ২.৮ বিলিয়ন) (১৯৮৮-এর মূল্য) আনুমানিক খরচে, লিঙ্কটি ডেনিশ ইতিহাসের বৃহত্তম নির্মাণ প্রকল্প। এটি ভ্রমণের সময় উল্লেখযোগ্যভাবে হ্রাস করেছে; আগে ফেরি করে এক ঘণ্টা সময় লাগত, এখন গ্রেট বেল্ট দশ মিনিটে অতিক্রম করা যায়। রেসুন্দ সেতু (১৯৯৫-১৯৯৯ সালে নির্মিত) ও লিটল বেল্ট সেতুর সঙ্গে এই লিঙ্কটি একসাথে ইউরোপের মূল ভূখণ্ড থেকে ডেনমার্ক হয়ে সুইডেনে গাড়ি চলাচলে সক্ষম করেছে।\nকার্যক্রম ও রক্ষণাবেক্ষণ সুন্ড অ্যান্ড বেল্টের অধীনে এ/এস স্টোয়াবেল্ট দ্বারা পরিচালিত হয়। নির্মাণ ও রক্ষণাবেক্ষণ যানবাহন ও ট্রেনের টোল দ্বারা অর্থায়ন করা হয়। সাইকেল চালকদের ব্রিজ ব্যবহার করার অনুমতি নেই, তবে ট্রেন বা বাসে সাইকেল পরিবহন করা যেতে পারে।\n\n\n== তথ্যসূত্র ==\n\n\n== বহিঃসংযোগ ==\nGreat Belt Fixed Link is at coordinates ৫৫.৩২৬০১৯° উত্তর ১০.৯৬৮৪৭৫° পূর্ব﻿ / 55.326019; 10.968475\nস্ট্রাকচারে Great Belt East Bridge (ইংরেজি)\nস্ট্রাকচারে Great Belt East Tunnel (ইংরেজি)\nস্ট্রাকচারে Great Belt West Bridge (ইংরেজি)"}