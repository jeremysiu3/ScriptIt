{"pageid": 1381490, "title": "সোহানলাল কনওয়ার", "url": "https://bn.wikipedia.org/wiki?curid=1381490", "content": "সোহানলাল কনওয়ার একজন ভারতীয় চলচ্চিত্র পরিচালক ও প্রযোজক। তিনি বে-ঈমান (১৯৭২) চলচ্চিত্রের জন্য শ্রেষ্ঠ চলচ্চিত্র (প্রযোজক) ও শ্রেষ্ঠ পরিচালক বিভাগে ফিল্মফেয়ার পুরস্কার অর্জন করেন। এছাড়া তিনি পহচান (১৯৭০) ও সন্ন্যাসী (১৯৭৫) চলচ্চিত্রের জন্য শ্রেষ্ঠ চলচ্চিত্র ও শ্রেষ্ঠ পরিচালক বিভাগে আরও চারটি ফিল্মফেয়ার পুরস্কারের মনোনয়ন লাভ করেন।\n\n\n== কর্মজীবন ==\nকনওয়ার ১৯৭০ সালে পহচান (১৯৭০) চলচ্চিত্র নির্মাণ করেন। চলচ্চিত্রটি বক্স অফিসে মাঝারিমানের ব্যবসা করে এবং এই চলচ্চিত্রের জন্য তিনি শ্রেষ্ঠ চলচ্চিত্র (প্রযোজক) ও শ্রেষ্ঠ পরিচালক বিভাগে ফিল্মফেয়ার পুরস্কারের মনোনয়ন লাভ করেন। ১৯৭২ সালে তিনি বে-ঈমান চলচ্চিত্র নির্মাণ করেন। মনোজ কুমার ও রাখী অভিনীত চলচ্চিত্রটি বক্স অফিসে ব্যবসাসফল হয় এবং সেই বছরের ৪র্থ শীর্ষ আয়কারী চলচ্চিত্র হয়ে ওঠে। এই চলচ্চিত্রের জন্য তিনি শ্রেষ্ঠ চলচ্চিত্র (প্রযোজক) ও শ্রেষ্ঠ পরিচালক বিভাগে ফিল্মফেয়ার পুরস্কার অর্জন করেন। ১৯৭৫ সালে তিনি সন্ন্যাসী চলচ্চিত্র নির্মাণ করেন। মনোজ কুমার ও হেমা মালিনী অভিনীত চলচ্চিত্রটি বক্স অফিসে ব্যবসাসফল হয় এবং সেই বছরের ৩য় শীর্ষ আয়কারী চলচ্চিত্র হয়ে ওঠে। এই চলচ্চিত্রের জন্য তিনি শ্রেষ্ঠ চলচ্চিত্র (প্রযোজক) ও শ্রেষ্ঠ পরিচালক বিভাগে ফিল্মফেয়ার পুরস্কারের মনোনয়ন লাভ করেন।\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সোহানলাল কনওয়ার (ইংরেজি)\nরটেন টম্যাটোসে সোহানলাল কনওয়ার (ইংরেজি)"}