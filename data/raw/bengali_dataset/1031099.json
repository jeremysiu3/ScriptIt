{"pageid": 1031099, "title": "জাহিদুর রাশদি", "url": "https://bn.wikipedia.org/wiki?curid=1031099", "content": "জাহিদুর রশদি (জন্ম; ২৮ অক্টোবর ১৯৪৮) (উর্দু: مولانا زاہد الراشدی) হলেন পাকিস্তানি ইসলামি পণ্ডিত, লেখক, সম্পাদক, কলামিস্ট এবং আশ-শরিয়া একাডেমী, গুজরানওয়ালার প্রতিষ্ঠাতা পরিচালক। তিনি বিভিন্ন রাজনৈতিক ও শিক্ষাপ্রতিষ্ঠানে বিভিন্ন পদে দায়িত্ব পালন করেছেন।\n\n\n== প্রাথমিক এবং শিক্ষা জীবন ==\nরশদি ঘাখরে জন্মগ্রহণক করেন। তার পিতার নাম মুহাম্মদ সরফরাজ খান সফদার। তিনি ঘাখরের মাদ্রাসা তাজভিদুল কুরআন থেকে হিফজ সম্পন্ন করেন। তিনি মাদ্রাসা নুসরাতুল উলুম গুজরানওয়ালা থেকে পিতা সরফরাজ খান সফদার এবং চাচা আব্দুল হামিদ সোয়াতীর নিকট ঐতিহ্যবাহী দারসে নিজামি পাঠ্যক্রমের শিক্ষা সম্পন্ন করেন। তিনি পাকিস্তানের বেফাকুল মাদারিসিল আরাবিয়াতেও পড়াশোনা করেছেন।\n\n\n== কর্মজীবন ==\nতিনি ১৯৭০ সাল থেকে ১৯৯০ সাল পর্যন্ত মাদ্রাসা আনোয়ারুল উলুম গুজরানওয়ালায় দারসে নিজামির শিক্ষক হিসেবে দায়িত্ব পালন করেছেন। তিনি বর্তমানে ২০০০ সাল থেকে জামিয়া নুসরাতুল উলুম গুজরানওয়ালার সভাপতি এবং শাইখুল হাদিসের দায়িত্ব পালন করছেন। তিনি ইসলামাবাদের ন্যাশনাল একাডেমিক কাউন্সিল অফ পলিসি স্টাডিজের সদস্য হিসাবেও দায়িত্ব পালন করেছিলেন।\n\n\n== রাজনৈতিক জীবন ==\nজাহিদুর রশদি জমিয়ত উলামায়ে ইসলাম-পাকিস্তানের তথ্যসচিব (১৯৭৫ থেকে ১৯৮০ সাল পর্যন্ত মুফতি মাহমুদের সহকারী হিসেবে), ১৯৮০ থেকে ১৯৯০ সাল পর্যন্ত জমিয়ত উলামায়ে ইসলাম-পাকিস্তানের সেক্রেটারি জেনারেল, ১৯৭৭ থেকে ১৯৭৯ পর্যন্ত পাকিস্তান ন্যাশনাল জোটের সেক্রেটারি জেনারেল, ১৯৮৭ থেকে ১৯৯০ পর্যন্ত ইসলামি জমহুরী ইত্তেহাদ-এর সহ সভাপতি হিসেবে দায়িত্ব পালন করেন।\n\n\n== রচনাবলী ==\n১৯৬৫ সাল থেকে তিনি বিভিন্ন পত্র-পত্রিকাতে বৈজ্ঞানিক, রাজনৈতিক ও জাতীয় ইস্যুতে ২০০০ এরও বেশি নিবন্ধ প্রকাশ করেছেন এবং বিভিন্ন বিষয়ের উপর বইও সংকলন করেছেন।\n\nখুতবাত ই রশদি\nআসর ই হাজীর মে জিহাদ\nদীনী মাদারিস কা নিসাব ও নিজাম\n\n\n== পুরস্কার এবং সম্মাননা ==\nশিক্ষায় তমঘা-ই-ইমতিয়াজ (২০১৫)\nতিনি বিভিন্ন প্রতিষ্ঠানে অতিথি হিসাবে বক্তৃতা প্রদান করেন।\n\n\n== তথ্যসূত্র =="}