{"pageid": 1185795, "title": "সিমাস ডিন", "url": "https://bn.wikipedia.org/wiki?curid=1185795", "content": "সিমাস ফ্রান্সিস ডিন (৯ ফেব্রুয়ারি ১৯৪০ – ১২মে ২০২১) ছিলেন একজন আইরিশ কবি, ঔপন্যাসিক, সমালোচক এবং বুদ্ধিজীবী ইতিহাসবিদ। তিনি তার প্রথম উপন্যাস, রিডিং ইন দ্য ডার্কের জন্য বিখ্যাত ছিলেন, যেটি বেশ কয়েকটি সাহিত্য পুরস্কার অর্জন করে এবং ১৯৯৬ সালে বুকার পুরস্কারের জন্য মনোনীত হয়েছিল।\n\n\n== জীবনের প্রথমার্ধ ==\nসিমাস ফ্রান্সিস ডিন উত্তর আয়ারল্যান্ডের ডেরিতে জন্মগ্রহণ করেন,  ৯ ফেব্রুয়ারি ১৯৪০ সালে।  তিনি ছিলেন ফ্রাঙ্ক ডিন এবং উইনিফ্রেড (ডোহার্টি) এর চতুর্থ সন্তান,  এবং একটি ক্যাথলিক জাতীয়তাবাদী পরিবারের অংশ হয়ে বেড়ে ওঠেন।  ডিন তার নিজ শহরে সেন্ট কলম্ব কলেজে পড়াশোনা করেন, যেখানে তিনি সহকর্মী ছাত্র সিমাস হেনির সাথে বন্ধুত্ব করেন। এরপর তিনি কুইন্স ইউনিভার্সিটি বেলফাস্ট থেকে বিএ এবং এমএ এবং পেমব্রোক কলেজ, কেমব্রিজ থেকে পিএইচডি অর্জন করেন৷\nযদিও তিনিও তার কবিতার জন্য বিখ্যাত হয়েছিলেন, তবে ডিন পরিবর্তে একাডেমিয়াতে যেতে বেছে নিয়েছিলেন। তিনি ডেরিতে একজন শিক্ষক হিসেবে কাজ করেছিলেন, মার্টিন ম্যাকগিনেস তার ছাত্রদের একজন ছিলেন। ম্যাকগিনিস পরবর্তীতে ডিন কতটা ডিন \"ভদ্র, দয়ালু ছিলেন এবং তিনি কখনোই উচ্চস্বরে কথা বলেননি এসব ব্যাপারে স্মৃতিচারণ করেছিলেন৷ তার মতে,ডিন একজন আদর্শ শিক্ষক ছিলেন যিনি উচ্চমার্গীয় চিন্তা করতে সক্ষম ছিলেন। \n\n\n== কর্মজীবন ==\nকেমব্রিজ থেকে স্নাতক হওয়ার পর, ডিন ১৯৬০ এর দশকে রিড কলেজ, পোর্টল্যান্ড, ওরেগন এবং ১৯৭০ এর দশকে ক্যালিফোর্নিয়া বিশ্ববিদ্যালয়, বার্কলেতে শিক্ষকতা করেন।  পরবর্তী দুই দশক ধরে, তিনি ডাবলিনের বলসব্রিজ বিভাগের স্কুল অফ আইরিশ স্টাডিজে আমেরিকান কলেজের জুনিয়রদের খণ্ডকালীন পড়ান। তিনি ১৯৯২ সাল পর্যন্ত ইউনিভার্সিটি কলেজ ডাবলিনের আধুনিক ইংরেজি এবং আমেরিকান সাহিত্যের অধ্যাপক ছিলেন। ডিন পরবর্তীতে আইরিশ স্টাডিজের ডোনাল্ড এবং মেরিলিন কিফ চেয়ার হিসাবে, ইন্ডিয়ানার নটরডেম বিশ্ববিদ্যালয়ে স্থানান্তরিত হন, যেখান থেকে তিনি প্রফেসর ইমেরিটাস হিসাবে অবসর নেন।  \nডিন ছিলেন রয়্যাল আইরিশ একাডেমির সদস্য  এবং হেনি, টম পলিন এবং ডেভিড হ্যামন্ডের সাথে  সাথে তিনিও ফিল্ড ডে থিয়েটার কোম্পানির একজন প্রতিষ্ঠাতা পরিচালক ছিলেন৷   \nডিন ফিল্ড ডে রিভিউ -এর সহ-সম্পাদক ছিলেন, যা আইরিশ স্টাডিজের একটি বার্ষিক জার্নাল। তিনি পেঙ্গুইন ক্লাসিক জেমস জয়েস সিরিজ এবং ক্রিটিক্যাল কন্ডিশনের সাধারণ সম্পাদক হিসেবেও কাজ করেছেন,  এটি আইরিশ স্টাডিজের একটি সিরিজ যা ইউনিভার্সিটি অফ নটরডেম প্রেস এবং কর্ক ইউনিভার্সিটি প্রেস দ্বারা যৌথভাবে প্রকাশিত হয়েছিল। তিনি ফিল্ড ডে ফাইল বই সিরিজের সহ-প্রতিষ্ঠা করেন, যেটিতে ডেভিড লয়েড, জো ক্লিয়ারি, মার্জোরি হাউস এবং কার্বি এ মিলারের মূল কাজ রয়েছে। \n\n\n== ব্যক্তিগত জীবন ==\nডিনের প্রথম বিয়ে ছিল মেরিয়ন ট্রেসির সাথে।। তাদের চারটি সন্তান ছিল: কনর, সিয়ারান, করম্যাক এবং এমের। মৃত্যুর আগ পর্যন্ত তিনি এমের নোলানের সাথে নাগরিক অংশীদারিত্বে ছিলেন; তাদের একসাথে একটি সন্তান ছিল (Iseult)। \nডিন ১২ মে ২০২১ এ ডাবলিনের বিউমন্ট হাসপাতালে মারা যান। তিনি ৮১ বছর বয়সী ছিলেন এবং মৃত্যুর আগে তিনি অসুস্থতায় ভুগছিলেন।  \n\n\n== কর্ম ==\nডিনের কবিতার প্রথম সংকলন, গ্র্যাজুয়াল ওয়ার্স, ১৯৭২ সালে প্রকাশিত হয়েছিল এবং সাহিত্যের জন্য AE মেমোরিয়াল পুরস্কার পেয়েছিল।   তার প্রথম উপন্যাস, রিডিং ইন দ্য ডার্ক, ১৯৯৬ সালে প্রকাশিত হয়েছিল যা আংশিকভাবে আত্মজীবনীমূক ছিল।   এটি ১৯৯৬ সালের গার্ডিয়ান ফিকশন পুরস্কার এবং ১৯৯৬ সালে সাহিত্যের জন্য সাউথ ব্যাঙ্ক শো বার্ষিক পুরস্কার জিতেছে, এটি একটি নিউ ইয়র্ক টাইমসের উল্লেখযোগ্য বই, ১৯৯৭ সালে আইরিশ টাইমস ইন্টারন্যাশনাল ফিকশন পুরস্কার এবং আইরিশ সাহিত্য পুরস্কার জিতেছে, এছাড়াও ১৯৯৬ সালে বুকার পুরস্কারের জন্য সংক্ষিপ্ত তালিকাভুক্ত হয়েছে।  উপন্যাসটি ২০টিরও বেশি ভাষায় অনূদিত হয়েছে। তিনি আইরিশ রাইটিং এর স্মৃতিস্তম্ভ ফিল্ড ডে অ্যান্থোলজির সাধারণ সম্পাদকও ছিলেন,  যা ছিল ৪,০০০ পৃষ্ঠা দীর্ঘ এবং যার প্রথম খণ্ড ১৯৯০ সালে প্রকাশিত হয়েছিল। পরবর্তীতে আইরিশ নারীদের প্রতিবাদ এবং অভিজ্ঞতা বাদ দেওয়ার জন্য এটি সমালোচিত হয়েছিল।  \n\nসেল্টিক পুনরুজ্জীবন: আধুনিক আইরিশ সাহিত্যে প্রবন্ধ ১৮৮০-১৯৮০ (1985) \nআইরিশ সাহিত্যের সংক্ষিপ্ত ইতিহাস (১৯৮৬) \nইংল্যান্ডে ফরাসি জ্ঞান ও বিপ্লব 1789-1832, হার্ভার্ড ইউনিভার্সিটি প্রেস, (1988) \nঅদ্ভুত দেশ: 1790 সাল থেকে আইরিশ লেখায় আধুনিকতা এবং জাতিত্ব, অক্সফোর্ড (১৯৯৭) \nবিদেশী অনুরাগ: এডমন্ড বার্কের উপর প্রবন্ধ (২০০৪) \nতার কবিতার মধ্যে রয়েছে:\n\nহোয়েন জুয়েলস রট (1966) \nগ্র‍্যাজুয়াল ওয়ারস(1972)  \nরিউমারস(1977)  \nহিস্ট্রি লেসনস(1983)  \nনির্বাচিত কবিতা (1988)  \n\n\n== আরো দেখুন ==\n\nউত্তর আইরিশ লেখকদের তালিকা\n\n\n== তথ্যসূত্র ==\nটেমপ্লেট:Guardian Fiction Prize"}