{"pageid": 1358080, "title": "বাল্লা স্থল বন্দর", "url": "https://bn.wikipedia.org/wiki?curid=1358080", "content": "বাল্লা স্থল বন্দর \nবাংলাদেশের সিলেট বিভাগের হবিগঞ্জ জেলার চুনারুঘাট উপজেলার গাজীপুর ইউনিয়নে অবস্থিত একটি স্থল বন্দর। এটি বাংলাদেশের ২৩ তম স্থল বন্দর যার মাধ্যমে বাংলাদেশ এবং ভারত মধ্যে পণ্য আদান-প্রদান (আমদানি-রপ্তানি) সহ (গমন-আগমন) ইমিগ্রেশন চেক পোস্ট সুবিধা রয়েছে। \nবাল্লা স্থল বন্দরের বাংলাদেশ সীমান্ত অংশের নাম বাল্লা, চুনারুঘাট, হবিগঞ্জ। এবং এই বন্দর এর ভারত সীমান্ত অংশের নাম পাহাড়মুরা, খোয়াই, ত্রিপুরা।\n\n\n== ইতিহাস ==\nহবিগঞ্জের চুনারুঘাট উপজেলা সীমান্তে বাল্লা স্থলবন্দর ও ভারতের ত্রিপুরা রাজ্যের পুরাতন খোয়াই স্থলবন্দরটি পাকিস্তান আমল থেকেই আছে। তবে দুই দেশের এ স্থলবন্দরের মাঝখান দিয়ে খোয়াই নদী থাকায় এবং অবকাঠামোগত সমস্যার কারণে দীর্ঘদিনেও কার্যক্রম ছিল না। সাম্প্রতিককালে ভারত ও বাংলাদেশ বন্দর কর্তৃপক্ষ একাধিকবার ওই এলাকা পরিদর্শন করে।\nহবিগঞ্জের চুনারুঘাট উপজেলার বাল্লা স্থলবন্দরের জমি নিয়ে নানা জটিলতা ও বাধা-বিপত্তির পর অবশেষে ১৩ একর জমি বুঝে পেল বাংলাদেশ স্থলবন্দর কর্তৃপক্ষ। \nআনুষ্ঠানিকভাবে হবিগঞ্জ জেলা প্রশাসন বাংলাদেশ স্থলবন্দর কর্তৃপক্ষের কাছে জমির দখল হস্তান্তর করে।\n১৯৫১ সালে চুনারুঘাট উপজেলার সীমান্তবর্তী বাল্লা নামক স্থানে ৪ দশমিক ৩৭ একর জায়গা নিয়ে প্রতিষ্ঠিত বাল্লা স্থল শুল্কবন্দর চালু করা হয়। সেই স্থল শুল্কবন্দরটি দিয়ে সিমেন্টসহ বিভিন্ন পণ্য রফতানি হয়ে থাকে। দুই দেশের সীমান্ত দিয়ে বয়ে চলছে খোয়াই নদী। বর্ষায় নৌকা আর শুকনো মৌসুমে শ্রমিকরা মাথা ও কাঁধে করে পণ্য আনা-নেয়া করে থাকেন। ফলে একদিকে ঝুঁকি, অন্যদিকে আমদানি-রফতানিকারকদের অর্থ ব্যয় হয় বেশি।\nএ সমস্যা দূর করতে ২০১২ সালের ১১ জুন ভারত ও বাংলাদেশ বাণিজ্য মন্ত্রণালয়ের যৌথ প্রতিনিধি দল কেদারাকোট এলাকাটি পরিদর্শন শেষে উভয়পক্ষই শুল্কস্টেশনের দেড় কিলোমিটার দক্ষিণে কেদারাকোটে স্থলবন্দর করার ব্যাপারে একমত হয়। \n২০১৭ সালের ৮ জুলাই স্থলবন্দর কর্তৃপক্ষর চেয়ারম্যান তপন কুমার চক্রবর্তী বন্দর পরিদর্শনে এসে জানান, একনেক সভায় স্থলবন্দর প্রতিষ্ঠার অনুমোদন পেয়েছে এবং এটি দেশের ২৩তম স্থলবন্দর। অবকাঠামো তৈরির জন্য অর্থও বরাদ্দ দেয়া হয়েছে।\nএরপর স্থলবন্দর কর্তৃপক্ষ ২০১৮ সালের জুলাইয়ে জেলা প্রশাসকের কাছে ২১ একর জমি অধিগ্রহণের প্রস্তাব পাঠায়। প্রস্তাবিত জমিতে বসতবাড়ি থাকায় আপত্তি জানান স্থানীয়রা। এ অবস্থায় থমকে যায় পুরো প্রক্রিয়াটি। তবে ২০১৯ সালের ৩০ জানুয়ারি প্রশাসন ও বন্দর কর্তৃপক্ষের সমন্বয়ে স্থলবন্দরের জন্য ১৩ একর ভূমি অধিগ্রহণে ভূমি জরিপ সম্পন্ন করা হয়। ২০১৬ সালের ৩০ মার্চ উপজেলার গাজীপুর ইউনিয়নের কেদারাকোর্ট নামক স্থানে বাল্লা স্থলবন্দরকে দেশের ২৩তম স্থলবন্দর ঘোষণা করেন তৎকালীন নৌপরিবহন মন্ত্রী মো. শাজাহান খান।\nহবিগঞ্জ জেলার চুনারুঘাট উপজেলা বাসীর দীর্ঘদিনের দাবি বাস্তবায়নে আর কোনো বাধা নেই। ইতোমধ্যে বন্দরের অবকাঠামোসহ সব স্থাপনা নির্মাণের এসেসমেন্টও সম্পন্ন হয়েছে।\n\n\n== রেলপথ ==\nহবিগঞ্জ বাজার–শায়েস্তাগঞ্জ–বাল্লা রেলপথ \n\nউপনবেশিক ব্রিটিশ শাসন আমলে তৎকালীন (অবিভক্ত ব্রিটিশ-ভারতের) আসাম প্রভেন্সির সিলেট জেলার হবিগঞ্জ মহুকুমায় রেলপথে ট্রেন চলাচল শুরু হয়। ব্রিটিশ সরকার ১৯২৮ সালে হবিগঞ্জ বাজার-শায়েস্তাগঞ্জ-বাল্লা রেলপথ নির্মাণ করে গড়ে তুলে অবকাঠামো। ২০০৩ সালে এ লাইনে ট্রেন চলাচল বন্ধ হয়ে যায়।\nশায়েস্তাগঞ্জ-হবিগঞ্জ রেলপথ সেকশনে চারটি রেলওয়ে স্টেশন আসাম বেঙ্গল রেলওয়ে দ্বারা প্রতিষ্ঠিত হয় ১৯২৮ সালে।\n\nহবিগঞ্জ বাজার\nহবিগঞ্জ কোর্ট\nধুলিয়াখাল\nপাইকপাড়া\nশায়েস্তাগঞ্জ জংশন\nবি.দ্র.: শায়েস্তাগঞ্জ রেলওয়ে স্টেশন ১৯০৩ সালে আসাম বেঙ্গল রেলওয়ে কর্তৃক প্রতিষ্ঠিত হয়। ১৯২৮-২৯ সালে হবিগঞ্জ বাজার-শায়েস্তাগঞ্জ-বাল্লা রেলপথ সংযোগ ফাঁড়ি যোগাযোগ চালু হলে এটি জংশন রেলওয়ে স্টেশনে পরিণত হয়।\nশায়েস্তাগঞ্জ-চুনারুঘাট রেলপথ সেকশনে সাতটি রেলওয়ে স্টেশন আসাম বেঙ্গল রেলওয়ে দ্বারা প্রতিষ্ঠিত হয় ১৯২৯ সালে।\n\nবারকোটা\nশাকির মোহাম্মদ\nসুতাং বাজার\nচুনারুঘাট\nআমু রোড\nআসামপারা\nবাল্লা\nহবিগঞ্জ বাজার-শায়েস্তাগঞ্জ-বাল্লা রেলপথ হচ্ছে বাংলাদেশ রেলওয়ের পূর্বাঞ্চল অধীনস্থ বাংলাদেশের একটি মিটার-গেজ রেলপথ যা সিলেট বিভাগের হবিগঞ্জ জেলার হবিগঞ্জ বাজার রেলওয়ে স্টেশন থেকে হবিগঞ্জ জেলার শায়েস্তাগঞ্জ জংশন হয়ে  হবিগঞ্জ জেলার চুনারুঘাট উপজেলার গাজীপুর ইউনিয়নের বাল্লা স্থল বন্দর পর্যন্ত বিস্তৃত।\n \n\nবাল্লা রেলওয়ে স্টেশন বাংলাদেশের সিলেট বিভাগের হবিগঞ্জ জেলার চুনারুঘাট উপজেলায় অবস্থিত একটি রেলওয়ে স্টেশন। যা উপজেলার গাজীপুর ইউনিয়নে বাল্লা স্থল বন্দর সংলগ্ন। ২০০৩ সাল থেকে স্টেশনটি বন্ধ রয়েছে হবিগঞ্জ বাজার থেকে শায়েস্তাগঞ্জ জংশন হয়ে বাল্লা পর্যন্ত ট্রেন চলাচল বন্ধ থাকার কারণে।\nব্রিটিশ আমলে আসাম বেঙ্গল রেলওয়ে সেকশনের সিলেট বিভাগে পাঁচটি জংশন ছিল, তার মধ্যে শায়েস্তাগঞ্জ রেলওয়ে জংশন অন্যতম। ১৯০৩ সালে এটি চালু হয়। পরবর্তীতে ১৯২৮-১৯২৯ সালে হবিগঞ্জ বাজার–শায়েস্তাগঞ্জ–বাল্লা রেলপথ চালু হলে স্টেশনটি জংশন স্টেশনে রুপান্তরিত হয়। আসাম বেঙ্গল রেলওয়ে কর্তৃক ১৯২৯ সালে শায়েস্তাগঞ্জ থেকে বাল্লা পর্যন্ত রেলপথ তৈরি করা হয়। এসময় এই লাইনের  স্টেশন  হিসেবে বাল্লা রেলওয়ে স্টেশন তৈরি করা হয়।\nরেল ব্যবস্থা\nহবিগঞ্জ বাজার–শায়েস্তাগঞ্জ–বাল্লা রেলপথ টি মূলত শায়েস্তাগঞ্জ রেলওয়ে জংশন স্টেশন হয়ে আখাউড়া-কুলাউড়া-ছাতক রেলপথের অন্তর্ভুক্ত। শায়েস্তাগঞ্জ–বাল্লা রেলপথ সেকশনে বাল্লা সর্বশেষ রেলওয়ে স্টেশন। এই স্টেশন থেকে দুই টি দিকে রেলপথ গেছে, যথা: দক্ষিন-পূর্বে শায়েস্তাগঞ্জ–বাল্লা রেলপথ এর শেষ সীমানা (রেলপথ সমাপ্তি), এবং উত্তর-পশ্চিমে বাল্লা–শায়েস্তাগঞ্জ রেলপথ, (বাল্লা থেকে শায়েস্তাগঞ্জ জংশন হয়ে) পশ্চিম-উত্তরে শায়েস্তাগঞ্জ-হবিগঞ্জ বাজার রেলপথ।\nরেল পরিষেবা\nহবিগঞ্জ বাজার রেলওয়ে স্টেশন দিয়ে ২০০৩ সাল পর্যন্ত, হবিগঞ্জ বাজার থেকে বল্লা রেলওয়ে স্টেশন পর্যন্ত লোকাল ট্রেন চলাচল করতো। যা বর্তমানে বন্ধ হয়ে গেছে।\nএখানে উল্লেখ্য যে, ২০০৩ সাল থেকে পূর্ববর্তী বিগত বছর গুলোতে হবিগঞ্জ–শায়েস্তাগঞ্জ–বাল্লা রেলপথে লোকাল ট্রেন চলাচল করতো, ২০০৩ সালে অঘোষিত ভাবে হবিগঞ্জ–শায়েস্তাগঞ্জ–বাল্লা রেলপথে ট্রেন চলাচল বন্ধ করে দেওয়ায় সেই লোকাল ট্রেন এখন সিলেট-আখাউড়া রুটে চলে।\n\n\n== বন্দর তথ্য ==\n২০১৬ সালের ফেব্রুয়ারিতে ত্রিপুরায় অনুষ্ঠিত সীমান্ত সম্মেলনে হবিগঞ্জে একটি পূর্ণাঙ্গ স্থলবন্দর প্রতিষ্ঠার সিদ্ধান্ত নেয় ভারত-বাংলাদেশ সরকার। এরই ধারাবাহিকতায় চুনারুঘাটের কেদারাকোট এলাকায় ১৩ একর জমির ওপর ৪ হাজার ৯০০ কোটি টাকা ব্যয়ে বাল্লা স্থলবন্দর প্রতিষ্ঠার সিদ্ধান্ত নেয় বাংলাদেশ সরকার।\n২০১৭ সালের ফেব্রুয়ারিতে দুই দেশের উচ্চ পর্যায়ের কর্মকর্তারা সরেজমিন পরিদর্শন করে নির্মাণকাজ শুরুর আনুষ্ঠানিক ঘোষণা দেন। প্রাথমিকভাবে ৪৯ কোটি টাকা বরাদ্দ দেয়া হয়।\nকিন্তু ভূমি অধিগ্রহণ জটিলতায় দীর্ঘদিন আটকে থেকে ২০২১ সালের ৭ অক্টোবর বন্দর নির্মাণকাজ শুরু হয়। উভয় দেশের নির্মাণকাজ সমানভাবে এগিয়ে গেলে ২০২৪ সালের মধ্যেই বন্দর চালুর ব্যাপারে আশাবাদী সংশ্লিষ্টরা।\nএ বিষয়ে হবিগঞ্জের জেলা প্রশাসক ইশরাত জাহান বলেন, বাউন্ডারি ওয়াল নির্মাণের কাজ প্রায় শেষ হয়ে গেছে। এছাড়া ভেতরে বেশ কিছু অবকাঠামো তৈরির কাজ শুরু হয়েছে। আমরা আশা করছি, বেশ তাড়াতাড়ি নির্মাণকাজ শেষ হবে।\nহবিগঞ্জের চুনারুঘাট গাজিপুর ইউনিয়নের চেয়ারম্যান মোহাম্মদ আলী বলেন, আমি বিশ্বাস করে যদি এ স্থলবন্দরের কাজ পুরোপুরি সম্পন্ন হয়, তাহলে দুই দেশের মধ্যে বাণিজ্যিক কার্যক্রম বাড়বে। সেই সঙ্গে এ অঞ্চলের আর্থ-সামাজিক অবস্থারও উন্নয়ন ঘটবে।\nতবে ভারতীয় অংশের নির্মাণকাজ এখনও শুরু না হওয়ায় যথাসময়ে স্থলবন্দরটি চালুর ব্যাপারে শঙ্কাও রয়েছে।\nএ দিকে স্থলবন্দরটি যথাসময়ে চালু হলে এলাকায় নতুন কর্মসংস্থানের সুযোগ সৃষ্টি হবে। এতে স্থানীয়রা উপকৃত হবেন। এবিষয়ে তারা বলেন, এখানে স্থলবন্দরের কাজ তাড়াতাড়ি শেষ হলে, এলাকার ছেলেরা বেকার থাকবে না। তাদের কর্মসংস্থানের সুযোগ সৃষ্টি হবে।\nউল্লেখ্য, ১৯৫১ সালে বাল্লা শুল্ক স্টেশন চালু হলে ভারত-বাংলাদেশের মধ্যে সীমিত পরিসরে ব্যবসা-বাণিজ্য শুরু হয়।\n\n\n== যোগাযোগ ==\nযাতায়াত যোগাযোগ এর ক্ষেত্রে বাল্লা স্থল বন্দর সীমান্ত সংলগ্ন বাংলাদেশ অংশে বাল্লা রেলওয়ে স্টেশন এবং রেলপথ সংযোগ এর পাশাপাশি সড়ক পরিবহণ ব্যবস্থা রয়েছে।\nবন্দর টি তে মালামাল আমদানি রপ্তানির ট্রান্সপোর্ট ছাড়াও ইমিগ্রেশন চেকপোষ্ট ব্যবস্থাও রয়েছে।\n\n\n== আরও দেখুন ==\nবাল্লা স্থল বন্দর \nঘোষণার তারিখ ৩০-মার্চ-২০১৬ \nবাল্লা স্থল বন্দরের বাংলাদেশ সীমান্ত অংশের নাম বাল্লা, চুনারুঘাট, হবিগঞ্জ।  \nএবং এই বন্দর এর ভারত সীমান্ত অংশের নাম পাহাড়মুরা, খোয়াই, ত্রিপুরা।\n\n\n== তথ্যসূত্র =="}