{"pageid": 1097343, "title": "অর্থনীতিবিদ", "url": "https://bn.wikipedia.org/wiki?curid=1097343", "content": "অর্থনীতিবিদ একজন বিশেষজ্ঞ যিনি সমাজের সম্পদ ও বিভিন্ন খাতের মধ্যে এর বিনিয়োগ, এবং তদ্ভূত উৎপাদন ও তজ্জনিত আয়ের বণ্টন নিয়ে গবেষণা করেন। তিনি লভ্য তথ্য ও উপাত্ত বিশ্লেষণ করে সময়ের উৎপাদন ও বণ্টনের গতিপ্রকৃতি নিরূপণ করে থাকেন। একই সঙ্গে উৎপাদনের প্রবৃদ্ধি ও বণ্টনের সৌসাম্যের কার্যকারণসূত্রাদি চিহ্নিত করে থাকেন। মোদ্দা কথায় তিনি একটি অর্থনীতির বিভিন্ন অবস্থার মূল্যায়ন করেন এবং দিকনির্দেশনা দিয়ে থাকেন। তাছাড়া তিনি দেশ এবং বিশ্বের অর্থনীতি সম্পর্কে বিশেষ ধারণা রেখে জনগণকে অর্থনৈতিক জ্ঞান দিয়ে সাহায্য করে থাকেন তাই একজন অর্থনীতিবিদ সমাজের জন্য অত্যন্ত আবশ্যক।\n\n\n== তথ্যসূত্র =="}