{"pageid": 1107294, "title": "মালয়ালা মনোরমা", "url": "https://bn.wikipedia.org/wiki?curid=1107294", "content": "মালয়ালা মনোরমা মালয়ালম ভাষার অন্যতম প্রধান দৈনিক পত্রিকা। মালয়ালা মনোরমা পাঠকের সংখ্যার দিক থেকে সবচেয়ে জনপ্রিয় মালয়ালাম সংবাদপত্র এবং ভারতের চতুর্থ সর্বাধিক জনপ্রিয় সংবাদপত্র। কোট্টায়ম-ভিত্তিক মালয়ালা মনোরমা কোম্পানি এই পত্রিকাটি প্রকাশক করে। পত্রিকাটি ২২ মার্চ ১৮৮৮ সালে সাপ্তাহিক হিসেবে প্রথম প্রকাশিত হয়, এবং বর্তমানে এর পাঠকসংখ্যা ২ কোটির বেশি (এর মধ্যে প্রচারসংখ্যা রয়েছে ২৪ লক্ষের বেশি কপি)। দীপিকার পরেই মালয়ালা মনোরমা কেরালার সবচেয়ে পুরনো টিকে থাকা সংবাদপত্র।\nবিশ্ব সংবাদপত্র সমিতি অনুসারে, ২০১৬ সালের হিসাবে, এটি ছিল বিশ্বের চতুর্দশ সর্বাধিক প্রচারিত সংবাদপত্র। অডিট ব্যুরো অফ সার্কুলেশনসের ২০১৩-এর পরিসংখ্যান অনুযায়ী, এটি ভারতের তৃতীয় বৃহত্তম প্রচারিত সংবাদপত্র (দ্য টাইমস অফ ইন্ডিয়া এবং দৈনিক জাগরণের পরে) এবং কেরালার বৃহত্তম প্রচারিত সংবাদপত্র।\n\n\n== তথ্যসূত্র =="}