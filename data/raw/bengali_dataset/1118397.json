{"pageid": 1118397, "title": "২০২২ এশিয়া কাপ বাছাইপর্ব", "url": "https://bn.wikipedia.org/wiki?curid=1118397", "content": "২০২২ এশিয়া কাপ বাছাইপর্ব ছিল একটি আন্তর্জাতিক ক্রিকেট টুর্নামেন্ট যেটি ২০২২ এশিয়া কাপ টুর্নামেন্টে খেলার যোগ্যতা অর্জনের একটি ধাপ হিসেবে ২০২২ সালের আগস্ট মাসে খেলা হয়। বাছাইপর্ব টুর্নামেন্টে উত্তরণের লক্ষ্যে পূর্বাঞ্চলের ৫টি দল ও পশ্চিমাঞ্চলের ৮টি মিলে মোট ১৩টি দল এশীয় ক্রিকেট কাউন্সিল (এসিসি) দ্বারা ২০২০ সালের ফেব্রুয়ারি ও মার্চ মাসে আয়োজিত এসিসি পূর্বাঞ্চল ও পশ্চিমাঞ্চল টি২০ টুর্নামেন্টে অংশ নেয়। এ টুর্নামেন্টগুলোর পর মালয়েশিয়াতে ২০২০ সালের আগস্ট মাসে এশিয়া কাপ বাছাইপর্ব অনুষ্ঠিত হওয়ার কথা ছিল। কিন্তু ২০২০ সালের জুলাই মাসে কোভিড-১৯ মহামারির কারণে এশিয়া কাপ টুর্নামেন্টটি স্থগিত করা হয়, যার ফলস্বরূপ বাছাইপর্ব টুর্নামেন্টটিও স্থগিত করা হয়। ২০২১ সালের মে মাসে এশীয় ক্রিকেট কাউন্সিল নিশ্চিত করে যে ২০২১ সালে কোনও এশিয়া কাপ আয়োজিত হবে না, এবং ২০২০ সালের আসরটিকে ২০২৩ সালে নিয়ে যাওয়া হয়। পরবর্তীতে শ্রীলঙ্কার আয়োজনে ২০২২ সালে একটি টি২০আই এশিয়া কাপ অনুষ্ঠিত হবে বলে ঘোষণা দেয়া হয়। শ্রীলঙ্কায় চলমান অর্থনৈতিক সংকটের কারণে মূল টুর্নামেন্টটিকে সংযুক্ত আরব আমিরাতে নিয়ে যাওয়া হয়, এবং একই সাথে বাছাইপর্ব টুর্নামেন্টটি আয়োজনের দায়িত্ব ওমানকে দেয়া হয়।\n\n\n== সারসংক্ষেপ ==\nপশ্চিমাঞ্চলীয় বাছাইপর্বটি ২০২০ সালের ফেব্রুয়ারি মাসে ওমানে এবং পূর্বাঞ্চলীয় বাছাইপর্বটি ২০২০ সালের ফেব্রুয়ারি ও মার্চ মাসে থাইল্যান্ডে অনুষ্ঠিত হয়। পশ্চিমাঞ্চলীয় টুর্নামেন্টের ফাইনালে উত্তীর্ণ হওয়ায় সংযুক্ত আরব আমিরাত ও কুয়েত মূল এশিয়া কাপ বাছাইপর্বে খেলার যোগ্যতা লাভ করে। পূর্বাঞ্চলীয় টুর্নামেন্টে সেরা দুই স্থান অর্জন করায় মূল টুর্নামেন্টে জায়গা লাভ করে সিঙ্গাপুর ও হংকং। এ চারটি দল ২০২২ এশিয়া কাপে অংশগ্রহণকারী ষষ্ঠ দল নির্ধারণের লক্ষ্যে এশিয়া কাপ বাছাইপর্ব টুর্নামেন্টে প্রতিদ্বন্দ্বিতা করে। আন্তর্জাতিক ক্রিকেট কাউন্সিলের পাঁচটি এশীয় পূর্ণ সদস্য দল সরাসরি মূল টুর্নামেন্টে খেলার সুযোগ পায়।\nপ্রথমে চীনের পূর্বাঞ্চলীয় টুর্নামেন্টে অংশ নেয়ার কথা ছিল, কিন্তু ২০২০ সালের ফেব্রুয়ারি মাসে কোভিড-১৯ মহামারির কারণে তারা নিজেদের নাম প্রত্যাহার করে নেয়। ভুটান ও মিয়ানমারও পরবর্তীতে টুর্নামেন্ট থেকে নাম প্রত্যাহার করে নেয়। ২০২০ সালের ২৩ ফেব্রুয়ারি পশ্চিমাঞ্চলীয় বাছাইপর্বের গ্রুপ বি-এর ম্যাচে সংযুক্ত আরব আমিরাতের মুখোমুখি হওয়ার মাধ্যমে ইরান তাদের প্রথম টি২০আই ম্যাচ খেলে।\nবাছাইপর্ব টুর্নামেন্টগুলোর প্রতিটি ম্যাচই টোয়েন্টি২০ আন্তর্জাতিক (টি২০আই) হিসেবে খেলা হয়।\n\n\n== দলসমূহ ==\nপূর্বাঞ্চলীয় ও পশ্চিমাঞ্চলীয় টুর্নামেন্টে নিম্নলিখিত দলসমূহ অংশগ্রহণ করে: \n\n\n== ২০২০ এসিসি পশ্চিমাঞ্চল টি২০ ==\n\n২০২০ এসিসি পশ্চিমাঞ্চল টি২০ টুর্নামেন্টটি ২০২০ সালের ২৩ থেকে ২৭ ফেব্রুয়ারি সময়ে ওমানের আল আমিরাতে অনুষ্ঠিত হয়। টুর্নামেন্টটি ছিল ২০২০ এশিয়া কাপে খেলার যোগ্যতা অর্জনের প্রাথমিক ধাপ। টুর্নামেন্টে বিজয়ী হয় সংযুক্ত আরব আমিরাত।\n\n\n=== দলীয় সদস্য ===\n\n\n=== গ্রুপ পর্ব ===\n\n\n==== গ্রুপ এ ====\n\n\n===== পয়েন্ট তালিকা =====\n\n  প্লেঅফে উত্তীর্ণ\n\n\n===== সূচি =====\n\n\n==== গ্রুপ বি ====\n\n\n===== পয়েন্ট তালিকা =====\n\n  প্লেঅফে উত্তীর্ণ\n\n\n===== সূচি =====\n\n\n=== প্লেঅফ ===\n\n\n==== বন্ধনী ====\n\n\n==== সেমিফাইনাল ====\n\n\n===== ১ম সেমিফাইনাল =====\n\n\n===== ২য় সেমিফাইনাল =====\n\n\n==== ফাইনাল ====\n\n\n== ২০২০ এসিসি পূর্বাঞ্চল টি২০ ==\n\n২০২০ এসিসি পূর্বাঞ্চল টি২০ টুর্নামেন্টটি ২০২০ সালের ২৯ ফেব্রুয়ারি থেকে ৬ মার্চ সময়ে থাইল্যান্ডের ব্যাংককে অনুষ্ঠিত হয়। টুর্নামেন্টটি ছিল ২০২০ এশিয়া কাপে খেলার যোগ্যতা অর্জনের প্রাথমিক ধাপ। এটি ছিল থাইল্যান্ডে অনুষ্ঠিত হওয়া প্রথম আনুষ্ঠানিক পুরুষ টি২০ আন্তর্জাতিক টুর্নামেন্ট। প্রাথমিকভাবে টুর্নামেন্টটিতে চীনের অংশগ্রহণের কথা থাকলেও কোভিড-১৯ মহামারির কারণে তারা নিজেদের নাম প্রত্যাহার করতে বাধ্য হয়। ভুটান ও মিয়ানমারও পরবর্তীতে নিজেদের নাম প্রত্যাহার করে নেয়।\nটুর্নামেন্টে বিজয়ী হয়ে মূল বাছাইপর্বে উত্তীর্ণ হয় সিঙ্গাপুর। দ্বিতীয় স্থান অর্জন করে মূল বাছাইপর্বে জায়গা করে নেয় হংকং। টুর্নামেন্টের সেরা খেলোয়াড় নির্বাচিত হন সিঙ্গাপুরের টিম ডেভিড।\n\n\n=== দলীয় সদস্য ===\n\n\n=== রাউন্ড-রবিন ===\n\n\n==== পয়েন্ট তালিকা ====\n\n  মূল বাছাইপর্বে উত্তীর্ণ\n\n\n==== সূচি ====\n\n\n== ২০২২ এশিয়া কাপ বাছাইপর্ব ==\n\nচার দলের অংশগ্রহণে এশিয়া কাপের মূল বাছাইপর্বটির ২০২০ সালের আগস্টে মালয়েশিয়ায় অনুষ্ঠিত হওয়ার কথা ছিল। পশ্চিমাঞ্চল থেকে কুয়েত ও সংযুক্ত আরব আমিরাত এবং পূর্বাঞ্চল থেকে সিঙ্গাপুর ও হংকং এ বাছাইপর্ব স্থান করে নেয়। কিন্তু কোভিড-১৯ মহামারির কারণে ২০২০ সালের জুলাই মাসে এশিয়া কাপ টুর্নামেন্টটি ২০২১ সালের জুন মান পর্যন্ত স্থগিত করা হয়। পরবর্তীতে এশিয়া কাপ টুর্নামেন্টটি ২০২২ সালের আগস্ট ও সেপ্টেম্বর পর্যন্ত পুনরায় স্থগিত করা হয়। বাছাইপর্ব টুর্নামেন্টটি ২০২২ সালের আগস্ট মাসে অনুষ্ঠিত হবে বলে নির্ধারণ করা হয়। মূল টুর্নামেন্টে শুরু হওয়ার পূর্বে ওমান বাছাইপর্ব টুর্নামেন্টটি আয়োজন করবে বলে ২০২২ সালের আগস্ট মাসে ঘোষিত হয়।\nটুর্নামেন্টটিতে বিজয়ী হয়ে মূল প্রতিযোগিতায় স্থান করে নিতে সক্ষম হয় হংকং।\n\n\n=== দলসমূহ ===\nটুর্নামেন্টে নিম্নলিখিত দলসমূহ অংশ নেয়:\n\n কুয়েত\n সংযুক্ত আরব আমিরাত\n সিঙ্গাপুর\n হংকং\n\n\n=== দলীয় সদস্য ===\n\n\n=== পয়েন্ট তালিকা ===\n\n  মূল প্রতিযোগিতায় উত্তীর্ণ\n\n\n=== সূচি ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে পশ্চিমাঞ্চল টি২০ টুর্নামেন্টের প্রধান পাতা (ইংরেজি)\nইএসপিএনক্রিকইনফোতে পূর্বাঞ্চল টি২০ টুর্নামেন্টের প্রধান পাতা (ইংরেজি)\nইএসপিএনক্রিকইনফোতে এশিয়া কাপ বাছাইপর্বের প্রধান পাতা (ইংরেজি)"}