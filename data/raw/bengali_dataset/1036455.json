{"pageid": 1036455, "title": "সাহিরা শরিফ", "url": "https://bn.wikipedia.org/wiki?curid=1036455", "content": "সাহিরা শরিফ (সায়রা শরীফ ) হলেন একজন আফগান রাজনীতিবিদ যিনি ২০০৫ সালে আফগানিস্তানের জাতীয় বিধানসভার নিম্নকক্ষের নির্বাচনে খোস্ত প্রদেশের প্রতিনিধি হিসাবে নির্বাচিত হয়েছিলেন।\nনেভি পোস্টগ্রাজুয়েট স্কুলে তৈরি কান্দাহার সম্পর্কিত একটি প্রতিবেদনে উল্লেখ করা হয়েছিল যে তিনি \"সম্ভবত হেজব-ই-ইসলামির সাথে জড়িত ছিলেন\"। তিনি পশতুন নৃগোষ্ঠীর একজন সদস্য।\nতিনি বিশ্ববিদ্যালয়ে পড়াশোনা করেছিলেন এবং স্নাতকোত্তর ডিগ্রিও অর্জন করেছেন।\nসংসদ সদস্য হয়ে তিনি শিক্ষা কমিটিতে বসেছিলেন। তিনি হেজব-ই-ইসলামির প্রাক্তন নেত্রী হলেও ২০০৫ সালে স্বতন্ত্র প্রার্থী হিসাবে নিজেকে উপস্থাপন করেছিলেন এবং মনে করা হয় যে তিনি হামিদ কারজাই প্রশাসনকে  সমর্থন করেছিলেন।\nতিনি নিজেকে একজন নারী অধিকার কর্মী হিসাবে বর্ণনা করে থাকেন।\n২০০৯ সালের রাষ্ট্রপতি নির্বাচনের সময় তিনি আশরাফ গনিকে সমর্থন করেছিলেন।\n২০১০ সালে আফগান সংসদীয় নির্বাচনের ক্ষেত্রে তিনি খোস্ত প্রদেশ থেকে স্বতন্ত্র প্রার্থী হিসেবে প্রতিদ্বন্দিতা করেছিলেন। \n\n\n== তথ্যসূত্র =="}