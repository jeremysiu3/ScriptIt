{"pageid": 1025670, "title": "অ্যাবরদিন মসজিদ ও ইসলামি কেন্দ্র", "url": "https://bn.wikipedia.org/wiki?curid=1025670", "content": "অ্যাবরদিন মসজিদ ও ইসলামি কেন্দ্র (এএমআইসি) স্কটল্যান্ডের অ্যাবরদিনের প্রধান মসজিদ ও ইসলামি কেন্দ্র। এটি একটি দাতব্য, অলাভজনক ও অরাজনৈতিক সংস্থা। এর উদ্দেশ্য হলো মুসলিম সম্প্রদায়ের সদস্যদের ধর্মীয় সেবার পাশাপাশি স্কটীয় আইন অনুসারে ইসলামি বিবাহ, জন্ম, মৃত্যু ও দাফন এবং জামাতে নামাজ ও ইসলামী ধর্মীয় কর্মকাণ্ড পরিচালনা করা। মসজিদটি সামাজিক সমস্যা সংক্রান্ত প্রকল্পগুলো প্রচার ও অংশগ্রহণের মাধ্যমে স্থানীয় সম্প্রদায়ে অবদান রাখে।\nমাঝেমাঝে, এএমআইসির পাশাপাশি অ্যাবরদিনের অন্যান্য মসজিদগুলো বিভিন্ন সম্প্রদায়ের সাথে সামঞ্জস্য রাখতে এবং অন্তর্দৃষ্টি দেওয়ার জন্য বিভিন্ন ধরনের উন্মুক্ত দিবস আয়োজন করে।\n\n\n== ইতিহাস ==\nমসজিদটি ১৯৮০ সালে অ্যাবরদিন বিশ্ববিদ্যালয়ের কিছু সংখ্যক শিক্ষার্থী ও স্থানীয় ব্যবসায়ী কর্তৃক প্রতিষ্ঠিত হয়। প্রাথমিকভাবে মসজিদটি বিশ্ববিদ্যালয়ের পাশের একটি ছোট বাড়িতে ছিল। মুসলিম সম্প্রদায় বড় হতে শুরু করায়, এই বর্ধমান মুসল্লিদের স্থান-সংকুলানের জন্য পার্শ্ববর্তী বেশ কয়েকটি বাড়ি কিনে নেওয়া হয়।\n\n\n== শিক্ষা ==\nএএমআইসির বর্তমানে বেসরকারীভাবে পরিচালিত বিভিন্ন বিদ্যালয়ের পাশাপাশি তাদের নিজস্ব মাদ্রাসা রয়েছে। এগুলোর মধ্যে এএমআইসি মাদ্রাসা, আল-নূর ইসলামিক স্কুল, আইজিসিএসই ইসলামিক স্টাডিজের বেসরকারিভাবে পরিচালিত ক্লাস রয়েছে।\n\n\n== আরও দেখুন ==\nস্কটল্যান্ডে ইসলাম\nযুক্তরাজ্যের মসজিদের তালিকা\nস্কটল্যান্ডের মসজিদের তালিকা\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}