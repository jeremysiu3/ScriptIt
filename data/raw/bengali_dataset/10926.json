{"pageid": 10926, "title": "ছবি বিশ্বাস", "url": "https://bn.wikipedia.org/wiki?curid=10926", "content": "ছবি বিশ্বাস (১৩ জুলাই ১৯০০ – ১১ জুন ১৯৬২) তিনি মঞ্চ এবং চলচ্চিত্রের একজন বিখ্যাত বাঙালি অভিনেতা।\n\n\n== জন্ম ও পরিবার ==\nছবি বিশ্বাস কলকাতার নিবাসী ছিলেন। তার পিতার নাম ভূপতিনাথ। ছবি বিশ্বাসের আসল নাম ছিল শচীন্দ্রনাথ। বারাসতের ছোট জাগুলিয়ায় জমিদারি ছিল দে বিশ্বাস পরিবারের। ‘দে’ পদবি, ‘বিশ্বাস’টা নাকি তার পূর্বপুরুষ পেয়েছিলেন আকবর বাদশাহর কাছ থেকে। ছবি বিশ্বাসের বাবা ভূপতিনাথ দে বিশ্বাসের চার ছেলের মধ্যে সবচেয়ে ছোট শচীন্দ্রনাথ। তার যখন এক বছর বয়স তখন তার মায়ের মৃত্যু হয়। মা আদর করে ডাকতেন ‘ছবি’ নামে। সেই নামটাই রয়ে গেল আজীবন।\n\n\n== কর্মজীবন ==\n১৯৩৬ খ্রিষ্টাব্দে অন্নপূর্ণার মন্দির চলচ্চিত্রে প্রথম চিত্রাভিনয় করেন। তার অভিনীত চলচ্চিত্রের মধ্যে সত্যজিৎ রায়ের পরিচালনায় জলসাঘর, দেবী, কাঞ্চনজঙ্ঘা, তপন সিংহের পরিচালনায় কাবুলিওয়ালা (চলচ্চিত্র) এছাড়া প্রতিশ্রুতি, শুভদা, হেড মাস্টার উল্লেখযোগ্য। এছাড়াও তিনি বহু বাণিজ্য সফল চলচ্চিত্রে পার্শ্বচরিত্রে অভিনয় করেছিলেন। তিনি মূলত সাহেবী এবং রাশভারি ব্যক্তিত্বপূর্ণ চরিত্রে অভিনয়ের জন্য খ্যাতিলাভ করেন।\nতিনি মঞ্চঅভিনয়েও বিখ্যাত ছিলেন। সমাজ, ধাত্রীপান্না, মীরকাশিম, দুইপুরুষ, বিজয়া প্রভৃতি নাটকে তার অভিনয় উল্লেখযোগ্য। ছবি বিশ্বাস প্রতিকার (১৯৪৪) এবং যার যেথা ঘর (১৯৪৯) ছবি দুটির পরিচালক ছিলেন।\n\n\n== অভিনীত ছবির তালিকা ==\n\n\n== উপাধি ==\n১৯৫৯ খ্রিষ্টাব্দে 'সঙ্গীত নাটক একাডেমী' তাঁকে শ্রেষ্ঠ অভিনেতার সম্মান জানায়।\n\n\n== মৃত্যু ==\nমোটরগাড়ি দুর্ঘটনায়, ১১ জুন ১৯৬২ সালে মারা যান ছবি বিশ্বাস। ওইদিন তিনি অ্যাম্বাসাডরে চেপে যাচ্ছিলেন বারাসতের ছোট জাগুলিয়ার বাড়ি। তিনেক সকালে ভানু বন্দ্যোপাধ্যায়ের বাড়ি এসে বলেছিলেন সঙ্গে যেতে। রেডিয়োতে রিহার্সাল আছে বলে ভানুবাবু যান নি। নিজেই চালাচ্ছিলেন গাড়ি। মধ্যমগ্রামের কাছে গঙ্গানগরে ওল্ড যশোর রোডে উলটো দিক থেকে আসা ভ্যানের সঙ্গে মুখোমুখি সংঘর্ষ হয়। আর.জি.কর হাসপাতালে নিয়ে যাওয়া হলে চিকিৎসকরা তাঁকে মৃত বলে ঘোষণা করেন।\n\n\n== তথ্যসূত্র ==\n\nসংসদ বাঙালি চরিতাভিধান - প্রথম খণ্ড - সাহিত্য সংসদ\nইন্টারনেট মুভি ডেটাবেসে ছবি বিশ্বাস"}