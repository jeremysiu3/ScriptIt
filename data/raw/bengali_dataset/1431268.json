{"pageid": 1431268, "title": "রাধাশ্যাম মন্দির", "url": "https://bn.wikipedia.org/wiki?curid=1431268", "content": "রাধাশ্যাম মন্দির হল মেদিনীপুর বিভাগের বিষ্ণুপুর শহরের একটি কৃষ্ণ মন্দির। এই মন্দিরে হিন্দু দেবতা কৃষ্ণকে শ্যাম রূপে পূজার্চনা করা হয়, শ্যামের সহিত রাধার বিগ্রহও পূজা করা হয়। মন্দিরে প্রাপ্ত প্রতিষ্ঠা ফলক অনুযায়ী, মন্দিরটি ১৭৫৮ খ্রীস্টাব্দে মল্লভূমের রাজা চৈতন্য সিংহ দ্বারা প্রতিষ্ঠিত হয়েছিল। মন্দিরটি একরত্ন মন্দির স্থাপত্যের একটি অনন্য উদাহরণ, যা মধ্যযুগীয় বাংলায় বিকশিত রত্ন শৈলীর অন্তর্গত।\nএই মন্দিরটির ছাদ চৌকো ও বাঁকানো; কিনারা বাঁকযুক্ত ও মধ্যস্থলে গম্বুজাকৃতি শিখর বর্তমান। মন্দিরটি অলংকরণের জন্য অনেক বেশি পরিচিত, যা এই মন্দিরের চতুর্দিকের দেয়ালগুলিকে অলঙ্কৃত করেছে। অলঙ্করণগুলি প্রধানত দেয়ালে স্থাপিত পোড়ামাটির ফলকের উপর স্থাপিত হয়েছে। মন্দিরের দেওয়াল রামায়ণ, অনন্তসায়িন বিষ্ণু এবং রাধা-কৃষ্ণের মূর্তি দ্বারা সজ্জিত। মন্দিরের দৈর্ঘ্য ও প্রস্থ ১২.৫ মিটার এবং উচ্চতা ১০.৭ মিটার।\nমন্দিরটি ভারতীয় পুরাতত্ত্ব সর্বেক্ষণ দ্বারা অন্যতম একটি প্রত্নতাত্ত্বিক নিদর্শন হিসাবে সংরক্ষিত।\n\n\n== তথ্যসূত্র =="}