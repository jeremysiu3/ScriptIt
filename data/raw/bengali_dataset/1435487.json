{"pageid": 1435487, "title": "আন-নবী ইউনুস মসজিদ", "url": "https://bn.wikipedia.org/wiki?curid=1435487", "content": "আন-নবী ইউনুস মসজিদ ( আরবি:  جامع النبي يونس) একটি ঐতিহাসিক মসজিদ যা ইরাকের মসুলে অবস্থিত ছিল। এটিতে একটি সমাধি ছিল যা নবী ইউনুস এর সমাধি বলে বিশ্বাস করা হয়।\n\n\n== ইতিহাস ==\nনবী ইউনুসের কথিত কবরটি জালাল আল-দিন ইব্রাহিম আল-খাতনি ১৩৬৫ সালে একটি জামে মসজিদ হিসাবে জায়গাটির পুনর্নির্মাণের সময় আবিষ্কার করেছিলেন  তবে, মসজিদটি একটি ধ্বংসপ্রাপ্ত অ্যাসিরীয় খ্রিস্টান গির্জার উপরে নির্মিত যা জোনার কবরকে চিহ্নিত করেছিল।  \n১৯২৪ সালে, একজন তুর্কি স্থপতি মসজিদ ভবনে মিনারটি করেন। সাদ্দাম হুসাইনের শাসনামলে মসজিদটি সংস্কার ও সম্প্রসারণ করা হয়। \n\n\n== নির্মাণ ==\nমসজিদটিতে একটি মিনার এবং একটি দ্রাঘিমা রেখাযুক্ত গম্বুজ ছিল। মসজিদের মেঝেগুলি অ্যালাবাস্টার থেকে তৈরি করা হয়েছিল এবং প্রার্থনা কক্ষগুলিতে খিলানযুক্ত প্রবেশদ্বার ছিল যেগুলোতে কুরআনের আয়াত খোদাই করা ছিল। \nকথিত ইউনুসের সমাধিটি মসজিদের একটি কোণে অবস্থিত ছিল। পাথরের কফিনটি ইউনুসের বলে বিশ্বাস করা হয় এবং এর চারপাশে একটি কাঠের জরিহ তৈরি করা হয়েছিল।\nইউনুসের সমাধি ছাড়াও, মসজিদের পাশে ১৯৬০ এর দশকের একটি আধুনিক মাজার রয়েছে যাতে শায়খ রশিদ লোলান এর সমাধি রয়েছে। \n\n\n== ধ্বংস ==\n২৪ জুলাই ২০১৪-এ, মসজিদ ভবনটি আইএস কর্তৃক উড়িয়ে দেওয়া হয়।  আশেপাশের বেশ কয়েকটি বাড়ি এতে ক্ষতিগ্রস্ত হয়। তারা বলেছিল \"মসজিদ ধর্মত্যাগের জায়গা হয়ে উঠেছে, প্রার্থনা নয়।\" \n\n\n== প্রত্নতাত্ত্বিক আবিষ্কার ==\nআইএস বিতাড়িত হওয়ার পরে,২০১৭ সালের মার্চে, মসজিদটির নীচে প্রায় এক কিলোমিটার দীর্ঘ একটি সুড়ঙ্গ নেটওয়ার্ক পাওয়া গিয়েছে। সমস্ত স্থানান্তরযোগ্য জিনিস সরানোর পরও, দেয়াল বরাবর কিছু অ্যাসিরীয় কারুশিল্প, কাঠামো এবং খোদাই অবশিষ্ট ছিল। \n\n\n== তথ্যসূত্র =="}