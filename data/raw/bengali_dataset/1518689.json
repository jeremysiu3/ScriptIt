{"pageid": 1518689, "title": "কক্সবাজার সিটি কলেজ", "url": "https://bn.wikipedia.org/wiki?curid=1518689", "content": "কক্সবাজার সিটি কলেজ কক্সবাজার জেলার অন্যতম ঐতিহ্যবাহী বিদ্যাপীঠ।\n\n\n== ইতিহাস ==\nনব্বইয়ের দশকের গোড়ার দিকে শিক্ষাবিদ অধ্যাপক মমতাজুল হকের নেতৃত্বে তরুণ শিক্ষিতদের একটি দল কক্সবাজার শহরে একটি বেসরকারি কলেজ প্রতিষ্ঠার জন্য উদ্যোগ গ্রহণ করে। এই দলে ছিলেন শহরের তিনজন শিক্ষাবান্ধব কর্মী জনাব আনোয়ার সাদাত, অ্যাডভোকেট ফরিদুল আলম এবং অধ্যাপক অজিত দাস। পরবর্তীতে, কক্সবাজার পৌরসভার তৎকালীন চেয়ারম্যান জনাব নুরুল আবছার, রাজনীতিবিদ জনাব একরামুল হুদা চৌধুরী, সাংবাদিক জনাব বদিউল আলম এবং জনাব আবু মোঃ জাফর সাদেককে এই উদ্যোগে অন্তর্ভুক্ত করা হয়েছিল। তাদের যৌথ প্রচেষ্টায়,কক্সবাজার সিটি কলেজ ১৯৯৩ সালে একটি উচ্চ মাধ্যমিক শিক্ষা প্রতিষ্ঠান হিসেবে তার যাত্রা শুরু করে এবং ওই বছরের ২৯ জুলাই থেকে প্রথম ক্লাস শুরু হয়েছিল।\n\n\n== অবস্থান ==\nকক্সবাজার সদরে এই কলেজটি অবস্থিত।\n\n\n== অবকাঠামো ==\nএকটি দুইতলা বিশিষ্ট লাইব্রেরী ভবন(প্রায় ২০ হাজার বই)।  বাসভবন নিয়ে মোট ৬ টি ভবন নিয়ে কলেজের পুরো কাঠামোটি গঠিত। আছে একটি শহীদ মিনার।\n\n\n== তথ্যসূত্র =="}