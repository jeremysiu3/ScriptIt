{"pageid": 10509, "title": "প্রমিথিয়াম", "url": "https://bn.wikipedia.org/wiki?curid=10509", "content": "পর্যায় সারণীর ৬১ তম মৌলের নাম প্রমিথিয়াম (ইংরেজি: Promethium)। এই রাসায়ানিক মৌলের প্রতীক Pm। টেকনেসিয়ামের পরে ইহাই একমাত্র মৌল যার সকল আইসোটোপ তেজষ্ক্রিয় কিন্তু স্থির ধরনের। প্রমিথিয়াম ল্যান্থানাইড গোত্রের মৌল।\n\n\n== আবিষ্কার ==\n\n১৯০২ সালের রসায়নবিদ বহুস্লাভ ব্রাউনার মতামত দেন নিয়োডাইমিয়াম (৬০) ও সামারিয়াম (৬২) মৌলদ্বয়ের মাঝে একটি মৌল থাকতে পারে। ১৯১৪ সালে হেনরি মোসলে আণবিক ভর নিয়ে গবেষণার সময় বক্তব্যটির সত্যতা নিশ্চিত করেন। ১৯২৬ সালে ইটালি ও মার্কিন গবেষক দল ৬১তম মৌলের অস্তিত্ব আবিষ্কারের কথা ঘোষণা দিলেও পরবর্তীকালে এই দাবি ভুল বলে প্রমাণিত হয়। ১৯৩৮ সালে ওহাইয়ো বিশ্ববিদ্যালয়ে পারমাণবিক পরীক্ষার সময় নতুন ধরনের তেজষ্ক্রিয়তার সন্ধান লাভ করেন গবেষকরা। ১৯৪৫ সালে ওক রিজ ন্যাশনাল ল্যাবরোটারির গবেষণাতে প্রথমবারের মত প্রমিথিয়ামের সন্ধান পাওয়া যায় এবং নামকরণ করা হয়।\n\n\n== নামকরণ ==\nপ্রমিথিয়াম শব্দটি গ্রীক পুরাণের টাইন প্রমেথিউস থেকে নেয়া হয়েছে। প্রমেথিউস মানব জাতির জন্য মাউন্ট অলিম্পাস থেকে আগুন পৃথিবীতে চুরি করে নিয়ে আসে। এই আগুন মানব জাতির জন্য যেমন উপকারি তেমনি মানবসভ্যতা ধ্বংসেও ব্যবহার হয়। তেজষ্ক্রিয় মৌল প্রমিথিয়াম মানব সভ্যতার জন্য যেমন কাজে লাগে তেমন ক্ষতিকরও বটে। তাই এরুপ নামকরণ করা হয়।"}