{"pageid": 1093355, "title": "জর্জো পারিসি", "url": "https://bn.wikipedia.org/wiki?curid=1093355", "content": "জর্জো পারিসি (ইতালীয়: Giorgio Parisi; জন্ম ৪ই আগস্ট ১৯৪৮) একজন ইতালীয় তাত্ত্বিক পদার্থবিজ্ঞানী, যিনি মূলত কোয়ান্টাম ক্ষেত্র তত্ত্ব, পরিসংখ্যানিক বলবিজ্ঞান ও জটিল ব্যবস্থার উপর গবেষণায় নিয়োজিত আছেন। তাঁর সর্বাধিক পরিচিত অবদানগুলি হল গুইদো আলতারেলির সাথে প্রাপ্ত পার্টন ঘনত্বের জন্য কিউসিডি বিবর্তন সমীকরণ, যা আলতারেলি-পারিসি বা ডিজিএলপি সমীকরণ নামে পরিচিত, স্পিন গ্লাসের শেরিংটন–কার্কপ্যাট্রিক মডেলের সঠিক সমাধান, কারদার–পারিসি–চাং সমীকরণ ক্রমবর্ধমান ইন্টারফেসের গতিশীল স্কেলিং ও পাখির ঘূর্ণায়মান ঝাঁকের অধ্যয়ন বর্ণনা করে। তিনি জটিল ব্যবস্থার তত্ত্বের অবদান রাখার জন্য, বিশেষ করে \"পারমাণবিক থেকে গ্রহের পরিসরে ভৌত ব্যবস্থায় বিকার ও বিচলনের পারস্পরিক আবিষ্কারের জন্য\" ক্লাউস হাসেলমান ও সিউকুরো মানাবে-এর সাথে যৌথভাবে ২০২১ সালের পদার্থবিজ্ঞানে নোবেল পুরস্কার লাভ করেন।\"\n\n\n== পেশা ==\nজর্জো পারিসি ১৯৭০ সালে নিকোলা কাবিবোর তত্ত্বাবধানে রোমা লা সাপিয়েনৎসা বিশ্ববিদ্যালয় থেকে তার ডিগ্রি লাভ করেন। তিনি ল্যাবরেটরি নাৎসিওওনালি ডি ফ্রেস্কাটির (১৯৭১-১৯৮১) গবেষক এবং কলম্বিয়া বিশ্ববিদ্যালয়ের (১৯৭৩-১৯৭৪), ইনস্টিটিউট দি হাউটস ইটুডস সায়েন্টিফিক্স (১৯৭৬-১৯৭৭) ও ইকোল নমাল সুপেরিয়ার (১৯৭৭-১৯৭৮) একজন পরিদর্শক বিজ্ঞানী ছিলেন। তিনি ১৯৮১ সাল থেকে ১৯৯২ সাল পর্যন্ত রোম বিশ্ববিদ্যালয়ে তাত্ত্বিক পদার্থবিজ্ঞানের পূর্ণ অধ্যাপক ছিলেন এবং বর্তমানে তিনি রোম সাপিয়েনৎসা বিশ্ববিদ্যালয়ের কোয়ান্টাম তত্ত্বের অধ্যাপক। তিনি সাইমন্স কলাবোরেশন \"ক্র্যাকিং দ্য গ্লাস প্রবলেম\" এর একজন সদস্য। তিনি ২০১৮ সালে অ্যাকাদেমিয়া দেই লিন্সেইর সভাপতি নির্বাচিত হন।\n\n\n== তথ্যসূত্র =="}