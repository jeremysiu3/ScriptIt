{"pageid": 12244, "title": "সিদাদ দি দেউস (চলচ্চিত্র)", "url": "https://bn.wikipedia.org/wiki?curid=12244", "content": "সিদাদ দি দেউস (পর্তুগিজ: Cidade de Deus; বাংলা: দেবতার শহর) অস্কার মনোনীত ব্রাজিলীয় চলচ্চিত্র। পরিচালনায় ফারনান্দো মেইরেলেস এবং কাটিয়া লান্ড। ২০০২-এ মুক্তি পায় ব্রাজিলে, আন্তর্জাতিকভাবে ২০০৩-এ। ১৯৯৭ সালে প্রকাশিত পাউলো লিন্‌স-এর উপন্যাস \"সিদাদ দি দেউস\" অবলম্বনে চিত্রনাট্য লিখেন ব্রাউলিও মানতোভানি। সিনেমার ট্যাগলাইন হল, \"যুদ্ধ করুন এবং আপনি কখনো বেঁচে থাকবেন না ..... পালিয়ে যান এবং আপনি আর কখনো পালিয়ে যেতে পারবেন না\"\nচলচ্চিত্রটি এ পর্যন্ত বহু আন্তর্জাতিক ও জাতীয় পুরস্কার অর্জন করেছে। সেরা চিত্রনাট্য, সেরা চিত্রগ্রহণ, সেরা সম্পাদনা, সেরা পরিচালক- এ চার ক্যাটাগরিতে ২০০৪ সালে একাডেমি পুরস্কার মনোনয়ন পায়।\nএ ছবির অধিকাংশ অভিনেতাই আগে কখনও অভিনয় করেননি। পরিচালক সিদাদ দি দেউস বস্তির অধিবাসী বেশ কয়েকজনকে দিয়ে অভিনয় করিয়েছেন।\n\n\n== প্রতিক্রিয়া ==\nবিখ্যাত মার্কিন চলচ্চিত্র সমালোচক রজার ইবার্ট এই ছবিকে মার্টিন স্কোরসেজি পরিচালিত গুডফেলাস ছবির সাথে তুলনা করেছেন এবং তিনি মনে করেন এটি সে ধরনের তুলনার যোগ্য। তার মতে এই ছবি সৃজনশীল অনেক কিছু করতে পেরেছে।\nসমালোচনা সংগ্রাহক রটেন টম্যাটোস-এ রেটিং ৯২% অর্থাৎ শতকরা ৯২ জন সমালোচকই প্রশংসা করেছেন। এম্পায়ার ম্যাগাজিন ২০০৩ সালের সেরা সিনেমা হিসেবে স্বীকৃতি দিয়েছ। আর টাইম ম্যাগাজিন একে সর্বকালের সেরা ১০০ ছবির তালিকায় স্থান দিয়েছে।\n\n\n== বহিঃসংযোগ ==\nOfficial site  ওয়েব্যাক মেশিনে আর্কাইভকৃত ১৫ জুন ২০১২ তারিখে\nইন্টারনেট মুভি ডেটাবেজে সিদাদ দি দেউস   (ইংরেজি)\nNós do Cinema behind City of God\nMetacritic: City of God  ওয়েব্যাক মেশিনে আর্কাইভকৃত ৩০ জুন ২০০৮ তারিখে\n\"Short lifespan in Rio drug gangs\", from BBC, 25 November 2006."}