{"pageid": 1308212, "title": "হরনাম সিং", "url": "https://bn.wikipedia.org/wiki?curid=1308212", "content": "হরনাম সিং সাইনি (মৃত্যু ১৬ই মার্চ ১৯১৭ ) একজন উল্লেখযোগ্য ভারতীয় বিপ্লবী ছিলেন, যিনি গদর বিদ্রোহে অংশগ্রহণ করেছিলেন। ১৬ই মার্চ ১৯১৭ সালে লাহোর ষড়যন্ত্র মামলায় তাঁর ফাঁসি হয়েছিল।\n\n\n== কর্মজীবন ==\nহরনাম সিং এর পিতা গোপাল সাইনি। তিনি হোশিয়ারপুর জেলার ফতেগড় গ্রামে জন্মগ্রহণ করেছিলেন। তিনি গদর পার্টির সক্রিয় সদস্য ছিলেন। তিনি কানাডা এবং মার্কিন যুক্তরাষ্ট্র সফরে যান এবং সেখান থেকে গদর ষড়যন্ত্র গঠন করেছিলেন। হরনাম সিং সাইনিকে বাটাভিয়ার ডাচ কলোনি থেকে গ্রেফতার করা হয়ছিল। তিনি যে জাহাজে ভ্রমণ করছিলেন সেখান থেকে কোন নথি পাওয়া যায়নি। তা সত্ত্বেও বাটাভিয়ার ডাচ কর্তৃপক্ষ ব্রিটিশদের অনুরোধে তাকে সিঙ্গাপুর পুলিশের কাছে হস্তান্তর করে। তাঁকে কলকাতায় নিয়ে আসা হয় এবং তারপর লাহোরে নিয়ে যাওয়া হয়।\n  \n\n\n== বিচার এবং মৃত্যুদণ্ড ==\nলাহোর তৃতীয় ষড়যন্ত্র মামলার অধীনে তার বিচার হয়েছিল। এলিস, মেজর ফ্রিজেল এবং রায় বাহাদুর গোপাল দাস ভান্ডারী এই মামলার ট্রাইব্যুনাল গঠিত হয়েছিল। লাহোর কেন্দ্রীয় কারাগারে বিচারে জেল হয়।\n৮ নভেম্বর ১৯১৬ সালে এই বিচার শুরু হয় এবং ৫ জানুয়ারী ১৯১৭ সালে শেষ হয়। হরনাম সিং এবং চারজন গদর বিপ্লবী সাথে ছিলেন তাঁদের নাম খুরদপুরে ভাই বলওয়ান্ত সিং, ফতেহগড়ের বাবু রাম, জাগরওনে হাফিজ আবদুল্লাহ এবং সাঙ্গওয়ালের ডক্টর অরুর সিং। ব্রিটিশ সাম্রাজ্যের বিরুদ্ধে যুদ্ধ চালানোর অভিযোগে এবং মৃত্যুদণ্ডে দণ্ডিত হন। অন্য তিন সহ-অভিযুক্ত, করার সিং নওয়ান চাঁদ, ফতেগড়ের ফজল দিন এবং জান্দিয়ালার মুনশা সিং দুখিকে যাবজ্জীবন কারাদণ্ড দেওয়া হয়।\n\n১৬ই মার্চ ১৯১৭ সালে হরনাম সিং এবং তার অন্যান্য চারজন গদর বিপ্লবীর মৃত্যুদণ্ড কার্যকর করা হয়। তাদের সমস্ত সম্পত্তিও বাজেয়াপ্ত করা হয়।\n\n\n== তথ্যসূত্র ==\n\n\n== বহিঃসংযোগ ==\nGhadar Party Da Itihas, Desh Bhagat Yaadgar Hall Committee, Jullundur\nUnpublished Account of Ghadar Party Conspiracy Cases, 1914-1918 by Isemonger and Slattery\nSir Michael O'Dwyer, India as I knew it, London, 1925"}