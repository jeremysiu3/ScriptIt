{"pageid": 1023647, "title": "টার্কস ও কেইকোস দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1023647", "content": "টার্কস ও কেইকোস দ্বীপপুঞ্জ জাতীয় ফুটবল দল (ইংরেজি: Turks and Caicos Islands national football team) হচ্ছে আন্তর্জাতিক ফুটবলে টার্কস ও কেইকোস দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম টার্কস ও কেইকোস দ্বীপপুঞ্জের ফুটবলের সর্বোচ্চ নিয়ন্ত্রক সংস্থা টার্কস ও কেইকোস দ্বীপপুঞ্জ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৮ সাল হতে ফুটবলের সর্বোচ্চ সংস্থা ফিফার এবং ১৯৯৬ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৯৯ সালের ২৪শে ফেব্রুয়ারি তারিখে, টার্কস ও কেইকোস দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; বাহামা দ্বীপপুঞ্জের নাসাউয়ে অনুষ্ঠিত উক্ত ম্যাচে টার্কস ও কেইকোস দ্বীপপুঞ্জ বাহামা দ্বীপপুঞ্জের কাছে ৩–০ গোলের ব্যবধানে পরাজিত হয়েছে।\n৩,০০০ ধারণক্ষমতাবিশিষ্ট টিসিআইএফএ জাতীয় একাডেমিতে টিসিআই দল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় টার্কস ও কেইকোস দ্বীপপুঞ্জের রাজধানী প্রোভিডেন্সিয়ালেসে অবস্থিত। বর্তমানে এই দলের ম্যানেজারের দায়িত্ব পালন করছেন ওমর এডওয়ার্ডস এবং অধিনায়কের দায়িত্ব পালন করছেন তাইনান সিটির আক্রমণভাগের খেলোয়াড় মার্ক ফেনেলুস।\nটার্কস ও কেইকোস দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও টার্কস ও কেইকোস দ্বীপপুঞ্জ এপর্যন্ত একবারও অংশগ্রহণ করতে সক্ষম হয়নি।\nলেনফোর্ড সিং, মার্ক ফেনেলুস, বিলি ফোর্বস, গ্যাভিন গ্লিনটন এবং উইডলিন ক্যালিক্সটের মতো খেলোয়াড়গণ টার্কস ও কেইকোস দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৮ সালের ফেব্রুয়ারি মাসে প্রকাশিত র‌্যাঙ্কিংয়ে টার্কস ও কেইকোস দ্বীপপুঞ্জ তাদের ইতিহাসে সর্বোচ্চ অবস্থান (১৫৮তম) অর্জন করে এবং ২০১৮ সালের অক্টোবর মাসে প্রকাশিত র‌্যাঙ্কিংয়ে তারা ২১১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে টার্কস ও কেইকোস দ্বীপপুঞ্জের সর্বোচ্চ অবস্থান হচ্ছে ২০৫তম (যা তারা ২০০৬ সালে অর্জন করেছিল) এবং সর্বনিম্ন অবস্থান হচ্ছে ২১৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ টার্কস ও কেইকোস দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ২ ডিসেম্বর ২০১৮ তারিখে (ইংরেজি)\nকনকাকাফ-এ টার্কস ও কেইকোস দ্বীপপুঞ্জ জাতীয় ফুটবল দল (ইংরেজি)"}