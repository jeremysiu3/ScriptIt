{"pageid": 1183037, "title": "ইনস্টিটিউট অব লাইভস্টক সায়েন্স এন্ড টেকনোলজি, নাসিরনগর", "url": "https://bn.wikipedia.org/wiki?curid=1183037", "content": "ইনস্টিটিউট অব লাইভস্টক সায়েন্স এন্ড টেকনোলজি (আই,এল,এস,টি) ব্রাহ্মণবাড়িয়া জেলায় নাসিরনগর উপজেলায় অবস্থিত একটি শিক্ষাপ্রতিষ্ঠান। ২০১৮ সালের ১ নভেম্বর বাংলাদেশের প্রধানমন্ত্রী ভিডিও কনফারেন্সের মাধ্যমে এটির উদ্বোধন করেন। এটি মৎস্য ও প্রাণিসম্পদ মন্ত্রণালয়ের আওতাধীন \"ডিপ্লোমা ইন লাইভস্টক\" শিক্ষাপ্রতিষ্ঠান। বাংলাদেশ কারিগরি শিক্ষা বোর্ড এর শিক্ষা কার্যক্রম নিয়ন্ত্রণ করে।\n\n\n== ইতিহাস ==\n২০১৬ সালে ৩০ এপ্রিল তৎকালীন মৎস্য ও প্রাণি সম্পদ মন্ত্রী মোহাম্মদ ছায়েদুল হক এই ইনস্টিটিউটটির ভিত্তিপ্রস্থর স্থাপন করেন। ২০১৮ সালের ১ নভেম্বর প্রধানমন্ত্রী শেখ হাসিনা গণভবন থেকে ভিডিও কনফারেন্সের মাধ্যমে এটির উদ্বোধন করেন।\n২০১৮ সালে ১ম ব্যাচের ভর্তি কার্যক্রম শুরু হয়। প্রকল্পের মেয়াদ শেষ হওয়ার পরও নির্মাণকাজ সমাপ্ত না হওয়ায় গাইবান্ধা ইনস্টিটিউট অব লাইভস্টক সায়েন্স অ্যান্ড টেকনোলজিতে ৫০ জন শিক্ষার্থী নিয়ে পাঠদান কার্যক্রম শুরু হয়। পরবর্তীতে তাদের বর্তমান শিক্ষা প্রতিষ্ঠানে ফিরিয়ে নিয়ে আসা হয়।\n২০১৮ সালে প্রথম ব্যাচ,\n২০১৯ সালে দ্বিতীয় ব্যাচ,\n২০২০ সালে তৃতীয় ব্যাচ,\n২০২১ সালে চতুর্থ ব্যাচ,\n২০২২ সালে পঞ্চম ব্যাচ,\nভর্তির মাধ্যমে পরিপূর্ণ শিক্ষা কার্যক্রম শুরু হয়েছে।\nবর্তমানে শিক্ষা প্রতিষ্ঠানটিতে একটিমাত্র টেকনোলজি চলমান রয়েছে \"ডিপ্লোমা ইন লাইভস্টক\"।\n\n\n== অবস্থান ==\nব্রাহ্মণবাড়িয়া জেলার নাসিরনগর উপজেলা সদরের মহিন্দুরা ব্রিজ সংলগ্ন সরাইল-নাসিরনগর আঞ্চলিক মহাসড়কের পাশে ৩ একর জমির ওপর প্রায় ৫০ কোটি টাকা ব্যয়ে ইনস্টিটিউট অব লাইভস্টক সায়েন্স অ্যান্ড টেকনোলজি নির্মাণ করা হয়।\n\n\n== ক্যাম্পাস ==\n৫তলা বিশিষ্ট একাডেমিক ও প্রশাসনিক ভবন, ভেটেরিনারি হাসপাতাল ও ডায়াগনস্টিক ল্যাবরেটরি, অডিটরিয়াম কাম শিক্ষক ডরমেটরি, দুইতলা বিশিষ্ট প্রিন্সিপাল কোয়ার্টার, ৫তলা বিশিষ্ট গ্যারেজ কাম কর্মচারী ডরমেটরি, একটি ছাত্র হোস্টেল, একটি ছাত্রী হোস্টেল, একতলা বিশিষ্ট ছোট প্রাণি এবং বড় প্রাণির জন্য একটি ফার্ম অফিস, একটি পাম্প হাউজ, একটি গাভীর শেড, একটি ছাগলের শেড, একটি হাঁসের শেড ও একটি মুরগীর শেড,এবং ছোট একটি খেলার মাঠ।\n\n\n== টেকনোলজি ==\nবর্তমানে এখানে একটি বিভাগ চালু আছে। যথা:\n\nডিপ্লোমা ইন লাইভস্টক\n\n\n== ছাত্রাবাস ==\nইনস্টিটিউট অব লাইভস্টক সাইন্স অ্যান্ড টেকনোলজি, নাসিরনগর, ব্রাহ্মণবাড়িয়া ছাত্রদের জন্য ১টি এবং ছাত্রীদের জন্য ১টি আবাসিক হল রয়েছে।১৬০ জন ধারণক্ষম ৫ তলা বিশিষ্ট ছাত্র হোস্টেল ৯৬ জন ধারণক্ষম ৫ তলা বিশিষ্ট ছাত্রী হোস্টেল রয়েছে। ভর্তি কার্যক্রম সম্পন্ন হওয়ার পর সকল শিক্ষার্থীকে আবাসিক হোস্টেলে সিট বরাদ্দ দেওয়া হয়।\n\n\n== ছাত্র সংগঠন ==\nবাংলাদেশ ডিপ্লোমা ইন লাইভস্টক স্টুডেন্ট ফেডারেশন, নাসিরনগর কলেজ শাখা।\n\n\n== তথ্যসূত্র =="}