{"pageid": 1434203, "title": "ইন্দিরা দেবী (কোচবিহার)", "url": "https://bn.wikipedia.org/wiki?curid=1434203", "content": "ইন্দিরা দেবী (ইন্দিরা রাজে হিসাবে জন্মগ্রহণ করেন; ১৯ ফেব্রুয়ারি ১৮৯২ - ৬ সেপ্টেম্বর ১৯৬৮) ছিলেন ব্রিটিশ ভারতের কোচবিহার রাজ্যের মহারানী। তিনি মহারাজা সয়াজিরাও গায়কওয়াড় তৃতীয়ের কন্যা হিসেবে দ্বিতীয় স্ত্রী চিমনাবাই দ্বিতীয় এর ঘরে বরোদার রাজকুমারী হিসেবে জন্মগ্রহণ করেন।\nতিনি জিতেন্দ্র নারায়ণকে বিয়ে করার জন্য তার সাজানো বাগদান অনুষ্ঠান ভেঙে দেন এবং সুনীতি দেবীর পুত্রবধূ হন। পূর্বে গোয়ালিয়রের মহারাজা মাধো রাও সিন্ধিয়ার সাথে তার বাগদান নির্ধারিত হয়েছিল।\nতার স্বামীর মৃত্যুর পর ১৯২২-১৯৩৬ সালে তিনি কোচবিহারের রিজেন্ট হন। তার চতুর্থ সন্তান এবং দ্বিতীয় কন্যা রাজকুমারী গায়ত্রী দেবী, পরবর্তীতে জয়পুরের মহারানী হন।\n\n\n== বরোদা ==\nইন্দিরা বরোদার তৃতীয় সয়াজিরাও গায়কওয়াড় এবং তাঁর দ্বিতীয় স্ত্রী মহারানি চিমনাবাই এর একমাত্র কন্যার জন্মগ্রহণ করেছিলেন। তিনি বরোদার ঐশ্বর্যশালী লক্ষ্মী বিলাস প্রাসাদে তার বেশ কয়েকটি ভাইয়ের সাথে বেড়ে ওঠেন এবং অল্প বয়সে গোয়ালিয়রের তৎকালীন মহারাজা মাধো রাও সিন্ধিয়ার সাথে বাগদানে আবদ্ধ হন। বাগদানের সময় ইন্দিরা ১৯১১ সালের দিল্লি <i id=\"mwMw\">দরবারে</i> যোগদান করেছিলেন, যেখানে তিনি কোচবিহারের তৎকালীন মহারাজার ছোট ভাই জিতেন্দ্রের সাথে দেখা করেছিলেন। কিছুদিনের মধ্যেই তারা প্রেম করে এবং বিয়ে করার সিদ্ধান্ত নেয়।\n\n\n== পরবর্তী জীবন ==\nইন্দিরার বড় ছেলে ১৯৩৬ সালে কোচবিহারের শাসক হিসাবে পূর্ণ ক্ষমতা গ্রহণ করেন। এরপর ইন্দিরা তার সময়ের একটা বড় অংশ ইউরোপে কাটিয়েছেন। ইন্দিরা দেবী তার জীবদ্দশায় অনেক ট্র্যাজেডির সম্মুখীন হয়েছিলেন। ইন্দিরা দেবী তার দুই সন্তানকে হারিয়েছেন: রাজকুমারী ইলা দেবী যিনি খুব অল্প বয়সে মারা যান এবং প্রিন্স ইন্দ্রজিৎ নারায়ণ ভূপ, যিনি তার স্ত্রী পিঠাপুরমের রাজকুমারী কমলাকে রেখে দুর্ঘটনাজনিত অগ্নিকাণ্ডে মারা যান। মহারাণী ইন্দিরা দেবী তার জীবনের শেষ বছরগুলি মুম্বাইতে কাটিয়েছিলেন এবং ১৯৬৮ সালের সেপ্টেম্বরে সেখানেই মারা যান।\n\n\n== তথ্যসূত্র ==\n\n\n== গ্রন্থপঞ্জি ==\nমুর, লুসি, মহারানি: ভারতীয় রাজকন্যাদের তিন প্রজন্মের জীবন ও সময় । লন্ডন: ভাইকিংআইএসবিএন ০-৬৭০-৯১২৮৭-৫\n\n\n== বহিঃসংযোগ ==\n\"Watch For the Aga Khan's Prize: video footage of Indira Devi\"। BFI Player (ইংরেজি ভাষায়)।"}