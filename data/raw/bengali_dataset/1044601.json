{"pageid": 1044601, "title": "হাবিবুল্লাহ মুখতার", "url": "https://bn.wikipedia.org/wiki?curid=1044601", "content": "মাওলানা হাবিবুল্লাহ মুখতার (২৮ এপ্রিল ১৯৪৪ - ২ নভেম্বর ১৯৯৭) (উর্দু: مولانا ڈاکٹر محمد حبیب اللہ مختار شہیدؒ) ছিলেন একজন পাকিস্তানি ইসলামি পণ্ডিত ও লেখক। তিনি জামিয়া উলুমুল ইসলামিয়ার চ্যান্সেলর এবং বেফাকুল মাদারিসিল আরাবিয়া পাকিস্তান-এর সাধারণ সম্পাদক হিসেবে দায়িত্ব পালন করেছেন। \n\n\n== প্রাথমিক এবং শিক্ষা জীবন ==\nহাবিবুল্লাহ মুখতার ১৯৪৪ সালে দিল্লির হাকিম মুখতার হাসান খানের পরিবারে জন্মগ্রহণ করেন। তিন বছর বয়সে তিনি পরিবারের সাথে দিল্লি থেকে করাচিতে পাড়ি জমান। তিনি ১৯৫৯ সালে দারুল উলুম করাচি এবং দারসে নিজামি সিলেবাসে জামিয়া উলুমুল ইসলামিয়া থেকে প্রাথমিক ধর্মীয় শিক্ষা লাভ করেন। ১৯৬৬ সালে মুহাম্মদ ইউসুফ বিন্নুরীর নির্দেশে তিনি মদীনা ইসলামি বিশ্ববিদ্যালয়ে ভর্তি হন এবং চার বছর সেখানে পড়াশোনা করেন এবং ১৯৭০ সালে ফিরে আসেন। এরপর তিনি ১৯৭৩ সালে ইসলামিক স্টাডিজে এমএ এবং ১৯৮১ সালে করাচি বিশ্ববিদ্যালয় থেকে পিএইচডি অর্জন করেন। একই সময়ে তিনি শিক্ষকতা এবং জামিয়া উলুমুল ইসলামিয়ায় দারুল ইফতা অধ্যয়ন চালিয়ে যান\n\n\n== কর্মজীবন ==\nদারসে নিজামির প্রধান গ্রন্থ সহিহ বুখারিসহ প্রতিটি গুরুত্বপূর্ণ বইয়ের আদ্যোপান্ত তার আয়ত্বে ছিল জামিয়া উলুমুল ইসলামিয়ায়। ১৯৯১ সালে জামিয়ার দ্বিতীয় চ্যান্সেলর মাওলানা মুফতি আহমদুর রহমানের মৃত্যুর পর সর্বসম্মতিক্রমে মাওলানা হাবিবুল্লাহ মুখতারকে দায়িত্ব দেওয়া হয়। একই সময়ে বেফাকুল মাদারিসিল আরাবিয়া পাকিস্তানের সাধারণ সম্পাদকের পদও খালি ছিল। মাওলানা হাবিবুল্লাহ মুখতার এই পদের দায়িত্ব গ্রহণের জন্যও নির্বাচিত হন। \n\n\n== রচনাবলী ==\nতিনি অনেকগুলি বই রচনা করেছিলেন এবং বহু আরবি বইও উর্দুতে অনুবাদ করেছিলেন।  যার মধ্যে রয়েছে:\n\nইসলামে শিশুদের লালনপালন \nইয়াকীন ওয়া ঈমান\nমোমিন কা হাতিয়ার\n\n\n== মৃত্যু ==\n১৯৯৭ সালের ২ নভেম্বর মুখতারকে তার চালক মুহাম্মদ তাহিরের সাথে গুলি করে হত্যা করা হয়।  তার শায়খ ও পরামর্শক আল্লামা বিন্নুরী ও মুফতি আহমদুর রহমানের পাশেই জামিয়া বিন্নুরী টাউন প্রাঙ্গণে তাকে সমাধিস্থ করা হয়।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}