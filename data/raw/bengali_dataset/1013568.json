{"pageid": 1013568, "title": "জাবি বর্ণমালা", "url": "https://bn.wikipedia.org/wiki?curid=1013568", "content": "জাবি বর্ণমালা বা জাউই বর্ণমালা (جاوي‎; ইংরেজি: Jawi Alphabet; মালয়: Abjad Jawi; আচে: Haraih Jawoe) হলো আরবি ভিত্তিক একটি আবজাদ লিখন পদ্ধতি যেটি একসময় মালয়, ইন্দোনেশীয়, আচেহনীয়, মিনাংকাবাউ সহ বেশ কয়েকটি ভাষার জন্য একসময় ব্যবহার করা হতো। আরবি ২৯ বর্ণের বাইরে এতে আরো ৬টি হরফ অতিরিক্ত ছিল।\nদক্ষিণ-পূর্ব এশিয়ায় ইসলামীকরণ এর কারণে মালয় উপদ্বীপ ও সুন্দা দ্বীপপুঞ্জের বেশ কিছু রাজ্য স্থানীয় ব্রাহ্মী লিপিগুলোর বদলে আরবি লিপি ব্যবহার করতে শুরু করে। কিন্তু আরবি লিপি এসকল অঞ্চলের ভাষাগুলোর জন্য উপযোগী ছিল না। ফলস্বরূপ নানা ধরনের জটিলতা সৃৃষ্টি হয়। যেমন- উচ্চারণ জটিলতা, ধ্বনি প্রকাশে জটিলতা ইত্যাদি। এধরনের সমস্যা এরানোর জন্যই পরবর্তীকালে জাবি লিপি উদ্ভাবিত হয়। সবচেয়ে পুরনো জাবি লিপির প্রমাণ পাওয়া যায় ১৩০০ সালের দিকে খোদাই করা \"তেরেঙ্গানু ইন্সক্রিপশন স্টোন\"-এ।\nবর্তমানে জাবি লিপির তেমন একটা ব্যবহার লক্ষ্য করা যায় না। মালয়শিয়া, ব্রুনাই ও সিঙ্গাপুর এ ব্রিটিশ উপনিবেশায়ন ও ইন্দোনেশিয়ায় ওলন্দাজ উপনিবেশায়নের কারণে সেখানে লাতিন লিপি প্রভাববিস্তার করতে থাকে। বর্তমানে মালয় লাতিন বর্ণমালা জাবি লিপির পরিবর্তে ব্যবহার করা হয়।\nজাবি বর্তমানে ব্রুনাইয়ের দুইটি প্রধান সরকারি লিখন পদ্ধতিগুলোর একটি।\n\n\n== বর্ণ ==\n\nযেসকল বর্ণের শুরুর বা মাঝের রূপ নেই সেগুলো শেষের রূপে দেখানো হয়েছে, কারণ এই বর্ণগুলো অন্য বর্ণের সঙ্গে প্রত্যয় সাধন করতে পারে না। এই বর্ণগুলো হলো: ا‎, د‎, ذ‎, ر‎, ز‎, و‎, ۏ‎\nমালয় ভাষায় হামযাহ বর্ণটি শুধু আলাদা রূপে দেখা যায়।\n\n\n== আরও দেখুন ==\nআরবি লিপি\nনাস্তালিক লিপি\nউর্দু লিপি\nলাতিন লিপি\n\n\n== তথ্যসূত্র =="}