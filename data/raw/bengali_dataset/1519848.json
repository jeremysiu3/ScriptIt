{"pageid": 1519848, "title": "মে ভ্যালে", "url": "https://bn.wikipedia.org/wiki?curid=1519848", "content": "মে ভ্যালে (ইংরেজি: May Vale) (১৮ নভেম্বর ১৮৬২ – ৬ আগস্ট ১৯৪৫) ছিলেন একজন অস্ট্রেলীয় চিত্রশিল্পী এবং এনামেলিস্ট। জানা যায় তিনিই প্রথম নারী হিসেবে বুওনারোত্তি সোসাইটির সদস্য নির্বাচিত হন।\n\n\n== জীবনী ==\nভ্যালের জন্ম ১৮৬২ সালের ১৮ নভেম্বর ভিক্টোরিয়ার ব্যালারাতে। তিনি মাননীয় ডব্লিউ.এম.কে. ভ্যালের কন্যা।\n\n\n== প্রশিক্ষণ ==\nভ্যালের পরিবার ১৮৭২ সালে মেলবোর্নে চলে আসে এবং ১৮৭৪ সালে ইংল্যান্ডের লন্ডনে চলে যায়। লন্ডনে ভ্যালে  সাউথ কেনসিংটন স্কুলে (রয়েল কলেজ অব আর্ট) পড়াশোনা করেন। মেলবোর্নে ফিরে আসার পর ১৮৭৯ থেকে ১৮৮৯ সাল পর্যন্ত তিনি ন্যাশনাল গ্যালারি আর্ট স্কুলে পড়াশোনা করেন। সেখানে তিনি অসওয়াল্ড রোজ ক্যাম্পবেল, জর্জ ফোলিংসবি এবং ফ্রেডেরিক ম্যাককাবিনের অধীনে পড়াশোনা করেন। ন্যাশনাল গ্যালারি আর্ট স্কুলে তার সহপাঠীদের মধ্যে ছিলেন জেন সাদারল্যান্ড এবং ক্লারা সাউদার্ন। লন্ডনে ফিরে এসে তিনি স্যার জেমস লিন্টন পি.আর.আই. এবং হেনরি জে. স্টক আর.আই.-এর অধীনে লিন্টন স্কুলে ভর্তি হন। এরপর তিনি জুলস লেফেব্রে এবং টনি রবার্ট-ফ্লুরির অধীনে ছয় মাসের জন্য প্যারিসের একাডেমি জুলিয়ানে ভর্তি হন।\n\n\n== অস্ট্রেলিয়া ==\n১৮৯০-এর দশকে অস্ট্রেলিয়ার মেলবোর্নে ফিরে এসে তিনি অ্যাবটসফোর্ডের চার্চ স্ট্রিটের \"মেফিল্ডে\" বসবাস শুরু করেন। ১৮৯২ সালের কিছু দিন আগে থেকে তিনি মেলবোর্নের ভিক্টোরিয়ান আর্টিস্ট সোসাইটিতে তার চিত্রশিল্প প্রদর্শনী করেন। ১৮৯৩ সালে তিনি ১১৯ সোয়ানস্টন স্ট্রিটে একটি স্টুডিও চালু করেন যেখানে তিনি শিল্পকলার পাঠ দিতেন এবং একজন কমিশনপ্রাপ্ত প্রতিকৃতি চিত্রশিল্পী হিসেবে কাজ করতেন।\nজানা যায় তিনিই প্রথম নারী হিসেবে বুওনারোত্তি সোসাইটিতে সদস্য হিসেবে যোগদান করেন, যদিও ১৮৮৩ সালে অ্যালিস চেরি (নি ব্রাদারটন) সহ কয়েকজন ভ্যালের আগে বুওনারোত্তি সোসাইটিতে যোগ দেয়ার দাবিদার রয়েছে। তিনি ইয়ারা স্কাল্পটরস সোসাইটিতেও যোগদান করেছিলেন।\n১৮৯৫ সালে ভ্যালে ৩০৪ ফ্লিন্ডার্স স্ট্রিটের ফ্লিন্ডার্স বিল্ডিংয়ে একটি আর্ট স্কুল স্থাপন করেন, যেখানে তিনি প্লেইন এয়ার পেইন্টিং শেখাতেন। তার ছাত্রীদের মধ্যে একজন ছিলেন অ্যালিস মারিয়ান এলেন বেল। ১৮৯৯ সালে সিডনিতে চলে আসার পর তিনি নিউ সাউথ ওয়েলসের রয়েল আর্ট সোসাইটির সাথে প্রদর্শনী করেন। এনামেলিং পড়ার জন্য তিনি লন্ডনের চেলসি পলিটেকনিক ইনস্টিটিউটে ফিরে আসেন। ১৯০৬ সালের দিকে তার আলেকজান্ডার গিলফিলানের সাথে দেখা হয় এবং সেখানেই ১৯০৮ সালের ২০ আগস্টে আলেকজান্ডার গিলফিলানের সাথে বিবাহ বন্ধনে আবদ্ধ হন।\nমেফিল্ডে ১৯০৭ সালে অস্ট্রেলীয় নারী কর্ম প্রদর্শনীতে তার ১৯০৪ সালের আঁকা অয়েল স্প্রিং প্রদর্শিত হয়েছিল। ১৯১৯ সালে সিডনির সোসাইটি অব আর্টিস্টস এক্সিবিশনে তিনি চেলসি পলিটেকনিকে শেখা কৌশলের মাধ্যমে এনামেলওয়্যার ব্রোচ প্রদর্শন করেছিলেন।\n\n\n== শৈলী ==\nভ্যালের জীবদ্দশায় তিনি ভিক্টোরিয়ান আর্টিস্ট সোসাইটি, উইমেনস আর্ট ক্লাব, অ্যাথেনিয়ামসহ বিভিন্ন স্থানে প্রদর্শনী করেছেন এবং ১৯২৭ সালে কুইন্স হলে একটি একক মহিলার প্রদর্শনী করেন। হাইডেলবার্গ স্কুলের তার প্রতীতিবাদী কৌশলগুলি তার সমসাময়িক জেন সাদারল্যান্ড, ক্লারা সাউদার্ন এবং জেন প্রাইসসহ অন্যান্য গুণী মহিলা চিত্রশিল্পীর সাথে তুলনা করা হয়েছিলো।\n\n\n== উত্তরাধিকার ==\nভ্যালে তার স্বামীর মৃত্যুর পূর্বেই ১৯৪৫ সালের ৬ আগস্ট মেলবোর্নে মারা যান। তার কাজগুলি ভিক্টোরিয়ার জাতীয় গ্যালারি এবং নিউ সাউথ ওয়েলসের আর্ট গ্যালারির সংগ্রহে রয়েছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nঅস্ট্রেলিয়ান আর্ট নিলাম রেকর্ডসে মে ভ্যালের চিত্রকর্মের ছবি\nভিক্টোরিয়ান সরকার কর্তৃক পৃষ্ঠপোষকতাপ্রাপ্ত অ্যান্ড্রু ম্যাকেঞ্জির লেখা 'ওমেন অফ দ্যা হাইডেলবার্গ স্কুল'"}