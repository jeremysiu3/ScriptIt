{"pageid": 1190180, "title": "ঘানায় ইসলাম", "url": "https://bn.wikipedia.org/wiki?curid=1190180", "content": "ইসলাম হলো ঘানায় আগমনকারী প্রথম ইব্রাহিমীয় ও একেশ্বরবাদী ধর্ম এবং বর্তমান ইসলাম দেশের দ্বিতীয় সর্বাধিক প্রচলিত ধর্ম। ঘানার ২০২১ সালের আবাসন শুমারি অনুসারে, ঘানায় মুসলমানদের শতাংশ প্রায় ১৯.৯%।  অ্যাসোসিয়েশন অফ রিলিজিয়ন ডেটা আর্কাইভসের ২০২০ সালের রিপোর্ট অনুসারে, ঘানার ৬৩.৫ জন মুসলিম সুন্নি ইসলামের অনুসারী এবং প্রায় ৩৬.৫% আহমদিয়া সম্প্রদায়ের অন্তর্গত। ১৯৬০–এর দশকে ইউসুফ আজুরার সংস্কারবাদী কার্যকলাপের ফলে হাম্বলী মাজহাবের দিকে অপ্রতিরোধ্য পরিবর্তন না হওয়া পর্যন্ত আইনশাস্ত্রে মালিকি মাযহাব সবচেয়ে সাধারণ ছিল। একসময়ে ব্যাপক প্রভাবশালী সুফিবাদ বছরের পর বছর ধরে উল্লেখযোগ্যভাবে হ্রাস পেয়েছে এবং তিজানিয়াহ ও কাদিরিয়া সুফি তরিকা বর্তমানও ঘানার ঐতিহ্যবাদী মুসলিমদের মধ্যে প্রতিনিধিত্ব করে। \nঘানার মুসলমান ও খ্রিস্টানদের মধ্যে চমৎকার সম্পর্ক রয়েছে। মুসলমানদের প্রতিনিধি পরিষদের কর্তৃত্ব দ্বারা পরিচালিত মুসলমানদের প্রভাবিত করে এমন অনেক ধর্মীয়, সামাজিক, অর্থনৈতিক বিষয় প্রায়শ আলোচনা পর্যালোচনার মাধ্যমে সমাধান করা হয়। জাতীয় হজ্জ কাউন্সিল মক্কায় হজ্জযাত্রীদের ব্যবস্থা করার দায়িত্ব পালন করে। ঘানার জাতীয় প্রধান ইমাম হলেন ঘানার মুসলিম বিষয়ক সর্বোচ্চ কর্তৃপক্ষ।\nঘানার কিছু মেট্রোপলিটন এলাকা ও শহর বিশেষত, উল্লেখযোগ্য মুসলিম জনসংখ্যার এলাকায় প্রাথমিক, জুনিয়র সেকেন্ডারি, সিনিয়র সেকেন্ডারি ও টার্শিয়ারি শিক্ষা প্রদান করে এমন ইসলামি/আরবি স্কুল রয়েছে।\n\n\n== তথ্যসূত্র =="}