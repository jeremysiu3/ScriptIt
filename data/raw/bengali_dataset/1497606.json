{"pageid": 1497606, "title": "সংঘাত (১৯৯৬-এর চলচ্চিত্র)", "url": "https://bn.wikipedia.org/wiki?curid=1497606", "content": "সংঘাত পিনাকী চৌধুরী প্রযোজিত ও পরিচালিত ১৯৯৬ সালের বাংলা ভাষার ভারতীয় নাট্য চলচ্চিত্র। এটি দিব্যেন্দু পালিতের গল্প অবলম্বনে নির্মিত। এটি প্রযোজনা করে ন্যাশনাল ফিল্ম ডেভলপমেন্ট কর্পোরেশন অব ইন্ডিয়া। এটি জন্ম থেকে মৃত্যু পর্যন্ত একজন নারীর জীবনের সংগ্রামের গল্প। এতে শ্রেষ্ঠাংশে অভিনয় করেন দোলন রায় ও সৌমিত্র চট্টোপাধ্যায়। চলচ্চিত্রটি ১৯৯৬ সালের ১৯শে অক্টোবর মুক্তি পায়। এটি ৪৪তম জাতীয় চলচ্চিত্র পুরস্কারে শ্রেষ্ঠ বাংলা ভাষার পূর্ণদৈর্ঘ্য চলচ্চিত্রের জন্য রাষ্ট্রপতির রৌপ্য পদক ও বিশেষ উল্লেখ (দোলন রায়) বিভাগে দুটি পুরস্কার অর্জন করে।\n\n\n== কাহিনী সংক্ষেপ ==\nঋতুপর্ণা বিয়ের ছয় মাসের মধ্যে বিধবা হয়। সে তার বাবার বাড়িতে ফিরে আসে, কিন্তু তার জীবন আর আগের মত নেই। সে একটি খণ্ডকালীন চাকরি করে এবং অপেশাদার অভিনয় শুরু করে। অভিনয় জীবনের শীর্ষে পৌঁছানোর পর আকস্মিক দুর্ঘটনায় সে সকল আশা ছেড়ে দেয়। এই সময়ে নাট্যকার মৃণালকান্তি তাকে একটি নাটক নির্দেশনার প্রস্তাব দেয়।\n\n\n== অভিনয়শিল্পীদল ==\nদোলন রায়\nসৌমিত্র চট্টোপাধ্যায়\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সংঘাত  (ইংরেজি)"}