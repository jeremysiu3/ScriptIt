{"pageid": 1175836, "title": "মালটাকে গাড়িতে তোল", "url": "https://bn.wikipedia.org/wiki?curid=1175836", "content": "মালটাকে গাড়িতে তোল হলো ১৯৯১ সালের বাংলা ভাষার ভারতীয় চলচ্চিত্র নবাব-এর একটি উদ্ধৃতি যা সৌমিত্র ব্যানার্জী অভিনীত একটি চরিত্রের দ্বারা বলা হয়। বিড়ম্বনার অভিব্যক্তি হিসেবে সংলাপটি জনপ্রিয়তা পায়।\n\n\n== উৎপত্তি ==\nসংলাপটি ১৯৯১ সালের ভারতীয় বাংলা ভাষার চলচ্চিত্র নবাব-এর একটি দৃশ্যের। সেই দৃশ্যে চলচ্চিত্রের নায়িকা রাস্তায় হাঁটতে থাকেন। রাস্তায় নায়িকাকে দেখে সৌমিত্র মেয়েটিকে জোর করে তার গাড়িতে নিয়ে আসার নির্দেশ দেয়। তার এই আদেশই উদ্ধৃতি হয়ে যায়।\n\n\n== অন্যান্য ব্যবহার ==\nসর্বপ্রথম বাংলাদেশ থেকে সংলাপটি ব্যবহার করে ৩ সেপ্টেম্বর ২০২২-এ মিম তৈরি করা শুরু হয় এবং তার পরে মিমটি ভাইরাল হয়। একটি মিম উদ্ধৃতিটি অনলাইন আলোচনার কেন্দ্রবিন্দুতে নিয়ে আসে। একজন অজ্ঞাত ব্যক্তি বাকস্বাধীনতা সম্পর্কে উদ্ধৃতিটি প্রথম ব্যবহার করে অনলাইনে শেয়ার করেন। তারপরে সৌমিত্রের উদ্ধৃতি ও তার একটি ছবি ব্যবহার করে বিভিন্ন মিম তৈরি করা হয়, যার মধ্যে রয়েছে আদিবাসী অস্ট্রেলীয় ও ধর্মপ্রচারকদের সম্পর্কে একটি মিম, রাস্তার প্রাণীদের সম্পর্কে একটি মিম, বিশ্ববিদ্যালয়ে র‍্যাগিং সংস্কৃতি সম্পর্কে মিম, মোহাম্মদপুরে ছিনতাইয়ের ঘটনা সম্পর্কে মিম ইত্যাদি। বাংলাদেশী বিরিয়ানির দোকান সুলতানস ডাইন তাদের ফেসবুক পেজে সৌমিত্রের ছবি ও উক্তি ব্যবহার করে একটি বিজ্ঞাপন প্রকাশ করে। বিজ্ঞাপনে দেখা যায়, সুলতানের ডাইনের কাচ্চি বিরিয়ানির থালায় আলু দেখে সৌমিত্র নিজ প্লেটে আলু তুলে নেওয়ার আকাঙ্ক্ষায় লিপ্ত। বিজ্ঞাপনটি ভাইরাল হওয়ার পর জনপ্রিয়তা পায়।\n\n\n== তথ্যসূত্র =="}