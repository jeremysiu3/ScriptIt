{"pageid": 1479827, "title": "মহাজনহাট ফজলুর রহমান স্কুল এন্ড কলেজ", "url": "https://bn.wikipedia.org/wiki?curid=1479827", "content": "মহাজনহাট ফজলুর রহমান স্কুল এন্ড কলেজ হচ্ছে বাংলাদেশের চট্টগ্রাম জেলার মীরসরাই উপজেলায় অবস্থিত মাধ্যমিক ও উচ্চমাধ্যমিক শিক্ষাপ্রতিষ্ঠান। প্রতিষ্ঠানটি ১৯৫৯ সালে মহাজনহাট ফজলুর রহমান স্কুল হিসেবে প্রতিষ্ঠা করা হয় এবং ২০০৯ সালে মহাজনহাট ফজলুর রহমান স্কুল এন্ড কলেজ নামে নামকরণ করা হয়। ফলাফলের দিক থেকে চট্টগ্রাম উত্তর জেলার মধ্যে প্রতিষ্ঠানটি সেরা কলেজ হিসেবে বিবেচিত হয়।\n\n\n== উচ্চ মাধ্যমিক পরীক্ষার ফলাফল ==\n\n\n== অবস্থান ==\nবাংলাদেশের চট্টগ্রাম জেলার অন্তর্গত মীরসরাই উপজেলার ধুম ইউনিয়নে প্রতিষ্ঠানটি অবস্থিত।\n\n\n== ইতিহাস ==\n\n\n=== বিদ্যালয় প্রতিষ্ঠা ===\nপ্রতিষ্ঠানটির প্রথম উদ্যেক্তা ছিলেন বাবু যতীন্দ্র নন্দী। ১৯৩০ সালে মহাজনহাট বাজারের পশ্চিম পার্শ্বে অবস্থিত নন্দী বাড়ির পুকুরের উত্তর পাড়ে একটি জীর্ণ টিনশেড ঘরের মাধ্যমে প্রতিষ্ঠানটির প্রথম সূত্রপাত হয়। তখন চতুর্থ শ্রেণি দিয়ে প্রতিষ্ঠানটির যাত্রা শুরু হয়।\nপরবর্তীতে ১৯৪০ সালে প্রতিষ্ঠানটিকে মাধ্যমিক বিদ্যালয়ে রূপান্তরিত করার প্রস্তাব গৃহীত হয় এবং প্রতিষ্ঠানটি বর্তমানে যে স্থানে অবস্থিত ঐ স্থানে স্থানান্তরিত করা হয়। পর্যায়ক্রমে ষষ্ঠ, সপ্তম ও অষ্টম শ্রেণি চালু করা হয় এবং ১৯৫২-১৯৫৩ সালে একে উচ্চ মাধ্যমিক বিদ্যালয়ে রূপান্তরিত করার প্রক্রিয়া শুরু হয়।\n১৯৫৭-১৯৫৮ সালের দিকে প্রতিষ্ঠানের তৎকালীন পরিচালনা কমিটির সাথে চট্টগ্রাম-১ এর সাবেক সংসদ সদস্য মোশাররফ হোসেন এবং তার পিতা মরহুম এস. রহমান সম্পৃক্ত হন। এ ব্যাপারে অগ্রণী ভূমিকা পালন করেন বাবু ডাঃ হরণ দত্ত।\n১৯৫৯ সালে মরহুম এস. রহমান প্রতিষ্ঠানটিকে মাধ্যমিক বিদ্যালয়ে উন্নীত করার আন্তরিক প্রচেষ্টা চালান। কিন্তু পার্শ্ববর্তী জোরারগঞ্জ আদর্শ উচ্চ বিদ্যালয় থেকে এর দূরত্ব ২.৫ মাইলের কম দেখিয়ে মাধ্যমিক বিদ্যালয় করার বিষয়ে তীব্র বিরোধিতা করা হয়। এ সময় মরহুম এস.রহমানের এক শিক্ষা বিভাগীয় বন্ধুর পরামর্শে মহাজনহাট ফজলুর রহমান বহুমুখী উচ্চ বিদ্যালয় এর পরিবর্তে ফজলুর রহমান ইনস্টিটিউট নামকরণ করে এতে উচ্চ বিদ্যালয়ের কার্যক্রম শুরু করা হয়।\n\n\n=== কলেজ প্রতিষ্ঠা ===\n২০০৯ সালে চট্টগ্রাম-১ এর সাবেক সংসদ সদস্য মোশাররফ হোসেন প্রতিষ্ঠানটিকে স্কুল এন্ড কলেজে রূপান্তর করেন।\n\n\n== পরিচালনা ব্যবস্থা ==\nবর্তমানে এস রহমান ট্রাস্টের অধীনে প্রতিষ্ঠানটি পরিচালিত হচ্ছে।\n\n\n== অবকাঠামো ==\nবর্তমানে কলেজটিতে রয়েছে শীতাতপ নিয়ন্ত্রিত ও সমৃদ্ধ পাঠাগার, বিজ্ঞানগার ও ডিজিটাল কম্পিউটার ল্যাব। এছাড়াও রয়েছে মুজিব কর্ণার, ছাত্রাবাস, ক্যান্টিন সুবিধা, নিজস্ব পরিবহন, বিভিন্ন স্পোর্টস ক্লাব, বিজ্ঞান ক্লাব, ডিবেটিং ক্লাব, ইংলিশ ক্লাব, মুক্ত মঞ্চ, সাহিত্য মঞ্চ, বিএনসিসি, রোবার স্কাউট এবং গালর্স গাইডের সুবিধা।\n\n\n== কার্যক্রম ==\nএ কলেজে সহ-শিক্ষা ব্যবস্থা রয়েছে। বর্তমানে এ প্রতিষ্ঠানে ষষ্ঠ থেকে দশম শ্রেণি পর্যন্ত পাঠদান করানো হয় এবং একাদশ-দ্বাদশ শ্রেণীতে বিজ্ঞান, মানবিক ও ব্যবসায় শিক্ষা শাখায় পড়াশোনার সুযোগ রয়েছে।\n\n\n== আরও দেখুন ==\nমাধ্যমিক ও উচ্চ মাধ্যমিক শিক্ষা বোর্ড, চট্টগ্রাম\n\n\n== তথ্যসূত্র =="}