{"pageid": 1148582, "title": "হাড় কিপ্‌টে", "url": "https://bn.wikipedia.org/wiki?curid=1148582", "content": "হাড় কিপ্‌টে বৃন্দাবন দাস রচিত ও সালাউদ্দিন লাভলু পরিচালিত একটি খুবই জনপ্রিয় টেলিভিশন ধারাবাহিক । মূল চরিত্রে অভিনয় করেছেন আমিরুল হক চৌধুরী, চঞ্চল চৌধুরী, মোশাররফ করিম, আ খ ম হাসান, শামীম জামান, শাহানাজ খুশিসহ আরো অনেকে। হাড়কিপটে ধারাবাহিকের নতুন কিস্তি হলো হারাধনের একটি বাগান।\n\n\n== অভিনয় ==\nউল্লেখযোগ্য অভিনয়শিল্পীরা হলো:\n\nআমিরুল হক চৌধুরী\nচঞ্চল চৌধুরী\nমোশাররফ করিম\nআ খ ম হাসান\nশামীম জামান\nবৃন্দাবন দাস\nশাহানাজ খুশি\nগোলাম হাবিবুর রহমান মধু\nশামীম জামান\nশিরিন আলম\nমিলন ভট্টাচার্য\nমাসুদ রানা মিঠু\nমনির হোসেন\nআমানুল হক হেলাল\nস্বর্ণা\nমৌটুসী\nখসরু\nআনিসুর রহমান\nউর্মী\nতানভীর রিপন\n\n\n== কাহিনী ==\nপাবনা জেলার চাটমোহর উপজেলার এক প্রত্যন্ত গ্রামের দুই বন্ধু নজর আলী ও হারাধন দত্ত। দুইজনই অসম্ভব কৃপণ যাকে বলে হাড়কিপ্টে আরকি। এই দুজনের  কৃপণতার জন্যে তাদের পরিবারে যে সংঘাত তাই নাটকের আলোচ্য বিষয়। \nনজর আলীর তিন সন্তান ফজর, বহর ও নহর। তার সহধর্মিণী কমলা বানু। তিনি সংসারের খরচের ব্যাপারে খুবেই সংবেদনশীল। তাকে গ্রামের লোক কিপ্‌টে ডাকে, তবুও এসব গায়ে মাখে না তিনি। তার ধারণা, সবাই তাকে হিংসে করেই এসব বলে। নজর আলীর মতো তার মেঝছেলেও কৃপণ,এই পরিবারের ভুক্তভোগী তার স্ত্রী (কমলাবানু), বড় ছেলে(ফজর) এবং ছোট ছেলে (নহর)।\nঅন্যদিকে বিপত্নীক হারাধনের ঘরে দুই ছেলেমেয়ে। মেয়ে শিবানী রাণী দত্তও বাবার মতো কৃপণ। তাই এই পরিবারের ভুক্তভোগী ছেলে ভূপেন দত্ত।\n\n\n== প্রতিক্রিয়া ==\nহাড় কিপ্‌টে ধারাবাহিকটি খুবই প্রশংসা কুড়িয়েছে। সর্বস্তরের মানুষ প্রত্যেকটি চরিত্রকে ভালোবেসেছে।\n\n\n== তথ্যসূত্র ==\n\n\n== বহিঃসংযোগ ==\nইউটিউবের সিডি চয়েন্স ড্রামাতে\nবঙ্গ বিডিতে  ওয়েব্যাক মেশিনে আর্কাইভকৃত ৬ জুন ২০২২ তারিখে"}