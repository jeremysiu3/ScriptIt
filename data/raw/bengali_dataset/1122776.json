{"pageid": 1122776, "title": "চেম্বাই সঙ্গীতোলসভাম", "url": "https://bn.wikipedia.org/wiki?curid=1122776", "content": "চেম্বাই সঙ্গীতোলসভাম হল গুরুভায়ুর দেবস্বম কর্তৃক গুরুভায়ুরে অনুষ্ঠিত একটি বার্ষিক কর্ণাটকী সঙ্গীত উৎসব। এটি থিরুভাইয়ারুর ত্যাগরাজা আরাধনার মতো। শ্রীকৃষ্ণ মন্দিরের একাদশী উৎসবের অংশ হিসেবে কেরালার ত্রিশূর জেলার এটি অনুষ্ঠিত হয়। উৎসবটি বছরের পর বছর ধরে অত্যন্ত জনপ্রিয় হয়ে উঠছে এবং এর সময়কাল শুরুতে তিন দিন থাকলেও এখন তা বেড়ে প্রায় ১২ - ১৫ দিন হয়েছে। গুরুভায়ুর একাদশীর দিন সমস্ত সঙ্গীতজ্ঞ চেম্বাইয়ের পাঁচটি প্রিয় গান এবং ত্যাগরাজার পঞ্চরত্ন কৃতীগুলি সমবেত কণ্ঠে পরিবেশন করেন। এটি অনুষ্ঠিত হয় কর্ণাটকী শাস্ত্রীয় সঙ্গীতের অন্যতম প্রধান পুরুষ চেম্বাই বৈদ্যনাথ ভাগবতারের স্মরণে।  তিনি ভগবান গুরুভায়ুরাপ্পনের একনিষ্ঠ ভক্ত ছিলেন।\n\n\n== ইতিহাস ==\nচেম্বাই প্রায় ৬০ বছর ধরে মন্দির শহরে নিজের মতো করে এই উৎসব পরিচালনা করেছিলেন। তিনি ছোট শিশু থেকে শুরু করে তাঁর সময়ের বিখ্যাত সঙ্গীতজ্ঞদের মধ্যে কর্ণাটকী সঙ্গীতে আগ্রহী সবাইকে এই উৎসবে সঙ্গীত পরিবেশন করতে আমন্ত্রণ জানাতেন। সময়ের সাথে সাথে, এই উৎসবের জনপ্রিয়তা তিরুভাইয়ারু ত্যাগরাজা আরাধনার সাথে পাল্লা দিতে থাকে। দ্বিতীয়টি সন্ত ত্যাগরাজার প্রতি শ্রদ্ধা জানানোর অন্যতম গুরুত্বপূর্ণ উৎসব হিসেবে স্বীকৃত ছিল। ১৯৭৪ সালে চেম্বাইয়ের মৃত্যুর পর গুরুভায়ুর দেবস্বম বোর্ড এই উৎসবের মালিকানা নেওয়ার সিদ্ধান্ত নেয়, চেম্বাইয়ের স্মৃতিতে এটির নাম পরিবর্তন করে চেম্বাই সঙ্গীতোলসভাম রাখা হয়েছিল।\nশুরুতে তিন দিন ধরে অনুষ্ঠিত উৎসবটি বছরের পর বছর ধরে এত জনপ্রিয়তা লাভ করেছে যে এখন এটি দুই সপ্তাহ ধরে অনুষ্ঠিত হয় এবং বহু কর্নাটকী সঙ্গীতজ্ঞ এখানে যোগদান করেন।\n\n\n== উৎসব ==\n\nপ্রতি বছর প্রায় ৩০০০ সঙ্গীতশিল্পী এই উৎসবে অংশগ্রহণ করেন এবং এটি প্রায় ১২ - ১৫ দিন ধরে চলে। গুরুভায়ুর একাদশীর দিনে এই উৎসব সমাপ্ত হয়। সেই দিন সমস্ত সঙ্গীতজ্ঞ চেম্বাইয়ের পাঁচটি প্রিয় গান পরিবেশন করেন। \nসেইদিন একটি সমবেত সঙ্গীতানুষ্ঠান হয় এবং তাঁরা চেম্বাইয়ের সবচেয়ে প্রিয় গান 'ভাথাপি গণপতিম' (হংসধ্বনি), 'রক্ষমাম শরণাগতম' (নাট্ট), 'পাবনাগুরু পবনপুরাদেশ্বর' (হংসানন্দী), 'মামাভা সাদাজননী' (কানাড়া) এবং 'করুণা চেইভান এনতু থামাসাম কৃষ্ণ' (যদুকুল কম্বোজি) পরিবেশন করেন। উৎসবের বিশেষত্ব হল দশমীর দিনে বেশ কয়েকজন নেতৃস্থানীয় শিল্পী দ্বারা সন্ত ত্যাগরাজার 'পঞ্চরত্ন কৃতী'-র সমবেত গায়ন।\n\n\n== আরও দেখুন ==\n\nভারতীয় শাস্ত্রীয় সঙ্গীত উৎসবের তালিকা\n\n\n== তথ্যসূত্র ==\n\nটেমপ্লেট:Tourist attractions in Thrissur"}