{"pageid": 1079140, "title": "আবদুল গনি বরাদর", "url": "https://bn.wikipedia.org/wiki?curid=1079140", "content": "মোল্লা আবদুল গনি বরাদর (দারি: عبدالغنی برادر‎; জন্ম: ১৯৬৮), মোল্লা বরাদর আখুন্দ অথবা মোল্লা ভাই নামেও পরিচিত, হলেন তালেবানের সহ-প্রতিষ্ঠাতা এবং আফগানিস্তান ইসলামি আমিরাতের প্রথম উপপ্রধানমন্ত্রী। তিনি মোল্লা মুহাম্মদ ওমরের সহকারী ছিলেন। তিনি ২০১০ সালের ফেব্রুয়ারিতে পাকিস্তানের ইন্টার-সার্ভিসেস ইন্টেলিজেন্স (আইএসআই) ও যুক্তরাষ্ট্রের সেন্ট্রাল ইন্টেলিজেন্স এজেন্সি (সিএআই) গোয়েন্দা সংস্থাগুলোর একটি বিশেষ দল কর্তৃক গ্রেফতার হন। পরবর্তীতে ২০১৮ সালের ২৪ অক্টোবর যুক্তরাষ্ট্রের অনুরোধে মুক্তি পান।\n\n\n== প্রাথমিক জীবন ও তালেবান কর্মজীবন ==\nবরাদর ১৯৬৮ সালে আফগানিস্তানের ওরুজগন প্রদেশের দেহ রাহওয়াদ জেলার উইটমাক গ্রামে জন্মগ্রহণ করেন। তিনি পোপালজাই গোত্রের একজন দুররানি পশতুন। তিনি ১৯৮০'র দশকে সোভিয়েত-আফগান যুদ্ধে কান্দাহারে (প্রধানত পাঞ্জওয়াই এলাকায়) যুদ্ধ করেছিলেন এবং সোভিয়েত সমর্থিত আফগান সরকারের বিরুদ্ধে আফগান মুজাহিদিনের হয়ে কাজ করেছিলেন। পরবর্তীকালে তিনি তার সাবেক কমান্ডার মোহাম্মদ ওমরের সাথে কান্দাহার প্রদেশের মাইওয়ান্ডে একটি মাদ্রাসা পরিচালনা করেন। পশ্চিমা গণমাধ্যম অনুযায়ী, ওমর এবং বরাদর একে-অপরের দুই বোনেকে বিয়ের মাধ্যমে শ্যালক-দুলাভাই হতে পারেন। ১৯৯৪ সালে, দক্ষিণ আফগানিস্তানে তালেবান প্রতিষ্ঠায় তিনি মুহাম্মদ ওমরকে সাহায্য করেছিলেন।\nতালেবান শাসনকালীন সময়ে (১৯৯৬-২০০১), বরাদর বিভিন্ন পদে অধিষ্ঠিত ছিলেন। তিনি হেরাত ও নিমরুজ প্রদেশের গভর্নর এবং/অথবা পশ্চিম আফগানিস্তানের কর্পস কমান্ডার ছিলেন। মার্কিন পররাষ্ট্র দফতর একটি অবৈধ নথিতে তাকে সাবেক সেনাপ্রধান এবং কাবুলের সেন্ট্রাল আর্মি কোরের কমান্ডার হিসেবে তালিকাভুক্ত করা হয়েছে, যদিও ইন্টারপোল বলেছে যে তিনি ছিলেন তালেবানের প্রতিরক্ষামন্ত্রী ছিলেন।\n\n\n== তথ্যসূত্র =="}