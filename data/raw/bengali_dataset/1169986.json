{"pageid": 1169986, "title": "ইব্রাহিম মোহাম্মদ খরাইশি", "url": "https://bn.wikipedia.org/wiki?curid=1169986", "content": "ইব্রাহিম মোহাম্মদ খরাইশি (জন্ম ১৯৫৬) একজন ফিলিস্তিনি রাজনীতিবিদ ও কূটনীতিক। তিনি ফিলিস্তিন জাতীয় কর্তৃপক্ষের উপ-পররাষ্ট্রমন্ত্রী, সুইজারল্যান্ডে ফিলিস্তিনের রাষ্ট্রদূত এবং জাতিসংঘে ফিলিস্তিনের প্রতিনিধিত্বকারী স্থায়ী পর্যবেক্ষক।\n\n\n== প্রারম্ভিক জীবন ==\nখরাইশি ১৯৫৬ সালের ২৬ মার্চ ফিলিস্তিনের তুলকারমে জন্মগ্রহণ করেন। তিনি বেলগ্রেড বিশ্ববিদ্যালয় থেকে মেডিসিন এবং স্ট্রাসবার্গের ইন্টারন্যাশনাল সেন্টার ফর হিউম্যান রাইটস থেকে আন্তর্জাতিক আইন বিষয়ে ডিগ্রি অর্জন করেছেন।\n\n\n== রাজনৈতিক ও কূটনৈতিক জীবন ==\n১৯৯০ সালে তিনি ফিলিস্তিনি ছাত্রদের সাধারণ ইউনিয়নের চেয়ারম্যান হন। পাঁচ বছর পর তিনি ফিলিস্তিন মুক্তি সংস্থার ফাইনাল স্ট্যাটাস নেগোশনস বিভাগের প্রধান নিযুক্ত হন। তিনি ১৯৯৭ সালে ফিলিস্তিনি কেন্দ্রীয় কাউন্সিল এবং ২০০৪ সালে ফাতাহ বিপ্লবী কাউন্সিলের সদস্য নির্বাচিত হন। তিনি ফিলিস্তিনের পররাষ্ট্র মন্ত্রণালয়ে আন্তর্জাতিক বিষয়ক পরিচালক হিসেবে দায়িত্ব পালন করেছেন।\nখরাইশি শান্তির জন্য ফিলিস্তিন জোটের সদস্য এবং ফিলিস্তিনি জাতীয় কর্তৃপক্ষের উপ-পররাষ্ট্র বিষয়ক মন্ত্রী। ২০০৮ সালে তিনি জাতিসংঘে ফিলিস্তিনের প্রতিনিধিত্বকারী স্থায়ী পর্যবেক্ষক এবং ২০১০ সালে সুইজারল্যান্ডে ফিলিস্তিনের রাষ্ট্রদূত নিযুক্ত হন।\n\n\n== তথ্যসূত্র =="}