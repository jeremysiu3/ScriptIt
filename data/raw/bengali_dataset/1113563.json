{"pageid": 1113563, "title": "অল সিলন জমিয়তুল উলামা", "url": "https://bn.wikipedia.org/wiki?curid=1113563", "content": "অল সিলন জমিয়তুল উলামা (সংক্ষেপে এসিজেইউ, তামিল: அகில இலங்கை ஜம்இய்யதுல்) শ্রীলঙ্কার একটি পুরানো ইসলামি সংগঠন। এটি শ্রীলঙ্কান মুসলিমদের সর্বোচ্চ সংস্থা হিসেবে বিবেচিত হয়। ১৯১৯ সালে জমিয়ত উলামায়ে হিন্দ প্রতিষ্ঠা হওয়ার পর তার অনুকরণে ১৯২৪ সালে এটি প্রতিষ্ঠা করা হয়েছিল। প্রতিষ্ঠার পর থেকে এটি শ্রীলঙ্কার উলামা, সাধারণ মুসলমানদের আধ্যাত্মিক দিকনির্দেশনা প্রদান সহ জাতীয় এবং আন্তর্জাতিকভাবে মুসলিম এবং অমুসলিমদের অনেকগুলি পরিষেবা এবং নির্দেশিকা প্রদান করে। সংগঠনটির দাবি অনুযায়ী, এটি মুসলিমদের মধ্যে ঐক্য এবং মুসলিম ও অমুসলিমদের মধ্যে সহাবস্থান গড়ে তোলার সাথে জড়িত। তবে শ্রীলঙ্কার বৌদ্ধ কট্টরপন্থীরা সংগঠনটি নিষিদ্ধ করার দাবি জানিয়ে আসছে।\n\n\n== সংগঠন ==\nনীতিগতভাবে সংগঠনটি রাজনৈতিক কর্মকাণ্ডে জড়িত হয় না। বর্তমানে এটি গণতান্ত্রিক সমাজতান্ত্রিক প্রজাতন্ত্র শ্রীলঙ্কার ২০০০ সালের ৫১ নং আইন দ্বারা পরিচালিত হচ্ছে। সারা দেশে সংগঠনটির ১৩৪টিরও বেশি শাখা রয়েছে। এর আলেম সদস্য সংখ্যা ৫ সহস্রাধিক। সংগঠনটির কার্যক্রম পরিচালনার জন্য ১৫টি কমিটি রয়েছে। যথা:\n\nসহযোগিতা ও সমন্বয়ের জন্য কাউন্সিল\nসমাজসেবা ও তথ্য কমিটি\nশিক্ষা কমিটি\nমক্তব পুনর্বাসন কমিটি\nফতোয়া কমিটি\nপ্রচার কমিটি\nচাঁদ দেখা কমিটি\nগবেষণা ও প্রকাশনা কমিটি\nযুব বিষয়ক কমিটি\nমহিলা বিষয়ক কমিটি\nমিডিয়া কমিটি\nইসলামি অর্থনীতি ও অর্থ উপদেষ্টা কমিটি\nহালাল কমিটি\nউলামা বিষয়ক কমিটি\nশাখা সমন্বয় কমিটি\n\n\n== আরও দেখুন ==\nদেওবন্দি সংগঠনের তালিকা\n\n\n== তথ্যসূত্র =="}