{"pageid": 1470296, "title": "নবদ্বীপচন্দ্র দেব বর্মণ", "url": "https://bn.wikipedia.org/wiki?curid=1470296", "content": "মহামান্যবর রাজকুমার শ্রীলা-শ্রীযুক্ত নবদ্বীপচন্দ্র দেব বর্মণ (১৮৫৪ - ৫ সেপ্টেম্বর ১৯৩১), ছিলেন একজন বিশিষ্ট  ভারতীয় সেতারবাদক এবং ধ্রুপদ গায়ক। তিনি ছিলেন সুরকার শচীন দেববর্মনের পিতা এবং আরেক সুরকার রাহুল দেব বর্মনের দাদা। \nনবদ্বীপচন্দ্র দেব বর্মন ভারতের ত্রিপুরা রাজ্যে অবস্থিত ত্রিপুরার রাজপ্রাসাদে জন্মগ্রহণ করেন। তিনি ত্রিপুরার রাজা ঈশান চন্দ্র মাণিক্য (ঈশানচন্দ্র দেব বর্মণ) এর দ্বিতীয় পুত্র ছিলেন  (রাজত্বকাল ১৮৪৯-১৮৬২)। তার মা ছিলেন রানী কৈশম চানু জাতিশ্বরী। ১৮৬২ সালে তার পিতার মৃত্যুর পর তিনি এবং তার বড় ভাইকে তাদের চাচা বীর চন্দ্র মাণিক্য ত্রিপুরার সিংহাসন থেকে বাদ দিয়েছিলেন। কিন্তু ১৯২৩ থেকে ১৯২৭ সাল পর্যন্ত তিনি তার আত্মীয় ত্রিপুরার মহারাজা বীর বিক্রম কিশোর দেববর্মনের (রাজত্বকাল ১৯২৩ - ১৯৪৭)  জন্য ত্রিপুরার রিজেন্সি কাউন্সিলের সভাপতি ছিলেন।  ১৯২৮ সালের ৩১ জানুয়ারি তাকে ব্যক্তিগতভাবে মহামান্যবর উপাধি প্রদান করা হয়। \nনবদ্বীপচন্দ্রের আত্মজীবনী \"আবর্জনার ঝুড়ি\" নামে পরিচিত। \nনবদ্বীপচন্দ্র দেব বর্মনের বিয়ে হয়েছিল নিরুপমা দেবীর সাথে  এবং তাদের ছিল নয়জন সন্তান। এর মধ্যে  বিখ্যাত গায়ক এবং ভারতীয় চলচ্চিত্র সঙ্গীত রচয়িতা শচীন দেব বর্মণ (পাঁচ পুত্রের মধ্যে সর্বকনিষ্ঠ) অন্যতম।\n\n\n== তথ্যসূত্র ==\n\n\n== বহিঃসংযোগ =="}