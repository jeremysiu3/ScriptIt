{"pageid": 1423448, "title": "কোকোলান", "url": "https://bn.wikipedia.org/wiki?curid=1423448", "content": "কোকোলান সরদারি (অর্থঃ \"তরঙ্গণের স্থান\") একটি উপজাতীয় শহর ভিত্তিক রাজ্য ছিল। মেক্সিকোর বর্তমান কেন্দ্রীয় এলাকা জালিস্কোতে একটি প্রাক-কলম্বিয়ান আমলে কোকা উপজাতিদের দ্বারা প্রতিষ্ঠিত  হয়েছিল। মূল শহর ছাড়াও এটির অধীন কয়েকটি গ্রামীণ বসতি ছিল। দ্বাদশ শতকে প্রতিষ্ঠিত নগর রাষ্ট্রটি ১৫২১ সালে নব্য স্পেনের ভাইসরয়াল্টির কাছে স্বাধীনতা হারায় এবং আভালোস প্রদেশের অন্তর্গত হয়।\n\n\n== ভিত্তি ==\nহুয়েহুয়েটজলাটজিন কর্তৃক দ্বাদশ শতকের কোনো এক সময় কোকোলানের প্রাচীন সরদার নিয়ন্ত্রিত রাজ্য কোকা উপজাতিদের দ্বারা প্রতিষ্ঠিত হয়েছিল। হুয়েহুয়েটজলাটজিন টোনালার সরদার স্থানীয় এলাকার প্রাক্তন বাসিন্দা ছিলেন। কোকোলানের উপবসতিগুলি ছিল বর্তমান মেক্সিকোর সান্তা আনা অ্যাকাটলান, টিজাপানিটো (বর্তমান ভিলা করোনা), জিলোটেপেটকু, টেকোলোটলান, আতেঙ্গো এবং টেনাম্যাক্সটলান এলাকায়।\nকোকা লোকদের ভাষায়, কোকোলানকে \"কোকোলহুই\" হিসাবে ডাকা হতো।\nকোকোলান শহরটি ষোড়শ শতকে ধ্বংস হয়ে গিয়েছিল, ফলে ১৫০৯ সালে এটির বাসিন্দারা পশ্চিম দিকে  বর্তমান টলাজোমুলকো দে জুনিগার কাছে চলে গিয়েছিল। টলাজোমুলকানরা কোকোলানদের তাদের অঞ্চল থেকে তাড়িয়ে দেয়, এবং তারা তাদের পুরানো জায়গায় সান্তা আনা অ্যাকাটালানে ফিরে আসে, যেখানে তারা ১৫১৯ সাল পর্যন্ত অবস্থান করে।\n১৫১৯ সালে, কোকোলানরা আবার কোকোলান শহর তৈরি করার জন্য পূর্ব থেকে পশ্চিমে প্রলম্বিত একটি পর্বত সারির চূড়ায় ফিরে যায়, এখানে তারা স্প্যানিয়দের আগমনের আগ পর্যন্ত ছিল।\n১৫১০ হতে স্প্যানিয়দের আগমনের আগ পর্যন্ত কিটলানি কোকলানদের সর্দার ছিলেন। ১৫২১ সালে স্প্যানিয়ার্ড অ্যালোনসো ডি আভালোস কোকোলান আবিষ্কার করেন এবং জয় করেন, তিনি কোকলানকে আভালোস প্রদেশে অন্তর্ভুক্ত করেন।\n\n\n== সরদার ==\nহুয়েহুয়েটজলাটজিন কোকলান শহরের স্থপতি ও প্রথম সর্দার।\nকিটলানি (অর্থ \"তারকা\") ছিলেন কোকোলান প্রধানদের মধ্যে শেষ। তিনি সলিত্রে যুদ্ধে অংশগ্রহণ করেছিলেন।\n\n\n== অধীনস্ত গ্রাম ==\n\n\n== তথ্যসূত্র =="}