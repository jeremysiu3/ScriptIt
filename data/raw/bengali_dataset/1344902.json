{"pageid": 1344902, "title": "চিত্রা প্রিয়া", "url": "https://bn.wikipedia.org/wiki?curid=1344902", "content": "আর. চিত্রা প্রিয়া (জন্ম ৩০শে মার্চ ১৯৮৪) হলেন চেন্নাই, তামিলনাড়ুর একজন মহিলা বাইক চালক (রেসিং)।\n\n\n== প্রাথমিক জীবন ==\nচিত্রাকে তাঁর দুই ভাই মোটরসাইকেল চালানো শিখিয়েছিলেন এবং ২০০৫ সালে তিনি তাঁর প্রথম বাইকটি পেয়েছিলেন। তিনি ৮০ সিসি - ১১০ সিসি বিভাগে তিনটি নতুন মোটরসাইকেল রেসে অংশগ্রহণ করেছিলেন। একটি দৌড়ের সময়, তিনি একমাত্র মেয়ে ছিলেন। তিনি সেই রেসে তৃতীয় স্থানে এসেছিলেন, কিন্তু গতি দৌড়ে রাইডার হিসেবে সোনা জিতেছিলেন। চিত্রা দীর্ঘ সহনশীল বাইক চালনা সম্পর্কে খুব উৎসাহী।\n\n\n== রেসিং জীবন ==\nযদিও, মোটরসাইকেল রেসিং ভারতে বৈধ খেলা হিসাবে স্বীকৃত, কিন্তু চিত্রা দেখেছিলেন তাঁর আগ্রহকে সঠিক রূপ দিতে অর্থায়ন করা খুব কঠিন। সেজন্য এর পরিবর্তে, তিনি দীর্ঘ দূরত্বের রাইডিংয়ে নিজের আবেগ অনুসরণ করে চলেছেন।\nতিনিই একমাত্র ভারতীয় মহিলা মোটরবাইক আরোহী যিনি স্যাডল সোর প্রত্যয়িত। এটি আয়রন বাট অ্যাসোসিয়েশন দ্বারা নির্ধারণ করা একটি সহনশীলতা রাইডিং শংসাপত্র। তিনি মোটরসাইকেলে ২৪ ঘন্টায় ১,৬০০ কিলোমিটার রাস্তা পাড়ি দিয়ে এই শংসাপত্রটি পেয়েছিলেন। তাঁর নামে তিনটি লিমকা বুক অফ রেকর্ড রয়েছে। প্রথমটি দেওয়া হয়েছিল বাইকার্নি অ্যাসোসিয়েশন অফ ফিমেল বাইকার্স ইন্ডিয়া দলকে, বিশ্বের সর্বোচ্চ মোটর-সাধ্য রাস্তা খারদুঙ্গালার মধ্য দিয়ে রাইড করার জন্য। চিত্রা এই দলের অংশ ছিলেন। দ্বিতীয়টি ছিল আন্তর্জাতিক স্যাডলসোর রেকর্ড খেতাব অর্জনকারী প্রথম এবং একমাত্র মহিলা হওয়ার জন্য এবং তৃতীয়টি ১৫৪ ঘন্টার মধ্যে কন্যাকুমারী থেকে লেহ যাওয়ার জন্য।\nউর্বশী পাটোলে এবং শীতল বিদায়ের সাথে তিনি হলেন বাইকার্নি গ্রুপের প্রধান বোর্ড সদস্য।\nআন্তর্জাতিক মহিলা রাইড দিবস© (আইএফআরডি) এর প্রতিষ্ঠাতা এবং মোটোরেস® -এর প্রতিষ্ঠাতা ও পরিচালক ভিকি গ্রে এর সাথে বাইকার্নিকে নিয়ে চিত্রা প্রিয়া ভারতে আন্তর্জাতিক মহিলা রাইড দিবসের ১০ম সংস্করণ উদযাপনের জন্য সহযোগিতা করেছেন। তাঁরা মহারাষ্ট্র এবং গুজরাটের আশেপাশে ১০ দিনের সফরের আয়োজন করেছিলেন। মোটরসাইকেল চালানোর ক্ষেত্রে মহিলাদের সচেতনতা নিয়ে আসার জন্য এটি আন্তর্জাতিক মহিলা রাইড দিবসের বিশ্বব্যাপী কর্মের সাথে সামঞ্জস্যপূর্ণ ছিল। তিনি প্রকৃতি সংরক্ষণে আগ্রহী এবং গ্রিনপিসের সাথে স্বেচ্ছাসেবক হিসেবে কাজ করেন।\n\n\n== অর্জন ==\n২০১১ সালে, ভারতীয় ইতিহাসে তিনি প্রথম মহিলা অভিযাত্রী হয়েছিলেন যিনি ২৪ ঘন্টার মধ্যে ১,৬৫০ কিমি যাত্রা পূরণ করে আয়রন বাট অ্যাসোসিয়েশন দ্বারা স্যাডল সোর শংসাপত্র অর্জন করেছেন।\n\n\n== তথ্যসূত্র ==\n\n\n== বহিঃসংযোগ ==\nটুইটারে চিত্রা প্রিয়া"}