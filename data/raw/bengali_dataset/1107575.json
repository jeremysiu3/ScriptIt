{"pageid": 1107575, "title": "দুর্বাটি মদিনাতুল উলুম কামিল মাদরাসা", "url": "https://bn.wikipedia.org/wiki?curid=1107575", "content": "দুর্বাটি মদিনাতুল উলুম কামিল মাদরাসা গাজীপুর জেলার কালীগঞ্জ উপজেলা একটি কামিল মাদ্রাসা। মাদ্রাসাটি ১৯৪৮ সালে প্রতিষ্ঠিত হয়েছিলো, এবং মাদ্রাসাটি গাজীপুর জেলার সবচেয়ে বড় আলিয়া মাদ্রাসা। মাদ্রাসার বর্তমান অধ্যক্ষের নাম ড. মো. রুহুল আমিন। বর্তমানে মাদ্রাসাটি ইসলামি আরবি বিশ্ববিদ্যালয় অধিভুক্ত একটি কামিল মাদ্রাসা।\n\n\n== ইতিহাস ==\n১৯৪৮ সালে স্থানীয় শিক্ষাবিদগনের সাথে নিয়ে মাওলানা এম এ সালাম এই মাদ্রাসাটি প্রতিষ্ঠা করেছিলেন। তিনি মাদ্রাসার প্রথম অধ্যক্ষের দায়িত্ব পালন করেছিলেন। ১৯৪৮ সালে মাদ্রাসাটি প্রতিষ্ঠার পরে আনু. ৫-৭ বছর পরে মাদ্রাসাটি পাকিস্তান সরকার কর্তৃক অনুমোদন লাভ করে। ২০০৬ সালে মাদ্রাসাটি ইসলামী বিশ্ববিদ্যালয়, কুষ্টিয়ার অধিভুক্ত লাভ করে, এবং ফাজিল শ্রেণী সাধারণ ডিগ্রি মান অর্জন করে। এরপর ২০১৬ সালে মাদ্রাসাটি ইসলামি আরবি বিশ্ববিদ্যালয়ের অধিভুক্ত হয় এবং ২১টি মাদ্রাসার সঙ্গে এই মাদ্রাসায়ও অনার্স কোর্স চালু হয়।\n\n\n== শিক্ষা কার্যক্রম ==\nএই মাদ্রাসায় আলিয়া মাদ্রাসার সর্বনিম্ন স্তর ইবতেদায়ী থেকে সর্বোচ্চস্তর কামিল শ্রেণী পর্যন্ত রয়েছে। দাখিল ও আলিম পর্যায়ে বিজ্ঞান ও মানবিক উভয় শাখা রয়েছে। বিজ্ঞান বিভাগের শিক্ষার্থীদের জন্য বিজ্ঞান পরীক্ষাগার রয়েছে। এছাড়াও ফাজিল ও কামিল পর্যায়ে আল কুরআন এন্ড ইসলামিক স্টাডিজ, আল হাদিস এন্ড ইসলামিক স্টাডিজ, দাওয়াহ প্রভৃতি বিভাগ চালু আছে। ফাজিল ও কামিল পর্যায়ের ছাত্রদের বিষয়ভিত্তিক গবেষণার সুযোগ রয়েছে।\n\n\n== উল্লেখযোগ্য ব্যক্তি ==\nকামালুদ্দীন জাফরী - প্রাক্তন শিক্ষক,  ইসলামি চিন্তাবিদ ও ধর্মীয় পণ্ডিত।\n\n\n== আরও দেখুন ==\nইসলামি আরবি বিশ্ববিদ্যালয়\nবাংলাদেশের আলিয়া মাদ্রাসার তালিকা\n\n\n== তথ্যসূত্র =="}