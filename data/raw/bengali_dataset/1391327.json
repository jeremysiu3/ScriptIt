{"pageid": 1391327, "title": "জুলিয়া (১৯৭৭-এর চলচ্চিত্র)", "url": "https://bn.wikipedia.org/wiki?curid=1391327", "content": "জুলিয়া ফ্রেড জিনেমান পরিচালিত ১৯৭৭ সালের মার্কিন দ্বিতীয় বিশ্বযুদ্ধের নাট্য চলচ্চিত্র। এটি লিলিয়ান হেলম্যানের ১৯৭৩ সালের পেন্টিমেন্টো বইয়ের জুলিয়া পরিচ্ছেদ অবলম্বনে নির্মিত। পরিচ্ছেদটি দ্বিতীয় বিশ্বযুদ্ধের পূর্বের বছরগুলোতে নাৎসিবাদের বিরুদ্ধে লড়াই করা লেখকের দীর্ঘদিনের বন্ধু জুলিয়ার সাথে তার সম্পর্ক নিয়ে রচিত। এই গল্প অবলম্বনে জুলিয়া চলচ্চিত্রের চিত্রনাট্য লিখেছেন অ্যালভিন সারজেন্ট। চলচ্চিত্রে প্রধান চরিত্রে অভিনয় করেছেন জেন ফন্ডা, ভানেসা রেডগ্রেভ, জেসন রবার্ডস, হ্যাল হলব্রুক, রোজম্যারি মার্ফি, মাক্সিমিলিয়ান শেল ও নবাগত মেরিল স্ট্রিপ।\nজুলিয়া ১৯৭৭ সালের ২রা অক্টোবর টুয়েন্টিয়েথ সেঞ্চুরি স্টুডিওজের পরিবেশনায় প্রেক্ষাগৃহে মুক্তি পায়। চলচ্চিত্রটি সমালোচকদের নিকট থেকে ইতিবাচক পর্যালোচনা লাভ করে এবং ৭ মিলিয়ন ডলার নির্মাণব্যয়ের বিপরীতে ২০.৭ মিলিয়ন ডলার আয় করে। এটি ৫০তম একাডেমি পুরস্কারে শ্রেষ্ঠ চলচ্চিত্র-সহ সর্বাধিক ১১টি মনোনয়ন লাভ করে এবং শ্রেষ্ঠ পার্শ্ব অভিনেতা (রবার্ডস), শ্রেষ্ঠ পার্শ্ব অভিনেত্রী (রেডগ্রেভ) ও শ্রেষ্ঠ উপযোগকৃত চিত্রনাট্য (সারজেন্ট) বিভাগে তিনটি পুরস্কার লাভ করে। এটি ৩৫তম গোল্ডেন গ্লোব পুরস্কারে শ্রেষ্ঠ নাট্যধর্মী চলচ্চিত্র-সহ সর্বাধিক ৭টি বিভাগে মনোনয়ন লাভ করে এবং ফন্ডা নাট্যধর্মী চলচ্চিত্রে শ্রেষ্ঠ অভিনেত্রী ও রেডগ্রেভ শ্রেষ্ঠ পার্শ্ব অভিনেত্রী বিভাগে পুরস্কার লাভ করেন। এছাড়া এটি ৩২তম ব্রিটিশ একাডেমি চলচ্চিত্র পুরস্কারে সর্বাধিক ১০টি মনোনয়ন লাভ করে এবং শ্রেষ্ঠ চলচ্চিত্র, শ্রেষ্ঠ প্রধান অভিনেত্রী (ফন্ডা), শ্রেষ্ঠ চিত্রনাট্য ও শ্রেষ্ঠ চিত্রগ্রহণ বিভাগে চারটি পুরস্কার অর্জন করে।\n\n\n== অভিনয়শিল্পীদল ==\n\nএটি মেরিল স্ট্রিপ ও লিসা পেলিক্যানের অভিষেক চলচ্চিত্র।\n\n\n== পুরস্কার ও মনোনয়ন ==\n\nরেডগ্রেভ শ্রেষ্ঠ পার্শ্ব অভিনেত্রী বিভাগে মনোনয়ন লাভের পর জিউইশ ডিফেন্স লিগ তার মনোনয়ন নিয়ে আপত্তি জানায় কারণ তিনি দ্য প্যালেস্টিনিয়ান নামক প্রামাণ্যচিত্রের ধারাভাষ্য দেন এবং এর অর্থায়নে সাহায্য করেন, যা ফিলিস্তিন রাষ্ট্রের প্রতি সমর্থনের ইঙ্গিত দেয়। এছাড়া তার একাডেমি পুরস্কার অনুষ্ঠানে ইট-পাটকেল নিক্ষেপ করে।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জুলিয়া  (ইংরেজি)\nঅলমুভিতে জুলিয়া (ইংরেজি)\nটিসিএম চলচ্চিত্র ডেটাবেজে জুলিয়া\nআমেরিকান ফিল্ম ইন্সটিটিউট ক্যাটালগে জুলিয়া\nবক্স অফিস মোজোতে জুলিয়া (ইংরেজি)\nরটেন টম্যাটোসে জুলিয়া (ইংরেজি)\nটেমপ্লেট:ফ্রেড জিনেমান"}