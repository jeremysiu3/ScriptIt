{"pageid": 1097431, "title": "ইঁশ্চিতুতু বুতাঁতাঁ", "url": "https://bn.wikipedia.org/wiki?curid=1097431", "content": "ইঁশ্চিতুতু বুতাঁতাঁ (পর্তুগিজ: Instituto Butantan বা আধুনিক পর্তুগিজ বানানে Instituto Butantã; আ-ধ্ব-ব:[ĩʃtʃiˈtutu butɐ̃ˈtɐ̃]) দক্ষিণ আমেরিকার রাষ্ট্র ব্রাজিলের সাঁউ পাউলু নগরীর পশ্চিম অংশে অবস্থিত একটি চিকিৎসা ও জীববৈজ্ঞানিক গবেষণা কেন্দ্র। এটি দেশটির সাঁউ পাউলু রাজ্যের রাজ্য স্বাস্থ্য সচিবালয়ের সাথে সংশ্লিষ্ট একটি সরকারি সংস্থা। এটিকে বিশ্বের অন্যতম প্রধান বৈজ্ঞানিক কেন্দ্র হিসেবে গণ্য করা হয়। বুতাঁতাঁ লাতিন আমেরিকার বৃহত্তম ও সারা বিশ্বের অন্যতম প্রধান অনাক্রম্য-জৈব পদার্থ ও জৈব-ঔষধ উৎপাদক। ২০০১ সালে এটি প্রায় ১১ কোটি মাত্রার টিকা ও ৩ লক্ষ অতি-অনাক্রম্য রক্তরসের শিশি উৎপাদন করে। সংস্থাটি ব্রাজিলে ব্যবহৃত ৯০% টিকা উৎপাদন করে।\nএখানকার বিষাক্ত সাপ, গিরগিটি, মাকড়সা, কীটপতঙ্গ ও বিছার খামারটি বিশ্ববিখ্যাত। এই খামারের হাজার হাজার সরীসৃপ ও কীটপতঙ্গ হতে বিষ নিষ্কাশন করে এই গবেষণা প্রতিষ্ঠানটি ঐসব বিষের বিরুদ্ধে কার্যকর বিষরোধক (antivenom) প্রস্তুত করে ও ঐ সংক্রান্ত চিকিৎসা গবেষণায় অবদান রাখে। এছাড়াও প্রতিষ্ঠানটি বহুসংখ্যক রোগের জন্য ঔষধ প্রস্তুত করে থাকে, যাদের মধ্যে যক্ষ্মা, জলাতংক, ধনুষ্টংকার ও ডিফথেরিয়া উল্লেখ্য।\n\n\n== তথ্যসূত্র ==\n\n\n== উৎসপঞ্জি ==\nগ্রন্থ\n\nসংবাদ প্রতিবেদন\n\nতার প্রতিবেদন\n\nআন্তর্জাল"}