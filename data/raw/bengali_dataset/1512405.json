{"pageid": 1512405, "title": "আমরফিয়া", "url": "https://bn.wikipedia.org/wiki?curid=1512405", "content": "আমরফিয়া (Amorphea) একটি ট্যাক্সোনমিক অতিগোষ্ঠী যার মধ্যে বেজাল অ্যামিবোজোয়া ও ওবাজোয়া অন্তর্গত। ওবাজোয়ার অন্যতম সদস্য ওপিস্থকোন্ট, যার মধ্যে আবার ছত্রাক, প্রাণী ও কোয়ানোফ্ল্যাজেলেট অন্তর্গত। ২০০২ সালে টমাস ক্যাভালিয়ার-স্মিথ এই গোষ্ঠীর সদস্যদের ট্যাক্সোনমিক সাদৃশ্যের প্রথম প্রস্তাব ও বর্ণনা করেছিলেন।\n২০১২ সালে প্রোটোজোয়ার শ্রেণিবিন্যাসের স্বীকৃত সংস্থা ইন্টারন্যাশনাল সোসাইটি অব প্রোটিস্টোলজিস্টস (আইএসওপি) \"ইউনিকোন্ট\" (Unikont) নামের জায়গায় \"আমরফিয়া\" ব্যবহার করার সুপারিশ করেছিল, কারণ একটি প্রকল্পিত সাইনাপোমর্ফির উপর ভিত্তি করে \"ইউনিকোন্ট\" নামটি এসেছে, যা পরে আইএসওপি-র লেখকবৃন্দ ও অন্যান্য বিজ্ঞানীরা প্রত্যাখ্যান করেছিল।\nআমরফিয়ার সদস্যদের মধ্যে অ্যামিবোজোয়া, ওপিস্থকোন্ট, ও আপুসোমোনাডা উল্লেখযোগ্য।\n\n\n== গোষ্ঠীর মধ্যে ট্যাক্সোনমিক সংশোধন ==\nটমাস ক্যাভালিয়ার-স্মিথ আমরফিয়ার দুটি নতুন পর্বের প্রস্তাব করেছিলেন: সালকোজোয়া যার একটি উপপর্ব আপুসোজোয়া (আপুসোমোনাডিডা ও ব্রেভিয়াশিয়া), আর ভ্যারিসালকা, যার অন্তর্গত উপপর্ব ডাইফাইলাশিয়া, ডিস্কোজেলিডা, ম্যান্টামনাডিডি, প্ল্যানোমনাডিডা ও রিজিফিলিডা।\nক্যাভালিয়ার-স্মিথের পরবর্তী কর্মের মাধ্যমে দেখা যায় যে সালকোজোয়া প্যারাফাইলেটিক। আপুসোজোয়াকেও প্যারাফাইলেটিক হিসাবে মনে করা হয়েছে। ভ্যারিসালকার সংজ্ঞা বিবর্ধিত করা হয়েছে যাতে প্ল্যানোমনাড, ম্যান্টামনা ও কলোডিকটাইয়ন অন্তর্গত হয়। প্ল্যানোমনাড ও ম্যান্টামনার জন্য গ্লিসোডিসিয়া নামে আরেকটা ট্যাক্সন তৈরি করা হয়েছে। অবশ্য এরূপ সংশোধিত শ্রেণিবিন্যাস নিশ্চিত প্রমাণের অপেক্ষায় রয়েছে।\nঅ্যামিবোজোয়া সম্ভবত মনোফাইলেটিক আর তার দুটি প্রধান শাখা রয়েছে: কনোজা ও লবোজা। কনোজাকে আবার বায়ুজীবী নিম্নপর্ব সেমিকনোসিয়া (মাইসেটোজোয়া ও ভ্যারিওসিয়া) এবং গৌণভাবে অ-বায়ুজীবী আর্কামিবাতে বিভক্ত। লবোজার মধ্যে সবই নন-ফ্ল্যাজেলেটেড লবোজ অ্যামিবা এবং এটি দুটি শ্রেণিতে বিভক্ত: সমতল কোষযুক্ত ডিস্কোজিয়া এবং নলাকৃতি সিউডোপডিয়াম-যুক্ত টিউবিউলিনিয়া।\n\n\n== শ্রেণিবিন্যাস ==\nআমরফিয়া গোষ্ঠীর মধ্যে সুকেন্দ্রিক কোষ রয়েছে যা বেশিরভাগ ক্ষেত্রে হয় একটি একক আবির্ভূত ফ্ল্যাজেলাম রয়েছে কিংবা তারা ফ্ল্যাজেলাম-বিহীন অ্যামিবা। এই গোষ্ঠীর সদস্য ওপিস্থকোন্ট (ছত্রাক, প্রাণী ও সম্পর্কিত জীব) এবং অ্যামিবোজোয়া। অন্যদিকে, অন্যান্য সুপরিচিত সুকেন্দ্রিক গোষ্ঠীদের ক্ষেত্রে ব্যতিক্রমসহ দুটি আবির্ভূত ফ্ল্যাজেলাম থাকে, আর এদের অনেকসময় বাইকোন্ট বলা হয়। বাইকোন্টের সদস্য আর্কিপ্লাস্টিডা (উদ্ভিদ ও সম্পর্কিত জীব) এবং এসএআর উপগোষ্ঠী (ক্রিপ্টিস্ট, টেলোনেমিয়া, পিকোজোয়া ও হ্যাপ্টিস্ট)।\n\n\n== বৈশিষ্ট্য ==\nআমরফিয়া গোষ্ঠীর ত্রি-জিন সংমিশ্রণ রয়েছে যা বাইকোন্ট গোষ্ঠীর নেই। আমরফিয়ায় সংমিশ্রিত তিনটি জিন কার্বামোইল ফসফেট সিনথেজ, ডাইহাইড্রোওরোটেজ ও ট্রান্সফারেজ—এই পিরিমিডিন নিউক্লিওটাইডগুলির সংশ্লেষণের জন্য উৎসেচক এনকোড করে। এর জন্য এক জোড়া সংমিশ্রণ আবশ্যক, যা এক বিরল জোড়া ঘটনা, আর এটি ওপিস্থকোন্ট ও অ্যামিবোজোয়ার সাধারণ বংশের তত্ত্বকে সমর্থন করে।\nক্যাভালিয়ার-স্মিথ প্রথমদিকে প্রস্তাব করেছিলেন যে বংশগতভাবে ইউনিকোন্টের একক ফ্ল্যাজেলাম ও একক বেজাল বডি ছিল। তবে এটা অসম্ভব, কারণ সাধারণ বাইকোন্টের মতো ফ্ল্যাজেলেটেড ওপিস্থকোন্ট এবং ব্রেভিয়েটা-সহ কিছু ফ্ল্যাজেলেটেড অ্যামিবোজোয়াতে দুটি বেজাল বডি রয়েছে, যদিও বেশিরভাগ ইউনিকোন্টের ক্ষেত্রে কেবল একটা বেজাল বডি ফ্ল্যাজেলেটেড। সাধারণ প্রাণিকোষে সেন্ট্রিওলের গঠনেও এরকম জোড়া বিন্যাস পাওয়া যায়। গোষ্ঠীটির নাম এরকম হওয়ার সত্ত্বেও সমস্ত ইউনিকোন্টের সাধারণ পূর্বপুরুষ সম্ভবত দুটি বেজাল বডির একটি কোষ ছিল।\n\n\n== তথ্যসূত্র ==\n\n\n== বহিঃসংযোগ ==\n\n\"Eukaryotes\"। উদ্ধৃতি টেমপ্লেট ইংরেজি প্যারামিটার ব্যবহার করেছে (link)  Tree of Life.org"}