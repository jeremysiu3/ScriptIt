{"pageid": 1353328, "title": "আব্দুল কাইয়ুম (ইমাম)", "url": "https://bn.wikipedia.org/wiki?curid=1353328", "content": "আবদুল কাইয়ুম (আরবি: عَبْدُ الْقَيُّوم; জন্ম: ১ মার্চ ১৯৬০) একজন ব্রিটিশ বাংলাদেশী পণ্ডিত এবং ইস্ট লন্ডন মসজিদের প্রধান ইমাম। আন্তর্জাতিক ইসলামি বিশ্ববিদ্যালয় মালয়েশিয়ার প্রাক্তন প্রভাষক আবদুল কাইয়ুম পিস টিভি বাংলা ও চ্যানেল নাইনে ইসলামিক অনুষ্ঠানের উপস্থাপক হিসেবেও কাজ করেছেন।\n\n\n== পটভূমি ==\nআবদুল কাইয়ুম পূর্ব পাকিস্তানের (বর্তমানে বাংলাদেশ) নোয়াখালী জেলায় জন্মগ্রহণ করেন। তিনি ঢাকাস্থ সরকারি মাদ্রাসা-ই-আলিয়াতে ইসলামি বিজ্ঞান ও হাদিস অধ্যয়ন করেন এবং তারপর সৌদি আরবের রিয়াদে বেশ কয়েকজন পণ্ডিতের অধীনে ইসলামি বিজ্ঞান বিষয়ে পড়াশোনা চালিয়ে যান। ইমাম মুহাম্মদ ইবনে সৌদ ইসলামি বিশ্ববিদ্যালয়ে তিনি আরবি ভাষা ও সাহিত্যে স্নাতক এবং ফলিত ভাষাতত্ত্বে স্নাতকোত্তর সম্পন্ন করেন। এরপর তিনি মালয়েশিয়ার আন্তর্জাতিক ইসলামি বিশ্ববিদ্যালয়ে কুরআনীয় আরবির প্রভাষক হন।\nসপরিবারে যুক্তরাজ্যে চলে আসার পর তিনি ১৯৯৩ সালে ইস্ট লন্ডন মসজিদের খতিব নির্বাচিত হন। ২০০৮ সালে তাকে রিচার্ড হাউস চিলড্রেনস হসপিস সম্পর্কে জানানো হয়েছিল এবং ২০১০ সালে তিনি একজন পৃষ্ঠপোষক হন। তিনি ইউরোপীয় ফতোয়া কাউন্সিল ও গবেষণাকেন্দ্র এবং ন্যাশনাল কাউন্সিল অফ ইমামস অ্যান্ড রাব্বিসের সদস্য, দ্বিতীয়টি জোসেফ ইন্টারফেইথ ফাউন্ডেশনের একটি নিবন্ধিত অপারেটিং নাম। তিনি ইস্তাম্বুলের পরিবেশগত ঘোষণাপত্রে স্বাক্ষরকারীও।\nআবদুল কাইয়ুম মোহাম্মদ আকরাম নদভীর সাথে হাদিস এবং অন্যান্য ইসলামিক বিজ্ঞান অধ্যয়ন করেন এবং লন্ডনের এসওএএস বিশ্ববিদ্যালয়ে পড়াশোনা করেন।\n২০২১ সালের জানুয়ারির শুরুতে, তিনি এবং তার পরিবারের কিছু সদস্য মহামারীর মধ্যে কোভিড-১৯ এ জন্য আক্রান্ত হয়েছিলেন এবং চিকিৎসার জন্য রয়্যাল লন্ডন হাসপাতালে ভর্তি করা হয়েছিল।\n\n\n== বর্তমান চাকুরি ==\nইস্ট লন্ডন মসজিদের ইমাম ও খতিব\n\n\n== তথ্যসূত্র ==\n\n\n== বহিঃসংযোগ ==\n\"Restrained anger at the mosque\"। BBC News। সংগ্রহের তারিখ ২৫ এপ্রিল ২০১৩। \nEstablish Justice (English)\nDeath (English)\nPreparing for Ramadan (English)\nDeath (Arabic)\n3 deeds Allah loves (Bengali)"}