{"pageid": 1451496, "title": "মোজো", "url": "https://bn.wikipedia.org/wiki?curid=1451496", "content": "মোজো হল এক প্রকারের অঙ্গারযুক্ত কোমল পানীয়, যা ২০০৬ সাল থেকে বাংলাদেশে উৎপাদিত হয়। এটি প্রধানত বাংলাদেশ ও মালয়েশিয়া, ইয়েমেন, সিঙ্গাপুর, ভুটান, ওমান, কাতার ও সংযুক্ত আরব আমিরাতসহ বিশ্বের প্রায়  ৪৭টি  দেশের বিভিন্ন হোটেল-রেস্তোরাঁ, জেনারেল বা ডিপার্টমেন্টাল স্টোর, ভেন্ডিং মেশিনসহ বিভিন্ন স্থানে বিক্রি হয়। ২০২৩ সালে ইস্রায়েল–হামাস যুদ্ধের সময় মোজো ইসরাইলীয় হামলায় নির্যাতিত ফিলিস্তিনিদের আর্থিক সহায়তার আশ্বাস দেওয়ার ফলে বাংলাদেশীয় বাজারে এটির ব্যাপক চাহিদা তৈরি হয় এবং এরপর থেকে মোজো এবং অন্যান্য বিদেশী কোমল পানীয়ের মাঝে এক ধরণের প্রতিদ্বন্দ্বিতা শুরু হয়। ফিলিস্তিন ইস্যুতে বাংলাদেশে কোকাকোলাসহ অন্যান্য বিদেশী কোমল পানীয় বয়কটের স্বীকার হওয়ার ফলে মোজো দেশীয় বাজারে ব্যাপক প্রভাব বিস্তারে সক্ষম হয়।\n\n\n== ইতিহাস ==\nমোজো আনুষ্ঠানিকভাবে ২০০৬ সালে চালু হয় এবং এটি আকিজ গ্রুপের সহ-প্রকল্প আকিজ ফুড অ্যান্ড বেভারেজ লিমিটেড (AFBL) দ্বারা তৈরি করা হয়েছে। ১৪৩০ বঙ্গাব্দের (২০২৩ খ্রি.) পহেলা বৈশাখ আকিজ হাউসে মোজো তার ১৭তম জন্মদিন উদযাপন করে। প্রতি বছর বাংলা নববর্ষের প্রথম দিনে মোজোর জন্ম-দিন পালন করা হয়। \nমোজো শুধুমাত্র অভ্যন্তরীণভাবে উৎপাদন ও বিতরণ করে না; বিদেশেও রপ্তানি ও বিতরণ করে। আকিজ ফুড অ্যান্ড বেভারেজ লিমিটেড (এএফবিএল) তার মোজো, লেমু এবং স্পিড ব্র্যান্ডের কোমল পানীয়সমূহ মালয়েশিয়া, ইয়েমেন, সিঙ্গাপুর, ভুটান, ওমান, কাতার এবং সংযুক্ত আরব আমিরাতে রপ্তানি শুরু করেছে। এসব এছাড়াও বর্তমান বিশ্বের ৪৭টি দেশে মোজো রপ্তানি করা হয়। \n\n\n== অন্যান্য ফ্লেভার ==\nনাগা মোজো \n\n\n== তথ্যসূত্র =="}