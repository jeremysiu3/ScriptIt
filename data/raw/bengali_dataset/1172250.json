{"pageid": 1172250, "title": "খুশদিল শাহ", "url": "https://bn.wikipedia.org/wiki?curid=1172250", "content": "খুশদিল শাহ (পশতু: خوشدل شاہ; জন্ম ৭ ফেব্রুয়ারি ১৯৯৫) একজন পাকিস্তানি ক্রিকেটার যিনি ফেডারেল অ্যাডমিনিস্টার্ড ট্রাইবাল এরিয়াসের হয়ে প্রতিনিধিত্ব করছেন।  তিনি উদীয়মান খেলোয়াড় হিসেবে পাকিস্তান সুপার লিগে পেশাওয়ার জালমির হয়ে খেলেছেন। ২০১৯ সালের নভেম্বরে, পাকিস্তান জাতীয় ক্রিকেট দলের হয়ে তার আন্তর্জাতিক অভিষেক ঘটে।\n\n\n== ঘরোয়া ক্রিকেট ==\nএপ্রিল ২০১৮ সালে, তাকে ২০১৮ পাকিস্তান কাপের জন্য বেলুচিস্তানের দলে রাখা হয়েছিল।   খুশদিল  ২০১৮-১৯ কায়েদ-ই-আজম ওয়ানডে কাপে ফেডারেল অ্যাডমিনিস্টার্ড ট্রাইবাল এরিয়াসের হয়ে সাত ম্যাচে ৪৬৩ রান সহ শীর্ষস্থানীয় রান সংগ্রাহক ছিলেন। \nমার্চ ২০১৯ সালে, ২০১৯ পাকিস্তান কাপের জন্য খাইবার পাখতুনখোয়া দলে তার নাম ঘোষণা করা হয়েছিল।   ৫  এপ্রিল ২০১৯-এ তিনি টুর্নামেন্টে পাঞ্জাবের বিপক্ষে অপরাজিত ১৫৪ রানের দুর্দান্ত ইনিংস খেলেন। \n\n\n== আন্তর্জাতিক ক্রিকেট ==\n২০১৮ সালের ডিসেম্বরে, তাকে ২০১৮ এসিসি ইমার্জিং টিমস এশিয়া কাপের জন্য পাকিস্তানের দলে মনোনীত করা হয়েছিল। \nঅক্টোবর ২০১৯-এ, অস্ট্রেলিয়ার সিরিজের জন্য তাকে পাকিস্তানের টি-টোয়েন্টি আন্তর্জাতিক (টি২০ আই) দলে রাখা হয়েছিল।   ৮ নভেম্বর ২০১৯ -এ অস্ট্রেলিয়ার বিপক্ষে পাকিস্তানের হয়ে তার টি-টোয়েন্টি অভিষেক ঘটে।  পরবর্তীতে একই মাসে, তাকে বাংলাদেশে ২০১৯ এসিসি ইমার্জিং টিমস এশিয়া কাপের জন্য পাকিস্তানের দলে অন্তর্ভুক্ত করা হয়েছিল। \n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে খুশদিল শাহ (ইংরেজি)"}