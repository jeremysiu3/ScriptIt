{"pageid": 1354838, "title": "বুলি মাহাতো", "url": "https://bn.wikipedia.org/wiki?curid=1354838", "content": "বুলি মাহাতো একজন কোল বিদ্রোহ ও ভূূমিজ বিদ্রোহের উল্লেখযোগ্য ক্রান্তিকারী নেতা ছিলেন। তিনি ঝাড়খণ্ডের সোনাহাতু থানার কড়াডি গ্রামের কুড়মি সম্প্রদায়ের একজন জমিদার, সমাজ নেতা ও ক্রান্তিকারী সংগ্রামী নেতা ছিলেন। তিনি বেশিরভাগ ক্ষেত্রেই ঘোড়ার পিঠে সওয়ারি করতেন।\n\n\n== জীবনী ==\nব্রিটিশ শাসনের শোষণের বিরুদ্ধে ১৮৩১ খ্রিস্টাব্দে তিনি ব্রিটিশদের শোষণের প্রতিশোধ নিতে বিদ্রোহ করেছিলেন। তিনি ঝাড়খণ্ডের রাঁচি জেলার পূূর্বসীমা সিল্লি, তামাড়, সোনাহাতু এবং তৎকালীন জঙ্গলমহল এলাকায় এবং বরাভূম, মানভূমের ঝালদা, মানবাজার, হুড়া, জয়পুর, বাঘমুণ্ডি ইত্যাদি জায়গায় কোল বিদ্রোহের উল্লেখযোগ্য ক্রান্তিকারী নেতা হিসেবে যোগদান করেছিলেন। গোবর্ধন ভূমিজ যিনি গঙ্গা নারাইনের সাথে আলোচনার জন্য প্রেরিত দূতকে ধরেছিলেন এবং তাকে হত্যা করেছিলেন। বাউরী নায়া, একজন ঘাটোয়ালদের মধ্যে, যিনি মে মাসে বরাবাজারে সৈন্যদের আক্রমণ করার জন্য গঙ্গা নারাইনের দলের সাথে যুক্ত ছিলেন, অন্যদিকে বুলি মাহাতো এবং জার্দ্রে ভূমিজ যারা মাধব সিংকে হত্যা করতে সাহায্য করেছিলেন। যা ইতিহাসের পাতায় ভূমিজ বিদ্রোহ বা গঙ্গা নারাইন হাঙ্গামা নামে পরিচিত। পরে পুনরায়, ছোটনাগপুর মালভূমি অঞ্চলের সেই এলাকায় আদিবাসী ও অ-আদিবাসীদের নিয়ে কোল বিদ্রোহ হয়। তৎকালীন বরাভূমের কুড়মালি লোকগীতিতেও জগন্নাথ ধল, লাল সিং, গঙ্গা নারাইন, বুলি মাহাতো প্রমুখ ক্রান্তিকারী বিদ্রোহী নেতাদের উল্লেখ পাওয়া যায়। বুলি মাহাতো শোষিত, বঞ্চিতদের জমি পুনরায় ফেরত পেতে, রাজস্ব দখল এবং মহাজনদের অবমাননা মোকাবিলায় ছোটনাগপুরের মালভূমি অঞ্চলে বিদ্রোহ প্রজ্বলিত করতে গুরুত্বপূর্ণ ভূমিকা পালন করেছিলেন। তিনি তার সাহসিকতা ও সংহতি দিয়ে ব্রিটিশ ও জমিদারদের ক্লান্ত করেছিলেন। বুলি মাহাতোকে পুরুলিয়া জেলার ঝুঁঝকা গ্রামে ব্রিটিশ পুলিশ গ্রেপ্তার করে এবং আন্দামান নিকোবর জেলে নির্বাসিত করেন, পরে তিনি সেখানেই ১৮৩৪ সালের ১৪ই জুন মাসে মারা যান।\n\n\n== তথ্যসূত্র =="}