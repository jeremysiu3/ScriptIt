{"pageid": 1117889, "title": "ফখরুল ইসলাম", "url": "https://bn.wikipedia.org/wiki?curid=1117889", "content": "ফখরুল ইসলাম (১৯৩৮ - ২০২০) একজন বাংলাদেশী রসায়নবিদ। তিনি রাজশাহী বিশ্ববিদ্যালয়ের (রাবি) ফলিত রসায়ন বিভাগের ইমেরিটাস অধ্যাপক ছিলেন।\n\n\n== জন্ম ==\nতিনি ১৯৩৮ সালে কলকাতায় জন্মগ্রহণ করেন। রাজশাহী নগরীর কাজিহাটা এলাকায় তিনি বসবাস করতেন। তার বাবা মীর আহমদ হোসেন রাজশাহী কলেজের উপাধ্যক্ষ ছিলেন।\n\n\n== কর্মজীবন ==\nফকরুল ইসলাম রাজশাহী বিশ্ববিদ্যালয়ের ফলিত রসায়ন বিভাগের দীর্ঘকাল অধ্যাপনা করেছেন। তিনি বিভাগের প্রথম সভাপতি এবং বিজ্ঞান অনুষদের ডিন ছিলেন। তিনি ২০০৩ সালে রাজশাহী বিশ্ববিদ্যালয়ের ফলিত রসায়ন বিভাগের ইমেরিটাস অধ্যাপক নিযুক্ত হন।\n\n\n== গবেষণাকর্ম ==\nদেশীয় ও আন্তর্জাতিক জার্নালে ফলিত রসায়ন ও রসায়ন প্রকৌশল বিষয়ে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে। আর্সেনিক নিয়ে গবেষণার জন্য তিনি বিশ্বব্যাপী সমাদৃত হন।\n\n\n== মৃত্যু ==\nকরোনা ভাইরাসে আক্রান্ত হয়ে চিকিৎসাধীন অবস্থায় ২০২০ সালের ২ জুলাই তিনি রাজশাহীতে মৃত্যুবরণ করেন।\n\n\n== তথ্যসূত্র =="}