{"pageid": 1041625, "title": "দিমিত্রি বের্তো", "url": "https://bn.wikipedia.org/wiki?curid=1041625", "content": "দিমিত্রি বের্তো (ফরাসি উচ্চারণ: ​[dimitʁi bɛʁto], ফরাসি: Dimitry Bertaud; জন্ম: ৬ জুন ১৯৯৮) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব মোঁপালিয়ে এবং ফ্রান্স অনূর্ধ্ব-২১ দলের হয়ে একজন গোলরক্ষক হিসেবে খেলেন।\n২০০৪–০৫ মৌসুমে, ফরাসি ফুটবল ক্লাব আভেনির কাস্ত্রোতের যুব পর্যায়ের হয়ে খেলার মাধ্যমে বের্তো ফুটবল জগতে প্রবেশ করেছেন এবং পরবর্তীকালে মোঁপালিয়ের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৪–১৫ মৌসুমে, ফরাসি ক্লাব মোঁপালিয়ে ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৬ মৌসুম অতিবাহিত করেছেন; মোঁপালিয়ে ২-এর হয়ে তিনি ৬০ ম্যাচে অংশগ্রহণ করেছেন। ২০১৪–১৫ মৌসুমেই, তিনি মোঁপালিয়ের মূল দলে যোগদান করেছেন।\n২০১৩ সালে, বের্তো ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। দলগতভাবে, বের্তো এপর্যন্ত ১টি শিরোপা জয়লাভ করেছেন, যা তিনি মোঁপালিয়ের হয়ে জয়লাভ করেছেন।\n\n\n== প্রারম্ভিক জীবন ==\nদিমিত্রি বের্তো ১৯৯৮ সালের ৬ই জুন তারিখে ফ্রান্সের মোঁপেলিয়েতে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি কঙ্গোলীয় বংশোদ্ভূত।\n\n\n== আন্তর্জাতিক ফুটবল ==\nবের্তো ফ্রান্স অনূর্ধ্ব-১৬, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৩ সালের ৩১শে অক্টোবর তারিখে তিনি নেদারল্যান্ডস অনূর্ধ্ব-১৬ দলের বিরুদ্ধে ম্যাচে ফ্রান্স অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে দিমিত্রি বের্তো  (ফরাসি)  \nসকারওয়েতে দিমিত্রি বের্তো  (ইংরেজি)  \nসকারবেসে দিমিত্রি বের্তো (ইংরেজি) \nবিডিফুটবলে দিমিত্রি বের্তো  (ইংরেজি)  \nওয়ার্ল্ডফুটবল.নেটে দিমিত্রি বের্তো (ইংরেজি) \nইএসপিএন এফসিতে দিমিত্রি বের্তো (ইংরেজি)"}