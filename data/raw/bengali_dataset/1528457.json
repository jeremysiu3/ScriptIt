{"pageid": 1528457, "title": "রাজাম্মল পি দেবদাস", "url": "https://bn.wikipedia.org/wiki?curid=1528457", "content": "রাজাম্মল পাকিয়ানাথন দেবদাস (৭ই এপ্রিল ১৯১৯ - ১৭ই মার্চ ২০০২) ছিলেন একজন ভারতীয় পুষ্টিবিদ, শিক্ষাবিদ। তিনি অবিনাশিলিঙ্গম ইনস্টিটিউট ফর হোম সায়েন্স অ্যাণ্ড হায়ার এডুকেশন ফর উইমেন, যেটি অবিনাশিলিঙ্গম ডিমড ইউনিভার্সিটি নামে পরিচিত, তার প্রাক্তন আচার্য ছিলেন। তিনি তামিলনাড়ুর রাজ্য পরিকল্পনা কমিশন ও তামিলনাড়ু মহিলা কমিশনের সদস্য ছিলেন এবং বিশ্ব খাদ্য সম্মেলনের নির্বাচিত সহ-সভাপতি ছিলেন। ভারত সরকার ১৯৯২ সালে তাঁকে চতুর্থ সর্বোচ্চ বেসামরিক সম্মান পদ্মশ্রী প্রদান করে।\n\n\n== জীবনী ==\nরাজাম্মল পাকিয়ানাথন, ১৯১৯ সালের ৭ই এপ্রিল দক্ষিণ ভারতের তামিলনাড়ু রাজ্যের উত্তর আর্কট জেলার (বর্তমান তিরুভান্নামালাই জেলা) চেঙ্গামে মুথিয়া পাকিয়ানাথন এবং সোরনাম্মলের ঘরে জন্মগ্রহণ করেন। ১৯৪৮ সালে, তিনি মার্কিন যুক্তরাষ্ট্রের ওহিও স্টেট বিশ্ববিদ্যালয় থেকে এম.এস. (খাদ্য ও পুষ্টি) এবং এম.এ. (গৃহ বিজ্ঞান শিক্ষা) ডিগ্রি অর্জন করেন, এরপর ১৯৫০ সালে পুষ্টি ও জৈব রসায়নে পিএইচডি করেন।\nরাজাম্মল পুষ্টি এবং শিক্ষার ওপর বেশ কয়েকটি বই এবং নিবন্ধ প্রকাশ করেছেন। তিনি টি এস অবিনাশিলিঙ্গম চেট্টিয়ারের ওপর একটি বই লিখেছিলেন। তিনি জাতীয় ক্যাডেট কর্পসের তামিলনাড়ু এবং পুদুচেরি অধ্যায়ের একজন সম্মানসূচক কর্নেল। এইসঙ্গে তিনি গান্ধীগ্রাম ইনস্টিটিউট গ্রামীণ স্বাস্থ্য ও পরিবার পরিকল্পনা, জাতীয় সাক্ষরতা মিশন, সিগমা ক্সি, সিগমা ডেল্টা এপসিলন, ওমিক্রন নিউ এবং ফাই উপসিলন ওমিক্রনের সদস্য ছিলেন। তিনি ১৯৮৭ থেকে ১৯৯১ সাল পর্যন্ত নিউট্রিশন সোসাইটি অফ ইণ্ডিয়ার সভাপতি হিসেবে দায়িত্ব পালন করেন।\n\n\n== পুরস্কার এবং সম্মাননা ==\nমাদ্রাজ বিশ্ববিদ্যালয়, ওরেগন স্টেট বিশ্ববিদ্যালয়, চন্দ্র শেখর আজাদ কৃষি ও প্রযুক্তি বিশ্ববিদ্যালয়, ওহিও স্টেট বিশ্ববিদ্যালয় এবং আলস্টার বিশ্ববিদ্যালয় থেকে ডক্টরেট ডিগ্রি (হনারারি কজা বা সম্মানের জন্য) প্রাপক।\nভারত সরকার ১৯৯২ সালে তাঁকে পদ্মশ্রী সম্মানে ভূষিত করে\n১৯৯৮ সালে যমনালাল বাজাজ পুরস্কার লাভ করেন।\n২০০১ সালে অস্ট্রিয়ার ভিয়েনায় অনুষ্ঠিত ১৭তম কংগ্রেসে ইন্টারন্যাশনাল ইউনিয়ন অফ নিউট্রিশনাল সায়েন্স (আইইউএনএস) তাঁকে আজীবন সম্মাননা পুরস্কারে ভূষিত করে।\n\n\n== আরও দেখুন ==\nঅবিনাশিলিঙ্গম ইনস্টিটিউট ফর হোম সায়েন্স অ্যাণ্ড হায়ার এডুকেশন ফর উইমেন\n\n\n== তথ্যসূত্র ==\n\n\n== বহিঃসংযোগ ==\nগ্রন্থাগারে (ওয়ার্ল্ডক্যাট ক্যাটালগ) রাজাম্মল পি দেবদাস\nটেমপ্লেট:Jamnalal Bajaj Award winners"}