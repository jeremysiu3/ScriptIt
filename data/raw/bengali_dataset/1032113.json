{"pageid": 1032113, "title": "নঙ্গানলুর", "url": "https://bn.wikipedia.org/wiki?curid=1032113", "content": "নঙ্গানলুর বা নঙ্গাইনল্লুর দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ ২০১১ খ্রিস্টাব্দের সেপ্টেম্বর মাসের পর থেকে নঙ্গানলুর চেন্নাই নগর নিগমের অন্তর্ভুক্ত হয়। লোকালয়টি চেন্নাই আন্তর্জাতিক বিমানবন্দরের অতি নিকটে অবস্থিত। তামিল ভাষায় নঙ্গাই-নল্লুর শব্দবন্দের অর্থ সুস্বভাবের নারী।\nএখানে রয়েছে ৩২৫ ফুট (৯৯ মিটার) দীর্ঘ এবং ৩০ ফুট (৯.১ মিটার) প্রস্থ বিশিষ্ট একটি রোলার স্কেটিং রিং, যা সমগ্র তামিলনাড়ুর মধ্যে বৃহত্তম।\n\n\n== জনতত্ত্ব ==\n২০০১ খ্রিস্টাব্দের জনগণনা অনুযায়ী নঙ্গানলুর পুরসভার জনসংখ্যা ছিল ৮৬,২৩০ জন, যার মধ্যে হিন্দু মুসলিমের জৈন এবং খ্রিস্টান সংখ্যার আধিক্য দেখা যায়। তামিলনাড়ুর বাইরে থেকে আসা যথেষ্ট সংখ্যক লোক এখানে বসবাস করেন। মূলত আইটি সেক্টর গুলির প্রভূত উন্নতি এবং বহু আইটি পার্ক তৈরি হওয়ার কারণে শহরতলী নঙ্গানলুরের জনসমাগম উত্তরোত্তর বৃদ্ধি পেয়েছে।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== পরিবহন ==\n\nনিকটবর্তী রেলওয়ে স্টেশন দুটি হলো চেন্নাই শহরতলি রেলওয়ের পালবন্তাঙ্গল রেলওয়ে স্টেশন এবং মীনমবক্কম রেলওয়ে স্টেশন। চেন্নাই মেট্রোর নীল লাইনের অন্তর্গত নঙ্গানলুর রোড মেট্রো স্টেশন এই লোকালয়ের নিকটবর্তী।\nচেন্নাই এমটিসি বাস পরিষেবার মাধ্যমে নঙ্গানলুর চেন্নাই ও পার্শ্ববর্তী পুন্তমল্লী, ত্যাগরায়নগর, কীলকট্টলাই, তিরুবান্মিয়ুর, মূবরসমপেট্টাই, পেরম্বুর, কোয়মবেড়ু প্রভৃতি অঞ্চলের সাথে যুক্ত৷\n\n\n== তথ্যসূত্র =="}