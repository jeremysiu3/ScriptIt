{"pageid": 1526309, "title": "ক্রাঞ্চিরোল", "url": "https://bn.wikipedia.org/wiki?curid=1526309", "content": "ক্রাঞ্চিরোল (ইংরেজি: Crunchyroll) একটি আমেরিকান সাবস্ক্রিপশন-ভিত্তিক ভিডিও অন-ডিমান্ড ওভার-দ্য-টপ স্ট্রিমিং পরিষেবা, যা সনি গ্রুপ কর্পোরেশন-এর মালিকানাধীন। এই পরিষেবাটি মূলত পূর্ব এশীয় মিডিয়া, বিশেষ করে জাপানি এনিমে চলচ্চিত্র ও টেলিভিশন সিরিজ বিতরণ করে। ক্রাঞ্চিরোলের প্রধান কার্যালয় যুক্তরাষ্ট্রের সান ফ্রান্সিসকো, ক্যালিফোর্নিয়ায় অবস্থিত, এবং এর একটি জাপানি শাখা টোকিওর শিবুয়ায় রয়েছে।\n২০০৬ সালের মাঝামাঝি ক্যালিফোর্নিয়া বিশ্ববিদ্যালয়, বার্কলি-এর একদল স্নাতক দ্বারা প্রতিষ্ঠিত ক্রাঞ্চিরোলের বিশ্বব্যাপী ১২ কোটি নিবন্ধিত ব্যবহারকারী রয়েছে।  পূর্বে এটি ওটার মিডিয়ার একটি সহায়ক প্রতিষ্ঠান ছিল, যা নিজেই এটিঅ্যান্ডটি-এর ওয়ার্নারমিডিয়ার অধীনস্থ ছিল। ২০১৬ থেকে ২০১৮ সালের মধ্যে, ক্রাঞ্চিরোল ফানিমেশনের সঙ্গে অংশীদারিত্ব করেছিল, যা সনি ২০১৭ সালে অধিগ্রহণ করে। পরবর্তীতে, ২০২১ সালে সনি এটিঅ্যান্ডটি থেকে ক্রাঞ্চিরোল কিনে নেয় এবং ২০২২ সালে এটি ফানিমেশন ব্র্যান্ডের সঙ্গে একীভূত হয়।\nক্রাঞ্চিরোল জাপানি অ্যানিমেশন অ্যাসোসিয়েশন (AJA)-এর সদস্য।  ২০১৩ সালের জুন থেকে \"ক্রাঞ্চিরোল-হিমে\" (সংক্ষেপে \"হিমে\") ক্রাঞ্চিরোলের অফিসিয়াল মাসকট হিসেবে রয়েছে । \nক্রাঞ্চারোল ১,০০০ টিরও বেশি অ্যানিমে শো, ১৮ টিরও বেশি ভাষায় ২০০ টিরও বেশি পূর্ব এশীয় নাটক অফার করে এবং পূর্বে ক্রাঞ্চারোল মাঙ্গা নামে প্রায় ৮০টি মাঙ্গা শিরোনাম অফার করত, যদিও লাইসেন্সিং বিধিনিষেধের কারণে উপলব্ধ অনুষ্ঠানের সংখ্যা প্রতিটি দেশ অনুসারে পরিবর্তিত হয়। ২০১৭ সালের ফেব্রুয়ারিতে ক্রাঞ্চিরোল দশ লক্ষ পেইড সাবস্ক্রাইবার অতিক্রম করেছে, এবং এর ১৫ মিলিয়নের বেশি পেইড সাবস্ক্রাইবার রয়েছে ২০২৪-এর হিসাব অনুযায়ী।\n\n\n== তথ্যসূত্র =="}