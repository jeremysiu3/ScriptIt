{"pageid": 1004219, "title": "ক্যাথেটার", "url": "https://bn.wikipedia.org/wiki?curid=1004219", "content": "ক্যাথেটার (ইংরেজি: Catheter) চিকিৎসায় ব্যবহৃত এক প্রকার সরু টিউব বা পাইপ যা চিকিৎসাকার্যে ব্যবহারযোগ্য উপাদান দ্বারা তৈরি করা হয়। রোগের চিকিৎসা বা শল্যচিকিৎসার প্রয়োজনে শরীরে ক্যাথেটার প্রবেশ করানোর প্রয়োজন পড়ে। ক্যাথেটার তৈরির উপাদান পরিবর্তনের মাধ্যমে বা ক্যাথেটার উৎপাদনের পদ্ধতি সমন্বয়ের মাধ্যমে বিভিন্ন প্রয়োজনে বিভিন্ন ধরনের ক্যাথেটার তৈরি করা সম্ভব। কার্ডিওভাসকুলার, ইউরোলজিকাল, গ্যাস্ট্রোইন্টেস্টাইনাল, নিউরোভাসকুলার, এবং অপথ্যালমিক প্রয়োজনে বিভিন্ন ধরনের ক্যাথেটার উৎপাদন করার প্রয়োজন হয়।\nশরীরের গহ্বর, নালী, বা রক্তবাহিকায় ক্যাথেটার প্রবেশ করানো যেতে পারে। কাজের দিক থেকে শরীর থেকে তরল নিষ্কাশন, তরল বা গ্যাস প্রয়োগ করা, শল্যচিকিৎসার প্রয়োজনে কোনো যন্ত্র বা সরঞ্জাম প্রবেশ করানোসহ বিভিন্ন কাজে ক্যাথেটার ব্যবহৃত হয়। কাজের ধরন অনুযায়ী ক্যাথেটারের ধরনও ভিন্ন হয়। ক্যাথেটার প্রবেশ করানো ‘ক্যাথেটারাইজেশন’ (catheterization) হিসেবে পরিচিত। বেশিরভাগ ক্ষেত্রে ক্যাথেটার হয় সরু ও নমনীয় একটি টিউব যা নরম বা সফট ক্যাথেটার হিসেবে পরিচিত। যদিও প্রয়োজন অনুসারে ক্যাথেটারের নমনীয়তা বিভিন্ন মাত্রার হতে পারে। ক্যাথেটার শরীরের ভেতরে সাময়িক বা স্থায়ীভাবে স্থাপনের প্রয়োজন হতে পারে। এ ধরনের ক্যাথেটারকে ‘অন্তঃস্থ ক্যাথেটার’ (indwelling catheter) বলা যেতে পারে।\n\n\n== আরও দেখুন ==\nক্যানুলা\n\n\n== তথ্যসূত্র ==\n\n\n== বহিঃসংযোগ =="}