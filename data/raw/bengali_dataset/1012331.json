{"pageid": 1012331, "title": "ফাইজার-বায়োএনটেক কোভিড-১৯ টিকা", "url": "https://bn.wikipedia.org/wiki?curid=1012331", "content": "ফাইজার-বায়োএনটেক কোভিড-১৯ টিকা ফাইজারের সহযোগিতায় বায়োএনটেক দ্বারা তৈরি একটি কোভিড-১৯ টিকা। এর সাংকেতিক নাম বিএনটি১৬২বি২ এবং টিকাটি কমিরনাটি ব্র্যান্ড নামে বিক্রি করা হয়। এটি জরুরী ব্যবহার ও নিয়মিত ব্যবহারের জন্য কঠোর নিয়ন্ত্রণকারী কর্তৃপক্ষ কর্তৃক অনুমোদিত প্রথম কোভিড-১৯ টিকা। টিকাতে টজিনামেরানের সক্রিয় উপাদান রয়েছে।\nএটি ইন্ট্রামাসকুলার বা পেশীতে ইনজেকশন দ্বারা প্রয়োগ করা হয়। এটি একটি আরএনএ টিকা, যা নিউক্লিওসাইড-মডিফাইড এমআরএনএ (মোডআরএনএ) দ্বারা গঠিত এসএআরএস-কোভি-২ এর স্পাইক প্রোটিনের একটি রূপান্তরিত রূপকে এনকোডিং করে, যা লিপিড ন্যানো পার্টিকাল গুলিতে আবদ্ধ থাকে। টিকার দুটি মাত্রা তিন সপ্তাহের ব্যবধানে দেওয়া প্রয়োজন। শিশু, গর্ভবতী মহিলা বা ইমিউনোকম্পিউমি ব্যক্তিদের মারাত্মক সংক্রমণ রোধে টিকার কার্যক্ষমতা অজানা।\n২০২০ সালের এপ্রিল মাসে পরীক্ষা শুরু হয়; টিকাটি নভেম্বর মাস পর্যন্ত, ৪০,০০০ এরও বেশি লোকের উপর পরীক্ষা করা হয়। অধ্যয়নের উপাত্তগুলির একটি অন্তর্বর্তী বিশ্লেষণে থেকে জানা যায়, দ্বিতীয় ডোজের সাত দিনের মধ্যে সংক্রমণ প্রতিরোধে ৯০% এরও বেশি সম্ভাব্য কার্যকারিতা পাওয়া যায়। সর্বাধিক সাধারণ পার্শ্ব প্রতিক্রিয়াগুলির মধ্যে রয়েছে ইনজেকশনের স্থানে হালকা থেকে মাঝারি ব্যথা, অবসন্নতা ও মাথাব্যথা। ২০২০ সালের ডিসেম্বর পর্যন্ত, অ্যালার্জির প্রতিক্রিয়াগুলির মতো মারাত্মক পার্শ্ব প্রতিক্রিয়াগুলির প্রতিবেদন খুব কম দেখা গেছে এবং দীর্ঘমেয়াদী জটিলতার কোনও খবর পাওয়া যায়নি।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:২০১৯–২০ করোনাভাইরাসের বৈশ্বিক মহামারি\n\nকরোনা"}