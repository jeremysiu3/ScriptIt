{"pageid": 1330711, "title": "দেবজ্যোতি মিশ্র", "url": "https://bn.wikipedia.org/wiki?curid=1330711", "content": "দেবজ্যোতি মিশ্র (৩০ এপ্রিল ১৯৬৩ ) একজন ভারতীয় সঙ্গীত পরিচালক এবং চলচ্চিত্রে নেপথ্য সঙ্গীতের সুরকার, যিনি ২০০৪ খ্রিস্টাব্দে মুক্তিপ্রাপ্ত ঋতুপর্ণ ঘোষ পরিচালিত হিন্দি চলচ্চিত্র রেইনকোট-এ স্বল্প শাস্ত্রীয় শৈলীর সুরসৃষ্টির জন্য, ২০০৮ খ্রিস্টাব্দে মুক্তিপ্রাপ্ত সুমন মুখোপাধ্যায়  পরিচালিত বাংলা চলচ্চিত্র চতুরঙ্গ ছবিতে সঙ্গীত পরিচালনায় জনপ্রিয়তা লাভ করেন।  চার দশকের বেশি সময় ধরে সঙ্গীতের জগতে সুরসৃষ্টির সঙ্গে ব্যক্তিগত স্মৃতি ও সঙ্গীতের নানা কাহিনি ও তার বিশ্লেষণ নিয়ে তিনি গ্রন্থ রচনায় মনোনিবেশ করেন। \n\n\n== জন্ম ও প্রারম্ভিক জীবন ==\nদেবজ্যোতি মিশ্রের জন্ম ১৯৬০ খ্রিস্টাব্দের ৩০ এপ্রিল কলকাতার এক সাঙ্গীতিক পরিবারে। পিতা বেহালাবাদক ও প্রশিক্ষক জাহ্নবীরঞ্জন মিশ্র ছিলেন  সত্যজিৎ রায়ের ঘনিষ্ট। মাতা গৌরী দেবী। দেবজ্যোতি শাস্ত্রীয় সঙ্গীতে বাদ্যযন্ত্র বেহালা, সরোদ ইত্যাদি বাদ্যযন্ত্র বাজানো আয়ত্ত করেন ছোটবেলা থেকেই। তিনি কিছুদিন ওস্তাদ আলী আকবর খানের কাছে সরোদে ভারতীয় শাস্ত্রীয় সঙ্গীত শিক্ষা নেন।\n\n\n== চলচ্চিত্রের তালিকা ==\n\n\n== রচিত গ্রন্থসমূহ ==\nদেবজ্যোতি মিশ্র (২০২২)। একদা জাহ্নবীতীরে.....। রাবণ, কলকাতা। আইএসবিএন 978-81-9555-268-9। \nদেবজ্যোতি মিশ্র (২০২২)। কম্পোজ়ার সত্যজিৎ রায় স্বর, সুর ও চিত্রভাষ। \n\n\n== তথ্যসূত্র =="}