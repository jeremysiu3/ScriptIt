{"pageid": 1343969, "title": "গামবাঙ রুটি", "url": "https://bn.wikipedia.org/wiki?curid=1343969", "content": "গামবাং রুটি বা গঞ্জেল রিল ( জাভানীয়: ꦫꦺꦴꦠꦶꦒꦤ꧀ꦗꦼꦭ꧀ꦫꦺꦭ꧀     ; পেগন : روتي غانجل رل ) হল একটি ইন্দোনেশিয়ান আয়তক্ষেত্রাকার আকৃতির বাদামী রুটি যাতে স্বাদের জন্য তিল বীজ, দারুচিনি এবং পাম চিনি মিশ্রিত করা হয়। \nগামবাং রুটি বা রোটি গামবাং হল জাকার্তার বেতাউই জনজাতির একটি ঐতিহ্যবাহী রুটি।  এছাড়াও এটি জাভা বা যবদ্বীপের  ঐতিহ্যবাহী রুটি হিসাবে স্বীকৃত হয়েছে। এইসকল অঞ্চলে এই খাবারকে  রোটি গঞ্জেল রেল নামে অভিহিত করা হয়। এই রুটিটি সাধারণত জাভানিজ খাদ্যপ্রনালীর অন্তর্গত খাবার। সাধারণত দুগদেরান, রমজান, ঈদ-উল-ফিতর এবং অন্যান্য জাভানিজ উৎসবে খাবার হিসাবে এই রুটি পরিবেশন করা হয়। রোটি গামবাং জাকার্তা এবং মধ্য জাভার সেমারাং অঞ্চল থেকে উদ্ভূত একটি জনপ্রিয় পাউরুটি জাতীয় খাবারের পদ। \nএই রুটি বা পাউরুটি জাতীয় খাবারটি সিএনএন -এর ২০১৯ সালে প্রস্তুত তালিকায় বিশ্বের ৫০টি সেরা রুটির মধ্যে একটি হিসাবে স্থান পেয়েছে। \n\n\n== ব্যুৎপত্তি ==\nগামবাং শব্দটি একটি বেতাউই শব্দ। গ্যামব্যাং বলতে একটি কাঠের বা ধাতব বাদ্যযন্ত্রকে বোঝানো হয়। বেতাউই লোকেদের বিশেষ ঐতিহ্যবাহী সমবেত গানের দল হল গামবাং ক্রোমং অর্কেস্ট্রা। এছাড়াও গেমলান অর্কেস্ট্রায় এই বাদ্যযন্ত্রটি দেখা যায়। গামবাং বাদ্যযন্ত্রের সাথে এই রুটির আকৃতিগত মিল থাকার কারণে এই রুটির এইরূপ নামকরণ করা হয়েছিল।  যদিও জাভাতে এর জনপ্রিয় জাভানিজ নাম হল রোটি গঞ্জেল রিল। এই রুটির ভিন্ননাম রেল সাপোর্ট ব্রেড। রেল পরিবহনকে সুরক্ষিত রাখতে রেল লাইনে রেল টাই বা রেলরোড টাই নামক কাঠের পাটাতনের ব্যবহার হয়। কাঠের রেলরোড টাই -এর সাথে এই রুটির আকারের মিল থাকায় জাভাতে এই রুটির এইরূপ নামকরন হয়েছে। \n\n\n== তথ্যসূত্র =="}