{"pageid": 1334107, "title": "প্রেম কৌর", "url": "https://bn.wikipedia.org/wiki?curid=1334107", "content": "মহারানি প্রেম কৌর ছিলেন শিখ সাম্রাজ্যের চতুর্থ সম্রাট মহারাজা শের সিং-এর রানী এবং সহধর্মিণী। তিনি ১৮০৯ সালে তৎকালীন পাঞ্জাবের গুজরানওয়ালা জেলায় জন্মগ্রহণ করেন। তার পিতা ছিলেন পাঞ্জাবের গুজরানওয়ালা জেলার লাধেওয়ালা ওয়ারাইচ গ্রামের জাট শিখ লাম্বারদার হরি সিং ওয়ারাইচ।\n১৮২২ সালে তিনি রাজকুমার শের সিং-এর সাথে বিবাহ বন্ধনে আবদ্ধ হন। শিখ সাম্রাজ্যের প্রতিষ্ঠাতা মহারাজা রঞ্জিত সিং এবং তার রানী মেহতাব কৌর -এর যমজ সন্তানদের মধ্যে বড় ছিলেন রাজকুমার শের সিং। \n১৮৩১ সালে, তিনি এক পুত্রসন্তান জন্ম দেন যার নাম রাখা হয় প্রতাপ সিং। শাহজাদা প্রতাপ সিং ২৭ জানুয়ারী ১৮৪১ সালে লাহোর দুর্গে টিকা সাহেব যুবরাজ বাহাদুর উপাধি গ্রহন করে ও তিনি যুবরাজ পদে অধিষ্ঠিত হন। তদুপরি তাকে শিখ সাম্রাজ্যের ভাবী উত্তরাধিকারী হিসাবে ঘোষণা করা হয়। কিন্তু ১৮৪৩ সালের সেপ্টেম্বর মাসের পনেরো তারিখে লাহোরের শালামার বাগের কাছে সর্দার লাহিনা সিং সান্ধানভালিয়া তাকে নির্মমভাবে হত্যা করেছিলেন। মৃত্যুকালে যুবরাজের বয়স ছিল মাত্র ১২ বছর। \n১৮৪৯ সালে ব্রিটিশ রাজ কর্তৃক পাঞ্জাবের শিখ সাম্রাজ্য অধিকৃত হয়। রানী প্রেম কৌর ও তার স্বামী তখনও বেঁচে ছিলেন। ব্রিটিশরা তাদের ৭২০০ টাকা বার্ষিক পেনশন ধার্য করছিলেন।\n১৮৭৪ সালে ব্রিটিশ অধিকৃত পাঞ্জাবের লাহোরে মহারানী প্রেম কৌর দেহত্যাগ করেন। শের সিং পরবর্তীকালে তার পাঁচ বছর বয়সী ভাই দলীপ সিং মহারাজা এবং তার মা জিন্দ কৌর সাম্রাজ্যের শাসনভার ভার গ্রহন করেন।\n\n\n== তথ্যসূত্র =="}