{"pageid": 1485612, "title": "রাজস্ব বিক্রয় আইন, ১৭৯৩", "url": "https://bn.wikipedia.org/wiki?curid=1485612", "content": "রাজস্ব বিক্রয় আইন, ১৭৯৩ বা সূর্যাস্ত আইন হচ্ছে ব্রিটিশ আমলে বঙ্গ থেকে রাজস্ব সংগ্রহ সংক্রান্ত একটি আইন এবং এটি চিরস্থায়ী বন্দোবস্ত চুক্তির অংশ ছিল। এই আইন প্রবর্তনের মাধ্যমে যেসব জমিদাররা কর পরিশোধ করতে পারতেন না, তাদের জমি নিলামে বিক্রি করার ব্যবস্থা করা হয়েছিল।\n\n\n== পটভূমি ==\n১৭৯৩ সালে ইস্ট ইন্ডিয়া কোম্পানি বাংলার জমিদার এবং তালুকদারদের সাথে একটি চুক্তি স্বাক্ষর করে। এই চুক্তির মাধ্যমে জমিদারদের বাংলার সমস্ত জমির মালিকানা দেওয়া হয় এবং একইসাথে জমিদারদের উপর ঔপনিবেশিক প্রশাসনকে প্রদান করার জন্য একটি রাজস্বের পরিমাণ নির্ধারণ করে দেওয়া হয়। চুক্তি অনুযায়ী, প্রজাদের জন্য কোনো সুরক্ষা ব্যবস্থা না থাকায় জমিদাররা প্রজাদের কাছ থেকে ইচ্ছেমতো রাজস্ব আদায়ের অধিকার পায়। এর আগে মোগল শাসনে, জমিদাররা কর সংগ্রহকারী এবং ভূমির ব্যবস্থাপক হিসেবে কাজ করত, কিন্তু জমির মালিকানা ছিল বংশানুক্রমে কৃষকদের হাতে। \nতালুকদাররা জমিদারদের অধীনে কাজ করত কিন্তু এই আইন তাদের স্বাধীন জমিদার করে তোলে। এর ফলে অনেক জমিদার দেউলিয়া হয়ে যায় কারণ তাদের অধিকাংশ জমি তালুকদারদের মাধ্যমে পরিচালিত হতো। রাজস্ব সংগ্রহের মূল উদ্দেশ্য ছিল উদ্বৃত্ত অর্থ যুক্তরাজ্যে পাঠানো।\n\n\n== উত্তরাধিকার ==\nউনিশ শতকের মধ্যভাগে বাংলার জনসংখ্যা বৃদ্ধি পায় এবং সেই সাথে রাজস্বও বৃদ্ধি পায়। চিরস্থায়ী বন্দোবস্ত চুক্তি অনুযায়ী জমিদারদের কাছ থেকে আদায়যোগ্য রাজস্বের পরিমাণ বৃদ্ধি পায়নি, ফলে ঔপনিবেশিক প্রশাসনের কাছে বকেয়া পরিশোধে ব্যর্থ জমিদারদের সম্পত্তি নিলামে তোলার ঘটনাও হ্রাস পায়। \n\n\n== তথ্যসূত্র =="}