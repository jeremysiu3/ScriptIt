{"pageid": 1050211, "title": "কেলমবক্কম", "url": "https://bn.wikipedia.org/wiki?curid=1050211", "content": "দক্ষিণ ভারতের তামিলনাড়ু রাজ্যের চেঙ্গলপট্টু জেলার (পূর্বতন কাঞ্চীপুরম জেলা) তিরুপোরূর তালুকের অন্তর্গত একটি আবাসিক অঞ্চল। এটি চেন্নাই মহানগরের দক্ষিণ দিকে অবস্থিত একটি লোকালয়৷\nএটি সিরুচেরি তথ্যপ্রযুক্তি উদ্যান থেকে ৫ কিলোমিটার ও শোলিঙ্গনলু্র জংশন থেকে ১২ কিলোমিটার দূরে অবস্থিত। দক্ষিণ চেন্নাই ও চেন্নাইয়ের দক্ষিণে শোলিঙ্গনলু্র জংশনের পরেই কেলমবক্কম অপর একটি গুরুত্বপূর্ণ জংশন বণ্ডলুর থেকে গ্র্যাণ্ড সাদার্ন ট্রাঙ্ক রোড ও কোবলম থেকে ইসিআর রোডকে সংযুক্ত করেছে। এটিকে দক্ষিণ দিকে চেন্নাই শহরের প্রবেশদ্বার বলে গণ্য করা হয়, পুরাতন মহাবলীপুরম রোডের উপর এটি জোন-২ তে অবস্থিত।\nচেন্নাই মেট্রোর দ্বিতীয় পর্যায়ের মেট্রো লাইন মাধবরম থেকে সিরুচেরি আইটি পার্ক পর্যন্ত চালু করার পরিকল্পনা করা হয়েছে। তৃতীয় করিডোরের প্রকল্পের কাজ ২০২৪ সালের মধ্যে শেষ করা যাবে বলে ধারণা।\n\n\n== জনতত্ত্ব ==\n২০১১ খ্রিস্টাব্দে ভারতের জনগণনা অনুসারে কেলমবক্কমের জনসংখ্যা হয় ৫,১৮৯ জন, যেখানে পুরুষ ২,৫৭১ জন ও নারী ২,৬১৮ জন অর্থাৎ প্রতি হাজার পুরুষে ১,০১৮ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ৫৮৮ জন যেখানে শিশুপুত্র সংখ্যা ২৯৩ জন এবং শিশুকন্যা সংখ্যা ২৯৫ জন। জনসংখ্যা অনুপাতে শিশু ১১.৩৩ শতাংশ। লোকালয়ের সাক্ষরতার হার ছিল ৯০.২৮ শতাংশ যেখানে পুরুষ সাক্ষরতার হার ৯৪.৬৯ শতাংশ ও নারী সাক্ষরতার হার ৮৫.৯৭ শতাংশ। এখানে মোট পরিবার সংখ্যা ১,২৮৮ টি। মোট তফশিলি জাতি ও তফশিলি উপজাতি যথাক্রমে ১,১৬০ ও ৩ জন। মোট শ্রমজীবী ১,৯৮২ জন।\n\n\n== তথ্যসূত্র =="}