{"pageid": 1034024, "title": "শাহিদা রউফ", "url": "https://bn.wikipedia.org/wiki?curid=1034024", "content": "শাহিদা রউফ: ( উর্দু: شاہدہ روف‎‎ ; জন্ম ১৫ জানুয়ারি ১৯৭৭) হলেন একজন পাকিস্তানি রাজনীতিবিদ। যিনি ২০০২ থেকে ২০১৮ সালের মে পর্যন্ত বেলুচিস্তান প্রাদেশিক পরিষদের সদস্য ছিলেন।\n\n\n== প্রাথমিক ও শিক্ষাজীবন ==\nশাহিদা রউফ ১৯৭৭ সালের ১৫ জানুয়ারি পাকিস্তানের কোয়েটায় জন্মগ্রহণ করেছিলেন। \nতিনি ১৯৯৯ সালে বিজ্ঞানে স্নাতক (বিএসসি) ডিগ্রি অর্জন করেছিলেন। \n\n\n== রাজনৈতিক জীবন ==\nশাহিদা রউফ ২০০২ সালের পাকিস্তানের সাধারণ নির্বাচনে নারীদের জন্য সংরক্ষিত আসনে মুত্তাহিদা মজলিসে আমলের প্রার্থী হিসাবে বেলুচিস্তান প্রাদেশিক পরিষদে নির্বাচিত হয়েছিলেন।  তিনি ২০০২ থেকে ২০০৭ সাল পর্যন্ত বেলুচিস্তানের মুখ্যমন্ত্রীর স্বাস্থ্য বিষয়ক  উপদেষ্টার দায়িত্ব পালন করেছিলেন \nতিনি ২০০৮ সালের পাকিস্তানের সাধারণ নির্বাচনে নারীদের জন্য সংরক্ষিত আসনে জমিয়তে উলামায়ে ইসলাম (এফ) (জেআইআই-এফ) এর প্রার্থী হিসাবে বেলুচিস্তান প্রাদেশিক পরিষদে পুনর্নির্বাচিত হয়েছিলেন। \n২০১৩ সালের পাকিস্তানের সাধারণ নির্বাচনে নারীদের জন্য সংরক্ষিত আসনে জেআইআই-এফের প্রার্থী হিসাবে তিনি পুনরায় বেলুচিস্তানের প্রাদেশিক পরিষদে নির্বাচিত হয়েছিলেন। \n\n\n== তথ্যসূত্র =="}