{"pageid": 1515037, "title": "অ্যালেক্সিস ম্যাকগিল জনসন", "url": "https://bn.wikipedia.org/wiki?curid=1515037", "content": "লরি অ্যালেক্সিস ম্যাকগিল জনসন (জন্ম ৫ই আগস্ট, ১৯৭২) একজন আমেরিকান ব্যবসায়ী এবং গর্ভপাত অধিকারের সমর্থক। তিনি পরিকল্পিত পিতৃ-মাতৃত্বের সভাপতি এবং প্রধান কার্যনির্বাহী।\n\n\n== প্রাথমিক জীবন এবং শিক্ষা ==\nম্যাকগিল জনসন ১৯৭২ সালে নিউ ইয়র্ক সিটিতে জন্মগ্রহণ করেন এবং তাঁর মা ও বাবার কাছেই বড় হয়ে ওঠেন ওঠেন। তাঁর মা এটিঅ্যাণ্ডটি -তে সচিব থেকে শুরু করে নির্বাহী স্তরের পদে চাকরি করেছেন। তাঁর বাবা-মায়ের কৃষ্ণাঙ্গ সংস্কৃতির প্রতি গর্ব ছিল, এটি ম্যাকগিল জনসনের শৈশবকালে প্রবলভাবে প্রভাব ফেলেছিল।\n১৯৯৩ সালে, তিনি প্রিন্সটন বিশ্ববিদ্যালয় থেকে রাষ্ট্রবিজ্ঞানে স্নাতক ডিগ্রি অর্জন করেন এবং ল্যাটিন-আমেরিকান সামাজিক আন্দোলনের উপর মনোনিবেশ করেন। এরপর তিনি ১৯৯৫ সালে ইয়েল বিশ্ববিদ্যালয় থেকে রাষ্ট্রবিজ্ঞানে স্নাতকোত্তর ডিগ্রি অর্জন করেন।\n\n\n== কর্মজীবন ==\n\nইয়েল এবং ওয়েসলিয়ান বিশ্ববিদ্যালয়, উভয় স্থানেই ম্যাকগিল জনসন রাষ্ট্রবিজ্ঞান এবং আফ্রিকান-আমেরিকান অধ্যয়ন পড়াতেন। তিনি রাসেল সিমন্সের \"হিপ-হপ সামিট অ্যাকশন নেটওয়ার্ক\"-এর রাজনৈতিক পরিচালক হিসেবে দায়িত্ব পালন করেন এবং ২০০৪ সালের নির্বাচনী মরশুমে সিটিজেন চেঞ্জের নির্বাহী পরিচালক ছিলেন, সেখানে তিনি তাদের মধ্যে \"ভোট অর ডাই!\" প্রচারণা শুরু করেছিলেন।\n২০০৯ সালে, তিনি পারসেপশন ইনস্টিটিউট (পূর্বে আমেরিকান ভ্যালুজ ইনস্টিটিউট নামে পরিচিত) সহ-প্রতিষ্ঠা করেন, যেটি পক্ষপাত হ্রাস এবং বৈষম্য অধ্যয়নকারী একটি গবেষণা দল, তিনি এর নির্বাহী পরিচালকও ছিলেন। স্টারবাক'স-এর বর্ণগত পক্ষপাতের ওপর প্রশিক্ষণের জন্য তিনি ২০১৮ সালের মে মাসে পাঠ্যক্রমটি সহ-প্রণয়ন করেছিলেন।\n২০১৯ সালের ১৬ই জুলাই তারিখে, লিয়ানা ওয়েনের পদত্যাগের পর ম্যাকগিল জনসনকে পরিকল্পিত পিতৃ-মাতৃত্বের ভারপ্রাপ্ত সভাপতি হিসেবে ঘোষণা করা হয়। ম্যাকগিল জনসন পূর্বে একজন বোর্ড সদস্য ছিলেন এবং ২০১৩ থেকে ২০১৫ সাল পর্যন্ত বোর্ডের চেয়ারম্যান ছিলেন। সেই সময়, পারসেপশন ইনস্টিটিউট তাঁকে \"ছুটিতে আছেন\" হিসেবে তালিকাভুক্ত করে। ২০২০ সালের ২৬শে জুন তারিখে, তাঁকে পরিকল্পিত পিতৃ-মাতৃত্বের স্থায়ী সভাপতি এবং প্রধান কার্য নির্বাহী হিসেবে উন্নীত করা হয়।\nম্যাকগিল জনসন নিউ ইয়র্ক সিভিল লিবার্টিজ ইউনিয়ন, সেন্টার ফর সোশ্যাল ইনক্লুশন এবং সিটিজেন এনগেজমেন্ট ল্যাবের বোর্ডেও দায়িত্ব পালন করেছেন।\n\n\n== পুরস্কার এবং সম্মাননা ==\n২০২৩ সালে, রো বনাম ওয়েড বাতিলের প্রেক্ষিতে ম্যাকগিল জনসন তাঁর কাজের জন্য পলিটিকোর প্লেবুক পাওয়ার তালিকায় আসেন।\n২০২৩ সালে, ম্যাকগিল জনসন রোগীদের সাহায্য করার ক্ষেত্রে তাঁর কাজের জন্য স্ট্যাট-এর স্ট্যাটাস তালিকার জন্য নির্বাচিত হন\n২০২৪ সালে, ম্যাকগিল জনসন সামাজিক ন্যায়বিচারের নেতা হিসেবে তাঁর কাজের জন্য সিএনএন অ্যাজ ইকুয়ালস কর্তৃক স্বীকৃতি দেওয়া হয়\n\n\n== ব্যক্তিগত জীবন ==\nতিনি নিউ ইয়র্ক সিটিতে থাকেন। তিনি ইনস্টিটিউট ফর নিউ ইকোনমিক থিংকিং- এর সভাপতি রবার্ট জনসনকে  বিবাহ করেছেন। তাঁদের দুটি মেয়ে আছে। \n\n\n== তথ্যসূত্র ==\n\n\n== বহিঃসংযোগ ==\nউপস্থিতি - সি-স্প্যানে"}