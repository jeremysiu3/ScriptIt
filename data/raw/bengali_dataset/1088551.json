{"pageid": 1088551, "title": "অধিশক্তি", "url": "https://bn.wikipedia.org/wiki?curid=1088551", "content": "আন্তর্জাতিক সম্পর্কের আলোচনায় অধিশক্তি (ইংরেজি: Hyperpower) বলতে এমন একটি রাষ্ট্রকে বোঝায় যা অন্য সব রাষ্ট্রের উপরে সমস্ত (যেমন সামরিক, সাংস্কৃতিক, অর্থনৈতিক, ইত্যাদি) ক্ষেত্রে আধিপত্য বিস্তার করে। এটিকে পরাশক্তি অপেক্ষা এক ধাপ উঁচুতে অবস্থিত একটি শক্তি হিসেবে কল্পনা করা হয়। কোনও কোনও বিশেষজ্ঞ\n২০শ শতকের শেষ দশক থেকে বিশ্বের একমাত্র পরাশক্তি হিসেবে পরিগণিত মার্কিন যুক্তরাষ্ট্রকে একটি \"অধিশক্তি\" হিসেবে গণ্য করেন।\nতবে সাম্প্রতিককালে বিশ্ব শক্তি হিসেবে মার্কিন যুক্তরাষ্ট্র বিশ্বের সমস্ত অঞ্চলে সমস্ত ক্ষেত্রে (সামরিক, সাংস্কৃতিক, অর্থনৈতিক, প্রযুক্তিগত, কূটনৈতিক) আর আধিপত্য বিস্তার করছে না। ২০২০ সালের এশিয়া শক্তি সূচক অনুযায়ী এশিয়া-প্রশান্ত মহাসাগরীয় অঞ্চলে মার্কিন যুক্তরাষ্ট্র সামারিক ধারণক্ষমতা, সাংস্কৃতিক প্রভাব, ঘাতসহিষ্ণুতা ও প্রতিরক্ষা জালকব্যবস্থাতে এগিয়ে থাকলেও চীনের বিপক্ষে অর্থনৈতিক সম্পদ, ভবিষ্যৎ সম্পদ, অর্থনৈতিক সম্পর্ক ও কূটনৈতিক প্রভাব এই চারটি মানদণ্ডে পিছিয়ে আছে।\n\n\n== তথ্যসূত্র =="}