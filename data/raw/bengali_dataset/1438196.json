{"pageid": 1438196, "title": "দৈনিক সোনালী বার্তা", "url": "https://bn.wikipedia.org/wiki?curid=1438196", "content": "দৈনিক সোনালী বার্তা বাংলাদেশ থেকে বাংলা ভাষায় প্রকাশিত একটি দৈনিক সংবাদপত্র। পত্রিকাটি ব্রডশিটের পাশাপাশি অনলাইন সংস্করণ ও ই-পেপার সংস্করণে প্রকাশিত হয়। ১৯৯৪ খ্রিষ্টাব্দের ১৭ মার্চ ঢাকা থেকে পত্রিকাটির প্রকাশনা শুরু হয়। বর্তমানে এর সম্পাদকের দায়িত্বে রয়েছেন মো. শাহজাহান মিয়া।  এটি বি. এস. প্রিন্টিং প্রেস থেকে প্রকাশিত হয়। পত্রিকার প্রকাশক মো. রিয়াজ উদ্দিন। এটির সম্পাদকীয় দপ্তর ৫২/২ টয়েনবী সার্কুলার রোডে অবস্থিত। \n\n\n== পত্রিকার বিবরণ ==\nদৈনিক সোনালী বার্তা 'ব্রডশিট' আকারে মুদ্রিত হয়। এতে বাদামি নিউজপ্রিন্ট কাগজ ব্যবহার করা হয়। কলাম সংখ্যা ৫ ও ৬। অনলাইন সংস্করণের পাশাপাশি পত্রিকাটি চার রঙে মুদ্রিত ও ই-পেপার রয়েছে। নিয়মিত পৃষ্ঠা সংখ্যা ৮। পত্রিকার প্রকাশক মো. রিয়াজ উদ্দিন। সম্পাদক মো. শাহজাহান মিয়া।\nদৈনিক সোনালী বার্তা পত্রিকাটির প্রচার সংখ্যা ১লাখ ৮ হাজার ৫০০ কপি।\n\n\n== নিয়মিত আয়োজন ==\nদৈনিক সোনালী বার্তা-এর নিয়মিত আয়োজনের মধ্যে রয়েছে- প্রথম পাতা, শেষ পাতা, অন্যান্য খবর, সম্পাদকীয়, উপ-সম্পাদকীয়, মুক্তচিন্তা, চিঠিপত্র, নগর-মহানগর, অর্থ-বাণিজ্য, সোনালী জমিন, খেলাধুলা, বিনোদন, স্বাস্থ্য, লাইফস্টাইল, ইসলাম বার্তা, ভ্রমণ, রেসিপি ভ্রমণ, তথ্য প্রযুক্তি-সহ আরো অনেক আয়োজন।এছাড়াও ফিচারপাতা হিসেবে পত্রিকাটিতে বিশেষ বিশেষ দিবসে বিশেষ ক্রোড়পত্র প্রকাশিত হয়।\n\n\n== আরও দেখুন ==\nবাংলাদেশের সংবাদপত্রের তালিকা\nবাংলাদেশ সংবাদ সংস্থা\nইউনাইটেড নিউজ অব বাংলাদেশ\n\n\n== তথ্যসূত্র ==\n\n\n== বহিঃসংযোগ ==\nসোনালী বার্তা অনলাইন সংস্করণ\nসোনালী বার্তা ই-পেপার\nডেইলি মর্নিং অবজার্ভার\nফেসবুকে দৈনিক সোনালী বার্তা"}