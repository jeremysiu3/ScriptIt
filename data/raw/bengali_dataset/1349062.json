{"pageid": 1349062, "title": "আইএমইআই", "url": "https://bn.wikipedia.org/wiki?curid=1349062", "content": "ইন্টারন্যাশনাল মোবাইল ইকুইপমেন্ট আইডেন্টিটি বা আইএমইআই হল একটি সংখ্যাসূচক শনাক্তকারী, যা সাধারণত  3GPP ও iDEN মোবাইল ফোনের পাশাপাশি কিছু স্যাটেলাইট ফোনের ক্ষেত্রে ইউনিক শনাক্তকারী। এই কোডটি সাধারণত ফোনের ব্যাটারি কম্পার্টমেন্টের ভিতরে প্রিন্ট করা পাওয়া যায়। তবে ডায়ালপ্যাডে এমএমআই সাপ্লিমেন্টারি সার্ভিস কোড *#06# ডায়াল করে অথবা স্মার্টফোনের অপারেটিং সিস্টেমের সেটিংস মেনুতে প্রবেশ করে বেশিরভাগ ফোনের স্ক্রীনে প্রদর্শিত হতে পারে।\nজিএসএম নেটওয়ার্কগুলি বৈধ ডিভাইসগুলি সনাক্ত করতে আইএমইআই নম্বর ব্যবহার করে এবং একটি চুরি হওয়া ফোনের নেটওয়ার্ক অ্যাক্সেস এর দ্বারা করা বন্ধ করতে পারে।উদাহরণস্বরূপ, যদি একটি মোবাইল ফোন চুরি হয়ে যায়, তাহলে মালিক তাদের নেটওয়ার্ক প্রদানকারীকে ফোনটি ব্লকলিস্ট করতে আইএমইআই নম্বর ব্যবহার করতে পারেন৷ এটি সে নেটওয়ার্কে এবং কখনো কখনো অন্য নেটওয়ার্কে ফোনটিকে অকেজো করে দেয়; এমনকি চোর যদি সেই ফোনের সিম কার্ড পরিবর্তন করে তবুও।\nসিম কার্ড স্লট বা ইএসআইএম ক্ষমতা ছাড়া ডিভাইসে সাধারণত ইএমইআই কোড থাকে না।  তবে IMEI শুধুমাত্র মোবাইলকে সনাক্ত করে এবং গ্রাহকের সাথে এর কোন বিশেষ সম্পর্ক নেই। ফোনটি ইন্টারন্যাশনাল মোবাইল সাবস্ক্রাইবার আইডেন্টেটি ( IMSI ) নম্বর প্রেরণ করে গ্রাহককে শনাক্ত করে, যে নাম্বারটি একটি সিম কার্ডে সংরক্ষিত থাকে যা, তাত্ত্বিকভাবে যেকোনো হ্যান্ডসেটে স্থানান্তর করা যায় এবং ডুয়াল সিম সক্ষম ফোনে দুটি আইএমইআই নম্বর থাকবে।\n\n\n== তথ্যসূত্র =="}