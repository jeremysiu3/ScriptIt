{"pageid": 1165597, "title": "বালি জগাছা সমষ্টি উন্নয়ন ব্লক", "url": "https://bn.wikipedia.org/wiki?curid=1165597", "content": "বালি জগাছা হল ভারতের পশ্চিমবঙ্গ রাজ্যের হাওড়া জেলার হাওড়া সদর মহকুমার অন্তর্গত একটি সমষ্টি উন্নয়ন ব্লক।\n\n\n== ভূগোল ==\n\n\n=== অবস্থান ===\nঘোষপাড়ার স্থানাঙ্ক ২২°৩৮′৩৮″ উত্তর ৮৮°১৯′৩০″ পূর্ব।\nবালি জগাছা সমষ্টি উন্নয়ন ব্লকের উত্তর দিকে রয়েছে হুগলি জেলার চণ্ডীতলা ২ ও শ্রীরামপুর উত্তরপাড়া সমষ্টি উন্নয়ন ব্লক, পূর্ব দিকে ও দক্ষিণ দিকের খানিক অংশে রয়েছে হুগলি নদী ও তার অপর পাড়ে কলকাতা, দক্ষিণ দিকে রয়েছে সাঁকরাইল সমষ্টি উন্নয়ন ব্লক এবং পশ্চিম দিকে রয়েছে ডোমজুড় সমষ্টি উন্নয়ন ব্লক।\nজেলা সদর হাওড়া থেকে বালি জগাছার দূরত্ব ৮ কিলোমিটার।\n\n\n=== আয়তন ও প্রশাসন ===\nবালি জগাছা সমষ্টি উন্নয়ন ব্লকের আয়তন ৭২.০৫ বর্গ কিলোমিটার। এই সমষ্টি উন্নয়ন ব্লকটি হাওড়া মহানগর পুলিশের নিশ্চিন্দা থানা ও লিলুয়া থানার এক্তিয়ারভুক্ত এলাকার অন্তর্গত। বালি জগাছা পঞ্চায়েত সমিতিতে ৮টি গ্রাম পঞ্চায়েত রয়েছে। এই সমষ্টি উন্নয়ন ব্লকে জনবসতিপূর্ণ গ্রামের সংখ্যা ৩। ব্লকের সদর ঘোষপাড়া।\n\n\n=== গ্রাম পঞ্চায়েত ===\n\nবালি জগাছা সমষ্টি উন্নয়ন ব্লক/পঞ্চায়েত সমিতির অন্তর্গত গ্রাম পঞ্চায়েতগুলি হল: বালি, চাকপাড়া আনন্দনগর, চামরাইল, দুর্গাপুর অভয়নগর ১, দুর্গাপুর অভয়নগর ২, জগদীশপুর, নিশ্চিন্দা ও সাঁপুইপাড়া বসুকাটি।\n\n\n== জনপরিসংখ্যান ==\nটেমপ্লেট:BPL families in CD Blocks of Howrah district\n\n\n=== জনসংখ্যা ===\n২০১১ সালের জনগণনার তথ্য অনুযায়ী, বালি জগাছা সমষ্টি উন্নয়ন ব্লকের মোট জনসংখ্যা ২০৯,৫০৪; যার মধ্যে ৯,৩০০ জন গ্রাম ও ২০০,২০৪ জন শহরাঞ্চলের বাসিন্দা। পুরুষের সংখ্যা ১০৭,৯২৬ (৫২%) ও নারীর সংখ্যা ১০১,৫৭৮ (৪৮%)। অনূর্ধ্ব ছয় বছর বয়সীদের মোট সংখ্যা ১৯,৯১৫। তফসিলি জাতির সংখ্যা ৩০,৬১৫ এবং তফসিলি উপজাতির ১,৮১৩।\n২০০১ সালের জনগণনা অনুযায়ী, বালি জগাছা ব্লকের মোট জনসংখ্যা ছিল ১৬৪,৫২০, যার মধ্যে ৮৬,৪০৯ জন ছিল পুরুষ ও ৭৮,১১১ জন নারী। ১৯৯১-২০০১ দশকে এই ব্লকের জনসংখ্যা বৃদ্ধির নথিভুক্ত হার ছিল ২৮.৬৩ শতাংশ (উল্লেখ্য, উক্ত দশকে হাওড়া জেলা ও পশ্চিমবঙ্গের সামগ্রিক জনসংখ্যা বৃদ্ধির হার ছিল যথাক্রমে ১২.৭৬% ও ১৭.৮৪%)। তফসিলি জাতির সংখ্যা ছিল ৩১,১৪১ (জনসংখ্যার প্রাত এক-পঞ্চমাংশ) এবং তফসিলি উপজাতির সংখ্যা ছিল ৩,৬২৯।\n\n\n=== জনগণনা নগর ও বড়ো গ্রাম ===\nবালি জগাছা সমষ্টি উন্নয়ন ব্লকের জনগণনা নগরগুলি হল (বন্ধনীতে ২০১১ সালের জনসংখ্যা): জগদীশপুর (১৬,২৫৯), জয়পুর বিল (৯,৫৯৮), বালি (১১৩,৩৭৭), চাকাপাড়া (৩৫,২৮২), চামরাইল (১১,৯২৩), একসারা (৭,৫০০) ও খালিয়া (৬,২৬৫)।\n২০১১ সালের জনগণনার প্রতিবেদন থেকে জানা যায় যে, বালি জগাছা ব্লকে মাত্র একটি বড়ো গ্রাম (৪,০০০+ জনসংখ্যাবিশিষ্ট) রয়েছে (বন্ধনীতে ২০১১ সালের জনসংখ্যা): দেবীরপাড়া (৬,৫১৭).\n\n\n=== সাক্ষরতা ===\n২০১১ সালের জনগণনা অনুযায়ী, বালি জগাছা সমষ্টি উন্নয়ন ব্লকের মোট সাক্ষরের সংখ্যা ১৬৬,৩৬৪ (অন্যূন ছয় বছর বয়সী জনসংখ্যার ৮৭.৭৫%), যার মধ্যে সাক্ষর পুরুষের সংখ্যা ৮৯,০৩০ (৫৪%) এবং সাক্ষর নারীর সংখ্যা ৭৭,৩৩৪ (৪৬%)। উল্লেখ্য, উক্ত জনগণনা অনুযায়ী হাওড়া জেলার সাক্ষরতার হার ছিল ৭৮.৬৬% এবং সমগ্র রাজ্যের সাক্ষরতার হার ছিল ৭৭.০৮%। অন্যদিকে সারা দেশের সাক্ষরতার হার ছিল ৭৪.০৪%।\nটেমপ্লেট:Literacy in CD Blocks of Howrah district\n\n\n=== ভাষা ===\nএই অঞ্চলের স্থানীয় ভাষা হল বাংলা।\n\n\n=== ধর্ম ===\n\n২০১১ সালের জনগণনা অনুযায়ী, বালি জগাছা সমষ্টি উন্নয়ন ব্লকের হিন্দু জনসংখ্যা ১৯৭,১৩১ (মোট জনসংখ্যার ৯৪.০৯%), মুসলমান জনসংখ্যা ৯,৮৫২ (৪.৭০%) এবং অন্যান্য ধর্মাবলম্বীর সংখ্যা ২,৫২১ (১.২১%)।\n\n\n== অর্থনীতি ==\n\n\n=== পরিকাঠামো ===\n২০০৩-০৪ সালের আগে বালি জগাছা সমষ্টি উন্নয়ন ব্লকে ১৪৩ হেক্টর অর্পিত জমি ছিল, যার মধ্যে ৮৩ হেক্টর জমি ১,৮৯৪ জনের মধ্যে বণ্টিত হয়। এই ব্লকের ৪০৬ হেক্টর জমিতে একাধিকবার ফলন হয়। ব্লকের মোট কৃষিজমির পরিমাণ ১,৭৩১ হেক্টর। ১০৮ হেক্টর জমি খাল দ্বারা সেচিত হয়। ২০০৪ সালের হিসেব অনুযায়ী ব্লকের তিনটি মোজায় বৈদ্যুতিকীকরণের কাজ সমাপ্ত হয়েছে।\n\n\n== শিক্ষাব্যবস্থা ==\n২০০৩-০৪ সালের হিসেব অনুযায়ী, বালি জগাছা সমষ্টি উন্নয়ন ব্লকের ৬৪টি প্রাথমিক বিদ্যালয়ে ৮,৮৩০ জন, ৩টি মধ্য বিদ্যালয়ে ৯৯৫ জন, ৮টি উচ্চ বিদ্যালয়ে ৩,৯২৫ জন এবং ৭টি উচ্চ মাধ্যমিক বিদ্যালয়ে ৫,৮৩০ জন শিক্ষার্থী পড়াশোনা করে। এই ব্লকে ১৯৫টি বিশেষ ও অ-প্রাতিষ্ঠানিক শিক্ষাপ্রতিষ্ঠানের মোট শিক্ষার্থী সংখ্যা ১৯,৮৯৩। এখানে একটি গণ-সাক্ষরতা কেন্দ্রও আছে।\n\n\n== স্বাস্থ্য পরিষেবা ==\n২০০৩ সালের হিসেব অনুযায়ী, বালি জগাছা সমষ্টি উন্নয়ন ব্লকে মোট ২৯টি শয্যাবিশিষ্ট ও ৮ জন চিকিৎসক সম্বলিত ৪টি স্বাস্থ্যকেন্দ্র, ২টি ক্লিনিক রয়েছে। ব্লকের মোট পরিবার কল্যাণ কেন্দ্রের সংখ্যা ৩৯।\n\n\n== তথ্যসূত্র =="}