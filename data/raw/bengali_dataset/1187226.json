{"pageid": 1187226, "title": "ভিয়েনতিয়েন রেলওয়ে স্টেশন", "url": "https://bn.wikipedia.org/wiki?curid=1187226", "content": "ভিয়েনতিয়েন রেলওয়ে স্টেশন ( লাও: ສະຖານີ ນະຄອນຫລວງວຽງຈັນ) লাওসের রাজধানী ভিয়েনতিয়েনের একটি রেলওয়ে স্টেশন। এটি চীনের ইউনান প্রদেশের উত্তরাঞ্চলীয় শহর বোটেনের সাথে লাওসের সংযোগকারী চীন-লাওস আন্তঃদেশীয় ৪২৬ কিলোমিটার দীর্ঘ বোটেন-ভিয়েনতিয়েন রেলপথের লাওস অংশের দ্বিতীয় স্টেশন। এটি  রেলপথের বৃহত্তম এবং সবচেয়ে গুরুত্বপূর্ণ স্টেশন। চায়না রেলওয়ে কন্সট্রাকশন গ্রুপ স্টেশনটি নির্মাণ করে। এটি চীনের এক অঞ্চল, এক পথ যোগাযোগ মহাপরিকল্পনার অংশ। স্টেশনটি ২০২১ সালের ৩ ডিসেম্বরে উদ্বোধন ও সেবাদান শুরু করে। \n\n\n== নকশা ==\nভিয়েনতিয়েনের নগরকেন্দ্র হতে ১৪ কিলোমিটার উত্তরে জাইথানি জেলার জেই গ্রামে স্টেশনটির অবস্থান। স্টেশন ভবন ১৪,৫৪৩ বর্গমিটার (১,৫৬,৫৪০ বর্গফুট) জমির উপর নির্মিত, এর পরিধিতে এবং তিনটি প্ল্যাটফর্ম এবং পাঁচটি রেললাইন এবং ২৫০০ যাত্রী ধারণকারী একটি বিশাল টারমিনাল আছে।\nস্টেশনটির নির্মাণশৈলীর মূল প্রতিপাদ্য হলো \"স্যান্ডালউডের শহর\", যা \"ভিয়েনতিয়েন\" শব্দের আসল অর্থকে প্রতিফলিত করে। ভবনটি লাওশিয়ান পরিবেশগত বৈশিষ্ট্যের সাথে মিলিত ঐতিহ্যবাহী চীনা স্থাপত্যের উপর ভিত্তি করে তৈরি করা হয়েছে। সম্মুখভাগে আটটি বৃক্ষ-শাখা-আকৃতির ইভ রয়েছে, যা একটি গ্রীষ্মমণ্ডলীয় অতিবৃষ্টি অরণ্যের ভাব প্রকাশ করে।\n\n\n== পরিষেবা ==\n২০২২ সালের অক্টোবর পর্যন্ত, স্টেশন হতে প্রতিদিন তিনটি রেল পরিষেবা সক্রীয় আছে। সেবগুলি লাওস-চায়না রেলওয়ে কর্পোরেশন কর্তৃক পরিচালিত। দুটি লুয়াং প্রাবাং হয়ে চীনা ইউনান প্রদেশের বোটেন পর্যন্ত রেলসেবা, এবং অপরটি শুধুমাত্র লাওসের লুয়াং প্রাবাং পর্যন্ত। চীনের মূল ভূখণ্ডে কোভিড-১৯ এর বৈশ্বিক মহামারি বিস্তারের কারণে আন্তঃসীমান্ত যাত্রী পরিষেবা বন্ধ ছিল।\n\n\n== ভবিষ্যৎ সম্প্রসারণ ==\nস্টেশনের সমস্ত রেললাইন আদর্শ-গেজ রেলপথ, তাই স্টেশনটি থাইল্যান্ড থেকে লাওসের থানালেং রেলওয়ে স্টেশন পর্যন্ত বিদ্যমান ন্যারো-গেজ রেলপথে পরিষেবা দেয় না। স্ট্যান্ডার্ড গেজ রেলপথের ব্যাংকক-নং খাই উচ্চগতির রেলপথ, (২০২৮ সালে সমাপ্ত হওয়ার জন্য নির্ধারিত), ভিয়েনতিয়েন স্টেশন পর্যন্ত প্রসারিত হতে পারে। এটি হলে কুনমিং-সিঙ্গাপুর রেলপথ সম্পূর্ণ হবে। ২০২২ সালে, ভিয়েনতিয়েন টাইমস ঘোষণা করেছিল যে লাওস সরকার ভিয়েনতিয়ান থেকে মধ্য ভিয়েতনামের ভুং আং বন্দর পর্যন্ত একটি নতুন আদর্শ-গেজ রেলপথ নির্মাণ করতে চায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}