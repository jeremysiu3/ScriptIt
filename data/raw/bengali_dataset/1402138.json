{"pageid": 1402138, "title": "নিকো পাস", "url": "https://bn.wikipedia.org/wiki?curid=1402138", "content": "নিকোলাস পাজ মার্তিনেস (স্পেনীয়: Nico Paz; জন্ম: ৮ সেপ্টেম্বর ২০০৪; নিকো পাস নামে সুপরিচিত) হলেন একজন আর্জেন্টাইন পেশাদার ফুটবল খেলোয়াড়। তিনি পূর্বে স্পেনের পেশাদার ফুটবল লিগের শীর্ষ স্তর লা লিগার ক্লাব রিয়াল মাদ্রিদের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০১১–১২ মৌসুমে, মাত্র ৭ বছর বয়সে, স্পেনীয় ফুটবল ক্লাব সান হুয়ানের যুব পর্যায়ের হয়ে খেলার মাধ্যমে পাস ফুটবল জগতে প্রবেশ করেছেন এবং পরবর্তীকালে তেনেরিফে এবং রিয়াল মাদ্রিদের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০২১–২২ মৌসুমে, স্পেনীয় ক্লাব রিয়াল মাদ্রিদ কাস্তিয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; এক মৌসুম পর তিনি রিয়াল মাদ্রিদের হয়ে অভিষেক করেছেন।\n২০২২ সালে, পাস আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন।বর্তমানে তিনি ইতালির সিরি-এ তে কোমো এর হয়ে খেলছেন। ২০২৪সালে আর্জেন্টিনা ন্যাশনাল টিমে  তার অভিষেক হয়\n\n\n== প্রারম্ভিক জীবন ==\nনিকোলাস পাস মার্তিনেস ২০০৪ সালের ৮ই সেপ্টেম্বর তারিখে স্পেনের সান্টা ক্রুজ দে তেনেরিফেতে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবার নাম পাবলো পাস, যিনি ফ্রান্সে অনুষ্ঠিত ১৯৯৮ ফিফা বিশ্বকাপে আর্জেন্টিনার হয়ে অংশগ্রহণ করেছেন।\n\n\n== আন্তর্জাতিক ফুটবল ==\nপাস আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০২২ সালের ২৯শে মে তারিখে তিনি প্রীতি ম্যাচে সৌদি আরব অনূর্ধ্ব-২০ দলের বিরুদ্ধে ম্যাচে আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। তিনি ২০২২ সালের ১০ই জুন তারিখে অনুষ্ঠিত প্রীতি ম্যাচে জাপান অনূর্ধ্ব-১৯ দলের বিরুদ্ধে আর্জেন্টিনার বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nনিকো পাস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে নিকো পাস  (ইংরেজি)  \nসকারবেসে নিকো পাস (ইংরেজি) \nবিডিফুটবলে নিকো পাস  (ইংরেজি)  \nট্রান্সফারমার্কেটে নিকো পাস (ইংরেজি) \nওয়ার্ল্ডফুটবল.নেটে নিকো পাস (ইংরেজি) \nইএসপিএন এফসিতে নিকো পাস (ইংরেজি)"}