{"pageid": 1522707, "title": "নিবৃতি রায়", "url": "https://bn.wikipedia.org/wiki?curid=1522707", "content": "নিবৃতি রায় (জন্ম আনু. ১৯৬৯) ইন্টেল ইণ্ডিয়ার প্রধান এবং ইন্টেল ফাউণ্ড্রি সার্ভিসেসের উপ-সভাপতি ছিলেন। তিনি ভারতের নারীদের জন্য সর্বোচ্চ বেসামরিক সম্মাননা নারী শক্তি পুরস্কার পেয়েছেন।\n\n\n== কর্মজীবন ==\nনিবৃতি রায়ের জন্ম আনু. ১৯৬৯ সালে ভারতের উত্তর প্রদেশের গোরক্ষপুরে। তিনি লখনউ বিশ্ববিদ্যালয় থেকে বিএ ডিগ্রি অর্জন করেছেন। এরপর তিনি তাঁর বিশের কোঠায় বিয়ে ক'রেন এবং মার্কিন যুক্তরাষ্ট্রে চলে যান। তিনি নিউ ইয়র্কের রেনসেলার পলিটেকনিক ইনস্টিটিউট থেকে গণিত ও অপারেশন গবেষণায় বিএসসি ডিগ্রি অর্জন করেন এবং তারপর ওরেগন স্টেট ইউনিভার্সিটি থেকে ইঞ্জিনিয়ারিংয়ে স্নাতকোত্তর ডিগ্রি অর্জন করেন। তিনি ১৯৯৪ সালে ইন্টেলে কাজ শুরু করেন এবং ২০০৫ সালে কর্ণাটকের রাজধানী বেঙ্গালুরুতে ফিরে আসেন। পরের বছর তৎকালীন প্রধানমন্ত্রী মনমোহন সিং তাঁকে ভারতের বিদেশী নাগরিক হিসেবে স্থায়ী ভিসার মর্যাদা প্রদান করেন।\n২০২২ সাল পর্যন্ত, তিনি ইন্টেল ইণ্ডিয়ার প্রধান এবং ইন্টেল ফাউণ্ড্রি সার্ভিসেসের উপ-সভাপতি ছিলেন, এই সময় তিনি ৭,০০০ স্কুলের ১৫০,০০০ এরও বেশি শিক্ষার্থীকে প্রশিক্ষণ দিয়েছিলেন। এর আগের বছর, তিনি দ্য হিন্দু বিজনেস লাইনকে বলেছিলেন, \"মার্কিন যুক্তরাষ্ট্রের বাইরে ভারত ইন্টেলের জন্য বৃহত্তম গবেষণা ও উন্নয়ন কেন্দ্র এবং আমরা ক্রমাগত বিকাশ ঘটাচ্ছি\"। তিনি টাটা টেকনোলজিসের পরিচালনা পর্ষদেও যোগদান করেন।\n২০২২ সালের আন্তর্জাতিক নারী দিবসে, নিবৃতি রায় তৎকালীন রাষ্ট্রপতি রামনাথ কোবিন্দের কাছ থেকে নারী শক্তি পুরস্কার গ্রহণ করেন, পাশাপাশি আরও ২৮ জন মহিলা এই পুরস্কারে ভূষিত হন। নিবৃতি রায় গ্রামীণ ব্রডব্যান্ড ইন্টারনেট সংযোগ এবং সেমিকন্ডাক্টর চিপসে উদ্ভাবনের প্রচারে কাজের জন্য এই স্বীকৃতি পেয়েছেন।\n\n\n== তথ্যসূত্র =="}