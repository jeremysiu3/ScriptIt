{"pageid": 1327349, "title": "বহুজাতিক নারীবাদী নেটওয়ার্ক", "url": "https://bn.wikipedia.org/wiki?curid=1327349", "content": "বহুজাতিক নারীবাদী নেটওয়ার্ক (টিএফএন) হল নারী গোষ্ঠীর একটি নেটওয়ার্ক যারা জাতীয় ও বহুজাতিক উভয় পর্যায়ে নারীর অধিকারের জন্য একসাথে কাজ করে। তারা ১৯৮০-এর দশকের মাঝামাঝি বিশ্বব্যাপী নারীবাদ হিসাবে শ্রেণীবদ্ধ ধারণা দ্বারা পরিচালিত কাঠামোগত সমন্বয় এবং নব্য উদারনীতির প্রতিক্রিয়া হিসাবে আবির্ভূত হয়েছিল। টিএনএফ বিশ্বের বিভিন্ন এনজিওর প্রতিনিধিদের নিয়ে গঠিত। এই প্রতিনিধিরা তারপরে চীনে জাতিসংঘ বিশ্ব নারী সম্মেলন ও এনজিও ফোরামের মতো সম্মেলনে একত্রিত হন।\n\n\n== বিশ্বায়ন ==\nটিএফএন বেসরকারি সংস্থার (এনজিও) অনুরূপ কিন্তু এনজিওগুলি স্থানীয় ও জাতীয় পর্যায়ে কাজ করে, টিএফএফ সীমানা জুড়ে জোট তৈরি করে। বিশ্বায়ন প্রতিকূল উপায়ে বিশ্বব্যাপী মহিলাদের প্রভাবিত করে এবং এই প্রভাবগুলির প্রতিক্রিয়া হিসাবে টিএনএফ আবির্ভূত হয়। নারীবাদকে একটি বৈশ্বিক ঘটনা হিসেবে সবচেয়ে ভালোভাবে বোঝা যায় কারণ এটি বহুজাতিক সংলাপ ও মতবিরোধের একটি ফলাফল। মাইরা ফেরি ও আইলি ট্রিপ যেমন উল্লেখ করেছেন, \"বিশ্বায়ন বহুজাতিক পর্যায়ে বিভিন্ন সমস্যা প্রচারের লক্ষ্য হিসাবে নারীবাদের উত্থানকে সহজতর করেছে\" (ফেরি ও ট্রিপ ১২)।\nজোহানা ব্রেনার তার প্রবন্ধ ট্রান্সন্যাশনাল ফেমিনিজম অ্যান্ড দ্য স্ট্রাগল ফর গ্লোবাল জাস্টিস-এ বলেছেন:\n\n“অর্থনৈতিক নিরাপত্তাহীনতা ও দারিদ্র্য, বিষাক্ত পদার্থের সংস্পর্শ, পানির অবক্ষয়, উচ্চ শিশু ও মাতৃমৃত্যুর হার, জোরপূর্বক অভিবাসন, বেতন ও অবৈতনিক কাজে ব্যয় করা ঘন্টা বৃদ্ধি বিশ্বব্যাপী নারীদের বোঝার কয়েকটি ইঙ্গিত মাত্র”\nব্রেনার আরও বলেন যে, \n\n“তৃতীয় বিশ্বের সরকারগুলি পুরুষ-শাসিত, প্রায়শই অদক্ষ, ক্রোনিজমে জর্জরিত ও কখনও কখনও দুর্নীতিগ্রস্ত; এবং আন্তর্জাতিক মুদ্রা তহবিল (আইএমএফ) ও বিশ্বব্যাংক তাদের উপর আরোপিত কাঠামোগত সমন্বয় কর্মসূচির চাপ অবশ্যই এই প্রবণতাগুলিকে আরও বাড়িয়ে তুলেছে” (ব্রেনার ৭৮)।\nস্ট্রাকচারাল অ্যাডজাস্টমেন্ট প্রোগ্রাম (এসএপি) এর মতো কর্মসূচি বিশ্বায়নের প্যাকেজের অংশ যা অন্যান্য দেশে উপস্থাপিত হয়; এবং যখন এই জাতীয় কর্মসূচি একটি দেশের উন্নতির জন্য মূল্যবান হিসাবে চিত্রিত করা হয়, তখন সেসব একটি দেশের জনগণের জন্য আরও খারাপ পরিস্থিতি তৈরি করে।\n\n\n== তথ্যসূত্র =="}