{"pageid": 1366919, "title": "মায়া (চলচ্চিত্র)", "url": "https://bn.wikipedia.org/wiki?curid=1366919", "content": "মায়া ২০২৩ সালের একটি বাংলা ভাষার ভারতীয় থ্রিলার নাট্য চলচ্চিত্র। ডিএসআর এন্টারটেইনমেন্ট হাউসের ব্যানারে দেবদাস বন্দ্যোপাধ্যায় ও রোহিত বন্দ্যোপাধ্যায় প্রযোজিত ছবিটি পরিচালনা করেছেন রাজর্ষি দে। প্রধান চরিত্রে ছিলেন রাফিয়াত রশিদ মিথিলা, তনুশ্রী চক্রবর্তী, রিচা শর্মা, কণীনিকা বন্দ্যোপাধ্যায়, রাহুল বন্দ্যোপাধ্যায়, গৌরব চক্রবর্তী, সুদীপ্তা চক্রবর্তীসহ আরো অনেকে। এর গল্প লোভ, উচ্চাকাঙ্ক্ষা, পাপ এবং দুর্নীতিকে ঘিরে আবর্তিত হয়েছে। এটি বাংলা ভাষায় প্রথম উইলিয়াম শেক্সপিয়রের ‘ম্যাকবেথ’-এর রূপান্তর, যা ৭ জুলাই মুক্তি পায়।\n\n\n== পটভূমি ==\n১৯৮৯ সালের কলকাতা শহর থেকে এই গল্পের শুরু। যা শেষ হয় সাম্প্রতিক সময়ে এসে। ধর্ষিতা হওয়ার পরে এক সংখ্যালঘু নারী কীভাবে ঘুরে দাঁড়ায় আর চলমান পুরুষতন্ত্রের শেকল ভাঙার প্রেরণা যোগায় অন্য নারীদের সেই গল্প নিয়ে এর পটভূমি গড়ে উঠেছে।\n\n\n== অভিনয়শিল্পী ==\nরাফিয়াত রশিদ মিথিলা - মায়া\nতনুশ্রী চক্রবর্তী - মৃণালিনী\nরিচা শর্মা - সাংসদ সদস্য\nকণীনিকা বন্দ্যোপাধ্যায়\nসুদীপ্তা চক্রবর্তী\nগৌরব চক্রবর্তী - মাইকেল\nরাহুল বন্দ্যোপাধ্যায় - ময়াঙ্ক শর্মা\nরনিতা দাস\nইয়াসির আরাফাত রহিম\nরাতশ্রী দত্ত\nদেবলীনা কুমার\nসুদীপ্তা বন্দ্যোপাধ্যায়\nসায়ন্তনী গুহঠাকুরতা\nকমলেশ্বর মুখোপাধ্যায়\nরাহুল চক্রবর্তী\nগোয়েন্দার চৌধুরী\nঅরুণোদয় বন্দ্যোপাধ্যায়\nঅনিন্দ্য চট্টোপাধ্যায় - অতিথি শিল্পী\nইশান মজুমদার\nরোহিত বন্দ্যোপাধ্যায়\nঅসীম রায় চৌধুরী\nকান সিং সোধা - অতিথি শিল্পী\n\n\n== নির্মাণ ==\nছবিটির চিত্রনাট্য লিখেছেন ঈপ্সিতা ও রাজর্ষি দে। সঙ্গীত পরিচালনা করেছেন রণজয় ভট্টাচার্য এবং গেয়েছেন রূপঙ্কর বাগচী, সোমলতা আচার্য এবং উজান।\nগোপনীয়তা ও করোনায় স্বাস্থ্যবিধি মেনে নতুন ছবিটির শুটিং শুরু হয় গত ১২ জুলাই। শেষ হবে ২৮ জুলাই। কলকাতা ও তার আশপাশের এলাকায় চলছে এর শুটিং।\nছবিতে মিথিলা তিন বয়সের তিন চরিত্রে অভিনয় করেছেন, যা ৭০ ভাগ সংলাপই হিন্দি ভাষায়।\n\n\n== প্রচারণা ==\n২০২৩ সালের ২৮ মার্চ ছবিটির প্রকাশ ট্রেলার প্রকাশ পায়। সাড়ে তিন মিনিটের ট্রেলারের পঞ্চাশ ভাগ সংলাপ ছিল হিন্দিতে।\n\n\n== মুক্তি ==\nছবিটি ২০২৩ সালের ৭ জুলাই পশ্চিমবঙ্গের ২৮টি প্রেক্ষাগৃহে মুক্তি পায়।\n\n\n== পুরস্কার ==\nভারতের হায়দ্রাবাদে তেলেঙ্গানা বেঙ্গলি ফিল্ম ফ্যাস্টিভ্যালে  নাম ভূমিকায় অভিনয়ের জন্য রাফিয়াত রশিদ মিথিলা শ্রেষ্ঠ পার্শ্ব চরিত্রে পুরস্কার জিতেছেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মায়া   (ইংরেজি)"}