{"pageid": 1301291, "title": "আব্দুর রউফ (সচিব)", "url": "https://bn.wikipedia.org/wiki?curid=1301291", "content": "আব্দুর রউফ বাংলাদেশ সিভিল সার্ভিসের একজন কর্মকর্তা। তিনি বাংলাদেশ পাটকল করপোরেশনের (বিজেএমসি) চেয়ারম্যান ছিলেন। বর্তমানে তিনি বস্ত্র ও পাট মন্ত্রণালয়ের সচিব হিসেবে দায়িত্ব পালন করছেন।\n\n\n== জন্ম ও শিক্ষা ==\nরউফের নিজ জেলা গাজীপুর। তিনি বাংলাদেশ কৃষি বিশ্ববিদ্যালয় থেকে কৃষি অর্থনীতিতে স্নাতক (সম্মান) ও স্নাতকোত্তর ডিগ্রি লাভ করেন। এছাড়া তিনি বাংলাদেশ উন্মুক্ত বিশ্ববিদ্যালয় থেকে ব্যবসায় প্রশাসনে এমবিএ ডিগ্রি অর্জন করেন।\n\n\n== কর্মজীবন ==\nআব্দুর রউফ বাংলাদেশ সিভিল সার্ভিস (প্রশাসন) ক্যাডারের ১১তম ব্যাচের একজন কর্মকর্তা হিসেবে ১৯৯৩ খ্রিষ্টাব্দে সরকারি চাকরিতে যোগদান করেন। তিনি মাঠ প্রশাসনে সহকারী কমিশনার ও ম্যাজিস্ট্রেট, সহকারী কমিশনার (ভূমি), সিনিয়র সহকারী কমিশনার, উপজেলা নির্বাহী কর্মকর্তা ও অতিরিক্ত জেলা প্রশাসক পদে দায়িত্ব পালন করেছেন।\nতিনি স্থানীয় সরকার, পল্লী উন্নয়ন ও সমবায় মন্ত্রণালয়ের আওতাধীন স্থানীয় সরকার বিভাগের পলিসি সাপোর্ট ইউনিট প্রকল্পে উপসচিব এবং স্থানীয় সরকার বিভাগে যুগ্মসচিব ও অতিরিক্ত সচিব হিসেবে কর্মরত ছিলেন। তিনি বাংলাদেশ পাটকল করপোরেশনের (বিজেএমসি) চেয়ারম্যান হিসেবে দায়িত্ব পালন করেছেন। ২০২১ খ্রিষ্টাব্দের নভেম্বর মাসে তিনি সচিব পদে পদোন্নতি লাভ করেন। ২০২১ খ্রিষ্টাব্দের ১৫ই নভেম্বর থেকে তিনি বস্ত্র ও পাট মন্ত্রণালয়ের সচিব হিসেবে দায়িত্ব পালন করছেন।\n\n\n== তথ্যসূত্র =="}