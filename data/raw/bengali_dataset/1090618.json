{"pageid": 1090618, "title": "হাতুন আল-ফাসি", "url": "https://bn.wikipedia.org/wiki?curid=1090618", "content": "হাতুন আজওয়াদ আল-ফাসি (আরবি: هتون أجواد الفاسي) একজন সৌদি আরব বিষয়ক ইতিহাসবিদ, লেখিকা এবং নারী অধিকার কর্মী।  তিনি সৌদি আরবের বাদশাহ সৌদ বিশ্ববিদ্যালয়ে মহিলাদের ইতিহাসের সহযোগী অধ্যাপিকা,  যেখানে তিনি ১৯৮৯ সাল থেকে ও কাতার বিশ্ববিদ্যালয়ের আন্তর্জাতিক বিষয়ক বিভাগে কর্মরত ছিলেন। আল-ফাসি ঐতিহাসিক বিশ্ববিদ্যালয়ে গবেষণা পরিচালনা করে। আল-ফাসি তার ইসলাম-পূর্ব আরবীয় রাজ্য নাবাতায়ার গবেষণা থেকে দাবি করেছেন যে, আধুনিক সৌদি আরবের নারীদের তুলনায় উক্ত রাজ্যে নারীদের স্বাধীনতা বেশি ছিল। আল-ফাসি ২০০৫ সালে ও ২০১১ সালের পৌরসভা নির্বাচনের এবং ২০১৫ সালের পৌরসভা নির্বাচনের জন্য একই ধরনের প্রচারণায় নারীদের ভোটাধিকার প্রচারে সক্রিয় ছিলেন। তাকে নারী কর্মীদের বিরুদ্ধে অভিযানের অংশ হিসেবে ২০১৮ সালের জুনের শেষের দিকে আটক করা হয় এবং ২০১৯ সালের মে মাসের প্রথম দিকে মুক্তি দেওয়া হয়েছিল।\n২০১৮ সালের নভেম্বরে, জেলে থাকাকালীন সময়ে তাকে ২০১৮ সালের জন্য এমইএসএ একাডেমিক ফ্রিডম অ্যাওয়ার্ড দেওয়া হয়েছিল।\n\n\n== পারিবারিক উৎপত্তি ==\nহাতুন আল-ফাসি হলেন মক্কার ঐতিহ্যবাহী সুফি আল-ফাসি পরিবারের সদস্যা, যেটি মুহাম্মদের শরীফী ঘর থেকে এসেছে, যা এই অংশের হাসানি ইদ্রিসি শাখার অন্তর্গত। তার পিতা শেখুস সুজাদাহ আজওয়াদ আল-ফাসি ও তার পিতার পিতা শেখ আব্দুল্লাহ আল-ফাসির মাধ্যমে, তিনি আধ্যাত্মিক প্রধান শধিলীয়া সুফি আদেশের ফাসিয়া শাখার প্রতিষ্ঠাতা ইমাম শধিলীর একবিংশ খলিফা (প্রতিনিধি) কুতবুল উজুদের হযরত মুহাম্মদ আল-ফাসি (ইমাম ফাসি) -এর নাতনীর নাতনীর নাতনী।  এইভাবে তিনি ইসলামী নবী মুহাম্মদের সরাসরি বংশধর।  তার মা হলেন শেখা সামিরা হামিদ দাখিল, যে জেদ্দায় বসবাসকারী হার্বের হিজাজি গোত্রের শাখার অন্তর্গত। তার একজন ভাই, শেখ মুহাম্মদ আজওয়াদ আল-ফাসি, একজন আইনজীবী  এবং এক বোন হাওয়াজান আজওয়াদ আল-ফাসি একজন কবি।\n\n\n== শিক্ষা ও একাডেমিক কর্মজীবন ==\nআল-ফাসি এমন একটি পরিবারে বেড়ে ওঠেন, যে পরিবার তাকে স্কুলের স্বাধীনভাবে চিন্তা করতে ও নারীর অধিকার সম্পর্কে মিডিয়ার ধারণা সম্পর্কে উৎসাহিত করে।  তিনি ১৯৮৬ সালে এবং ১৯৯২ সালে বাদশাহ সৌদ বিশ্ববিদ্যালয় (কেএসইউ) থেকে ইতিহাসে স্নাতক ডিগ্রি এবং ২০০০ সালে ম্যানচেস্টার বিশ্ববিদ্যালয় থেকে প্রাচীন মহিলাদের ইতিহাসে পিএইচডি ডিগ্রি অর্জন করেন।\nতিনি ১৯৮৯ সাল থেকে কেএসইউ'তে নিযুক্ত ছিলেন, ১৯৯২ সাল থেকে কেএসইউ অনুষদ সদস্যা হিসাবে প্রভাষকের মর্যাদা সহ, মহিলাদের ইতিহাসে ঐতিহাসিক গবেষণা চালিয়ে যাচ্ছেন। ২০০১ সাল থেকে তাকে কেএসইউ'তে পড়ানোর অনুমতি দেওয়া হয়নি। ২০০৮ সাল থেকে, তিনি কেএসইউ'তে মহিলা ইতিহাসের সহকারী অধ্যাপিকার মর্যাদা পেয়েছিলেন এবং ২০১৩ সাল থেকে একজন সহযোগী অধ্যাপিকা হিসেবে পদোন্নতি লাভ করেন।\n\n\n== তথ্যসূত্র =="}