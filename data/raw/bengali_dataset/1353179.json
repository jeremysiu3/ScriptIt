{"pageid": 1353179, "title": "খান্ডভি (খাদ্য)", "url": "https://bn.wikipedia.org/wiki?curid=1353179", "content": "খান্ডভি ( গুজরাটি : ખાંડવી khāṇḍvi ), পাটুলি, দহিবাদি বা সুরালিচি বড়ি (মারাঠি: सुरळीची वडी) নামেও পরিচিত, এই খাবারটি ভারতের মহারাষ্ট্রীয় রন্ধনশৈলী ও  গুজরাটি রন্ধনশৈলীর একটি সুস্বাদু পরিচিত খাবার ।  এটি হলুদাভ বর্নের এবং শক্ত গোলাকার বেলন আকৃতির হয়। এটি প্রাথমিকভাবে বেসন এবং দই দিয়ে তৈরি হয়।\nখান্ডভি খাবারটি সারা ভারতের বিভিন্ন অঞ্চলে সহজেই পাওয়া যায়। এটি সাধারণত স্বল্প ক্ষুধা নিবারণের জন্য জলখাবার হিসাবে খাওয়া হয়। অনেকে বাড়িতে এটি তৈরি করার পরিবর্তে স্থানীয় দোকান থেকে কিনতে পছন্দ করেন। এটি মাঝে মাঝে রসুনের চাটনির সাথে পরিবেশন করা হয়। \n\n\n== প্রস্তুতি ==\nখান্ডভি সাধারণত বেসন এবং দইয়ের মিশ্রণ থেকে তৈরি হয় যাতে স্বাদের জন্য আদা বাটা, নুন, জল, হলুদ, এবং কখনও কখনও কাঁচা মরিচ দেওয়া হয়। সবকিছু মিশিয়ে একটি ঘন গোলা প্রস্তুত করা হয় এবং তারপরে একটি সমতল রান্না করার পাত্রে এই গোলা থেকে কিছু পরিমাণ নিয়ে গোল আকারে ছড়িয়ে দেওয়া হয়।  তারপর গোলাটি আকার পেলে তাকে গুটিয়ে বেলনের আকৃতি দেওয়া হয় এবং ২-৩ সেমি (১ ইঞ্চি) আকারের টুকরোতে কেটে নেওয়া হয়। খান্ডভি সাধারণত এমন আকারের হয় যা এক কামড়ে খাওয়া যায়। এটি বিভিন্ন মশলা সহযোগে অথবা কোচানো পনির, চাটনি বা কেচাপ দিয়েও খাওয়া যেতে পারে। এটি গরম বা ঠান্ডা দুভাবেই পরিবেশন করা হয়।\n\n\n== তথ্যসূত্র =="}