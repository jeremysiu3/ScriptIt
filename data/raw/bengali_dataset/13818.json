{"pageid": 13818, "title": "আ ফ ম আহসানউদ্দিন চৌধুরী", "url": "https://bn.wikipedia.org/wiki?curid=13818", "content": "আ ফ ম আহসানউদ্দীন চৌধুরী তার প্রকৃত নাম আবুল ফজল মোহাম্মদ আহসানউদ্দিন চৌধুরী (জন্ম: ১ জুলাই ১৯১৫ - মৃত্যু: ৩০ আগস্ট ২০০১) বাংলাদেশের ১১ তম রাষ্ট্রপতি। হাইকোর্টের অতিরিক্ত বিচারপতি এবং ১৯৭৩ সালে সুপ্রিম কোর্টের আপিল বিভাগের বিচারপতি হিসেবে দায়িত্ব পালন করেন।\n\n\n== জন্ম ও প্রাথমিক জীবন ==\nআ ফ ম আহসান উদ্দিন চৌধুরী ব্রিটিশ ভারতের বেঙ্গল প্রেসিডেন্সির (বর্তমান বাংলাদেশ) ময়মনসিংহ জেলার গৌরীপুর উপজেলার বোকাইনগর গ্রামে ১ জুলাই ১৯১৫ সালে জন্মগ্রহণ করেন। তিনি ঢাকা বিশ্ববিদ্যালয় থেকে স্নাতক ও বিএল ডিগ্রি লাভ করেন। \n\n\n== কর্মজীবন ==\nআ ফ ম আহসানউদ্দিন চৌধুরী ১৯৪২ সালে বেঙ্গল সিভিল সার্ভিসে যোগ দেন তিনি। ১৯৬৮ সালে ঢাকা হাইকোর্টের এবং ১৯৭৩ সালে সুপ্রিম কোর্টের আপিল বিভাগের বিচারপতি নিযুক্ত হন আহসান উদ্দিন। ১৯৭৭ সালে তিনি চাকরি থেকে অবসর গ্রহণ করেন। ১৯৮২ সালের ২৪ মার্চ এক সামরিক অভ্যুত্থানের মাধ্যমে জেনারেল এরশাদ রাষ্ট্রক্ষমতা দখল করে নিজেকে প্রধান সামরিক আইন প্রশাসক হিসেবে ঘোষণা করেন। মাত্র কয়েকদিন পরে তথা ২৭ মার্চ জেনারেল এরশাদ আহসান উদ্দিন চৌধুরীকে রাষ্ট্রপতি পদে অভিষিক্ত করেন। ১৯৮৩ সালের ১১ ডিসেম্বর এরশাদের চাপে পদত্যাগ করেন এবং রাষ্ট্রপতি পদে অধিষ্ঠিত হন সামরিক শাসক এরশাদ।\n\n\n== মৃত্যু ==\nবিচারপতি আবুল ফজল মোহাম্মদ আহসানউদ্দিন চৌধুরী ৩০ আগস্ট ২০০১ সালে মৃত্যুবরণ করেন।  \n\n\n== আরও দেখুন ==\nবাংলাদেশের রাষ্ট্রপতিদের তালিকা\n\n\n== তথ্যসূত্র =="}