{"pageid": 1173810, "title": "কে. এস. নারায়ণ রেড্ডি", "url": "https://bn.wikipedia.org/wiki?curid=1173810", "content": "ডা. কে এস নারায়ণ রেড্ডি (জন্ম- ১৭ জুলাই, ১৯৩০, মৃত্যু- ৯ এপ্রিল, ২০২১) এমডি, ডিসিপি, পিএইচডি, এফএএমএস, এফআইএমএসএ, এফআইএএমএস, এফএএমএম; হলেন ভারতের ফরেনসিক মেডিসিনের একজন অধ্যাপক। তিনি হায়দ্রাবাদের ওসমানিয়া মেডিকেল কলেজের অধ্যক্ষ হিসাবে অবসর গ্রহণ করেন এবং অন্ধ্রপ্রদেশের মাহাবুবনগরের এসভিএস মেডিকেল কলেজে ফরেনসিক মেডিসিনের সম্মানিত অধ্যাপক ছিলেন। ১৯৯৮ সালে ইন্টারন্যাশনাল ইউনিভার্সিটি অফ কনটেম্পরারি স্টাডিজ, ওয়াশিংটন ডিসি, ইউএসএ তাকে মেডিসিনে ডক্টর অফ ফিলোসফির ডিগ্রি প্রদান করে। তিনি ৪০ বছরেরও বেশি সময় ধরে ফরেনসিক মেডিসিন এবং টক্সিকোলজির পাঠ্যপুস্তকের মাধ্যমে ভারতের মেডিকেল শিক্ষার্থীদের কাছে সুপরিচিত ছিলেন। ১৯৮৬ সালে চিকিৎসা বিশেষত্বের উন্নয়নের জন্য তিনি চিকিৎসা বিজ্ঞানের সর্বোচ্চ পুরস্কার ড. বিসি রায় পুরস্কারে ভূষিত হয়েছেন। তিনি সারা ভারতের প্রচুর ফরেনসিক মামলায় অবদান রেখেছিলেন।\nপেশাদার জার্নালে তিনি ৩১ টি নিবন্ধ অবদান রেখেছেন এবং ফরেনসিক মেডিসিনে ১০ টি বই প্রকাশ করেছেন। তার প্রথম বই যা মেডিকেল ছাত্রদের জন্য পাঠ্যপুস্তক হয়েছে তা হল দ্য এসেনশিয়ালস অফ ফরেনসিক মেডিসিন অ্যান্ড টক্সিকোলজি। ২০১৭  সাল পর্যন্ত বইটির ৩৪ টি সংস্করণ প্রকাশিত হয়েছে।\n\n\n== বিজ্ঞানে অবদান ==\nএসেনশিয়াল অব ফরেনসিক মেডিসিন এন্ড টক্সিকোলজি\nদ্যা সিনোপসিস অব ফরেনসিক মেডিসিন এন্ড টক্সিকোলজি\nমেডিকোলিগ্যাল ম্যানুয়াল\n\n\n== পুরস্কার ==\nচিকিৎসাবিজ্ঞানে বিশেষ উন্নয়নের জন্য ডঃ বিসি রায় পুরস্কারে (১৯৮৬) ভূষিত হন।\n\n\n== তথ্যসূত্র =="}