{"pageid": 1177403, "title": "কারেন ন্যাশনাল লিবারেশন আর্মি", "url": "https://bn.wikipedia.org/wiki?curid=1177403", "content": "কারেন ন্যাশনাল লিবারেশন আর্মি ( স'গা করেন: ကညီဒီကလုာ် တၢ်ထူၣ်ဖျဲး သုးမုၢ်ဒိၣ်\n, বর্মী: ကရင်အမျိုးသား လွတ်မြောက်ရေး တပ်မတော်; সংক্ষেপে কেএনএলএ) হল কারেন ন্যাশনাল ইউনিয়ন (কেএনইউ) এর সামরিক শাখা, যা মিয়ানমারের (পূর্বে বার্মা) কারেন জনগণের স্ব-নিয়ন্ত্রণের জন্য প্রচারণা চালায়। কেএনএলএ ১৯৪৯ সাল থেকে বার্মিজ সরকারের বিরুদ্ধে লড়াই করছে। কেএনএলএ ১৯৮০ সালে প্রায় ২০০০০, ২০০১ সালে ৩০০০, ২০০৬ সালে ৫০০০ সালে ৬০০০ এবং ২০১৪ সালে ৭০০০ জন সৈন্য ছিল। ২০২১ সালের প্রথম দিকে, কেএনএলএ-এর কমপক্ষে ১৫,০০০ সৈন্য রয়েছে বলে অনুমান করা হয়।  সেনাবাহিনী সাতটি ব্রিগেডে বিভক্ত  এবং একটি 'স্পেশাল ফোর্স' বিশেষ অভিযানের জন্য সংরক্ষিত। \n\n\n== ইতিহাস ==\n\n\n=== প্রাক-১৯৯০ ===\n১৯৪৮ সালে ব্রিটিশদের কাছ থেকে বার্মিজ স্বাধীনতার সময় কারেন সম্প্রদায় এবং বার্মিজ সংখ্যাগরিষ্ঠদের মধ্যে যথেষ্ট উত্তেজনা ছিল। কিছু কারেন স্বাধীনতা চেয়েছিল এবং অন্যরা বার্মার মধ্যে সহাবস্থানের চেষ্টা করেছিল। কেএনএলএকে পূর্বে কারেন ন্যাশনাল ডিফেন্স অর্গানাইজেশন (কেএনডিও) বলা হত। এটি ছিল একটি সশস্ত্র সংগঠন। যা কেএনইউ কর্তৃক ১৯৪৭ সালে কারেন সম্প্রদায় এবং স্বার্থ রক্ষার জন্য গঠিত হয়েছিল। বেশিরভাগ কেএনডিও সৈন্য ব্রিটিশ বার্মার বাহিনীর সদস্য ছিলো।\n১৯৪৯ সালের গোড়ার দিকে বার্মিজ সরকার মিয়ানমার সশস্ত্র বাহিনীর কারেন নেতাকে গ্রেপ্তার করে এবং স্বায়ত্বশাসন এবং কারেন স্বাধীনতা বিরোধী নে উইনকে তার পদে প্রতিস্থাপন করে। তখন রেঙ্গুনের আশেপাশে কারেন অধ্যুষিত শহরগুলির বিরুদ্ধে ক্রমাগত আক্রমণ এবং কারেন রাজনৈতিক নেতাদের গ্রেপ্তারের ফলে কারেন জাতীয় ইউনিয়ন সশস্ত্র সংগ্রামের ঘোষণা দেয় এবং বিশ্বের দীর্ঘতম চলমান গৃহযুদ্ধ শুরু হয়।\nযুদ্ধের শুরুতে কারেন বাহিনী মান্দালয়ের মতো শহর সহ উত্তর বার্মার বেশিরভাগ অংশ দখল করে নেয় এবং ইনসেইন টাউনশিপে রেঙ্গুনের বাইরের শক্তিশালী অবস্থান তৈরি করে। কিন্তু সামরিক সরবরাহ পাওয়ার জন্য একটি বন্দর না থাকায় কারেন বাহিনী ধীরে ধীরে তা বার্মার দক্ষিণ-পূর্ব দিকে প্রত্যাহার করে নেয়।\n১৯৭৬ সালে কারেন ন্যাশনাল ইউনিয়ন একটি স্বাধীন রাষ্ট্র চাওয়ার বিষয়ক নীতি পরিবর্তন করে এবং একটি নতুন জোট ন্যাশনাল ডেমোক্রেটিক ফ্রন্টে যোগ দেয়। সশস্ত্র জাতিগত রাজনৈতিক দলগুলির এই জোট বার্মাকে একটি ফেডারেল ইউনিয়ন করতে আন্দোলন শুরু করে। \n\n\n=== ১৯৯০-২০১০ ===\n১৯৯৪ সালে কেএনএলএতে বৌদ্ধ সৈন্যদের একটি দল দাবি করে যে কেএনএলএ অন্যায়ভাবে খ্রিস্টানদের আধিপত্য ছিল। তাই তারা কেএনএলএ থেকে আলাদা হয়ে একটি নতুন বাহিনী ডেমোক্রেটিক কারেন বু্দ্ধিস্ট আর্মি (ডিকেবিএ) গঠন করে। যেটি দ্রুত বার্মিজ সামরিক সরকারের সাথে একটি যুদ্ধবিরতি চুক্তি করে নেয়।\n১৯৫৫ সালে কেএনএলএ ডিকেবিএর কাছে কাওমুরা এবং মায়াওয়াদ্দিকে হারায়। এটি কেএনএলএ এর সীমান্ত বাণিজ্য কর আরোপকে উল্লেখযোগ্যভাবে হ্রাস করে।\nকেএনএলএ ব্রিগেড ৭-এর প্রাক্তন কমান্ডার ব্রিগেডিয়ার জেনারেল হতে মং (হতেন মং) এর নেতৃত্বে নিজেদের কেএনইউ/কেএনএলএ পিস কাউন্সিল নামে পরিচিতি দেয়া একটি দল ফেব্রুয়ারি ২০০৭ সালে কেএনএলএ থেকে বিচ্ছিন্ন হয়ে যায় এবং একটি শান্তি আলোচনার পাশাপাশি যুদ্ধবিরতির আয়োজন করে। কারেন লিবারেশন আর্মি কেন্দ্রীয় কমিটির অনুমোদন ছাড়াই বার্মিজ সামরিক সরকারের সাথে চুক্তিবদ্ধ হয়। \n২০০৮ সালের ১৪ ফেব্রুয়ারী থাইল্যান্ডে কারেন লিবারেশন আর্মির সেক্রেটারি-জেনারেল পড়োহ মাহন শা লাহ ফানকে হত্যা করা হয়।\n২০০৯ সালের ১৩ই মে মিয়ানমারের একজন সিনিয়র সেনা কর্মকর্তা ব্রিগেডিয়ার মো. জেনারেল কাউং মায়াত কেএনএলএ কর্তৃক নিহত হয়। তিনি ৫নং সামরিক অপারেশন কমান্ডের কমান্ডার ছিলেন।  পরের মাসে ১৯শে জুন ডিকেবিএ সৈন্যরা কেএনএলএ ব্রিগেড ৭ সদর দপ্তরে আক্রমণ শুরু করে, যা তারা ২৩শে জুন দখল করে নেয়। \n\n\n=== ২০১০-বর্তমান ===\n২০১০ সালে ডিকেবিএ বার্মিজ সামরিক সরকারের বর্ডার গার্ডে নিয়োজিত হবে এই ঘোষণার পর ক্রমবর্ধমান সংখ্যক ডেমোক্রেটিক কারেন বৌদ্ধ সেনা (ডিকেবিএ) সৈন্যরা কেএনএলএ পরিত্যাগ করে। কেউ কেউ থাইল্যান্ডে পালিয়ে যায়।\n২০১০ সালের নভেম্বরে, ২০১০ সালের সাধারণ নির্বাচনের পর গণতান্ত্রিক কারেন বৌদ্ধ সেনাবাহিনীর বড় অংশ বিদ্রোহ করেছে এবং কেএনএলএ-এর সাথে নিজেদেরকে পুনরায় সংযুক্ত করেছে বলে অভিযোগ করা হয়। যার ফলে জান্তা সৈন্যদের সাথে বিরোধ দেখা দেয়। সামরিক সরকারের সম্ভাব্য ক্র্যাকডাউনের আগেই দুই বিদ্রোহী বাহিনী একটি জোট গঠন করে। \n২০১৫ সালের ১৪ অক্টোবর মিয়ানমার সরকার কেএনএলএর মূল সংস্থা কেএনইউ ও অন্যান্য কয়েকটি বিদ্রোহী গোষ্ঠীর সাথে দেশব্যাপী যুদ্ধবিরতি চুক্তি (এনসিএ) স্বাক্ষর করে। \n২০১৬ সালের সেপ্টেম্বরে কেএনএলএ যোদ্ধাদের সাথে তানিনথারি অঞ্চলে নিউ মন স্টেট পার্টির (এনএমএসপি) সশস্ত্র শাখা মোন ন্যাশনাল লিবারেশন আর্মি (এমএনএলএ) সদস্যদের সাথে সংঘাত ঘটে। কেএনইউ ও এনএমএসপি উভয়ই গৃহযুদ্ধের সময় দেশব্যাপী যুদ্ধবিরতি চুক্তির (এনসিএ) স্বাক্ষরকারী। ২০১৮ সালের মার্চে এ দুটি গ্রুপের মধ্যে একটি অস্থায়ী দ্বিপাক্ষিক যুদ্ধবিরতি চুক্তি স্বাক্ষরিত হয়।\n২০২১ সালের মায়ানমার অভ্যুত্থানের পর দেশটিতে অস্থিরতা ছড়িয়ে পড়ার সাথে সাথে কেএনইউ এবং মিয়ামার সামরিক বাহিনীর মধ্যে উত্তেজনা বাড়ে। ২০২১ সালের ২৭শে মার্চ কেএনএলএ ব্রিগেড ৫ থাই সীমান্তের কাছে মিয়ানমারের একটি সেনা ঘাঁটি দখল করে একজন ডেপুটি ব্যাটালিয়ন কমান্ডার সহ ১০ জন সৈন্যকে হত্যা করে। মিয়ানমার সেনাবাহিনী পাল্টা জবাব হিসেবে কারেন গ্রামে একাধিক বিমান হামলা চালায়। \n২০২১ সালের ২৭শে এপ্রিল কেএনএলএ থাইল্যান্ডের মায়ে স্যাম ল্যাপ উপ-জেলার সীমান্তবর্তী সালভিন নদীর তীরে মিয়ানমারের একটি সেনা ঘাঁটি দখল করে। যুদ্ধ চলাকালে সীমান্তের থাইল্যান্ডের এক বেসামরিক নাগরিক একটি বুলেটে বিঁধে আহত হয়েছিল। \n২০২১ সালের ৯ সেপ্টেম্বর কেএনএলএ ব্রিগেড ৩ এবং ৫ বাগো অঞ্চলের কিয়াউক্কি উপজেলায় মিয়ানমার সেনাবাহিনীর একটি ক্যাম্প দখল করে নেয়। \n\n\n== বিদেশী স্বেচ্ছাযোদ্ধা ==\nকেএনএলএর পক্ষে লড়াই করছে এমন বেশ কিছু বিদেশী সৈন্য মিয়ানমারে আছে।\nডেভ এভারেট একজন প্রাক্তন অস্ট্রেলিয়ান এসএএস সৈনিক, কেএনএলএর পক্ষে লড়াই করেন এবং পরে কেএনএলএতে অর্থ চুরি করার চেষ্টা করার জন্য অস্ট্রেলিয়ায় গ্রেপ্তার হন। অস্ট্রেলিয়ান ন্যাশনাল ইউনিভার্সিটির অধ্যাপক ডেস বল তাদের সামরিক কৌশল সম্পর্কে পরামর্শ দিয়েছেন।\nটমাস ব্লেমিং নামের একজন আমেরিকান দাবি করেছেন যে তিনি ক্যারেনের পক্ষে যুদ্ধ করেছেন এবং ওযার ইন কারেন কান্ট্রি নামে একটি বই লিখেছেন। \nকেএনএলএর তিনজন ফরাসি স্বেচ্ছাসেবক লড়াইয়ে নিহত হয়েছিল: জিন-ফিলিপ কোরেজেস (নিহত ১৯৮৫), অলিভিয়ের থিরিয়াত (নিহত ১৯৮৯) এবং গুইলাম অয়েলিক (নিহত ১৯৯০)।\n\n\n== তথ্যসূত্র =="}