{"pageid": 1438339, "title": "লক্ষ্মীনারায়ণ মন্দির", "url": "https://bn.wikipedia.org/wiki?curid=1438339", "content": "লক্ষ্মীনারায়ণ মন্দির ভারতের নয়াদিল্লিতে অবস্থিত একটি হিন্দু মন্দির। মন্দিরের প্রধান দেবতা হলেন লক্ষ্মীনারায়ণ অর্থাৎ বিষ্ণু এবং তাঁর স্ত্রী লক্ষ্মী। মহাত্মা গান্ধী মন্দিরটি উদ্বোধন করেছিলেন। গান্ধী এ মন্দিরে সমস্ত বর্ণের সদস্যদের প্রবেশের অনুমতি নিশ্চিত করেন। এটি ১৯৩৩ এবং ১৯৩৯ সাল থেকে যুগল কিশোর বিড়লা  দ্বারা নির্মিত হয়েছিল। এছাড়াও একইসাথে শিব, গণেশ, হনুমান এবং বুদ্ধকে উৎসর্গ করা ছোট ছোট মন্দিরও রয়েছে।\nএটি দিল্লিতে নির্মিত প্রথম বৃহৎ হিন্দু মন্দির এবং বিড়লা পরিবারের দ্বারা নির্মিত হওয়ার কারণে প্রায়ই এটিকে বিড়লা মন্দির বলা হয়।  মন্দিরটি ৩ হেক্টর (৭.৫ একর) জুড়ে বিস্তৃত, অনেকগুলি উপাসনালয়, ফোয়ারা এবং হিন্দু ও জাতীয়তাবাদী ভাস্কর্যসহ একটি বড় বাগান দিয়ে সজ্জিত এবং বক্তৃতার জন্য গীতা ভবনও রয়েছে।  মন্দিরটি দিল্লির অন্যতম প্রধান আকর্ষণ এবং জন্মাষ্টমী এবং দীপাবলির উৎসবে হাজার হাজার ভক্তকে আকর্ষণ করে।\n\n\n== তথ্যসূত্র ==\n\n\n== বহিঃসংযোগ =="}