{"pageid": 1006095, "title": "কুরাসাও জাতীয় ফুটবল দল", "url": "https://bn.wikipedia.org/wiki?curid=1006095", "content": "কুরাসাও জাতীয় ফুটবল দল (ওলন্দাজ: Curaçaos voetbalelftal; পাপিয়ামেন্তো, Selekshon di Futbòl Kòrsou) হচ্ছে আন্তর্জাতিক ফুটবলে কুরাসাওয়ের প্রতিনিধিত্বকারী পুরুষদের জাতীয় দল, যার সকল কার্যক্রম কুরাসাওয়ের ফুটবলের সর্বোচ্চ নিয়ন্ত্রক সংস্থা কুরাসাও ফুটবল ফেডারেশন দ্বারা নিয়ন্ত্রিত হয়। এই দলটি ১৯৩২ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ২০১১ সালের ১০ই আগস্ট তারিখে, কুরাসাও প্রথমবারের মতো আন্তর্জাতিক খেলায় অংশগ্রহণ করেছে; ডোমিনিকান প্রজাতন্ত্রে অনুষ্ঠিত উক্ত ম্যাচে কুরাসাও ডোমিনিকান প্রজাতন্ত্রের কাছে ১–০ গোলের ব্যবধানে পরাজিত হয়েছে।\n১০,০০০ ধারণক্ষমতাবিশিষ্ট এর্গিলিও হাটো স্টেডিয়ামে নীল তারা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কুরাসাওয়ের রাজধানী উইলেমস্টাটে অবস্থিত। বর্তমানে এই দলের ম্যানেজারের দায়িত্ব পালন করছেন গুস হিডিংক এবং অধিনায়কের দায়িত্ব পালন করছেন রক্ষণভাগের খেলোয়াড় কুকো মার্তিনা।\nকুরাসাও এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে কুরাসাও এপর্যন্ত ২ বার অংশগ্রহণ করেছে, যার মধ্যে সেরা সাফল্য হচ্ছে ২০১৯ কনকাকাফ গোল্ড কাপের কোয়ার্টার-ফাইনালে পৌঁছানো, যেখানে তারা মার্কিন যুক্তরাষ্ট্রের কাছে ১–০ গোলের ব্যবধানে পরাজিত হয়েছে।\nগেভারো নেপোমুকেনো, কুকো মার্তিনা, শ্যানন কার্মেলিয়া, রাঙ্গেলো জাঙ্গা এবং লিওনার্দো বাকুনার মতো খেলোয়াড়গণ কুরাসাওয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৭ সালের জুলাই মাসে প্রকাশিত র‌্যাঙ্কিংয়ে কুরাসাও তাদের ইতিহাসে সর্বপ্রথম সর্বোচ্চ অবস্থান (৬৮তম) অর্জন করে এবং ২০১৩ সালের এপ্রিল মাসে প্রকাশিত র‌্যাঙ্কিংয়ে তারা ১৮৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কুরাসাওয়ের সর্বোচ্চ অবস্থান হচ্ছে ৪৩তম (যা তারা ১৯৪৮ সালে অর্জন করেছিল) এবং সর্বনিম্ন অবস্থান হচ্ছে ১৮৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ কুরাসাও জাতীয় ফুটবল দল  ওয়েব্যাক মেশিনে আর্কাইভকৃত ২৬ জুলাই ২০১১ তারিখে (ইংরেজি)\nকনকাকাফ-এ কুরাসাও জাতীয় ফুটবল দল  ওয়েব্যাক মেশিনে আর্কাইভকৃত ৯ মার্চ ২০২১ তারিখে (ইংরেজি)"}