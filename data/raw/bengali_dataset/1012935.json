{"pageid": 1012935, "title": "কীলকট্টলাই", "url": "https://bn.wikipedia.org/wiki?curid=1012935", "content": "কীলকট্টলাই দক্ষিণ ভারতের তামিলনাড়ু রাজ্যে অবস্থিত চেন্নাই জেলায় চেন্নাই শহরের উপকণ্ঠে অবস্থিত একটি জনবসতিপূর্ণ শহর। চেন্নাই মহানগরের দক্ষিণ প্রান্তে অবস্থিত লোকালয়টি পল্লাবরম পৌরসভার অন্তর্গত৷\n\n\n== পরিসংখ্যান ==\n২০১১ খ্রিস্টাব্দে ভারতের জনগণনা অনুসারে কীলকট্টলাইয়ের মোট জনসংখ্যা ২৭,৯৮১ জন৷\n\n\n== ইতিহাস ==\nকীলকট্টলাই নামটি এসেছে দুটি তামিল শব্দ কীল ও কট্টলাই থেকে৷ এখানে কীল শব্দটি এসেছে মূলশব্দ কীলক্কু থেকে যার অর্থ পূর্ব এবং কট্টলাই অর্থ গ্রাম৷ পল্লব রাজাদের সময়কালে এটি ছিলো পল্লাবরম বা পল্লবপুরমের পূর্ব দিকে অবস্থিত একটি গ্রাম৷ প্রাথমিকভাবে এটি গ্রাম পঞ্চায়েত হিসাবে ছিলো, পরে ১৯৭০ খ্রিস্টাব্দের ১৭ই জানুয়ারি এটিকে জামিন পল্লাবরম নগর পঞ্চায়েত, ইসা পল্লাবরম নগর পঞ্চায়েত, হস্তিনাপুরম নগর পঞ্চায়েত ও নেমিলিচেরি পঞ্চায়েতের সঙ্গে যুক্ত করে পল্লাবরম পৌরসভা গঠন করা হয়৷\n\n\n== অবস্থান ==\nকীলকট্টলাইয়ের উত্তর দিকে নঙ্গানলুর ও সেন্ট থমাস মাউন্ট, উত্তর-পূর্ব দিকে মাড়িবক্কম ও বেলাচেরি, পূর্ব দিকে তুরাইবক্কম, দক্ষিণ-পূর্ব দিকে পল্লীকরনাই, দক্ষিণ দিকে কোয়িলামবক্কম ও মেটবক্কম, দক্ষিণ-পশ্চিম দিকে তাম্বরম, পশ্চিম দিকে পল্লাবরম ও ক্রোমপেট এবং উত্তর-পশ্চিম দিকে ত্রিশূলম অবস্থিত৷\n\n\n== পরিবহন ==\nমেড়বক্কম প্রধান সড়ক ও পল্লাবরম-তুরাইবক্কম রেডিয়াল রোডের মাধ্যমে কীলকট্টলাই চেন্নাই শহর ও শহরের বাইরের বহু অঞ্চলের সঙ্গে যুক্ত৷ সড়ক ব্যতীত এটি পল্লাবরম, সেন্ট থমাস মাউন্ট রেলওয়ে স্টেশন ও বেলাচেরি মেট্রো স্টেশনের সাথে সহজগম্য৷\n\n\n=== বাস পরিষেবা ===\nবাস পরিষেবার মাধ্যমে কীলকট্টলাই আদমবক্কম, মেটবক্কম, ত্যাগরায়নগর, নঙ্গানলুর, বেলাচেরি, তিরুবান্মিয়ুর, মেরিনা সমুদ্র সৈকত, ব্রডওয়ে প্রভৃতি অঞ্চলের সাথে যুক্ত৷\n\n\n== প্রশাসন ==\n\nপল্লাবরমের ১৪ ও ১৫ নং ওয়ার্ড মিলে কীলকট্টলাই৷\n\n\n=== লোকসভা ===\nশ্রীপেরুম্বুদুর লোকসভা কেন্দ্র\n\n\n=== বিধানসভা ===\nপল্লাবরম বিধানসভা কেন্দ্র\n\n\n== তথ্যসূত্র =="}