{"pageid": 1049128, "title": "এম. কে. স্ট্যালিন", "url": "https://bn.wikipedia.org/wiki?curid=1049128", "content": "মুথুভেল করুণানিধি স্ট্যালিন (জন্ম ১ মার্চ ১৯৫৩) প্রায়শই তার আদ্যক্ষর MKS দ্বারা উল্লেখ করা হয় হলেন একজন ভারতীয় রাজনীতিবিদ। তিনি তামিলনাড়ুর ৮ম ও বর্তমান মুখ্যমন্ত্রী হিসাবে দায়িত্ব পালন করছেন। এম. কে. স্টালিন প্রাক্তন মুখ্যমন্ত্রী এম. করুণানিধির পুত্র।\nতিনি ২০১৮ সালের ২৮ আগস্ট থেকে দ্রাবিড় মুনেত্র কড়গম (ডিএমকে) দলের সভাপতির দায়িত্বও পালন করেছেন। ১৯৯৬ সাল থেকে ২০০২ সাল পর্যন্ত চেন্নাইয়ের ৩৬তম মেয়র ও ২০০৯ সাল থেকে ২০১১ সাল পর্যন্ত তামিলনাড়ুর প্রথম উপ-মুখ্যমন্ত্রীর দায়িত্বপালন করেন। এম.কে. স্টালিনকে ইন্ডিয়ান এক্সপ্রেস কর্তৃক ২০১৯ সালের ভারতের সর্বাধিক শক্তিশালী ব্যক্তিত্বের তালিকায় ৩০তম স্থান দেওয়া হয়।\n\n\n== প্রারম্ভিক জীবন ও পরিবার ==\nস্ট্যালিন তামিলনাড়ুর ২য় মুখ্যমন্ত্রী ও ডিএমকে-এর প্রধান এম করুণানিধি ও তাঁর স্ত্রী দয়ালু আম্মালের তৃতীয় পুত্র। স্ট্যালিন ১৯৫৩ সালের ১ লা মার্চ, বর্তমানে চেন্নাইয়ে (পূর্বতন মাদ্রাজে) জন্মগ্রহণ করেন। করুণানিধি তাঁর সন্তানের জন্মের মাত্র চার দিন পরে মৃত্যুবরণ করা সোভিয়েত নেতা জোসেফ স্তালিনের জন্য এক শোকসভায় সভাপতির বক্তব্য রাখছিলেন এবং তিনি সেই সভায় পুত্রের নাম স্ট্যালিন নাম রাখবেন বলে সিদ্ধান্ত গ্রহণ করেন।\n\n\n== তথ্যসূত্র =="}