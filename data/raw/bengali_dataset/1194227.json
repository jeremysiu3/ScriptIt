{"pageid": 1194227, "title": "মিথ্রীয়ধর্ম", "url": "https://bn.wikipedia.org/wiki?curid=1194227", "content": "মিথ্রীয়ধর্ম, যা মিথ্রীয় রহস্যসমূহ বা মিথ্রাসের ধর্ম নামেও পরিচিত, ছিল, একটি রোম্য রহস্য ধর্ম যা দেবতা মিথ্রাস্-কে কেন্দ্র করে গড়ে ওঠে। যদিও জরাথুষ্ট্রীয় দেবত্ব ( য়জ়াতা ) মিথ্র-র ইরানী উপাসনা দ্বারা অনুপ্রাণিত, রোমান মিথ্রাস্ একটি নতুন এবং স্বতন্ত্র চিত্রের সাথে যুক্ত, যার সাথে পারস্য এবং গ্রিকো-রোমান অনুশীলনের মধ্যে ধারাবাহিকতা নিয়ে বিতর্ক রয়েছে।  রহস্যসমূহগুলি সাম্রাজ্যীক রোমান সেনাবাহিনীর মধ্যে প্রায় ১ম থেকে ৪র্থ সা.সা. শতাব্দীর মধ্যে জনপ্রিয় ছিল।  \nমিথ্রাসের উপাসকদের দীক্ষা এবং সাম্প্রদায়িক আচার-বদ্ধ খাবারের সাতটি ধাপের একটি জটিল ব্যবস্থা ছিল। দীক্ষিতরা নিজেদেরকে সিন্ডেক্সিওই বলে সম্বোধন করতো, যার অর্থ- যারা \"করমর্দন দ্বারা একত্রিত\"।  তারা ভূগর্ভস্থ মন্দিরে মিলিত হত, যাকে এখন মিথ্র্যাআ (একবচন মিথ্রিঅ্যাউম্ ) বলা হয়, যা প্রচুর পরিমাণে বেঁচে এখনো আছে। অনুমান করা হয় এই ধর্মের কেন্দ্র ছিল রোমে, এবং সাম্রাজ্যের পশ্চিম অর্ধেক, দক্ষিণে রোমান আফ্রিকা এবং নুমিডিয়া পর্যন্ত, রোমান ডেসিয়া, ও রোমান ব্রিটেনের উত্তরেও,  জনপ্রিয় ছিল , এবং পূর্বে রোমান সিরিয়ায় কিছুটা হলেও জনপ্রিয় ছিল।\nমিথ্রীয়ধর্ম প্রাথমিক খ্রীস্টধর্মের প্রতিদ্বন্দ্বী হিসাবে দেখা হয়। ৪র্থ শতাব্দী সাধারণ সালে , মিথ্রীয়ধর্মাবলম্বীরা খ্রিস্টানদের কাছ থেকে নিপীড়নের মুখোমুখি হয়েছিল এবং পরবর্তীতে শতাব্দীর শেষের দিকে রোমান সাম্রাজ্যে ধর্মটি দমন ও নির্মূল করা হয়েছিল। \nঅনেক প্রত্নতাত্ত্বিক নিদর্শন যার মধ্যে রয়েছে মিলনস্থল, স্মৃতিস্তম্ভ এবং শিল্পকর্ম, সমগ্র রোমান সাম্রাজ্য জুড়ে মিথ্রীয়ধর্ম সম্পর্কে আধুনিক জ্ঞানে অবদান রেখেছে।  মিথ্রাসের প্রতিমাসংক্রান্ত দৃশ্যে দেখানো হয়েছে যে তিনি একটি শিলা থেকে জন্মগ্রহণ করছেন, একটি ষাঁড় বধ করছেন এবং দেবতা সোলের (সূর্য) সাথে একটি ভোজ ভাগ করেছেন। প্রায় 420 প্রত্নতাত্ত্বিক-স্থানগুলিতে ধর্মের সাথে সম্পর্কিত উপকরণ পাওয়া গেছে। পাওয়া জিনিসের মধ্যে প্রায় 1000 শিলালিপি, 700 ষাঁড় হত্যার দৃশ্যের উদাহরণ ( বৃষবধ ), এবং প্রায় 400টি অন্যান্য স্মৃতিস্তম্ভ।  এটা অনুমান করা হয়েছে যে অন্তত 680 মিথ্র্যাআ হবে রোম শহরে ।  ধর্ম থেকে কোন লিখিত আখ্যান বা ধর্মতত্ত্ব টিকে নেই; সীমিত তথ্য গ্রীক এবং লাতিন সাহিত্যের শিলালিপি এবং সংক্ষিপ্ত বা সামান্য সন্দর্ভ থেকে প্রাপ্ত করা যেতে পারে। শারীরিক প্রমাণের ব্যাখ্যা সমস্যাযুক্ত এবং প্রতিদ্বন্দ্বিতাপূর্ণ রয়ে গেছে।"}