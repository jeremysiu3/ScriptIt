{"pageid": 1407538, "title": "পঞ্চায়েত প্রধান", "url": "https://bn.wikipedia.org/wiki?curid=1407538", "content": "পঞ্চায়েত প্রধান একজন সিদ্ধান্ত গ্রহণকারী, যিনি ভারতের \"গ্রাম সভা\" নামক স্থানীয় স্বশাসনের গ্রামীণ স্তরের সাংবিধানিক সভা দ্বারা নির্বাচিত। পঞ্চায়েত প্রধান এবং অন্যান্য নির্বাচিত পঞ্চায়েত সদস্য নিয়ে গ্রাম পঞ্চায়েত, পঞ্চায়েত সমিতি ও জেলা পরিষদ গঠিত হয়। পঞ্চায়েত প্রধান সরকারি আধিকারিক ও গ্রামের জনগণের মধ্যে যোগাযোগের প্রধান কেন্দ্র এবং তাঁর মেয়াদ পাঁচ বছর। রাজ্য ভেদে পঞ্চায়েত প্রধান বিভিন্ন নামে পরিচিত, যেমন: সরপঞ্চ, গ্রাম প্রধান, গ্রাম প্রমুখ, গ্রাম অধ্যক্ষ, গ্রাম পঞ্চায়েত প্রধান, গাঁও পঞ্চায়েত প্রধান ইত্যাদি।\n\n\n== বৈশিষ্ট্য ==\nভারতের যুক্তরাষ্ট্রীয় কাঠামোর জন্য বিভিন্ন রাজ্যের গ্রাম পঞ্চায়েত ও পঞ্চায়েত প্রধানের ক্ষমতা বিভিন্ন।\n\n\n=== যোগ্যতা ও মেয়াদ ===\nকোনো পঞ্চায়েত প্রধানকে ভারতের নাগরিক হতে হবে এবং তাঁর ন্যূনতম বয়স ১৮ বছর। তাঁর মেয়াদ পাঁচ বছর।\n\n\n=== মহিলাদের সংরক্ষণ ===\n৭৩ তম সংবিধান সংশোধনীর অনুচ্ছেদ ২৪৩ডি(৩) অনুযায়ী সমগ্র ত্রিস্তরীয় পঞ্চায়েত প্রথার জন্য পঞ্চায়েতের এক-তৃতীয়াংশ আসন এবং পঞ্চায়েত সভাপতি পদের এক-তৃতীয়াংশ মহিলাদের জন্য সংরক্ষিত। এই সংশোধনীর পরে বিভিন্ন রাজ্য-স্তরের আইন সংশোধনীর মাধ্যমে মহিলাদের জন্য পঞ্চায়েত পদের সংরক্ষণ নির্ধারণ করা হয়েছে।\n\n\n== আরও দেখুন ==\nপশ্চিমবঙ্গের পঞ্চায়েত ব্যবস্থা\n\n\n== তথ্যসূত্র =="}