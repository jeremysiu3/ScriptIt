{"pageid": 1521721, "title": "মরিস নৃত্য", "url": "https://bn.wikipedia.org/wiki?curid=1521721", "content": "মরিস নৃত্য ইংরেজি লককাহিনী হতে উদ্ভুত একটি জনপ্রিয় লোকনৃত্যের রূপ।  এবং সুদৃশ্য পোশাক পরিহিত নৃত্যশিল্পীদের একটি দলের নৃত্যশিল্পীদের ছন্দবদ্ধ পদক্ষেপের মাধ্যমে এই নৃত্য প্রদর্শিত হয়। তাদের সাথে সঙ্গত করার জন্য থাকে একদল বাজনদার অথবা একক সঙ্গীতশিল্পী। নৃত্যশিল্পীরা নাচের সময় লাঠি, তরবারি, রুমাল এবং বিভিন্ন ধরণের অন্যান্য সরঞ্জাম ব্যবহার করতে পারেন।\nইংল্যান্ডে মরিস নৃত্যের সংগঠিত তিনটি বিশিষ্ট দল হল, মরিস রিং, মরিস ফেডারেশন  এবং ওপেন মরিস ।  তিনটি সংগঠনে অন্যান্য দেশের সদস্যরাও বর্তমান।\n\n\n== নাম এবং উৎপত্তি ==\nঅষ্টম হেনরির সময়কাল থেকে গ্রামের উৎসবে জনপ্রিয় বিনোদন হিসাবে পরিচিত ছিল এই মরিস নৃত্য। মরিস শব্দটি স্পষ্টতই মরিস্কো থেকে এসেছে, যার অর্থ ' মুরিশ '। সিসিল শার্প যিনি মরিস নৃত্যকে বিলুপ্তির হাত থেকে রক্ষা করেওতে অনেক পদক্ষেপ নিয়েছিলেন, তিনি নৃত্যশিল্পীদের পরামর্শ দিয়েছিলেন যে  প্রয়োজন পরলে তারা যেন নিজেদের মুখে কালো রং করে  ছদ্মবেশ ধারণ করে এবং ধর্মীয় সামাবেশে অংশ নেয়। \n১৫ শতকের মাঝামাঝি সময়ে ইংরেজি ভাষা সাহিত্যে মরিস নামটির প্রথম উল্লেখ পাওয়া যায়যা মরিস্ক ডান্স  হিসাবে লিপিবদ্ধ করা হয়েছিল। এছাড়াও মোড়ে ডাউন্স, মরিসে ডাউন্স ইত্যাদি আরো সমার্থক শব্দের ব্যবহার দেখা যায়।  মোটামুটি ধরা যায় শব্দটি ফ্লেমিশ শব্দ মরিস্কে ডান্সে থেকে উদ্ভুত। . এছাড়াও জার্মান ভাষায় মরিস্কেটাঞ্জ্(১৫ শতকের), ফরাসি ভাষায় মরিস্কুস, ক্রোয়েশিয়ান ভাষায় মরেস্কা অথবা ইতালি এবং স্পেনীয় ভাষায় মরিস্কা কথাটির প্রচলন ছিল। আধুনিক শব্দ মরিস-নৃত্য\" -এর প্রথম উল্লেখ পাওয়া যায় ১৭ শতকে।  ১৬৫৮ সালে প্রথম প্রকাশিত এডওয়ার্ড ফিলিপসের দ্য নিউ ওয়ার্ল্ড অফ ইংলিশ ওয়ার্ডস -এ, মরিস্কো শব্দটির উল্লেখ করেছেন একটি মুর শব্দ হিসাবে। তিনি মরিস নৃত্যকে  মুরিশ নৃত্য উভয় হিসাবে উল্লেখ করেছিলেন। জন বুলোকার ১৬৯৫ সালে ব্যাখা করেছিলেন যে, মুরদের মধ্যে ব্যবহৃত একটি নির্দিষ্ট নৃত্যধারা থেকে মরিস নৃত্য কথাটি উদ্ভব হয়েছে। \nগ্রামীণ ইংরেজ নৃত্যশিল্পীরা মুখ কালো করে নৃত্য পরিবেশন করতেন যা ঐতিহ্যগত ছদ্মবেশ ধারণের একটি রূপের প্রতীক হতে পারে। অথবা এও ধারণা করা হয় যে, মুখে কালো রং করে শিল্পীরা মুর বা খনি শ্রমিকদের প্রতি ইঙ্গিত করত।  ২০২০ সালের জুন মাসে, ব্ল্যাক লাইভস ম্যাটার আন্দোলনের প্রতিক্রিয়া স্বরূপ, জয়েন্ট মরিস অর্গানাইজেশন নাচের সময় মুখে কালো সং ব্যবহার ব্যবহার বন্ধ করার আহ্বান জানায় এবং তার বদলে নীল, সবুজ, অথবা হলুদ এবং কালো ডোরাকাটা সজ্জা ব্যাবহার শুরু হয়েছে। \n\n\n== ইংল্যান্ডের ইতিহাস ==\n\n১৫ শতকে মরিস নৃত্য রাজকীয় পরিবেশে প্রদর্শিত হত। ষোড়শ শতাব্দীর শেষের দিকে এই নৃত্য নিম্নবিত্ত জনগোষ্ঠীর অংশ হয়ে ওঠে। অষ্টম হেনরির সময়কালে পাঁচজন নৃত্যশিল্পীর মরিস নৃত্য প্রদর্শনের কথা জানা যায় যেখানে ট্যাব্রেট নামক একটি বিশেষ ড্রাম বাদ্যযন্ত্রের ব্যাবিহার হত।  ১৫৫২ সালের ৪ জানুয়ারী তারিখে, এডওয়ার্ড ষষ্ঠের দুঃশাসনের সময় প্রভু জর্জ ফেরার্স লন্ডনে একটি মরিস নৃত্যের প্রদর্শনী করেন যাতে ট্যাব্রেট সহযোগে শিল্পীরা নৃত্য  প্রদর্শন করেছিল।  ১৬০০ সালে, শেক্সপিয়ারীয় শৈলীর অভিনেতা উইলিয়াম কেম্পে নরউইচে মরিস নৃত্য প্রদর্শন করেছিলেন।\n১৭ শতকের মাঝামাঝি সময়ে, শ্রমজীবী কৃষকরা মরিস নৃত্যে অংশ নিতেন ।  তবে অলিভার ক্রমওয়েলের পিউরিটান সরকার এই জাতীয় উৎসব দমন করতে শুরু করে। দ্বিতীয় চার্লসের সময়কালে বসন্তকালীন উৎসবের পুনঃ প্রচার শুরু করা হয়। বিশেষ করে, হুইটসান এলেস হুইটসানডে ( পেন্টেকস্ট ) অঞ্চলে দ্বিতীয় চার্লসের জন্মদিনের নিকটবর্তী সময়ে এই বসন্তকালীন উতসব মহা ধুমধামে উদযাপিত হতে শুরু করে।\n১৭৫০ সালে সাসেক্সের হর্শামে একটি আঞ্চলিক উতসবে মরিস নৃত্য প্রদর্শনের উল্লেখ পাওয়া যায়। \nশিল্প বিপ্লব এবং তার সাথে যুক্ত সামাজিক পরিবর্তনের আগ পর্যন্ত মরিস নৃত্যের জনপ্রিয়তা অব্যাহত ছিল। চারটি দল ধারাবাহিক বংশপরম্পরায় এই নৃত্যধারার প্রচার করেছিল। যারা হলেন; অ্যাবিংডন (তাদের মরিস দল হেমিংস পরিবার দ্বারা পরিচালিত হয়েছিল), ব্যাম্পটন, হেডিংটন কোয়ারি এবং চিপিং ক্যাম্পডেন ।  এই দলগুলি নিজস্ব গ্রাম বা অঞ্চলে মরিস নৃত্যের প্রচার করত।\n\n\n=== পুনরুজ্জীবন ===\n১৮৯৯ সালের বক্সিং ডে উতসব মরিস নৃত্যের পুনরুজ্জীবনের সূচনা বিন্দু হিসেবে বিবেচিত হয়।  সেসিল শার্প অক্সফোর্ডের কাছে হেডিংটনে এক বন্ধুর বাড়িতে বেড়াতে যাচ্ছিলেন, যখন হেডিংটন কোয়ারি অঞ্চলে মরিস নৃত্যের প্রদর্শন দেখেন। নৃত্যধারা ও সঙ্গীতে মুগ্ধ হয়ে তিনি নাচের দলের সঙ্গীতশিল্পী উইলিয়াম কিম্বারের কাছ থেকে বেশ কয়েকটি সুর সংগ্রহ করেছিলেন, যার মধ্যে উল্লেখযোগয ছিল কান্ট্রি গার্ডেন শীর্ষক সুরটি।  এক দশক পরে এস্পেরেন্স ক্লাবের (লন্ডনে তরুণ কর্মজীবী মহিলাদের জন্য একটি পোশাক তৈরির সমবায় এবং ক্লাব) প্রতিষ্ঠাতা মেরি নীল এবং এস্পেরেন্স ক্লাবের সঙ্গীত পরিচালক হার্বার্ট ম্যাকইলওয়েনের উৎসাহে এবং সহায়তায় সেসিল মরিস নৃত্যধারার পুনরুদ্ধার শুরু করে। লন্ডনের তরুণীদের দ্বারা মরিস নৃত্যের প্রথম পুনরুজ্জীবন পরিবেশনা মঞ্চস্থ হয়েছিল।\n\n\n=== সংগঠন ===\n\nবিংশ শতাব্দীর প্রথম কয়েক দশকে, মরিস নৃত্যের বেশ কয়েকটি পুরুষ দল গঠিত হয়েছিল। ১৯৩৪ সালে ছয়টি  দল দ্বারা মরিস সংগঠন প্রতিষ্ঠিত হয়েছিল:\n\nকেমব্রিজ মরিস পুরুষ\nলেচওয়ার্থ মরিস\nথ্যাক্সটেড মরিস মেন\nপূর্ব সারে মরিস পুরুষ\nগ্রিনস্লিভস মরিস পুরুষ ( উইম্বলডনে অবস্থিত)\nঅক্সফোর্ড মরিস (যিনি থ্যাক্সটেডের প্রাথমিক সংগঠন সভায় ছিলেন না কিন্তু সংগঠনের গঠনতন্ত্র তৈরিতে প্রভাবশালী ছিলেন)।। \n\n\n== তথ্যসূত্র =="}