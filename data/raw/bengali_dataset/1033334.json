{"pageid": 1033334, "title": "ইয়োশা ভাগনোম্যান", "url": "https://bn.wikipedia.org/wiki?curid=1033334", "content": "ইয়োশা মামাদু কারাবু ভাগনোম্যান (জার্মান উচ্চারণ: [jo:ʃa vagno:mɛ:n], জার্মান: Josha Vagnoman; জন্ম: ১১ ডিসেম্বর ২০০০; ইয়োশা ভাগনোম্যান নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের দ্বিতীয় স্তর ২. বুন্দেসলিগার ক্লাব হামবুর্গার এবং জার্মানি অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০৯ সালে, জার্মান ফুটবল ক্লাব পোপেনবুটেলের যুব পর্যায়ের হয়ে খেলার মাধ্যমে ভাগনোম্যান ফুটবল জগতে প্রবেশ করেছেন এবং পরবর্তীকালে হুমেলবুটেলার এবং হামবুর্গারের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, জার্মান ক্লাব হামবুর্গারের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। হামবুর্গারের সাথে চুক্তিবদ্ধ থাকাকালীন হামবুর্গারের দ্বিতীয় স্তরের দল হামবুর্গার ২-এর হয়ে খেলেছেন, যেখানে তিনি ১০ ম্যাচে ৪টি গোল করেছেন।\n২০১৭ সালে, ভাগনোম্যান জার্মানি অনূর্ধ্ব-১৭ দলের হয়ে জার্মানির বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nইয়োশা মামাদু কারাবু ভাগনোম্যান ২০০০ সালের ১১ই ডিসেম্বর তারিখে জার্মানির হামবুর্গে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা হলেন আইভারীয় বংশোদ্ভূত এবং তার মাতা হলেন জার্মান বংশোদ্ভূত।\n\n\n== আন্তর্জাতিক ফুটবল ==\nভাগনোম্যান জার্মানি অনূর্ধ্ব-১৭, জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৭ সালের ১৩ই অক্টোবর আন্তর্জাতিক পর্যায়ে অভিষেক করেছেন। জার্মানি অনূর্ধ্ব-১৭ দলের হয়ে তিনি ২০১৭ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে তার দল উক্ত প্রতিযোগিতায় শুধুমাত্র কোয়ার্টার-ফাইনাল পর্যন্ত অংশগ্রহণ করতে সক্ষম হয়েছিল; উক্ত প্রতিযোগিতায় তিনি ৩ ম্যাচে অংশগ্রহণ করেছিলেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লীগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে ইয়োশা ভাগনোম্যান (ইংরেজি) (এছাড়াও জার্মান ভাষায় উপলব্ধ) \nসকারওয়েতে ইয়োশা ভাগনোম্যান  (ইংরেজি)  \nসকারবেসে ইয়োশা ভাগনোম্যান (ইংরেজি) \nবিডিফুটবলে ইয়োশা ভাগনোম্যান  (ইংরেজি)  \nওয়ার্ল্ডফুটবল.নেটে ইয়োশা ভাগনোম্যান (ইংরেজি) \nইএসপিএন এফসিতে ইয়োশা ভাগনোম্যান (ইংরেজি)"}