{"pageid": 1209359, "title": "ওমেগল", "url": "https://bn.wikipedia.org/wiki?curid=1209359", "content": "ওমেগল একটি বিনামূল্যের অনলাইন চ্যাট ওয়েবসাইট ছিলো যা ব্যবহারকারীদের নিবন্ধন করার প্রয়োজন ছাড়াই অন্যদের সাথে সামাজিকীকরণ করার ব্যবস্থা করে দিতো। পরিষেবাটি ব্যবহারকারীদের যথেচ্ছভাবে চ্যাট সেশনে জোড়া দেয় যেখানে তারা \"আপনি\" এবং \"অপরিচিত\" বা \"অপরিচিত ১\" এবং \"অপরিচিত ২\" নাম ব্যবহার করে স্পাই মোডে বেনামে চ্যাট করে। সাইটটি ভারমন্টের ব্র্যাটলবোরোর ১৮ বছর বয়সী লিফ কে-ব্রুকস তৈরি করেন, এবং ২৫ মার্চ, ২০০৯ সালে এটি চালু হয়েছিল। চালু হওয়ার এক মাসেরও কম সময়ের মধ্যে, ওমেগল ওয়েবসাইটের পৃষ্ঠা দিনে প্রায় ১৫০,০০০ ভিউ অর্জন করেছিল, এবং মার্চ ২০১০ সালে সাইটটি একটি ভিডিও কনফারেন্সিং বৈশিষ্ট্য চালু করেছিল। ২০২৩ সালে এটি বন্ধ হয়ে যায়।\n১৯৯০-এর দশকের শুরুর দিকে এওএল -এর সাথে ওমেগলের তুলনা করা হয়েছে। পরিষেবাটি এলোমেলোভাবে ব্যবহারকারীদের একের পর এক চ্যাট সেশনে যুক্ত করে যেখানে তারা \"আপনি\" এবং \"অপরিচিত\" নাম ব্যবহার করে বেনামে চ্যাট করতে পারে। এটি 2009 থেকে 2023 পর্যন্ত পরিচালিত হয়েছিল।\n\n\n== ইতিহাস ==\n২০১৯ সালের শেষের দিকে এবং ২০২০ সালের শুরুর দিকে, ওমেগল চীনা কমিউনিস্ট পার্টির সমালোচনা করেছিল। এবং ২০১৯-২০ হংকং বিক্ষোভের সমর্থনে তাদের প্রথম পৃষ্ঠায় আমেরিকান পতাকার একটি ছবির সাথে \"শি জিনপিং (চীনের কমিউনিস্ট পার্টির সাধারণ সম্পাদক) অনেকটা উইনি দ্যা পুহের মতো দেখতে\" কথাটি যুক্ত করেছিল।\nপ্রাথমিক নিয়মে বলা হয়েছে যে একজন তেরো বছর বয়সী একজন প্রাপ্তবয়স্ক অভিভাবকের অনুমতি নিয়ে ওয়েবসাইটটি ব্যবহার করতে পারে। ৬ অক্টোবর ২০২২ থেকে, নিয়মগুলি হালনাগাদ করা হয়েছিল যাতে শুধুমাত্র আঠারো বছর বা তার বেশি বয়সীরা ওয়েবসাইটটি ব্যবহার করার অনুমতি পায়।\n\n\n== বিতর্ক ==\n২০১৩ সালের গোড়ার দিকে, সাইটটির অবদান সেন্সর করার জন্য অশ্লীলতা ফিল্টার ছিল না। এবং ব্যবহারকারীরা ক্যামেরায় নগ্নতা বা যৌন বিষয়বস্তুর সম্মুখীন হওয়ার রিপোর্ট করেছেন৷ জানুয়ারী ২০১৩ থেকে, ওমেগল একটি \"নিরীক্ষণ করা\" ভিডিও চ্যাট বাস্তবায়ন করেছে, যা খারাপ আচরণ নিরীক্ষণ করতে এবং ১৮ বছরের কম বয়সী ব্যাবহারকারিদের নগ্নতা বা যৌন বিষয়বস্তু সহ সম্ভাব্য ক্ষতিকারক সামগ্রী থেকে রক্ষা করে। তবে মনিটরিং খুব কার্যকর নয়, এবং ব্যবহারকারীরা প্রায়ই নিষেধাজ্ঞা এরিয়ে যেতে পারে। নিরীক্ষণ করা ভিডিও চ্যাটের পরিপূরক করার জন্য, ওমেগল-এর একটি \"অনিরীক্ষণহীন\" ভিডিও চ্যাট রয়েছে যা যৌন বিষয়বস্তুর জন্য পর্যবেক্ষণ করা হয় না। কে-ব্রুকস সাইটের প্রশ্নবিদ্ধ বিষয়বস্তু স্বীকার করেছেন। তিনি একবার সাইটটি যেভাবে ব্যবহার করা হচ্ছে তাতে হতাশা প্রকাশ করেছেন।\nওমেগল, সাথে অন্যান্য রান্ডম চ্যাট ওয়েবসাইটগুলি কোভিড-১৯ মহামারীর সময়ে জনপ্রিয়তা বৃদ্ধি পেয়েছে এবং এখানে ইউটিউব এবং টিকটক থেকে জনপ্রিয় সামাজিক প্রভাবশালীদের ব্যবহারের সংখ্যা বৃদ্ধি পেয়েছে। তার সাথে ওয়েবসাইট ব্যবহার করা নাবালকদের সংখাও বৃদ্ধি পেয়েছে। স্থানীয় এবং রাষ্ট্রীয় আইন প্রয়োগকারী সংস্থার দ্বারা অসংখ্য উপদেশ, বুলেটিন এবং সতর্কতা জারি করা হয়েছে, কারণ জনপ্রিয়তা বৃদ্ধির ফলে ওমেগলে নাবালকেদের যৌন শোষণের সাথে জড়িত সাইবার-ক্রাইমের রিপোর্টের সংখ্যা বড়োজোর বেড়েছে ।\nওমেগল বর্তমানে ২২ মিলিয়ন ডলারের মামলার মুখোমুখি হচ্ছে যা ২০১৯ সালে সাইটের একজন প্রাক্তন ব্যবহারকারী শিশু যৌন শোষণের শিকার হওয়ার কারণে দায়ের করা হয়েছিল। ২০১৪ সালে, তৎকালীন ১১ বছর বয়সী বাদী ওমেগল-এ লগ ইন করেন এবং একজন কানাডিয়ান পেডোফাইলের মুখোমুখি হন যিনি তাকে ডিজিটাল যৌন দাসত্বে ব্ল্যাকমেইল করেছিলেন। মামলায় অভিযোগ করা হয়েছে যে ওমেগল জেনেশুনে একটি স্প্ল্যাশ স্ক্রিন সতর্কতার মাধ্যমে অপ্রাপ্তবয়স্কদের পেডোফাইলের সাথে যুক্ত করার অনুমতি দিয়েছে যাতে বলা হয়েছে \"শিকারীরা ওমেগল সচরাচর ব্যবহার করে, সতর্ক থাকুন\"। ওমেগল থেকে পরবর্তীতে এই সতর্কতা মুছে ফেলা হয়েছে।\n\n\n== আরও দেখুন ==\n\nচ্যাটরুলেট\nস্টিকাম\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}