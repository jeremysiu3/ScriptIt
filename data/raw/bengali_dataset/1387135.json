{"pageid": 1387135, "title": "বিএপিএস স্বামীনারায়ণ মন্দির, এডিসন", "url": "https://bn.wikipedia.org/wiki?curid=1387135", "content": "বিএপিএস স্বামীনারায়ণ মন্দির হল মার্কিন যুক্তরাষ্ট্রের নিউ জার্সি রাজ্যের এডিসনে অবস্থিত একটি হিন্দু মন্দির। এটি স্বামীনারায়ণ সম্প্রদায়ের বিএপিএস স্বামীনারায়ণ সংস্থা কর্তৃক নির্মিত ও পরিচালিত। এটি ১৯৯৬ সালের আগস্ট মাসে বিএপিএস-এর গুরু এবং প্রধান প্রমুখ স্বামী মহারাজ প্রতিষ্ঠা করেছিল। ২০১৯ সালে, একই সম্পত্তিতে একটি নতুন মন্দির নির্মাণ করা হয় এবং প্রবীণ সন্ন্যাসীর শিষ্যদের দ্বারা পুনঃউদ্বোধন অনুষ্ঠান পরিচালিত হয়।\n\n\n== আচার অনুষ্ঠান ==\nমন্দিরে প্রতিদিন দেবতাদের উদ্দেশ্যে আরতি করা হয় ও নৈবেদ্য পরিবেশন করা হয়। আরতি হল একটি আচার যা হিন্দুরা ঈশ্বরের প্রতি তাদের ভালবাসা এবং ভক্তি প্রকাশ করার জন্য পবিত্র মূর্তির সামনে একটি আলোকিত বাতি ঘোরানোর মাধ্যমে পালন করে। নৈবেদ্য হল দেবতার উদ্দেশে নিবেদনীয় দ্রব্য, সাধারণ  দ্রব্য হিসেবে বিভিন্ন খাবার ও ফলমূল পরিবেশন করা হয়।\n\n\n== ইতিহাস ==\n১৯৬৫ সালে, মার্কিন যুক্তরাষ্ট্র অভিবাসন এবং জাতীয়তা আইনের মাধ্যমে অভিবাসন কোটা শিথিল করে, যার ফলে দক্ষিণ-পূর্ব এশিয়া থেকে মার্কিন যুক্তরাষ্ট্রে অভিবাসিত ব্যক্তিদের সংখ্যা বৃদ্ধি পায়। ১৯৯৪ সালে মার্কিন যুক্তরাষ্ট্রে প্রায় ১০ লাখ হিন্দু বাস করত। যদিও দক্ষিণ এশীয়রা মার্কিন যুক্তরাষ্ট্র জুড়ে বিভিন্ন স্থানে স্থানান্তরিত হয়েছিল, তবুও নিউ জার্সি ভারতীয় বসবাসের অন্যতম কেন্দ্রীভূত এলাকা হয়ে উঠে। প্রতি বছর হাজার হাজার দক্ষিণ এশীয় অভিবাসী হয় যাদের মধ্যে অনেকেই হিন্দু ছিল। তারা মন্দির নির্মাণে তাদের স্থান প্রদান করেছিল। মন্দিরটি আমেরিকাতে তাদের ধর্মীয় চাহিদা মেটাতে সাহায্য করেছিল।\n১৯৭৪ সালের শুরুতে, বিএপিএস- এর আধ্যাত্মিক নেতা প্রমুখ স্বামী মহারাজ একদল সন্ন্যাসী শিষ্যদের সাথে নিউ জার্সিতে আধ্যাত্মিক সফর শুরু করেন, ভক্তদের বাড়িতে যান এবং এডিসন, রোসেল, লিন্ডেন, পিসকাটাওয়ে ও প্লেইনফিল্ড এর মতো শহরে আধ্যাত্মিক সমাবেশ পরিচালনা করেন।\n\n\n=== মন্দির নির্মাণ ===\n\n১৯৯০ সালের ৯ই জুলাই প্রমুখ স্বামী মহারাজ, সন্ন্যাসী শিষ্যরা এবং ভক্তরা একটি ৪৪,০০০ বর্গফুট গুদামঘর দেখেন এবং এর জায়গায় একটি হিন্দু মন্দির তৈরি করার স্বপ্ন নিয়ে এটি কেনার সিদ্ধান্ত নেন। ১৯৯১ সালে, বিএপিএস গুদামটি এবং তার আশেপাশের সম্পত্তি কিনেছিল। কেনা জায়গাটি সেই সময়ে মার্কিন যুক্তরাষ্ট্রের ১১টি বিএপিএস মন্দিরের মধ্যে সবচেয়ে বড় ছিল। গুদামটি কেনার প্রথম বছরের মধ্যে ভিতরে একটি ছোট মন্দির তৈরি করা হয়েছিল, বাকি কমপ্লেক্সটি ভারতীয় সাংস্কৃতিক উৎসবের জন্য একটি মঞ্চায়ন এলাকা এবং সংরক্ষণাগার হিসাবে ব্যবহার করেছিল। ১৯৯১ সালের ১২ জুলাই থেকে ১১ আগস্ট বিএপিএস কর্তৃক ভারতের সাংস্কৃতিক উৎসব নামক একটি ত্রিশ দিনের অনুষ্ঠান পরিচালনা করে। উৎসবটি মার্কিন যুক্তরাষ্ট্রে বসবাসকারী ব্যক্তিদের কাছে খাবার, সঙ্গীত, ঐতিহ্যবাহী নৃত্য, প্রদর্শনী এবং শিক্ষামূলক কর্মশালার মাধ্যমে ভারতীয় সংস্কৃতির সাথে পরিচয় করিয়ে দেয়।\nমন্দির সংস্কারের জন্য এক বছর পরিকল্পনা করার পরে নকশাগুলি সম্পূর্ণ হয়েছিল। গুদামটি তখন উপাসনালয়ে রূপান্তরিত হয়। বহিঃমুখী দেয়াল তৈরীর জন্য গ্র্যানিট পাথর স্পেন ও ভারত থেকে আমদানি করা হয়েছিল। এটি কাচের চাঙ্গা কংক্রিটের আরেকটি স্তর দ্বারা আবদ্ধ ছিল।\n১৯৯৬ সালের ১১ অগাস্ট প্রমুখ স্বামী মহারাজ ৬,০০০ ভক্তের উপস্থিতিতে অভিষেক অনুষ্ঠান করেছিলেন।\n\n\n== সংস্কার ==\nমন্দির পরিদর্শনকারী ব্যক্তিদের ক্রমবর্ধমান বৃদ্ধির কারণে‌ বিদ্যমান জায়গায় একটি বড় মন্দির নির্মাণের সিদ্ধান্ত নেওয়া হয়েছিল। সংস্কার করা মন্দিরের উদ্বোধন ও শুদ্ধিকরণ উদযাপনটি ২০১৯ সালের আগস্ট মাসে নয় দিন ধরে চলে। আগস্টের ১০ এবং ১১ তারিখে, বিশ্বশান্তি মহাযজ্ঞ ( বিশ্ব শান্তির জন্য একটি অনুষ্ঠান ) দিয়ে উদযাপন শুরু হয়েছিল। ১৭ আগস্ট, এডিসনে একটি নগর যাত্রা (একটি শোভাযাত্রা যেখানে দেবতাদের পবিত্র মূর্তিগুলিকে সাজানো বাহনের উপর স্থাপন করা হয় এবং শহরের মধ্য দিয়ে নতুন মন্দিরে নিয়ে যাওয়া হয়) করা হয়। ১৭ এবং ১৮ তারিখে, ডাক্তার স্বামী এবং ঈশ্বরচরণদাস স্বামী দ্বারা অভিষেক অনুষ্ঠান করা হয়।\nনতুন মন্দিরটি ১৫০,০০০ বর্গফুটের একটি তিনতলা চত্বর। মন্দিরের ভিতরে একটি ব্যায়ামাগার, যুব শ্রেণীকক্ষ এবং সাপ্তাহিক আধ্যাত্মিক সমাবেশের জন্য একটি সমাবেশ হল রয়েছে।\n\n\n== তথ্যসূত্র ==\n\n\n== বহিঃসংযোগ =="}