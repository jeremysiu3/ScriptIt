{"pageid": 1184132, "title": "মধুবন সিনেপ্লেক্স", "url": "https://bn.wikipedia.org/wiki?curid=1184132", "content": "মধুবন সিনেপ্লেক্স হল বাংলাদেশের বগুড়ায় অবস্থিত একটি চলচ্চিত্র প্রেক্ষাগৃহ। প্রেক্ষাগৃহটি সংস্কার করে ১৫ অক্টোবর ২০২১-এ পুনরায় চালু করা হয়। ভবিষ্যতে এটিকে মাল্টিপ্লেক্সে উন্নীত করা হবে।\n\n\n== ইতিহাস ==\n১৯৬৯ সালে এমএ ইউনুস বগুড়ায় মধুবন নির্মাণের কাজ শুরু করেন। প্রেক্ষাগৃহটি ১৯৭৪ সালে উদ্বোধন করা হয়। উদ্বোধনের দিনে ইবনে মিজান পরিচালিত বাংলাদেশী চলচ্চিত্র ডাকু মনসুর মধুবনে প্রদর্শিত হয়। চলচ্চিত্র প্রেক্ষাগৃহের কারণে চেলোপাড়ার জনসংখ্যা বাড়তে থাকে ও ধীরে ধীরে এটি একটি সমৃদ্ধ আবাসিক এলাকায় পরিণত হয়। ১৯৯০-এর দশকে দেশে অশ্লীল চলচ্চিত্রের উত্থানের কারণে ২০০৪ সালে মধুবন বন্ধ হয়ে যায়। ২০১৩ সালে এমএ ইউনুসের ছেলে আর এম ইউনুস রুবেল উত্তরাধিকার সূত্রে প্রেক্ষাগৃহের মালিকানা পান। ২০১৬ সালে আয়নাবাজি প্রদর্শনীর সময় আর এম ইউনুসের ছেলে ও প্রেক্ষাগৃহের অন্যতম পরিচালক শাইখুজ্জামান প্রেক্ষাগৃহের অবস্থা দেখে নিজেদের সেবার মান নিয়ে প্রশ্ন তোলেন। এরপর তিনি এটি সংস্কারের পরিকল্পনা করেন। ১৯৯০-এর দশকের পরে এটি আরও দুইবার বন্ধ হয়ে যায়। ২০১৩/২০১৪ সালে বন্ধ হয়ে যাওয়ার পরে ও পরবর্তীতে আর্থিক ক্ষতির কারণে ২০১৮ সালে আবার মধুবন বন্ধ করার পরে, এর মালিক এটিকে একটি মাল্টিপ্লেক্স হিসাবে সংস্কার ও রূপান্তর করার উদ্যোগ গ্রহণ করে। অসম্পূর্ণ সংস্কার কাজের কারণে রুবেল পরিকল্পনা অনুযায়ী ২০১৯ সালে প্রেক্ষাগৃহ চালু করতে পারেনি। এরপর কোভিড-১৯ মহামারি শুরু হওয়ার কারণে সংস্কার কাজ এগোনো সম্ভব হয়নি। সাড়ে তিন বছর ধরে সংস্কারের কাজ করার পর, ১৫ অক্টোবর ২০২১-এ নতুন নাম \"মধুবন সিনেপ্লেক্স\" নিয়ে চলচ্চিত্র প্রেক্ষাগৃহটি চালু হয়। ভারতীয় চলচ্চিত্র বাজি সেদিন প্রেক্ষাগৃহে প্রদর্শিত হয়।\n\n\n== বৈশিষ্ট্য ==\n৩৪০ আসন বিশিষ্ট এই চলচ্চিত্র প্রেক্ষাগৃহে তিন শ্রেণীর আসন রয়েছে, যার মধ্যে দুটি যথাক্রমে গোল্ড ট্রাক ও প্রিমিয়ার ট্রাক নামে পরিচিত। এখানে প্রতি শুক্রবার তিনটি ও সপ্তাহের অন্যান্য দিনে চারটি করে শো অনুষ্ঠিত হয়। ভবিষ্যতে এই প্রেক্ষাগৃহলে মাল্টিপ্লেক্সে রূপান্তর করার পরিকল্পনা রয়েছে।\n\n\n== তথ্যসূত্র ==\n\n\n== বহিঃসংযোগ ==\nফেসবুকে মধুবন সিনেপ্লেক্স"}