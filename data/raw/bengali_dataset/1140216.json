{"pageid": 1140216, "title": "লোহারি গেট, লাহোর", "url": "https://bn.wikipedia.org/wiki?curid=1140216", "content": "লাহোরি গেট বা লোহারি গেট পাকিস্তানের লাহোর শহরের প্রাচীর ঘেরা শহরে অবস্থিত। লাহোরি গেট হল লাহোরের প্রাচীরঘেরা শহরের ১৩টি প্রবেশদ্বারের মধ্যে একটি।\nপুরনো শহরের অন্যতম প্রাচীন তোরণ হওয়ায় লাহোরি গেট লোহারি গেট নামেও পরিচিত। কিছু ইতিহাসবিদদের মতে লাহোরের আদি (পুরনো) শহরটি মূলত ইছড়ার কাছে অবস্থিত ছিল ও এই তোরণটি ঐ দিকে প্রতিষ্ঠিত হয়েছিল। তাই এর নাম হয়েছে লাহোরি গেট। নামটির সাথে উর্দু ভাষার সম্পর্ক বিদ্যমান, যেখানে \"লোহার\" অর্থ কামার। এভাবে নামকরণের পেছনে এটিও আরেকটি কারণ হতে পারে। তবে এখানে কামাররা বসবাস করতেন বা কাজ করতেন এমন কোনো সুনির্দিষ্ট প্রমাণ পাওয়া যায় না।\n\n\n== লাহোরি বাজার ==\nলোহারি গেটের ভিতরের বাজারটি লোহারিমন্ডি (লোহারি বাজার) নামে পরিচিত যা দক্ষিণ এশিয়ার অন্যতম প্রাচীন বাজার। সুদূর অতীতে মুলতান থেকে আগত কাফেলা ও যাত্রীরা এই ফটক দিয়ে শহরে প্রবেশ করত। ইতিহাসবিদদের মতে লোহারি গেটের পিছনে একবার কাঁচা কোট নামে একটি ইটের দুর্গ ছিল যা সম্ভবত মালিক আয়াজ দ্বারা প্রতিষ্ঠিত লাহোরের প্রথম সুরক্ষিত শহর।\nমুঘল শাসনামলে প্রাচীর শহরটির দুটি বিখ্যাত বিভাগ গুজার বাহার খান ও গুজার মাছি হাট্টা এই গেট দ্বারা সংযুক্ত ছিল। দুর্ভাগ্যবশত ১৮শ শতাব্দীর নৈরাজ্যিক শাসনের সময় লোহারি গেট ছাড়া শহরের সমস্ত গেট এবং অন্য দুটি গেট দেওয়াল দিয়ে ঘিরে দেওয়া হয়েছিল। লোহারি গেটের বর্তমান ভবনটি ১৮৬৪ সালে পাঞ্জাবের তৎকালীন গভর্নর স্যার রবার্ট মন্টগোমারি দ্বারা পুনর্নির্মাণ করা হয়েছিল।\n\n\n== আরো দেখুন ==\nলাহোর\nলাহোর দুর্গ\nলাহোরের প্রাচীরঘেরা শহর\nবাদশাহী মসজিদ\n\n\n== তথ্যসূত্র ==\n\n\n== বহিঃসংযোগ ==\nপ্রাচীরঘেরা শহরটিতে তেরোটি ফটক আছে"}