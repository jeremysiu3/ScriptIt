{"pageid": 1444180, "title": "লুকাস বেরালদো", "url": "https://bn.wikipedia.org/wiki?curid=1444180", "content": "লুকাস লোপেস বেরালদো (পর্তুগিজ: Lucas Beraldo; জন্ম: ২৪ নভেম্বর ২০০৩; লুকাস বেরালদো নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লিগের শীর্ষ স্তর লিগ ১-এর ক্লাব পারি সাঁ-জেরমাঁ এবং ব্রাজিল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০২২ সালে, বেরালদো ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় এক বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২৪ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nলুকাস লোপেস বেরালদো ২০০৩ সালের ২৪শে নভেম্বর তারিখে ব্রাজিলের পিরাসিকাবায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবেরালদো ব্রাজিল অনূর্ধ্ব-২০ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০২২ সালে তিনি ব্রাজিল অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ১ বছরে ২ ম্যাচে অংশগ্রহণ করেছেন।\n২০২৪ সালের ২৩শে মার্চ তারিখে, ২০ বছর, ৩ মাস ও ২৮ দিন বয়সে, বাম পায়ে ফুটবল খেলায় পারদর্শী বেরালদো ইংল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৫ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে বেরালদো সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১২ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে লুকাস বেরালদো  (ইংরেজি)  \nসকারবেসে লুকাস বেরালদো (ইংরেজি) \nবিডিফুটবলে লুকাস বেরালদো  (ইংরেজি)  \nট্রান্সফারমার্কেটে লুকাস বেরালদো (ইংরেজি) \nওয়ার্ল্ডফুটবল.নেটে লুকাস বেরালদো (ইংরেজি) \nইএসপিএন এফসিতে লুকাস বেরালদো (ইংরেজি) \nন্যাশনাল-ফুটবল-টিমস.কমে লুকাস বেরালদো (ইংরেজি)"}