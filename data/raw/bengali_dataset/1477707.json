{"pageid": 1477707, "title": "শাকিল বদায়ুঁনি", "url": "https://bn.wikipedia.org/wiki?curid=1477707", "content": "শাকিল বদায়ুঁনি (৩ আগস্ট ১৯১৬ - ২০ এপ্রিল ১৯৭০) একজন ভারতীয় উর্দু কবি ও গীতিকার ছিলেন। তিনি টানা তিনবার শ্রেষ্ঠ গীতিকার বিভাগে ফিল্মফেয়ার পুরস্কার বিজয়ী একমাত্র গীতিকার। তিনি চৌধবিঁ কা চান্দ (১৯৬০)-এর শিরোনাম গান, ঘরানা (১৯৬১)-এর \"হুস্‌ন ওয়ালে তেরা\" ও বিস সাল বাদ (১৯৬২)-এর \"কাহিঁ দীপ জলে\" গানের জন্য এই পুরস্কার অর্জন করেন। এছাড়া তিনি মুঘল-ই-আজম (১৯৬০)-এর \"প্যায়ার কিয়া তো ডরনা ক্যায়া\", মেরে মহবুব (১৯৬৩)-এর \"মেরে মহবুব তুঝে মেরি\", এবং দো বদন (১৯৬৫)-এর \"নসিব মে জিসকে\" গানের জন্য আরও তিনটি ফিল্মফেয়ারের মনোনয়ন লাভ করেন\n\n\n== প্রারম্ভিক জীবন ==\nশাকিল বদায়ুঁনি ১৯১৬ সালের ৩রা আগস্ট তদানীন্তন ব্রিটিশ ভারতের আগ্রা ও অবধের যুক্তপ্রদেশের (বর্তমান উত্তরপ্রদেশ, ভারত) বদায়ুঁতে জন্মগ্রহণ করেন। তার পিতা মোহাম্মদ জামাল আহমেদ সোখতা কাদিরী বাড়িতে তার জন্য আরবি, উর্দু, ফার্সি ও হিন্দি শিখার ব্যবস্থা করেন, যাতে তিনি সফল কর্মজীবন শুরু করতে পারেন। কবিতার প্রতি তার আগ্রহ অন্যান্য শায়রদের মত উত্তরাধিকারসূত্রে প্রাপ্ত ছিল না। তবে তার দূর সম্পর্কের এক আত্মীয় জিয়া-উল-কাদিরী বদায়ুঁনি ধর্মীয় শায়র ছিলেন। শাকিল তার দ্বারা প্রভাবিত হন এবং সমকালীন পরিবেশ তাকে কবিতার প্রতি আকৃষ্ট করে।\n১৯৩৬ সালে আলিগড় মুসলিম বিশ্ববিদ্যালয়ে ভর্তির পর থেকে তিনি আন্তঃকলেজ, আন্তঃবিশ্ববিদ্যালয় মুশায়রায় অংশগ্রহণ শুরু করেন এবং একাধিক পুরস্কার অর্জন করেন। ১৯৪০ সালে তিনি তার দূর সম্পর্কের আত্মীয় সালমাকে বিয়ে করেন। বিএ ডিগ্রি অর্জন করার পর তিনি দিল্লিতে সাপ্লাই অফিসার হিসেবে যোগদান করেন, কিন্তু মুশায়রায় অংশগ্রহণ চালিয়ে যান ও দেশব্যাপী খ্যাতি অর্জন করেন। সে সময়ে শায়রগণ সমাজের নিম্নশ্রেণী, তাদের শৃঙ্খলমুক্তি ও সমাজের উন্নয়ন নিয়ে লিখতেন, কিন্তু শাকিল প্রণয়মূলক কবিতা লিখতেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শাকিল বদায়ুঁনি  (ইংরেজি)"}