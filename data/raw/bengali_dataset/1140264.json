{"pageid": 1140264, "title": "কেচ্চিমালাই মসজিদ", "url": "https://bn.wikipedia.org/wiki?curid=1140264", "content": "কেচ্চিমালাই মসজিদ, কেচ্চিমালাই দরগাহ নামেও পরিচিত, শ্রীলঙ্কার দক্ষিণ-পশ্চিমের বন্দর বেরুওয়ালায় অবস্থিত একটি মসজিদ। \nস্থানীয়দের মতে মসজিদটি আরব ব্যবসায়ীদের প্রথম ব্যবসাস্থলে প্রতিষ্ঠিত হয়। তাদের মতে ইয়েমেনের হামদারামাউত অঞ্চলের রাজকীয় পরিবারের সাত সদস্য উপকুলে এসে ছিলেন। তারা হচ্ছেন সুলতান আশরাফ ওয়ালিউল্লাহ এবং তাঁর পাঁচ ভাই ও এক বোন। ১০২৪ সালে যখন ওয়ালিউল্লাহ মারা যান তাকে তখন ঐখানের একটি পাহাড়ের শীর্ষের একটি সমাধিতে দাফন করা হয়। কথিতভাবে একদিন, বেরুওয়ালার মসজিদ আল-আবরার-এর প্রধান যখন সমাধি পরিষ্কার করছিলেন তখন তিনি একটি ধারালো কাঁটা দেখেন এবং যার অনুসরণে যেয়ে তিনি একটি গাছের নিচে বিশ্রাম নেন এবং ঘুমিয়ে পড়েন। তার ঘুমের সময় ওয়ালিউল্লাহ একটি আবির্ভূত হন এবং তার সমাধিস্থলে  একটি মসজিদ নির্মাণের জন্য বলেন। তবে অনেক স্থানীয়দের মতে ওয়ালিউল্লাহ মসজিদটি নির্মাণ করেছিলেন।\nসেই সময়ে জায়গাটি তামিল-এ \"উচ্চচামলাই\" নামে পরিচিত ছিল, যার অর্থ \"উচ্চ পাহাড়\", সময়ের সাথে সাথে এটি পরিবর্তন করে বর্তমান নাম কেটচিমালাই করা হয়।\nবর্তমান ভবনটি ১৯১১ সালে একজন ধনী মুসলিম ব্যবসায়ী দ্বারা নির্মিত হয়েছিল।  এটি মূলত একটি বর্গাকৃতি সাদা বিল্ডিং, একটি অলঙ্কৃত খিলানযুক্ত, বক্র ডাচ-শৈলীর গ্যাবেল, একটি গম্বুজ মিনারে একটি অর্ধচন্দ্রাকৃতি ও তারকা অলঙ্কার সহ মুকুটযুক্ত।  মসজিদের বাইরে  এর ময়দানে দুই ইমামের (পিতা ও ছেলে) কবর এবং একটি মাদ্রাসা রয়েছে।\nএখানে ঈদের জামাত হয়।বহু মুসল্লি এখানে ঈদের জামাত আদায় করতে আসে।\n১২ জুন ২০১৫ সালে মসজিদটিকে সরকার কর্তৃক সুরক্ষিত প্রত্নতাত্ত্বিক স্থান ঘোষণা করা হয়।\n\n\n== আরও দেখুন ==\nশ্রীলংকার মসজিদের তালিকা\n\n\n== তথ্যসূত্র ==\n\n\n== বহিঃসংযোগ ==\nKetchimala Masjid website  ওয়েব্যাক মেশিনে আর্কাইভকৃত ১২ আগস্ট ২০২০ তারিখে"}