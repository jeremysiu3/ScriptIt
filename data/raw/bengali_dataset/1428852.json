{"pageid": 1428852, "title": "ম্যারি পপিন্স (চরিত্র)", "url": "https://bn.wikipedia.org/wiki?curid=1428852", "content": "ম্যারি পপিন্স একটি কাল্পনিক চরিত্র এবং পি. এল. ট্র্যাভার্স রচিত একই নামের বই ও তা থেকে উপযোগকৃত সকল সৃষ্টিকর্মের মুখ্য চরিত্র। পপিন্স একজন ঐন্দ্রজালিক ক্ষমতাসম্পন্ন ইংরেজ আয়া, যিনি লন্ডনে নাম্বার ১৭ চেরি ট্রি লেনের ব্যাঙ্কস পরিবারের বাচ্চাদের লালনপালনের দায়িত্ব নেন এবং জাদুর ছোঁয়া দিয়ে তাদের মূল্যবান শিক্ষা প্রদান করেন। ট্র্যাভার্স পপিন্স চরিত্রটির মধ্যে একজন সত্যিকারের লন্ডনের আয়ার উচ্চারণ ও শব্দভান্ডারের সাথে পরিচয় করিয়ে দেন।\nজুলি অ্যান্ড্রুজ ১৯৬৪ সালের চলচ্চিত্ররূপে অভিনয় করে শ্রেষ্ঠ অভিনেত্রী বিভাগে একাডেমি পুরস্কার অর্জন করেন। ব্রিটিশ চলচ্চিত্র পত্রিকা এম্পায়ার পপিন্স চরিত্রটিকে (অ্যান্ডুজ অভিনীত) তাদের ২০১১ সালের ১০০ সেরা চলচ্চিত্রের চরিত্র তালিকায় অন্তর্ভুক্ত করে। এমিলি ব্লান্ট ২০১৮ সালের অনুবর্তী পর্ব ম্যারি পপিন্স রিটার্নস-এ পপিন্স চরিত্রে অভিনয় করে সমাদৃত হন এবং সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। লরা মিশেল কেলি ২০০৪ সালে ওয়েস্ট এন্ডের সঙ্গীতনাট্যে পপিন্স চরিত্রে অভিনয় করে সঙ্গীতনাট্যে শ্রেষ্ঠ অভিনেত্রী বিভাগে অলিভিয়ে পুরস্কারের মনোনয়ন লাভ করেন।\n\n\n== উল্লেখযোগ্য চিত্রায়ন ==\nজুলি অ্যান্ড্রুজ - ডিজনির চলচ্চিত্র\nম্যারি উইকস - ১৯৪৯ সালের ম্যারি পপিন্স (স্টুডিও ওয়ান) পর্বে\nনাতালিয়া আন্দ্রেইচেঙ্কো - ১৯৮৩ সালের সোভিয়েত চলচ্চিত্র ম্যারি পপিন্স, গুডবাই\nলরা মিশেল কেলি - মূল ওয়েস্ট এন্ড ও ব্রডওয়ে সঙ্গীতনাট্যে\nঅ্যাশলি ব্রাউন - মূল ব্রডওয়ে ও মূল মার্কিন সফরের সঙ্গীতনাট্যে\nস্কার্লেট স্ট্র্যালেন - লন্ডন ও ব্রডওয়ের সঙ্গীতনাট্যে\nবিয়াঙ্কা ম্যারোকুইন - মেক্সিকান মঞ্চে সঙ্গীতনাট্যে\nলিসা ওহেয়ার - লন্ডন ও যুক্তরাজ্যের সফরের সঙ্গীতনাট্যে\nক্যারোলাইন শিন - মূল যুক্তরাজ্যের সফরের ও মার্কিন সফরের সঙ্গীতনাট্যে\nলিন্ডা ওলসন - সুয়েডীয় মঞ্চে সঙ্গীতনাট্যে\nভেরিটি হান্ট-ব্যালার্ড - অস্ট্রেলীয় মঞ্চে সঙ্গীতনাট্যে\nভিক্টোরিয়া সামার - ২০১৩ সালের সেভিং মিস্টার ব্যাঙ্কস চলচ্চিত্রে (জুলি অ্যান্ডুজ চরিত্রে)\nএমিলি ব্লান্ট - ২০১৮ সালের ম্যারি পপিন্স রিটার্নস চলচ্চিত্রে\nজিজি স্ট্র্যালেন - ২০১৯ সালে লন্ডনে ওয়েস্ট এন্ডের সঙ্গীতনাট্যে\n\n\n== তথ্যসূত্র ==\n\n\n== বহিঃসংযোগ ==\nMary Poppins fictitious character at WorldCat"}