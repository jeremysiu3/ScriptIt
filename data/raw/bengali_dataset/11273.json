{"pageid": 11273, "title": "কোপার্নিসিয়াম", "url": "https://bn.wikipedia.org/wiki?curid=11273", "content": "কোপার্নিসিয়াম একটি রাসায়নিক উপাদান যার প্রতীক Cn এবং পারমাণবিক সংখ্যা ১১২। এটি একটি অত্যন্ত তেজস্ক্রিয় কৃত্রিম উপাদান যা শুধু পরীক্ষাগারে তৈরি করা যেতে পারে। এর আইসোটোপ কোপার্নিসিয়াম-২৮৫ এর অর্ধেক জীবন প্রায় ২৯ সেকেন্ড। ১৯৯৬ সালে জার্মানির ডার্মস্টাটে জিএসআই হেল্মহলৎজ সেন্টারে ভারী আয়ন গবেষণা করতে গিয়ে কোপার্নিসিয়াম আবিষ্কার করা হয়। জ্যোতির্বিদ নিকোলাস কোপার্নিকাসের নামানুসারে এর নামকরণ করা হয়।\n\n\n== ইতিহাস ==\n\n\n=== আবিষ্কার ===\nকোপার্নিসিয়াম প্রথম আবিষ্কৃত হয় ১৯৯৬ সালের ৯ই ফেব্রুয়ারি। জার্মানির ডার্মস্টাটের গেসেলশাফ্‌ট ফার শোয়ারিয়নেনফরশাং (জিএসআই) গবেষণাগারে সিগুর্ড হফমান, ভিক্টর নিনভ ও অন্যান্যরা মিলে এটি আবিষ্কার করেন।\n\n\n=== নামকরণ ===\nজিএসআই দলের আবিষ্কারের কথা জানার পর আইইউপিএসি থেকে তাদের এই ১১২তম মৌলিক পদার্থের একটি স্থায়ী নাম প্রদান করতে বলা হয়। ২০০৯ সালের ১৪ই জুলাই তারা জ্যোতির্বিদ নিকোলাস কোপার্নিকাসের নামানুসারে এই পদার্থের নাম কোপার্নিসিয়াম এবং প্রতীক হিসেবে Cp গ্রহণের প্রস্তাব দেয়।\n\n\n== তথ্যসূত্র =="}