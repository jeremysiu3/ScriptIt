{"pageid": 1069481, "title": "মসান", "url": "https://bn.wikipedia.org/wiki?curid=1069481", "content": "মসান (হিন্দি: मसान, অনুবাদ 'শ্মশান'; ইংরেজি ভাষায় ফ্লাই অ্যাওয়ে সোলো নামেও পরিচিত) ২০১৫ সালের ভারতীয় হিন্দি ভাষার নাট্যধর্মী চলচ্চিত্র। এটি পরিচালক নীরজ ঘেওয়ান পরিচালিত প্রথম চলচ্চিত্র। ইন্দো-ফরাসি যৌথ প্রযোজনার এই চলচ্চিত্রটি প্রযোজনা করেছে দৃশ্যম ফিল্মস, মাকাসার প্রোডাকশন্স, ফ্যান্টম ফিল্মস, শিখ্যা এন্টারটেইনমেন্ট, আর্ত ফ্রঁস সিনেমা এবং পাতে প্রোডাকশন্স। এতে শ্রেষ্ঠাংশে অভিনয় করেন ঋচা চড্ডা, ভিকি কৌশল, শ্বেতা ত্রিপাঠি ও সঞ্জয় মিশ্র।\nচলচ্চিত্রটি ২০১৫ সালে কান চলচ্চিত্র উৎসবের আঁ সেরতাঁ র‍্যগার শাখায় প্রদর্শিত হয় এবং দুটি পুরস্কার লাভ করে। এছাড়া চলচ্চিত্র ২০১৯ সালে নিউ ইয়র্ক দলিত চলচ্চিত্র ও সাংস্কৃতিক উৎসবের প্রথম আয়োজনে পারিয়েরুম পেরুমল (২০১৮), কালা (২০১৮) ও ফ্যান্ড্রি (২০১৩) চলচ্চিত্রের সাথে প্রদর্শিত হয়। নীরজ ঘেওয়ান এই চলচ্চিত্রের জন্য ৬৩তম জাতীয় চলচ্চিত্র পুরস্কারে পরিচালকের অভিষেক চলচ্চিত্র বিভাগে ইন্দিরা গান্ধী পুরস্কার এবং ৬১তম ফিল্মফেয়ার পুরস্কারে শ্রেষ্ঠ নবাগত পরিচালকের পুরস্কার লাভ করেন। এছাড়া চলচ্চিত্রটি ৬টি জি সিনে পুরস্কার, ১টি স্ক্রিন পুরস্কার ও ৩টি স্টারডাস্ট পুরস্কার লাভ করে।\n\n\n== অভিনয়শিল্পীদল ==\nঋচা চড্ডা - দেবী পাঠক\nভিকি কৌশল - দীপক কুমার চৌধুরী\nশ্বেতা ত্রিপাঠি - শালু গুপ্তা\nসঞ্জয় মিশ্র - বিদ্যাধর পাঠক\nপঙ্কজ ত্রিপাঠী - সধ্যা\nভগবান তিওয়ারি - ইনস্পেক্টর মিশ্র\nনিখিল সাহনি - ঝোন্টা\nবিনীত কুমার - ডোম রাজা\nশ্রী ধর দুবে - কেকে\nসত্যকাম আনন্দ - বিক্রম মল্লা\nনিহারিকা রাইজাদা - বিশেষ উপস্থিতি\n\n\n== সঙ্গীত ==\n\nমসান চলচ্চিত্রের গানের সুর করেছে সঙ্গীতদল ইন্ডিয়ান ওশান এবং গীত লিখেছেন বরুণ গ্রোবর। অ্যালবামটি সমালোচকদের কাছ থেকে ইতিবাচক পর্যালোচনা লাভ করে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মসান   (ইংরেজি)\nরটেন টম্যাটোসে মসান (ইংরেজি)"}