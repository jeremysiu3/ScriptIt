{"pageid": 1517368, "title": "কোকোরো (খাবার)", "url": "https://bn.wikipedia.org/wiki?curid=1517368", "content": "কোকোরো একটি স্ন্যাকস খাবার। এটি নাইজেরিয়ার ইউরুবা জনগণ তৈরি করে। এটি ময়দার লেই থেকে প্রস্তুত করা হয় এবং চিনি, গারি (কাসাভা) বা ইয়াম ময়দা মিশিয়ে তেলে ভাজা হয়। সাধারণত এটি নাইজেরিয়ার ওগুন রাজ্যে বিক্রি হয়।\n১৯৯১ সালে লেগোসের স্কুলের শিশুদের জন্য বিক্রি হওয়া খাবার নিয়ে একটি গবেষণায়, কোকোরোর নমুনা সংগ্রহ করে মাইক্রোবায়োলজিক্যাল বিশ্লেষণ করা হয়। এতে দশ ধরনের ব্যাকটেরিয়া শনাক্ত করা হয়। এর মধ্যে খাদ্য বিষক্রিয়া ও ডায়রিয়ার কারণ হওয়া ব্যাকটেরিয়াও ছিল। গবেষণাটি কোকোরো তৈরির সময় পরিষ্কার পরিচ্ছন্নতার নিয়ন্ত্রণ উন্নত করা এবং শেলফ লাইফ বাড়ানোর প্রয়োজনীয়তা নির্দেশ করে।\nএকটি গবেষণায় উন্নত পুষ্টিমানসম্পন্ন সংস্করণ তৈরির চেষ্টা করা হয়। এতে দেখা যায়, ডি-ফ্যাটেড সয়াবিন বা আখরোটের কেক ময়দার সঙ্গে মেশানো যেতে পারে। তবে, মোট ময়দার ১০% এর বেশি হলে স্বাদ ও গঠন গ্রহণযোগ্য থাকত না।  \nঅন্য একটি গবেষণায় কোকোরো থেকে তৈরি পুষ্টিকর স্ন্যাকস পরীক্ষা করা হয়। এটি এক্সট্রুশন রান্নার মাধ্যমে তৈরি করা হয় এবং এতে ভুট্টা, সয়াবিন ও বিভিন্ন মসলা (যেমন মরিচ, পেঁয়াজ, লবণ, পাম তেল, কলা ও আলু) ব্যবহার করা হয়।\n\n\n== আরও দেখুন ==\nইওরোবা রন্ধনপ্রণালী\nনাইজেরিয়ান রন্ধনপ্রণালী\n\n\n== তথ্যসূত্র ==\n\n\n== বহির্সংযোগ ==\nকোকোরো রেসিপি"}