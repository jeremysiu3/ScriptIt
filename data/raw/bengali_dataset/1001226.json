{"pageid": 1001226, "title": "এস্তোনিয়া জাতীয় ক্রিকেট দল", "url": "https://bn.wikipedia.org/wiki?curid=1001226", "content": "এস্তোনিয়া জাতীয় ক্রিকেট দল আন্তর্জাতিক ক্রিকেট খেলায় এস্তোনিয়ার প্রতিনিধিত্বকারী জাতীয় দল। তারা ২০০৮ সালের জুন মাসে আন্তর্জাতিক ক্রিকেট কাউন্সিল (আইসিসি) এর সদস্যপদ লাভ করে।\nযেসকল এস্তোনীয় খেলোয়াড় আন্তর্জাতিক খেলোয়াড় হিসেবে স্বীকৃতি পেয়েছেন;\n\nআন্দ্রেস বুরগেট\nগ্লেবস বিহানোভস\nআন্দ্রুস কেইমব্রে\nক্রিস্টজান কোগারম্যান\nমার্ট টামোজা\nমারিও টামোজা\nমার্কো ভাইক\nকাল্লে বিশালাপ্পু\nরেমো রাউদ\nআন্নেমারি বেসিক\nএস্তোনীয় ক্রিকেটের জন্য সবচেয়ে বিখ্যাত অতিথি হলেন শেন ওয়ার্ন এবং এলিজাবেথ হার্লি। ২০১২ সালের আইসিসির একটি ইভেন্টের সমর্থনে তাঁরা সেখানে যান। ইভেন্টে স্যার টিম রাইস এবং তার দল, দ্য হার্টএকস, দ্য এমসিসি, দ্য লর্ডস টাভের্নারস এবং কারমেল ও ডিস্ট্রিক্ট ক্রিকেট ক্লাব অংশ নেয়। কারমেল ও ডিস্ট্রিক্ট ক্রিকেট ক্লাব এর অধিনায়ক ছিলেন টিমোথি আব্রাহাম।\n২০০৭ সালে এস্তোনীয় ক্রিকেট লীগ চালু হয়। সেখানে তালিন-ভিত্তিক ৪ টি দল রাউন্ড-রবিন পদ্ধতিতে খেলত। এস্তোনীয় ক্রিকেট লীগে অংশগ্রহণ করা খেলোয়াড়রাই জাতীয় দলের জন্য নির্বাচিত হওয়ার সুযোগ পেতেন। ২০০৭ এবং ২০০৮ সালের টুর্নামেন্টে চ্যাম্পিয়ন হয় আন্দ্রেস বুরগেট এর দল কালেভ সিসি\n২০২০ সালে ঘরোয়া লীগের পুনর্বিন্যাস করা হয়। বর্তমানে লীগে ৮ টি দল অংশগ্রহণ করে। দলগুলো হল;\n\nএস্তি টাইগারস\nতালিন হিপোজ\nতালিন রাইজিং স্টারস\nতালিন স্ট্যালিয়ন্স\nতালিন স্ট্রাইকারস\nতার্তু কেকে\nতালিন ইউনাইটেড\nভাইকিং স্টারস\n২০১৮ সালের এপ্রিল মাসে আইসিসি সকল টুয়েন্টি২০ আন্তর্জাতিক (টি২০আই) ম্যাচকে আন্তর্জাতিক খেলার মর্যাদা দেয়ার সিদ্ধান্ত নেয়। ফলে ২০১৯ সালের ১ জানুয়ারি এর পরে এস্তোনিয়া এবং অন্যান্য আইসিসি সদস্য দেশের মাঝে অনুষ্ঠিত হওয়া টি২০ খেলাগুলো আন্তর্জাতিক টুয়েন্টি২০ এর মর্যাদা পায়।\n\n\n== ইতিহাস ==\n২০০৭ মৌসুমে খেলা সকল ম্যাচের মধ্যে ৮০ শতাংশ খেলায় এস্তোনিয়া জয়লাভ করে।\n২০০৮ সালে খেলা ৩৬ টি খেলার মাঝে ৩৪ টি খেলাতেই (৯৪ শতাংশ) এস্তোনিয়া জয়লাভ করে। এছাড়াও সে বছর ওয়েলসে একটি অনানুষ্ঠানিক আমন্ত্রণমূলক টুর্নামেন্টে এস্তোনিয়া অংশগ্রহণ করে জয়লাভ করে।\n২০০৯ সালে এস্তোনিয়া করফুতে অনুষ্ঠিত একটি ৫০ ওভারের টুর্নামেন্টে অংশগ্রহণ করে।\n২০১১ সালের মে মাসে, এস্তোনিয়া, স্লোভেনিয়ায় অনুষ্ঠিত ইউরোপীয় তৃতীয় বিভাগ টি চ্যাম্পিয়নশিপে অংশগ্রহণ করে। টুর্নামেন্টে তারা সুইডিশ জাতীয় দলের পেছনে থেকে রানার্স-আপ হয়। এই টুর্নামেন্টের একটি ম্যাচে অধিনায়ক টিম হেলথ ৪৫ বলে ১১৩ রান করেন। সে বছর আগস্ট মাসে, শেষ ওভারে লিথুনিয়াকে হারিয়ে বাল্টিক চ্যাম্পিয়ন হিসেবে বছর শেষ করে এস্তোনিয়া।\n২০১২ সালে এস্তোনিয়া তালিন হিপোদ্রুমে স্লোভেনিয়া এবং বুলগেরিয়াকে নিয়ে অনুষ্ঠিত একটি রাউন্ড-রবিন আইসিসি টুর্নামেন্টে জয়ী হয়। সে বছর তারা করফুতে একটি আইসিসি টি২০ টুর্নামেন্টে অংশগ্রহণ করে।\n২০১৯ সালে এস্তোনিয়া, স্পেনের লা মাগনাতে স্পেন এবং মাল্টা এর অংশগ্রহণে অনুষ্ঠিত ২০১৯ স্পেন ত্রিজাতীয় টি২০আই সিরিজ এ কোন ম্যাচেই জয়লাভ করতে ব্যর্থ হয়।\n\n\n== ঘরোয়া ক্রিকেট ==\nএস্তোনীয় ঘরোয়া এবং প্রিমিয়ার লীগ প্রতিবছরই উন্নয়ন সাধন করে এবং একটি আঞ্চলিক উন্নয়ন প্রকল্প ২০১১ সালের পরবর্তী পর্যন্ত বলবৎ থাকে। ঘরোয়া লীগে এস্তোনীয় বংশোদ্ভুত খেলোয়াড়ের সংখ্যা ধীরে ধীরে বৃদ্ধি পাচ্ছে সেই সাথে আইসিসির পূর্ণসদস্যের দেশ হতে যাওয়া অভিবাসীদের সংস্পর্শে থেকে দলটি আরও অভিজ্ঞতা অর্জন করছে। অভিবাসীরা এস্তোনিয়ার ক্রিকেটের উন্নয়ন এবং নতুন ক্রিকেটারদের সাহায্য করার জন্য আগ্রহী হয়ে কাজ করছেন।\n\n\n== খেলোয়াড় ==\nনিম্নোক্ত তালিকায় ২০১৯ স্পেন ত্রিজাতীয় টি২০আই সিরিজ এর জন্য ঘোষিত এস্তোনিয়া দলের খেলোয়াড়দের নাম রয়েছে।\nট্রাভিস বেজউইক\nআকাশ চন্দ্রশেখরন\nটিম ক্রস\nটিমোথি ফিলার\nশচীন এইচএম\nস্টুয়ার্ট হুক\nআশীষ রানা\nম্যালকম সেজউইক\nআশরাফুল শুভ\nমার্ট টামোজা\nমার্কো ভাইক\nকাল্লে বিশালাপ্পু\nমশিউর রহমান\n\n\n== আরও দেখুন ==\nএস্তোনিয়া জাতীয় নারী ক্রিকেট দল\n\n\n== তথ্যসূত্র ==\n\n\n== উৎসসমূহ ==\n\"স্লগিং স্যা স্ল্যাভস: এ প্যারানর্মাল ক্রিকেট ট্যুর ফ্রম দ্য বাল্টিক টু দ্য বসফোরাস\", অ্যাগনাস বেল\n\n\n== বহিঃসংযোগ ==\nদাপ্তরিক ওয়েবসাইট"}