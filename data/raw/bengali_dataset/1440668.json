{"pageid": 1440668, "title": "কুমারখালী গড়াই সেতু", "url": "https://bn.wikipedia.org/wiki?curid=1440668", "content": "শহীদ গোলাম কিবরিয়া সেতু বা কুমারখালী সেতু কুষ্টিয়া জেলার কুমারখালী উপজেলায় গড়াই নদীর উপরে নির্মিত একটি সেতু। অর্থনৈতিক দিক দিয়ে সেতুটি কুষ্টিয়া জেলা সহ পার্শ্ববর্তী সকল জেলার জন্য গুরুত্বপূর্ণ। এটি গড়াই নদীর উপর নির্মিত ৩য় সড়ক সেতু।\n\n\n== ইতিহাস ==\nবাংলাদেশ আওয়ামী লীগের যুগ্ম সাধারণ সম্পাদক ও কুষ্টিয়া-৩ আসনের সংসদ সদস্য মাহবুবউল আলম হানিফ ও কুষ্টিয়া-৪ আসনের সংসদ সদস্য ব্যারিস্টার সেলিম আলতাফ জর্জ ১৭ এপ্রিল ২০১৯ সালে সেতু নির্মাণ কাজের উদ্বোধন করেন‌।\n২০২৩ সালের ২৮ জুন কুষ্টিয়া ব্যারিস্টার সেলিম আলতাফ জর্জ সেতুটি চলাচলের জন্য উন্মুক্ত করেন।\nসেতুটি নির্মাণে ৮৯ কোটি ৯১ লক্ষ ৩৫ হাজার ৫৯১ টাকা ব্যয় হয়েছে।\n\n\n== নামকরণ ==\nগোলাম কিবরিয়া কুষ্টিয়া জেলার একজন রাজনীতিবিদ ও মুক্তিযুদ্ধের সংগঠক ছিলেন। তিনি কুষ্টিয়া-৪ আসনের সংসদ সদস্য ছিলেন (৭ মার্চ ১৯৭৩ – ২৫ ডিসেম্বর ১৯৭৪)। তিনি কুমারখালী উপজেলা বাটিকামারা গ্রামে জন্মগ্রহণ করেছিলেন। ওনার নামানুসারেই সেতুর নামকরণ করা হয়েছে।\n\n\n== গুরুত্ব ==\nকুষ্টিয়া জেলার গড়াই নদীর তীর ঘেঁষে কুমারখালী উপজেলার অবস্থান। নদীটি উপজেলাকে দুইভাগে ভাগ করে রেখেছে। ১১টি ইউনিয়নের ৬টি দক্ষিণ দিকে এপারে ও ৫টি নদীর উত্তর দিকে। যদুবয়রা, পান্টি, চাঁদপুর, বাগুলাট ও চাপড়া নামের এ পাঁচটি ইউনিয়নের মানুষের উপজেলার সাথে যোগাযোগের একমাত্র মাধ্যম ছিল ইঞ্জিন চালিত ট্রলার ও নৌকা। ঝড়-বৃষ্টি ও আবহাওয়া খারাপ হলে পারাপারে চরম দুর্ভোগে পড়তে হতো সাধারন মানুষের। স্কুল-কলেজগামী শিক্ষার্থীদের ছিল একই সমস্যা।  বিশেষ করে রোগী পরিবহনে বড় সমস্যা ছিল এলাকার কয়েক লাখ মানুষের। অনেক সময় ঘাটে মারা গেছে রোগীরা। এই সেতু নির্মাণ মাধ্যমে তবে দীর্ঘ ৪ যুগের বেশি সময়ের অপেক্ষার অবসান হয়েছে।\nসেতুটি চালু হওয়ায় শুধু কুষ্টিয়া এবং কুমারখালীবাসীই নয় দক্ষিণ-পশ্চিম ও উত্তরাঞ্চলের সাতক্ষীরা, ঝিনাইদহ, মাগুরা, যশোর, পাবনা, রাজবাড়ী, নড়াইল সহ প্রায় ১০টি জেলার মানুষ উপকৃত হবে। মানুষের জীবনমানের উন্নয়ন, ব্যবসা বাণিজ্যের ব্যাপক প্রসারের পাশাপাশি এ অঞ্চলের মানুষের অর্থনৈতিক বিপ্লব সাধিত হবে।\n\n\n== গঠন ==\nসেতুটি কংক্রিট দিয়ে তৈরি।\nঅন্যান্য তথ্য-\n\nপিয়ারের সংখ্যা ১২ টি\nএব্যাটমেন্ট ২ টি\nপাইলের সংখ্যা ১১২ টি\nপিসি গার্ডার ৫২ টি\nপাইলের দৈর্ঘ্য ৪৩.৫০ মিটার ও ২৬.৫ মিটার\nপাইলের ডায়া ০১ মিটার\nস্প্যান ১৩ টি\nপ্রতিটি স্প্যানের দৈর্ঘ্য ৫০ মিটার\nমানুষ চলাচলের পথের প্রস্থ সহ সেতুর মোট প্রস্থ ৮.৫৫ মিটার\nসেতুর প্রস্থ ৭.৩০ মিটার\nমানুষ চলাচলের পথের প্রস্থ ১.২৫ মিটার\nদুই পাড়ে মোট এপ্রোচ সড়ক ৮০০ মিটার।\nউত্তর দিকে ৪৫০ মিটার\nদক্ষিণ দিকে ৩৫০ মিটার\n\n\n== চিত্রশালা ==\n\n\n== আরও দেখুন ==\nসৈয়দ মাসউদ রুমি সেতু\nহরিপুর ব্রিজ\nগড়াই রেল সেতু\nগড়াই সেতু\n\n\n== তথ্যসূত্র =="}