{"pageid": 1370326, "title": "বেচারাম মান্না", "url": "https://bn.wikipedia.org/wiki?curid=1370326", "content": "বেচারাম মান্না একজন ভারতীয় বাঙালি রাজনৈতিক নেতা, যিনি সর্বভারতীয় তৃণমূল কংগ্রেস দলের একজন নেতা এবং পশ্চিমবঙ্গ সরকারের একজন মন্ত্রী। ২০১১ সালের বিধানসভা নির্বাচনে তিনি হরিপাল বিধানসভা কেন্দ্র থেকে ২২,০০০ ভোটে জয়লাভ করেন। বেচারাম মান্না বামফ্রন্ট সরকারের বিরুদ্ধে সিঙ্গুরের জমি আন্দোলনের অন্যতম একজন নেতৃত্ব এবং সংগঠক। ২০১১ সালে তৃণমূল কংগ্রেসের সরকার গঠন করলে সিঙ্গুরের বিধায়ক রবীন্দ্রনাথ ভট্টাচার্য সেই সরকারের কৃষি মন্ত্রকের মন্ত্রী হন। পরে রবীন্দ্রনাথ ভট্টাচার্য বিজেপি দলে যোগদান করলে বেচারাম মান্না সিঙ্গুর বিধানসভা কেন্দ্র থেকে রবীন্দ্রনাথ ভট্টাচার্য এর বিরুদ্ধে তৃণমূল প্রার্থী হিসাবে নির্বাচনে প্রতিদ্বন্দ্বিতা করেন তাকে পরাজিত করেন।\n\n\n== প্রারম্ভিক রাজনৈতিক জীবন ==\nপ্রথম দিকে বেচারাম মান্না বেশ কয়েকবার পঞ্চায়েত নির্বাচনে প্রতিদ্বন্দ্বিতা করেন। ১৯৯৩ সালের পঞ্চায়েত নির্বাচনে লড়ে বেচারাম মান্না সিঙ্গুর ২ নম্বর গ্রাম পঞ্চায়েতের সদস্য নির্বাচিত হয়ে ছিলেন। \n২০০৮ সালের পঞ্চায়েত নির্বাচনে বেচারাম মান্না পঞ্চায়েত সমিতির প্রার্থী হিসাবে নির্বাচনে প্রতিদ্বন্দ্বিতা করেন এবং জয়লাভ করে সিঙ্গুর পঞ্চায়েত সমিতির সহকারী সভাপতি নির্বাচিত হন।\n\n\n== সিঙ্গুর আন্দোলন পরবর্তী রাজনৈতিক জীবন ==\nবেচারাম মান্না অন্যতম প্রথম রাজনৈতক নেতা ছিলেন যাঁরা সিঙ্গুরের টাটা গোষ্ঠীর কারখানা তৈরীর বিরুদ্ধে কথা বলেছিলেন। \nতিনি সিঙ্গুরের কৃষি জমি রক্ষা সমিতির আহ্বায়ক ছিলেন। \nসিঙ্গুরে সফল আন্দোলনের পর বেচারাম মান্না ২০১১ সালের পশ্চিমবঙ্গ বিধানসভা নির্বাচনে হরিপাল বিধানসভা কেন্দ্র থেকে তৃণমূল প্রার্থী হিসাবে প্রতিদ্বন্দ্বিতা করেন এবং বিধায়ক নির্বাচিত হন। নির্বাচনে তৃণমূল কংগ্রেস সরকার গঠন করলে ২০১২ থেকে ১৫ পর্যন্ত বেচারাম মান্না সেই সরকারের বিভিন্ন মন্ত্রণালয়ের দায়িত্বে ছিলেন। \n২০২১ সালে তৃণমূল কংগ্রেস আবারও সরকার গঠন করলে বেচারাম মান্না সেই সরকারের শ্রম দপ্তরের স্বাধীন দায়িত্বপ্রাপ্ত প্রতিমন্ত্রী হন এবং সেই সঙ্গে পরবর্তীতে তাকে কৃষি মন্ত্রকের এবং পঞ্চায়েত ও গ্রাম উন্নয়ন দপ্তরের দায়িত্বও দেওয়া হয়।\n\n\n== তথ্যসূত্র =="}