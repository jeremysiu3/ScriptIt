{"pageid": 1492295, "title": "শহীদ কর্নেল কাজী এমদাদুল হক পাবলিক স্কুল", "url": "https://bn.wikipedia.org/wiki?curid=1492295", "content": "শহীদ কর্নেল কাজী এমদাদুল হক পাবলিক স্কুল একটি বাংলাদেশী বিদ্যালয়, যা বর্ডার গার্ড বাংলাদেশ ব্যাটালিয়ন–১, রাজশাহী সেক্টর হেডকোয়ার্টারে অবস্থিত। যদিও এটি মূলত বর্ডার গার্ড বাংলাদেশ (পূর্ববর্তী বাংলাদেশ রাইফেলস) সদস্যদের সন্তানদের শিক্ষা নিশ্চিত করার জন্য প্রতিষ্ঠিত হয়েছিল, তবে এখানে সাধারণ শিক্ষার্থীরাও পড়াশোনা করতে পারে।\n\n\n== ইতিহাস ==\n২০০৯ সালের ২৫–২৬ ফেব্রুয়ারি ঢাকার পিলখানায় বিডিআর বিদ্রোহের বর্বর হত্যাকাণ্ডে শহীদ হন কর্নেল কাজী এমদাদুল হক, পিএসসি, যখন তিনি রাজশাহী সেক্টর কমান্ডার হিসেবে দায়িত্ব পালন করছিলেন। উনার স্মৃতিচারণে বিদ্যালয়টি ২০১০ সালের ১ জুন প্রতিষ্ঠিত হয়। এই স্কুলের ভিত্তি স্থাপন করেন প্রাক্তন ডিরেক্টর জেনারেল মেজর জেনারেল মো. রফিকুল ইসলাম, এনডিসি, পিএসসি, বাংলাদেশ রাইফেলস। ২০১১ সাল থেকে শহীদ কর্নেল কাজী এমদাদুল হক পাবলিক স্কুল নির্দিষ্ট কেন্দ্রীয় বর্ডার গার্ড বাংলাদেশ শিক্ষা প্রতিষ্ঠান পরিচালনা নীতিমালা ও বিধিমালা অনুযায়ী পরিচালিত হয়, যা বাংলাদেশ সরকারের দ্বারা প্রণীত আইনসমূহের সাথে সমন্বিত।\n\n\n== বিবরণ ==\nশুরু হয়েছিল মাত্র ৭টি কক্ষে, ১১ জন শিক্ষক-কর্মচারী এবং ২৫৬ জন ছাত্র-ছাত্রী নিয়ে। বর্তমানে, বিদ্যালয়টির মোট ছাত্র-ছাত্রীর সংখ্যা নার্সারি থেকে দশম শ্রেণী পর্যন্ত প্রায় ১৫০০, শিক্ষক ও কর্মচারীর সংখ্যা ৫৫ জন, এবং মোট কক্ষের সংখ্যা ৩৪।\n\n\n== অতিরিক্ত পাঠক্রমিক কার্যক্রম ==\nআন্তঃস্কুল ফুটবল চ্যাম্পিয়নশিপ (২০২৩) – স্কুলের ফুটবল দল ২০২৩ সালের উপজেলা পর্যায়ে আন্তঃস্কুল ফুটবল প্রতিযোগিতায় চ্যাম্পিয়ন হওয়ার গৌরব অর্জন করেছে। \n\n\n== তথ্যসূত্র =="}