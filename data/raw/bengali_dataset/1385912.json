{"pageid": 1385912, "title": "মীর্টোলা", "url": "https://bn.wikipedia.org/wiki?curid=1385912", "content": "মীর্টোলা হলো ভারতের উত্তরাখণ্ড রাজ্যের আলমোড়া থেকে দশ কিলোমিটার দূরবর্তী একটি গ্রাম । এই স্থানে  উত্তর বৃন্দাবন (\" উত্তরের বৃন্দাবন \") মন্দির রয়েছে, যা শ্রী যশোদা মাঈ দ্বারা প্রতিষ্ঠিত হয়েছিল।   যশোদা মাঈ পূর্বাশ্রমে একজন গৃহিণী ছিলেন। ১৯৩০ সালে তিনি ও তার শিষ্য শ্রী কৃষ্ণ প্রেম (১৮৯৮-১৯৬৫)   সন্ন্যাসীনি হয়েছিলেন \n। আশ্রমটি পরে কৃষ্ণপ্রেমের ব্রিটিশ-ভারতীয় শিষ্য শ্রী মাধব আশীষ (১৯২০-১৯৯৭) দ্বারা পরিচালিত হয়েছিল। \nমীর্টোলা আলমোড়া থেকে পিথোরাগড় যাওয়ার পথে পনুয়ানৌলার পরে মূল রাস্তার বামে ৩ কি.মি এবং আলমোড়ার  ২৫ কি.মি দূরে অবস্থিত । স্থানটি একসময় 'উত্তর বৃন্দাবন'  ('উত্তরের বৃন্দাবন') নামে বিখ্যাত রাধা-কৃষ্ণ মন্দিরের কারণে পরিচিতি পায়। মন্দিরটি ১৯৩১ সালে   শ্রী যশোদা মা প্রতিষ্ঠা করেছিলেন এবং আশ্রমের প্রধান হয়েছিলেন। \n\n\n== ইতিহাস ==\n\n\n=== উৎপত্তি ===\nযশোদা মাঈ (পূর্ব নামঃ মনিকা দেবী)   ছিলেন লখনউ বিশ্ববিদ্যালয়ের প্রথম উপাচার্য জ্ঞানেন্দ্র নাথ চক্রবর্তীর স্ত্রী। জ্ঞানেন্দ্রনাথ চক্রবর্তী একজন সুপরিচিত থিওসফিস্ট ছিলেন। \nএদিকে প্রথম বিশ্বযুদ্ধের তরুণ ইংরেজ ফাইটার পাইলট রোনাল্ড হেনরি নিক্সন যিনি কেমব্রিজ বিশ্ববিদ্যালয় থেকে ডিগ্রি নিয়েছিলেন, ১৯২১ সালে ভারতে আসেন। ভারতে তিনি ইংরেজি বিভাগে লেকচারার হিসেবে চাকরি নেন। লখনউ বিশ্ববিদ্যালয়ে চক্রবর্তীদের সাথে তার ঘনিষ্ঠতা ছিল। ১৯২৭সালে, যখন মনিকা দেবী ডাক্তারের পরামর্শে পাহাড়ে চলে আসেন, তখন রোনাল্ড নিক্সন তার অনুবর্তী হন এবং কিছু সময়ের জন্য আলমোড়ায় বাস করেন।স্বামী বিবেকানন্দ যখন গাজীপুরে ভ্রমণে আসেন, তখন তিনি যশোদা মাঈর বৈরাগীনি হওয়ার ভবিষ্যদ্বাণী করেছিলেন।\nপরবর্তীতে ১৯২৮ সালে মনিকা দেবী 'শ্রী যশোদা মা' নামে সন্ন্যাস ব্রত গ্রহণ করেন , এর কিছু পরেই 'শ্রী কৃষ্ণ প্রেম' নাম গ্রহণ করে রোনাল্ড নিক্সন যশোতা মায়ের শিষ্যত্ব গ্রহণ করেন; পরে তিনি আশ্রমে গোপাল দা নামে পরিচিত হন। আশ্রমটি তারা একসাথে ১৯৩০ সালে প্রতিষ্ঠা করেন। আশ্রমের আদি বাসিন্দাদের মধ্যে ছিলেন মতি রানী (যশোদা মায়ের কনিষ্ঠ কন্যা) এবং মেজর রবার্ট ডুডলি আলেকজান্ডার, যিনি কৃষ্ণ প্রেমের অধ্যাপনাকালীন লখনউ মেডিকেল কলেজের অধ্যক্ষের পদ থেকে অবসর গ্রহণ করেছিলেন। । ১৯৪৩ সালের অক্টোবরে প্রখ্যাত ভারতীয় সাধিকা শ্রী আনন্দময়ী মা মীর্টোলা আশ্রম পরিদর্শন করেন। \n১৯৪৪ সালে যশোদা মায়ের মৃত্যুর পর গোপাল দা স্বয়ং আশ্রম পরিচালনার ভার গ্রহণ করেন; এর পূর্বে তিনি ' দ্য যোগ অব ভগবদ্গীতা' ও 'দ্য যোগ অব কঠোপনিষদ' নামে ইংরেজি বই লিখেছিলেন।  ১৯৫৫ সালে তিনি শ্রী মাধব আশীষের কাছে আশ্রমের দায়িত্ব হস্তান্তর করেছিলেন। [১৩] তিনি ছিলেন প্রথম পশ্চিমী যিনি হিন্দুধর্মের বৈষ্ণবধর্ম গ্রহণ করেছিলেন।  তিনি হিন্দি ও বাংলা ভাষাতেও পারদর্শী ছিলেন। \n\n\n=== ১৯৬০ এর পরবর্তী সময় ===\nশ্রী কৃষ্ণ প্রেম (গোপাল দা) এর শিষ্য 'শ্রী মাধব আশীষ' (আশীষ দা, পূর্ব নামঃ 'আলেকজান্ডার ফিপস') একজন ইংরেজ বিমান প্রকৌশলী ছিলেন। তিনি মার্লিন ইঞ্জিনগুলি মেরামত করতেন। তিনি ১৯৪২ সালর দ্বিতীয় বিশ্বযুদ্ধের সময় ভারতে আসেন। ফিপস্ ১৯৪৬ সালে মীর্টোলায় শ্রী কৃষ্ণ প্রেমের সাথে দেখা করেন এবং শীঘ্রই তাঁর শিষ্য হন। পরবর্তী বছরগুলিতে তারা যৌথভাবে অনেকগুলি বই লিখেন যার মধ্যে রয়েছে জিয়ান এর স্তবকের উপর দুই-অংশের রচনা , 'Man, the measure of all things: In the stanzas of Dzyan', এবং 'Man, Son of man'।  মীর্টোলা আশ্রম ভারতীয় থিওসফিস্টদের একটি তীর্থস্থান হয়ে ওঠে। তারা স্থানীয় সম্প্রদায়ের সাথে ব্যাপকভাবে কাজ শুরু করেন এবং মাধব আশীষ পাহাড়ি চাষের কৌশলগুলি সম্পর্কে তাদের অবহিত করে অনুপ্রেরণা দিয়েছিলেন ও উৎসাহিত করেছিলেন। মাধব ১৯৯২ সালে ভারত সরকার কর্তৃক পদ্মশ্রী উপাধিতে ভূষিত হন, এবং ১৩ এপ্রিল ১৯৯৭ তারিখে মারা যান।  তার শিষ্য শ্রী দেব আশীষ তার স্থলাভিষিক্ত হন ।\n\nবছরের পর বছর ধরে আশ্রমটি ভক্তি ঐতিহ্য, শ্রী নিসর্গদত্তের দর্শন এবং জিআই গুরজিফের  পশ্চিমা দর্শন , ম্যাডাম ব্লাভাটস্কির থিওসফি , এবং জুঙ্গিয়ান স্বপ্ন দর্শন থেকে পূর্বের রহস্যময় চিন্তাধারার উপর ভিত্তি করে একটি অনন্য সমন্বিত দর্শন গড়ে তুলেছে। এইভাবে ওলগা ডি হার্টম্যান , ফিলিপ লাভাস্টিন, লিজেল রেমন্ড, লরেন্স রোজেনথাল, জেমস জর্জ এবং বার্নার্ড কোর্টেনা-মেয়ার্স সহ প্রচুর সংখ্যক গুরজিয়েফিয়ান আশ্রম পরিদর্শন করেছিলেন ; এমনকি জিন ডি সালজম্যান ১৯৭১ সালে দিল্লিতে আশীষ দা'র সাথে দেখা করেছিলেন। \n\nমীর্টোলা আশ্রম'-এর উল্লেখযোগ্য শিষ্যদের মধ্যে রয়েছেন ফ্লোরিডার গুরজিফ ইনস্টিটিউটের সহ-প্রতিষ্ঠাতা সেমুর বি. গিনসবার্গ ; করণ সিং\n , মার্কিন যুক্তরাষ্ট্রে প্রাক্তন ভারতীয় রাষ্ট্রদূত ও বর্তমান ভারতীয় সংসদ, রাজ্যসভার সদস্য এবং ভ্রমণ লেখক বিল আইটকেন ।  \n গুরজিফের শিক্ষার অনেক অনুসারী কয়েক দশক ধরে আশ্রমে যাতায়াত অব্যাহত রেখেছেন। \n\n\n== আরও দেখুন ==\nথিওসফি\nমাদাম ব্লাভাটস্কি\n\n\n== তথ্যসূত্র ==\n\nChapter 10, Uttar Vrindavan, Footloose in the Himalaya, Bill Aitken. 2003, Sangam Books Ltd. আইএসবিএন ৮১-৭৮২৪-০৫২-১.\nIntroduction, Guru by Your Bedside, S.D. Pandey. 2003, Penguin, আইএসবিএন ০-১৪-৩০২৯৫৪-১.\n\n\n== গ্রন্থ পঁজী ==\nThe Yoga of the Katho-panishad, Sri Krishna Prem.1955 John M. Watkins.আইএসবিএন ০৭২২৪০০৭৪৮.\nYogi Sri Krishnaprem by Dilipkumar Roy. 1968 Bharatiya Vidya Bhavan.\nThe Yoga of the Bhagavad Gita, Sri Krishna Prem.1973 Penguin.আইএসবিএন ০১৪০০৩৫৭২৯.\nInitiation into Yoga, Sri Krishna Prem, 1976, আইএসবিএন ০-০৯-১২৫৬৩১-৩.\nYoga dalam tindak pemulaan, oleh Sri Krishna Prem, Tek Hoay Kwee, (Indonesian),1962 Swastika.\nWritings of Sri Krishna Prem : an introduction, Narendra Nātha Kaul. 1980 Bharatiya Vidya Bhavan.\nMan, the Measure of All Things: In the Stanzas of Dzyan by Sri Krishna Prem, Sri Madhava Ashish. 1969 Theosophical Publishing House. আইএসবিএন ৯৭৮-০-৮৩৫৬-০০০৬-৪.\nMan, Son of Man by Sri Madhava Ashish. 1970 Theosophical Publishing House. আইএসবিএন ০-৮৩৫৬-০০১১-৪.\nIn Search of the Unitive Vision: Letters of Sri Madhava Ashish to an American Businessman, 1978-1997. Seymour B. Ginsburg. 2001, New Paradigm Books, আইএসবিএন ১-৮৯২১৩৮-০৫-০.\nGuru by Your Bedside, S.D. Pandey. 2003, Penguin, আইএসবিএন ০-১৪-৩০২৯৫৪-১.\nLetters from Mirtola: Shri Krishna Prem and Shri Madhav Ashish. Ed. Jyotsna Singh, 2004, Bhartiya Vidya Bhavan. আইএসবিএন ৮১-৭২৭৬-৩৫৬-৫.\nThe Unknowable Gurdjieff, memoir, by Margaret Anderson, 1962, Arkana. আইএসবিএন ০-১৪-০১৯১৩৯-৯.\nThe Secret Doctrine as a Contribution to World Thought:Sri Madhava Ashish H.P. Blavatsky and the Secret Doctrine: Commentaries on Her Contributions to World Thought, by Virginia Hanson. Quest Books, 1988. আইএসবিএন ০-৮৩৫৬-০৬৩০-৯, আইএসবিএন ৯৭৮-০-৮৩৫৬-০৬৩০-১.page 47-56.\nWhat Is Man? Selected Writings of Sri Madhava Ashish. Foreword by Karan Singh. Penguin Book, 2010. আইএসবিএন ৯৭৮-০-১৪-৩০৬৫৭৪-৬.\nChapter VII: In the Realm of Krishna Himalayan Memoirs, by Navnit Parekh. Published by Popular Prakashan, 1986. আইএসবিএন ০-৮৬১৩২-১২৬-X.\nSeymour B. Ginsburg (২০১০)। The Masters Speak: An American Businessman Encounters Ashish and Gurdjieff। Quest Books। আইএসবিএন 978-0-8356-0882-4। \nArticles\nSeymour B. Ginsburg (সম্পাদক)। \"Mirtola: A Himalayan Ashram with Theosophical Roots\"। Theosophical Society in America, Quest Magazine (Summer 2012)। পৃষ্ঠা 98–105। ৩১ জানুয়ারি ২০২৩ তারিখে মূল থেকে আর্কাইভ করা। সংগ্রহের তারিখ ১ অক্টোবর ২০২৩। \nA description of Sri Krishna Prem's encounter with Ramana Maharishi in 1948\nDilip Kumar Roy (জানু–ফেব্রু ২০০৬)। \"Beyond \"Nama-Rupa\"\" (পিডিএফ)। The Maharishi (Newsletter of Arunachala Ashrama, NY)। পৃষ্ঠা 1–2। \n\n\n== বহিঃসংযোগ ==\n\nPlaces around Almora, almoraonline"}