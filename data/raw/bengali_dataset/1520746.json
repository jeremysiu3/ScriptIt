{"pageid": 1520746, "title": "অনিতা গুপ্ত", "url": "https://bn.wikipedia.org/wiki?curid=1520746", "content": "অনিতা গুপ্ত একজন ভারতীয় সামাজিক উদ্যোক্তা, জৈব কৃষক এবং উপজাতি কর্মী। তিনি ৫০,০০০-এরও বেশি গ্রামীণ নারীর জন্য প্রশিক্ষণের ব্যবস্থা করেছেন।\n\n\n== জীবন ==\nঅনিতা গুপ্ত একটি দরিদ্র পরিবার থেকে এসেছিলেন। তিনি দেখেছিলেন তাঁর দাদু সন্তান ধারণের জন্য নিয়ে আসা একটি মেয়েকে মারধর করছেন। পরে তিনি বলেছিলেন যে যদি মেয়েটি শিক্ষিত হত তাহলে সে তার নির্যাতন প্রতিরোধ করার ক্ষমতা পেত।\nতিনি বিহারের ভোজপুর থেকে এসেছেন, যেখানে তিনি ৫০,০০০ এরও বেশি গ্রামীণ মহিলার জন্য হস্তশিল্প, ক্রোশের কাজ এবং গয়না তৈরির প্রশিক্ষণের ব্যবস্থা করেছেন।\n১৯৯৩ সালে দশ বছর বয়সে তিনি এবং তাঁর ভাই ভোজপুর মহিলা কলা কেন্দ্র সংগঠনটি তৈরি করেন এবং অনিতা পরবর্তীতে এর সভাপতি হিসেবে দায়িত্ব পালন করেন। এই সংগঠনটি মহিলাদের কাজে অংশগ্রহণ করতে উৎসাহিত করত এবং তাদের বলত যে তারা অর্থ উপার্জন করলে তাদের সন্তানদের স্কুলে পাঠাতে পারবে। সংগঠনটি একটি সমাজ হিসেবে নিবন্ধিত হওয়ার পর রূপান্তরিত হয়, যাতে তারা সরকারের কাছ থেকে অর্থ গ্রহণ করতে পারে। এই সংস্থাটি বিহারের আরায় অবস্থিত। তাদের বক্তব্য যে তারা ১০,০০০ মহিলার কর্মসংস্থান সৃষ্টি করেছে। অনিতার প্রতিষ্ঠান টাটা ইনস্টিটিউট অফ সোশ্যাল সায়েন্সেস (টিআইএসএস) এবং ডিসি হ্যাণ্ডিক্রাফ্টসকে অংশীদার হিসেবে লাভ করেছে।\n২০১৭ সালে, লোকনীতি চিন্তাকেন্দ্র (থিঙ্ক ট্যাঙ্ক), নীতি আয়োগ তাঁকে \"উইমেন ট্রান্সফর্মিং ইণ্ডিয়া পুরস্কার\" প্রদান করে।\n২০২২ সালের ৮ই মার্চ, তাঁকে ভারতের নারীদের সর্বোচ্চ পুরস্কার, নারী শক্তি পুরস্কার গ্রহণের জন্য নতুন দিল্লির রাষ্ট্রপতি ভবনে আমন্ত্রণ জানানো হয়েছিল। ভারতে কোভিড-১৯ মহামারীর কারণে, আগের বছর কোনও পুরস্কার দেওয়া হয়নি। অনিতা গুপ্ত এবং আরও ২৮ জন মহিলাকে রাষ্ট্রপতি রামনাথ কোবিন্দ এই পুরস্কার প্রদান করেন। পুরস্কারের আগের রাতে তাঁরা প্রধানমন্ত্রী নরেন্দ্র মোদীর সাথে পরিচিত হয়েছেন।\n\n\n== তথ্যসূত্র =="}