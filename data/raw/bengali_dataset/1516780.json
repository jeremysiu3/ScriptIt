{"pageid": 1516780, "title": "রশ্মি প্রভাকর", "url": "https://bn.wikipedia.org/wiki?curid=1516780", "content": "রশ্মি প্রভাকর একজন ভারতীয় টেলিভিশন অভিনেত্রী। তিনি মূলত কন্নড় এবং তেলুগু টেলিভিশন জগতের সাথে যুক্ত। তিনি কন্নড় টেলিভিশন ধারাবাহিক, লক্ষ্মী বারাম্মা -তে তার ভূমিকার জন্য পরিচিত। \n\n\n== জীবনের প্রথমার্ধ ==\nরশ্মি বেঙ্গালুরুর উপকণ্ঠে স্থিত হোসকোট তালুকের নিকটবর্তী একটি ছোট গ্রাম কোডিতে বড় হয়েছেন।  তার বাবা একজন কৃষক ছিলেন এবং তিনি রশ্মিকে জীবনের মূল্য এবং জিনিসপত্রের গুরুত্ব খুব ভালোভাবে শিখিয়েছেন। তিনি তার শৈশবের বেশিরভাগ সময় গ্রামেই কাটিয়েছেন।  তিনি তার হোসকোটে স্কুল শিক্ষা সম্পন্ন করেছেন। তিনি তার স্কুলে খেলাধুলা, নৃত্য এবং অতিরিক্ত পাঠ্যক্রমিক কার্যকলাপের জন্য খুবই জনপ্রিয় ছিলেন।  এরপর তিনি সাই সত্যনারায়ণ কলেজ থেকে পিইউ ডিগ্রি অর্জন করেন যেখানে তিনি অতিরিক্ত পাঠ্যক্রমিক কার্যকলাপেও বেশি মনোযোগী ছিলেন। রশ্মি যখন শেষাদ্রিপুরম কলেজে পড়তে যান, তখন তিনি তার পড়াশোনাকে গুরুত্ব সহকারে নেযন। কলেজের কম্পিউটার বিভাগে তিনি তার ব্যাচের মধ্যে শীর্ষস্থানীয় ছিল। তিনি দুটি শীর্ষস্থানীয় আইটি কোম্পানিতে চাকরি পেয়েছিলেন।  কিন্তু সংবাদ পাঠক হওয়ার আগ্রহ থাকার জন্য তিনি তার বড় চাকরি ছেড়ে দিয়ে কিছু সময়ের জন্য একটি সংবাদ চ্যানেলে যোগদান করেছিলেন। পরে তিনি টেলিভিশন জগতের সাথে যুক্ত হন। \n\n\n== কর্মজীবন ==\nরশ্মি শুভবিবাহ নামক কন্নড় টিভি ধারাবাহিকে অভিনয়ের মাধ্যমে অভিনয় জগতে আত্মপ্রকাশ করেন। এই ধারাবাহিকে তিনি নায়কের বোন রচনার চরিত্রে অভিনয় করেছিলেন। সেই সময় ধারাবাহিকটি বেশ জনপ্রিয় ছিল এবং সাধারাম মানুষ রশ্মিকে তার চরিত্র রচনার নামেই বেশি চিনত।  এরপর তিনি একটি পৌরাণিক ধারাবাহিক মহাভারতে অভিনয়ের প্রস্তাব পান যেখানে তিনি দুর্যোধনের বোনের চরিত্রে অভিনয় করেন।  আরেকটি কন্নড় ধারাবাহিক জীবনা চৈত্র -তে তিনি দোদমাল্লির ভূমিকায় অভিনয় করেছিলেন। যখন ধারাবাহিকটি সম্প্রচারিত হয় তখন রশ্মি বেশ জনপ্রিয় হয়ে ওঠেন। সেই ধারাবাহিকের পর তিনি একটি তামিল ধারাবাহিকে অভিনয় করার সুযোগ পেয়েছিলেন। এরপর তিনি লক্ষ্মী বারাম্মা ধারাবাহিকে লক্ষ্মী চরিত্রে অভিনয় করেছিলেন।  তিনি এরপর বিবি ফাইভ নামক একটি রহস্য-রোমাঞ্চধর্মী চলচ্চিত্রে অভিনয় করেছিলেন। বিবি ফাইভে তিনি তিনি অভিনেতা রাধিকা নারায়ণের সাথে অভিনয় করেন। বিবি ফাইভে তিনি দ্বিতীয় প্রধান চরিত্রে অভিনয় করেছিলেন। মুক্তির পর চলচ্চিত্রটি দর্শক ও সমালোচকদের কাছে মিশ্র প্রতিক্রিয়া পেয়েছিল।  তিনি জেমিনি টিভির ধারাবাহিক পৌর্নমী  -তে অভিনয় করেছেন যা তেলুগু দর্শকদের মধ্যে বেশ জনপ্রিয়। পৌর্নমী শেষ হওয়ার পর তিনি বর্তমানে কাব্যঞ্জলি ধারাবাহিকে অভিনয় করছেন। \n\n\n== টেলিভিশন ==\n\n\n=== ধারাবাহিক ===\n\n\n=== সিনেমা ===\n\n\n== তথ্যসূত্র =="}