{"pageid": 1390954, "title": "সুধীন্দ্রনাথ মুখোপাধ্যায়", "url": "https://bn.wikipedia.org/wiki?curid=1390954", "content": "সুধীন্দ্রনাথ মুখোপাধ্যায়  (১৮৯৮ - ১৯৬৩) ছিলেন একজন ভারতীয় বাঙালি আইনজ্ঞ যিনি ভারতের গণপরিষদে ও রাজ্যসভায় অসামান্য কাজের সুবাদে ১৯৬২ খ্রিস্টাব্দে ভারতের তৃতীয় সর্বোচ্চ বেসামরিক পুরস্কার পদ্মভূষণ লাভ করেন।\n\n\n== জীবনী ==\nসুধীন্দ্রনাথ মুখোপাধ্যায়ের জন্ম  ব্রিটিশ ভারতের কলকাতায়। তিনি কলকাতার প্রেসিডেন্সি কলেজের একজন কৃতি ছাত্র ছিলেন।  কলকাতা বিশ্ববিদ্যালয়ের আইন পরীক্ষায় উত্তীর্ণ হন। ১৯৩৪ খ্রিস্টাব্দে অবিভক্ত বাংলার আইন দপ্তরে যোগ দেন। স্বাধীনতার পর ১৯৪৭ খ্রিস্টাব্দে তিনি গণ-পরিষদে নিযুক্ত হন এবং সংবিধান প্রণয়নের সমস্ত পর্যায়ে অংশগ্রহণ করেন। ১৯৫২ খ্রিস্টাব্দে  ভারতীয় সংসদের উচ্চকক্ষ তথা রাজ্যসভার গঠিত হলে সুধীন্দ্রনাথ সচিব পদে নিযুক্ত হন।\nপাবলিক অ্যাফেয়ার্সে তার অসামান্য অবদানের জন্য ভারত সরকার ১৯৬২ খ্রিস্টাব্দে দেশের তৃতীয় সর্বোচ্চ বেসামরিক পুরস্কার  পদ্মভূষণে ভূষিত করে।\nসুধীন্দ্রনাথ মুখোপাধ্যায় ১৯৬৩ খ্রিস্টাব্দের অক্টোবর (১৩৭০ বঙ্গাব্দের ২১ আশ্বিন) পরলোক গমন করেন।\n\n\n== তথ্যসূত্র =="}