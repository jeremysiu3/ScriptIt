{"pageid": 1462426, "title": "ভারতীয় সাংস্কৃতিক সম্পর্ক পরিষদ", "url": "https://bn.wikipedia.org/wiki?curid=1462426", "content": "ভারতীয় সাংস্কৃতিক সম্পর্ক পরিষদ (আইসিসিআর) হলো ভারত সরকারের একটি স্বায়ত্তশাসিত সংস্থা। সংস্থাটি অন্যান্য দেশ এবং তাদের জনগণের সাথে ভারতের সাংস্কৃতিক বিনিময়ে কাজ করে। ভারতের স্বাধীনতা সংগ্রামের অন্যতম শীর্ষ নেতা এবং স্বাধীন ভারতের প্রথম শিক্ষামন্ত্রী মাওলানা আবুল কালাম আজাদ কর্তৃক ১৯৫০ সালের ৯ এপ্রিল আইসিসিআর প্রতিষ্ঠিত হয়। \nভারতের নয়াদিল্লির আইপি এস্টেটের আজাদ ভবনে সংস্থাটির সদর দপ্তর অবস্থিত এবং এর কয়েকটি আঞ্চলিক কার্যালয় রয়েছে, যথাক্রমে বেঙ্গালুরু, চণ্ডীগড়, চেন্নাই, কটক, গোয়া, গুয়াহাটি, হায়দ্রাবাদ, জয়পুর, কলকাতা, লখনউ, মুম্বাই, পাটনা, পুনে, শিলং, তিরুবনন্তপুরম এবং বারানাসিতে। আইসিসিআর বহির্বিশ্বে যেমন, জর্জটাউন, পারামারিবো,  পোর্ট লুইস, জাকার্তা, মস্কো, ভালাডোলিড, বার্লিন, কায়রো, লন্ডন (নেহরু সেন্টার, লন্ডন), তাসখন্দ, আলমাটি, জোহানেসবার্গ, ডারবান, পোর্ট অফ স্পেন এবং কলম্বোতে প্রতিষ্ঠিত সাংস্কৃতিক কেন্দ্রের মাধ্যমে আন্তর্জাতিকভাবে মিশন পরিচালনা করে। এছাড়াও ঢাকা, থিম্পু, সাও পাওলো, কাঠমান্ডু, ব্যাংকক, কুয়ালালামপুর এবং টোকিওতে সাংস্কৃতিক কেন্দ্র রয়েছে। \n\n\n== কার্যক্রম ==\n\nভারতে এবং বিদেশে সাংস্কৃতিক উৎসব আয়োজনের পাশাপাশি, আইসিসিআর ভারত জুড়ে বেশ কয়েকটি সাংস্কৃতিক প্রতিষ্ঠানকে আর্থিকভাবে সহায়তা করে এবং নৃত্য, সঙ্গীত, আলোকচিত্রশিল্প, নাট্যকলা এবং দৃশ্যকলায় ব্যক্তিগত অংশগ্রহণকারীদের পৃষ্ঠপোষকতা করে। এটি ১৯৬৫ সালে ভারত সরকার কর্তৃক প্রতিষ্ঠিত আন্তর্জাতিক বোঝাপড়ার জন্য জওহরলাল নেহেরু পুরস্কারও পরিচালনা করে, যার শেষ পুরস্কারটি ছিল ২০০৯ সালে।\n\n\n=== প্রকাশনা ===\nছয়টি ত্রৈমাসিক জার্নাল, পাঁচটি ভিন্ন ভাষায় প্রকাশিত হয়:\n\n\n== তথ্যসূত্র =="}