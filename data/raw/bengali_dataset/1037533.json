{"pageid": 1037533, "title": "সবুর আলি", "url": "https://bn.wikipedia.org/wiki?curid=1037533", "content": "সবুর আলি ( উর্দু: صبور علی‎‎) হচ্ছেন একজন পাকিস্তানি অভিনেত্রী যিনি উর্দু চলচ্চিত্র এবং টেলিভিশন টেলিভিশন ধারাবাহিকে অভিনয় করেন। তিনি ২০১১ সালে তার ছোট বোন অভিনেত্রী সজল আলির সাথে পারিবারিক নাটক মেহমুদাবাদ কি মালকাইনে  পার্শ্ব চরিত্রে অভিনয়ের মধ্য দিয়ে তার বিনোদনজীবন শুরু করেছিলেন। তবে ২০১৫ সালে মি. শামিম সিটকমে একটি হাস্যরসাত্মক চরিত্রে অভিনয় করে পরিচিতি পেয়েছিলেন। তিনি রং লাগা (২০১৫), বে কসুর (২০১৫-২০১৬), ভাই (২০১৬-২০১৭), এবং বিসাল (২০১৮) সহ বেশ কয়েকটি টেলিভিশন ধারাবাহিকে পার্শ্ব চরিত্রে অভিনয় করেছেন এবং ২০১৬ সালে রোমান্টিক হাস্যরসাত্মক ছায়াছবি অ্যাক্টর ই ল'-তে অভিনয়ের মাধ্যমে চলচ্চিত্রজগতে আত্মপ্রকাশ করেছিলেন। চলচ্চিত্রটি সর্বোচ্চ আয়কারী পাকিস্তানি চলচ্চিত্রের তালিকায় স্থান লাভ করেছে এবং এতে আভিনয়ের জন্য তিনি শ্রেষ্ঠ পার্শ্ব অভিনেত্রী বিভাগে লাক্স স্টাইল পুরস্কারের জন্য মনোনীত হয়েছিলেন। এরপর থেকে তিনি মেরে খুদায়া (২০১৮), গুল-ও-গুলজার (২০১৯) এবং ফিতরাত (২০২০) এর মতো নাটকে অভিনয়ের জন্য প্রশংসা কুড়িয়েছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সবুর আলি (ইংরেজি)\nইন্সটাগ্রামে সবুর আলি"}