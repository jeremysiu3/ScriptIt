{"pageid": 1510578, "title": "লতিকা কাট", "url": "https://bn.wikipedia.org/wiki?curid=1510578", "content": "লতিকা কাট (২০শে ফেব্রুয়ারী ১৯৪৮ - ২৫শে জানুয়ারী ২০২৫) ছিলেন একজন ভারতীয় ভাস্কর যিনি পাথর খোদাই, ধাতু ঢালাই এবং ব্রোঞ্জ ভাস্কর্যে বিশেষজ্ঞ ছিলেন। তিনি বারাণসীতে তাঁর \"দশাশ্বমেধ ঘাটের মকর সংক্রান্তি\" -এই  ব্রোঞ্জ কাজটির জন্য বেইজিং আর্ট বিয়েনালে পুরস্কার জিতেছেন।\n\n\n== জীবন এবং কর্মজীবন ==\nলতিকা কাট দেরাদুনের দ্য দুন স্কুল থেকে পাশ করেছেন, কিন্তু স্কুলটি ছিল শুধুমাত্র ছেলেদের জন্য। তিনি স্বীকার করেছেন যে শুধুমাত্র ছেলেদের জন্য স্কুলে সংখ্যালঘু মেয়ে হিসাবে পড়া, পরবর্তী বছরগুলিতে তাঁকে আত্মবিশ্বাস এবং সাহস দিয়েছে। তিনি বরোদার মহারাজা সায়াজিরাও ইউনিভার্সিটি থেকে ফাইন আর্টসে স্নাতক করার জন্য বরোদা কলেজ অফ আর্ট- এ পড়া শুরু করেন। সেখানে ১৯৭১ সালে তিনি প্রথম শ্রেণীতে অনার্স নিয়ে স্নাতক হন। তিনি ১৯৮১ সালে লন্ডন বিশ্ববিদ্যালয়ের অধীন লন্ডনের স্লেড স্কুল অফ আর্ট-এ গবেষণার জন্য বৃত্তি লাভ করেন।\n১৯৭০-এর দশকে তিনি প্রথম গোবর থেকে তৈরি একটি পরীক্ষামূলক কাজের জন্য দুর্দান্ত স্বীকৃতি পেয়েছিলেন, মাধ্যম হিসাবে অন্য কিছু ব্যবহারের জন্য তাঁর তহবিল ছিল না। তাঁর প্রতিভা রাজনীতিবিদ এবং প্রধানমন্ত্রী ইন্দিরা গান্ধী একটি শিল্প প্রদর্শনীতে দেখেছিলেন, ভাস্কর্যকে পেশা হিসেবে নিতে তিনি তাঁকে উৎসাহিত করেছিলেন। তিনি ওগ্যুস্ত রোদাঁর একজন মহান ভক্ত ছিলেন এবং নিজের লাইটমোটিফ (অগ্রণী মোটিফ বা পথনির্দেশক মোটিফ) ছিল স্বাভাবিকতা। উদ্ভিদবিদ বাবার জন্য প্রকৃতির প্রতি তাঁর আগ্রহ এবং সংযুক্তি জেগে উঠেছিল। ১৯৮১ সাল থেকে শুরু করে তিনি জামিয়া মিলিয়া ইসলামিয়া এবং বেনারস হিন্দু বিশ্ববিদ্যালয়ে বহু বছর শিক্ষকতা করেছেন। তিনি জামিয়া মিলিয়া ইসলামিয়াতে চারুকলা বিভাগের প্রধান ছিলেন। তাঁর বেশিরভাগ ভাস্কর্যের বিষয় ছিল তাঁর আত্মীয়, বন্ধু এবং ছাত্রদেরর মতো প্রকৃত মানুষ।\nলতিকা দিল্লি ও বেনারসে থাকতেন এবং কাজ করতেন। ২০২৫ সালের ২৫শে জানুয়ারী তারিখে ৭৬ বছর বয়সে তিনি মারা যান। \n\nশিল্পকর্ম প্রদর্শনীতে তাঁর কিছু শিল্পের প্রদর্শনী:\n\nপ্যারিস বিয়েনালে, আধুনিক শিল্প জাদুঘর, প্যারিস।\nমস্কো, লেনিনগ্রাদ এবং তাসখন্দে 'স্ত্রী' শো।\nদ্য সেলফ অ্যাণ্ড দ্য ওয়ার্ল্ড: দিল্লির ন্যাশনাল গ্যালারি অফ মডার্ন আর্ট (এনজিএমএ) এ ভারতীয় মহিলা শিল্পীদের একটি প্রদর্শনী।\nচেমুল্ড আর্ট গ্যালারি এবং উডস্টক আর্ট গ্যালারি, লন্ডন।\nমুম্বাইয়ের সাইমরোজা আর্ট গ্যালারিতে গলিত ল্যাণ্ডস্কেপ।\nগ্যালারি অল্টারনেটিভস, গুরগাঁওয়ে গ্রুপ শো।\n\"হেডস\", সাক্ষী গ্যালারি, মুম্বাই।\nএকক:  নতুন দিল্লির এমএমবি ও কলা মেলা লনে আর্ট হেরিটেজ, কলকাতার কলকাতা আর্ট গ্যালারিতে ভাস্কর্য, চিত্রকলা এবং প্রিন্ট জাগ সিয়াগ।\n\n\n== পুরস্কার ==\nগুজরাট রাজ্য ললিত কলা একাডেমী, আহমেদাবাদ, ১৯৭৩।\nঅল ইণ্ডিয়া ফাইন আর্টস অ্যাণ্ড ক্রাফটস, ১৯৭৪।\nসোসাইটি, নিউ দিল্লি, ১৯৭৫ এবং ১৯৭৬।\nএকাডেমি অফ ফাইন আর্টস, কলকাতা, ১৯৭৪।\nবরোদার পাঁচ বিশিষ্ট নারীর একজন হিসেবে সম্মানিত, ১৯৭৫।\n১৯৭৫-এ বোম্বের আর্টিস্ট সেন্টারে আন্তর্জাতিক মহিলা শো।\nএপি কাউন্সিল অফ আর্টিস্ট, হায়দ্রাবাদ, ১৯৭৬।\nজাতীয় পুরস্কার, ললিত কলা একাডেমি, নতুন দিল্লি, ১৯৮০।\n\n\n== বৃত্তি ==\nজাতীয় সাংস্কৃতিক বৃত্তি এমএসইউ, ইউজিসি নতুন দিল্লি।\nআন্তর্জাতিক: ব্রিটিশ কাউন্সিল স্কলারশিপ স্লেড স্কুল অফ আর্ট, লন্ডন।\n\n\n== তথ্যসূত্র ==\n\n\n== সূত্র ==\nশেঠ, প্রেতিমা। ভারতীয় শিল্প ও শিল্পীর অভিধান। ম্যাপিন প্রকাশনা। \n\n\n== আরও পড়ুন ==\nকানওয়ার, রাজ (এপ্রিল ২০১৭), দ্য আর্ট অফ হাইট, XLIXI (২), রোজ বোল। দুন স্কুল ওল্ড বয়েজ সোসাইটির নিউজলেটার, পৃষ্ঠা ৩৮–৪১ \n\n\n== বহিঃসংযোগ ==\nলতিকা কাটের প্রোফাইল\nলতিকা কাটের কাজ"}