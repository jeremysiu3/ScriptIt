{"pageid": 1017059, "title": "ফরাসি গায়ানা জাতীয় ফুটবল দল", "url": "https://bn.wikipedia.org/wiki?curid=1017059", "content": "ফরাসি গায়ানা জাতীয় ফুটবল দল (ইংরেজি: French Guiana national football team) হচ্ছে আন্তর্জাতিক ফুটবলে ফরাসি গায়ানার প্রতিনিধিত্বকারী পুরুষদের জাতীয় দল, যার সকল কার্যক্রম ফরাসি গায়ানার ফুটবলের সর্বোচ্চ নিয়ন্ত্রক সংস্থা গুইয়ান ফুটবল লীগ দ্বারা নিয়ন্ত্রিত হয়। এই দলটি ২০১৩ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩৬ সালের ১লা জানুয়ারি তারিখে, ফরাসি গায়ানা প্রথমবারের মতো আন্তর্জাতিক খেলায় অংশগ্রহণ করেছে; ফরাসি গায়ানায় অনুষ্ঠিত উক্ত ম্যাচে ফরাসি গায়ানা ওলন্দাজ গায়ানার কাছে ৩–১ গোলের ব্যবধানে পরাজিত হয়েছে।\n৭,০০০ ধারণক্ষমতাবিশিষ্ট বাদুয়েল স্টেডিয়ামে লে ইয়ানা দকোস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ফরাসি গায়ানার স্তাদ দে বাদুয়েলে অবস্থিত। বর্তমানে এই দলের ম্যানেজারের দায়িত্ব পালন করছেন থিয়েরি দে নেফ এবং অধিনায়কের দায়িত্ব পালন করছেন বুর্ক-অঁ-ব্রেসের আক্রমণভাগের খেলোয়াড় স্লোভান প্রিয়াত।\nফিফার সদস্যপদ না থাকার ফলে ফরাসি গায়ানা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে ফরাসি গায়ানা এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nরুদি এভঁস, মার্ভিন তোরভিক, দনোভান লেওন, গারি পিগ্রে এবং স্লোভান প্রিয়াতের মতো খেলোয়াড়গণ ফরাসি গায়ানার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে ফরাসি গায়ানার কোন স্থান নেই। অন্যদিকে, বিশ্ব ফুটবল এলো রেটিংয়ে ফরাসি গায়ানার সর্বোচ্চ অবস্থান হচ্ছে ১১০তম (যা তারা ২০১৭ সালে অর্জন করেছিল) এবং সর্বনিম্ন অবস্থান হচ্ছে ১৭৪। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nফিফা-এ ফরাসি গায়ানা জাতীয় ফুটবল দল (ইংরেজি)"}