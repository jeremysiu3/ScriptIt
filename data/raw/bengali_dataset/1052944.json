{"pageid": 1052944, "title": "পিলার", "url": "https://bn.wikipedia.org/wiki?curid=1052944", "content": "পিলার (সবজি স্ক্র্যাপার) হলো একটি রান্নাঘরের সরঞ্জাম যা একটি হাতলের সাথে ধারালো প্রান্তযুক্ত একটি স্লটওয়ালা ধাতব ফলকের সমন্বয়ে তৈরি, এটি সবজি বা ফলের বাইরের স্তর (\"ত্বক\" বা \"খোসা\") ছাড়াতে ব্যবহৃত হয়, যেমন আলু, ব্রকলির ডালপালা, এবং গাজর, এবং ফল যেমন আপেল এবং নাশপাতি। সবজির খোসা ছাড়াতে জোড়া ছুরিও ব্যবহার করা যেতে পারে। পিলারের ফলকের একটি স্লট রয়েছে যার একপাশে ধারালো; স্লটের অন্য দিকটি ফলকটিকে সবজির বেশি গভীরে কাটতে বাধা দেয়।\n\n\n== সোজা কথায় ==\nআজকাল অসংখ্য ডিজাইনের পিলার ব্যবহার করা হয়। বেশিরভাগ হাতে ধরা পিলারগুলো হয় সোজা বা ওয়াই-টাইপ, আবার অঞ্চল এবং ব্যক্তির পছন্দ অনুসারে নকশা পরিবর্তিত হয়ে থাকে।\n\n\n== সোজা পিলার ==\nসোজা পিলারে হাতলের সাথে সমান্তরালভাবে একটি ফলক থাকে যা অনেকটা ছুরির মত। ফলকটি স্থির বা নড়নক্ষম হতে পারে। ল্যাঙ্কাশায়ার এবং ফ্রেঞ্চ ইকোনোম ডিজাইনে আছে একটি স্থির ফলক থাকে যা নড়নক্ষম হয় না। ল্যাঙ্কাশায়ারে প্রায়শই গোলাকার কাঠের হাতলটি স্ট্রিংয়ে আবৃত থাকে এবং প্রায়শই একক প্রান্ত থাকে, যদিও দ্বৈত প্রান্তযুক্ত রূপও আছে। ইকোনোম, ভিক্টর পুজে কর্তৃক ১৯২৮ সালে উদ্ভাবিত, যেটায় রয়েছে মাঝে দ্বিধাবিভক্ত ফলকের একটি অনন্য নকশা।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== সুইভেল পিলার ===\nসুইভেল পিলারের ফলকটি একটি পিভটে লাগানো; চাপ প্রয়োগ করার সাথে সাথে ফলকটির কোণটি স্বয়ং-সামঞ্জস্য হয়ে, ব্যবহারের সহজতা বৃদ্ধি পায়।\n১৯৫৩ সালে সুইডেনে নকশাকৃত জোনাস পিলার হ'ল একটি সরু নকশার পিলার যা পিভোটিং ফলকের সাথে একটি আয়তাকার ধাতব লুপের হাতলের শেষ অংশের সাথে যুক্ত, যা একটি ছুরির মতো করে হাতে ধরা হয়। একটি খাদ হাতলের দৈর্ঘ্যের মধ্য দিয়ে চলে। উভয় দিকে এবং উভয় হাতে ব্যবহার সক্ষম করার জন্য ফলকের দুটি প্রান্ত রয়েছে। প্রায়শই নকল করা হলেও মূলটি এখনও লিন্ডেন সুইডেন তৈরি করে। বহু দশক ধরে এটি আমেরিকার যুক্তরাষ্ট্রের স্ট্যান্ডার্ড ধরনেরর পিলার।\n\n\n== ওয়াই পিলার ==\n\nওয়াই পিলার বা স্পিড পিলারের হাতলের সাথে একটি ফলক লম্বভাবে থাকে যা একটি নকশার সাথে সুরক্ষা রেজারের সাথে সাদৃশ্যপূর্ণ। এটি একটি রেজারের মতো একই কাজে ব্যবহৃত হয়, হাতলের সমান্তরাল স্ট্রিপগুলো ত্বক কাটতে থাকে। বেশিরভাগ স্পিড পিলারের ব্লেডের পাশে একটি 'আই গগার' থাকে, যা আলু ইত্যাদি থেকে চোখ এবং দাগ কাটাতে ব্যবহৃত ধাতুর একটি লুপ।\nবিশেষত এই জাতটির একটি বিখ্যাত উদাহরণ জেনা রেক্স পিলার, ১৯৪৭ সালে সুইজারল্যান্ডের দাভোসের আলফ্রেড নুয়েকজারজেল আবিষ্কার করেছিলেন। সুইস ডিজাইনের আইকন হিসাবে বিবেচিত, এটি ২০০৪ সালে সুইস ডাকটিকিটের প্রদর্শিত হয়েছিল। এটিতে একটি অ্যালুমিনিয়াম হাতল এবং দ্বৈত প্রান্তযুক্ত একটি নড়নক্ষম কার্বন ইস্পাত ফলক রয়েছে। স্টেইনলেস স্টিল হাতলের, জেনা স্টার পিলার, মডেলটি নিউ ইয়র্ক সিটির রাস্তার প্রখ্যাত হকার জো অ্যাডেস জনপ্রিয় করেছিলেন।\n\n\n== অন্যান্য ধরন ==\n\nবেশিরভাগ \"ওয়াই\" এবং ইনলাইন পিভোটিং পিলারগুলোর একটি সোজা ফলক থাকে। কয়েকটির একটি বাঁকানো ফলক আছে যা আলু বা অন্য আইটেমের খোসা ছাড়ানোর জন্য একদম মানানসই; এর একটি প্রশস্ত কামড় লাগে, পিলিং সম্পূর্ণ করতে কম হাত নাড়াতে হয়।\nএকটি যান্ত্রিক আপেল পিলার একটি ঘুরানো হাতল পরিচালিত যন্ত্র যা আপেল ইত্যাদির খোসা ছাড়ায় এবং একই গতিতে সেটাকে টুকরো করতে থাকে। একে ব্যবহার করা হলে এটি একটি সাধারণ আপেলকে গোলাকার আকারে কাটতে থাকে। এটি বিশেষত আপেলের কাজ করার জন্যই ডিজাইন করা হয়েছে তবে এটি দিয়ে অনেকগুলো ফল এবং শাকসব্জী যেমন নাশপাতি, বিটরুট, আলু, শসা এবং মোটা গাজরের খোসা ছাড়ানো যাবে।\n\n\n== শিল্প-কারখানার পিলার ==\nশিল্প পরিবেশে আলুর ত্বক আলগা করতে বাষ্প জেট ব্যবহার করে খোসা ছাড়ানোর উপযোগী করা হয় এবং এরপরে শুকনো ঘর্ষণ হয়। প্রক্রিয়াটিতে বাইরের ত্বককে নরম করতে লাইয়ের সাহায্যও নেয়া হতে পারে। এক ধরনের মেকানিকাল পিলার, ম্যাগনাস্ক্রাবার, রবারের অনেক অনেক স্টাডের সাহায্যে রোলারে আলুগুলোকে কাঁপায়, যা ত্বককে সরিয়ে দেয়। বিভিন্ন আকারের ডিস্ক-আকৃতির স্টাডযুক্ত অনুরূপ টাম্বলিং ইউনিটগুলো পীচ, টমেটো, বিট এবং গাজরের জন্য ব্যবহৃত হয়।\n\n\n== আরো দেখুন ==\nরসুন খোসার\nসর্পিল সবজি স্লাইসার\n\n\n== তথ্যসূত্র =="}