{"pageid": 1090123, "title": "২০২১–২২ ভারত নারী ক্রিকেট দলের অস্ট্রেলিয়া সফর", "url": "https://bn.wikipedia.org/wiki?curid=1090123", "content": "ভারত নারী ক্রিকেট দল ২০২১ সালের সেপ্টেম্বর ও অক্টোবর মাসে তিনটি একদিনের আন্তর্জাতিক (ওডিআই), একটি টেস্ট ও তিনটি টোয়েন্টি২০ আন্তর্জাতিক (টি২০আই) ম্যাচ খেলার জন্য অস্ট্রেলিয়া সফর করে। টেস্ট ম্যাচটি ছিল ভারত নারী দলের খেলা প্রথম দিবারাত্রির টেস্ট ক্রিকেট ম্যাচ। এর আগে ভারত অস্ট্রেলিয়ার মাটিতে সর্বশেষ টেস্ট খেলেছিল ২০০৬ সালের ফেব্রুয়ারি ও মার্চ মাসের অস্ট্রেলিয়া সফরে।\nসফরটি প্রথমে ২০২১ সালের জানুয়ারি মাসে অনুষ্ঠিত হওয়ার কথা ছিল। কিন্তু ২০২০ সালের ডিসেম্বর মাসে ভারতীয় ক্রিকেট নিয়ন্ত্রণ বোর্ড (বিসিসিআই) সূচি অনুযায়ী ম্যাচ খেলতে অপারগতা প্রকাশ করায় সফরটি অনিশ্চিত হয়ে পড়ে। ২০২১ সালের ৩১ ডিসেম্বর ক্রিকেট অস্ট্রেলিয়া (সিএ) নিশ্চিত করে যে সফরটি এক বছর পিছিয়ে দেয়া হয়েছে। ২০২১ সালের ২০ মে ক্রিকেট অস্ট্রেলিয়া সফরের সূচি প্রকাশ করে। সফরে সব ফরম্যাট মিলিয়ে জয়ী দল নির্ধারণের জন্য একটি পয়েন্ট পদ্ধতি ব্যবহার করা হয়, যেখানে টেস্ট ম্যাচে জয়ী দলের জন্য থাকে চার পয়েন্ট (এবং ড্র করলে উভয় দলের জন্য দুই পয়েন্ট করে) এবং সীমিত ওভারের ম্যাচে জয়ী দলের জন্য থাকে দুই পয়েন্ট।\n২০২১ সালের আগস্ট মাসে অস্ট্রেলিয়ায় কোভিড-১৯-এর প্রকোপের কারণে সফরের সূচি দুই দিন পিছিয়ে দেয়া হয় এবং সবগুলো ম্যাচ কুইনসল্যান্ডের ম্যাকাই ও গোল্ড কোস্টে নিয়ে যাওয়া হয়।\nসিরিজে সব ফরম্যাট মিলিয়ে অস্ট্রেলিয়া দল ১১-৫ পয়েন্টে জয়লাভ করে।\n\n\n== দলীয় সদস্য ==\n\nঅস্ট্রেলিয়া টেস্ট, ওডিআই ও টি২০আই ম্যাচের জন্য আলাদা দল ঘোষণা না করে পুরো সফরের জন্য ১৮ সদস্যের মিলিত দল ঘোষণা করে। চোটের কারণে অস্ট্রেলিয়ার টেইলা ভ্লেমিংক টেস্ট ও ওডিআই ম্যাচগুলো থেকে ছিটকে যান। বৃদ্ধাঙ্গুলির চোটের কারণে ভারতের হরমনপ্রীত কৌর প্রথম ওডিআই ম্যাচ থেকে ছিটকে যান। ওডিআই ম্যাচের সিরিজ শেষ হওয়ার পর অস্ট্রেলিয়ার সহ-অধিনায়ক র‌্যাচেল হেইনস হ্যামস্ট্রিং-এর চোটের কারণে সিরিজের বাকি ম্যাচগুলো হতে ছিটকে যান।\n\n\n== প্রস্তুতিমূলক ম্যাচ ==\nওডিআই ম্যাচগুলোর আগে অস্ট্রেলিয়া ও ভারত নিজেদের মধ্যে একটি প্রস্তুতিমূলক ম্যাচ খেলে।\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== একমাত্র টেস্ট ==\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}