{"pageid": 1463339, "title": "রামচন্দ্র পৌডেল", "url": "https://bn.wikipedia.org/wiki?curid=1463339", "content": "রামচন্দ্র পৌডেল (নেপালি: रामचन्द्र पौडेल; জন্ম: ৬ অক্টোবর ১৯৪৪) একজন নেপালি রাজনীতিবিদ এবং নেপালের তৃতীয় নির্বাচিত রাষ্ট্রপতি।  তিনি প্রতিনিধি সভার সভাধ্যক্ষ, উপ-প্রধানমন্ত্রী এবং নেপাল সরকারের বিভিন্ন মন্ত্রণালয়ের মন্ত্রী হিসাবে দায়িত্ব পালন করেছেন। নেপালি কংগ্রেসের প্রাক্তন প্রবীণ নেতা, পৌডেল এর আগে ১৯৯৪ থেকে ১৯৯৯ সাল পর্যন্ত প্রতিনিধি সভার সভাধ্যক্ষ হিসাবে দায়িত্ব পালন করেছিলেন এবং ১৯৯৯ থেকে ২০০২ সাল পর্যন্ত উপপ্রধানমন্ত্রী ও স্বরাষ্ট্রমন্ত্রী ছিলেন। ১৯৯১ সালে প্রথম সংসদে নির্বাচিত তিনি আরও অনেক মন্ত্রীর পদে দায়িত্ব পালন করেছিলেন এবং নেপালি কংগ্রেসের সংসদীয় দলের নেতা হিসাবে ২০১১ থেকে ২০১৩ সাল পর্যন্ত বিরোধী দলের নেতা ছিলেন।\n\n\n== তথ্যসূত্র =="}