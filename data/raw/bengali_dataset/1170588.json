{"pageid": 1170588, "title": "টমাস ফোকেট", "url": "https://bn.wikipedia.org/wiki?curid=1170588", "content": "টমাস ফোকেট (ওলন্দাজ: Thomas Foket; জন্ম: ২৫ সেপ্টেম্বর ১৯৯৪) হলেন একজন বেলজীয় পেশাদার ফুটবল খেলোয়াড়। তিনি বর্তমানে ফরাসি ক্লাব রেঁস এবং বেলজিয়াম জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং ডান পার্শ্বীয় মধ্যমাঠের খেলোয়াড় হিসেবে খেলেন।\n২০১২ সালে, ফোকেট বেলজিয়াম অনূর্ধ্ব-১৮ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় ৫ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০১৬ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ১০ ম্যাচে ১টি গোল করেছেন।\n\n\n== প্রারম্ভিক জীবন ==\nটমাস ফোকেট ১৯৯৪ সালের ২৫শে সেপ্টেম্বর তারিখে বেলজিয়ামের ব্রাসেলসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফোকেট বেলজিয়াম অনূর্ধ্ব-১৮, বেলজিয়াম অনূর্ধ্ব-১৯ এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। ২০১২ সালে বেলজিয়াম অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। বেলজিয়ামের বয়সভিত্তিক দলের হয়ে তিনি প্রায় ৫ বছরে ২৫ ম্যাচে অংশগ্রহণ করে ৩টি গোল করেছেন।\n২০১৬ সালের ৯ই নভেম্বর তারিখে, ২২ বছর, ১ মাস ও ১৫ দিন বয়সে, ডান পায়ে ফুটবল খেলায় পারদর্শী ফোকেট নেদারল্যান্ডসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় তমা মোনিয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৪ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। বেলজিয়ামের হয়ে অভিষেকের বছরে ফোকেট সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ আগস্ট ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nটমাস ফোকেট – ফিফা প্রতিযোগিতার রেকর্ড (ইংরেজি) \nটমাস ফোকেট – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে টমাস ফোকেট  (ইংরেজি)  \nসকারবেসে টমাস ফোকেট (ইংরেজি) \nবিডিফুটবলে টমাস ফোকেট  (ইংরেজি)  \nইইউ-ফুটবলে টমাস ফোকেট (ইংরেজি) \nট্রান্সফারমার্কেটে টমাস ফোকেট (ইংরেজি) \nওয়ার্ল্ডফুটবল.নেটে টমাস ফোকেট (ইংরেজি) \nইএসপিএন এফসিতে টমাস ফোকেট (ইংরেজি) \nন্যাশনাল-ফুটবল-টিমস.কমে টমাস ফোকেট (ইংরেজি)"}