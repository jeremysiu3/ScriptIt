{"pageid": 1472765, "title": "সায়েদুর রহমান", "url": "https://bn.wikipedia.org/wiki?curid=1472765", "content": "সায়েদুর রহমান একজন বাংলাদেশী চিকিৎসক। তিনি বঙ্গবন্ধু শেখ মুজিব মেডিক্যাল বিশ্ববিদ্যালয়ের (বিএসএমএমইউ) ফার্মাকোলজি বিভাগের অধ্যাপক এবং বিশ্ববিদ্যালয়টির সাবেক উপাচার্য। এছাড়া, তিনি মুহাম্মদ ইউনূসের নেতৃত্বাধীন অন্তর্বর্তীকালীন সরকারের প্রধান উপদেষ্টার বিশেষ সহকারী হিসেবে প্রতিমন্ত্রী পদমর্যাদায় দায়িত্ব পালন করছেন।\n\n\n== শিক্ষাজীবন ==\nতিনি ১৯৭৮ সালে নটরডেম কলেজ থেকে উচ্চমাধ্যমিক এবং চট্টগ্রাম মেডিকেল কলেজ থেকে এমবিবিএস পাশ করেন। পরবর্তীকালে তিনি ঢাকা বিশ্ববিদ্যালয়ের অধীনে ইনস্টিটিউট পোস্ট গ্র্যাজুয়েট মেডিসিন অ্যান্ড রিসার্চ থেকে উচ্চতর ডিগ্রি গ্রহণ করেন।\n\n\n== কর্মজীবন ==\nসায়েদুর রহমান স্যার সলিমু্ল্লাহ মেডিকেল কলেজে শিক্ষকতা করেছেন। পরবর্তী সময়ে বঙ্গবন্ধু শেখ মুজিব মেডিক্যাল বিশ্ববিদ্যালয়ে যোগ দেন। তিনি বিএসএমএমইউ-এর রেজিস্ট্রার, ইনফরমেশন টেকনোলজি বিভাগের পরিচালক এবং ফার্মাকোলজি বিভাগের চেয়ারম্যান হিসেবে দায়িত্ব পালন করেন। তিনি ২০২৪ সালের ২৭ আগস্ট থেকে ১০ নভেম্বর পর্যন্ত বঙ্গবন্ধু শেখ মুজিব মেডিক্যাল বিশ্ববিদ্যালয়ের (বিএসএমএমইউ) উপাচার্য হিসেবে দায়িত্ব পালন করেন। একই বছর ১০ নভেম্বর তিনি প্রতিমন্ত্রীর পদমর্যাদায় মুহাম্মদ ইউনূসের নেতৃত্বাধীন অন্তর্বর্তীকালীন সরকারের প্রধান উপদেষ্টার বিশেষ সহকারী নিযুক্ত হন।\n\n\n== তথ্যসূত্র =="}