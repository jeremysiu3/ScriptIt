{"pageid": 1485507, "title": "জাতীয় নাগরিক কমিটি", "url": "https://bn.wikipedia.org/wiki?curid=1485507", "content": "জাতীয় নাগরিক কমিটি একটি বাংলাদেশি রাজনৈতিক সংগঠন। যার মুখ্য সংগঠক সারজিস আলম।\nসংগঠনটি ২০২৪ সালের ৫ আগস্ট সাবেক প্রধানমন্ত্রী শেখ হাসিনার পদচ্যুতির পর জুলাই বিপ্লবের প্রেক্ষিতে একটি অন্তর্ভুক্তিমূলক গণতান্ত্রিক রাষ্ট্র হিসেবে বাংলাদেশ পুনর্গঠনের জন্য ঐকমত্য গঠনের লক্ষ্যে প্রতিষ্ঠিত হয়।\n\n\n== প্রতিষ্ঠাকালীন প্রেক্ষাপট ==\n২০২৪ সালের ৫ জুন বাংলাদেশ সুপ্রিম কোর্টের হাইকোর্ট বিভাগ কর্তৃক ২০১৮ সালের ৪ অক্টোবর বাংলাদেশ সরকারের জারি করা পরিপত্রকে অবৈধ ঘোষণার পর কোটা সংস্কার আন্দোলন নতুন করে শুরু হয়, এই আন্দোলনে তৎকালীন শেখ হাসিনা নেতৃত্বাধীন সরকার দমন নিপড়ন শুরু করলে এটি অসহযোগ আন্দোলনে রূপ নেয়। এই গণঅভ্যুত্থাের ফলে শেখ হাসিনা প্রধানমন্ত্রীর পদ থেকে পদত্যাগ করে বাংলাদেশে থেকে ভারতে পালিয়ে যেতে বাধ্য হন ও মুহাম্মদ ইউনূসের নেতৃত্বাধীন অন্তর্বর্তীকালীন সরকার দায়িত্ব গ্রহণ করে। গণঅভ্যুত্থানের পর ছাত্র-জনতার আকাঙ্ক্ষা ধারণ করে জনগণকে ঐক্যবদ্ধ করে রাষ্ট্রের পুনর্গঠনের লক্ষ্য নিয়ে গঠিত হয়েছে জাতীয় নাগরিক কমিটি।\n\n\n== লক্ষ্য ও উদ্দেশ্য ==\nসংগঠনটির প্রতিষ্ঠাকালীন লক্ষ্য ও উদ্দেশ্যগুলোর মধ্যে রয়েছে জুলাই হত্যাকাণ্ডের বিচার নিশ্চিতকরণ ও নতুন গণতান্ত্রিক সংবিধান প্রণয়নের জন্য সংবিধান সভা নির্বাচনের বিষয়ে জনমত গঠন।\n\n\n== আরও দেখুন ==\nবাংলাদেশ আওয়ামী লীগ\nবাংলাদেশ কংগ্রেস\nবাংলাদেশ জাতীয়তাবাদী দল\n\n\n== তথ্যসূত্র =="}