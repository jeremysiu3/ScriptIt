{"pageid": 1480300, "title": "আবদুল্লাহ মারুফী", "url": "https://bn.wikipedia.org/wiki?curid=1480300", "content": "মুফতি আব্দুল্লাহ মারুফি (জন্ম: ১৯৬৭ খ্রি.) একজন ভারতীয় ইসলামি পণ্ডিত, মুফতি, হাদিসবেত্তা, লেখক এবং প্রভাষক, যিনি হাদিস অধ্যয়নে বিশেষজ্ঞ হিসেবে পরিচিত। ২০০১ সাল থেকে দারুল উলূম দেওবন্দের হাদিসের বিশেষায়িত বিভাগের প্রভাষক হিসেবে তিনি দায়িত্ব পালন করেছেন এবং বর্তমানে উক্ত বিভাগের তত্ত্বাবধায়ক। তার তত্ত্বাবধানে উলুমুল হাদিস বিষয়ে একাধিক গবেষণাধর্মী রচনা প্রকাশিত হয়েছে। \n\n\n== প্রাথমিক জীবন ও শিক্ষা ==\nআবদুল্লাহ মারুফি উত্তরপ্রদেশের আজমগড় জেলায় (বর্তমান মউ জেলা) পুরা মারুফে ১৯৬৭ সালে (১৩৮৬ হিজরি) জন্মগ্রহণ করেন। তার চাচা জয়নুল আবিদীন আজমী মাজাহিরুল উলুম জাদিদের হাদিস বিভাগের সাবেক তত্ত্বাবধায়ক ছিলেন। \nমারুফি মাদ্রাসা ইশাআতুল উলূম পুরাহ মারুফ থেকে প্রাথমিক শিক্ষা লাভ করেন। এর পর ১৯৭৮ ( ১৩৯৮ হি.) ও ১৯৮২ (১৪০২ হি.) সালের মধ্যে মাদরাসাতুল ইসলাহ, সারাই মীর, আজমগড়ে জয়নুল আবিদিন আজমির নির্দেশনায় আরবি প্রথম থেকে আরবি চতুর্থ পর্যন্ত আরবি শিক্ষা অব্যাহত রাখেন। \n১৯৮২ সালে (১৪০২ হি.) তিনি চাচা আযমির পরামর্শে দারুল উলূম দেওবন্দে   ভর্তি হন এবং আরবি ৫ম শ্রেণীতে ভর্তি হন। ১৯৮৬ সালে সেখান থেকেই স্নাতক হন। ১৯৮৭ সালে তিনি দারুল উলূম দেওবন্দে ইফতা কোর্স সম্পন্ন করেন।  \nতাঁর হাদিস শিক্ষকদের মধ্যে ছিলেন: নাসির আহমদ খান, আব্দুল হক আজমি, নেয়ামাতুল্লাহ আজমী, কামরুদ্দিন আহমদ গোরখপুরী, সাঈদ আহমাদ পালনপুরী, আরশাদ মাদানী, মাইরাজুল হক দেওবন্দী, মুহাম্মাদ হুসাইন বিহারী, জুবায়ের আহমদ দেওবন্দী, আব্দুল খালিক মাদ্রাসি ও রিয়াসাত আলী জাফর বিজনোরি। \nতিনি ইউনুস জৌনপুরী, আশিক ইলাহি বুলন্দশাহরি, জাইন্দুল আবিদিন আজমী ও আহমদ হাসান টনকির কাছ থেকে হাদীসে অনুমতি ( ইজাযাহ ) পেয়েছিলেন। \n\n\n== কর্মজীবন ==\n১৯৮৭ সালে স্নাতক হওয়ার পর রামপুরের মাদরাসা মাতলাউল উলূমে শিক্ষক হিসেবে নিযুক্ত হন। ১৯৮৮ ও ১৯৯৬ এর মধ্যবর্তী প্রায় আট বছর তিনি জামিয়া ইসলামিয়া রিওরি তালাব, বেনারসে শিক্ষক হিসাবে কাজ করেন। \n১৯৯৬ সালে সালমান মাজাহিরির সুপারিশে মাজাহির উলূম জাদেদে তিনি হাদীস বিভাগের প্রভাষক হিসাবে নিযুক্ত হন।  তিনি ২০০১ সাল পর্যন্ত প্রায় পাঁচ বছর এই দায়িত্ব পালন করেন। \nএরপর ২০০১ সাল থেকে তিনি দারুল উলূম দেওবন্দে হাদীসের বিশেষ বিভাগে প্রভাষক হিসেবে দায়িত্ব পালন করছেন এবং  তিনি প্রায় বিশ বছর যাবত মুকাদ্দিমাতু ইবনে সালাহ বইটি পড়ান। বর্তমানে তিনি বিভাগের একজন তত্ত্বাবধায়ক এবং প্রভাষক হিসাবে কাজ করছেন। \n২০১৯ থেকে দারুল উলূম দেওবন্দে দারসে নিজামি পাঠ্যক্রমের হাদিস অধ্যয়নের প্রভাষক হিসেবেও তিনি দায়িত্ব পালন করছেন। \n১৯৮৭ সালে আব্দুল জব্বার আযমির হাতে বায়াতবদ্ধ হন এবং তার মৃত্যুর পর তিনি চাচা জয়নুল আবিদীন আজমির কাছে আনুগত্যের অঙ্গীকার করেন। কিন্তু পরে তিনি মুহাম্মদ জাকারিয়া কান্ধলভির পুত্র মুহাম্মদ তালহা কান্ধলভির আধ্যাত্মিক প্রশিক্ষণের অধীন হন  এবং ২০০২ সালের ৫ ডিসেম্বর সুফিবাদে তাঁর দ্বারা অনুমোদিত হন। \n\n\n== সাহিত্যকর্ম ==\nউলুমুল হাদিসে রচিত তিনি নিম্নলিখিত গবেষণামূলক কাজের তত্ত্বাবধান করেন:\n\nআল-হাদিস আল-হাসান ফী জামি'আল-তিরমিযী: দিরাসাত ওয়া তাতবীক ( الحديث الحسن في جامع الترمذي: دراسة وتطبيق ; এক খণ্ডে; ১৪২৫ হি.)\nহাদিসুন গারিবুন ফী জামি'আল-তিরমিযী: দিরাসাত ওয়া তাতবীক ( حديث غريب في جامع الترمذي : دراسة وتطبيق ; দুটি খণ্ডে; ১৪২৮ হি.)\nহাসানুন সহীহ ফি জামি'আল-তিরমিযী: দিরাসাত ওয়া তাতবীক ( حسن صحيح في جامع الترمذي: دراسة وتطبيق ; তিন খণ্ডে; ১৪২৯ হিজরি)\nতার রচনার মধ্যে রয়েছে:\n\nআল-আরফ আজ-জাকি ফী শারহ জামি' আল-তিরমিযী ( العرف الذكي في شرح جامع الترمذي ; পাঁচ খন্ডে জামি তিরমিযীর একটি আরবি ভাষ্য, যার বাকি ষোল খণ্ড ২০২৪ সালে প্রকাশ পায়।)\nতাহযীব আদ-দুর আল-মুনাদ্দাদ ফি শারহ আল-আদাব আল-মুফরাদ ( تهذيب الدر المنضد في شرح الأدب المفرد ; চার খণ্ডে আল-বুখারির আল-আদাব আল-মুফরাদের একটি আরবি ভাষ্য।)\nমুআদ্দামাত আদ-দুর আল-মুনাদ্দাদ ( مقدمة الدر المنضد ; আল-দুর আল-মুনাদ্দাদ পরিচিতি। )\nহাদিস আওর ফাহমে হাদিস (حديث اور فهم حديث : উর্দু ভাষায় রচিত হাদিস অধ্যয়ন সম্পর্কিত গ্রন্থ। ) \nআল-আরফ আল-ফায়্যাহ ফি শারহ মুকাদ্দামা ইবনে আস-সালাহ ( العرف الفيَّاح في شرح مقدمة ابن الصلاح ; ইমাম ইবনে সালাহ রচিত মুকাদ্দিমা ইবনে সালাহ সম্পর্কে তার বক্তৃতা, যা ছাত্র মুশাহিদ আল-ইসলাম আমরোহী দ্বারা সংকলিত।)\nজাওয়াব আর-রিসালাহ ( جواب الرسالة ; এই গ্রন্থে তিনি নিজের মুকাদ্দমাত আল-দুরর আল-মুনাদ্দাদ গ্রন্থে বর্ণিত হাদীসগুলির উপর আরোপিত হুকুমের পদ্ধতির উপর সিরীয় পণ্ডিত মুহাম্মদ আওয়ামার সমালোচনা ও জিজ্ঞাসাবাদের বিষয়ে একটি বিশদ পর্যালোচনা করেছেন।)\nগাইরে মুকাল্লিদিয়াত: আসবাব-ও-তাদারুক ( غير مقلديت: أسباب و تدارك)\nফাজায়েল-ই-আমাল পার ইতেরাজাত: এক উসূলি যায়যাহ ( فضائل اعمال پر اعتراضات: ایک اصولی جائزہ ; ফাজায়েলে আমলের ওপর আরোপিত অভিযোগের পর্যালোচনা, যা উর্দু, আরবি, ইংরেজি ও বাংলায় অনূদিত হয়েছে)। \nহাকীকাত-উজ-যিয়াদাহ 'আলাল-কুরআন বি খবরিল ওয়াহিদ ওয়া ইসতি'রাদুন 'ইলমিয়ুন লি ইরাদাতি ইবনুল কাইয়্যিম 'আলাল-হানাফিয়াহ বিনাআন 'আলা হাদাল আস ( حقيقة الزیادۃ على القرآن بخبر الواحد و استعراض علمي لإيرادات ابن القيم على الحنفية بناءً على هذا الأصل; তাঁর দ্বারা সম্পাদিত ও পরিমার্জিত হয়েছে।)"}