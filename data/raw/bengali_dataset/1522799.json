{"pageid": 1522799, "title": "ব্রিটিশ মুসলিম ইনিশিয়েটিভ", "url": "https://bn.wikipedia.org/wiki?curid=1522799", "content": "ব্রিটিশ মুসলিম ইনিশিয়েটিভ (বিএমআই) যুক্তরাজ্য-ভিত্তিক একটি মুসলিম সংগঠন। এই সংগঠন নিজেদেরকে \"বর্ণবাদ ও ইসলামভীতি মোকাবেলা, বিশ্বজুড়ে মুসলমানরা যে চ্যালেঞ্জের মুখোমুখি হয় তা মোকাবিলা, ব্রিটিশ জনজীবনে মুসলমানদের অংশগ্রহণকে উৎসাহিত করা এবং পশ্চিম ও মুসলিম বিশ্বের মধ্যে সম্পর্ক উন্নত করার\" লক্ষ্যে কাজ করা একটি সংগঠন হিসেবে বর্ণনা করে। এবং এটি \"এমন একটি প্ল্যাটফর্ম সরবরাহ করার লক্ষ্য রাখে যেখান থেকে ব্রিটিশ মুসলমানদের উদ্বেগের বিষয়গুলি, বিশেষত রাজনৈতিক প্রকৃতির বিষয়গুলি, গবেষণা, বিশ্লেষণ এবং তুলে ধরা যায়।\" এইটিকে মুসলিম ব্রাদারহুডের সাথে সম্পৃক্ত বলে বর্ণনা করা হয়েছে।\n২০১০ সালে, মুহাম্মদ সাওয়ালহা ছিলেন বিএমআই এর সভাপতি। ২০১৩ সালে, আনাস আল টিকরিতিকে ইনিশিয়েটিভ এর নেতা বা মুখপাত্র হিসেবে রিপোর্ট করা হয়েছিল।\nমুসলিম অ্যাসোসিয়েশন অব ব্রিটেন এর সাবেক নেতৃবৃন্দ সাওয়ালহা, আজ়যাম তামিমি এবং আল তিকরিতি দ্বারা বিএমআই ২০০৭ সালে প্রতিষ্ঠিত হয়েছিল।  সবুজ দল এবং রেসপেক্ট পার্টির সাথে ব্রিটিশ রাজনীতিতে \"উচ্চ স্তরের সম্পৃক্ততার কারণে এমএবির ঐতিহ্যবাদীরা অসন্তুষ্ট ছিলেন\" এমন একটি \"সংঘাতের ফলস্বরূপ\" এই গোষ্ঠীটি প্রতিষ্ঠিত হয়েছিল, \"অন্যদিকে যারা বিএমআই গঠন করেছিলেন তারা এই ধরনের কার্যকলাপ অব্যাহত রাখতে চেয়েছিলেন।\" দাউদ আব্দুল্লাহ এই সংগঠনটি প্রতিষ্ঠা করেছিলেন।\n\n\n== তথ্যসূত্র =="}