{"pageid": 1053714, "title": "পিটো কুটির", "url": "https://bn.wikipedia.org/wiki?curid=1053714", "content": "পিটার ও ক্যাথরিন ওয়ায়েট কুটির (পিটো কুটির নামে জনপ্রিয়) পর্বতারোহীদের যাত্রাবিরতি ও রাত্রীকালীন অবস্থানের জন্য নির্মিত একটি পর্বত কুটির। এটি কানাডার ব্রিটিশ কলাম্বিয়া প্রদেশের ব্যানফ জাতীয় উদ্যানের অন্তর্গত ওয়াপ্টা বরফক্ষেত্রের উত্তর প্রান্তে অবস্থিত। পিটো হিমবাহের কাছে অবস্থানের কারণে কুটিরটি পর্বতারোহীদের কাছে 'পিটো কুটির' নামে পরিচিত লাভ করে। এটি ১৯৬০-এর দশকে নির্মিত, ওয়াপ্টা বরফক্ষেত্রের আশেপাশে থাকা চারটি কুটিরের অন্যতম এবং কানাডার আলপাইন ক্লাব কর্তৃক পরিচালিত। কুটিরটি পিটো হ্রদ এবং বো কুটির হতে গমনযোগ্য।\n\n\n== ইতিহাস ==\nপিটো কুটির ১৯৬০-এর দশকে নির্মাণ করা হয়। সেসময় এটি তন্তুকাঁচ দিয়ে বানানো একটি ইগলু ছিল। বুনো পরিবেশে উলভারাইনরা ইগলুটি নষ্ট করে, পরবর্তীতে ধাতব পাত দিয়ে কুটিরটি পুনঃনির্মাণ করা হয়েছিল।\n\n\n== বিশেষত্ব ==\nকুটিরটি পিটো ও ট্র্যাপার পর্বতচূড়া, এবং বেকার ,থম্পসন ও রন্ডা পর্বতে গমনের সময় বিশ্রাম ও বিরতির জায়গা হিসেবে ব্যবহৃত হয়। সম্পূর্ণ ওয়াপ্টা বরফক্ষেত্র এই কুটির হতে অবলোকন করা যায়। গ্রীষ্মে এটি ১৮ জন অভিযাত্রীর রাত্রীযাপনের জন্য নির্মিত, তবে শীতকালে ১৬ জন ঘুমাতে পারেন। এটির আলোক ও রান্না ব্যবস্থা প্রোপেন চালিত। কুটিরটির ভিতরে মানববর্জ্য ত্যাগের ব্যবস্থা রাখা হয়নি, যা কুটিরের বাহিরে অবস্থিত।\n\n\n== গমন ==\nপিটো কুটিরের পৌছানোর জন্য দুটি নিকটবর্তী বো কুটির এবং পিটো হ্রদ হতে ৬ থেকে ৮ ঘণ্টা হাঁটা পথে যাওয়া যায়। পিটো কুটিরটি থম্পসন পর্বতের গ্রাবরেখার কাছাকাছি হলেও কুটিরে যাওয়ার দুটি পথই হিমবাহের উপর দিয়ে অতিক্রম করতে হয়। পথ দুটির মধ্যে বো কুটির হতে গমন অপেক্ষাকৃত সহজতর, এই পথে ৩-৪ ঘণ্টায় যাওয়া যায়। নিকটস্থ মহাসড়ক হতে পিটো হ্রদ হয়ে এই কুটিরে আসতে ৫-৮ ঘণ্টা সময় লাগে।\n\n\n== তথ্যসূত্র =="}