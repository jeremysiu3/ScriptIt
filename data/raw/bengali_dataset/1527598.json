{"pageid": 1527598, "title": "আবু উবাইদা আমর ইবনুল জাররাহ মসজিদ", "url": "https://bn.wikipedia.org/wiki?curid=1527598", "content": "আবু উবাইদা আমর ইবনুল জাররাহ মসজিদ (আরবি: مسجد أبي عبيدة عامر بن الجراح) জর্ডানের দেইর আলা শহরে অবস্থিত একটি ঐতিহাসিক মসজিদ এবং সমাধিসৌধ।  এখানে আবু উবাইদা ইবনুল জাররাহের কথিত সমাধি রয়েছে। তিনি ছিলেন মুহাম্মদ (সা.) এর একজন সাহাবী  এবং খলিফা উমর ইবনুল খাত্তাবের সময়ের খিলাফতে রাশিদা ও রাশিদুন সেনাবাহিনীর একজন সেনাপতি। \n\n\n== ইতিহাস ==\nআবু উবাইদা ইবনুল জাররাহ ৫৮ বছর বয়সে ৬৩৯ সালে মৃত্যুবরণ করেন, বিভিন্ন সূত্র অনুসারে তাকে বর্তমান জর্ডান অঞ্চলে দাফন করা হয়েছিল। ত্রয়োদশ শতাব্দীতে, মামলুক শাসক বাইবার্স আবু উবাইদা ইবনুল জাররাহের কথিত কবরের উপরে একটি গম্বুজযুক্ত সমাধিসৌধ এবং একটি সংযুক্ত মসজিদ নির্মাণ করেন।  পরবর্তীতে হাশেমীয় রাজ্যের (বর্তমান জর্ডান) শাসনামলে, ১৯৪৬ থেকে ১৯৫৪ সালে, জর্ডান মন্ত্রণালয়ের অনুরোধে মসজিদ এবং এর সংলগ্ন সমাধিসৌধ সম্পূর্ণরূপে একটি বৃহত্তর কাঠামোতে পুনর্নির্মাণ করা হয়।  যদিও বর্তমানে মসজিদের যে কাঠামোটি রয়েছে তা আধুনিক স্থাপত্যশৈলী অনুসারে তৈরি, কিন্তু মসজিদটিতে এখনও মামলুক আমলের শিলালিপি বিদ্যমান। \n\n\n== মসজিদের বৈশিষ্ট্য ==\nমসজিদটি খিলাফতে রাশিদার সেনাপতি আবু উবাইদার সমাধিস্থল হিসেবে সুপরিচিত, তাঁর নামানুসারেই মসজিদটির নামকরণ করা হয়। \nআবু উবাইদার কথিত সমাধিসৌধ ছাড়াও মসজিদটিতে রয়েছে একটি গ্রন্থাগার এবং একটি ইসলামিক জাদুঘর।  মসজিদের ইমাম এবং মুয়াজ্জিনের জন্য রয়েছে আলাদা বাসস্থান। তাছাড়া মসজিদ কমপ্লেক্সের ভেতরে রয়েছে একটি বহুমুখী হল এবং একটি ভিআইপি অতিথিশালা, যা গুরুত্বপূর্ণ ব্যাক্তিবর্গ ও অতিথীদের জন্য বরাদ্দ। মসজিদ কমপ্লেক্সের বাইরে বড় একটি কবরস্থানও রয়েছে। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nজর্ডানে ইসলাম\n\n\n== তথ্যসূত্র =="}