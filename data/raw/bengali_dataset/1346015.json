{"pageid": 1346015, "title": "পূজা ঘাটকার", "url": "https://bn.wikipedia.org/wiki?curid=1346015", "content": "পূজা ঘাটকার (জন্ম ১৯৮৯) হলেন একজন ভারতীয় পেশাদার ক্রীড়া শুটার । তিনি মহিলাদের ১০ মিটার এয়ার রাইফেল ইভেন্টে প্রতিদ্বন্দ্বিতা করেন।\n\n\n== ক্রীড়া জীবন ==\nপূজা ২০১৩ সালে দিল্লিতে সিনিয়র ন্যাশনাল চ্যাম্পিয়নশিপে ১০ মিটার এয়ার রাইফেল ইভেন্টে প্রতিদ্বন্দ্বিতা করেছিলেন এবং একটি স্বর্ণপদক জিতেছিলেন। তিনি পরের বছর কুয়েত সিটিতে ২০১৪ সালে, এশিয়ান চ্যাম্পিয়নশিপে সোনা জিতেছিলেন। তিনি যোগ্যতা নির্ণায়ক রাউন্ডে ৪১৩.১ পয়েন্ট স্কোর করেছিলেন। এরপর তিনি ফাইনালে ২০৮.৮ পয়েন্ট স্কোর করেন, যেখানে চীনের ডু বেজ করেছিলেন ২০৭.২ পয়েন্ট এবং পূজা সোনা জেতেন।\n২০১৬ রিও অলিম্পিকে খেলার যোগ্যতা অর্জনের জন্য পূজা নতুন দিল্লিতে এশিয়ান অলিম্পিক বাছাইপর্বের প্রতিযোগিতায় অংশ নিয়েছিলেন। ফাইনালে ৮.৮ পয়েন্টে গুলি হিট করে তিনি ভারতে তাঁর সহ শুটার অয়নিকা পলের কাছে হেরে যান এবং ব্রোঞ্জ জেতেন। ২০১৭ সালে তাঁর প্রথম বড় আন্তর্জাতিক জয় আসে যখন তিনি ২০১৭ নতুন দিল্লি বিশ্বকাপে ব্রোঞ্জ জিতেছিলেন। তিনি যোগ্যতা নির্ণায়ক রাউন্ডে ৪১৮.০ পয়েন্ট স্কোর করে দ্বিতীয় স্থানে পৌঁছে ফাইনালে প্রবেশ করেন। ফাইনালে, তাঁর শ্যুটিং সরঞ্জামে ত্রুটি দেখা গিয়েছিল।  তিনি ২২৮.৮ পয়েন্টই করতে পেরেছিলেন। তিনি চীনের ডং লিজির পেছনে শেষ করেন এবং বিজয় মঞ্চে জায়গা করে নেন। তাঁর সবচেয়ে বড় জয়ের  কিছু মুহূর্ত পরে, শুটার পূজা তাঁর সাফল্যের কৃতিত্ব দেন অভিজ্ঞ গগন নারাংকে এবং বলেছিলেন যে গগন তাঁর ক্রীড়া জীবন গঠনে একটি প্রধান ভূমিকা পালন করেছিলেন।\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক শ্যুটিং স্পোর্ট ফেডারেশনে পূজা ঘাটকারের প্রোফাইল"}