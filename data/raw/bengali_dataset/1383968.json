{"pageid": 1383968, "title": "লেই'স", "url": "https://bn.wikipedia.org/wiki?curid=1383968", "content": "লেই'স (ইংরেজি: Lay's) মার্কিন যুক্তরাষ্ট্রে বিভিন্ন স্বাদের আলুর চিপসের মার্কা প্রতিষ্ঠাকারী কোম্পানির একটি নাম। এই মার্কাকে ফ্রিটো-লেই নামেও উল্লেখ করা হয় কারণ লেই'স ও ফ্রিটোস উভয়ই ফ্রিটো-লেই কোম্পানির দ্বারা বিক্রিকৃত মার্কা ছিলো, এটি ১৯৬৫ সাল থেকে পেপসিকোর সম্পূর্ণ মালিকানাধীন সহায়ক সংস্থা।\nফ্রিটো-লেই প্রাথমিকভাবে মার্কিন যুক্তরাষ্ট্রে \"লেই'স\" মার্কা নাম ব্যবহার করে ও কিছু অন্যান্য দেশে বিভিন্ন মার্কার নাম ব্যবহার করে, যেমন: যুক্তরাজ্য ও আয়ারল্যান্ডে ওয়াকার; অস্ট্রেলিয়ায় স্মিথ; মিশরে ও পশ্চিম বলকানে চিপসি; ইসরায়েলে ট্যাপুচিপস; কলম্বিয়াতে মার্গারিটা; এবং মেক্সিকোতে সাব্রিটাস।\n\n\n== ইতিহাস ==\n১৯৩৪ সালে বিক্রয়কর্মী হারম্যান লেই টেনেসির ন্যাশভিলে একটি জলখাবার কার্যক্রম চালু করেছিলেন। ১৯৩৮ সালে তিনি জর্জিয়ার আটলান্টা ভিত্তিক আলুর চিপস প্রস্তুতকারক \"ব্যারেট ফুড কোম্পানি\" ক্রয় করে এটির নাম পরিবর্তন করে \"এইচডাব্লিউ লেই লিঙ্গো অ্যান্ড কোম্পানি\" রাখেন। লেই তার গাড়ির ডিক্কি থেকে পণ্য বিক্রি করতে করতে মার্কিন যুক্তরাষ্ট্রের দক্ষিণাঞ্চল অতিক্রম করেন।\nব্যবসাটির নাম ১৯৪৪ সালে \"দ্য লেই'স লেই লিঙ্গো কোম্পানি\" নামে সংক্ষিপ্ত করা হয় এবং বার্ট লাহরকে এর খ্যাতিবান মুখপাত্র হিসেবে ব্যবহার করে টেলিভিশন বিজ্ঞাপন ব্যবহারের ইতিহাসে প্রথম জলখাবার প্রস্তুতকারক হয়ে ওঠে।\n১৯৬১ সালে চার্লস ই. ডুলিন দ্বারা প্রতিষ্ঠিত ফ্রিটো কোম্পানি লেই'স-এর সাথে একীভূত হয়ে ফ্রিটো-লেই ইনক. গঠন করে। ফ্রিটো একটি জলখাবার জায়ান্ট যার সম্মিলিত বিক্রয় বার্ষিক $১২৭ মিলিয়নেরও বেশি ছিল, এটি তখন যেকোন নির্মাতার দ্বারা অর্জিত সর্বোচ্চ বিক্রয় রাজস্ব ছিল। এর কিছুদিন পরেই লেই'স তার সবচেয়ে পরিচিত স্লোগানটি চালু করে: \"বেচা ক্যান'ট ইট জাস্ট ওয়ান\" (আক্ষ. 'কসম শুধু একটি খেয়ে থাকতে পারবেন না')। বিপণন সহ বেশ কয়েকটি খ্যাতিসম্পন্ন সমর্থনকারীর সহায়তায় চিপসের বিক্রয় বিশ্বব্যাপী হয়ে ওঠে। ফ্রিটো-লেই-এর বার্ষিক আয় ১৯৬৫ সালের মধ্যে $১৮০ মিলিয়ন ছাড়িয়ে গিয়েছিল, অন্যদিকে কোম্পানির ৮,০০০ টিরও বেশি কর্মচারী ও ৪৬ উৎপাদন কারখানা ছিল।\n১৯৬৫ সালে পেপসি-কোলা কোম্পানির সাথে একীভূত হয়ে ফ্রিটো-লেই \"পেপসিকো, ইনকর্পোরেটেড\" গঠন করে। ১৯৯১ সালে কোম্পানি তাদের চিপসের একটি নতুন ধরন প্রবর্তন করে যেটি আরও মচমচে ও আরও বেশি সময় ধরে সতেজ থাকতো। এর অল্প সময়ের মধ্যেই কোম্পানিটি ১৯৯৪ সালে নতুন পণ্যের অভিষেকের পাশাপাশি \"ওয়েভি লেই'স\" পণ্যগুলো মুদির দোকানে বিক্রি শুরু করে। ১৯৯০-এর দশকের মাঝামাঝি থেকে শেষের দিকে, লেই'স একটি নিম্ন ক্যালরির প্রস্তুতকৃত জাত ও একটি স্নেহমুক্ত জাত (লেই'স ওয়াও চিপস) প্রবর্তন করে যাতে স্নেহ পদার্থের বিকল্প অলেস্ট্রা ছিল।\n২০০০-এর দশকে কোম্পানিটি \"কেটল-কুকড\"-এর সাথে আরও বেশি প্রক্রিয়াজাত জাত (লেই'স স্ট্যাক্স) জাত প্রবর্তন করে যা প্রিঙ্গলস, এবং বেশ কিছু ভিন্ন স্বাদের জাতগুলোর সাথে প্রতিযোগিতা করার উদ্দেশ্যে বাজারজাত করা হয়েছিল।\nলেই'স-এর ক্লাসিক পটেটো চিপস ২০০৩ সাল পর্যন্ত হাইড্রোজেনেটেড তেলে রান্না করা হতো। বর্তমানে চিপস সূর্যমুখী, ভুট্টা এবং/অথবা ক্যানোলা তেল দিয়ে তৈরি করা হয়।\n২০১২ সালের তথ্য অনুযায়ী ফ্রিটো-লেই-এর পণ্যগুলো মার্কিন যুক্তরাষ্ট্রের সুস্বাদু জলখাবার বাজারের ৫৯% নিয়ে গঠিত।\n\n\n== আন্তর্জাতিক ==\n\n\n== স্বাদ ==\n\n\n== বিতর্ক ==\n২০১৯ সালের এপ্রিলে পেপসিকোর ভারতীয় সহায়ক সংস্থা মেধাস্বত্ব লঙ্ঘনের জন্য ভারতের গুজরাতে চারজন কৃষকের বিরুদ্ধে মামলা করে, তাদের দাবি ছিল যে অভিযুক্তরা নিজেদের লেই'স-এর আলুর চিপসের একচেটিয়া ব্যবহারের জন্য কোম্পানির ট্রেডমার্ককৃত বিভিন্ন ধরণের আলু চাষ করছে। দুই বছর পরে উদ্ভিদের জাত ও কৃষক অধিকার সংরক্ষণ আইন, ২০০১ আইনের অধীনে কৃষকদের পক্ষে রায় দেওয়া হয়।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}