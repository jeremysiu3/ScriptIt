{"pageid": 1320283, "title": "মাই ধাই", "url": "https://bn.wikipedia.org/wiki?curid=1320283", "content": "মাই ধাই (উর্দু: مای دھائی‎‎) হলেন একজন পাকিস্তানি শাস্ত্রীয় সঙ্গীত শিল্পী, তিনি সিন্ধু প্রদেশের থারপার্কার জেলায় জন্মগ্রহণ করেছিলেন। তিনি মাই ধাই ব্যাণ্ড নামে একটি লোক-ব্যাণ্ড গঠন করেছিলেন, সেখানে ছিলেন হারমোনিয়াম বাদক জামাল শাব এবং ঢোল বাদক মুহাম্মদ ফকির। মাই এবং তাঁর ব্যাণ্ড মার্কিন যুক্তরাষ্ট্রের সাউথ বাই সাউথ ওয়েস্ট মিউজিক ২০১৫ অনুষ্ঠানে সঙ্গীত পরিবেশন করেছিলেন, সেখানে তাঁর সঙ্গীত শৈলী অসামান্য ইতিবাচক প্রতিক্রিয়া পেয়েছিল। পাকিস্তানের কোক স্টুডিও পরিচালিত সঙ্গীত পরম্পরার অষ্টম মরশুমে একজন বিশিষ্ট শিল্পী হিসেবে উপস্থিত হওয়ার পর তিনি জাতীয় টেলিভিশনে সুনাম অর্জন করেন।\n\n\n== পটভূমি ==\nমাই মাঙ্গনিয়ার সম্প্রদায়ের অন্তর্ভুক্ত। ২০১৩ সালে, তিনি লাহুতি চলমান অধিবেশনের (লাইভ সেশন) চলমান সঙ্গীতানুষ্ঠানে উপস্থিত হয়েছিলেন। তাঁর উদ্দেশ্য ছিল আদিবাসী সঙ্গীত সুফি/লোক সঙ্গীত, বিভিন্ন সঙ্গীত শিল্পী এবং বাদ্য যন্ত্রগুলিকে জনসাধারণের মধ্যে বিশেষ করে যুবকদের মধ্যে পরিচিত করা। এগুলি দ্য স্কেচেস ব্যাণ্ড তৈরি করে। লাহুতি চলমান সঙ্গীতানুষ্ঠানে সঙ্গীত পরিবেশন করার পর তিনি খ্যাতি অর্জন করেন। ২০১৫ সালের মার্চ মাসে, সাউথ বাই সাউথ ওয়েস্টে মিউজিক ২০১৫ বৈশ্বিক প্রোগ্রামে, পাকিস্তানের মার্কিন দূতাবাস এবং ফাউন্ডেশন ফর আর্টস, কালচার অ্যান্ড এডুকেশন (এফএসিই) এর সঙ্গে ডাবএমসি সহযোগিতার অংশ হিসেবে, মাই ধাই নিউ ইয়র্ক শহরের সিটি ইউনিভার্সিটির গ্র্যাজুয়েট সেন্টারে সঙ্গীত পরিবেশন করেছেন। ব্রডওয়ে ওয়ার্ল্ডের সাথে একটি সাক্ষাৎকারে তিনি বলেছিলেন, \"আমার কণ্ঠস্বর এবং আমি যে সংস্কৃতি থেকে এসেছি তার প্রতি আমার আস্থা আছে\"। তিনি বলেছেন, \"এখানে চারপাশের অবস্থা আরও কঠোর হয়ে উঠছে, বিশেষ করে যখন মঞ্চে নারীর গান গাওয়ার কথা আসে। আমি মাঙ্গনিয়ার উপজাতির একমাত্র মহিলা যে একটি বড় মঞ্চে সঙ্গীত পরিবেশন করেছে। তবে আমি আশাবাদী যে অবস্থা আরও ভাল হবে, সম্ভবত পরবর্তী প্রজন্মের জন্য। আর যতক্ষণ আমার কণ্ঠ আমার সাথে থাকবে আমি গান গাইতে থাকব।\"\n\n\n== কর্মজীবন ==\nদ্য স্কেচেস এবং লাহুতি চলমান সঙ্গীতানুষ্ঠানগুলির পরিচিতি মাই ধাইকে পাকিস্তানের কোক স্টুডিওতে উপস্থিত হতে সাহায্য করেছিল। ২০১৫ সালে, তিনি পাকিস্তানি মিউজিক রিয়েলিটি টেলিভিশন সিরিজ কোক স্টুডিওর অষ্টম মরশুমে আত্মপ্রকাশ করেন। সেখানে তিনি শিল্পী করম আব্বাস খান এবং আতিফ আসলামের সাথে যথাক্রমে \"আঁখারলি ফাড়ুকাই\" এবং \"কাড়ি আও নি\" গানদুটি গেয়েছিলেন। কোক স্টুডিওতে আতিফের সাথে মাইয়ের উপস্থিতি সমালোচক এবং দর্শকেরা ভালভাবেই গ্রহণ করেছিলেন।\nকোক স্টুডিওতে আত্মপ্রকাশ করার আগে, দ্য স্কেচেস-এর সৈফ সামেজো মাইয়ের সাথে সঙ্গীত পরিবেশন করেছেন। দ্য এক্সপ্রেস ট্রিবিউনকে দেওয়া এক সাক্ষাৎকারে সৈফ বলেন, \"কোক স্টুডিওতে মাই ধাই যে শৈলীতে সঙ্গীত পরিবেশন করছেন তা তাঁর স্বাভাবিক শৈলী, এখানে আমরা আমাদের গানের শৈলীটি তাঁর মধ্যে অন্তর্ভুক্ত করার চেষ্টা করেছি, যাতে গানটি তার আসল রাজস্থানী স্বাদ বজায় রাখে এবং আমাদের মধ্যে একটি সংলাপের মতো শোনায়।\" মাই এই ব্যাণ্ডের সাথে দুটি গান গেয়েছেন।\n\n\n== ডিস্কের তালিকা ==\n\"ডোরো\" (সৈফ সামেজোর সঙ্গে) দ্য স্কেচেস (লাহুতি লাইভ সেশন) (২০১৩)\n\"মোরিয়া (সৈফ সামেজোর সঙ্গে) দ্য স্কেচেস (লাহুতি লাইভ সেশন) (২০১৫)\n\"সরক সরক\" – মাই ধাই ব্যান্ড\n\"লা গোরে\" – মাই ধাই ব্যান্ড\n\"আঁখারলি ফাড়ুকাই\" (করম আব্বাস খানের সঙ্গে) – কোক স্টুডিও পাকিস্তান (অষ্টম মরশুম)\n\"কাড়ি আও নি\" (আতিফ আসলামের সঙ্গে) – কোক স্টুডিও পাকিস্তান (অষ্টম মরশুম))\n\n\n== চলচ্চিত্রের তালিকা ==\nহো মন জাহাঁ – \"সরক সরক\"\n\n\n== পুরস্কার এবং স্বীকৃতি ==\n২০১৭ সালে \"হো মন জাহাঁ\" চলচ্চিত্রে সেরা পার্শ্ব গায়কের জন্য নিগার পুরস্কার।\n\n\n== তথ্যসূত্র ==\n\n\n== বহিঃসংযোগ ==\nফেসবুকে মাই ধাই\nমাই ধাই at কোক স্টুডিও\nমাই ধাই ব্যাণ্ড\nটেমপ্লেট:Latif Award\nটেমপ্লেট:The Sketches"}