{"pageid": 1091555, "title": "শরীর মালিশ", "url": "https://bn.wikipedia.org/wiki?curid=1091555", "content": "শরীর মালিশ হলো হাত দিয়ে টিপে শরীরে রক্তসঞ্চালন বৃদ্ধি এবং আরাম প্রদানের পদ্ধতি। বই-পত্রে এটি অঙ্গমর্দন হিসাবেও বর্ণিত। ইংরেজিতে একে বলে মাসাজ (ইংরেজি: Massage)। সারা পৃথিবীতেই গায়ে ব্যথার উপশম হিসাবে শরীর মালিশ করার রীতি প্রচলিত আছে। বিশেষ করে কোমর ব্যথা, ঘাড়ে এবং কাঁধে ব্যথার স্বল্পস্থায়ী উপশমের স্বার্থে\nশরীর মালিশ একটি কার্যকর পদ্ধতি। মাথার যন্ত্রণাতেও মালিশের উপযোগিতা রয়েছে। শিশুরাও গাত্র মর্দনে উপকৃত হয়।\n\n\n== সুফল ==\nযথোপযুক্তভাবে শরীর মালিশ করা হলে বেশ কিছু সুফল পাওয়া যেতে পারে। যথা:\n\nমাংসপেশীর কাঠিন্য দূর করে।\nমাংসপেশীর ব্যথা-বেদনা হ্রাস করে।\nদেহের গিঁটের ব্যথার উপশম করে।\nঅঙ্গ-প্রত্যঙ্গের নড়ানো-চড়ানো সহজতর করে।\nনড়াচড়ার স্বাচ্ছ্যন্দ্য বৃদ্ধি করে।\nশরীরে আনে প্রশান্তি তরতাজা ভাব।\nশ্বাস-প্রশ্বাসকে সহজতর করে তোলে।\nশরীরে রক্ত ও লসিকা সঞ্চালন বৃদ্ধি করে।\nদুশ্চিন্তা উদ্ভূত মাথাব্যথা উপশম করে।\nআহত মাংসপেশীর সমস্যা দূর করে।\nআঘাতপ্রাপ্ত স্থানের ফোলা কমায়।\nত্বককে করে তাজা, মসৃণ ও উজ্জ্বল।\nব্যক্তিকে দান করে ভাললাগার অনুভূতি।\nদেহ-মনের সচেতনতা ও ক্ষিপ্রতা বৃদ্ধি করে।\n\n\n== তথ্যসূত্র =="}