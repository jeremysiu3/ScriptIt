{"pageid": 1401105, "title": "ভারত বিচিত্রা", "url": "https://bn.wikipedia.org/wiki?curid=1401105", "content": "ভারত বিচিত্রা বাংলাদেশের ঢাকায় ভারতীয় হাই কমিশন কর্তৃক প্রকাশিত একটি বাংলা ভাষার মাসিক সাময়িকী। এটি ১৯৭৩ সালে প্রথম প্রকাশিত হয়েছিল।\n\n\n== ইতিহাস ==\n১৯৭৩ সালের এপ্রিলে সাহিত্য ও সাংস্কৃতিক বিনিময়ের লক্ষ্যে প্রথম ভারত বিচিত্রা প্রকাশ করা হয়। এ পত্রিকাটিতে বাংলাদেশ এবং ভারতের প্রথম সারির কবি-সাহিত্যকরা লিখেছেন। ২০১৫ সালের শুরুর দিকে থেকে এটি অনলাইনেও প্রকাশ হচ্ছে।\nদীর্ঘ সময় এ পত্রিকার সম্পাদক ছিলেন কবি বেলাল চৌধুরী। ১৯৯৭ সালে বেলাল চৌধুরী অব্যাহতি নেয়ার পড় তার স্থলাভিষিক্ত হন নান্টু রায়। বর্তমানে এর সম্পাদক হচ্ছেন অরবিন্দ চক্রবর্তী।\n\n\n== বিবরণ ==\nভারত বিচিত্রার প্রতিটি সংখ্যায় ভারতের সংস্কৃতি, ইতিহাস, রাজনীতি, অর্থনীতি, কবিতা, বর্তমান ঘটনাগুলির উপর নিবন্ধ, সাক্ষাৎকার, ভ্রমণকাহিনী এবং গল্পের সংকলন থাকে। ভারত বিচিত্রার প্রতিটি সংখ্যায় একটি বিশেষ বিষয় থাকে। উদাহরণস্বরূপ, ২০২৩ সালের এপ্রিল সংখ্যার বিশেষ বিষয় ছিল \"ঐতিহ্যের মেলবন্ধন বাংলা নববর্ষ\"। \nভারত বিচিত্রায় ভারতীয় ও বাংলাদেশী লেখকদের রচনাগুলি অন্তর্ভুক্ত থাকে। ভারত বিচিত্রার লক্ষ্য হল ভারতীয় ও বাংলাদেশী সংস্কৃতি এবং ঐতিহ্যের মধ্যে বোঝাপড়া এবং সহযোগিতা বৃদ্ধি করা।\n\n\n== তথ্যসূত্র =="}