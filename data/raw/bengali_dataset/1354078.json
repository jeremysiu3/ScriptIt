{"pageid": 1354078, "title": "ওদাথিল মসজিদ", "url": "https://bn.wikipedia.org/wiki?curid=1354078", "content": "ওদাথিল পল্লী (ওদাথিল মসজিদ) দক্ষিন ভারতের কেরালা রাজ্যের অন্তর্গত তালসেরি শহরে অবস্থিত ২০০ বছর পুরানো একটি মসজিদ। মসজিদটি ১৮০৬ সালে প্রতিষ্ঠা করা হয়েছিল।\n\n\n== ইতিহাস ==\nতালসেরির বুকে ২০০ বছরের পুরানো ওদাথিল পল্লী এবং বাগান মসজিদ অবস্থিত। বর্তমানে যেখানে ওদাথিল মসজিদ অবস্থিত সেখানে এক সময় ডাচদের আঁখ চাষের জমি ছিল। জমিটি ব্রিটিশদের হস্তগত হলে ব্রিটিশ ইস্ট ইন্ডিয়া কোম্পানি এর মালিক হয়।\nএকজন মুসলিম কেরল অধিবাসী মুসাকাকা ছিলেন ব্রিটিশ ইস্টি ইন্ডিয়া কোম্পানির ঠিকাদার। তিনি তালসেরির কেয়ি পরিবারের সদস্য ছিলেন। কেয়িরা ছিল সেসময়ের বিশিষ্ট ব্যবসায়ী।\nমুসাকাকা বেশ সৎ ও বিশ্বস্ত মানুষ হিসেবে পরিচিত ছিলেন। তাই ইস্টি ইন্ডিয়া কোম্পানি তাকে আনুগত্যের জন্য পুরস্কৃত করতে চেয়েছিল। তার ব্যক্তিগত অনুরোধে তাই ডাচদের উল্লিখিত এই জমিটি লিখে দেওয়া হয়। মুসাকাকা জমিটি অল্প দামে কিনে নেন, কারণ তিনি বিনামুল্যে জমিটি গ্রহন করতে চাননি।\n\n\n== শব্দতত্ত্ব ==\nতিনি তালসেরিতে 'কারিমবিন-ওদাম' (আঁখের ক্ষেত)-এ একটি সুন্দর মসজিদ নির্মাণ করেছিলেন যেটি প্রথমে ডাচদের হাতে ছিল পরবর্তীকালে যা হাত বদল হয়ে ব্রিটিশদের মালিকানায় চলে আসে। মালয় ভাষায় ওদাম শব্দের অর্থ 'বাগান'। যেহেতু মসজিদটি একটি ওদামে নির্মিত হয়েছিল তাই মসজিদটির নাম হয় 'ওদাথিল পল্লী', যার অর্থ হল ওদামের মসজিদ। মসজিদটিতে ছিল কপারের তৈরি ছাদ এবং সোনালি গম্বুজ, ব্রাহ্মণ ঐতিহ্যে বর্ণিত দৃষ্টিনন্দন বৈশিষ্ট্যে ভরপুর নকশা। মসজিদটির গম্বুজ নির্মাণ নিয়ে একটি বিরোধিতার জন্ম হয়েছিল। সেসময় শুধুমাত্র মন্দিরের উপর গম্বুজ বসানোর রেওয়াজ ছিল। তা সত্ত্বেও জামরিন (কালিকোটের রাজা) গম্বুজ ও মিনার তৈরির দ্রুত অনুমতি প্রদান করেন। এই অনুমোদন তৎকালীন কেরালা শাসকদের আলোকিত সহনশীলতা ও সাম্প্রদায়িক সম্প্রীতির বৈশিষ্ট্যের প্রতিনিধিত্ব করে। যেকোনো মুসলিম এই মসজিদে নামাজ পড়তে পারে। তবে মসজিদের পাশে যে কবরস্থান আছে, সেখানে কেবলমাত্র কেয়ি পরিবারের আত্নিয়দের কবরস্থ করা যায়।\n\n\n== বৈশিষ্ট্য ==\nওদাথিল পল্লী হলো এমন একটি জায়গা যা দেখতে পর্যটক ও ভ্রমণকারীরা আসেন। কেরালা স্থাপত্য কলা ও তালসেরির একেবারে মাঝে অবস্থিতি মসজিদটির অন্যতম বৈশিষ্ট্য। ছাদের মুকুটটি স্বর্ণের তৈরি। মসজিদটিতে এখনও নামাজ আদায় করা হয়। মসজিদটির তিনটি প্রধান প্রবেশদ্বার আছে। প্রথমটি হলো সদর তোরণ, যেটি তালসেরি বাস স্ট্যান্ডের কাছে। দ্বিতীয়টি হল লোগান সড়কের পাশে এবং তৃতীয় প্রবেশদ্বারটি ভবনের পেছনের উঠোন দিয়ে যেটি ওভি সড়কের সাথে লাগোয়া।\n\n\n== আরও দেখুন ==\nতালসেরি"}