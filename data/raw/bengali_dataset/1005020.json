{"pageid": 1005020, "title": "আকিলপুর সমুদ্র সৈকত", "url": "https://bn.wikipedia.org/wiki?curid=1005020", "content": "আকিলপুর সমুদ্র সৈকত সীতাকুন্ডে উপজেলায় অবস্থিত একটি সমুদ্র সৈকত। এই সৈকতের পাশেই অবস্থিত কুমিরা ঘাট। এখান থেকে সন্দ্বীপ খালের মধ্য দিয়ে মানুষ সন্দ্বীপে যায়।\n\n\n== ইতিহাস ==\nসীতাকুন্ডের নিমতলা গ্রামের পাশে এই সৈকতের অবস্থান। আগে এই এলাকা ছিল ভীতিকর। বিশেষ করে ঘূর্ণিঝড় ও জলোচ্ছ্বাসের কারণে। কারণ একটুতেই এখানে পানি উঠে যেত। কিন্তু সরকার এখানে বাঁধ নির্মাণ করেছে। এবং পাশে সাড়ি সাড়ি গাছ লাগানো হয়েছে। ফলে সৌন্দর্যও এখন বৃদ্ধি পেয়েছে। প্রতিদিন অনেক মানুষ এখানে বেড়াতে আসেন। পর্যটকদের জন্য এখানে শৌচাগার ও বিভিন্ন দোকানেরও ব্যবস্থা করা হয়েছে।\n\n\n== বাঁধ নির্মাণ ==\n২০১৬-২০১৭ সালে তৎকালীন মন্ত্রী আনিসুল ইসলাম মাহমুদ বাঁধ নির্মাণ প্রকল্পের উদ্বোধন করেন। ৪০ কোটি টাকা ব্যয়ে ২০১৯ সালে পুরো সৈকতটিতে বাঁধ নির্মাণ করা হয়। এই বাঁধটি প্রায় ২ কিলোমিটার এলাকা জুড়ে বিস্তৃত। বাঁধ নির্মাণের আগে প্রতিবছর প্রায় দুইবার পুরো গ্রাম প্লাবিত হয়ে যেত। কৃষিজমি সহ ঘরবাড়িও ডুবে যেত। বাঁধ নির্মাণের ফলে গ্রামবাসী জোয়াড়ের পানি থেকে রক্ষা পাচ্ছে। তবে, কিছু কিছু জায়গায় বাঁধ ভেঙ্গে যাচ্ছে।\n\n\n== আরও দেখুন ==\nবাংলাদেশের সমুদ্র সৈকতের তালিকা\n\n\n== তথ্যসূত্র =="}