{"pageid": 1431133, "title": "ক্যারল হ্যাণ্ডওয়ার্কার", "url": "https://bn.wikipedia.org/wiki?curid=1431133", "content": "ক্যারল অ্যান হ্যাণ্ডওয়ার্কার একজন আমেরিকান পদার্থ বিজ্ঞানী। তিনি পারডু ইউনিভার্সিটির মেটেরিয়াল ইঞ্জিনিয়ারিং এবং এনভায়রনমেন্টাল অ্যাণ্ড ইকোলজিক্যাল ইঞ্জিনিয়ারিং এর জুনিয়র রেইনহার্ড শুম্যান প্রফেসর। তিনি মিনারেলস, মেটালস অ্যাণ্ড মেটেরিয়ালস সোসাইটি এবং মেটেরিয়ালস রিসার্চ সোসাইটি, উভয়েরই একজন সহযোগী।\n\n\n== প্রাথমিক জীবন এবং শিক্ষা ==\nক্যারল হ্যাণ্ডওয়ার্কার বলেছেন যে তিনি নয় বছর বয়সেই চেয়েছিলেন একজন বিজ্ঞানী হতে। তিনি ওয়েলেসলি কলেজে পড়েন এবং শিল্পকলা ইতিহাসে বিএ অর্জন করেন। স্নাতক হওয়ার পরে, তিনি বায়ু ও জল দূষণের তদন্তকারী একটি সংস্থার জন্য কাজ করেছিলেন, যেখানে তিনি বুঝতে পেরেছিলেন যে তিনি ইঞ্জিনিয়ারিংয়ে আগ্রহী। তিনি অবশেষে ম্যাসাচুসেটস ইনস্টিটিউট অফ টেকনোলজিতে (এমআইটি) ভর্তি হন, যেখানে তিনি এমআইটি কম্পিউটার সেন্টারে বিশ্লেষক হিসেবে পড়াশোনা করেন এবং কাজ করেন। এমআইটিতে, ক্যারল হ্যাণ্ডওয়ার্কার পদার্থ বিজ্ঞান এবং সিরামিক বিষয়ে আরেকটি স্নাতক ডিগ্রি লাভ করেন। তিনি স্নাতক অধ্যয়নের জন্য এমআইটিতে থেকে যান এবং সেখানেই তিনি নিজের পিএইচডি অর্জন করেন। তিনি সিরামিকে ম্যাগনেসিয়াম অক্সাইড (MgO) এর গ্রেইন বৃদ্ধির ওপর গবেষণা করেছিলেন।\n\n\n== গবেষণা এবং কর্মজীবন ==\nক্যারল হ্যাণ্ডওয়ার্কার ১৯৮৪ সালে ন্যাশনাল ব্যুরো অফ স্ট্যাণ্ডার্ডস (বর্তমানে ন্যাশনাল ইনস্টিটিউট অফ স্ট্যাণ্ডার্ডস অ্যান্ড টেকনোলজি) -এর পোস্টডক্টরাল গবেষক হিসাবে তাঁর কর্মজীবন শুরু করেন। তিনি ১৯৮৬ সালে ন্যাশনাল ইনস্টিটিউট অফ স্ট্যাণ্ডার্ডস অ্যাণ্ড টেকনোলজিতে ধাতুবিদ্যা প্রক্রিয়াকরণ দলে নিযুক্ত হন। তিনি ১৯৯৪ সালে দলনেতা এবং ১৯৯৬ সালে ধাতুবিদ্যা বিভাগের প্রধান পদে উন্নীত হন। তিনি ২০০৫ সালে পারডু বিশ্ববিদ্যালয়ে পদার্থ প্রকৌশল বিভাগে অধ্যাপক হিসেবে যোগদান করেন।\nক্যারল হ্যাণ্ডওয়ার্কার রাং-ঝালাইয়ের (সোল্ডারিং) জন্য প্রয়োজনীয় উপকরণে বিশেষজ্ঞ হয়ে ওঠেন। ইন্টারন্যাশনাল ইলেকট্রনিক্স ম্যানুফ্যাকচারিং ইনিশিয়েটিভ (আইএনইএমআই) -এর সাথে কাজ ক'রে, তিনি একটি সীসা-মুক্ত সোল্ডার তৈরি করেছেন, যেটি মাইক্রোইলেক্ট্রনিক্সে ব্যবহার করা যেতে পারে।\nক্যারল হ্যাণ্ডওয়ার্কারের বর্তমান গবেষণার আগ্রহের মধ্যে রয়েছে তাপগতিবিজ্ঞান ও গতি তত্ত্বের বিকাশ এবং প্রয়োগ। এছাড়াও জটিল শিল্প ও বৈজ্ঞানিক সমস্যায় দশা রূপান্তর এবং ইন্টারফেস গতির পরীক্ষা তাঁর আগ্রহের বিষয়। তাঁর অধীন গোষ্ঠী দৃষ্টি নিবদ্ধ করে নিয়ন্ত্রিত ইন্টারফেস বৈশিষ্ট্য দ্বারা পলিক্রিস্টালাইন উপকরণ এবং পাতলা ফিল্মগুলিতে কিভাবে নির্দিষ্ট মাইক্রোস্ট্রাকচার নকশা করা যেতে পারে তা বোঝার উপর। তাঁরা প্রিন্টার সার্কিট বোর্ডে বর্তমান প্রজন্মের পিবি-লিড সোল্ডার ইন্টারকানেক্টগুলির উৎপাদন এবং নির্ভরযোগ্যতা উন্নত করার জন্য কাজ করছেন। এই উদ্দেশ্যে তাঁরা বাষ্প-তরল-সলিড (ভিএলএস) পদ্ধতি ব্যবহার করে কিভাবে একক ক্রিস্টাল ন্যানোয়ার নিউক্লিয়েট করে (কেন্দ্রকে পরিণত হয়) এবং বৃদ্ধি পায় তার মডেলগুলিও তৈরি করছেন। তাঁরা পরবর্তী প্রজন্মের সার্কিট সমাবেশের জন্য নতুন ন্যানো পার্টিকেল-ভিত্তিক আন্তঃসংযোগ কাঠামোও বিকাশ করছেন।\nক্যারল হ্যাণ্ডওয়ার্কার তাঁর প্রথম কর্মজীবনে মিনারেলস, মেটালস অ্যাণ্ড মেটেরিয়ালস সোসাইটিতে যোগদান করেছিলেন, তিনি কার্যকরী উপকরণ বিভাগে কর্মরত ছিলেন।\n\n\n== পুরস্কার ও সম্মাননা ==\n১৯৯৩ আমেরিকান সিরামিক সোসাইটি ফেলো\n২০০৮ এএসএম ইন্টারন্যাশনাল ক্লাস অফ ফেলো\n২০০৯ মিনারেলস, মেটালস অ্যাণ্ড মেটেরিয়ালস সোসাইটি নেতৃত্ব পুরস্কার\n২০১০ মিনারেলস, মেটালস অ্যাণ্ড মেটেরিয়ালস সোসাইটি গবেষণা থেকে শিল্প অনুশীলন পুরস্কার\n২০১৭ মিনারেলস, মেটালস অ্যাণ্ড মেটেরিয়ালস সোসাইটি এফএমডি জন বারডিন পুরস্কার\nমিনারেলস, মেটালস অ্যাণ্ড মেটেরিয়ালস সোসাইটির ২০১৮ নির্বাচিত ফেলো \n২০২১ পদার্থ গবেষণা সমিতির নির্বাচিত ফেলো\n২০২১ নর্থওয়েস্টার্ন ইউনিভার্সিটি মরিস ই. ফাইন লেকচার\n\n\n== নির্বাচিত প্রকাশনা ==\nK. -W. Moon; W. J. Boettinger; U. R. Kattner; F. S. Biancaniello; C. A. Handwerker (অক্টোবর ২০০০)। \"Experimental and thermodynamic assessment of Sn-Ag-Cu solder alloys\"। Journal of Electronic Materials (ইংরেজি ভাষায়)। 29 (10): 1122–1136। আইএসএসএন 0361-5235। ডিওআই:10.1007/S11664-000-0003-X। বিবকোড:2000JEMat..29.1122M। Wikidata Q56953704। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nKarthik Ramani; Devarajan Ramanujan; William Z. Bernstein;  ও অন্যান্য (১ সেপ্টেম্বর ২০১০)। \"Integrated Sustainable Life Cycle Design: A Review\"। Journal of Mechanical Design (ইংরেজি ভাষায়)। 132 (9)। আইএসএসএন 1050-0472। ডিওআই:10.1115/1.4002308। Wikidata Q105952457। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nJ.E. Taylor; J.W. Cahn; C.A. Handwerker (জুলাই ১৯৯২)। \"Overview No. 98 I—Geometric models of crystal growth\"। Acta Materialia (ইংরেজি ভাষায়)। 40 (7): 1443–1474। আইএসএসএন 1359-6454। ডিওআই:10.1016/0956-7151(92)90090-2। Wikidata Q105952482। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== ব্যক্তিগত জীবন ==\nম্যাসাচুসেটস ইনস্টিটিউট অফ টেকনোলজিতে পড়ার সময় ক্যারল হ্যাণ্ডওয়ার্কার ও তাঁর ভাবী স্বামী জন ব্লেণ্ডেলের দেখা হয়েছিল। তাঁদের দুটি কন্যা সন্তান রয়েছে।\n\n\n== তথ্যসূত্র =="}