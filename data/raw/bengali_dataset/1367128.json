{"pageid": 1367128, "title": "ব্লুস্কাই সোশ্যাল", "url": "https://bn.wikipedia.org/wiki?curid=1367128", "content": "ব্লুস্কাই হল একটি বিকেন্দ্রীভূত সামাজিক নেটওয়ার্ক প্রোটোকল, এবং তার সাথে জড়িত সামাজিক নেটওয়ার্কিং পরিষেবা বিকাশের একটি উদ্যোগ।\nমূলত টুইটার, ইনকর্পোরেটেড একে তৈরি করেছিল, এটি ২০২১ সালে তারা প্রথম কর্মচারী নিয়োগ করেছিল এবং একই বছর একটি স্বাধীন পাবলিক বেনিফিট কোম্পানি হিসাবে অন্তর্ভুক্ত হয়েছিল। জে গ্রেবার বর্তমানে কোম্পানির সিইও হিসেবে কাজ করছেন, আর টুইটারের সহ-প্রতিষ্ঠাতা জ্যাক ডরসি এর পরিচালনা পর্ষদে আছেন।\nএটি বর্তমানে নিজস্ব সামাজিক নেটওয়ার্ক পরিচালনা করে, ব্লুস্কাই সোশ্যাল, যা একটি ওয়েব ব্রাউজার বা আইওএস এবং অ্যান্ড্রয়েড এর জন্য একটি অ্যাপের মাধ্যমে ব্যবহার করা যায়। পরিষেবাটি বর্তমানে কেবল আমন্ত্রণ-মাত্র বেটাতে রয়েছে, যদিও কোম্পানিটি খুব শিঘ্রই একে সাধারণ জনগণের জন্য খোলার পরিকল্পনা করেছে। পরিষেবাটিকে “টুইটারের মতো” হিসাবে বর্ণনা করা হয়েছে।\n\n\n== পরিষেবা ইতিহাস ==\nব্লুস্কাই-কে ২০২১ সালে একটি বিকেন্দ্রীভূত সামাজিক নেটওয়ার্ক প্রোটোকল বিকাশের একটি উদ্যোগ হিসাবে বর্ণনা করা হয়েছিল, যেখানে একাধিক সামাজিক নেটওয়ার্ক, যার প্রতিটির নিজস্ব কিউরেশন এবং মডারেশন ব্যবস্থা রয়েছে, একটি ওপেন স্ট্যান্ডার্ডের মাধ্যমে অন্যান্য সামাজিক নেটওয়ার্কগুলির সাথে যোগাযোগ করবে। প্রোটোকল ব্যবহার করে প্রতিটি সামাজিক নেটওয়ার্ককে একটি “অ্যাপ্লিকেশন” বলা হবে। ২০২৩ সাল পর্যন্ত, ব্লুস্কাই সোশ্যাল নামে নিজস্ব অফিসিয়াল নেটওয়ার্ক পরিচালনা করে, এটির সার্ভার এবং ক্লায়েন্ট অ্যাপগুলোর জন্য মালিকানাধীন সফ্টওয়্যার দ্বারা পরিচালিত একটি কেন্দ্রীভূত পরিষেবা, যেখানে প্রোটোকল বাস্তবায়নের অংশ MIT লাইসেন্সের অধীনে প্রকাশিত হয়েছে। প্রোটোকল বা পরিষেবা ২০২২ সালে ব্লকচেইন প্রযুক্তি ব্যবহার করার দাবি করেনি \nপ্ল্যাটফর্মের পোস্টগুলিকে ‘স্কিট’  (‘আকাশ’ এবং ‘টুইট’ -এর পোর্টম্যানটিউ হিসাবে) হিসাবে ডাকা শুরু করেছে কিছু ব্যবহারকারী, যদিও সিইও জে গ্র্যাবার ব্যবহারকারীদের কাছে অনুরোধ করেছেন এমন না বলার জন্য।\n\n\n== প্রতিষ্ঠানের ইতিহাস ==\nটুইটারের তৎকালীন সিইও জ্যাক ডরসি টুইটারে ২০১৯ সালে ব্লুস্কাই উদ্যোগের কথা প্রথম ঘোষণা করেছিলেন। কোম্পানির চিফ টেকনোলজি অফিসার (এবং পরে সিইও) পরাগ আগরওয়াল এর ম্যানেজার ছিলেন, ২০২০ সালের প্রথম দিকে প্রাথমিক ওয়ার্কিং গ্রুপের সদস্যদের আমন্ত্রণ জানিয়েছিলেন। বিদ্যমান বিকেন্দ্রীভূত নেটওয়ার্ক মাস্টোডন এবং অ্যাক্টিভিটিপাব- এর প্রতিনিধিদের সাথে গ্রুপটি প্রসারিত হয়েছে। গ্রুপটি এলিমেন্ট চ্যাট সফটওয়্যারের মাধ্যমে সমন্বয় করে। টুইটার বিকেন্দ্রীভূত সামাজিক নেটওয়ার্ক ল্যান্ডস্কেপের একটি প্রযুক্তিগত পর্যালোচনা রচনা করার জন্য হ্যাপেনিং বিকেন্দ্রীভূত সামাজিক নেটওয়ার্কের জে গ্র্যাবারকে কমিশন দিয়েছে। তাকে ২০২১ সালের আগস্টে ব্লুস্কির নেতৃত্বে নিয়োগ করা হয়েছিল ব্লুস্কাই আনুষ্ঠানিকভাবে টুইটার থেকে পৃথক একটি পাবলিক বেনিফিট এলএলসি  হিসাবে ২০২১ সালের শেষের দিকে অন্তর্ভুক্ত হয়।\n\n\n== তথ্যসূত্র =="}