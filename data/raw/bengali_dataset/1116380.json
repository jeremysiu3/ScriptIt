{"pageid": 1116380, "title": "সৌদি ভিশন ২০৩০", "url": "https://bn.wikipedia.org/wiki?curid=1116380", "content": "সৌদি ভিশন ২০৩০ (আরবি: رؤية السعودية ٢٠٣٠   রুয়াহ আল-সুদিয়াহ) হল একটি কৌশলগত কাঠামো। এটি তেলের উপর সৌদি আরবের নির্ভরতা কমাতে সাহায্য করবে। অর্থনীতিতে বৈচিত্র্য আনতে এবং স্বাস্থ্য, শিক্ষা, অবকাঠামো, বিনোদন ও পর্যটনের মতো জনসেবা খাতের উন্নয়ন করবে। মূল লক্ষ্যগুলির মধ্যে রয়েছে, অর্থনৈতিক ও বিনিয়োগ কার্যক্রমকে শক্তিশালী করা। তেল বহির্ভূত আন্তর্জাতিক বাণিজ্য বৃদ্ধি করা। রাজ্যের সুন্দর ও ধর্মনিরপেক্ষ ভাবমূর্তি উন্নীত করা। এটি সামরিক বাহিনীতে সরকারী ব্যয় বৃদ্ধির পাশাপাশি সরঞ্জাম এবং গোলাবারুদ তৈরি করবে।\n২৫ এপ্রিল ২০১৬-এ ক্রাউন প্রিন্স মোহাম্মদ বিন সালমান প্রথম বিবরণ ঘোষণা করেছিলেন। মন্ত্রী পরিষদ অর্থনৈতিক ও উন্নয়ন বিষয়ক পরিষদ (সিইডিএ) কে \"সৌদি আরবের রূপকল্প ২০৩০\" বাস্তবায়নের জন্য গুরুত্বপূর্ণ প্রক্রিয়া এবং ব্যবস্থা চিহ্নিতকরণ ও পর্যবেক্ষণের দায়িত্ব দিয়েছে।\n২০২১ সালে, দ্য গার্ডিয়ান লিখেছিল সৌদি আরব তার অর্থনীতিকে বৈচিত্র্যময় করার প্রতিশ্রুতি সত্ত্বেও, সরকার এখনও তার বাজেটের জন্য তেল রপ্তানির উপর ৭৫% নির্ভরশীল।\n\n\n== বর্ণনা ==\nসৌদি ভিশন ২০৩০ বৈচিত্র্যকরণ ও প্রতিযোগিতার উন্নতির লক্ষ্য নির্ধারণ করে। এটি তিনটি প্রধান থিমকে ঘিরে তৈরি করা হয়েছে। যা ২০৩০ সালের মধ্যে নির্দিষ্ট লক্ষ্য নির্ধারণ অর্জন করা হবে:\n\nএকটি প্রাণবন্ত সমাজ গঠন করা যেখানে থাকবে – নগর সংস্কৃতি, বিনোদন, খেলাধুলা, ওমরাহ, ইউনেস্কোর ঐতিহ্যবাহী স্থান, জীবনের প্রত্যাশ্যা।\nএকটি সমৃদ্ধিশীল অর্থনীতি গঠন করা। যেথানে থাকবে কর্মসংস্থান, শ্রমশক্তিতে নারীর অধিকার, আন্তর্জাতিক প্রতিযোগিতা, পাবলিক ইনভেস্টমেন্ট ফান্ড, সরাসরি বিদেশী বিনিয়োগ, তেলের রপ্তানি বন্ধ।\nএকটি উচ্চাভিলাষী জাতি গঠন করা যেখানে - অ-তেল রাজস্ব, সরকারের কার্যকারিতা, ই-সরকার, পরিবারের সঞ্চয় ও আয়, অলাভজনক এবং স্বেচ্ছাসেবী সেবা দেয়া।\n\n\n=== অন্যান্য প্রকল্প ===\nবিকশিত করা অন্যান্য বড় প্রকল্পগুলির মধ্যে কয়েকটি নীচের সারণীতে তালিকাভুক্ত করা হয়েছে:\n\n\n== বাস্তবায়ন ==\n\n\n=== ভিশন রিয়েলাইজেশন প্রোগ্রাম ===\nভিশন ২০৩০-এর কৌশলগত লক্ষ্য এবং লক্ষ্যমাত্রা অর্জনের জন্য, ভিশন রিয়ালাইজেশন প্রোগ্রাম (ভিআরপি) নামে তেরোটি কর্মসূচি প্রতিষ্ঠা করা হয়। ভিআরপিগুলি ২৪ এপ্রিল ২০১৭-এ কাউন্সিল অফ ইকোনমিক অ্যান্ড ডেভেলপমেন্ট অ্যাফেয়ার্স (সিইডিএ) দ্বারা উপস্থাপিত হয়েছিল \n\nজীবন মানের প্রোগ্রাম;\nআর্থিক খাত উন্নয়ন কর্মসূচী;\nহাউজিং প্রোগ্রাম;\nফিসকাল ব্যালেন্স প্রোগ্রাম;\nজাতীয় রূপান্তর কর্মসূচি;\nপাবলিক ইনভেস্টমেন্ট ফান্ড প্রোগ্রাম;\nবেসরকারীকরণ কর্মসূচী;\nন্যাশনাল কোম্পানি প্রমোশন প্রোগ্রাম;\nজাতীয় শিল্প উন্নয়ন এবং লজিস্টিক প্রোগ্রাম;\nকৌশলগত অংশীদারত্ব প্রোগ্রাম;\nহজ ও ওমরাহ কর্মসূচি;\nহিউম্যান ক্যাপিটাল ডেভেলপমেন্ট প্রোগ্রাম; এবং\nসৌদি চরিত্র সমৃদ্ধকরণ কর্মসূচি\n\n\n=== সরকারি সংস্থার পুনর্গঠন ===\nভিশন ২০৩০-এর কৌশলগত উদ্দেশ্যগুলি অর্জনের জন্য নতুন সরকারী সংস্থাগুলি তৈরি করা হয়। বিদ্যমান সংস্থাগুলিকে পুনর্গঠিত এবং/অথবা একীভূত করা হয়।\n\n\n== আরো দেখুন ==\nসৌদি আরবের অর্থনীতি\nMiSK ফাউন্ডেশন\n\n\n== তথ্যসূত্র =="}