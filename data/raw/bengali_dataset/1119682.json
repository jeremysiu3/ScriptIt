{"pageid": 1119682, "title": "পুরানে চেরাগ", "url": "https://bn.wikipedia.org/wiki?curid=1119682", "content": "পুরানে চেরাগ (উর্দু: پرانے چراغ‎, অনুবাদ 'প্রাচীন প্রদীপ'‎) ভারতীয় ইসলামি পণ্ডিত আবুল হাসান আলী হাসানী নদভীর লিখিত একটি স্মৃতিচারণমূলক উর্দু জীবনী সাহিত্য। লেখক তার দীর্ঘ কর্মজীবনে যেসব উলামা, মাশায়েখ, সাহিত্যিক, সাংবাদিক, বুদ্ধিজীবী এবং বড় বড় মনীষীর সাথে মিশেছিলেন কিংবা তারই সান্নিধ্যে যেসকল মনীষী বড় হয়েছিলেন এ গ্রন্থে তাদের সম্পর্কে বিস্তারিত স্মৃতিচারণ করেছেন। ১৯৭৫ থেকে ১৯৯৪ পর্যন্ত মোট ৩ খণ্ডে বইটি প্রকাশিত হয়।\n\n\n== গঠন ==\nবইটির প্রথম খণ্ডে সুলাইমান নদভী, মানাজির আহসান গিলানি, হুসাইন আহমদ মাদানি, আশরাফ আলী থানভী, আহমদ আলি লাহোরি, ওছিউল্লাহ ফতেহপুরী, হায়দার হাসান খান, খলিল আরব, হালিম আতা, মাসউদ আলম নদভী, জিগর মুরাদাবাদী প্রমুখ মনীষীগণের আলোচনা এসেছে।\nদ্বিতীয় খণ্ডে মুহাম্মদ আলি জওহর, নওয়াব সদর ইয়ারজং, হাবিবুর রহমান খান শেরওয়ানি, আবুল কালাম আজাদ, জাকির হুসেইন, আব্দুল মাজেদ দরিয়াবাদি, আবুল আ'লা মওদুদী, মুহাম্মাদুল হাসানী প্রমুখ মনীষীদের স্মৃতিচারণমূলক জীবনী স্থান পেয়েছে।\nতৃতীয় খণ্ডে হাসান আল বান্না, সাইয়েদ কুতুব, মুহাম্মদ ইউসুফ কান্ধলভি, মিন্নাতুল্লাহ রহমানি, কারী মুহাম্মদ তৈয়ব, উবায়দুল্লাহ বালিয়াভি প্রমুখ মনীষীদের জীবনী স্থান পেয়েছে।\n\n\n== আরও দেখুন ==\nআবুল হাসান আলী হাসানী নদভীর গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nগুগল বইয়ে পুরানে চেরাগ"}