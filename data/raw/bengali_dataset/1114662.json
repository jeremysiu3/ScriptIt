{"pageid": 1114662, "title": "মেজর (চলচ্চিত্র)", "url": "https://bn.wikipedia.org/wiki?curid=1114662", "content": "মেজর হল ভারতীয় তেলুগু ভাষার জীবনীমূলক অ্যাকশন চলচ্চিত্র। এটি পরিচালনা করেছে শশী কিরণ টিক্কা এবং প্রযোজনা করেছে সনি পিকচার্স ইন্ডিয়া, জি মহেশ বাবু এন্টারটেইনমেন্ট এবং এ+এস মুভিজ। চলচ্চিত্রটি একই সাথে তেলুগু এবং হিন্দি ভাষায় শ্যুট করা হয় এবং মালায়ালম ভাষায় ডাব করা হয়। চলচ্চিত্রটি ২০০৮ সালের মুম্বই জঙ্গি হামলায় শহীদ মেজর সন্দীপ উন্নীকৃষ্ণনের জীবনের উপর ভিত্তি করে তৈরি করা হয়। চলচ্চিত্রটিতে মেজর সন্দীপ উন্নীকৃষ্ণনের ভূমিকায় অভিনয় করেছে আদিভি শেষ।\n২৭ মে ২০২২-এ চলচ্চিত্রটি পেক্ষাগৃহে মুক্তির পাওয়ার কথা রয়েছে।\n\n\n== কাহিনি ==\nএই চলচ্চিত্রটি সত্য ঘটনার উপর অনুপ্রাণিত। ২০০৮ সালে মুম্বাইয়ের তাজমহল প্যালেস হোটেলে সন্ত্রাসবাদীর আক্রমণে মেজর সন্দীপ উন্নীকৃষ্ণন হোটেলের ভেতরে থাকা লোকেদের কীভাবে বাঁচিয়েছিলেন এবং শহিদ হয়েছিলেন এটাই এই চলচ্চিত্রটির কাহিনী।\n\n\n== অভিনয়ে ==\nমেজর সন্দীপ উন্নীকৃষ্ণনের ভূমিকায় আদিভি শেষ\nপ্রমোদার ভূমিকায় শোভিতা ধুলিপালা \nইশার ভূমিকায় সাই মাঞ্জরেকর \nকে. উন্নীকৃষ্ণনের ভূমিকায় প্রকাশ রাজ \nধনলক্ষ্মী উন্নীকৃষ্ণনের ভূমিকায় রেবতী নায়ার \nমুরালি শর্মা \n\n\n== নির্মাণ ==\n২০১৯ সালের ফেব্রুয়ারিতে ঘোষণা করা হয় যে মেজর চলচ্চিত্রটিতে মেজর সন্দীপ উন্নীকৃষ্ণনের ভূমিকায় অভিনয় করবে আদিভি সেশ। চলচ্চিত্রটিকে প্রযোজনা করছে মহেশ বাবু এবং জি স্টুডিও, সনি পিকচার্স রিলিজিং ইন্ডিয়া। \n\n\n=== চিত্রগ্রহণ ===\n\n২০২০ সালের ফেব্রুয়ারিতে চলচ্চিত্রটির প্রথম চিত্রগ্রহণ শুরু হয় এবং ২০২০ সালের সেপ্টেম্বরের মধ্যেই, চলচ্চিত্রের ৫০ শতাংশের এরও বেশি শ্যুট করা হয়, এবং পরের শুটিং ২০২০ সালের অক্টোবরে হায়দ্রাবাদে হয়। শোভিতা ধুলিপালা তার অংশের চিত্রগ্রহণ নভেম্বর ২০২০ সালে শেষ করেন।\n\n\n== মুক্তি ==\nকরোনা ভাইরাস মহামারীর কারণে চলচ্চিত্রটির মুক্তির তারিখ বারবার পিছিয়ে দেওয়ার হয়। এখন চলচ্চিত্রটি ২০২২ সালের ২৭ মে-তে মুক্তি পাবে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মেজর  (ইংরেজি)"}