{"pageid": 1346116, "title": "ইসা খান নিয়াজি", "url": "https://bn.wikipedia.org/wiki?curid=1346116", "content": "ইসা খান নিয়াজি (পশতু: عیسی خان نيازي) ছিলেন একজন আফগান সুর রাজবংশের শের শাহ সুরি এবং তার পুত্র ইসলাম শাহ সুরির উল্লেখযোগ্য সভাসদ ছিলেন, যিনি মুঘল সাম্রাজ্যের বিরুদ্ধে যুদ্ধ করেছিলেন।\n\n\n== জীবনী ==\nইসা খান নিয়াজি ১৪৫৩ সালে জন্মগ্রহণ করেন এবং তার শেষ ভাই ১৪৭৮ সালে জন্মগ্রহণ করেন। তিনি ১৫৪৮ সালে ৯৫ বছর বয়সে দিল্লিতে মারা যান। ১৪৫১ - ১৫২৫ সাল ছিল এই খানদের জন্য স্বর্ণালী সময়। এটি সেই সময় যখন লোদিরা উপমহাদেশে (হিন্দুস্তান) সম্পূর্ণভাবে আধিপত্য বিস্তার করেছিল। ইসা খান নিয়াজি ছিলেন শাসক পরিবারের একজন বিশিষ্ট সদস্য। তিনি ইব্রাহিম লোদি, শের শাহ সুরির মতো অভিজাতদের একই উপজাতীয় ইউনিটে ছিলেন। এই পরিবারের অধিকাংশই দিল্লি সালতানাতের সঙ্গে যুক্ত ছিল। সেখানে ইসা খান নিয়াজি এবং শের শাহ সুরির মধ্যে বিরোধ দেখা দেয়, যা বিদ্রোহে শেষ হয়।\n\n\n== ইসা খানের সমাধিসৌধ ==\n\n\n=== সমাধি ===\nইসা খানের সমাধি তার জীবদ্দশায় (১৫৪৭-৪৮ খ্রিস্টাব্দ) নির্মিত হয়েছিল। এটি দিল্লিতে মুঘল সম্রাট হুমায়ুনের সমাধিসৌধের কাছে অবস্থিত, যা পরে নির্মিত হয়েছিল (১৫৬২ এবং ১৫৭১ খ্রিস্টাব্দের মধ্যে)। অষ্টভুজাকৃতির এই সমাধিটিতে ছাউনি, চকচকে টালি এবং জালির পর্দার আকারে আলাদা অলঙ্করণ রয়েছে এবং এটিকে ঘিরে স্তম্ভের ভিত্তিতে দাঁড়ানো একটি প্রশস্ত বারান্দা রয়েছে। এটি সৌধের প্রবেশদ্বারে বু হালিমা বাগানের দক্ষিণে দাঁড়িয়ে আছে। একটি লাল বেলেপাথরের স্ল্যাবের উপর একটি শিলালিপি ইঙ্গিত করে যে, সমাধিটি প্রধান চেম্বারলেইন উমর খানের পুত্র মসনদ আলী ইসা খানের এবং এটি ১৫৪৭-৪৮ খ্রিস্টাব্দে শের শাহের পুত্র ইসলাম শাহ সুরির শাসনামলে নির্মিত হয়েছিল। ২০১১ সালের ৫ই আগস্টে এই সমাধিটির পুনরুদ্ধারের কাজ ভারতের প্রাচীনতম ডুবে যাওয়া বাগানটি আবিষ্কারের দিকে পরিচালিত করে। ইসা খানের বাগান সমাধিটিকে একটি সমাধির সাথে সংযুক্ত একটি ভারতীয় ডুবে যাওয়া বাগানের প্রাচীনতম উদাহরণ হিসাবে বিবেচনা করা হয়। এই ধারণাটির উপর ভিত্তি করে পরবর্তীতে আকবরের সমাধিতে এবং তাজমহলে গড়ে ওঠে।\n\n\n=== মসজিদ ===\nসৌধের প্রান্তে সমাধির সাথে আড়াআড়িভাবে সুন্দর মিহরাবসহ একটি মসজিদ রয়েছে। এটি ইসা খানের মসজিদ নামে পরিচিত। এটি সমাধির সাথে একই সময়ে নির্মিত হয়েছিল। এই কাঠামোগুলিতে উপস্থিত অনেক স্থাপত্যের বিবরণ (যেমন সমাধিটি একটি প্রাচীর ঘেরা বাগানের ঘেরে স্থাপন করা হয়েছে) মূল হুমায়ুনের সমাধিতে আরও বড় আকারে বিবর্তিত হতে দেখা যায়।\n\n\n== বংশ ==\nইসা খান নিয়াজি নামক পশতুন গোত্রের অন্তর্ভুক্ত ছিলেন। তার বংশধররা এখনও কিলা নিয়াজি, পাকতিয়া প্রদেশ, আফগানিস্তান এবং পাকিস্তানের মিয়ানওয়ালিতে বসবাস করছে। ১৮৭৫ সালে এই পৌরসভা তৈরি করা হয়েছিল। পাকিস্তানের প্রধানমন্ত্রী ইমরান খান নিয়াজির পূর্বপুরুষ নিয়াজি গোত্রের।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ইসা খান নিয়াজি সম্পর্কিত মিডিয়া দেখুন।"}