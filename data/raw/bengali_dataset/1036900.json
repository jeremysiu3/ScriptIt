{"pageid": 1036900, "title": "অমর সিন্ধু", "url": "https://bn.wikipedia.org/wiki?curid=1036900", "content": "সালমা লাগহারি (উর্দু: امر سندھو‎‎, সিন্ধি: امر سنڌو ; জন্ম: ২৮ আগস্ট, ১৯৬৮) হলেন একজন পাকিস্তানি লেখিকা, কবি, সক্রিয়কর্মী ও বিশেষজ্ঞ। তিনি অমর সিন্ধু নামেই সমধিক পরিচিত।\n\n\n== প্রাথমিক জীবন এবং শিক্ষা ==\nঅমর সিন্ধু ১৯৬৮ সালের ২৮ আগস্ট পাকিস্তানের সিন্ধু প্রদেশের মিরপুর খাস জেলার দোদো লাগহারি গ্রামে জন্মগ্রহণ করেছিলেন। তিনি দুটি স্নাতকোত্তর ডিগ্রি এবং একটি এলএলবি ডিগ্রি অর্জন করেছেন ।\n\n\n== কর্মজীবন ==\nতিনি পাকিস্তানের জামশোরোর সিন্ধু বিশ্ববিদ্যালয়ের দর্শন বিভাগের সহকারী অধ্যাপিকা এবং সিন্ধি ভাষার কবি। তিনি ডন নিউজ এবং হামসুবতে সংবাদপত্রের বিভাগীয় লেখক হিসাবে লেখালেখি করেন।\n\n\n== সক্রিয়কর্ম ==\nমানবাধিকার কর্মী ও নাগরিক সমাজকর্মী হিসাবে অমর সিন্ধু সংখ্যালঘুদের অধিকার, নারী, সহিংসতা ইত্যাদি বেশ কয়েকটি বিষয়ের সঙ্গে জড়িত রয়েছেন।\nএকজন সমাজতান্ত্রিক নারীবাদী এবং নারী অধিকারকর্মী হিসাবে তিনি বেশ সক্রিয় এবং নারী অ্যাকশন ফোরামের প্রতিষ্ঠাতা ও নেতৃস্থানীয় সদস্য।\n২০১২ সালে, করাচিতে যাওয়ার সময় গুলিবিদ্ধ হয়ে তিনি গুরুতর আহত হয়েছিলেন। তিনি আরফানা মল্লার সাথে ২০০৮ সালে হায়দ্রাবাদে নারী অ্যাকশন ফোরামের যাত্রা শুরু করেছিলেন এবং করাচিতে সাবিন মাহমুদের টি২এফ দ্বারা অনুপ্রাণিত হয়েছিলেন।\n২০১৫ সালে তিনি সিন্ধি কবি শায়খ আয়াজের (১৯২৩-১৯৯৭) জীবন উদযাপনের জন্য \"আইয়াজ উৎসব\" আয়োজন করেছিলেন। এই উৎসবে যাঁরা শ্রদ্ধা নিবেদন করেছিলেন তাঁদের মধ্যে ছিলেন প্রবীণ রাজনীতিবিদ রসুল বক্স পালিজো এবং লেখক নূরুল হুদা শাহ । ২০১৫ সালে তাঁরা কবি ও সাংবাদিক হাসান মুজতবার প্রতিও শ্রদ্ধাঞ্জলি দিয়েছিলেন। \n\n\n== তথ্যসূত্র =="}