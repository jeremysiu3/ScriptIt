{"pageid": 1370477, "title": "টাঙ্গাইল দারুল উলুম কামিল মাদ্রাসা", "url": "https://bn.wikipedia.org/wiki?curid=1370477", "content": "টাঙ্গাইল দারুল উলুম কামিল মাদ্রাসা বাংলাদেশের টাঙ্গাইল জেলার একটি উল্লেখযোগ্য আলিয়া মাদ্রাসা। বর্তমানে এটি ইসলামি আরবি বিশ্ববিদ্যালয় অধিভুক্ত একটি অনার্স মাদ্রাসা। মাদ্রাসাটি ১৯৫৯ সালে প্রতিষ্ঠিত হয়, এবং এটি টাঙ্গাইল শহরের সবচেয়ে বড় আলিয়া মাদ্রাসা। এটি অনেকের নিকট টাঙ্গাইল আলিয়া মাদ্রাসা নামেও পরিচিত। মাদ্রাসার এমপিও নাম্বার ৪২১১১৪২৪০১ এবং ইআইআইএন নাম্বার ১১৪৭২৭। মাদ্রাসার বর্তমান অধ্যক্ষের নাম মাওলানা সোহরাব হোসেন।\n\n\n== ইতিহাস ==\n১৯৫৯ সালে টাঙ্গাইল অঞ্চলের শিক্ষার্থীদের মধ্যে ইসলামি শিক্ষা বিস্তারের জন্য এই মাদ্রাসাটি প্রতিষ্ঠা করা হয়। প্রতিষ্ঠার পর থেকেই মাদ্রাসাটি ইসলামি শিক্ষায় গুরুত্বপূর্ণ ভূমিকা রেখেছে। প্রতিষ্ঠার পরেই মাদ্রাসাটি তৎকালীন পূর্ব পাকিস্তান সরকার থেকে স্বীকৃতি লাভ করে। পরে বাংলাদেশের স্বাধীনতা লাভের পরে মাদ্রাসাটি বাংলাদেশ মাদ্রাসা শিক্ষাবোর্ডের অধীনস্থ হয়। এরপরে ২০০৬ সালে ইসলামী বিশ্ববিদ্যালয়ের আইনে মাদ্রসাটি ইবি অধিভুক্তি লাভ করে। এরপরে ২০১৬ সালে ইসলামি আরবি বিশ্ববিদ্যালয় প্রতিষ্ঠা হলে মাদ্রাসাটি সেখানে স্থানান্তরিত হয়।\nমাদ্রাসাটি ২০২২ সালে একজন হিন্দু শিক্ষককে অধ্যক্ষ নিয়োগ দেওয়ার ফলে ব্যপক সমালোচনার মুখে পরে। পরে অবশ্য হিন্দু শিক্ষককে অপসারণ করে সোহরাব হোসেনকে নিয়োগ প্রদান করা হয়।\n\n\n== আরও দেখুন ==\nগোপালপুর দারুল উলুম কামিল মাদ্রাসা\nপাবনা আলিয়া কামিল মাদ্রাসা\n\n\n== তথ্যসূত্র ==\n\n\n== বহিঃসংযোগ ==\nফেসবুকে টাঙ্গাইল দারুল উলুম কামিল মাদ্রাসা"}