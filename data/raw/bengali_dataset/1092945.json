{"pageid": 1092945, "title": "মা লুং", "url": "https://bn.wikipedia.org/wiki?curid=1092945", "content": "মা লুং (চীনা: 马龙; ফিনিন: Mǎ Lóng; জন্ম ২০শে অক্টোবর ১৯৮৮) একজন চীনা টেবিল টেনিস খেলোয়াড়। তাঁকে প্রায়শই সর্বকালের সেরা টেবিল টেনিস খেলোয়াড়দের একজন হিসেবে বর্ণনা করা হয়। তিনি প্রথম পুরুষ খেলোয়াড় হিসেবে সমগ্র ক্রীড়াজীবনে দুইবার গ্র্যান্ড স্ল্যাম পর্যায়ের শিরোপা জিতেছেন। তিনি ২০১৬ সালে রিও ও ২০২০ সালের টোকিও গ্রীষ্মকালীন অলিম্পিক প্রতিযোগিতায় টেবিল টেনিস ক্ষেত্রে পুরুষদের একক প্রতিযোগিতায় স্বর্ণপদক অর্জন করেন। তিনি সর্বমোট ৬৪ মাস মর্যাদাক্রমে বিশ্বের ১ নং খেলোয়াড় ছিলেন এবং ২০১৫ সালের মার্চ মাস থেকে টানা ৩৪ সপ্তাহ বিশ্বের সেরা খেলোয়াড় ছিলেন। এটি পুরুষদের টেবিল টেনিস খেলার ইতিহাসে একটি অভূতপূর্ব কৃতিত্ব। এছাড়া তিনি ২০১৫, ২০১৭ ও ২০১৯ সালে অনুষ্ঠিত টেবিল টেনিসের বিশ্ব শিরোপা প্রতিযোগিতাগুলিতে পুরুষদের একক শিরোপা জয় করেন। আন্তর্জাতিক টেবিল টেনিস ফেডারেশনের সংবাদবার্তাগুলিতে তাঁকে এই সাফল্যের কারণে \"একনায়ক\" ও \"ড্রাগন\" (চীনা রাশিচক্রে লুং কথাটি ড্রাগন জন্মবছরকে নির্দেশ করে বলে) নামে ডাকা হয়েছে। তিনি ২০১৪ সাল থেকে চীনের জাতীয় টেবিল টেনিস পুরুষ দলেরশ অধিনায়কের দায়িত্ব পালন করছেন।\n\n\n== তথ্যসূত্র =="}