{"pageid": 1113977, "title": "আজিজ উসমান", "url": "https://bn.wikipedia.org/wiki?curid=1113977", "content": "মালিকুল আজিজ উসমান বিন সালাহউদ্দিন ইউসুফ (১১৭১ - ২৯শে নভেম্বর ১১৯৮) ছিলেন মিশরের দ্বিতীয় আইয়ুবীয় সুলতান। তিনি ছিলেন সালাহউদ্দিনের দ্বিতীয় পুত্র।\n\n\n== কর্মজীবন ও ক্ষমতা ==\nমৃত্যুর আগে সালাহউদ্দিন তার ক্ষমতা তার আত্মীয়দের ভাগ করে দিয়ে যান। আফযাল ফিলিস্তিন আর সিরিয়া , আজিজ মিশর, যাহির আলেপ্পো, আদিল কারাক আর শাওবাক এবং তুরান শাহ ইয়েমেন পেয়েছিলেন। কিন্তু তাদের মধ্যে খুব দ্রুতই বাদানুবাদ শুরু হয়। আর আদিল সিরিয়া, মেসোপটেমিয়া, ইয়েমেন আর মিশরের অবিসংবাদিত নেতা হিসেবে সামনে আসেন।\nআজিজ আইয়ুবীয় সাম্রাজ্যে তার পিতা কর্তৃক উত্তরাধিকার ক্ষমতা পাওয়া সত্ত্বেও তাকে মসুলের জেনগি আমির আর দক্ষিণ ইরাকের আর্তুকিদদের বিদ্রোহের মুখোমুখি হতে হয়। আফযাল তাকে সাহায্য করার জন্য তার পিতার সকল মন্ত্রীদের বহিষ্কার করেন। কিন্তু মন্ত্রীরা আজিজের কাছে মিশরে আসেন। এবং সিরিয়া বিজয় করতে আগ্রহী করেন। ১১৯৪ খ্রিস্টাব্দে আজিজ দামেস্ক অবরোধ করেন। আফযাল সালাহউদ্দিনের ভাই আদিলের কাছে সাহায্য চান। আদিল আজিজের সাথে দেখা করে তাদের পুনর্মিলন ঘটাতে সক্ষম হন। পরের বছর আজিজ আবার সিরিয়া আক্রমণ করেন। কিন্তু আফযাল আজিজের সেনাদলের কিছু নেতাকে পলায়নের জন্য রাজি করান। পরে আদিল আফযালের বিরুদ্ধে আজিজের সাথে মিত্রতা করেন। তারা ৩রা জুলাই ১১৯৬ খ্রিস্টাব্দে দামেস্ক দখল করেন এবং আফযালকে বন্দী করেন। আফযালকে সালখাদে নির্বাসিত করা হয়। অবশেষে আজিজ নিজেকে আইয়ুবীয় সাম্রাজ্যের সুলতান হিসেবে ঘোষণা করেন। যদিও বেশিরভাগ কার্যকরী ক্ষমতা ছিল আদিলের হাতে। আদিল নিজেকে দামেস্কের শাসন পর্যন্ত সীমাবদ্ধ রাখেন।\n\n\n== শাসন ও মৃত্যু ==\nআজিজের শাসনামলে মিশরে গিজার পিরামিড ভেঙ্গে ফেলার চিন্তা করা হয়েছিল কিন্তু কাজটি অনেক বড় হওয়ায় করা সম্ভব হয়নি। যদিও তারা মেনকাউরের পিরামিডকে ভেঙ্গে ফেলতে সক্ষম হন। আজিজ বানিয়াস আর সুবাইবাহে স্থাপত্যশিল্পের ইতিহাসেও অবদান রাখেন। তিনি ১১৯৮ খ্রিস্টাব্দের শেষের দিকে একটি শিকার দুর্ঘটনায় মারা যান। তাকে তার বড় ভাই মুয়াযযামের কবরে দাফন করা হয়।\n\n\n== আরও দেখুন ==\nআইয়ুবীয় রাজবংশ\nপ্রথম আদিল\n\n\n== তথ্যসূত্র =="}