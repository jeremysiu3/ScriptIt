{"pageid": 1107885, "title": "গোলাম কিবরিয়া ভূঁইয়া", "url": "https://bn.wikipedia.org/wiki?curid=1107885", "content": "গোলাম কিবরিয়া ভূঁইয়া একজন বাংলাদেশী শিক্ষাবিদ। তিনি চট্টগ্রাম বিশ্ববিদ্যালয়ের ইসলামের ইতিহাস ও সংস্কৃতি বিভাগের অবসরপ্রাপ্ত অধ্যাপক এবং কক্সবাজার ইন্টারন্যাশনাল ইউনিভার্সিটির উপাচার্য।\n\n\n== শিক্ষাজীবন ==\nগোলাম কিবরিয়া চট্টগ্রাম বিশ্ববিদ্যালয়ের ইসলামের ইতিহাস ও সংস্কৃতি বিভাগ থেকে ১৯৭৬ সালে স্নাতক (সম্মান) ও ১৯৭৭ সালে স্নাতকোত্তর ডিগ্রি লাভ করেন। তিনি একই বিশ্ববিদ্যালয় থেকে ১৯৯২ সালে পিএইচডি ডিগ্রি অর্জন করেন।\n\n\n== কর্মজীবন ==\nকিবরিয়া চট্টগ্রাম বিশ্ববিদ্যালয়ের ইসলামের ইতিহাস ও সংস্কৃতি বিভাগে ১৯৭৮ সালে প্রভাষক হিসেবে যোগদান করেন। এরই ধারাবাহিকতায় তিনি বিশ্ববিদ্যালয়টির অধ্যাপক হন এবং অধ্যাপক হিসেবে অবসর লাভ করেন।\nকর্মজীবনে তিনি চট্টগ্রাম বিশ্ববিদ্যালয়ের সিন্ডিকেট সদস্য, একাডেমিক কাউন্সিলের সদস্য, কলা অনুষদের ডিন; ইসলামী বিশ্ববিদ্যালয়, বাংলাদেশের একাডেমিক কাউন্সিলের সদস্য; ঢাকা বিশ্ববিদ্যালয়ের সিনেট সদস্যসহ বিভিন্ন গুরুত্বপূর্ণ দায়িত্ব পালন করেন।\nকক্সবাজার ইন্টারন্যাশনাল ইউনিভার্সিটি প্রতিষ্ঠার আট বছর পর প্রথমবারের মতো বাংলাদেশের রাষ্ট্রপতি ও বিশ্ববিদ্যালয় সমূহের আচার্য কর্তৃক ২০২১ সালের ১৫ ডিসেম্বর পরবর্তী চার বছরের জন্য গোলাম কিবরিয়া ভূঁইয়া বিশ্ববিদ্যালয়টির উপাচার্য হিসেবে নিয়োগ লাভ করেন।\n\n\n== গবেষণাকর্ম ও প্রকাশনা ==\nতিনি প্রায় ২০টি গ্রন্থের রচয়িতা। এছাড়া বিভিন্ন জার্নালে তার প্রায় ৪০টি গবেষণা প্রবন্ধ প্রকাশিত হয়েছে।\n\n\n== সদস্যপদ ==\nগোলাম কিবরিয়া ভূঁইয়া বাংলা একাডেমি, বাংলাদেশ ইতিহাস পরিষদ, পশ্চিমবঙ্গ ইতিহাস সংসদসহ বিভিন্ন পেশাজীবী সংগঠনের সদস্য।\n\n\n== তথ্যসূত্র =="}