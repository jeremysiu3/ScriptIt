{"pageid": 1440995, "title": "কেভিন শাডে", "url": "https://bn.wikipedia.org/wiki?curid=1440995", "content": "কেভিন শাডে (জার্মান: Kevin Schade; জন্ম: ২৭ নভেম্বর ২০০১) হলেন একজন জার্মান পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ব্রেন্টফোর্ড এবং জার্মানি জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৯ সালে, শাডে জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় চার বছর যাবত জার্মানির বয়সভিত্তিক দলের হয়ে খেলার পর, তিনি ২০২৩ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকেভিন শাডে ২০০১ সালের ২৭শে নভেম্বর তারিখে জার্মানির পটসডামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nশাডে জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ৪ বছরে ২২ ম্যাচে অংশগ্রহণ করে ৮টি গোল করেছেন।\n২০২৩ সালের ২৫শে মার্চ তারিখে, ২১ বছর, ৩ মাস ও ২৬ দিন বয়সে, ডান পায়ে ফুটবল খেলায় পারদর্শী শাডে পেরুর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। উক্ত ম্যাচের ৭৫তম মিনিটে মধ্যমাঠের খেলোয়াড় কাই হাভের্ৎসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২১ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি জার্মানি ২–০ গোলের ব্যবধানে জয়লাভ করেছিল। জার্মানির হয়ে অভিষেকের বছরে শাডে সর্বমোট ৩ ম্যাচে অংশগ্রহণ করেছেন। \n\n\n== পরিসংখ্যান ==\n\n\n=== আন্তর্জাতিক ===\n২৫ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\n  (ইংরেজি)\n\nকেভিন শাডে – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কেভিন শাডে  (ইংরেজি)  \nসকারবেসে কেভিন শাডে (ইংরেজি) \nবিডিফুটবলে কেভিন শাডে  (ইংরেজি)  \nইইউ-ফুটবলে \nট্রান্সফারমার্কেটে কেভিন শাডে (ইংরেজি) \nওয়ার্ল্ডফুটবল.নেটে কেভিন শাডে (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}