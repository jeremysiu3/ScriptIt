{"pageid": 1041063, "title": "হর্ষল প্যাটেল", "url": "https://bn.wikipedia.org/wiki?curid=1041063", "content": "হর্ষল প্যাটেল (গুজরাতি: હર્ષલ પટેલ; জন্ম ২৩ নভেম্বর ১৯৯০) একজন ভারতীয় প্রথম শ্রেণির ক্রিকেটার। রনজি ট্রফি প্রতিযোগিতায় তিনি হরিয়ানার নেতৃত্ব দিয়ে থাকেন।\n\n\n== প্রারম্ভিক জীবন ==\nএকজন ডান হাতি ফাস্ট বোলার, যার রয়েছে অসাধারণ আউটসুয়্যিং ক্ষমতা। প্যাটেল ২০০৮-০৯ মৌসুমের বিনোদ মানকাদ ট্রফিতে অসাধারণ নৈপুন্যের সাথে ১১ গড়ে ২৩টি উইকেট তুলেন নেন। তার জন্ম পতিদার গুরজার সম্প্রদায়ে। গুজরাতের হয়ে ২০০৯-১০ মৌসুমে একদিনের আন্তর্জাতিকে তার অভিষেক হয়। হার্শালের পরিবারের পরিকল্পনা ছিল আমেরিকা চলে যাওয়া, কিন্তু তার ভাই তপন প্যাটেল দেখেন যে, তাদের ভারতে থাকা দরকার তার ছোট ভাইয়ের ক্রিকেটের খাতিরে। নিউজিল্যান্ডে অনুষ্ঠিত ২০১০ অনূর্ধ্ব-১৯ ক্রিকেট বিশ্বকাপের ভারতীয় স্কোয়াডে হার্শাল মনোনীত হন। উক্ত স্কোয়াড থেকে যে তিনজন খেলোয়াড় মুম্বাই ইন্ডিয়ান্স কর্তৃক আইপিএল চুক্তি সাক্ষর করেন তিনি ছিলেন তাদের একজন। কিন্তু প্রথম শ্রেণীর ক্রিকেটে গুজরাত নির্বাচকদের দ্বারা অবহেলিত হওয়ায়, হার্শাল হারিয়ানা চলে যান এবং সেখানে ২০১১-১২ রনজি ট্রফিতে তার অভিষেক খেলায় চমক দেখান। ২০১২ ইন্ডিয়ান প্রিমিয়ার লিগ প্রতিযোগিতার জন্য রয়্যাল চ্যালেঞ্জার্স ব্যাঙ্গালোর-এর সাথে চুক্তিবদ্ধ হন।\n\n\n== জীবনী ==\nপ্যাটেল দিল্লির বিপরীতে অভিষেকর পরই বেঙ্গালুরুর ফ্লাট ব্যাটিং ট্রাকেও পাঁচ উইকেট নিয়ে আলোচনায় চলে আসেন। অসাধারণ উদ্বোধনী স্পেলের পর, শেষের ৪.৫ ওভারে ৯ রানের বিনিময়ে তুলে নেন ৩ উইকেটে।\n২০১২ আইপিএল নিলাম-এ, র‍য়্যাল চ্যালেঞ্জার্স ব্যাঙ্গালোর প্যাটেলকে কিনে নেয়।\n২০১৮ এর জানুয়ারিতে, দিল্লি ডেয়ারডেভিলস (বর্তমানে দিল্লি ক্যাপিটালস) প্যাটেলকে ২০১৮ আইপিএল নিলামে কিনে নেয়।\n২০২১ এর জানুয়ারিতে, প্যাটেলকে আইপিএলের ১৪তম আসরের পূর্বে দিল্লি ক্যাপিটালস অবমুক্ত করে দিলে রয়্যাল চ্যালেঞ্জার্স বেঙ্গালুর তাকে দলে ভিড়িয়ে নেয়।\n৯ এপ্রিল ২০২১, ২০২১ আইপিএলের ১ম খেলায় রয়্যাল চ্যালেঞ্জার্সের হয়ে মুম্বাই ইন্ডিয়ান্সের বিপরীতে ২৭ রানের বিনিময়ে ৫ উইকেট তুলে নেয় প্যাটেল। এটাই ছিল আইপিএলের ইতিহাসে সেরা বোলিং ফিগার এবং আইপিএলে মুম্বাই ইন্ডিয়ান্সের বিপরীতে ৫ উইকেট সংগ্রহকারী ১ম বোলারের স্বীকৃতি অর্জন করেন। তার এই ৫ উইকেট সংগ্রহটি আইপিএলে আন-ক্যাপড ভারতীয় খেলোয়াড় হিসাবে তৃতীয় সর্বশ্রেষ্ঠ বোলিং ফিগার।\n\n\n== তথ্যসূত্র ==\n\n\n== বহিঃসংযোগ ==\nটুইটারে হর্ষল প্যাটেল"}