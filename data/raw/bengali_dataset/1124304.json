{"pageid": 1124304, "title": "গণ-উৎপাদন", "url": "https://bn.wikipedia.org/wiki?curid=1124304", "content": "গণ-উৎপাদন বলতে বিরতিহীনভাবে ও ধারাবাহিকভাবে, বিশেষত একটি সংযোজন প্রক্রমের মাধ্যমে, প্রচুর পরিমাণে প্রমিতকৃত দ্রব্য উৎপাদন করাকে বোঝায়। এটি তিনটি প্রধান উৎপাদন পদ্ধতির একটি; অপর দুইটি হল কর্মভিত্তিক উৎপাদন (job production) ও গুচ্ছ উৎপাদন (batch production)। গণ-উৎপাদনকে প্রায়শই ধারাবাহিক উৎপাদন (Flow production বা  continuous production) নামেও ডাকা হয়।\nগণ-উৎপাদন বিষয়ক ধারণাগুলি বহু বিভিন্ন ধরনের দ্রব্যের উপরে প্রয়োগ করা হয়, যাদের মধ্যে যেসব তরল ও কণাজাতীয় পদার্থ বিপুল পরিমাণে সামাল দিতে হয় (খাদ্য, জ্বালানি, রাসায়নিক পদার্থ ও খননকৃত খনিজ পদার্থ), যন্ত্রাংশ ও যন্ত্রাংশ-সমবায় (গৃহস্থালি যন্ত্রপাতি ও মোটরযান) উল্লেখ্য।\nগণ-উৎপাদনের কিছু কৌশল, যেমন প্রমিতকৃত আকার, উৎপাদন প্রক্রম, ইত্যাদি শিল্প বিপ্লবের বহু শতাব্দী আগে থেকেই প্রচলিত ছিল। তবে ১৯শ শতকের মধ্যভাবে যান্ত্রিক হাতিয়ার ও কৌশলের প্রচলন ও এগুলি মাধ্যমে প্রতিস্থাপনযোগ্য যন্ত্রাংশ উৎপাদনের ফলে আধুনিক অর্থে গণ-উৎপাদন সম্ভব হয়।\n\n\n== ইংরেজি পরিভাষার ব্যুৎপত্তি ==\nইংরেজি ভাষায় গণ-উৎপাদনের ধারণাটি \"ম্যাস প্রোডাকশন\" নামে ১৯২৬ সালে ব্রিটানিকা বিশ্বকোষের একটি সম্পূরক নিবন্ধে প্রথম ব্যবহার করা হয়, যেটি ফোর্ড মোটর কোম্পানির সাথে যোগাযোগের ভিত্তিতে রচিত হয়েছিল। তবে মার্কিন দৈনিক দ্য নিউ ইয়র্ক টাইমস' তারও আগে একটি শিরোনামের নিবন্ধে এই পরিভাষাটি ব্যবহার করেছিল।\n\n\n== আরও দেখুন ==\n\n\n== তথ্যসূত্র ==\n\n\n== আরও পড়ুন ==\nBeaudreau, Bernard C. (১৯৯৬)। Mass Production, the Stock Market Crash and the Great Depression। New York, Lincoln, Shanghi: Authors Choice Press। \nBorth, Christy. Masters of Mass Production, Bobbs-Merrill Company, Indianapolis, IN, 1945.\nHerman, Arthur. Freedom's Forge: How American Business Produced Victory in World War II, Random House, New York, NY, 2012. আইএসবিএন ৯৭৮-১-৪০০০-৬৯৬৪-৪.\n\n\n== বহিঃসংযোগ ==\n উইকিউক্তিতে গণ-উৎপাদন সম্পর্কিত উক্তি পড়ুন।\n উইকিমিডিয়া কমন্সে গণ-উৎপাদন সম্পর্কিত মিডিয়া দেখুন।"}