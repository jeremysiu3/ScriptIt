{"pageid": 1353325, "title": "মালাবো মসজিদ", "url": "https://bn.wikipedia.org/wiki?curid=1353325", "content": "মালাবো মসজিদ (স্পেনীয়: Mezquita de Malabo; ফরাসি: Mosquée de Malabo; পর্তুগিজ: Mesquita Malabo) বা মালাবো কেন্দ্রীয় মসজিদ (স্পেনীয়: Mezquita Central de Malabo) বিষুবীয় গিনির মালাবোর একটি বিখ্যাত মসজিদ। এটি বিষুবীয় গিনির বৃহত্তম মসজিদ এবং এতে দুই হাজার লোক একত্রে বসতে পারে।\n\n\n== ইতিহাস ==\nক্যামেরুন এবং নাইজেরিয়ার হাউসা মুসলিমরা বিংশ শতাব্দীর প্রথম দিকে মালাবোতে একটি মসজিদ নির্মাণ করেন। তারা ইউরোপীয় বসতি স্থাপনকারীদের কাছে আফ্রিকান মুখোশ ও মূর্তি বিক্রি করত এবং নাইজেরিয়া থেকে আনা ওষুধের মতো আমদানিকৃত পণ্য সরবরাহ করত। জরাজীর্ণ অবস্থার কারণে ভেঙ্গে যাওয়ায় তাদের নির্মিত মসজিদটি আর বিদ্যমান নেই। সেটি মালাবোর উত্তর শহরতলিতে একটি অস্থায়ী মসজিদ দ্বারা প্রতিস্থাপিত হয়।\n২০১৪ সালে বিষুবীয় গিনির ফার্স্ট লেডি কনস্টানসিয়া ম্যাঙ্গু শহরে একটি নতুন মসজিদ নির্মাণে অর্থায়ন করতে সম্মত হন। মসজিদটির আনুমানিক খরচ ছিল দুই বিলিয়ন মধ্য আফ্রিকান সিএফএ ফ্রাঙ্ক বা প্রায় তিন মিলিয়ন ইউরো।\n২০১৫ সালে ২১ জুলাই মালাবো মসজিদটি আনুষ্ঠানিকভাবে উদ্ভোদন হয়। বিষুবীয় গিনির রাষ্ট্রপতি তেওডোরো ওবিয়াং এনগুয়েমা এমবাসোগো, তার স্ত্রী এবং দুই ভাইস প্রেসিডেন্ট ইগনাসিও মিলম তাং এবং তেওডোরো এনগুয়েমা ওবিয়াং মাঙ্গু সহ দেশবরেণ্য মহান ব্যক্তিদের দ্বারা আনুষ্ঠানিকভাবে মসজিদটি খোলা হয়েছিল। শুধু তাই নয়, এ ছাড়া আরও দেশ-বিদেশের বহু রাষ্ট্র নায়কগণও উপস্থিত ছিলেন। মসজিদের উদ্বোধনে আরও যারা উপস্থিত ছিলেন তারা হলেন- মিশরের প্রধানমন্ত্রী ইব্রাহিম মাহলাব, কমোরোসের রাষ্ট্রপতি ইকিলিলো ধোইনাইন এবং সাহরাউই আরব গণতান্ত্রিক প্রজাতন্ত্র-এর রাজনীতিবিদ মোহাম্মদ লামিন ওউলদ আহমেদ, যিনি স্বাস্থ্যমন্ত্রী এবং ইবোলা বিষয়ে আফ্রিকান শীর্ষ সম্মেলনের বিশেষ দূত ছিলেন- এইসব ব্যক্তিবর্গ মসজিদটির উদ্ভোদনী অনুষ্ঠানে উপস্থিত ছিলেন।\nমাহলাব এবং আওকাফ মন্ত্রণালয় ইসলামের শিক্ষা প্রচারে মিশরের ভূমিকার অংশ হিসেবে মসজিদে ইমাম ও প্রচারক প্রদান করেছে। বিষুবীয় গিনির মুসলিম সম্প্রদায়ের ইমাম ও আধ্যাত্মিক নেতা পেড্রো বেনিগনো মাতুতে তাং ধন্যবাদ জ্ঞাপনের মাধ্যমে অনুষ্ঠান শুরু করেন। রাষ্ট্রপতি ওবিয়াং তার উদ্বোধনী অনুষ্ঠানের বক্তৃতায় বলেন যে, মসজিদটি \"সামাজিক ও ধর্মীয় সহনশীলতার\" জন্য \"সহাবস্থানের ইসলামিক বাতিঘর\" হিসেবে ভুমিকা রাখবে। তিনি আরো বলেন যে, ইসলামকে \"সন্ত্রাস, বৈষম্য বা চরমপন্থার ধর্ম\" হিসেবে দেখা যায় না।\n২০২০ সালে যুবকদের পড়াশোনা এবং ভালভাবে অধ্যয়ন করতে উৎসাহিত করার জন্য একটি প্রতিযোগিতার অংশ হিসাবে মসজিদে একটি পুরস্কার অনুষ্ঠানে স্যামসাং-ব্র্যান্ডের দুটি পণ্য দেওয়া হয়েছিল।\n\n\n== আরও দেখুন ==\nবিষুবীয় গিনিতে ইসলাম\n\n\n== তথ্যসূত্র =="}