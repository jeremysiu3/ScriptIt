{"pageid": 1524016, "title": "এস. অপূর্বা", "url": "https://bn.wikipedia.org/wiki?curid=1524016", "content": "সাইকুমার অপূর্বা  ১৯৮১ সালে জন্ম গ্রহণ করেন। তিনি, তাঁর সংক্ষিপ্ত নাম এস. অপূর্বা নামেও পরিচিত। তাঁর নাম এস. অপূর্বা বা এস. অপুরওয়া হিসাবেও উচ্চারিত হয়ে থাকে। তিনি একজন ভারতীয় ক্যারম খেলোয়াড়। বর্তমানে তিনি মহিলা একক বিভাগে ক্যারমে বিশ্ব চ্যাম্পিয়ন। তিনি বর্তমানে ভারতীয় জীবন বীমা কর্পোরেশনের একজন সিনিয়র প্রশাসনিক কর্মকর্তা হিসেবেও কর্মরত। তিনি হায়দ্রাবাদ শহর থেকে প্রথম  বিশ্ব চ্যাম্পিয়ন হন।\n\n\n== জীবনের প্রথমার্ধ ==\nতিনি অন্ধ্র প্রদেশের হায়দ্রাবাদে (বর্তমানে এর একটি অংশ তেলেঙ্গানা নামে পরিচিত) জন্মগ্রহণ করেন ও বড় হয়ে ওঠেন। তাঁর পূর্বপুরুষরা তামিলনাড়ু রাজ্যের বাসিন্দা। ১০ বছর বয়সে তিনি তাঁর বাবাকে তাঁর বন্ধুদের সাথে ক্যারাম খেলতে দেখতেন এবং তারপর থেকেই  অর্থাৎ ছোটবেলা থেকেই  তিনি ক্যারামের প্রতি আগ্রহী হয়ে ওঠেন। তিনি তাঁর বাবার পরামর্শে ক্যারাম খেলায় তাঁর কর্মজীবন শুরু করেন।\n\n\n== কর্মজীবন ==\n২০০৩ সালে আন্তর্জাতিক ক্যারম ফেডারেশন কাপে তাঁর  অভিষেক হয় এবং ফ্রান্সে অনুষ্ঠিত মহিলাদের মধ্যে একক শিরোপা জিতেছিলেন। ২০০৪ সালে কলম্বোতে অনুষ্ঠিত ক্যারাম বিশ্ব চ্যাম্পিয়নশিপে তিনি প্রথম মহিলা একক শিরোপা জিতেছিলেন।\n২০১৬ সালের ক্যারাম বিশ্ব চ্যাম্পিয়নশিপের চূড়ান্ত পর্যায়ে শ্রীলঙ্কাকে হারিয়ে জয়ী ভারতীয় দলের অন্যতম গুরুত্বপূর্ণ সদস্য ছিলেন এস. অপূর্বা। ২০১৬ সালের ক্যারম বিশ্ব চ্যাম্পিয়নশিপে তিনি কাজল কুমারীর সাথে মহিলা একক এবং মহিলা দ্বৈত উভয় শিরোপাই জিতেছিলেন।\n২০১৮ সালের ক্যারাম বিশ্বকাপের চূড়ান্ত পর্যায়ে শ্রীলঙ্কাকে ৩-০ পয়েন্টে পরাজিত করা ভারতীয় দলেরও অংশ ছিলেন এস. অপূর্বা। ২০১৮ সালের ক্যারাম বিশ্বকাপে, তিনি ফাইনালে সহ-ভারতীয় খেলোয়াড় কাজল কুমারীকে হারিয়ে মহিলাদের একক শিরোপাও জিতেছিলেন। তিনি ২০১৯ সালে তেলেঙ্গানা রাজ্য র‍্যাঙ্কিং ক্রীড়া-প্রতিযোগিতায় মহিলাদের একক বিভাগেও বিজয়ী হয়েছিলেন।\n\n\n== তথ্যসূত্র =="}