{"pageid": 1389837, "title": "শফি বিক্রমপুরী", "url": "https://bn.wikipedia.org/wiki?curid=1389837", "content": "শফি বিক্রমপুরী (৪ জুলাই ১৯৪৩ - ১৮ অক্টোবর ২০২৩) ছিলেন বাংলাদেশী চলচ্চিত্রকার ও রাজনীতিবিদ। তিনি এদেশের চলচ্চিত্র অঙ্গনের অত্যন্ত সফল এবং সকলের শ্রদ্ধাভাজন ব্যক্তি ছিলেন।\nতিনি ১৯৪৩ সালের ৪ঠা জুলাই মুন্সিগঞ্জ জেলার শ্রীনগর উপজেলার মত্তগ্রামে নানার বাড়ীতে জন্মগ্রহণ করেন।\n\n\n== চলচ্চিত্র জীবন ==\n১৯৬৫ সালে দক্ষিণাঞ্চলের লোকজ প্রেমকাহিনী অবলম্বনে নির্মিত গুনাই বিবি ছবির প্রযোজক ছিলেন তিনি। এরপর কয়েকটি বাংলা এবং উর্দ্দু ছবির পরিবেশক ছিলেন তিনি।\n১৯৭২ সালে প্রখ্যাত চলচ্চিত্রকার সুভাষ দত্ত পরিচালিত মুক্তিযুদ্ধভিত্তিক অরুণোদয়ের অগ্নিস্বাক্ষী ছবির পরিবেশনার কাজ করেন। \nএরপর তাঁর প্রযোজিত ফোক ফ্যান্টাসী যাদুর ছবি ডাকু মনসুর, বাহাদুর ও রাজদুলারী সুপার হিট হয়। সর্বশেষ ছবিটির মাধ্যমে তিনি পরিচালক হিসেবে আত্মপ্রকাশ করেন। এরপর তিনি সবুজসাথী, সকাল সন্ধ্যা , মাটির কোলে , শশীপুন্নু , জজসাহেব, দেনমোহর ও অবুঝ মনের ভালোবাসাসহ অনেক জনপ্রিয় ছবি উপহার দিয়েছেন। তিনি অনেক জনপ্রিয় শিল্পী ও কুশলীকে চলচ্চিত্রে আত্মপ্রকাশের সুযোগ দেন।\n\n\n== রাজনৈতিক জীবন ==\n১৯৭৯ সালে ফেব্র“য়ারী মাসে অনুষ্ঠিত ২য় জাতীয় সংসদ নির্বাচনে স্বতন্ত্র প্রার্থী হিসেবে তিনি নির্বাচনী এলাকা নং – ১৭৮, ঢাকা-৫ (শ্রীনগর- লৌহজং) আসনে প্রতিদ্বন্ধিতা করেন। নির্বাচন শেষে প্রেসিডেন্ট জিয়াউর রহমানের আহবানে এবং সেসময়ের বিএনপির মহাসচিব অধ্যাপক ডা: এ কিউ এম বদরুদ্দোজা চৌধুরীর সহযোগীতায় তিনি বিএনপিতে যোগদান করেন। বিভিন্ন সময়ে তিনি বিএনপির কেন্দ্রীয় পদে থেকে দায়িত্ব পালন করেন।\nদীর্ঘ সময়ে রাজনৈতিক অঙ্গনে তিনি ন্যায়- নীতিবান, দেশপ্রেমিক সর্বোপরী পরিচ্ছন্ন ও আদর্শবান রাজনীতিবিদ হিসেবে সকলের কাছে পরিচিত।\nরাজনীতির পাশাপাশি শেষ জীবনে তিনি সমাজসেবা এবং গ্রন্থ লেখায় ব্যস্ত সময় কাটিয়েছেন। তার লেখা অত্যন্ত আলোচিত গ্রন্থ আমার দেখা ঢাকার পঁচাত্তর বছর (১৯৪৭-২০২২) চলতি বছর সূচীপত্র প্রকাশনী থেকে বের হয়েছে।\n\n\n== মৃত্যু ==\n১৮ই অক্টোবর ২০২৩ ব্যাংককের একটি হাসপাতালে তিনি ৮১ বছর বয়সে তিনি মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ ==\nবাংলা মুভি ডেটাবেজে শফি বিক্রমপুরী"}