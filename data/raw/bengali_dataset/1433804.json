{"pageid": 1433804, "title": "ও প্রিয়তমা", "url": "https://bn.wikipedia.org/wiki?curid=1433804", "content": "\"ও প্রিয়তমা\" একটি বাংলাদেশী চলচ্চিত্র সঙ্গীত, যা দ্বৈতভাবে গেয়েছেন বালাম ও সোমনুর মনির কোনাল এবং আসিফ ইকবালের লেখায় সুর ও সঙ্গীতায়োজন করেছেন আকাশ সেন। গানটি ২০২৩ মুক্তিপ্রাপ্ত শাকিব খান এবং ইধিকা পাল অভিনীত প্রিয়তমা চলচ্চিত্রের সাউন্ডট্র‍্যাকের অংশ হিসাবে ২০২৩ সালের ২৭ জুন প্রকাশ করা হয়, যেটির মিউজিক ভিডিও একই দিন টাইগার মিডিয়ার লেবেলে ইউটিউবে প্রকাশ করা হয়।\nগানটি ২০২৩ সালের ২৭ জুন প্রিয়তমা চলচ্চিত্রের দ্বিতীয় একক হিসেবে মুক্তি পায়। এটি ইউটিউবে ১০ কোটিরও বেশিবার দেখা হয়, যা দ্রুততম বাংলা ভাষার গান হিসেবে মাইলফলক অর্জন করে। এছাড়াও এটি বৈশ্বিক শীর্ষ মিউজিক ভিডিও তালিকায় ৩৫তম এবং বৈশ্বিক শীর্ষ গানের তালিকায় ৮৩ নম্বরে থাকা প্রথম বাংলা ভাষার চলচ্চিত্রের গান। বালাম গানটির মাধ্যমে প্রায় দশ বছর পর বালাম নেপথ্যে প্রত্যাবর্তন করেন। গানটি জন্য সোমনুর মনির কোনাল সেরা নারী নেপথ্য গায়ক বিভাগে বাবিসাস পুরস্কার অর্জন করেন।\n\n\n== মুক্তি ==\nগানটি ২৭ জুন ২০২৩-এ প্রিয়তমা চলচ্চিত্রের দ্বিতীয় গান হিসাবে প্রকাশিত হয়, যেখানে শাকিব খান এবং ইধিকা পলকে প্রথমবারের মতো দেখা যায়।\n\n\n== করিগরি ==\nটাইগার মিডিয়া থেকে অভিযোজিত।\n\nআকাশ সেন – সুরকার, প্রোগ্রামার, অ্যারেঞ্জার\nআসিফ ইকবাল – গীতিকার\nবালাম এবং সোমনুর মনির কোনাল– কণ্ঠ\nবব এসএন – প্রোগ্রামিং\nবাবনি – গিটার, ম্যান্ডোলিন এবং ব্যাঞ্জো\n\n\n== প্রভাব ==\nগানটি প্রকাশের মাত্র সাত ঘণ্টার মধ্যে টাইগার মিডিয়া-এর ইউটিউবে ১০ লক্ষবার দেখা হয়! ২৪ ঘন্টার মধ্যে ইউটিউবে ২২ লক্ষবার, এবং ২৪ ঘন্টারও কম সময়ে শাকিব খানের অফিসিয়াল পাতা থেকে ৩২ লক্ষবার দেখা হয়। এছাড়াও ফেসবুক, ইউটিউব এবং টিক টকে ট্রেন্ডিং হয়। এটি মাত্র তিন মাসে ইউটিউবে ১০ কোটিবার দেখা হয়, এটি বাংলার ভাষাত গান হিসেবে দ্রুততমভাবে এই মাইলফলক ছোয়। এটি মুক্তির ১৩ দিন পরেও টানা ১০ দিন বাংলাদেশে ইউটিউবে এক নম্বর ট্রেন্ডিং এ ছিল। এছাড়াও এটি ছিল প্রথম বাংলা চলচ্চিত্রের গান যা গ্লোবাল টপ মিউজিক ভিডিও চার্টে ৩৫ তম স্থানে যায় ও টানা দেড় মাস সেই স্থানে থাকে এবং গ্লোবাল টপ গান চার্টে ৮৩-এ পৌঁছে। গানটি বাংলাদেশের অনেক মিডিয়া ২০২৩ সালের সেরা গান হিসেবে নির্বাচিত করে। এছাড়াও এর গায়ক, গীতিকার এবং সুরকারও বছরের সেরা নির্বাচিত হন।\n\n\n== পুরস্কার এবং মনোনয়ন ==\n\n\n== বিতর্ক ==\nশুভ্র দেব নামে একজন বিশিষ্ট বাংলাদেশী গায়ক অভিযোগ করেছেন যে তার \"এ মন আমার পাথর নয়\" গানের কিছু শ্লোক \"ও প্রিয়তমা\"-এর মতো।\n\n\n== তথ্যসূত্র ==\n\n\n== বহিঃসংযোগ ==\nইউটিউবে ও প্রিয়তমা\nও প্রিয়তমা  ওয়েব্যাক মেশিনে আর্কাইভকৃত ২৬ ডিসেম্বর ২০২৩ তারিখে অ্যাপেল মিউজিক এ\nও প্রিয়তমা স্পটিফাই এ"}