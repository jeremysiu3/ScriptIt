{"pageid": 1418945, "title": "ফোরন", "url": "https://bn.wikipedia.org/wiki?curid=1418945", "content": "ফোরন বা ডাইআইসোপ্রোপাইলিডিন অ্যাসিটোন হল একটি হলুদ কেলাসাকার পদার্থ যার সংকেত C9H14O বা ((CH3)2C=CH)2C=O।\n\n\n== উৎপাদন ==\nফরাসি রসায়নবিদ অগস্ট লরেন্ট (১৮৩৭) অশুদ্ধ অবস্থায় ফোরন আবিষ্কার করেন, নাম দেন ক্যাম্ফোরাইল। আরেক ফরাসি রসায়নবিদ চার্লস ফ্রেডেরিক গেরহার্ড ও তাঁর ছাত্র জাঁ পিয়ের লিয়ে-বোদাঁ ফোরনের শুদ্ধরূপটি আবিষ্কার করেন। দুই ক্ষেত্রেই ক্যাম্ফোরিক অ্যাসিড-এর কিটোনাইজেশন ও শুষ্ক পাতন দ্বারা তৈরী করা হয়েছিল।\n\nCaC10H14O4 → C9H14O + CaCO3\n\nতিনটি অ্যাসিটোন অণুর অ্যাসিড-‌অনুঘটিত অ্যালডল কন্ডেনসেশন বিক্রিয়া দ্বারা এটি তৈরি করা সম্ভব। এখানে অন্তর্বর্তী যৌগ হিসেবে মেসিটাইল অক্সাইড তৈরি হয়।\n\nইথানল ও ইথারের দ্রবণে ফোরন পুনঃকেলাসন দ্বারা এর সর্বোত্তম শুদ্ধ রূপটি নিষ্কাশন করা সম্ভব।\n\n\n== বিক্রিয়া ==\nফোরন অ্যামোনিয়ার সাথে বিক্রিয়া করে ট্রাইঅ্যাসিটোন অ্যামাইন উৎপন্ন করে।\n\n\n== তথ্যসূত্র ==\n\n\n== বহিঃসংযোগ ==\nInternational Chemical Safety Cards"}