{"pageid": 1333903, "title": "নিশাত জোবাইদা", "url": "https://bn.wikipedia.org/wiki?curid=1333903", "content": "নিশাত জোবাইদা বাংলাদেশ সেনাবাহিনীর মেজর জেনারেল যিনি বর্তমানে আর্মড ফোর্সেস ইনস্টিটিউট অব প্যাথলজি এন্ড ট্রান্সফিউশন (এএফআইপি) র কমান্ড্যান্ট হিসেবে দায়িত্ব পালন করছেন। জোবাইদা ২০২৩ সালের ১৮ ফেব্রুয়ারি বাংলাদেশ সেনাবাহিনীর দ্বিতীয় নারী হিসেবে পদোন্নতি পেয়ে মেজর জেনারেল হন।\n\n\n== শিক্ষাজীবন ==\nজোবাইদা সিলেট এম.এ.জি. ওসমানী মেডিকেল কলেজ থেকে এমবিবিএস ডিগ্রী অর্জন করেন। তিনি বাংলাদেশ কলেজ অব ফিজিশিয়ানস্ এন্ড সার্জনস্ (বিসিপিএস) থেকে মাইক্রোবায়োলজিতে এফসিপিএস ডিগ্রী অর্জন করেন।\n\n\n== কর্মজীবন ==\nচট্রগ্রামে ইস্ট বেঙ্গল রেজিমেন্টাল সেন্টারে এক আড়ম্বরপূর্ণ অনুষ্ঠানে প্রধানমন্ত্রী এবং সেনাপ্রধান তাকে মেজর জেনারেল পদমর্যাদা ব্যাজ পরিয়ে দেন। পদোন্নতির পূর্বে তিনি আর্মি মেডিকেল কলেজ চট্রগ্রামের মাইক্রোবায়োলোজি বিভাগের প্রধান হিসেবে কর্মরত ছিলেন।\n\n\n== তথ্যসূত্র =="}