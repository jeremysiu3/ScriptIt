{"pageid": 1004156, "title": "সেও (প্রাকৃতিক উপগ্রহ)", "url": "https://bn.wikipedia.org/wiki?curid=1004156", "content": "সেও (ইংরেজি: Sao, ) বা নেপচুন ১১ (ইংরেজি: Neptune XI) হল নেপচুন গ্রহের একটি অগ্রমুখী অনিয়মিত প্রাকৃতিক উপগ্রহ। ২০০২ সালের ১৪ অগস্ট ম্যাথিউ জে. হোলম্যান ও অন্যান্য জ্যোতির্বিজ্ঞানীদের একটি দল এই উপগ্রহটি আবিষ্কার করেন। সেও প্রায় ২ কোটি ২৪ লক্ষ কিলোমিটার দূর থেকে নেপচুনকে প্রদক্ষিণ করছে এবং এটির ব্যাস প্রায় ৪৪ কিলোমিটার (আনুমানিক অ্যালবেডো হল ০.০৪)। সেও একটি ব্যতিক্রমী নতিসম্পন্ন এবং মোটামুটি রকমের উৎকেন্দ্রিক কক্ষপথ অনুসরণ করে। উপগ্রহটি কোজাই অনুনাদে অবস্থিত, অর্থাৎ এটির নতি ও উৎকেন্দ্রিকতা একত্রে বাঁধা (কক্ষপথের উৎকেন্দ্রিকতা বৃদ্ধি পেলে নতি হ্রাস পায় আবার নতি বৃদ্ধি পেলে উৎকেন্দ্রিকতা হ্রাস পায়)। নেপচুনে অনেকগুলি বহিঃস্থ উপগ্রহের মতো সেও-র নামকরণও হয়েছে গ্রিক পুরাণে নৌচালনার সঙ্গে যুক্ত তথা \"উদ্ধারকর্ত্রী\" বা \"নিরাপত্তা\" নামে চিহ্নিত নিরিড (জলদেবী) সেও-র নামানুসারে। ২০০৭ সালের ৩ ফেব্রুয়ারি আনুষ্ঠানিকভাবে এই নামটি ঘোষণার আগে পর্যন্ত সেও পরিচিত ছিল এস/২০০২ এন ২ (ইংরেজি: S/2002 N 2) নামে।\n\n\n== তথ্যসূত্র ==\n\nEphemeris from MPC\nMean orbital parameters from JPL\n\n\n== বহিঃসংযোগ ==\nMatthew Holman's Neptune's page\nDavid Jewitt's pages\nScott Sheppard's pages"}