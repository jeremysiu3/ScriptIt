{"pageid": 1146783, "title": "জাওয়াদ বিন দাউদ", "url": "https://bn.wikipedia.org/wiki?curid=1146783", "content": "জাওয়াদ বিন দাউদ (আরবি: جواد بن داود; জন্ম: ৩০ আগস্ট ১৯৮৬) হলেন একজন ফরাসি-মরোক্কান পলাতক আসামি, যিনি ২০১৫ সালের নভেম্বরে প্যারিসে সন্ত্রাসী হামলার সাথে যুক্তদের (বিশেষ করে আক্রমণের মূলহোতা আব্দুল হামিদ আবাউদ) সহায়তার জন্য অভিযুক্ত হয়েছেন। আবাউদ ও আক্রমণে জড়িত সাকিব আক্রুহকে সহায়তার জন্য ২০১৯ সালের মার্চ মাসে বিন দাউদকে চার বছরের কারাদণ্ড দেওয়া হয়। এর আগে ২০১৮ সালেই বিন দাউদ আগের একটি মামলা থেকে খালাস পান। ২০১৯ সালের আগস্ট মাসে একজন জেলরক্ষককে ধমকি দেওয়ার জন্য তাকে আরও অতিরিক্ত ৬ মাস কারাদণ্ড দেয়া হয়।\nপ্যারিস হামলার পূর্বেও বিন দাউদের মারাত্মক অপরাধ সংঘটনের ইতিহাস ছিল। ২০০৬ সালে সে তার সবচেয়ে কাছের বন্ধু ডেভিডকে ঝগড়ার সূত্রে হত্যা করে। বিন দাউদ তার আরেকজন বন্ধুকে মুঠোফোন চুরির জন্য মিথ্যা দোষারোপ করছিল। এরপর ইচ্ছাকৃতভাবে মানুষকে জবাই করে হত্যার জন্য তাকে ৮ বছরের কারাদণ্ড দেয়া হয় (যার মধ্যে সে শুধু ৬ বছর জেল খাটে)।\nহামলার সময়ে বিন দাউদ একজন একজন মাদক বাবসায়ের সাথে জড়িত ছিলেন। হামলার কিছু দিন পর আবাউদের এক আত্মীয় দুইজনের জন্য একটি ঘর ভাড়া নেওয়ার জন্য বিন দাউদের সাথে যোগাযোগ করে। বিন দাউদ এতে রাজি হয়। আবাউদের আত্মীয়ের সাথে ওঠা অপর ব্যক্তি পুলিশকে অবহিত করে, যার জন্য পুলিশ ১৮ নভেম্বর বাড়িটিতে অভিযান চালায়। অভিযানে আত্মীয়সহ আবাউদ ও আক্রুহ মারা যান। অভিযান চলাকালে বিন দাউদকে জিজ্ঞাসাবাদ করা হয়, যেখানে তিনি সন্ত্রাসীদের জেনেশুনে বাসা ভাড়া দেওয়ার বিষয়টি অস্বীকার করেন। সেখানে থেকে তাকে গ্রেফতার করা হয় এবং তা টিভিতে সরাসরি দেখানো হয়।\n২০১৮ সালে প্রথম রায়ে সন্ত্রাসীদের সাথে তার পূর্বসম্পর্কের যথেষ্ট প্রমাণ না পাওয়ায় তাকে খালাস দেওয়া হয়। আদালতের সিদ্ধান্তের বিরুদ্ধে আপিল করা হলে দ্বিতীয় দফার রায়ে তাকে দোষী সাব্যস্ত করা হয় এবং ২০১৯ সালের মার্চ মাসে ৪ বছরের জন্য কারাদণ্ড দেয়া হয়। ২০১৯ সালের আগস্ট মাসে একজন জেলরক্ষককে ধমকি দেওয়ার অভিযোগে আরও ৬ মাসের অতিরিক্ত কারাদণ্ড দেওয়া হয়।\nবিন দাউদকে ঘিরে সামাজিক যোগাযোগ মাধ্যমে অসংখ্য ইন্টারনেট মিম তৈরি করা হয়েছে। সাক্ষাৎকারে তার নিজ বাসায় সন্ত্রাসী ভাড়া দেয়া সম্পর্কে সে কিছু জানে না, এই দাবি সমগ্র ফ্রান্সজুড়ে হাসির উপজীব্যে পরিণত হয়। এর সুত্রপাত ধরেই, আদালত থেকে তার বের হওয়ার একটি ভিডিও ছড়িয়ে পড়ে এবং এর নাম হয় “টাফ গাই এনট্রান্স”। শুধুমাত্র টুইটারেই এই ভিডিওটি প্রায় ১৭০ মিলিয়ন বার দেখা হয়, যা টুইটারে সবচেয়ে বেশিবার দেখা ভিডিও।\n\n\n== তথ্যসূত্র =="}