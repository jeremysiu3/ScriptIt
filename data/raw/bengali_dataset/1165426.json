{"pageid": 1165426, "title": "স্যার মোক্ষগুণ্ডাম বিশ্বেশ্বরায় টার্মিনাল–আগরতলা হামসফর এক্সপ্রেস", "url": "https://bn.wikipedia.org/wiki?curid=1165426", "content": "স্যার মোক্ষগুণ্ডাম বিশ্বেশ্বরায় টার্মিনাল–আগরতলা হামসফর এক্সপ্রেস ভারতীয় রেলওয়ের সবচেয়ে দীর্ঘ হামসফর এক্সপ্রেস এবং ষষ্ঠতম দীর্ঘতম ট্রেন পরিষেবা। এটি একটি সম্পূর্ণ শীতাতপ নিয়ন্ত্রিত এক্সপ্রেস ট্রেন, যা কর্ণাটকের রাজধানী ব্যাঙ্গালোরের স্যার এম. বিশ্বেশ্বরায় টার্মিনাল এবং ত্রিপুরার রাজধানী আগরতলার আগরতলা রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ১২৫০৩/১২৫০৪ ট্রেন নম্বরাঙ্কিত হয়ে পরিচালিত হচ্ছে। ট্রেনটি কর্ণাটক, তামিলনাড়ু, অন্ধ্রপ্রদেশ, ওড়িশা, পশ্চিমবঙ্গ, বিহার, আসাম ও ত্রিপুরার মধ্যে চলাচল করে। যাত্রাপথে ঝাড়খণ্ডের পাকুড় জেলায় কিছু পথ অতিক্রম করলেও এখানে ট্রেনটির কোন স্টপেজ নেই। এটি পূর্বে ব্যাঙ্গালোর ক্যান্টনমেন্ট–কামাখ্যা হামসফর এক্সপ্রেস নামে পরিচিত ছিল, পরে অন্তিম স্টেশনগুলির সামান্য পরিবর্তন ও দীর্ঘকরন করা হয়।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\nকোচে ষোলোটি এসি-৩ টায়ার, একটি প্যান্ট্রিকার ও দুটি জেনারেটর পাওয়ার কার রয়েছে।\n\n\n== যাত্রাবিরতি ==\n\nঅন্ধ্রপ্রদেশের এলুরু এবং নেল্লোর স্টেশনেও দুটি হল রাখার প্রস্তাব দেওয়া হয়েছে।\n\n\n== লোকো লিংক ==\nএই ট্রেনটি রায়পুরমের ইলেকট্রিক লোকো শেড ডব্লিউএপি-৭ বা‌‌ ইরোড়ুর ইলেকট্রিক লোকো শেড ডব্লিউএপি-৭ লোকোমোটিভ দ্বারা স্যার এম বিশ্বেশ্বরায় টার্মিনাল থেকে বিশাখাপত্তনম পর্যন্ত যায়। তারপরে বিশাখাপত্তনম থেকে নিউ কোচবিহার অবধি এটি হাওড়ার ইলেক্ট্রিক লোকো শেডের ডব্লিউএপি-৭ লোকোমোটিভের মাধ্যমে যায়। তারপরে নিউ কোচবিহার থেকে আগরতলা পর্যন্ত শিলিগুড়ির ডিজেল লোকো শেড ডব্লিউডিপি-৪ডি লোকোমোটিভ দ্বারা চলে।\n\n\n== পরিষেবা ==\n১২৫০৩ নং স্যার মোক্ষগুণ্ডাম বিশ্বেশ্বরায় টার্মিনাল–আগরতলা হামসফর এক্সপ্রেস মঙ্গলবার যাত্রা শুরু করে ৬৪ ঘন্টা ৪০ মিনিটে ৩৫৪২ কিমি এবং ১২৫০৪ নং ট্রেনটি শনিবার থেকে শুরু করে ও ৬২ ঘন্টা ৩০ মিনিটে ৩৫৪২ কিমি অতিক্রম করে।\n\n\n== টীকা ==\n\n\n== তথ্যসূত্র =="}