{"pageid": 1002988, "title": "বেনিন জাতীয় ফুটবল দল", "url": "https://bn.wikipedia.org/wiki?curid=1002988", "content": "বেনিন জাতীয় ফুটবল দল (ফরাসি: Équipe nationale de Football du Benin) হচ্ছে আন্তর্জাতিক ফুটবলে বেনিনের প্রতিনিধিত্বকারী পুরুষদের জাতীয় দল, যার সকল কার্যক্রম বেনিনের ফুটবলের সর্বোচ্চ নিয়ন্ত্রক সংস্থা বেনিন ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৩ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৯ সালের ৮ই নভেম্বর তারিখে, বেনিন প্রথমবারের মতো আন্তর্জাতিক খেলায় অংশগ্রহণ করেছে; দাওমেতে অনুষ্ঠিত উক্ত ম্যাচে বেনিন দাওমকে ১–০ গোলের ব্যবধানে পরাজিত করেছে।\n২০,০০০ ধারণক্ষমতাবিশিষ্ট স্তাদ দে লামিতিতে লেস একুরোই নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় বেনিনের রাজধানী পোর্তো-নোভোয় অবস্থিত। বর্তমানে এই দলের ম্যানেজারের দায়িত্ব পালন করছেন মিশেল দুসুয়ে এবং অধিনায়কের দায়িত্ব পালন করছেন আক্রমণভাগের খেলোয়াড় স্তেফান সেসেনিয়ন।\nবেনিন এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে বেনিন এপর্যন্ত ৪ বার অংশগ্রহণ করেছে, যার মধ্যে সেরা সাফল্য হচ্ছে ২০১৯ আফ্রিকা কাপ অফ নেশন্সের কোয়ার্টার-ফাইনালে পৌঁছানো, যেখানে তারা সেনেগালের কাছে ১–০ গোলের ব্যবধানে পরাজিত হয়েছে।\nস্তেফান সেসেনিয়ন, খালিদ আদেনুন, রমুয়ালদ বোকো, রাজাক ওমোতোয়োসি এবং স্তেভ মুনির মতো খেলোয়াড়গণ বেনিনের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৯ সালের নভেম্বর মাসে প্রকাশিত র‌্যাঙ্কিংয়ে বেনিন তাদের ইতিহাসে সর্বপ্রথম সর্বোচ্চ অবস্থান (৫৯তম) অর্জন করে এবং ১৯৯৬ সালের জুলাই মাসে প্রকাশিত র‌্যাঙ্কিংয়ে তারা ১৬৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে বেনিনের সর্বোচ্চ অবস্থান হচ্ছে ৫৬তম (যা তারা ১৯৬৪ সালে অর্জন করেছিল) এবং সর্বনিম্ন অবস্থান হচ্ছে ১৬৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ বেনিন জাতীয় ফুটবল দল  ওয়েব্যাক মেশিনে আর্কাইভকৃত ১৪ মে ২০১৮ তারিখে (ইংরেজি)\nক্যাফ-এ বেনিন জাতীয় ফুটবল দল (ইংরেজি)"}