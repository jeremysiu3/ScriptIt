{"pageid": 1063855, "title": "ডাইন", "url": "https://bn.wikipedia.org/wiki?curid=1063855", "content": "ডাইন হচ্ছে সিজিএস পদ্ধতিতে বল পরিমাপের একক যা আধুনিক এসআই একক নিউটনের পূর্বসূরি। প্রাচীন গ্রিক δύναμις (রোমান অক্ষরে: dynamis) শব্দটি থেকে ডাইন শব্দটি নেওয়া হয়েছে যার আক্ষরিক অর্থ ক্ষমতা, বল, সামর্থ্য। ডাইন একটি লব্ধ একক।\n\n\n== ইতিহাস ==\nবলের সিজিএস এককরূপে ডাইন নামটি ১৮৭৩ সালে প্রথম ব্রিটিশ এসোসিয়েশন ফর দি এডভান্সমেন্ট অব সাইন্স কর্তৃক প্রস্তাব করা হয়েছিল।\n\n\n== সংজ্ঞা ==\nএক গ্রাম ভর যুক্ত একটি বস্তকে এক সেন্টিমিটার প্রতি বর্গ সেকেন্ড হারে ত্বরিত করতে যে পরিমাণ বলের প্রয়োজন তাকে এক ডাইন হিসেবে সংজ্ঞায়িত করা হয়। সমতূল্য আরেকটি সংজ্ঞা হল, “যে পরিমাণ বল এক গ্রাম ভরের উপর ক্রিয়া করলে প্রতি সেকেন্ডে 1 cms–1 হারে বেগের পরিবর্তন ঘটায় সেই পরিমাণ বলই এক ডাইন।”\n\n\n== রূপান্তর ==\n1 ডাইন (dyn) = 1 গ্রাম-সেন্টিমিটার প্রতি বর্গ সেকেন্ড (g⋅cms–2) = 10−5 কেজি-মিটার প্রতি বর্গ সেকেন্ড (kg⋅ms–2) = 10−5 নিউটন (N)\n1 ডাইন (dyn) = 10 মাইক্রো-নিউটন (μN)\n1 ডাইন (dyn) ≈ 7.2330×10–5 পাউন্ডাল (pdl)\n1 ডাইন (dyn) ≈ 2.2481×10–6 পাউন্ড-ফোর্স (ft⋅lbf বা lbf)\n1 ডাইন (dyn) = 10 ন্যানোস্থীন (nanosthène) (পুরাতন মিটার-টন-সেকেন্ড পদ্ধতিতে)\n1 নিউটন (N) = 1 কেজি-মিটার প্রতি বর্গ সেকেন্ড (kg⋅ms–2) = 105 গ্রাম-সেন্টিমিটার প্রতি বর্গ সেকেন্ড (g⋅cms–2) = 105 ডাইন (dyn)\n\n\n== প্রয়োগ ==\nডাইন প্রতি সেন্টিমিটার এককটি পৃষ্ঠটান  পরিমাপে ঐতিহ্যগতভাবে চলে আসছে। যেমন:– 25 °C (77 °F) তাপমাত্রায় পাতিত পানির \nপৃষ্ঠটান 71.99 ডাইন প্রতি সেন্টিমিটার (dyn/cm) এস আই এককে যা 71.99×10−3 নিউটন প্রতি মিটার (Nm−1) বা 71.99  মিলিনিউটন প্রতি মিটার (mNm−1)\n\n\n== তথ্যসূত্র =="}