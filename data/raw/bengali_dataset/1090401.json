{"pageid": 1090401, "title": "আলি হাইসাম", "url": "https://bn.wikipedia.org/wiki?curid=1090401", "content": "আলি হাইসাম (ইংরেজি: Ali Haisam; জন্ম: ৪ এপ্রিল ১৯৯২) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ইউনাইটেড ভিক্টরি এবং মালদ্বীপ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১১ সালে, মালদ্বীপীয় ফুটবল ক্লাব নিউ রেডিয়েন্টের যুব পর্যায়ের হয়ে খেলার মাধ্যমে আলি ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১১–১২ মৌসুমে, নিউ রেডিয়েন্টের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নিউ রেডিয়েন্টের হয়ে দুই মৌসুম অতিবাহিত করার পর ২০১৪ সালে তিনি বিজি স্পোর্টসে যোগদান করেছেন। বিজি স্পোর্টসে ২ মৌসুম অতিবাহিত করার পর ইউনাইটেড ভিক্টরির সাথে চুক্তি স্বাক্ষর করেছেন। পরবর্তীকালে, তিনি মাজিয়া এবং তিনাডুর হয়ে খেলেছেন। ২০১৮–১৯ মৌসুমে, তিনি তিনাডু হতে মালদ্বীপীয় ক্লাব ইউনাইটেড ভিক্টরিতে যোগদান করেছেন।\nআলি ২০২১ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআলি হাইসাম ১৯৯২ সালের ৪ঠা এপ্রিল তারিখে মালদ্বীপে জন্মগ্রহণ করেছেন।\n\n\n== আন্তর্জাতিক ফুটবল ==\n২০২১ সালের ১১ই জুন তারিখে, ২৯ বছর, ২ মাস ও ৭ দিন বয়সে, ডান পায়ে ফুটবল খেলায় পারদর্শী আলি চীনের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২০ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি চীন ০–৫ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n২১ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলি হাইসাম  (ইংরেজি)  \nট্রান্সফারমার্কেটে আলি হাইসাম (ইংরেজি) \nওয়ার্ল্ডফুটবল.নেটে আলি হাইসাম (ইংরেজি) \nইএসপিএন এফসিতে আলি হাইসাম (ইংরেজি) \nন্যাশনাল-ফুটবল-টিমস.কমে আলি হাইসাম (ইংরেজি)"}