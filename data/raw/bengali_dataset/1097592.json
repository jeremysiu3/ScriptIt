{"pageid": 1097592, "title": "নিউজিল্যান্ড জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1097592", "content": "নিউজিল্যান্ড জাতীয় অনূর্ধ্ব-২০ ফুটবল দল (ইংরেজি: New Zealand national under-20 football team; যা নিউজিল্যান্ড অনূর্ধ্ব-২০ নামেও পরিচিত) হচ্ছে আন্তর্জাতিক ফুটবলে নিউজিল্যান্ডের প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম নিউজিল্যান্ডের ফুটবলের সর্বোচ্চ নিয়ন্ত্রক সংস্থা নিউজিল্যান্ড ফুটবল দ্বারা নিয়ন্ত্রিত হয়। ১৯৭৪ সালের ৮ই ডিসেম্বর তারিখে, নিউজিল্যান্ড অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করেছে; তাহিতির পাপেতেতে অনুষ্ঠিত নতুন ক্যালিডোনিয়া অনূর্ধ্ব-২০ দলের বিরুদ্ধে উক্ত ম্যাচে তারা ৪–২ গোলের ব্যবধানে জয়লাভ করেছিল। নিউজিল্যান্ড অনূর্ধ্ব-২০ হচ্ছে ওএফসি অনূর্ধ্ব-২০ চ্যাম্পিয়নশিপের বর্তমান চ্যাম্পিয়ন, যারা ২০১৮ সালে তাহিতি অনূর্ধ্ব-২০ দলকে ১–০ গোলের ব্যবধানে জয়লাভ করেছিল।\nঅল ওয়াইটস নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় নিউজিল্যান্ডের রাজধানী অকল্যান্ডে অবস্থিত। বর্তমানে এই দলের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় ড্যারেন বেজলি এবং অধিনায়কের দায়িত্ব পালন করছেন ভাইকিংয়ের মধ্যমাঠের খেলোয়াড় জো জেন রবার্ট বেল।\nনিউজিল্যান্ড অনূর্ধ্ব-২০ এপর্যন্ত ৬ বার ফিফা অনূর্ধ্ব-২০ বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ২০১৯ ফিফা অনূর্ধ্ব-২০ বিশ্বকাপের ১৬ দলের পর্বে অংশগ্রহণ করা, যেখানে তারা কলম্বিয়া অনূর্ধ্ব-২০ দলের সাথে ১–১ গোলে ড্র করার পর পেনাল্টি শুট-আউটে ৪–৫ গোলের ব্যবধানে পরাজিত হয়েছে।। অন্যদিকে, ওএফসি অনূর্ধ্ব-২০ চ্যাম্পিয়নশিপেও অন্যতম সফল দল, যেখানে তারা ৭টি (১৯৮০, ১৯৯২, ২০০৭, ২০১১, ২০১৩, ২০১৬, ২০১৮) শিরোপা জয়লাভ করেছে।\nইয়ান ক্যাম্পেল হগ, জো জেন রবার্ট বেল, মোসেস ডায়ার, মায়ার বেভান এবং ক্রিস্টোফার পল জেমসের মতো খেলোয়াড়গণ নিউজিল্যান্ড অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ নিউজিল্যান্ড জাতীয় অনূর্ধ্ব-২০ ফুটবল দল  ওয়েব্যাক মেশিনে আর্কাইভকৃত ১২ জানুয়ারি ২০১৯ তারিখে (ইংরেজি)\nওএফসি-এ নিউজিল্যান্ড জাতীয় অনূর্ধ্ব-২০ ফুটবল দল (ইংরেজি)"}