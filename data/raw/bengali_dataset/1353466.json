{"pageid": 1353466, "title": "ঢাকা প্রেস", "url": "https://bn.wikipedia.org/wiki?curid=1353466", "content": "ঢাকা প্রেস ঢাকায় ছোট কাটরায় প্রতিষ্ঠিত ঢাকার প্রথম মুদ্রণযন্ত্র। একে বাংলার পুরনো প্রেস বলা হয়, যা পরে ‘ঢাকা প্রেস’ নামে পরিচিত হয়। এখান থেকে দ্য ঢাকা নিউজ’ পত্রিকা প্রকাশিত হতো।\n\n\n== ইতিহাস ==\nবাংলায় প্রথম ছাপাখানা স্থাপিত হয় ১৭৭৭ সালে। সর্বপ্রথম একজন ইংরেজ আলেকজান্ডার ফারবেখ ঢাকায় ছাপাখানা স্থাপন করেন। ১৮৪৮ সালে পুরান ঢাকার ছোটকাটরায় একটি ছোট আকারের ছাপাখানা প্রতিষ্ঠিত হয়। এই ছাপাখানা স্থাপন করেন ব্যাপ্টিস্ট মিশনারিরা। ঢাকা প্রেসে বাংলা টাইপিং ছিল না। ইংরেজিতেই সবকিছু মুদ্রিত হতো। ঢাকা প্রেস থেকে ‘ঢাকা নিউজ’ নামে একটি সংবাদপত্র প্রকাশিত হতো। অধিকাংশ সূত্রে এটিকে ঢাকার প্রথম প্রেস বলা হয়েছে। এরপূর্বে ১৮৪৮ সালে ঢাকায় প্রেস স্থাপনের কথাও জানা যায়।\n\n\n== তথ্যসূত্র =="}