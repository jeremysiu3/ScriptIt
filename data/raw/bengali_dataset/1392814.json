{"pageid": 1392814, "title": "তটস্থা", "url": "https://bn.wikipedia.org/wiki?curid=1392814", "content": "গৌড়ীয় বৈষ্ণবধর্মে(হিন্দুধর্মের একটি সম্প্রদায়) অস্তিত্বের শক্তি তিনটি প্রাথমিক শক্তি হিসাবে বিবেচিত হয়, অন্তরঙ্গা (চিন্ময়), বহিরঙ্গা (বস্তুগত) ও তটস্থা যাকে \"প্রান্তিক\" বলা যায়।\nএই বিশ্বাস অনুসারে, বহিরঙ্গা শক্তি কখনই অন্তরঙ্গা হতে পারে না, অন্তরঙ্গা শক্তি বস্তু বা জড় কিছু দ্বারা কলঙ্কিত বা পরিবর্তিত হতে পারে না, তবে তটস্থা শক্তি অন্তরঙ্গা বা বহিরঙ্গা শক্তির সাথে যুক্ত হতে পারে।\nতটস্থাকে প্রান্তিক শক্তি বলা হয়। যদিও এটি ঈশ্বরের শক্তির অভিব্যক্তি তাই অন্তরঙ্গা বা ঐশ্বরিক। প্রকৃতপক্ষে তটস্থা শক্তি জড় প্রপঞ্চের মোহ দ্বারা পরাস্ত হতে পারে। এটিই স্বতন্ত্র আত্মাকে ভগবান থেকে বিচ্ছিন্ন করে থাকে। যদিও স্বতন্ত্র আত্মা ঈশ্বরের জড়া প্রকৃতিতে যুক্ত হতে পারে,জড়া প্রকৃতি ঈশ্বরের তুলনায় ক্ষুদ্রাতিক্ষুদ্র। গৌড়ীয় বৈষ্ণবধর্মে জড়া বা বহিরঙ্গা প্রকৃতি একটি সংজ্ঞা যা জীবকে পরমেশ্বর ভগবান থেকে আলাদা করে, যদিও মায়া ভগবানকে কলুষিত করা যায় না, তবে জীবকে করতে পারে। \nপ্রান্তিক বা তটস্থা শক্তিকে পৃথক জীবের অপরিহার্য প্রকৃতি হিসাবে বিবেচনা করা হয়। যদিও জীবাত্মা চিরশাশ্বত,  তারা বহিরঙ্গা প্রকৃতি ও উচ্চতর অন্তরঙ্গা শক্তির  মধ্যে তটস্থা শক্তি হিসাবে অবস্থান করে। অন্য কথায়, তটস্থা হল বহিরঙ্গা (বস্তুগত) শক্তি ও স্বয়ং ভগবান শ্রীকৃষ্ণের অন্তরঙ্গা শক্তির মধ্যবর্তী শক্তি। চৈতন্য চরিতামৃত, মধ্য, শ্লোক ৬/১৬০-এ এই তিনটি শক্তিকে গণনা করা হয়েছে:\n\nপরমেশ্বর ভগবানের শক্তি তিনটি পর্যায়ে বিভক্ত - অন্তরঙ্গা স্বরূপশক্তি, তটস্থা শক্তি এবং বহিরঙ্গা শক্তি।\n\nআরেকটি শ্লোকে (চৈতন্য চরিতামৃত, মধ্য, ৮/১৫২) আরও তথ্য দেয়া হয়েছে\n\nঅন্য কথায়, এগুলো সবই ভগবানের শক্তি - অন্তরঙ্গা, বহিরঙ্গা এবং তটস্থা। কিন্তু অন্তরঙ্গা শক্তি হল ভগবানের স্বরূপ শক্তি এবং তা অন্য দুটি শক্তির উপরে ।\n\nতাই জীবাত্মা বা কখনও পরমেশ্বর ভগবানের সমান নয়। জীব সর্বদা তাঁর অধীনস্থ।\n\n\n== তথ্যসূত্র =="}