{"pageid": 106976, "title": "ইউকো ব্যাঙ্ক", "url": "https://bn.wikipedia.org/wiki?curid=106976", "content": "ইউকো ব্যাঙ্ক (পূর্বনাম ইউনাইটেড কমার্শিয়াল ব্যাঙ্ক) ভারতের অন্যতম প্রাচীন ও অগ্রণী বাণিজ্যিক ব্যাঙ্ক। ১৯৪৩ সালে কলকাতায় এই ব্যাঙ্ক প্রতিষ্ঠিত হয়। ১৯৪২ সালের ভারত ছাড়ো আন্দোলনের সময় বিশিষ্ট শিল্পপতি ঘনশ্যাম দাস বিড়লা ভারতীয় পুঁজি ও ব্যবস্থাপনায় স্থাপিত বাণিজ্যিক ব্যাঙ্কের ধারণায় উদ্বুদ্ধ হয়ে এই ব্যাঙ্ক প্রতিষ্ঠা করেন। সেই সময় এই ব্যাঙ্কের নাম ছিল ইউনাইটেড কমার্শিয়াল ব্যাঙ্ক। ১৯৬৯ সালের ১৯ জুলাই ভারত সরকার অন্য তেরোটি ব্যাঙ্কের সঙ্গে এই ব্যাঙ্কটিরও রাষ্ট্রায়ত্ত্বকরণ করেন। ১৯৮৫ সালে ভারতীয় সংসদে একটি আইন পাস করে ব্যাঙ্কের নাম ইউকো ব্যাঙ্ক রাখা হয়। বর্তমানে সারা দেশে ব্যাঙ্কের প্রায় দুই হাজার পরিষেবা কেন্দ্র রয়েছে। সিঙ্গাপুর ও হংকং শহরেও এই ব্যাঙ্কের দুটি শাখা বর্তমান।\n\n\n== তথ্যসূত্র ==\n\n\n== বহিঃসংযোগ ==\nOfficial website\nUCO Bank Products"}