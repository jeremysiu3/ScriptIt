{"pageid": 114768, "title": "সিক্স ফিট আন্ডার", "url": "https://bn.wikipedia.org/wiki?curid=114768", "content": "সিক্স ফিট আন্ডার একটি আমেরিকান ডেথ মেটাল ব্যান্ড যা ১৯৯৩ সালে গঠিত হয়। ব্যান্ডটি আসলে ক্যানিবাল করপস ব্যান্ডের ভোকাল ক্রিস বার্নেস ও ওবিচুয়ারি ব্যান্ডের গিটারিস্ট এ্যালেন ওয়েস্ট একটি সাইড প্রজেক্ট। পরে বেজিস্ট টেরি বাটলার (ম্যাসাকার ও ডেথ ব্যান্ডে ছিলেন) ও তার শ্যালক গ্রেগ গল সিক্স ফিট আন্ডারে যোগ দেন। এই ব্যান্ডটি নয়টি অ্যালবাম প্রকাশ করে যা তাদের আমেরিকার চতুর্থ সর্বাধিক বিক্রিত ব্যান্ডের সম্মান এনে দেয় এবং ৩৭০,০০০ কপি অ্যালবাম বিক্রি হয়।\n\n\n== ইতিহাস ==\nসিক্স ফিট আন্ডার প্রথমে ১৯৯৩ সালে ক্লাবে অন্য ব্যান্ডের গান করত। পরে ১৯৯৪ সালের মাঝামাঝিতে তারা নিজস্ব গানের ব্যাপারে কাজ করতে থাকে। যেহেতু ক্রিস বার্নেস ক্যানিবাল করপস ব্যান্ডের মাধ্যমে মেটাল ব্লেড রেকর্ডস সাথে চুক্তিবদ্ধ, তাই সিক্স ফিট আন্ডারও মেটাল ব্লেড রেকর্ডস সাথে চুক্তিবদ্ধ হয়। ১লা সেপ্টেম্বর, ১৯৯৫-এ সিক্স ফিট আন্ডারের প্রথম অ্যালবাম হন্টেড প্রকাশিত হয়। এতে দেখা যায় তাদের গানে দীর্ঘ সময়ের গিটার একক নেই এবং গানের কথাও জটিল না। তাদের এ ধরন সমালোচক মহলে প্রসংশিত হয়। ক্রিস বার্নেস তখন সিক্স ফিট আন্ডারকে প্রথম পছন্দের তালিকায় নিয়ে আসেন। ১৯৯৬ সালে ভাইল অ্যালবামটি রেকর্ডের সময় তিনি ক্যানিবাল করপস ব্যান্ডের পাট চুকিয়ে ফেলেন।\nসিক্স ফিট আন্ডারের ওয়ারপাথ ১৯৯৭ সালের ৯ই সেপ্টেম্বর প্রকাশিত হয়। এই অ্যালবামে তারা হলোকাস্ট ব্যান্ডের \"ডেথ অর গ্লোরি\" গানটি কাভার করে ও ৪:২০ নামের একটি গান করে যাতে ক্রিস বার্নেস পরিষ্কার গলার আওয়াজ ও মারিজুয়ানার প্রতি তার ভালোবাসা প্রকাশ পায়। তাদের \"থার্ড\" অ্যালবাম ম্যাক্সিমাম ভায়োলেন্স সারা বিশ্বে প্রায় ১০০,০০০ কপি বিক্রি হয় যা ছিল অপ্রত্যাশিত একটি ব্যাপার সে সময়ে। কারণ ১৯৯০ দশকের শেষের দিকে ডেথ মেটাল ছিল একটি মৃতপ্রায় সঙ্গীত ধারা। ২০০০ সালের গ্রীষ্মে সিক্স ফিট আন্ডার ভান্স ওয়রপড ট্যুর নামক একটি ফেস্টিভ্যালে অংশগ্রহণ করে যেখানে সাধারণত পাংক রক ব্যান্ডগুলোই অংশগ্রহণ করে আসত।\nকাভার করা গানের প্রতি উৎসাহের কারণে তারা ২০০০ সালের অক্টোবরের ২৪ তারিখে শুধুমাত্র কাভার করা গান একটা গোটা অ্যালবাম প্রকাশ করে সিক্স ফিট আন্ডার যার নাম ছিল গ্রেভ ইয়ার্ড ক্ল্যাসিকস।ব্ল্যাক সাবাথের সুইট লিফ, ডিপ পার্পলের স্মোক অন দ্যা ওয়াটার, জিমি হেন্ড্রিক্সের পার্পল হেজ ইত্যাদি গান কাভার করা হয়েছিল তখন। সিক্স ফিট আন্ডারের প্রকাশিত বেশির ভাগ মিউজিক ভিডিও নিষিদ্ধ করা হলেও তাদের ডুমস ডে গানের মিউজিক ভিডিও ২০০৭ সালে এমটিভি২-এর হেডব্যাঙ্গারস বল অনুষ্ঠানে প্রচারিত হয়।বর্তমানে ক্রিস বার্নেস সহিংসতা ও মৃত্যু নিয়ে লিখছেন এবং কিছু রাজনৈতিক বিষয় যেমন মারিজুয়ানা বৈধকরণ ও সরকারের সমালোচনা নিয়েও লিখছেন।\nতাদের নতুন অ্যালবাম \"গ্রাভইয়াড ক্লাসিক III\" ১৯শে জানুয়ারি, ২০১০ সালে মুক্তি পেয়েছে।\n\n\n== বর্তমান সদস্য ==\nক্রিস বার্নেস - ভোকালস (১৯৯৫−বর্তমান)\nস্টিভ সওয়ান্সন - গিটারস (১৯৯৮−বর্তমান)\nটেরি বাটলার - বেইজ (১৯৯৫− বর্তমান)\nগ্রেগ গল - ড্রামস (১৯৯৫− বর্তমান)\n\n\n== ডিস্কোগ্রাফি ==\n\n\n=== ভিডিও গান ===\n\n\n== তথ্যসূত্র ==\n\n\n== বহিঃসংযোগ ==\n\nOfficial website\nRoadrunnerrecords.com\nMetal-realm.info\nThegauntlet.com  ওয়েব্যাক মেশিনে আর্কাইভকৃত ১৫ জুন ২০১৮ তারিখে"}