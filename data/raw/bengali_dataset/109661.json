{"pageid": 109661, "title": "ইউসাকো", "url": "https://bn.wikipedia.org/wiki?curid=109661", "content": "ইউসাকো (ইংরেজি: United States of America Computing Olympiad; সংহ্মেপে: USACO) হল কম্পিউটার প্রোগ্রামিং প্রতিযোগিতা যা মূলত মার্কিন যুক্তরাষ্ট্রের মাধ্যমিক শ্রেণীর ছাত্রদের জন্য অনুষ্ঠিত হয়ে থাকে। এখানে বছরব্যাপী বিভিন্ন প্রতিযোগিতা হয় যাতে প্রতিযোগিরা ধাপে ধাপে ভাল করার মাধ্যমে পরবর্তী পর্যায়ের জন্য বিবেচিত হয়।অংশগ্রহণকারীরা এখানে সি,সি++,জাভা (প্রোগ্রামিং ভাষা) এবং প্যাস্‌কেল এ চারটি ভাষায় তাদের প্রোগ্রাম জমা দিতে পারে। ইউসাকো ১৯৯৩ সালে ডন পিয়েল (Don Piele) প্রতিষ্ঠা করেন যা বর্তমানে রব কোলস্টাড (Rob Kolstad) দ্বারা পরিচালিত হচ্ছে।\n\n\n== ইউসাকোর বিভিন্ন অংশ ==\n\n\n=== প্রস্তুতিমূলক পৃষ্ঠা (Training Pages) ===\nইউসাকোর ওয়েবসাইটে বিভিন্ন প্রোগ্রামিং সমস্যা দেয়া থাকে যার মাধ্যমে একজন আগ্রহী ব্যক্তি তার প্রোগ্রামিং দক্ষতা বৃদ্ধি করতে পারে। এখানে প্রায় ১০০টি অ্যালগরিদমিক সমস্যা ছাড়াও বিভিন্ন কলাম আছে যা প্রোগ্রামিং সমস্যা সমাধানে খুবই কার্যকর (যেমন-greedy algorithom, গতিশীল প্রোগ্রামিং, অণুসন্ধান কৌশল ইত্যাদি)। বিশ্বের বিভিন্ন দেশ থেকে বিপুল পরিমাণ আগ্রহী শিক্ষার্থী, বিশেষত যারা জাতীয় ও আন্তর্জাতিক প্রোগ্রামিং অলিম্পিয়াডে (International Informatics Olympiad-IOI) অংশ নিতে চায়, তারা এই প্রস্তুতিমূলক সমস্যা সমাধানে অংশগ্রহণ করে।\n\n\n=== ইন্টারনেটে প্রতিযোগিতা ===\nপ্রতি বছর এতে ছয়টি অনলাইন প্রতিযোগিতা অনুষ্ঠিত হয় যেখানে তিনটি অথবা ৪টি সমস্যা ৩ঘণ্টার মধ্যে সমাধান করতে হয়।এ প্রতিযোগিতা কঠোরভাবে পর্যবেক্ষণ করা হয় এবং অসাধু পন্থা অবলম্বঙ্কারীদের আজীবন নিষিদ্ধ করা হয়।\nসমস্যার সমাধান যাচাইকরণের পাশাপাশি এতে আরো কিছু বাধ্যবাধকতা,যেমন-সমাধান প্রদর্শনের সময়(runtime) এবং তথ্য সংরক্ষণের সীমাবদ্ধতাও(memory usage) যাচাই করা হয়।এখানে নম্বরের বণ্টন সুষম নয়।কঠিন সমস্যা এবং কঠিন পরীক্ষণ(test case) এর জন্য অধিক নম্বর বরাদ্দ থাকে।এ প্রতিযোগিতাগুলো বেশ কঠিন হয় এবং অন্য প্রোগ্রামিং প্রতিযোগিতার তূলনায় এতে প্রাপ্ত গড় নম্বর অনেক কম থাকে।\n\n\n=== ইউ এস ওপেন ===\nআন্তর্জাতিক ইনফরমেটিক্স অলিম্পিয়াড এর যুক্তরাষ্ট্রের দল নির্বাচনের জন্য আরেকটি প্রতিযোগিতা হয় যার নাম ইউ এস ওপেন।\n\n\n== তথ্যসূত্র ==\n\n\n== বহিঃসংযোগ ==\nইউসাকোর ওয়েবসাইট\nপ্রশিক্ষণ\nপ্রতিযোগিতার প্রবেশদ্বার\nআনঅফিসিয়াল ওয়েবসাইট"}