{"pageid": 1380039, "title": "বস্তুব্যাপী বল", "url": "https://bn.wikipedia.org/wiki?curid=1380039", "content": "পদার্থবিজ্ঞানে বস্তুব্যাপী বল বলতে কোনও বস্তুর সমগ্র আয়তনব্যাপী ক্রিয়াশীল কোনও বলকে বোঝায়।\n মহাকর্ষ বা মাধ্যাকর্ষণ, তড়িৎক্ষেত্র ও চৌম্বকক্ষেত্রের কারণে উদ্ভূত বলগুলি হল বস্তুব্যাপী বলের কিছু উদাহরণ। বস্তুব্যাপী বলের বিপরীত ধারণাটি হল সংস্পর্শ বল বা পৃষ্ঠ বল, যা বস্তুর পৃষ্ঠতলে প্রযুক্ত হয়। \nবস্তুসমূহের মধ্যবর্তী অভিলম্ব বল ও কৃন্তন বলগুলি এক ধরনের পৃষ্ঠ বল, কারণ এগুলি বস্তুর পৃষ্ঠের উপরে প্রযুক্ত হয়। সমস্ত সংসক্তিমূলক পৃষ্ঠদেশীয় আকর্ষণ বল ও বস্তুসমূহের মধ্যবর্তী সংস্পর্শ বলগুলিকেও পৃষ্ঠ বল হিসেবে গণ্য করা হয়। \nকাল্পনিক বল যেমন কেন্দ্রাতিগ বল, অয়লার বল ও কোরিওলিস ক্রিয়া বস্তব্যাপী বলের আরও কিছু উদাহরণ। \n\n\n== আরও দেখুন ==\nদূরবর্তী ক্রিয়া\nকাল্পনিক বল\nবল ঘনত্ব\nসংস্পর্শহীন বল\nঅভিলম্ব বল\nপৃষ্ঠ বল\n\n\n== তথ্যসূত্র =="}