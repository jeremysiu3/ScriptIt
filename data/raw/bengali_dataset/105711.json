{"pageid": 105711, "title": "ওয়ালমার্ট", "url": "https://bn.wikipedia.org/wiki?curid=105711", "content": "ওয়ালমার্ট স্টোরস ইঙ্ক (সংক্ষেপে ওয়ালমার্ট হিসেবে পরিচিত) মার্কিন যুক্তরাষ্ট্রের একটি পাবলিক লিমিটেড কোম্পানি। প্রতিষ্ঠানটি পৃথিবীর বিভিন্ন দেশে দোকান পরিচালনা করে। ওয়ালমার্ট বিশ্বের সর্ববৃহৎ খুচরা বিক্রেতা প্রতিষ্ঠান। এছাড়া আয়ের দিক থেকেও এ ধরনের প্রতিষ্ঠানের মধ্যে এটি সবচেয়ে বড়। ১৯৬২ সালে স্যাম ওয়ালটন এটি প্রতিষ্ঠা করেন এবং ১৯৭২ সালে তা নিউ ইয়র্ক স্টক এক্সচেঞ্জে অন্তর্ভুক্ত হয়। ওয়ালমার্ট সর্ববৃহৎ কর্মসংস্থান প্রদানকারী পাবলিক লিমিটেড কোম্পানি এবং যুক্তরাষ্ট্রের বৃহৎ খুচরা বিক্রেতা প্রতিষ্ঠান।\nওয়ালমার্ট মেক্সিকোতে ওয়ালমেক্স হিসেবে পরিচালিত হয়, এছাড়া যুক্তরাজ্যে অ্যাসডা, জাপানে সেইয়ু এবং ভারতে এটি বেস্ট প্রাইস হিসেবে পরিচালিত হয়। আর্জেন্টিনা, ব্রাজিল, কানাডা এবং পুয়ের্তো রিকোতেও এর দোকান রয়েছে। উত্তর আমেরিকার বাহিরে ওয়ালমার্টের বিনিয়োগের ব্যাপারে মিশ্র প্রতিক্রিয়া রয়েছেঃ যুক্তরাজ্য, দক্ষিণ আমেরিকা এবং চীনে ওয়ালমার্টের কার্যক্রম ব্যাপকভাবে সফল হয় তবে এটি জার্মানি এবং ব্যর্থতার কারণে দক্ষিণ কোরিয়া থেকে ব্যবসা কার্যক্রম তুলে নিতে বাধ্য হয়।\nবিভিন্ন নারী অধিকার সংস্থা, তৃণমূল পর্যায়ের সংস্থা, শ্রমিক সংস্থা এবং অনেক সাম্প্রদায়িক সংস্থা ব্যাপক পরিমাণে বিদেশি পণ্যের বিক্রয়, অল্প পারিশ্রমিক, শ্রমিকদের স্বাস্থ-বীমায় কম অন্তর্ভুক্তি, লিঙ্গ বৈষম্য, জাতীয় নির্বাচনে শ্রমিকদের নির্দিষ্ট প্রার্থীকে ভোট দেয়ার ব্যাপারে কর্তৃত্ব ইত্যাদি কারণে ওয়ালমার্টের সমালোচনা করেছে।\n\n\n== তথ্যসূত্র ==\n\n\n== বহিঃসংযোগ ==\n\nপ্রাতিষ্ঠানিক ই-কমার্স ওয়েবসাইট\nপ্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ২৭ ডিসেম্বর ২০০৭ তারিখে\nদাপ্তরিক জনসম্প্ররক বিষয়ক ওয়েবসাইট  ওয়েব্যাক মেশিনে আর্কাইভকৃত ১৬ মে ২০০৮ তারিখে\nআমেরিকায় ওয়ালমার্টের প্রসার"}