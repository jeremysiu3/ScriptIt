{"pageid": 1515202, "title": "ধান্য বালকৃষ্ণ", "url": "https://bn.wikipedia.org/wiki?curid=1515202", "content": "ধান্য বালকৃষ্ণ হলেন একজন ভারতীয় অভিনেত্রী যিনি মূলত তেলুগু এবং তামিল ছবিতে অভিনয় করেন। এ আর মুরুগাদোস পরিচালিত ৭আউম আরিভু (২০১১) চলচ্চিত্রে একটি পার্শ্ব চরিত্রে অভিনয়ের মাধ্যমে তার বিনোদন জগতে আত্মপ্রকাশ হয়। তিনি গৌথম বাসুদেব মেননের নীথানে এন পোনভাসন্থাম (২০১২), অ্যাটলির রাজা রানী (২০১৩) এবং শ্রীকান্ত আড্ডালা'র ১ চেট্লো সীট্ল ২(2013) সহ বিভিন্ন চলচ্চিত্রে অভিনয় করেন। ধন্যা চিন্নি চিন্নি আসা (২০১৩) চলচ্চিত্রে প্রধান চরিত্রে অভিনয়ের মাধ্যমে তিনি তেলুগু চলচ্চিত্র জগতে আত্মপ্রকাশ করেছিলেন।\n\n\n== ব্যক্তিগত জীবন ==\nধান্য বালকৃষ্ণের জন্ম কর্ণাটকের ব্যাঙ্গালোরে।  তিনি এমইএস-এ প্রাথমিক শিক্ষা গ্রহন করেছিলেন। অ্যাজ আই অ্যাম সাফারিং ফ্রম কাধাল (২০১৭) ছবির শুটিংয়ের সময় তিনি তামিল চলচ্চিত্র নির্মাতা এবং অভিনেতা বালাজি মোহনের সাথে তার দেখা হয়। ২০২২ সালের জানুয়ারিতে তারা বিয়ে করেন। \n\n\n== কর্মজীবন ==\nধান্য বালকৃষ্ণ তার অভিনয় জীবন শুরু করেছিলেন থিয়েটার ও নাটকে অভিনয়ের মাধ্যমে। তিনি এআর মুরুগাদোসের ৭আউম আরিভু (২০১১) ছবিতে সুরিয়া এবং শ্রুতি হাসানের সাথে পার্শ্ব চরিত্রে অভিনয় করেন।  এরপর তাকে দুটি দ্বিভাষিক চলচ্চিত্র প্রকল্পে দেখা গিয়েছিল। তিনি কধলিল সোধাপ্পুভাধু ইয়েপ্পাদি (২০১২) এবং  গৌথম বাসুদেব মেননের নীথানে এন পোনভাসন্থাম (২০১২)-এ সহায়ক চরিত্রে অভিনয় করেছেন। \nধান্য, ২০১৩ সালের তেলুগু চলচ্চিত্র সিথাম্মা ভাকিটলো সিরিমাল্লে চেট্টুতে একটি মেয়ের ভূমিকায় অভিনয় করেছিলেন। এই সিনেমাতে তিনি অভিনেতা মহেশ বাবুর সাথে অভিনয় করেন।রাজা রানী (২০১৩) চলচ্চিত্রে তাকে নয়নতারার বন্ধু নিবিতার চরিত্রে দেখা গিয়েছিল। ২০১৩ সালের নভেম্বরে মুক্তিপ্রাপ্ত তেলুগু চলচ্চিত্র \"চিন্নি চিন্নি আসা\" (২০১৩) -তে তিনি প্রথম প্রধান চরিত্রে অভিনয়ের সুযোগ পান। তার অন্যান্য উল্লেখ যোগ্য চলচ্চিত্রের মধ্যে আছে \"অমৃতম চাঁদমামালো\" এবং \"সেকেন্ড হ্যান্ড\" । তিনি প্রায় ৪০টি সিনেমা এবং ১০টি ওয়েব সিরিজে কাজ করেছেন। তিনি কন্নড়, তামিল এবং তেলুগু তিনটি প্রদেশের ভাষা অনায়াসে বলতে পারেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== বিতর্ক ==\n\n\n=== তামিল সম্প্রদায়কে লক্ষ্য করে আপত্তিকর পোস্ট ===\n২০১২ সালে, যখন আইপিএল দল চেন্নাই সুপার কিংস যখন প্রতিযোগীতার শীর্ষ স্তরে উঠে আসে, তখন ধান্য সমাজমাধ্যমে কিছু অবমাননাকর বার্তা প্রকাশ করেন। তিনি অভিযোগ করেন যে চেন্নাইয়ের লোকেরা মৌলিক চাহিদার জন্য বেঙ্গালুরুর মানুষের উপর নির্ভরশীল।  তিনি দাবি করেন যে চেন্নাইয়ের বাসিন্দারা ( তামিলরা ) জল এবং বিদ্যুতের জন্য বেঙ্গালুরুর উপর নির্ভর করতেন। তিনি আরও বলেন যে তামিলনাড়ুর লোকেরা কর্ণাটকের রাজধানী ভ্রমণের সময়  তাদের অঞ্চলে অপরিচ্ছন্নতা ছড়িয়ে দেয়।\nএই মন্তব্যগুলির জন্য সেই সময়ে তাকে বিরূপ ও নেতিবাচক প্রতিক্রিয়ার মুখোমুখি পড়তে হয়। ধান্য বালকৃষ্ণ প্রথমে তামিল সিনেমা থেকে বিদায় নেওয়ার ঘোষণা দিয়েছিলেন। তবে, এই ঘোষণা সত্ত্বেও, তিনি রাজা রানী, কার্বন এবং ইয়ার ইভানের মতো তামিল চলচ্চিত্রে এবং অ্যাজ আই'ম সাফারিং ফ্রম কাধালের মতো তামিল ওয়েব সিরিজে অভিনয় করেছিলেন। \n২০২৪ সালে, ঐশ্বর্য রজনীকান্ত পরিচালিত লাল সালাম চলচ্চিত্রে ধান্য প্রধান চরিত্রে অভিনয় করেছিলেম। চলচ্চিত্রটি মুক্তির সময় ঘনিয়ে আসার সাথে সাথে তার অতীতের বিতর্কিত মন্তব্যগুলি আবারও উঠে আসে। তামিল সম্প্রদায় সম্পর্কে নেতিবাচক ধারণা পোষণকারী একজনকে তামিল ছবিতে নেওয়ার সিদ্ধান্ত জন্য পরিচালককে মানুষের প্রশ্নের মুখোমুখি দাড়াতে হয়। \nবিতর্কের জবাবে ধান্য তার পূর্ববর্তী মন্তব্যের মালিকানা অস্বীকার করে একটি বিবৃতি জারি করেন। অভিনেত্রী দাবি করেছেন যে সেই মন্তব্যটি অন্য কেউ সমাজমাধ্যমে তার নামে প্রকাশ করেছিলেন। তিনি  এই ধরনের অবমাননাকর মন্তব্য করার কথা দৃঢ়ভাবে অস্বীকার করেন। তিনি তার পেশাগত সততার প্রতিশ্রুতি দিয়ে বলেন যে তিনি অতীতে কখনও এই ধরনের অনুভূতি প্রকাশ করেননি।  \n\n\n== তথ্যসূত্র =="}