{"pageid": 1410540, "title": "বাসন্তী ফুল", "url": "https://bn.wikipedia.org/wiki?curid=1410540", "content": "বাসন্তী ফুল (বৈজ্ঞানিক নাম: Reinwardtia indica) হচ্ছে হিমালয় অঞ্চলে প্রাপ্ত লিনেসিয়া পরিবারের অন্তর্গত একটি উদ্ভিদ। এর ইংরেজি নামগুলো হলো ইয়েলো ফ্ল্যাক্স (yellow flax) এবং পিওলি (pyoli)। এটি মোনোটাইপিক গণ রেইনওয়ার্ডটিয়ার একমাত্র প্রজাতি।\n\n\n== বিতরণ ==\nএই ফুলটি হিমালয়ের উভয় অঞ্চল চীন এবং উত্তর ভারতে পাওয়া যায়।\n\n\n== ব্যবহার ==\nএই ফুল থেকে তৈরি একটি হলুদ রঞ্জক কাপড় রং করা এবং রং তৈরি করতে ব্যবহৃত হয়।\n\n\n== সংস্কৃতি ==\nবাসন্তী ফুল বা পিওলি অনেক লোকগীতির বিষয়।\nগাড়োয়ালি এবং কুমায়ুনি লোককাহিনী অনুসারে, পিওলি ছিলেন বনে বসবাসকারী এক যুবতী। বনের পশুরা তাকে লালন-পালন করে। একবার এক রাজপুত্র শিকার করতে গিয়ে পথ হারায় এবং পিওলির সাথে তার সাক্ষাৎ হয়। এর আগে পিওলি কখনও কোনো মানুষের সংস্পর্শে আসেনি। তিনি তাকে অনুসরণ করেছিলেন এবং অবশ্যই তিনি তার প্রেমে পড়েছিলেন। তিনি তাকে বিয়ে করতে এবং তাকে তার প্রাসাদে নিয়ে যেতে রাজি করান। যদিও সে রাজপুত্রকে ভালবাসত সে প্রাকৃতিক পরিবেশের অভাবে অসুস্থ হয়ে যেতে থাকে। কেউ তাকে নিরাময় করতে পারেনি এবং অবশেষে সে তার উদ্ভিদ এবং প্রাণীর বন্ধুদের চিন্তায় মারা যায়। তার শেষ ইচ্ছা ছিল তাকে যেনো তার বন্ধুদের মধ্যে সমাহিত করা হয়। রাজপুত্র তাকে সমাহিত করতে নিয়ে গেলেন সেখানে যেখানে তার প্রথম দেখা হয়েছিল। কিছুক্ষণ পর ওই স্থানে একটি সুন্দর, হলুদ ফুল ফোটে। এই সুন্দরী প্রকৃতিপ্রেমী পিওলির নামেই ফুলটির নামকরণ করা হয়েছে।\n\n\n== শ্রেণীবিন্যাস ==\nনিম্নলিখিত নামগুলো রেইনওয়ার্ডটিয়া ইন্ডিকা (Reinwardtia indica)-এর ট্যাক্সোনমিক প্রতিশব্দ:\nR. tetragyna, R. trigyna, Linum trigynum, Linum cicanobum, Linum repens, Kittelocharis trigyna এবং Macrolium trigynum।\n\n\n== তথ্যসূত্র ==\n\n\n=== উৎস ===\n\"Tales and legends from India\" (page 13) by Iris Macfarlane (1966)\nLegends of the gods: strange and fascinating tales from around the world (page 33) by Noreen Shelley (1976), আইএসবিএন ০-৮৪৪৮-১০৪০-১\n\n\n== বহিঃসংযোগ ==\nReinwardtia trigyna (Roxb.) Planch., পাকিস্তানের উদ্ভিদ"}