{"pageid": 1086886, "title": "অ্যালডোস্টেরন", "url": "https://bn.wikipedia.org/wiki?curid=1086886", "content": "অ্যালডোস্টেরন হলো অ্যাড্রেনাল গ্রন্থির কর্টেক্সের জোনা গ্লোমেরুলোসাতে উৎপন্ন প্রধান মিনারেলোকর্টিকয়েড হরমোন। এটি একটি স্টেরয়েড।   বৃক্ক, লালা গ্রন্থি, ঘাম গ্রন্থি এবং কোলনে সোডিয়াম সংরক্ষণের জন্য অ্যালডোস্টেরন অপরিহার্য।  এটি রক্তচাপ, প্লাজমা সোডিয়াম (Na + ), এবং পটাশিয়াম (K + ) স্তরের হোমিওস্ট্যাটিস নিয়ন্ত্রণে কেন্দ্রীয় ভূমিকা পালন করে। অ্যালডোস্টেরন, প্রাথমিকভাবে মিনারেলোকর্টিকয়েড রিসেপ্টরগুলোতে কাজ করে এবং নেফ্রনের সংগ্রাহী নালি তন্ত্রে জৈবরাসায়নিক ভূমিকা পালন করে।  এটি বৃক্কের সোডিয়ামের পুনঃশোষন এবং পটাশিয়ামের নির্গমনকে প্রভাবিত করে। যার ফলে পরোক্ষভাবে শোথ, রক্তচাপ এবং রক্তের পরিমাণ প্রভাবিত হয়।  অনিয়ন্ত্রিত অ্যালডোস্টেরনের প্রভাবে প্যাথোজেনিক, কার্ডিওভাস্কুলার এবং বৃক্কের রোগের বিকাশ এবং অগ্রগতি ত্বরান্বিত হয়। অ্যালডোস্টেরন, হৃৎপিণ্ডের অলিন্দ থেকে নিঃসৃত অ্যাট্রিয়াল ন্যাট্রিউরেটিক হরমোনের ঠিক বিপরীত কাজ করে। \nঅ্যালডোস্টেরন রেনিন-অ্যাঞ্জিওটেনসিন সিস্টেম ের অংশ। এটির প্লাজমা অর্ধ-জীবন ২০ মিনিটেরও কম।  অ্যালডোস্টেরনের নিঃসরণ বা ক্রিয়ায় হস্তক্ষেপকারী ওষুধ,যেমন লিসিনোপ্রিল; অ্যান্টিহাইপারটেনসিভ হিসাবে ব্যবহৃত হয়। যা অ্যাঞ্জিওটেনসিন রূপান্তরকারী এনজাইম (এসিই) ব্লক করে রক্তচাপ কমায়। যার ফলে অ্যালডোস্টেরনের নিঃসরণ কম হয়। এই ওষধগুলির নীট প্রভাবে সোডিয়াম এবং পানির ধারণ ক্ষমতা হ্রাস পায়। কিন্তু পটাশিয়ামের ধারণ ক্ষমতা  বৃদ্ধি পায়। অন্য কথায়, এই ওষুধগুলো প্রস্রাবে সোডিয়াম এবং পানির নির্গমনকে উদ্দীপিত করে কিন্তু   পটাশিয়ামের নির্গমনকে বাধা দেয়।\nআরেকটি উদাহরণ হল স্পাইরোনোল্যাকটোন। এটিও একটি স্টেরয়েড এবং স্পাইরোল্যাকটোন গ্রুপের মূত্রবর্ধক। যা অ্যালডোস্টেরন রিসেপ্টরে কাজ করে এবং উপরে বর্ণিত প্রক্রিয়া দ্বারা দেহে রক্তচাপ কমিয়ে দেয়।\nসিম্পসন এবং টেইট ১৯৫৩ সালে সর্বপ্রথম অ্যালডোস্টেরন সংশ্লেষণ করেছিলেন \n\n\n== অতিরিক্ত ছবি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}