{"pageid": 1106054, "title": "এ নিউজবয় হিরো", "url": "https://bn.wikipedia.org/wiki?curid=1106054", "content": "এ নিউজবয় হিরো (ইংরেজি: A Newsboy Hero, অনুবাদ 'একজন নায়ক সংবাদ ফেরিওয়ালা') থানহাউসার কোম্পানি নির্মিত একটি আমেরিকান নির্বাক স্বল্পদৈর্ঘ্য নাট্য চলচ্চিত্র। এটি একটি আদর্শ রম্য নাটক, চলচ্চিত্রে দেখানো হয় শীত মৌসুমে কোন এক রাতে জন বেইলি নামের একজন মদ্যপ মাতাল অবস্থায় বাড়ি ফিরেছেন। বাড়ি ফিরে সে তার স্ত্রীকে আঘাত করে। তার স্ত্রী ও সন্তান এঅবস্থায় বাড়ি থেকে বের হয়ে যায়। তারা তুষারপাতের মধ্যে বের হয়ে যায় এবং বরফের মধ্যে ঘুমিয়ে পড়ে। একজন খবরের কাগজ ফেরিওয়ালা ছেলে তাদের বাঁচিয়ে বাড়িতে নিয়ে যায়। মদ্যপাবস্থা কেটে গেল জন তার পরিবারের খোঁজ করে, কিন্তু সংবাদপত্রে মৃত্যুর খবর পড়ে বিশ্বাস করে যে তারা মারা গেছে এবং সে আত্মহত্যা করার সিদ্ধান্ত নেয়। স্যালভেশন আর্মির একজন সদস্য তাকে রক্ষা করেন এবং তারপর সে তার পরিবারের সাথে পুনরায় মিলিত হন। চলচ্চিত্রে একমাত্র পরিচিত কৃতিত্ব দেয়া হয়েছিল দম্পতির সন্তান মারি'র চরিত্রে অভিনয় করা মারি এলিনকে। ছায়াছবিটি ১৯১১ সালের ২৪ ফেব্রুয়ারি মুক্তি পায়। সমালোচকরা এটির রম্যনাট্যমূলক গল্প নিয়ে মিশ্র পর্যালোচনা করেছিলেন; তবে নেতিবাচক পর্যালোচনাগুলিতে অভিনেতাদের শক্তিশালী দক্ষতার প্রশংসা ছিল। ধারণা করা হয় ছবিটি হারিয়ে গেছে।\n\n\n== কাহিনিসংক্ষেপ ==\nচলচ্চিত্রটি জন বেইলি (বিকল্পনাম: জ্যাক) নামে একজন কর্মজীবী যুবক কেন্দ্রিক রম্যনাটক। তার মদের আসক্তি আছে। মদ্যপানের কারণে তার বাড়িতে অনেক ঝগড়া হতো। মে,তার স্ত্রী তাকে মদ্যপান বন্ধ করার জন্য অনুরোধ এবং প্রার্থনা করে। এক রাতে সে মাতাল অবস্থায় বাড়ি ফিরে মে'কে আঘাত করে। মে তাদের একমাত্র সন্তান মারিকে নিয়ে চলে যাওয়ার সিদ্ধান্ত নেয় এবং সাহায্য ছাড়াই রাস্তায় বেড়িয়ে পরে। শীতের রাতে তারা বরফের মধ্যে ঘুরে বেড়ায় এবং ক্লান্ত হয়ে ঘুমিয়ে পড়ে। জিম স্যান্ডস নামে একটি পঙ্গু পত্রিকার ফেরিওয়ালা তাদের নিশ্চিত মৃত্যুর হাত থেকে রক্ষা করে। ছেলেটি তাদের তার বাড়িতে নিয়ে আসে এবং তারা জিমের দরিদ্র পরিবারের সাথে আশ্রয় নেয়। জ্যাক তার ভুল বুঝতে পারে, সে তার স্ত্রী এবং সন্তানের অনুসন্ধান শুরু করতে শুরু করে। দুই সপ্তাহ পরে একটি সংবাদপত্রের দাবি করে, ঝড়ে একজন মহিলা এবং শিশুর মৃত্যুর হয়েছে। জ্যাক এই খবর পড়ে মনে করে মে এবং মারি মারা গেছে। তার বৃথা অনুসন্ধান শেষে সে নিজেকে ডুবিয়ে আত্মহত্যা করার সিদ্ধান্ত নেয়। জিম একজন স্যালভেশন আর্মির একজন সদস্য, সে জ্যাককে আত্মহত্যা হতে রক্ষা করে। জ্যাক সিদ্ধান্ত নেয় যে তাকে তার পাপের প্রায়শ্চিত্ত করতে হবে। জিম জন এবং মে এর সম্পর্কের কথা জানতে পারে, আবার পুরো পরিবারকে একত্রিত করে।\n\n\n== প্রযোজনা ==\nএ নিউজবয় হিরো চলচ্চিত্রে সকল অভিনয়শিল্পীদের মধ্যে একমাত্র পরিচিত কৃতিত্ব দেয়া হয়েছিল মারি'র চরিত্রে অভিনয় করা মারি এলিনকে। থানহাউসার কোম্পানির চলচ্চিত্রগুলিতে নৈতিকতা ছিল, ফলে প্রকৃত সহিংসতাকে চিত্রায়িত করা হয়নি যা আনুষ্ঠানিকভাবে ছবিটির গল্পের কোন সারসংক্ষেপে উল্লেখ করা হয়েছে। নিউ ইয়র্ক ড্রামাটিক মিরর-এর সমালোচক বলেন যে, মুখ্য পুরুষ চরিত্র (জন বেইলি) মাতাল ছিলেন এবং তিনি তাদের (তার পরিবারকে) বাড়ি থেকে তাড়িয়ে দেননি। স্ত্রীর প্রতি কোনো সহিংসতার চিত্র বা কোনো শারীরিক নির্যাতনের কথা ইংরেজি আন্তঃশিরোনামে স্পষ্ট উল্লেখ করা হয়নি। সেসময় প্রকাশিত সংক্ষিপ্ত বিবরণগুলিতে এমন বর্ণনা ছিল যা চলচ্চিত্রে দেখানো হয়নি, তবে এটি এমন ধারণাও দেয় যা দর্শকদের জন্য সরবরাহ করা হয়নি। ছবির বিজ্ঞাপনে থানহাউসার কোম্পানি পুরাতন নিয়মের ইসাইয়াহ পুস্তকের ১১শ অধ্যায়ের ৬ষ্ট স্তবকে উল্লেখিত \"...এবং একটি শিশু তাদের নেতৃত্ব দেবে\" কথাটি ট্যাগ লাইন হিসেবে ব্যবহার করেছিল।\n\n\n== মুক্তি এবং অভ্যর্থনা ==\nপ্রায় ১০০০ ফুট দীর্ঘ একক রিলের নাট্য চলচ্চিত্রটি ১৯১১ সালের ২৪ ফেব্রুয়ারি মুক্তি পায়। ছবিটি সমালোচকদের কাছ থেকে মিশ্র প্রতিক্রিয়া পেয়েছিল। দ্য নিউ ইয়র্ক ড্রামাটিক মিররের সমালোচক চলচ্চিত্রটির পুঙ্খানুপুঙ্খ বিশ্লেষণ করেছিলেন, তিনি গল্পের খারাপ অনুশীলন করা চিত্রায়ন এবং ভাবপ্রবণ বা নির্বোধ রম্যনাট্যের জন্য এটির নির্মাণ পছন্দ করেননি। চরিত্রগুলির আচরণ যৌক্তিক ছিল না এবং গল্পের ধারাবাহিকতা চলমান রাখার জন্য ডিউস এক্স মাকিনা (গল্প বর্ণনার একটি কৌশল) উপাদানের উপর নির্ভর করেছিল; যেমন- স্যালভেশন আর্মি'র জিম হঠাৎ পানির কিনারায় নেমে যাওয়ার সিদ্ধান্ত নেয়, তারপর দাঁড়িয়ে থাকে যেন তারা উপযুক্ত সময়ে তার জ্যাককে বাঁচাতে পারে। তবে পর্যালোচক বলেছিলেন যে অভিনয়টি ভাল ছিল। বিলবোর্ড সাময়িকীর সমালোচক একমত ছিলেন যে গল্প অকল্পনীয় ছিল, কিন্তু অভিনেতাদের দক্ষতা এটিকে আরো বিশ্বাসযোগ্য করে তুলেছিল অন্যথায় এটি অকল্পনীয় গল্পের চিত্রায়ণ হয়ে থাকতো। দ্য মর্নিং টেলিগ্রাফ এবং দ্য মুভিং পিকচার নিউজের সমালোচক ওয়ালটন ছবিটির করুণ রস এবং হৃদয়গ্রাহী হওয়ার জন্য প্রশংসা করে। ছায়াছবিটি হারিয়ে গেছে বলে অনুমান করা হয়, কারণ এটি কোনো আর্কাইভ বা কোনো সংগ্রাহকের কাছে আছে বলে জানা যায়নি।\n\n\n== তথ্যসূত্র =="}