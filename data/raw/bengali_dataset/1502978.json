{"pageid": 1502978, "title": "রোজী সিদ্দিকী", "url": "https://bn.wikipedia.org/wiki?curid=1502978", "content": "রোজী সিদ্দিকী একজন বাংলাদেশী অভিনেত্রী। তিনি ছোটপর্দা এবং বড়পর্দা মিলিয়ে বহু নাটক ও চলচ্চিত্রে অভিনয় করেছেন। ১৯৮৯ সালে আমজাদ হোসেন পরিচালিত জন্মভূমি টেলিভিশন ধারাবাহিক নাটকে 'বিজলী' চরিত্রে অভিনয়ের মাধ্যমে তিনি পরিচিতি লাভ করেন।\n\n\n== জীবনী ==\nঢাকার সিদ্দিকবাজারে জন্ম নিলেও তিনি বেড়ে ওঠেন মতিঝিলে। মঞ্চ নাটকের মাধ্যমে অভিনয় জগতে তার প্রবেশ ঘটে। তার মঞ্চযাত্রা শুরু হয় থিয়েটার আরামবাগে নাট্যচর্চার মাধ্যমে। তিনি মমতাজ উদ্দীন আহমেদের রচনা ও পরিচালনায় সাতঘাটের কানাকড়ি নাটকে প্রথম অভিনয় করেন। এই দলের হয়ে তিনি ১৯৮৯ থেকে ১৯৯৩ পর্যন্ত মঞ্চে অভিনয় করেন। এরপর ১৯৯৩ সালে যোগ দেন ঢাকা থিয়েটারে। এ দলের হয়ে মঞ্চে তার উল্লেখযোগ্য নাটক হলো হাত হদাই, প্রাচ্য, বন পাংশুল, ধাবমান ইত্যাদি।\n১৯৯০ সালে তিনি টেলিভিশনে নাটকে অভিনয় শুরু করেন। ১৯৯৩ সালে গৌতম ঘোষের পরিচালনায় পদ্মা নদীর মাঝি চলচ্চিত্রে অভিনয় করেন, যেটি ছিল তার অভিনীত প্রথম চলচ্চিত্র।\n\n\n== ব্যাক্তিগত জীবন ==\n১৯৯৩ সালের ১ ডিসেম্বর তিনি অভিনেতা শহীদুজ্জামান সেলিমকে বিয়ে করেন। তাদের দুই কন্যা তমা ও সানজানা খান শ্রীমা।\n\n\n== চলচ্চিত্রের তালিকা ==\nপদ্মা নদীর মাঝি (১৯৯৩)\nলাভ ষ্টোরী: প্রেমের গল্প (১৯৯৫)\nমেড ইন বাংলাদেশ (২০০৭)\nকমন জেন্ডার (২০১২)\nএ এমন পরিচয় (২০২১)\nশঙ্খচিল (২০১৬)\nপরাণ (২০২২)\nসাইকো (২০২২)\nহ্যাপি বার্থডে (২০২২)\nআরারাত (২০২৪)\nওমর (২০২৪)\nদুঃখিত (২০২৪)\n\n\n== টেলিভিশন নাটক ==\nজন্মভূমি (১৯৮৯)\n\n\n=== মঞ্চনাটক ===\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রোজী সিদ্দিকী (ইংরেজি)\nরটেন টম্যাটোসে রোজী সিদ্দিকী (ইংরেজি)"}