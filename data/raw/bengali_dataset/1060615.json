{"pageid": 1060615, "title": "হারিস সেফেরোভিচ", "url": "https://bn.wikipedia.org/wiki?curid=1060615", "content": "হারিস সেফেরোভিচ (বসনীয়: Haris Seferović, বসনীয় উচ্চারণ: [xǎːris sefěːroʋitɕ]; জন্ম: ২২ ফেব্রুয়ারি ১৯৯২) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লিগের শীর্ষ স্তর প্রিমেইরা লিগার ক্লাব বেনফিকা এবং সুইজারল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং দ্বিতীয় আক্রমণভাগের খেলোয়াড় হিসেবে খেলে থাকেন।\n২০০৭ সালে, সেফেরোভিচ সুইজারল্যান্ড অনূর্ধ্ব-১৭ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৬ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১৩ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৭৪ ম্যাচে ২১টি গোল করেছেন। তিনি সুইজারল্যান্ডের হয়ে এপর্যন্ত ২টি ফিফা বিশ্বকাপ (২০১৪ এবং ২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, সেফেরোভিচ বেশ কিছু পুরস্কার জয়লাভ করেছেন, যার মধ্যে.২০১৮–১৯ মৌসুমে প্রিমেইরা লিগার শীর্ষ গোলদাতা এবং ২০১৯ সালে বর্ষসেরা সুইজারল্যান্ডীয় ফুটবলারের পুরস্কার জয় অন্যতম। দলগতভাবে, সেফেরোভিচ এপর্যন্ত ৪টি শিরোপা জয়লাভ করেছেন, যার মধ্যে ৩টি বেনফিকার হয়ে এবং ১টি সুইজারল্যান্ডের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nহারিস সেফেরোভিচ ১৯৯২ সালের ২২শে ফেব্রুয়ারি তারিখে সুইজারল্যান্ডের সুর্সিতে জন্মগ্রহণ করেছেন এবং সেখানেই তার শৈশব অতিবাহিত করেছেন। মূলত সেফেরোভিচের পরিবার বসনিয়া ও হার্জেগোভিনার সানস্কি মোস্টে (তৎকালীন যুগোস্লাভিয়া সমাজতান্ত্রিক যুক্তরাষ্ট্রীয় প্রজাতন্ত্রের বসনিয়া ও হার্জেগোভিনার সমাজতান্ত্রিক প্রজাতন্ত্র) বসবাস করতেন, তারা ১৯৮০-এর দশকের শেষের দিকে সুইজারল্যান্ডে অভিবাসিত হয়েছিলেন। তিনি বসনিয়াক বংশোদ্ভূত এবং একজন মুসলিম।\n\n\n== ব্যক্তিগত জীবন ==\n২০২০ সালের ২৮শে ডিসেম্বর তারিখে, কোভিড-১৯ পরীক্ষায় সেফেরোভিচের ইতিবাচক ফলাফল এসেছিল।\n\n\n== তথ্যসূত্র ==\n\n\n== বহিঃসংযোগ ==\nহারিস সেফেরোভিচ – ফিফা প্রতিযোগিতার রেকর্ড (ইংরেজি) \nহারিস সেফেরোভিচ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে হারিস সেফেরোভিচ  (ইংরেজি)  \nসকারবেসে হারিস সেফেরোভিচ (ইংরেজি) \nবিডিফুটবলে হারিস সেফেরোভিচ  (ইংরেজি)  \nট্রান্সফারমার্কেটে হারিস সেফেরোভিচ (ইংরেজি) \nওয়ার্ল্ডফুটবল.নেটে হারিস সেফেরোভিচ (ইংরেজি) \nইএসপিএন এফসিতে হারিস সেফেরোভিচ (ইংরেজি) \nন্যাশনাল-ফুটবল-টিমস.কমে হারিস সেফেরোভিচ (ইংরেজি)"}