{"pageid": 1360839, "title": "মার্চেলো মুস্তো", "url": "https://bn.wikipedia.org/wiki?curid=1360839", "content": "মার্চেলো মুস্তো (জন্ম ১৪ এপ্রিল ১৯৭৬) কানাডার ইয়র্ক বিশ্ববিদ্যালয়ে সমাজবিজ্ঞানের অধ্যাপক ও Laboratory for Alternative Theories এর প্রধান প্রতিষ্ঠাতা।  বিগত শতাব্দীতে যেসব গুনীতাত্ত্বিক মার্ক্স-চর্চায় বিশ্বব্যাপী নতুন জোয়ার এনেছেন উনি তাঁদের মধ্যে বলা যায় অগ্রগণ্য। যেসব বিষয় ওঁনার তত্ত্বচিন্তায় বিশেষ গুরুত্ব পেয়েছে সেগুলো হল সাম্যবাদ, শ্রমিক আন্দোলনের ইতিহাস ও বিকল্প অর্থ-সামাজিক প্রকল্পের রূপলেখা। The Last Years of Karl Marx: An Intellectual Biography ছাড়াও ব্যাক্তি মার্ক্স ও মার্ক্সবাদ বিষয়ে চার-চারটি পুস্তক, বারটি সম্পাদিত সংকলন ও পঞ্চাশের বেশি পত্র-পত্রিকা ও বিভিন্ন সংকলনে লিখেছেন তিনি। কমপক্ষে পঁচিশটি ভাষায় অনুবাদ হয়েছে এই দুঃসাহসী পন্ডিতের লেখাগুলি।\n\n\n== শিক্ষা ও কর্মজীবন ==\nরাষ্ট্রবিজ্ঞানে স্নাতক ও স্নাতকোত্তর স্বীকৃতি অর্জনের পরে মার্চেলো মুস্তো দর্শন ও রাষ্ট্রবিজ্ঞানে পি. এইচ. ডি অর্জন করেন  University of Naples \"L'Orientale\" থেকে। তিনি দর্শনে আর একটি পি. এইচ. ডি, André Tosel এর তত্ত্বাবধানে, University of Nice Sophia Antipolis, থেকে অর্জন করেন। ২০১৪ সালে ইয়র্ক বিশ্ববিদ্যালয় সমাজবিজ্ঞান বিভাগে, প্রথমে সমাজতত্ত্বের সহকারী অধ্যাপক, ২০১৫ সালে সহযোগী অধ্যাপক ও ২০২০ সালে অধ্যাপক পদে নিযুক্ত হন। অনাবাসিক শিক্ষক হিসেবে পড়িয়ে থাকেন বিশ্ব জুড়ে: সেসব প্রতিষ্ঠানের মধ্যে রয়ে গেছে University of Pisa, University of Helsinki, Rikkyo University, Fondation Maison des Sciences de l'Homme, এবং Sapienza University of Rome। এর সাথে একই সঙ্গে পড়াচ্ছেন  Nanjing Universityর দর্শন বিভাগে সহযোগী অধ্যাপক হিসেবে।সাতটি দেশের তহবিল সংস্থা ওঁর গবেষণাকে অর্থ সাহায্য করে থাকে।সেই সঙ্গে কানাডার Social Sciences and Humanities Research Council শীর্ষক তাঁর প্রকল্পকে \"The Global History of Karl Marx's Capital”  Partnership Development Grant প্রদান করেছে। মুস্তো তাঁর চিন্তার বৈশিষ্ট্য ও পরিচয় তুলে ধরেছেন ১৫০টির বেশি বক্তৃতা ও উপস্থাপনার মাধ্যমে।তার সাথে সাথে নিয়মিত লেখেন বিভিন্ন দৈনিক ও অনলাইন সংবাদপত্রে, যেমনThe Statesman, Corriere della Sera, il manifesto, La Razón, আর Jacobin য়ে।দায়িত্বসহকারে সম্পাদকের ভূমিকায় তিনি সমানে প্রকাশ করে চলেছেন Marx, Engels, Marxisms, Palgrave Macmillanয়ের এবং Critiques and Alternatives to Capitalism, Routledgeয়ের গ্রন্থামালার বইগুলি।\n\n\n== কাজের বৃত্তি ==\nসম্প্রতি প্রকাশিত Marx-Engels-Gesamtausgabe মার্ক্স এঙ্গেলসের রচনাবলীর সর্বাপেক্ষা গুরুত্বপূর্ণ সংস্করণ।এর উপর উনি বেশ কয়েকটি গুরুত্তপূর্ণ প্রবন্ধ লিখেছেন।  এই বিশিষ্ট মার্ক্সগবেষক দ্বারা সম্পাদিত ভিন্ন ভিন্ন অধ্যায় বিভক্ত Another Marx: Early Manuscripts to the International (2018) শীর্ষক পুস্তকটি উক্ত সংস্করণের উপর লিখিত একটি অতীব মূল্যবান তাত্ত্বিক সংযোজন। পাঠকদের সুবিধার জন্য তিনি এই বইয়ে লিখতে ভোলেননি যুবক মার্ক্সের তীক্ষ্ণ সমলোচনামূলক হেগেল-পরবর্তী চর্চার ধ্যান-ধারণা, ইতিহাসের বস্তুবাদী ধারণা, তাঁর প্রাথমিক গবেষণার পদ্ধতি, শ্রমিক শ্রেণীর আত্মমুক্তির সম্ভাবনা, ও বিপ্লব বিষয়ক তত্ত্ব। তিনটি ভাগে বিভক্ত – মার্ক্সউত্তর চিন্তার প্রভাব ও তাঁর প্রথম দিককার লেখালেখি, অর্থতত্ত্বের সমালোচনা এবং রাজনৈতিক জঙ্গিবাদ পদ্ধতি – এই গ্রন্থের তলাকার সূত্রটি পাঠকদের ধরিয়ে দিয়েছে একটি গুরুত্বপূর্ণ বিষয়: তরুণ মার্ক্সের স্বরচিত চিন্তার বৈচিত্র, যা বিংশ শতাব্দীর মার্ক্সর্বাদীদের গেড়ে বসা বিশ্বাসের সাথে মিল খায় না।এই বইটির বিশেষত্ব বলতে বোঝায় এর স্বতন্ত্র চিন্তা বিন্যাস যাতে ধরা পরেছে মার্ক্সের অর্থতত্ত্বের আপোষহীন সংঘর্ষের একটি মূল বিবরণ যা বহন করে তাঁর রাজনৈতিক বিশ্বাস – তাঁর যৌবনের দিনগুলি থেকে আন্তর্জাতিক শ্রমিক সংগঠনের সময় পর্যন্ত। \n\nআগের বইটির সাথে তাল মিলিয়ে ২০২০তে  মুস্তো প্রকাশ করেছেন The Last Years of Karl Marx: An Intellectual Biography। মার্ক্সের জীবনের শেষ বছরগুলি নিয়ে এইরকম একটি ধারণা প্রচলিত আছে যে শেষের দিকে তিনি একেবারে নিস্তেজ হয়ে পড়েছিলেন, ও পুঁজি (Capital – I ) বেরোনোর পরে, অসুস্থতার কারণে – ১৮৮১ -১৮৮৩ – আর বিশেষ কিছু লিখে উঠতে পারেননি।মুস্তো এই ধারণটিকে একেবারে নস্যাৎ করে দিয়েছেন।প্রমাণ সহকারে দেখিয়েছেন যে মার্ক্স শুধুমাত্র একজন ইউরো-কেন্দ্রিক চিন্তাবিদ ছিলেন তা নয়, বা ছিলেন এমন একজন অর্থনীতির তত্ত্ববিদ যিনি শ্রেণীর সংঘাতের কথাই কেবল বলে গেছেন। মুস্তো তুলে ধরেছেন যে, শেষের দিনগুলিতে মার্ক্স কী কী নতুন গবেষণায় নিজেকে নিমগ্ন রেখেছিলেন। তাঁর চিন্তায় ধরা পড়েছে বিস্তীর্ণ ভৌগোলিক এলাকা, এসেছে রুশ আন্দোলন ও সংগঠনের কথা, নতুন করে ভেবেছেন তৎকালীন ভারতবর্ষ, আয়ারলন্ড, আলজেরিয়া ও মিশরের উপনিবেশের অবস্থানের সমস্যা; যত্ন করে পড়েছিলেন সদ্য প্রকাশিত নৃতাত্ত্বিক গবেষণাগুলি; মিলিয়ে দেখেছিলেন প্রাক-পুঁজিবাদী সমাজের সম্পত্তির মালিকানা ও সমস্যার দিকগুলি আর লিখে চলেছিলেন খাতার পর খাতা টিকা ও টিপ্পনী। এইসব পান্ডুলিপি ও নোট খাতা থেকে সযত্নে মুস্তো উপস্থিত করেছেন একজন কর্মবীর মার্ক্সকে।এই নয়া উপস্থাপনায় যথার্থ ভাবে সফল হয়েছেন এই সুপন্ডিত গবেষক। \nমুস্তোর পরিচালনায় সম্পাদিত পুস্তক গুলির মধ্যে যে চারটি বিশেষভাবে উল্লেখযোগ্য এবং তাঁর পাণ্ডিত্যের জন্য প্রশংসিত হয়েছে সেগুলো হল: প্রথম, Karl Marx's Grundrisse: Foundations of the Critique of Political Economy 150 Years Later (২০০৮)। Grundrisse কে বলা হয়ে থাকে পুঁজির (Capital) সবচেয়ে গুরুত্বপূর্ণ প্রস্তুতিমূলক কিতাব। তাঁর এই বইটিতে মার্ক্সের ১৮৫৭ আর ১৮৫৮ এর মধ্যে লেখা অসমাপ্ত পান্ডুলিপিটির তাৎপর্য নিপুণভাবে বিশ্লেষণ করেছেন মুস্তো। সেই সঙ্গে, বইটিতে পাঠকদের ধরিয়ে দিয়েছে কী কী বিষয়ে মার্ক্স তাঁর পরবর্তি রচনায় আর কখনো ফিরে যাবেননা, যদিও সেগুলির তাৎপর্য থেকে যায় দুইভাবে: এক, মার্ক্সের সামগ্রিক চিন্তা বোঝাবার জন্য এই ধারণাগুলোর গুরুত্ব; দুই, মার্ক্সউত্তর সমকালীন সমাজ ব্যবস্থা বোঝবার ব্যাপারে তাদের গুরুত্ব।বইটির তৃতীয় অংশটি উৎসর্গ করা হয়েছে Grundrisse এর প্রচার ও তার আবিশ্ব পরিচয়ের উদ্দেশে, যেখানে ধরা পড়েছে বিভিন্ন অনুবাদের দীর্ঘ ইতিহাস ও তার নানারকম ব্যাখ্যা। মুস্তোর এই বইটি অনুসৃত হয়েছে আরো দুটো খন্ডের দ্বারা: Marx's Capital after 150 Years: Critique and Alternative to Capitalism (২০১৯) ও Marx and 'Le Capital': Evaluation, History, Reception (২০২২ )। \n\nদ্বিতীয় বইটি: Workers Unite! The International 150 Years Later (২০১৪)।এটি প্রথম সেই সংকলন যেখানে দুটি মলাটের মধ্যে ধরা পড়েছে বিভিন্ন আন্তর্জাতিক শ্রমিক সংগঠনের কথা ও নানান সময়ের নথি ও ইস্তেহার।বইটির সুদীর্ঘ ভূমিকায় মুস্তো তুলে ধরেছেন শ্রমিক আন্দোলনের এক প্রকাণ্ড ইতিহাস যার ভিত্তি প্রথাগত মার্ক্স-ও-লেনিনবাদের দাবি থেকে একেবারে আলাদা।তাঁর সম্পাদনায় ধরা পড়েছে সংগঠনগুলির জটিল ক্রিয়া-প্রতিক্রিয়া, রাজনৈতিক আধিপত্যের লড়াই ও সংগ্রামের একাধিক স্ববিরোধী প্রবণতা যার আছে এক নিজস্ব প্রক্রিয়া।মুস্তো মনে করেন “আন্তর্জাতিকতা শ্রমজীবী মানুষদের বুঝতে সাহায্য করেছিল তাদের মুক্তি কোনো এক বিশেষ দেশের বা প্রদেশের উপর নির্ভর করে না; করে বিশ্বব্যাপী হয়ে ওঠার উপরে ।এর সাথে সাথে এটাও বোঝা দরকার তাদের লক্ষ্য তাদেরই অর্জন করতে হবে, তাদের নিজস্ব সংগঠনিক ক্ষমতার জোরে, অন্য কোন বহিঃশক্তির মাধ্যমে নয়। এটা অপরিহার্য; নতুবা পুঁজিবাদী উৎপাদন  ব্যবস্থা ও তার উপর নির্ভরশীল রুজি রোজগারের সমস্যা রদ করা সম্ভব নয়; খতম করা অসম্ভব নিয়োগকর্তাদের অভিজাততন্ত্র।\"\n\nThe Marx Revival: Key Concepts and New Interpretations (২০২০) বইটিতে বিশ্বের শীর্ষস্থানীয় সমসাময়িক  মার্ক্সবাদীরা ২২টি অধ্যায়ে  তুলে ধরেছেন মার্ক্সের কিছু মূল ধারণা ও তার সাম্প্রতিক প্রসঙ্গ, বিশেষ করে ২০০৮র অর্থনৈতিক বিপর্যয়ের কথা মাথায় রেখে।মার্ক্সের ধারণাগুলিকে সময়ের পরিবর্তনের সাথে তাল মিলিয়ে তাঁরা এক নতুন রূপ দিয়েছেন।এর সাথে সাথে তাঁরা দেখিয়ে দিয়েছেন কেন এখনও মার্ক্স প্রাসঙ্গিক থেকে গেছেন।বইটির মুখবন্ধটিতে মুস্তো স্পষ্টতই বলেছেন: গবেষণার অগ্রগতির কথা মাথায় রেখে, রাজনৈতিক পরিস্থিতির সাথে তাল মিলিয়ে মার্ক্সের চিন্তার ব্যাখ্যার পুনর্নবীকরণ এমন একটি ঘটনা যা অব্যাহত থাকতে বাধ্য।একই সঙ্গে তিনি লিখেছেন “সাম্যবাদের” ধারণার উপর। তাঁর দৃষ্টিভঙ্গিতে, সাম্যবাদ বলতে মার্ক্স যা বোঝাতেন তা হলো ব্যক্তিস্বাধীনতার সাথে একটি মৌলিক মূল্য সংযুক্ত করা, যা প্রচলিত সাম্যবাদ সম্বন্ধে লোকের ধারণা – পরিকল্পিত সমতল রাজনৈতিক অর্থনৈতিক শ্রেণিবিন্যাস – থেকে অনেকটাই আলাদা। \n\nআলোচ্য চতুর্থ পুস্তকটি হলো মার্ক্সের বিশেষ কয়েকটি প্রবন্ধের সংকলন: Karl Marx's Writings on Alienation (২০২১)।বইটির ভূমিকায়ে মুস্তো লিখেছেন, যেসব মার্ক্সবাদীরা মার্ক্সের অপরিকরণ বা বিযুক্তিকরণের (alienation) উপর আলোচনা করে থাকেন, তাঁদের  কাছে তাঁর জীবনের “প্রথম পর্বের” লেখাগুলি বেশি করে গুরুত্ব পেয়ে থাকে। ফলে নজর পায়না মার্ক্সের পরবর্তী কালের বা “দ্বিতীয় পর্বের” লেখাগুলি। মুস্তো জোর দিয়েছেন “দ্বিতীয় পর্বের” সেইসব লেখাগুলির ওপর যা রয়ে গেছে মার্ক্সের Grundrisse ও Capital-I, অধ্যয় ১, পরিচ্ছেদ ৬-য়ে  (অপ্রকাশিত)। তাঁর মতে মার্ক্সের প্রথম পর্যায়ের দার্শনিক দৃষ্টিকোণ থেকে প্রস্তাবিত লেখাগুলির চাইতে তাঁর “দ্বিতীয় পর্বের” বিযুক্তিকরণের ধ্যান-ধারণাগুলি, যা অর্থনৈতিক দৃষ্টিকোণ থেকে লেখা, অনেক বেশি গুরুত্বপূর্ণ।মুস্তো দায়িত্ব সহকারে বলেন, যদি “দ্বিতীয় পর্বের” তত্ত্বগুলিকে ঠিকমতো সাজিয়ে কাজে লাগানো যায়, তাহলে বিংশ শতাব্দীর দ্বিতীয়ার্ধে যে সমাজ ও মনোবিজ্ঞান মার্ক্সের প্রথম পর্বের বিযুক্তিকরণের চিন্তার সূত্র ধরে গড়ে উঠেছিল, শুধুই যে তাদের অতিক্রম করা যেতে পারে তা নয়, বরং তার বদলে এক বলিষ্ঠ “পুঁজিবাদবিরোধী” বিযুক্তিকরণের তত্ত্ব পাওয়া যেতে পারে যা নিয়ত অনুশীলনের পক্ষে উপযুক্ত।”\n\nএসবের বাইরে মার্ক্সবাদ, সমাজতান্ত্রিক তত্ত্ব, প্রগতিশীল ও সামাজিক আন্দোলনের উপর মুস্তো প্রভূত লেখালেখি করেছেন, যা নিয়মিত বামপন্থী পত্র-পত্রিকায় বেরিয়েছে।এসব পত্র-পত্রিকার মধ্যে উল্লেখযোগ্য হল: International Review of Social History, Contemporary Sociology, Critical Sociology, Science & Society, ও  Labor History। ইউক্রেন ও রাশিয়ার সাম্প্রতিক যুদ্ধে নিয়ে তিনি একটি বিশেষ প্রবন্ধ লিখেছেন: \"War and the Left: Considerations on a Chequered History।\" এতে তিনি বলেছেন: “যুদ্ধ এক বিশেষ ধরনের সহিংসতার মতাদর্শ ছড়াতে পারে যা প্রায়শই জাতীয়তাবাদের অনুভূতি প্রচার করে; যার ফলে দূরে সরে যায় শ্রমিক আন্দোলনের প্রচেষ্টা।কদাচিৎ গণতন্ত্র ও স্বয়ংসম্পূর্ণ ব্যবস্থাপনার পক্ষে কথা বলা হলেও যুদ্ধে বৃদ্ধি পায় কর্তৃত্ববাদী প্রতিষ্ঠানের সম্মিলিত কায়েমি শক্তি।এই প্রেক্ষাপটে যদি আধিপত্যের লড়াইয়ে বামপন্থীদের ফিরতেই হয় এবং ইতিহাসকে যদি সত্যই কাজে লাগাতে হয়, তাহলে তাদের পতকায়ে আজ স্পষ্ট ভাবে লিখতে হবে তারা কেবল যে “সামরিকতা বিরোধী” তা-ই নয়, তারা বিশ্বাস করে “যুদ্ধ নয়, কখনোই না।” \n\n\n== প্রকাশনা ==\n\n\n=== রচিত বই ===\nThe Last Years of Karl Marx: An Intellectual Biography, Stanford University Press, 2020. (Translated into Italian, Tamil, Portuguese [Brazil], Korean, German, Japanese, Arabic, Persian, Spanish, Portuguese [Portugal], Catalan, Hindi, Turkish, Chinese, Indonesian, French, Telugu, Greek, Bengali)\nAnother Marx: Early Manuscripts to the International, Bloomsbury Academic, 2018. (Translated into Japanese, Bengali, Chinese, Indonesian)\nKarl Marx. Biografia intellettuale e politica, 1857-1883 [Karl Marx: Intellectual and Political Biography, 1857-1883], Einaudi, 2018. ( Translated into Hungarian, Portuguese)\nRipensare Marx e i marxismi. Studi e saggi [Rethinking Marx and Marxisms: Studies and Essays], Carocci, 2011. (Translated into Korean, Portuguese)\n\n\n=== সম্পাদিত বই ===\nMarx and 'Le Capital': Evaluation, History, Reception, Routledge, 2022.\nRethinking Alternatives with Marx: Economy, Ecology and Migration, Palgrave Macmillan, 2021. (Translated into Italian).\nKarl Marx's Writings on Alienation, Palgrave Macmillan, 2021. (Translated into Italian, Kurdish)\nThe Marx Revival: Key Concepts and New Interpretations, Cambridge University Press, 2020. (Translated into Italian, Korean, Catalan, Portuguese, Hindi)\n(With S. Gupta and B. Amini) Karl Marx's Life, Ideas, and Influences: A Critical Examination on the Bicentenary, Palgrave Macmillan, 2019.\nMarx's Capital after 150 Years: Critique and Alternative to Capitalism, Routledge, 2019. (Translated into Italian)\n(With G. Comninel and V. Wallis) The International After 150 Years: Labour Versus Capital, Then and Now, Routledge, 2015.\nWorkers Unite! The International 150 Years Later, Bloomsbury Academic, 2014. (Translated into Italian, Portuguese, Tamil, Telugu, Hindu, Spanish, French, Japanese)\nMarx for Today, Routledge, 2012. (Translated into Spanish [Argentina], Chinese, Spanish [Spain])\nKarl Marx, Introduzione alla critica dell’economia politica [Introduction to the Critique of Political Economy], Quodlibet, 2010.\nKarl Marx's Grundrisse: Foundations of the Critique of Political Economy 150 Years Later, Routledge, 2008. (Translated into Persian, Chinese, Italian, Spanish)\nSulle tracce di un fantasma. L’opera di Karl Marx tra filologia e filosofia [In the Tracks of a Spectre: The Work of Karl Marx between Philology and Philosophy], Manifestolibri, 2005. (Translated into Spanish)\n\n\n=== বাংলায় বই ===\nঅন্য এক মার্ক্স, Aakhar, 2022\n\n\n=== নির্বাচিত জার্নাল নিবন্ধ ===\n\"War and the Left: Considerations on a Chequered History\", Critical Sociology, vol. 48, 2022, n. 4: 569-581.\n\"New Profiles of Marx after the Marx-Engels-Gesamtausgabe (MEGA²)\", Contemporary Sociology, vol. 49 (2020), n. 4: 407-419.\n\"The Post-1989 Radical Left in Europe: Results and Prospects\", Socialism and Democracy, vol. 31 (2017), n. 2: 1-32.\n\"The Myth of the 'Young Marx' in the Interpretations of the Economic and Philosophic Manuscripts of 1844\", Critique, vol. 43 (2015), n. 2: 233-260.\n\"Revisiting Marx's Concept of Alienation\", Socialism and Democracy, vol. 24 (2010), n. 3: 79-101.\n\"The Rediscovery of Karl Marx\", International Review of Social History, vol. 52 (2007), n. 3: 477-498.\n\n\n== তথ্যসূত্র ==\n\n\n== বহিঃসংযোগ ==\ncana মার্সেলো মুস্টোর ওয়েবসাইট"}