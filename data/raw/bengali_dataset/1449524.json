{"pageid": 1449524, "title": "আদাম নাগি", "url": "https://bn.wikipedia.org/wiki?curid=1449524", "content": "আদাম নাগি (হাঙ্গেরীয়: Ádám Nagy; জন্ম: ১৭ জুন ১৯৯৫) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে ইতালীয় ক্লাব স্পেৎসিয়া এবং হাঙ্গেরি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১২ সালে, নাগি হাঙ্গেরি অনূর্ধ্ব-১৭ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় এক বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০১৫ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ৭৯ ম্যাচে ২টি গোল করেছেন।\n\n\n== প্রারম্ভিক জীবন ==\nআদাম নাগি ১৯৯৫ সালের ১৭ই জুন তারিখে হাঙ্গেরির বুদাপেস্টে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nনাগি হাঙ্গেরি অনূর্ধ্ব-২০ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১২ সালের ৩০শে আগস্ট তারিখে তিনি হাঙ্গেরি অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ১ বছরে ৮ ম্যাচে অংশগ্রহণ করে ১টি গোল করেছেন।\n২০১৫ সালের ৭ই সেপ্টেম্বর তারিখে, ২০ বছর, ২ মাস ও ২১ দিন বয়সে, ডান পায়ে ফুটবল খেলায় পারদর্শী নাগি উত্তর আয়ারল্যান্ডের বিরুদ্ধে অনুষ্ঠিত উয়েফা ইউরো ২০১৬ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ২২তম মিনিটে মধ্যমাঠের খেলোয়াড় আকোশ এলেকের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি উত্তর আয়ারল্যান্ড ১–১ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে নাগি সর্বমোট ৫ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ২ মাস ও ১১ দিন পর, হাঙ্গেরির জার্সি গায়ে প্রথম গোলটি করেছেন; ২০১৮ সালের ১৮ই নভেম্বর তারিখে, ফিনল্যান্ডের বিরুদ্ধে ম্যাচের ৩৭তম মিনিটে হাঙ্গেরির হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআদাম নাগি – ফিফা প্রতিযোগিতার রেকর্ড (ইংরেজি) \nআদাম নাগি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আদাম নাগি  (ইংরেজি)  \nসকারবেসে \nবিডিফুটবলে \nইইউ-ফুটবলে আদাম নাগি (ইংরেজি) \nট্রান্সফারমার্কেটে আদাম নাগি (ইংরেজি) \nওয়ার্ল্ডফুটবল.নেটে আদাম নাগি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আদাম নাগি (ইংরেজি)"}