{"pageid": 1332787, "title": "মনীষা কল্যাণ", "url": "https://bn.wikipedia.org/wiki?curid=1332787", "content": "মনীষা কল্যাণ একজন ভারতীয় মহিলা ফুটবলার যিনি মূলত একজন অ্যাটাকিং মিডফিল্ডার হিসেবে জাতীয় দলে ও সাইপ্রাসের মহিলা ফুটবল ক্লাব অ্যাপোলনের হয়ে খেলেন। তিনি ২০২০/২১ মরসুমে সর্বভারতীয় ফুটবল ফেডারেশন কর্তৃক সেরা উঠতি মহিলা খেলোয়াড়ের সম্মানে ও ২০২১/২২ মরসুমে সেরা মহিলা খেলোয়াড়ের সম্মানে ভূষিত হয়েছেন।\n\n\n== প্রাথমিক জীবন ==\nমনীষা কল্যাণ পাঞ্জাব রাজ্যের হোশিয়ারপুর শহরে জন্মগ্রহণ করেন। পিতা নরেন্দ্র পাল একজন ব্যবসায়ী ও মাতা রাজকুমারী পাল। তিনি সন্ত আত্তার সিং খালসা সিনিয়র সেকেন্ডারি স্কুলে পড়াশোনা করেছেন এবং মেহর চাঁদ মহাজন ডিএভি কলেজ ফর উইমেন থেকে স্নাতক হয়েছেন। তিনি ১৩ বছর বয়সে ফুটবল খেলা শুরু করেন। ব্রহ্মজিৎ সিং ছিলেন সেই প্রশিক্ষক যিনি কল্যাণের প্রতিভা দেখেছিলেন তার গ্রামের মুগগোয়ালের সরকারি মধ্য বিদ্যালয়ে একজন পিই শিক্ষক হিসেবে।\n\n\n== ক্লাব ফুটবল ==\n\n\n=== গোকুলাম কেরালা ===\n২০১৮-এ মনীষা নব্যসৃষ্ট গোকুলাম কেরালাতে যোগ দেন। ২০১৯-২০ ভারতীয় মহিলা লিগের মরসুমে তিনি গোকুলামের সাফল্যে মুখ্য ভূমিকা পালন করেছিলেন। তিনি কেঁকরে এফসি-র বিরুদ্ধে ২ গোল করেছিলেন যা তারা ১–১০ ব্যবধানে জিতেছিল এবং সেতু এফসির বিরুদ্ধে সেমিফাইনালে একটি গোল করেছিলেন। সেই মরসুমে ৩ গোল করে তিনি উঠতি খেলোয়াড়ের সম্মান পান।\n২০২১-এ, তিনি ভারতের প্রথম মহিলা খেলোয়াড় হয়েছিলেন যিনি একটি সর্বোচ্চ এশিয়ান প্রতিযোগিতায় গোল করেছিলেন, যখন তিনি ১৪ নভেম্বর উজবেকিস্তানের এফসি বুনিয়োদকর মহিলা দলের বিরুদ্ধে ২০২১ এএফসি মহিলা ক্লাব চ্যাম্পিয়নশিপ ম্যাচে গোল করেছিলেন, যেটিতে তারা ৩-১ ফলাফলে জিতেছিল।\n\n\n=== অ্যাপোলন ===\n৩ জুলাই ২০২২-এ, পাকাপাকিভাবে মনীষা সাইপ্রাসের অ্যাপোলন লেডিস ফুটবল ক্লাব-এ সই করেন। ১৮ আগস্ট ক্লাবের হয়ে তার অভিষেক হয়, উয়েফা মহিলা চ্যাম্পিয়নস লিগ-এর বাছাইপর্বে রিগাস এফএস-এর বিপক্ষে ৩-০ ব্যবধানে জয়ে ৬০তম মিনিটের বিকল্প হিসেবে আসেন।\n২ অক্টোবর ২০২২-এ, তিনি সাইপ্রিয়ট ফার্স্ট ডিভিশন ম্যাচে অ্যারিস লিমাসোলের বিপক্ষে ক্লাবের হয়ে তার প্রথম গোল করেন।\n\n\n== আন্তর্জাতিক ফুটবল ==\nদক্ষিণ আফ্রিকায় অনুষ্ঠিত ২০১৮ ব্রিকস্ অনূর্ধ্ব-১৭ ফুটবল কাপ খেলার জন্য মনীষাকে ভারতের অনূর্ধ্ব-১৭ জাতীয় দলের জন্য নির্বাচিত করা হয়েছিল। তিনি চীন অনূর্ধ্ব-১৭ দলের বিপক্ষে একটি গোল করেন যা ২-১ হারে শেষ হয়। মনীষা পরে ভারতের অনূর্ধ্ব-১৯ জাতীয় দলে উন্নীত হন। ২০০৯ এএফসি অনূর্ধ্ব-১৯ মহিলা চ্যাম্পিয়নশিপ বাছাইপর্বে থাইল্যান্ডের বিরুদ্ধে ভারতের অনুপ্রেরণামূলক জয়ে একটি স্মরণীয় পারফরম্যান্স প্রদান করার সময় তিনি জনসাধারণের দৃষ্টি আকর্ষণ করেন। তিনি একই টুর্নামেন্টে পাকিস্তানের বিরুদ্ধে হ্যাটট্রিক করেছিলেন যার ফলে ভারত ১৮-০ এর বড় ব্যবধানে জয়লাভ করে। মনীষা ১৭ বছর বয়সে জানুয়ারী ২০১৯-এ হংকংয়ের বিরুদ্ধে ম্যাচের জন্য তার সিনিয়র দলে ডাক পেয়েছিলেন।\nযদিও তিনি ২০১৯ সালের জানুয়ারিতে হংকংয়ের বিরুদ্ধে প্রথম আত্মপ্রকাশ করেছিলেন, তবে ২ অক্টোবর ২০২১-এ সংযুক্ত আরব আমিরাতের বিরুদ্ধে তিনি তার প্রথম গোলটি করেছিলেন যাতে ভারত ৪-১ স্কোরে ম্যাচ জিতেছিল।\nব্রাজিলের মানাউশ শহরে একটি আমন্ত্রণ মূলক আন্তর্জাতিক ফুটবল প্রতিযোগিতা হলে মনীষা ভারতের সাথে সেখানে যান এবং ব্রাজিলের বিপক্ষে গোল করেন, যদিও ভারত ম্যাচটি ৬-১ ফলাফলে হেরে যায়।\n\n\n== সম্মাননা ==\nভারত\n\nসাফ মহিলা চ্যাম্পিয়নশিপ: ২০১৯\nদক্ষিণ এশীয় গেমস স্বর্ণপদক: ২০১৯\nগোকুলাম কেরালা\n\nভারতীয় মহিলা লিগ: ২০১৯–২০, ২০২১–২২\nএকক\n\nভারতীয় মহিলা লিগ মরসুমের সেরা: ২০২১–২২\nভারতীয় মহিলা লিগ সেরা উঠতি মহিলা খেলোয়াড়: ২০১৯–২০\nভারতীয় সেরা মহিলা খেলোয়াড়: ২০২১–২২\nভারতীয় সেরা উঠতি মহিলা খেলোয়াড়: ২০২০–২১\n\n\n== তথ্যসূত্র ==\n\n\n== বহিঃসংযোগ ==\nমনীষা কল্যাণ, সর্বভারতীয় ফুটবল ফেডারেশন\nগ্লোবাল স্পোর্টস আর্কাইভে মনীষা কল্যাণ\nগোল.কম (আর্কাইভ)\nমনীষা কল্যাণ, ফ্ল্যাশস্কোর\nটুইটারে মনীষা কল্যাণ\nমনীষা কল্যাণ, FBREF\nমনীষা কল্যাণ, প্লেমেকার স্ট্যাটস"}