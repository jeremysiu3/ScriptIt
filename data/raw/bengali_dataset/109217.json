{"pageid": 109217, "title": "এয়ার ফোর্স ওয়ান", "url": "https://bn.wikipedia.org/wiki?curid=109217", "content": "এয়ার ফোর্স ওয়ান (ইংরেজি: Air Force One) হচ্ছে যুক্তরাষ্ট্র বিমান বাহিনীর প্রাতিষ্ঠানিক এয়ার ট্রাফিক কন্ট্রোল কল সাইন, যা যুক্তরাষ্ট্রের রাষ্ট্রপতিকে বহন করে এমন কোনো বিমানের জন্য প্রযোজ্য হয়। ১৯৯০ সাল থেকে রাষ্ট্রপতির ফ্লাইটগুলো দুটো বিশেষভাবে নির্মিত বোয়িং ৭৪৭-২০০বি সিরিজের বিমান দ্বারা পরিচালিত হয়ে আসছে। এই দুইটি বিমানে ইউনাইটেড স্টেটস মিলিটারি সিরিয়াল নম্বর হচ্ছে ২৮০০০ ও ২৯০০০। এই বিমানগুলোকে শুধুমাত্র তখনই এয়ার ফোর্স ওয়ান বলা হয় যখন রাষ্ট্রপতি স্বয়ং এটাতে উপবিষ্ট থাকেন। এছাড়া যদি কখনো রাষ্ট্রপতি অন্য কোনো বিমানেও সফর করেন তখন সেটিকেও এয়ার ফোর্স ওয়ান হিসেবে পরিগণিত হবে।\nএয়ার ফোর্স ওয়ান মার্কিন রাষ্ট্রপতির ক্ষমতার একটি প্রতীক হিসেবে ধরা হয়। একই সাথে এই বিমানটি বিশ্বের অন্যতম বিখ্যাত এবং সবচেয়ে বেশি ছবিধারণকৃত বিমান।\n\n\n== ইতিহাস ==\n ১৯১০ সালের ১১ অক্টোবর, মার্কিন যুক্তরাষ্ট্রের প্রথম রাষ্ট্রপতি হিসেবে থিওডোর রুজভেল্ট বিমানে আরোহণ করেন। যদিও সেটি ছিলো মিসৌরির কাছে অবস্থিত কিনলক এয়ার ফিল্ড থেকে একটি রাইট ফ্লায়ারের মাধ্যমে। তিনি তখন রাষ্ট্রপতি হিসেবে কার্যরত ছিলেন না। তার উত্তরসূরী উইলিয়াম হাওয়ার্ড ট্যাফ্ট তখন রাষ্ট্রপতি হিসেবে কার্যরত ছিলেন। এই রেকর্ড তৈরিকারী অনুষ্ঠানটি দেশটিতে বিপুল সাড়া ফেলে এবং এখান থেকেই মার্কিন রাষ্ট্রপতিদের বিমান সফরের শুরু।\nফ্রাংকলিন ডি. রুজভেল্ট হচ্ছেন প্রথম মর্কিন রাষ্ট্রপতি যিনি তার কার্যকালে বিমানে আরোহণ করেন। দ্বিতীয় বিশ্বযুদ্ধের সময় রুজভেল্ট একটি প্যান-আমেরিকান বোয়িং ৩১৪-এ করে ১৯৪৩ সালের কাসাব্লাঙ্কা কনফারেন্সে যোগদানের উদ্দেশ্যে মরোক্কো সফর করেন। এ সফরে তিনি প্রায় ৫,৫০০ মাইল রাস্তা পাড়ি দেন। জার্মান সাবমেরিনগুলোর হুমকির কারণে আটলান্টিক যুদ্ধের সময়কালে এটিই ছিলো পরিবহনের সবচেয়ে নিরাপদ মাধ্যম।\n\n\n== তথ্যসূত্র ==\n\n\n=== টীকা ===\n\n\n=== গ্রন্থপঞ্জি ===\n\n\n== বহিঃসংযোগ ==\n\nSAM 26000 at the National Museum of the United States Air Force\nWhite House Museum Air Force One Page - Facts, historic photos, and models\nFacts and History of 707 as Air Force One and \"Where they are Now?\"\nAir Force One Pavilion\nAir Force Fact Sheet, VC-25 - AIR FORCE ONE\nAir Force One page on White House site\nTruman Library & Museum  ওয়েব্যাক মেশিনে আর্কাইভকৃত ২ মে ২০১৪ তারিখে\nUnited States Air Force\nBoeing History of Air Force One\nTechnical Order 00-105E-9, Segment 9, Chapter 7"}