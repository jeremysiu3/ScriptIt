{"pageid": 1116440, "title": "দিরহাম", "url": "https://bn.wikipedia.org/wiki?curid=1116440", "content": "দিরহাম (আরবি: درهم) ছিল মুসলিম শাসনামলের রৌপ্য মুদ্রার নাম। বর্তমানেও বেশ কয়েকটি আরব রাষ্ট্রে মুদ্রার একক হিসেবে রয়েছে। এটি ভরের সম্পর্কিত এককও ছিল। নামটি প্রাচীন গ্রীক মুদ্রা, ড্রাকমা থেকে এসেছে।\n\n\n== ভরের একক ==\nদিরহাম উত্তর আফ্রিকা, মধ্যপ্রাচ্য, পারস্য এবং ইফাত জুড়ে ব্যবহৃত ওজনের একক ছিল। পরে মানের বিভিন্নতা সহ আদাল নামে পরিচিতি পায়।\nমুসলিম আইনে ইসলামি দিরহামের মূল্য ছিল ১৪ কিরাত। আবার ১০ দিরহামের সমমান ছিল ৭ মিছকালের অনুরূপ।\nউসমানীয় সাম্রাজ্যের শেষের দিকে (উসমানীয় তুর্কি: درهم) আদর্শ দিরহাম ছিল ৩.২০৭ গ্রাম; ৪০০ দিরহাম সমান এক ওকা। উসমানীয় দিরহাম সাসানীয় দ্রাচমের (মধ্যযুগীয় ফার্সি ভাষায়: দ্রাহম) উপর ভিত্তি করে তৈরি হয়েছিল। আবার সাসানীয়দের দ্রাহম রোমান দ্রাম/ড্রামের উপর ভিত্তি করে ছিল।\nবর্তমান মুসলিম বিশ্বে দিরহামকে রূপা পরিমাপের জন্য ভরের একটি ইউনিট হিসাবে পুনরুজ্জীবিত করতে একটি আন্দোলন করা হয়। যদিও এর সঠিক মান বিতর্কিত (৩ বা ২.৯৭৫ গ্রাম)।\n\n\n== ইতিহাস ==\n\n\"দিরহাম\" শব্দটি মূলতঃ গ্রীক মুদ্রা ড্রাকমা (δραχμή) থেকে এসেছে। গ্রীক-ভাষী বাইজেন্টাইন সাম্রাজ্য শাম নিয়ন্ত্রণ করত এবং আরবদের সাথে ব্যবসা করত। প্রাক-ইসলামি সময়ে এবং পরবর্তী সময়ে মুদ্রাটি সেখানে প্রচলিত হয়েছিল। মুদ্রাটি প্রাথমিকভাবে একটি ফার্সি শব্দে পরিণত হয়; (মধ্যযুগীয় ফারসী ভাষায় বলা হত- দ্রাহম বা দ্রাম)। তারপর ৭ম শতাব্দীর শেষের দিকে মুদ্রাটি সার্বভৌম এবং ধর্মীয় নিদর্শন বহনকারী একটি ইসলামী মুদ্রায় পরিণত হয়। পারস্যিক দিরহামের পৃথক মুদ্রামান ছিল। আরবরা তাদের নিজস্ব মুদ্রা চালু করেছিল। ইসলামি দিরহাম ছিল ৮ দানিক । দিরহাম ভূমধ্যসাগরীয় দেশসহ আন্দালুস (মরিস্কো স্পেন) এবং বাইজেন্টাইন সাম্রাজ্যে প্রচলিত ছিল। এছাড়া ১০ ও ১২তম শতকে ইউরোপের দেশসমূহে ব্যবহৃত হয়ে থাকবে। উল্লেখযোগ্যভাবে ভাইকিংদের সাথে যোগসূত্র থাকা দেশগুলো; যেমন ভাইকিং ইয়র্ক বা ডাবলিন ইত্যাদিতে প্রচলিত ছিল।\n\n\n== আধুনিক যুগের মুদ্রা ==\nবর্তমানে বৈধ জাতীয় মুদ্রার নাম দিরহাম এমন দেশসমূহ:\n\nমরক্কোর দিরহাম\nসংযুক্ত আরব আমিরাতের দিরহাম\nআর্মেনীয় দ্রাম\nদিরহাম বা দিরামের উপবিভাগসহ আধুনিক মুদ্রাগুলি হল:\n\n১ লিবিয়ান দিনার ১,০০০ দিরহামে বিভক্ত\n১ কাতারি রিয়াল ১০০ দিরহামে বিভক্ত\n১ জর্দানীয় দিনার ১০ দিরহামে উপবিভক্ত\n১ তাজিকিস্তানি সোমনি ১০০ দিরামে বিভক্ত\nএছাড়াও অনানুষ্ঠানিক আধুনিক সোনার দিনার দিরহামে বিভক্ত।\n\n\n== আরও দেখুন ==\nদিনার\nইসলামি অর্থনীতি\n\n\n== তথ্যসূত্র =="}