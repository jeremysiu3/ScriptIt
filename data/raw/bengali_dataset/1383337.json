{"pageid": 1383337, "title": "লুটন টাউন ফুটবল ক্লাব", "url": "https://bn.wikipedia.org/wiki?curid=1383337", "content": "লুটন টাউন ফুটবল ক্লাব (ইংরেজি: Luton Town F.C.; সাধারণত লুটন টাউন এফসি এবং সংক্ষেপে লুটন টাউন নামে পরিচিত) হচ্ছে লুটন ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের শীর্ষ স্তরের ফুটবল লিগ প্রিমিয়ার লিগে প্রতিযোগিতা করে। এই ক্লাবটি ১৮৮৫ সালের ১১ই এপ্রিল তারিখে প্রতিষ্ঠিত হয়েছে। ১০,৩৫৬ ধারণক্ষমতাবিশিষ্ট কেনিলঅর্থ রোডে দ্য হ্যাটার্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় রবার্ট ওয়েন এডওয়ার্ডস এবং সভাপতির দায়িত্ব পালন করছেন ডেভিড উইলকিনসন। বর্তমানে ওয়েলশ রক্ষণভাগের খেলোয়াড় টম লকিয়ার এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, লুটন টাউন এপর্যন্ত ৭টি শিরোপা জয়লাভ করেছে; যার মধ্যে একটি ইএফএল চ্যাম্পিয়নশিপ শিরোপা রয়েছে। পেলি রুডক এমপাঞ্জু, ম্যাথু স্প্রিং, জ্যাক হোয়েলস, স্টিভ হোওয়ার্ড এবং জেমস কলিন্সের মতো খেলোয়াড়গণ লুটন টাউনের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ৭০ বছর পর, ১৯৫৫–৫৬ মৌসুমে লুটন টাউন প্রথমবারের মতো ইংল্যান্ডের পেশাদার ফুটবলের শীর্ষ স্তর দ্য ফুটবল লিগে অংশগ্রহণ করতে সক্ষম হয়েছিল। ১৯৫৫–৫৬ দ্য ফুটবল লিগে লুটন টাউন ১৭টি জয় এবং ৮টি ড্রয়ে সর্বমোট ৪২ পয়েন্ট অর্জন করে পয়েন্ট তালিকায় ১০ম স্থান অর্জন করেছিল, যেখানে গর্ডন টার্নার ১৯টি গোল করে লিগে লুটন টাউনের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}