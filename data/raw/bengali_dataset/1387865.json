{"pageid": 1387865, "title": "ইসরায়েলি প্রতিরক্ষা বাহিনী", "url": "https://bn.wikipedia.org/wiki?curid=1387865", "content": "ইসরায়েলি প্রতিরক্ষা বাহিনী বা আইডিএফ (হিব্রু ভাষায়: צְבָא הַהֲגָנָה לְיִשְׂרָאֵל‎; আক্ষ. 'ইসরায়েল প্রতিরক্ষা বাহিনী'; বিকল্পভাবে হিব্রু সংক্ষিপ্ত রূপ Tzahal–צה״ל) হলো ইসরায়েলের জাতীয় সামরিক বাহিনী। এটি তিনটি শাখা নিয়ে গঠিত: ইসরায়েলি স্থলবাহিনী, ইসরায়েলি বিমান বাহিনী এবং ইসরায়েলি নৌবাহিনী। এটি ইস্রায়েলি নিরাপত্তা ব্যবস্থার একমাত্র সামরিক শাখা। আইডিএফের নেতৃত্ব দেন চিফ অফ দ্য জেনারেল স্টাফ, যিনি ইসরায়েলের প্রতিরক্ষামন্ত্রীর অধীন হয়ে থাকেন। বর্তমানে ইসরায়েলের চিপ অফ দ্য জেনারেল স্টাফ এর দায়িত্বে আছেন ইয়াল জমির ১ ফেব্রুয়ারি ২০২৫ থেকে।\nদাভিদ বেন গুরিয়ানের নির্দেশে ১৯৪৮ সালের ২৬ মে আইডিএফ গঠিত হয় এবং ইশুভের ইতোমধ্যে বিদ্যমান আধাসামরিক বাহিনী; যেমন: হাগানাহ, ইরগুন ও লেহি থেকে প্রাথমিক নিয়োগপ্রাপ্তদের নিয়ে এটি গঠন করা হয়। ইস্রায়েলের স্বাধীনতার ঘোষণার পরপরই, এটির গঠনের পর থেকে বাহিনীটি ইসরায়েলের সাথে জড়িত প্রতিটি সশস্ত্র সংঘাতে অংশগ্রহণ করেছে। এটি মূলত তিনটি প্রধান ফ্রন্টে কাজ করেছিল: উত্তরে লেবানন ও সিরিয়ার বিরুদ্ধে, পূর্বে জর্ডান, ইরাকের বিরুদ্ধে এবং দক্ষিণে মিশরের বিরুদ্ধে। আইডিএফ প্রাথমিকভাবে ১৯৭৯ খ্রিস্টাব্দে মিশর থেকে তার দৃষ্টি দক্ষিণ লেবানন ও ফিলিস্তিনি অঞ্চলে স্থানান্তরিত করেছে। এটি মিশর ইসরায়েল শান্তি চুক্তি ও ১৯৯৪ ইসরাইল-জর্ডান শান্তি চুক্তির ফলে হয়। যাইহোক, চলমান বহুপক্ষীয় সিরীয় গৃহযুদ্ধের ফলে সৃষ্টি আঞ্চলিক অস্থিতিশীলতার জন্য ২০১১ খ্রিস্টাব্দ থেকে ইস্রায়েল-সিরীয় সীমান্ত প্রায়শ উল্লেখযোগ্য ঘটনা ঘটে।\nআইডিএফ গঠনের পর থেকে নিয়ন্ত্রিত নারী সেনাদের নিয়োগের ক্ষেত্রে বিশ্বের সামরিক বাহিনীগুলির মধ্যে অনন্য। দেশের অর্থনীতি এবং রাজনৈতিক দৃশ্যে এর প্রভাবের কারণেও এটি ইসরায়েলি সমাজের অন্যতম প্রধান প্রতিষ্ঠান। এটি ইসরায়েলের মধ্যে উন্নত বিভিন্ন প্রযুক্তি ব্যবহার করে। ইসরায়েলি সামরিক সরঞ্জামের মধ্যে রয়েছে: মারকাভা যুদ্ধের ট্যাঙ্ক, নামের সাঁজোয়া কর্মীবাহক যান; আয়রন ডোম, ক্যাটার্পিলার সাঁজোয়া বুলডোজার, স্পাইক অ্যান্টি–ট্যাঙ্ক গাইডেড মিসাইল; কাঁধ থেকে উৎক্ষেপণযোগ্য ম্যাটাডোর রকেট, উজি বন্দুক, আইএমআই গালিল ও আইডব্লিউআই টাভোর অ্যাসল্ট রাইফেল। ১৯৪৮ সাল থেকেই আইডিএফের মার্কিন যুক্তরাষ্ট্রের সাথে ঘনিষ্ঠ সম্পর্ক রয়েছে। \nআইডিএফ ১৯৬৭ খ্রিস্টাব্দ থেকে পারমাণবিক অস্ত্রের সক্ষমতা বজায় রেখেছে বলে ধারণা করা হয়। সম্ভবত দেশটির ৮০ থেকে ৪০০ টি পারমাণবিক অস্ত্র রয়েছে। \nআইডিএফ গঠনের পর থেকেই ফিলিস্তিনে একাধিক যুদ্ধাপরাধ সংঘটিত করেছে বলে বিশ্লেষকগণ ধারণা করেন। বিশেষ করে যুদ্ধ চলাকালীন ফিলিস্তিনি নাগরিকদের হত্যা ও নির্যাতন করার ঘটনা একাধিক বার সংঘটিত হয়েছে বলে অভিযোগ করা হয়। \n\n\n== তথ্যসূত্র =="}