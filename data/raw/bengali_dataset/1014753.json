{"pageid": 1014753, "title": "শূন্য-প্রস্থের সংযুক্তকারী", "url": "https://bn.wikipedia.org/wiki?curid=1014753", "content": "শূন্য-প্রস্থের সংযুক্তকারী (ZWJ) হল একটি নিয়ন্ত্রণ অক্ষর। এটি আরবি লিপি কিংবা ইন্ডিক লিপির মত কিছু জটিল লিপির কম্পিউটার-অভিযোজিত টাইপসেটিংয়ে ব্যবহার করা হয়। সংযুক্ত হবে না এমন দুটি অক্ষরের মাঝে এটি যোগ করা হলে, এটি অক্ষর দুটিকে তাঁদের সংযুক্ত রূপে মুদ্রণ করতে বাধ্য করে। এটি দুই বা ততোধিক অক্ষরকে একটি অনুক্রমে একসাথে সংযুক্ত করে।\nএকটি সংযুক্ত ব্যঞ্জনবর্ণ অথবা লিগেচারের ব্যবহার (যেখানে একাধিক অক্ষরকে একটি একক অক্ষরে দেখানো হয়) পূর্বনির্ধারিতভাবে হবে কি-না তার উপর নির্ভর করে ZWJ-এর আচরণ পরিবর্তন হয়। উদাহরণস্বরূপ, এটি দেবনাগরীতে সংযুক্তের ব্যবহারকে রোধ করে, তবে একই সাথে একটি ব্যঞ্জনধ্বনির স্বতন্ত্র সংযুক্তির রূপের ব্যবহারকে প্রদর্শিত করে, যা হসন্তের ক্ষেত্রে হয় না, হসন্তের ক্ষেত্রে একটি শূন্য-প্রস্থের অ-সংযুক্তকারীর প্রয়োজন হয়। যখন একটি ZWJ দুটি ইমোজি অক্ষরের (অথবা একাধিক ইমোজির) মাঝে যোগ করা হয়, তখন ZWJ ফলাফল হিসেবে ইমোজিগুলোকে একত্রে একটি মাত্র গ্লিফ হিসেবে দেখাতে বাধ্য করতে পারে। উদাহরণস্বরূপ, পরিবারের ইমোজিটি দুইজন প্রাপ্তবয়স্কের ইমোজি এবং এক বা দুটি শিশুর ইমোজির সমন্বয়ে গঠিত। বাংলা লিপিতে উদাহরণ: ক + হসন্ত (্) = ক্ আর, ক + হসন্ত (্) + ‍ZWJ = ক্‍ এটি ক ধ্বনিটির স্বতন্ত্র সংযুক্তির রূপ, যা শূন্য প্রস্থের সংযুক্তকারীর সাথে ব্যবহার করার কারণেই দৃশ্যমান হয়।\nকিছু ক্ষেত্রে, যেমন নিচের দ্বিতীয় দেবনাগরীর উদাহরণে, একটি অক্ষর ও হসন্ত যোগ করে আলাদাভাবে এর সংযুক্তির রূপটি দেখাতে, হসন্তের পর ZWJ ব্যবহার করা যেতে পারে।\nএই অক্ষরটির কোড পয়েন্ট হল U+200D  শূন্য-প্রস্থের সংযুক্তকারী (এইচটিএমএল: &#8205; &zwj;)। ভারতীয় ভাষার ইনস্ক্রিপ্ট কিবোর্ড লেআউটে, এটি Ctrl+Shift+1 বোতামগুলোর সমন্বয়ে টাইপ করা হয়। তবে অনেক লেআউট, এই অক্ষরের জন্য ']' বোতাম ব্যবহার করে।\n\n\n== উদাহরণ ==\n\n\n== আরও দেখুন ==\nশূন্য-প্রস্থের অ-সংযুক্তকারী - ZWNJ (U+200D)\nশূন্য-প্রস্থ স্থান - ZWS (U+200B)\n\n\n== তথ্যসূত্র =="}