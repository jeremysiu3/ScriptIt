{"pageid": 1370653, "title": "শচীন দাশ", "url": "https://bn.wikipedia.org/wiki?curid=1370653", "content": "শচীন দাশ (Sachin Das) (২ জুলাই, ১৯৫০—২০১৬) ছিলেন একজন ভারতীয় বাঙালি লেখক। তিনি কলকাতায় জন্ম গ্রহণ করেন এবং তিনি কলকাতা বিশ্ববিদ্যালয়ের বাংলাভাষা ও সাহিত্যে এম.এ. পাশ করেন।\n\n\n== সাহিত্যকর্ম ==\nশচীন দাশ বিংশ শতাব্দীর সত্তরের দশক থেকে মূলত লেখালেখির কাজ শুরু করেন। ১৯৭৩ সালে তাঁর লেখা প্রথম গল্প প্রকাশিত হয় অগ্রণী কথাকার বিমল মিত্র সম্পাদিত কালি ও কলম সাহিত্য পত্রিকায়। ১৯৮১ সালে কলকাতার দিকে রাস্তা তাঁর প্রথম গল্পগ্রন্থ প্রকাশিত হয়। তিনি একজন নদীবিশেষজ্ঞ তাঁর কত গল্প-উপন্যাস-প্রবন্ধের বিষয় হয়ে উঠেছে নদী। তাঁর একটি উল্লেখযোগ্য গল্পের নাম নদী মিথ্যে বলে না এই নামে তাঁর একটি গল্প সংকলনও রয়েছে। নদী মিথ্যে বলে না তাঁর জীবিত অবস্থায় প্রকাশিত শেষ গল্পগ্রন্থ। তাঁর প্রকাশিত গল্পগুচ্ছের সংখ্যা প্রায় ছয়শো। দেশ, অমৃত, যুগান্তর, পরিচয়, প্রমা, বিভাব, সত্তরদশক, অনুষ্টুপ, নন্দন, আজকাল, একুশ শতক, দৈনিক যুগান্তর, কালি ও কলম ইত্যাদি পত্র-পত্রিকা ছাড়াও পশ্চিমবঙ্গের অসংখ্য ছোটবড় পত্র-পত্রিকায় তাঁর লেখা গল্প প্রকাশিত হয়। এছাড়া লখিন্দর, মধ্যরাতের কাব্য, নির্বাচিত কড়ি, পঞ্চাশটি গল্প, সাহিত্যের সেরা গল্প, দুই জীবনের গল্প ইত্যাদি বহু গ্রন্থ রচনা করেছেন। তাঁর উল্লেখযাগ্য উপন্যাস হল যুদ্ধযাত্রা, নদী তরঙ্গের আয়না, উদ্বাস্তু নগরীর চাঁদ, বর্ডার, অন্ধ নদীর উপাখ্যান ইত্যাদি। \n\n\n== প্রকাশিত গ্রন্থসমূহ ==\nআকালুদ্দি ও এক নদী\nদুই জীবনের গল্প\nদাঙ্গা ও দেশভাগের গল্প\nসেরা অণু\nসাহিত্যের সেরা গল্প\nসম্প্রীতির গল্প\nআগুনের দিন\nমধ্যরাতের কাব্য\nপঞ্চাশটি গল্প\nজল, জঙ্গল ও জনজীবনে সুন্দরবন\nউদ্বাস্ত্ত নগরীর চাঁদ\nঅন্ধ নদীর উপাখ্যান\nবর্ডার\nনদী তরঙ্গের আয়না\nলাশ ভাইস্যা যায়\nভূত পঞ্চবিংশতি\nমানচিত্র বদলে যায়\nএক পয়সার ট্রাম\nস্বয়ং কন্দর্প দুর্গাদাস\nসাহেব-ভূতের রহস্য\nযুদ্ধযাত্রা\nলখিন্দর\n\n\n== পুরস্কার ==\nবিভূতিভূষণ স্মৃতি পুরস্কার (১৯৭৪)\nবাংলা আকাদেমি পুরস্কার\nশৈব ভারতী পুরস্কার\n\n\n== তথ্যসূত্র =="}