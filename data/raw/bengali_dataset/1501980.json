{"pageid": 1501980, "title": "বেঙ্গল সিলিকন ভ্যালি", "url": "https://bn.wikipedia.org/wiki?curid=1501980", "content": "বেঙ্গল সিলিকন ভ্যালি (ইংরেজি: Bengal Silicon Valley) ভারতের পশ্চিমবঙ্গ রাজ্যের নিউ টাউনের একটি নির্মাণাধীন প্রযুক্তি কেন্দ্র। এখানে আইটি/আইটিইএস, ডেটা সেন্টার, ই-কমার্স, ইন্টারনেট অব থিংস (আইওটি), নলেজ প্রসেস আউটসোর্সিং (কেপিও), কৃত্রিম বুদ্ধিমত্তা (এআই), রিসার্চ অ্যান্ড ডেভেলপমেন্ট (আরঅ্যান্ডডি) ও টেলিযোগাযোগের মতো খাতের একাধিক টেক পার্ক, ভবন, প্রকল্প ইত্যাদি রয়েছে। ২০২৫ সালে প্রযুক্তি কেন্দ্রটির নির্মাণ সম্পন্ন হবে, যা ১,০০,০০০ প্রত্যক্ষ চাকরির সুযোগ দেবে। ২০২২ সালের হিসাব অনুযায়ী বেঙ্গল সিলিকন ভ্যালিতে মোট বিনিয়োগ ১ লাখ কোটি টাকা।\n\n\n== ইতিহাস ==\nরাজ্যে প্রযুক্তি পরিষেবা শিল্পের উন্নতিতে সহায়তার জন্য ২০১৮ সালের ১৩ আগস্টে পশ্চিমবঙ্গের মুখ্যমন্ত্রী মমতা বন্দ্যোপাধ্যায় বেঙ্গল সিলিকন ভ্যালির ঘোষণা করেছিলেন। প্রথমদিকে ১০০ একর (৪,০০,০০০ বর্গমিটার) জমি নিয়ে এই প্রযুক্তি কেন্দ্র শুরু হয়েছিল। পরে অর্থমন্ত্রী অমিত মিত্রের ঘোষণার পর আরও ১০০ একর (৪,০০,০০০ বর্গমিটার) জমি যুক্ত হয়েছিল। ফেজ ১ ও ২-এর সময় বেঙ্গল সিলিকন ভ্যালিকে ১০৭ একর (৪,৩০,০০০ বর্গমিটার) জমি বরাদ্দ করা হয়েছিল। এর মধ্যে টাটা কন্‌সাল্টেন্সি সার্ভিসেসকে (টিসিএস) ২০ একর (৮১,০০০ বর্গমিটার) জমি, রিলায়েন্স জিওকে ৪০ একর (১,৬০,০০০ বর্গমিটার) জমি, কগনিজ্যান্টকে ২৫ একর (১,০০,০০০ বর্গমিটার) জমি, আইএসআই-কে ৪ একর (১৬,০০০ বর্গমিটার) জমি, টেক মহিন্দ্রাকে ৪ একর (১৬,০০০ বর্গমিটার) জমি ও ক্যাপজেমিনিকে ৭ একর (২৮,০০০ বর্গমিটার) জমি বরাদ্দ করা হয়েছিল। ফেজ ৩-এর সময় বেঙ্গল সিলিকন ভ্যালিকে ৫৬.৭ একর (২,২৯,০০০ বর্গমিটার)। ২০২২ সালের মে মাসে আরও ৫০ একর (২,০০,০০০ বর্গমিটার) জমি যুক্ত হয়েছিল।\n\n\n== খাতসমূহ ==\n\n\n=== ডেটা সেন্টার ===\nবেঙ্গল সিলিকন ভ্যালিতে একাধিক ডেটা সেন্টার প্রকল্প নির্মিত ও নির্মাণাধীন। ২০১৮ সালে নিউ টাউনে ১,০০০ কোটি টাকার একটি ডেটা সেন্টার তৈরির জন্য রিলায়েন্স জিও ৪০ একর (১,৬০,০০০ বর্গমিটার) জমি অধিগ্রহণ করেছিল। এখানে মাইক্রোসফটের সাথে যৌথ উফ্যোগে দুটি আন্তর্জাতিক ডেটা সেন্টার ও একটি প্রযুক্তি কেন্দ্র থাকবে। পরিকল্পনা অনুযায়ী এই ফ্যাসিলিটির বিল্ট-আপ এলাকার আয়তন ৫,২৫,০০০ বর্গফুট (৪৮,৮০০ বর্গমিটার)। প্রথম ফেজে রিলায়েন্স জিও ১০০ কোটি টাকা বিনিয়োগ করেছিল। ২০২০ সালে এর নির্মাণ শুরু হয়েছিল।\nএছাড়া আদানি এন্টারপ্রাইজেসও ৫১.৭৫ একর (২,০৯,৪০০ বর্গমিটার) জমিতে একটি হাইপার-স্কেল ডেটা সেন্টারের নির্মাণ করছে, যা বেঙ্গল সিলিকন ভ্যালিতে ডেটা সেন্টারের জন্য একক বৃহত্তম জমি।\nডেটা সেন্টারে অগ্রণী এনটিটি গ্লোবাল বেঙ্গল সিলিকন ভ্যালির ৭.৫ একর (৩০,০০০ বর্গমিটার) জমিতে একটি ডেটা সেন্টার তৈরি করছে। ২০২২ সালে ২,০০০ কোটি টাকার এই প্রকল্প চালু হয়েছিল। এই ফ্যাসিলিটির বিল্ট-আপ এলাকার আয়তন ৬ লক্ষ বর্গফুট (৫৬,০০০ বর্গমিটার), ক্ষমতা ৪০ মেগাওয়াট। এটি তিনটি ফেজ বা ভবনে নির্মিত হবে, যাদের আয়তন যথাক্রমে ১, ২.৫ এবং ২.৫ লক্ষ বর্গফুট (৯,৩০০, ২৩,২০০ এবং ২৩,২০০ বর্গমিটার)।\nঅন্যান্য ডেটা সেন্টার কোম্পানির মধ্যে ৫.৬ একর (২৩,০০০ বর্গমিটার) জমিতে এসটিটি গ্লোবাল, ৫.৬ একর (২৩,০০০ বর্গমিটার) জমিতে কন্ট্রোলএস গ্লোবাল, ৪ একর (১৬,০০০ বর্গমিটার) জমিতে টেকনো ইলেকট্রিক অ্যান্ড ইঞ্জিনিয়ারিং এবং ২.৮৫ একর (১১,৫০০ বর্গমিটার) জমিতে এয়ারটেল নেক্সট্রা উল্লেকখযোগ্য।\n\n\n=== তথ্য প্রযুক্তি ===\nবেঙ্গল সিলিকন ভ্যালিতে প্রধান প্রধান তথ্য প্রযুক্তি (আইটি) কোম্পানিরা নির্মাণকাজ শুরু করেছে, যেমন ২০ একর (৮১,০০০ বর্গমিটার) জমিতে টাটা কন্‌সাল্টেন্সি সার্ভিসেস (টিসিএস), ১৮.৯২ একর (৭৬,৬০০ বর্গমিটার) জমিতে এলটিআইমাইন্ডট্রি (LTIMindtree), ৫ একর (২০,০০০ বর্গমিটার) জমিতে পশ্চিমবঙ্গ ইলেকট্রনিক্স শিল্প উন্নয়ন কর্পোরেশন লিমিটেড (ওয়েবেল) ইত্যাদি। এছাড়া এখানে ৪০টি মাঝারি ও ছোট আইটি কোম্পানি রয়েছে।\n\n\n== পরিবহন ==\nবেঙ্গল সিলিকন ভ্যালি বিশ্ব বাংলা সরণিতে অবস্থিত। কলকাতা মেট্রোর লাইন ৬ এই এলাকা দিয়ে যায়।\n\n\n== আরও দেখুন ==\nকলকাতার টেক পার্কের তালিকা\nসিলিকন ভ্যালি\nফিনটেক হাব, কলকাতা\n\n\n== তথ্যসূত্র =="}