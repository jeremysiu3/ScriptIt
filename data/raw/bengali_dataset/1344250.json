{"pageid": 1344250, "title": "বানচান", "url": "https://bn.wikipedia.org/wiki?curid=1344250", "content": "বানচান ( , কোরিয়ান থেকে: 반찬 [pan.tɕʰan] ) বা বনসাং হল একটি কোরীয় রান্নার পদ যা ভাতের সাথে অনুসঙ্গিক পদ হিসাবে পরিবেশিত হয় । যেহেতু কোরীয় ভাষায় ব্যাকরণগতভাবে একবচন এবং বহুবচনের মধ্যে কোন পার্থক্য থাকেনা, তাই বানচান শব্দটির মাধ্যমে কখনো এক জাতীয় খাবারকে আবার কখনো একসঙ্গে পরিবেশিত অনেকগুলি খাবারের পদ অর্থাৎ একটি সমগ্র থালিকে বোঝাতে ব্যবহৃত হয়।\nবনসাং (반상) থালির অন্তর্ভুক্ত সাধারণ খাবার পদগুলি হল, বাপ (রান্না করা ভাত), গুক বা ট্যাং (স্যুপ), গোচুজাং বা গঞ্জাং, জিজিগে এবং কিমচি। বানচান থালিতে অন্তর্ভুক্ত খাবার বা  খাদ্যপদের সংখ্যা অনুসারে, পরিবেশিত খাবারের থালিটিকে বিভিন্ন নাম দেওয়া হয়, যেমন তিন চিওপ, পাঁচ চিওপ,, সাত চিওপ, নয় চিওপ,  ১২ চিওপ ইত্যাদি। এটি কোরিয়ান রাজকীয় রান্নার  অংশ।\nবানচান থালিটি মূল খাবারের পদগুলি টেবিলের কেন্দ্রে স্থাপন করা হয়। রান্না করা ভাত এবং গুক (স্যুপ) -এর বাটিগুলি পৃথকভাবে রাখা হয়। বানচান থালির বিভিন্ন পদ ছোট ছোট পরিমাণে পরিবেশন করা হয়, যাতে প্রতিটি পরিবেশিত খাবার অতিরিক্ত না হয় ও খেয়ে শেষ করা সম্ভব হয়। প্রত্যেক খাদ্যপদের পরিমাণ পর্যাপ্ত না হলে খাবারের সময় প্রয়োজন অনুসারে পরিবেশন করা হয়। সাধারণত খাবার যত বেশি আনুষ্ঠানিক হবে, বানচানে অন্তর্গত পদের সংখ্যাও তত বেশি হবে। জিওল্লা প্রদেশে বিভিন্ন ধরণের বানচান থালি পরিবেশন করা হয় যাতে ভিন্ন ভিন্ন খাবারের পদ অন্তর্গত থাকে। \n\n\n== ইতিহাস ==\nধারণা করা হয় যে কোরিয়াতে আঞ্চলিক বৌদ্ধ ধর্মের প্রভাবের কারণে বানচানের উৎপত্তি হয়েছে। রাজ্যে বৌদ্ধ সংস্কৃতির প্রভাবের ফলে পরবর্তীকালে এই রাজ্যগুলিতে মাংস খাওয়ার বিরুদ্ধে নিষেধাজ্ঞা জারি হয়। সেইসময় উদ্ভিজ্জ-ভিত্তিক খাবারগুলি খাদ্যপ্রনালীতে প্রাধান্য লাভ করে এবং কোরিয়ান খাবারের কেন্দ্রবিন্দুতে পরিণত হয়। মনে করা হয় তখনই এই বানচানের উদ্ভব।\nপর্বরতীকালে কোরিয়ার ওপর মঙ্গোল আক্রমণ মাংসযুক্ত খাবারের উপর নিষেধাজ্ঞার অবসান ঘটিয়েছিল, সেইসাথে জেসার মতো আচার-অনুষ্ঠানের জন্য মাংস লোকপ্রিয় হয়ে ওঠে কিন্তু তারপরেও দেশে প্রায় প্রায় ছয় শতাব্দী ধরে প্রচলিত বানচানের রন্ধনশৈলী নিজের স্বকীয়তা হারিয়ে ফেলেনি।\n\n\n== তথ্যসূত্র =="}