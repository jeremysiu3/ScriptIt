{"pageid": 1467175, "title": "নূরজাহান বেগম (ব্যাংকার)", "url": "https://bn.wikipedia.org/wiki?curid=1467175", "content": "নূরজাহান বেগম হলেন বাংলাদেশের বর্তমান অন্তর্বর্তীকালীন সরকারের একজন উপদেষ্টা ও গ্রামীণ ব্যাংকের সাবেক ভারপ্রাপ্ত ব্যবস্থাপনা পরিচালক। তিনি চট্টগ্রাম বিশ্ববিদ্যালয় থেকে পড়াশোনা করেছেন।\n\n\n== প্রারম্ভিক জীবন ==\nনূরজাহান বেগম ঢাকার ধামরাইয়ের  সূয়াপুর ইউনিয়নের রৌহা গ্রামের একজন  বাসিন্দা।\n\n\n== কর্মজীবন ==\n১৯৭৬ সালে যখন গ্রামীণ ব্যাংকের প্রকল্প শুরু হয় তখন নূরজাহান ড. ইউনূসের প্রথমসারির সহযোগীদের একজন ছিলেন। ব্যাংকের শুরুর দিকে তিনি গ্রামীণ ব্যাংক ট্রেনিং ইনস্টিটিউটের প্রথম ‘প্রিন্সিপাল’ ছিলেন। তিনি ২০১০ সালে গ্রামীণ ব্যাংকের চেয়ারম্যান হিসেবে নিযুক্ত হন। এর আগে তিনি প্রতিষ্ঠানটির ভারপ্রাপ্ত ব্যবস্থাপনা পরিচালক হিসেবে দায়িত্ব পালন করেন, তিনি পেয়েছিলেন প্রতিষ্ঠাতা ড. ইউনূসের কাছ থেকে। বর্তমানে তিনি গ্রামীণ পরিবারের একটি অলাভজনক শিক্ষাপ্রতিষ্ঠান গ্রামীণ শিক্ষার ব্যবস্থাপনা পরিচালকেরে দায়িত্ব পালন করছেন।\nএছাড়াও ধামরাইয়ের সূয়াপুর নান্নার স্কুল এন্ড কলেজের প্রাক্তন সভাপতি এবং সোস্যাল ইসলামী ব্যাংকের সাবেক ব্যবস্থাপনা পরিচালক।\nতিনি ২০২৪ সালের ৮ আগস্ট বাংলাদেশের অন্তর্বর্তী সরকার এর উপদেষ্টা হিসেবে নিযুক্ত হন এবং ৯ আগস্ট স্বাস্থ্য ও পরিবার কল্যাণ মন্ত্রণালয়ের উপদেষ্টা হিসেবে দায়িত্ব পান।\n\n\n== স্বীকৃতি ==\nতিনি ২০০৮ সালে গ্রামীণ ফাউন্ডেশন কর্তৃক সুসান এম. ডেভিস লাইফটাইম অ্যাচিভমেন্ট অ্যাওয়ার্ড লাভ করেন। ২০০৯ সালে ওয়ার্ল্ড সামিট মিলেনিয়াম ডেভেলপমেন্ট গোলস অ্যাওয়ার্ড এবং ভিশন অ্যাওয়ার্ড লাভ করেন।  ২০০৭ সালে লস অ্যাঞ্জেলেসে অনুষ্ঠিত ফরচুন মোস্ট পাওয়ারফুল উইমেন সামিটে অংশগ্রহণ করেন এবং স্পেনের ভালেনসিয়ায় অনুষ্ঠিত ফাউন্ডেশন ফর জাস্টিস পুরস্কার প্রদান অনুষ্ঠানে সভাপতি নিযুক্ত হন তিনি।\n\n\n== তথ্যসূত্র =="}