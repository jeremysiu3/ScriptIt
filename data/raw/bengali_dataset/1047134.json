{"pageid": 1047134, "title": "মুসলিম শিক্ষা সমিতি", "url": "https://bn.wikipedia.org/wiki?curid=1047134", "content": "মুসলিম শিক্ষা সমিতি (এএমএস) মুসলিম বিশ্বাস ভিত্তিক শিক্ষা প্রতিষ্ঠানগুলোর একটি বৈশ্বিক সমিতি।\nএই সমিতি পূর্ণকালীন মুসলিম স্কুলগুলিকে সহায়তা এবং সম্প্রসারিত করে। সমিতিটি এর সদস্য শিক্ষা প্রতিষ্ঠানগুলোর মধ্যে নিম্নলিখিত সুবিধাগুলো দেয়ঃ\n\nশিক্ষক উন্নয়ন কর্মশালা\nআন্তঃ স্কুল ইভেন্ট\nঅলিম্পিয়াডস\nসম্মেলন\nমুসলিম শিক্ষা সমিতি যে দেশগুলিতে বিদ্যমান সেই দেশগুলিতে স্বাধীন শিক্ষা প্রতিষ্ঠানগুলোর কাঠামোর মধ্যে একটি জাতীয়ভাবে স্বীকৃত সংস্থা। সমিতিটি আঞ্চলিক এবং জাতীয় শিক্ষা কাঠামোর কাজ করে। পাশাপাশি গণমাধ্যমের মধ্যে একটি আওয়াজও সরবরাহ করে।\n\n\n== মুসলিম শিক্ষা সমিতি (দক্ষিণ আফ্রিকা) ==\n\n১৯৮৯ সালের মার্চ মাসে আল ফালাহ কলেজ মুসলিম শিক্ষা সমিতি (দক্ষিণ আফ্রিকা) (এএমএস-এসএ) গঠন করা হয়,  সেই সময়ে কলেজটি লকাহাট ইসলামিয়া কলেজ নামে পরিচিত ছিল। সমিতির প্রাথমিক সদস্যগুলো হল: হাবিবিয়া ইসলামিক কলেজ, লকহাট ইসলামিয়া কলেজ, রোশনি মুসলিম স্কুল, আস-সালাম, লেনাসিয়া মুসলিম স্কুল এবং নুর-উল-ইসলাম স্কুল।১৯৮৯ সালের ১৩ ই মে সমিতিটি আনুষ্ঠানিকভাবে লেনাসিয়া মুসলিম স্কুলে প্রথম মুসলিম শিক্ষা সমিতি(এএমএস) সম্মেলনের সময় চালু হয়। সমিতিটিকে নিম্নলিখিত সুবিধা দেওয়ার জন্য বাধ্যতামূলক করা হয়েছিলঃ\n\nপ্রশাসনিক সহযোগিতা\nশিক্ষক উন্নয়ন কর্মশালা\nচূড়ান্ত পরীক্ষার প্রশ্নপত্রের মূল্যায়ন / সংযোজন\nআন্তঃস্কুল ক্রীড়া\nবিষয় ভিত্তিক কর্মশালা\nএকটি সম্প্রদায় প্রচার প্রোগ্রাম\nমুসলিম শিক্ষা সমিতি (দক্ষিণ আফ্রিকা)(এএমএস-এসএ) বছরের পর বছর ধরে ক্রমাগত বৃদ্ধি পেয়েছে। বার্ষিক সাধারণ সভা ও শিক্ষক সম্মেলন বছরের পর বছর ধরে শিক্ষাক্ষেত্রের অনেক বিশিষ্ট ব্যক্তিত্বকে আকৃষ্ট করেছে। সমিতির আরও একটি পরিচালকের সম্মেলন এবং একটি অধ্যক্ষদের সম্মেলন রয়েছে যা নিয়মিতভাবে অনুষ্ঠিত হয়। বর্তমানে সমিতিটি জাতীয়ভাবে ৬৮ টি শিক্ষা প্রতিষ্ঠান নিয়ে গঠিত। এটি জাতীয় ও প্রাদেশিক শিক্ষা বিভাগ, দক্ষিণ আফ্রিকা শিক্ষকদের কাউন্সিল (এসএইসিই), উমালুসী (স্বাধীন বিদ্যালয়গুলোর জাতীয় পর্যবেক্ষণ সংস্থা), সেক্টর শিক্ষা ও প্রশিক্ষণ কর্তৃপক্ষের (এসইটিএ) দ্বারা আরও স্বীকৃত এবং নিয়মিতভাবে জড়িত।\n\n\n== মুসলিম শিক্ষা সমিতি (যুক্তরাজ্য) ==\n\n১৯৯২ সালে যুক্তরাজ্যের পূর্ণকালীন মুসলিম স্কুলগুলিতে শ্রেষ্ঠত্বের সমর্থন ও বিকাশের জন্য মুসলিম শিক্ষা সমিতি-ইউকে প্রতিষ্ঠিত করা হয়। যুক্তরাজ্যে এখন নার্সারি, প্রাথমিক, মাধ্যমিক এবং পরবর্তী শিক্ষার জন্য ১৩০-এরও বেশি পূর্ণকালীন মুসলিম স্কুল রয়েছে।\nমুসলিম শিক্ষা সমিতি মুসলিম স্কুলগুলোর অভিভাবক হিসাবে, শক্তিশালী সম্প্রদায় গড়ে তোলার ক্ষেত্রে এবং অংশীদারিত্ব কার্যক্রমে বিশেষ ভূমিকা রাখে। অধিভুক্ত সকল প্রতিষ্ঠানের জন্য অর্থনৈতিক কল্যাণে অবদানে একটি গতিশীল ভূমিকা পালন করে।\n\n\n== অন্যান্য দেশে ==\nমুসলিম শিক্ষা সমিতি (কানাডা)\nমুসলিম শিক্ষা সমিতি (দক্ষিণ আফ্রিকা)\n\n\n== তথ্যসূত্র ==\n\n\n== বহিঃসংযোগ ==\nমুসলিম শিক্ষা সমিতি (দক্ষিণ আফ্রিকা)  ওয়েব্যাক মেশিনে আর্কাইভকৃত ১ মে ২০২১ তারিখে\nমুসলিম শিক্ষা সমিতি (যুক্তরাজ্য)\nআল-আকসা স্কুল আল-আকসা স্কুল (দক্ষিণ আফ্রিকা)"}