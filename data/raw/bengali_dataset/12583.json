{"pageid": 12583, "title": "কপিল দেব", "url": "https://bn.wikipedia.org/wiki?curid=12583", "content": "কপিল দেব রামলাল নিখঞ্জ (; জন্ম: ৬ জানুয়ারি, ১৯৫৯) একজন সাবেক ভারতীয় ক্রিকেট খেলোয়াড় ও কোচ। তিনি ভারত জাতীয় ক্রিকেট দলের পক্ষে ১৩১টি টেস্ট ম্যাচ ও ২২৫টি একদিনের আন্তর্জাতিক ম্যাচ খেলেছেন। এছাড়া তিনি জাতীয় দলের অধিনায়ক হিসাবেও দায়িত্ব পালন করেন। তার অধিনায়কত্বে ভারত ১৯৮৩ সালের ক্রিকেট বিশ্বকাপ জয় করে। তিনি ১৯৯৯ সালের অক্টোবর থেকে আগস্ট ২০০০ সালের মধ্যে ভারতের জাতীয় ক্রিকেট কোচ ছিলেন। ১৯৯৪ সালে তিনি অবসর গ্রহণ করেছিলেন সেই সময় টেস্ট ক্রিকেটে সর্বাধিক উইকেট নেওয়ার রেকর্ডটি তারই ছিল, যা ২০০০ সালে কোর্টনি ওয়ালশের রেকর্ডটি চূর্ণ করেছিলেন। সেই সময় তিনি ছিলেন টেস্ট এবং ওয়ানডে ক্রিকেট ভারতের সর্বোচ্চ উইকেট নেওয়া ক্রিকেট খেলোয়াড়। তিনি ২০০ ওয়ানডে উইকেট শিকার করা প্রথম ক্রিকেট খেলোয়াড় এবং ক্রিকেটের ইতিহাসে তিনিই একমাত্র খেলোয়াড়, যিনি ৪০০ টিরও বেশি উইকেট (৪৩৪ উইকেট) নিয়েছেন এবং টেস্টে ৫ হাজারেরও বেশি রান করেছেন। ২০০২ সালে উইজডেন কর্তৃক ‘শতাব্দীর সেরা ভারতীয় ক্রিকেটারে’ মনোনীত হন। ২০১০ সালের ১১ ই মার্চ, তাঁকে আইসিসি ক্রিকেট \"হল অফ ফেমে\" অন্তর্ভুক্ত করে। গ্যারি সোবার্স, রিচার্ড হ্যাডলি এবং ইমরান খানের সাথে তাকেও ক্রিকেট ইতিহাসের অন্যতম সেরা অল-রাউন্ডার বলা হয়। বর্তমানে তিনি একজন ধারাভাষ্যকার।\n\n\n== ব্যক্তিগত জীবন ==\n১৯৮০ সালে, কপিল বিবাহ করেন রোমি ভাটিয়াকে এবং ১৯৯৬ সালের ১৬ জানুয়ারী তাঁদের একটি কন্যা সন্তান জন্ম নেয় তারা তার নাম রাখে অমিতা দেব। ১৯৯৪ সালে, কপিল গল্ফ খেলা শুরু করেন  এবং ২০০০ সালে লরিয়াস ফাউন্ডেশনের একমাত্র এশীয় প্রতিষ্ঠাতা সদস্য হন। প্রতিষ্ঠাতা সদস্য কাউন্সিলের অন্য দুই ক্রিকেটার ছিলেন ইয়ান বোথাম এবং ভিভ রিচার্ডস। পরে, ২০০০ সালে, স্টিভ ওয়া একাডেমির সদস্য হন। পরে কপিলকে লেখক রুপে আমরা পাই, তিনি তিনটি আত্মজীবনীমূলক রচনা লিখেছেন। ১৯৮৫ প্রকাশ পায় তার লেখা, \"বাই গডস ডিক্রি\", ১৯৮৭ সালে \"ক্রিকেট মাই স্টাইল\" এবং ২০০৪ সালে \"স্ট্রেট ফ্রম দ্য হার্ট\" তার তিন নম্বর আত্মজীবনী হিসাবে প্রকাশ পেয়েছিল।  ৩১ জানুয়ারী, ২০১৪ সালে, ভারতের বিমানবন্দর কর্তৃপক্ষ, অফিসার্স ক্লাব, নয়াদিল্লিতে, দিল্লি ইউরোলজিকাল সোসাইটির আয়োজিত একটি ইভেন্টে তার অঙ্গ দান করবার অঙ্গীকার করেছিলেন পরবর্তীকালে, তিনি অভিনয় জগতে আসেন, তাঁকে \"দিল্লাগি... য়ে দিল্লাগি\", 'ইকবাল', \"চেইন খুলি কি মাইন খুলি\" এবং \"মুঝসে শাদি করোগি\" ছবিতে ছোট ভূমিকায় অভিনয় করতে দেখা যায়। \n\n\n== কৃতিত্ব ==\n\n\n=== পুরস্কার ===\n১৯৭৯-৮০- অর্জুন পুরস্কার\n১৯৮২ - পদ্মশ্রী\n১৯৮৩ - উইজডেন বর্ষসেরা ক্রিকেটার\n১৯৯১ - পদ্মভূষণ\n২০০২ – উইজডেন শতাব্দীর ভারতীয় ক্রিকেটার\n২০১০ – আইসিসি ক্রিকেট হল অব ফেম\n২০১৩ – এনডিটিভি দ্বারা ভারতের ২৫ সর্ববৃহৎ গ্লোবাল লিভিং কিংবদন্তি পুরস্কার।\n২০১৩ – সি কে নায়দু লাইফটাইম অ্যাচিভমেন্ট পুরস্কার।\n\n\n== সেডন পার্ক এ অবসর ==\n১৯৯৪ সালে এই মাঠে কপিল ক্রিকেট জীবনে অবসর নেন।\n\n\n== শীঘ্রই আসছে ==\nলর্ডসে ভারতের প্রথম বিশ্বকাপ জয়ের ঘটনাকে কেন্দ্র করে একটি হিন্দি চলচ্চিত্রে তৈরি করছেন বলিউড পরিচালক কবির খান প্রযোজনা করেছেন অনুরাগ কাশ্যপ। এই ছবিতে কপিলের চরিত্রে অভিনয় করেছেন রণবীর সিং।\n\n\n== তথ্যসূত্র ==\n\n\n== আরও দেখুন ==\nঅল-রাউন্ডার\n১৯৮৩ ক্রিকেট বিশ্বকাপ ফাইনাল\nভারত জাতীয় ক্রিকেট দলের কোচ হিসেবে কপিল দেব\nম্যাচ ফিক্সিংয়ের জন্য নিষিদ্ধ হওয়া ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে কপিল দেব  (ইংরেজি)\nক্রিকেটআর্কাইভে কপিল দেব   (সদস্যতা প্রয়োজনীয়) (ইংরেজি)"}