{"pageid": 1209516, "title": "পণ্ডিত রঘুনাথ মুর্মু মেডিকেল কলেজ ও হাসপাতাল", "url": "https://bn.wikipedia.org/wiki?curid=1209516", "content": "পন্ডিত রঘুনাথ মুর্মু মেডিকেল কলেজ হল একটি পূর্ণাঙ্গ সরকারি মেডিকেল কলেজ, যা  ময়ূরভঞ্জ জেলার জেলা সদর শহর বারিপাদা থেকে ৭ কিলোমিটার (৪.৩ মাইল) দূরে  রাঙ্গামাটিয়ায় অবস্থিত। এটি ওড়িশার উল্লেখযোগ্য সরকারি মেডিকেল কলেজগুলির মধ্যে একটি, প্রতিষ্ঠানটি  এসসিবি মেডিকেল কলেজ, এমকেসিজি মেডিকেল কলেজ ও ভিআইএমএসএকে-এর পরে রাজ্যে চতুর্থ স্থান অর্জন করেছে।\nকলেজটি ২০১৭ সালে উড়িষ্যার মুখ্যমন্ত্রী নবীন পট্টনায়েক উদ্বোধন করেছিলেন। কলেজটি ডিএমইটি-এর তত্ত্বাবধানে ওড়িশা সরকার দ্বারা পরিচালিত হয়, যেখানে স্নাতক পাঠ্যক্রমের সমস্ত ক্লিনিকাল ও প্যারাক্লিনিকাল বিভাগ রয়েছে। এই কলেজটি এখন পন্ডিত রঘুনাথ মুর্মু হাসপাতালের পাশাপাশি কাজ করছে, যা বারিপাদা শহরের কেন্দ্রস্থলে অবস্থিত। কলেজের সঙ্গে যুক্ত হাসপাতালটি ময়ূরভঞ্জ জেলার অন্যতম বড় হাসপাতাল। কলেজটি তার সংস্কৃতি এবং একটি শান্তিপূর্ণ এলাকায় অবস্থিত বিব্যাতনের জন্য সবচেয়ে বেশি পরিচিত।\n\n\n== ইতিহাস ==\nএটি ২০১৭ সালে প্রতিষ্ঠিত হয়েছিল এবং প্রতিষ্ঠার তারিখ থেকে একটি পূর্ণাঙ্গ হাসপাতাল হিসাবে কাজ করছে। এই কলেজটির নাম ভারতীয় লেখক ও ভাষাবিদ পন্ডিত রঘুনাথ মুর্মুর নামে রাখা হয়েছে, যিনি সাঁওতালি ভাষায় ব্যাপকভাবে ব্যবহৃত \"ওল চিকি\" লিপির উদ্ভাবনের জন্য সুপরিচিত। এই কলেজটি বিশাল পরিকাঠামো ও অসাধারণ একাডেমিক ফলাফল সহ রাজ্যে তার চতুর্থ অবস্থান বজায় রেখেছে।\n\n\n== কলেজ ও সংশ্লিষ্ট হাসপাতাল ==\nকলেজটি পিআরএম হাসপাতালের সাথে যুক্ত, যা শহরের থেকে ৭ কিমি দূরে অবস্থিত। প্রধান হাসপাতালে রোগীর ভিড় বেশি। ২০২২ সাল অনুযায়ী, কলেজের কাছে একটি নতুন ৬০০  শয্যার হাসপাতাল নির্মাণাধীন রয়েছে।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ৯ সেপ্টেম্বর ২০১৭ তারিখে"}