{"pageid": 1519348, "title": "সুজান বার্নার্ট", "url": "https://bn.wikipedia.org/wiki?curid=1519348", "content": "সুজান বার্নার্ট (জন্ম ২৬ সেপ্টেম্বর), হলেন একজন ভারতীয় অভিনেত্রী যিনি বিভিন্ন ভারতীয় চলচ্চিত্রে অভিনয় করেছেন।  তিনি রামধনু - দ্য রেইনবো, হানিমুন ট্রাভেলস প্রাইভেট লিমিটেড  ইত্যাদি চলচ্চিত্র এবং ৭ আরসিআর, কসৌটি জিন্দেগি কে ইত্যাদি টেলিভিশন ধারাবাহিকে অভিনয়ের জন্য সুপরিচিত।  তিনি ফরাসি, ইতালীয়, ইংরেজি, জার্মান, স্প্যানিশ, হিন্দি, মারাঠি এবং বাংলা ভাষায় কথা বলতে পারেন।  তিনি কালারস টিভির ঐতিহাসিক ধারাবাহিক চক্রবর্তী অশোক সম্রাট -এ রানী হেলেনার চরিত্রে অভিনয় করার জন্য দর্শকদের প্রশংসা এবং বিবিধ পুরস্কার অনুষ্ঠানে মনোনয়ন পেয়েছিলেন।  তিনি স্টার প্লাসের দীর্ঘতম চলমান ধারাবাহিক ইয়ে রিশতা কেয়া কেহলাতা হ্যায় -এর অংশ ছিলেন।  তিনি টেলিভিশন ধারাবাহিক ৭ আরসিআর  এবং হিন্দি চলচ্চিত্র দ্য অ্যাক্সিডেন্টাল প্রাইম মিনিস্টার -এ সোনিয়া গান্ধীর চরিত্রে অভিনয় করেছিলেন। \n\n\n== প্রাথমিক জীবন এবং কর্মজীবন ==\nবার্নার্ট জার্মানির ডেটমোল্ড অঞ্চলের বাসিন্দা। তার মা মনিকা এবং বাবা মাইকেল জার্মানির লিন্ডাউতে থাকেন। ১৯ বছর বয়সে, তিনি বার্লিনে হাইডেলট ডিহলের অধীনে তিন বছরের অভিনয় প্রশিক্ষন গ্রহন করেন। তিনি একজন প্রশিক্ষিত ব্যালে নৃত্যশিল্পী।  ২০০৩ সালে ভারতীয় চলচ্চিত্র নির্মাতা অনন্ত দুসেজার ডেস্টিনড হার্টস চলচ্চিত্রে বার্নার্ট প্রধান চরিত্রে অভিনয় করেছিলেন। চলচ্চিত্রের সম্পূর্ন চিত্রায়ন দুবাইতে হয়েছিল কিন্তু চলচ্চিত্রটি বাস্তবে কখনও মুক্তি পায়নি।  রাল্ফ মিলডে পরিচালিত ইয়াসমিনা রেজার থ্রি এক্স লাইফ নাটজ যা নিউ উলমের অগাস নাট্যমাঞ্চে উপস্থাপিত হয়েছিল, সেখানে বার্নার্ট অভিনয় করেছিলেন যার মাধ্যমে তার নাট্য মঞ্চে প্রথম আত্মপ্রকাশ হয়।  পরে মুম্বাইতে তিনি তার স্বামী অখিল মিশ্রের সাথে হ্যালো স্প্রিং নামের একটি নাটক পরিবেশন করেন যা নীল সাইমন নাটকের একটি রূপান্তর। \n২০০৫ সালে তিনি মুম্বাইতে চলে আসেন। সুজান হিন্দি, মারাঠি এবং বাংলা ভাষা বলতে পারেন। সুজান বেশ কিছু টেলিভিশন ধারাবাহিকে কাজ করেছেন। তিনি বাংলা, মারাঠি, তেলুগু এবং তামিল ভাষার চলচ্চিত্র এবং ধারাবাহিকেও কাজ করছেন।  বার্নার্ট টাইটান ওয়াচেসের একটি বিজ্ঞাপনে আমির খানের বিপরীতে কাজ করেছেন।  পাধারো ইন্ডিয়া নামের একটি স্বল্পদৈর্ঘ্য চলচ্চিত্র যা জয়পুর পর্যটনের প্রচারণার জন্য প্রস্তুত  হয়েছিল সেখানে সুজান অভিনয় করেছিলেন।  বার্নার্ট প্রথম বিদেশীনি যিনি লাবণী নৃত্য প্রতিযোগীতা  ঢোলকিচ্যা তালাভার -এর নির্নায়ক পর্ব অবধি গিয়েছিলেন। তিনি আরডিপি/লজিক্যাল থিঙ্কার্স ইত্যাদি রিয়েলিটি শোতে অংশগ্রহণ করেছিলেন। \n১১ জানুয়ারী ২০১৯ তারিখে মুক্তিপ্রাপ্ত দ্য অ্যাক্সিডেন্টাল প্রাইম মিনিস্টার চলচ্চিত্রে বার্নার্ট সোনিয়া গান্ধীর ভূমিকায় অভিনয় করেছিলেন।  ২০১৮ সালের রাজস্থান আন্তর্জাতিক চলচ্চিত্র উৎসবে তাকে ভারতীয় চলচ্চিত্র ও টেলিভিশনে অসামান্য অবদানের জন্য মনোনীত করা হয়েছিল।  ২০১৮ সালের ১ অক্টোবর  তারিখে আহমেদাবাদে অনুষ্ঠিত গুজরাটের কামা পুরস্কার অনুষ্ঠানে তাকে বলিউডের আন্তর্জাতিক ডিভা শিরোপা প্রদান করা হয়েছে। বার্নার্ট মজনু কি জুলিয়েট  শীর্ষক স্বল্পদৈর্ঘ্য চলচ্চিত্রে কাজ করেছেন। \n২০২০ সালে, বার্নার্ট জী৫ -এর ওয়েব সিরিজ স্টেট অফ সিজ: ২৬/১১ -তে অভিনয় করেছিলেন যা তার অভিনীত প্রথম ওয়েব সিরিজ ছিল। তিনি ভারতের মুম্বাইয়ে, জার্মান কনস্যুলেটের তারকা অতিথি হিসেবে মুম্বাই অক্টোবর উতসবের উদ্বোধন করেছিলেন।  সম্প্রতি সুজান তার প্রথম ছোটগল্প দ্য দিওয়ালি গিফট এন্ড অফ ২১ প্রকাশ করেছেন। \n\n\n== ব্যক্তিগত জীবন ==\nবার্নার্ট ২০০৯ সালের ৩ ফেব্রুয়ারী তারিখে একটি দেওয়ানি আদালতে অভিনেতা অখিল মিশ্রকে বিয়ে করেন।  ২০১১ সালের ৩০ সেপ্টেম্বর তারিখে তারা আবার ঐতিহ্যবাহী রীতি অনুসারে বিয়ে করেন।  তিনি তার স্বামীর সাথে ক্রাম  নামক চলচ্চিত্র এবং মেরা দিল দিওয়ানা (দূরদর্শন) ধারাবাহিকে কাজ করেছিলেন। \nবিয়ের পর তিনি ভারতের বিদেশী নাগরিকত্বের পরিচয়পত্র পেয়েছিলেন। \n২০২৩ সালের ২০ সেপ্টেম্বর তারিখে ৬৭ বছর বয়সে রান্নাঘরে পড়ে যাওয়ার কারনে অভিনেতা অখিল মিশ্র মারা যান।  ২০২৪ সালের মার্চ মাস থেকে, তিনি অর্জুন হরদাসের সাথে সম্পর্কে রয়েছেন। \n\n\n=== মানবিক কাজ ===\nগোবিন্দ বার্নার্টের সাথে মধ্যপ্রদেশ সরকারের একটি প্রচারণা, নর্মদা সেবা যাত্রার অংশ হয়েছিলেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব সিরিজ ===\n\n\n== তথ্যসূত্র =="}