{"pageid": 1022695, "title": "সিদ্ধলবক্কম", "url": "https://bn.wikipedia.org/wiki?curid=1022695", "content": "সিদ্ধলবক্কম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে অবস্থিত একটি জনবসতিপূর্ণ শহর। চেন্নাই মহানগরের দক্ষিণ প্রান্তে অবস্থিত একটি লোকালয়৷\n\n\n== সাধারণ তথ্য ==\nসিদ্ধলবক্কম তাম্বরম তালুকের অন্যতম উন্নতিকামী লোকালয়৷ এটি চেন্নাই আন্তর্জাতিক বিমানবন্দর থেকে ৭ কিলোমিটার দূরত্বে অবস্থিত৷ এটির ক্ষেত্রফল ২.৯৫ বর্গ কিলোমিটার এবং ২০১১ খ্রিস্টাব্দের তথ্যানুসারে এর জনসংখ্যা ছিলো ৩৭,৯০৬ জন৷ তাম্বরম স্যানাটোরিয়াম রেলওয়ে স্টেশন সিদ্ধলবক্কম থেকে ১০০ মিটার ও সিদ্ধলবক্কম হ্রদ থেকে ২০০ মিটারের মধ্যে অবস্থিত৷ এটি পল্লাবরম, ক্রোমপেট, চেলায়ুর, তাম্বরম স্যানাটোরিয়াম ও তাম্বরমের অতি নিকটে অবস্থিত৷ শেষ পরিসংখ্যান অনুসারে এটি ১৮ টি ওয়ার্ডে বিস্তৃত৷ ১৫ মিনিট হাঁটা দূরত্বে রয়েছে কার্তিকেয়কে উৎসর্গ করে নির্মিত কুমারন কুন্দ্রম৷\n\n\n== হ্রদ ==\n\nসিদ্ধলবক্কম হ্রদের অবস্থান ১২°৫৬'০২\" উত্তর অক্ষাংশ ৮০°০৮'১০\" পূর্ব দ্রাঘিমা এবং আয়তন ৫০ একর৷ পূর্বে এই হ্রদটি পার্শ্ববর্তী অঞ্চগুলির সেচকার্যের জলের উৎস হিসাবে ব্যবহৃত হতো৷\n\nহ্রদটির উপস্থিতির কারণে প্রাকৃতিভাবে ভূজলতল অধিক, যা ২.৫০–৮ মিটারের মধ্যে ও টিডিএস-এর পরিমাণ ৪০০–৯০০ পার্টস পার মিলিয়ন৷\n\nহ্রদটিতে নৌকা বাইচ ও হ্রদের চারিপাশে বাগান নির্মাণের পরিকল্পনা রয়েছে৷ বহু বছর ধরে বহুভাবে হ্রদের জমি দখলের বহু চেষ্টা করা হয়েছে৷ মাদ্রাজ উচ্চ আদালতে এই বিষয়ক বহু মামলা রয়েছে৷ আশা করা যায় মামলা নিষ্পত্তি হলে হ্রদের হারিয়ে যাওয়া জমি ফেরত পাওয়া যাবে৷\n\n\n== জনসংখ্যার উপাত্ত ==\n\n২০১১ খ্রিটাব্দে ভারতের জনগণনা অনুযায়ী সিদ্ধলবক্কমের মোট জনসংখ্যা ৩৭,৯০৬ জন, যেখানে ১৮,৯৪০ জন পুরুষ ও ১৮,৯৬৬ জন নারী৷ অর্থাৎ প্রতি হাজার পুরুষে ১০০১ জন নারীর বাস৷ মোট পরিবার সংখ্যা ৯,৯৬০ টি৷ ছয় বছর অনূর্ধ্ব শিশু সংখ্যা ৩,৭১০, যা মোট জনসংখ্যার ৯.৭৯ শতাংশ৷ সিদ্ধলবক্কমের মোট সাক্ষরতার হার ৯৪.২৩ শতাংশ, যেখানে পুরুষ সাক্ষরতার হার ৯৬.৬৬ শতাংশ ও নারী সাক্ষরতার হার ৯১.৮১ শতাংশ৷\n\n\n== তথ্যসূত্র =="}