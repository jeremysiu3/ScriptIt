{"pageid": 112385, "title": "হিলারি ডাফ", "url": "https://bn.wikipedia.org/wiki?curid=112385", "content": "হিলারি এরহার্ড ডাফ (ইংরেজি: Hilary Erhard Duff) (জন্ম: ২৮ সেপ্টেম্বর, ১৯৮৭) একজন মার্কিন অভিনেত্রী ও সঙ্গীতশিল্পী। শৈশবে স্থানীয় মঞ্চনাটক ও টেলিভিশনের বাণিজ্যিক অনুষ্ঠানগুলোর মাধ্যমে তার অভিনয় জীবন শুরু হয়। টেলিভিশন ধারাবাহিক লিজি ম্যাকগুইর-এ নাম ভূমিকায় অভিনয়ের মাধ্যমে তিনি খ্যাতি অর্জন করেন। পরবর্তীতে তিনি বেশ কিছু সফল ফিচার চলচ্চিত্রে অভিনয় করেন, যার মধ্যে আছে চিপার বাই দ্য ডাজেন (২০০৩), দ্য লিজি ম্যাকগুইর মুভি (২০০৩), এবং চিপার বাই দ্য ডাজেন ২ (২০০৫)।\n\n\n== প্রাথমিক জীবন ও পরিবার ==\nহিলারি ডাফের জন্ম ১৯৮৭ সালের ২৮ সেপ্টেম্বর, টেক্সাসের হিউস্টনে। তিনি তার মা সুসান কালিন (বিবাহপূর্ব নাম: কব) ও বাবা রবার্ট এরহার্ডের দ্বিতীয় সন্তান। তার মা ছিলেন পেশায় একজন গৃহিণী ও চলচ্চিত্র প্রযোজক, এবং বাবা ছিলেন পরিবারিকভাবে চালু একটি চেইন স্টোরের অংশীদার। হেইলি ডাফ নামে তার এক বড়বোন রয়েছে। তিনিও পেশায় একজন অভিনেত্রী ও সঙ্গীতশিল্পী। বড় বোনের পাশাপাশি হিলারির মা তাকেও অভিনয়ের শেখায় উৎসাহ দিতেন। পরবর্তীতে তারা দুই বোনই স্থানীয় অনেক মঞ্চে অভিনয় করে বেশ কিছু পুরস্কার লাভ করেন। যথাক্রমে আট ও ছয় বছর বয়সে তারা দুইবোন ব্যালে নৃত্য শেখা শুরু করেন। তারা দুই বোনই অভিনয়কে পেশা হিসেবে নেওয়ার ব্যাপারে বেশি উৎসাহিত ছিলেন, এবং অবশেষে তারা তাদের মায়ের সাথে ক্যালিফোর্নিয়া চলে যান। ব্যবসা চালানোর স্বার্থে ডাফের বাবা হিউস্টনে থেকে যান। কয়েক বছর ধরে বিভিন্ন জায়গায় অডিশন ও ঘুরাঘুরির পর ডাফ বোনদ্বয় বেশকিছু টেলিভিশন বিজ্ঞাপনে অভিনয় করেন।\n\n\n== আরও পড়ুন ==\nDougherty, Terri (২০০৭)। Hillary Duff। Lucent Books। আইএসবিএন 978-1-4205-0012-7। \n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nইন্টারনেট মুভি ডেটাবেজে হিলারি ডাফ (ইংরেজি)\nহলিউড রেকর্ডস"}