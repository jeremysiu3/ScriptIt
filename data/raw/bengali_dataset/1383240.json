{"pageid": 1383240, "title": "অক্সিজেনবিহীন সালোকসংশ্লেষণ", "url": "https://bn.wikipedia.org/wiki?curid=1383240", "content": "অক্সিজেনবিহীন সালোকসংশ্লেষণ হল কিছু ব্যাকটেরিয়া এবং আর্কিয়াতে সংঘটিত সালোকসংশ্লেষণের একটি বিশেষ রূপ, যাতে ব্যবহৃত বিজারক পদার্থ (যেমন জলের পরিবর্তে হাইড্রোজেন সালফাইড) এবং উৎপন্ন উপজাত (যেমন অক্সিজেন অণুর পরিবর্তে সালফার মৌল) উদ্ভিদের সুপরিচিত অক্সিজেনসমৃদ্ধ সালোকসংশ্লেষণ থেকে আলাদা।\n\n\n== ব্যাকটেরিয়া এবং আর্কিয়া ==\nব্যাকটেরিয়ার বেশ কয়েকটি দল অক্সিজেনবিহীন সালোকসংশ্লেষণ পরিচালনা করতে পারে: সবুজ সালফার ব্যাকটেরিয়া (জিএসবি), লাল এবং সবুজ ফিলামেন্টাস ফটোট্রফস (এফএপি যেমন ক্লোরোফ্লেক্সিয়া), বেগুনি ব্যাকটেরিয়া, অ্যাসিডোব্যাক্টেরিওটা এবং হেলিওব্যাকটেরিয়া।\nকিছু আর্কিয়া (যেমন হ্যালোব্যাকটেরিয়াম) বিপাকীয় কার্যের জন্য আলোক শক্তি ধারণ/গ্রহণ করে, তাই তারা আলোকমুখী (ফটোট্রফিক); কিন্তু এগুলির কোনওটিই কার্বনকে আটকে রাখতে পারে না (অর্থাৎ এগুলি সালোকসংশ্লেষী নয়)। ক্লোরোফিল-জাতীয় গ্রাহক এবং ইলেক্ট্রন পরিবহন শৃঙ্খলের পরিবর্তে এই ক্ষুদ্র জীবে বিদ্যমান হ্যালোরহোডোপসিন নামক প্রোটিন ডাই-টারপেনের সাহায্যে আলো কব্জা করে একটি গ্রেডিয়েন্টের বিপরীতে আয়নগুলিকে সরায় এবং রাসায়নিক অভিস্রবণের (কেমিওসমোসিস) মাধ্যমে এটিপি তৈরি করে, যা মূলত মাইটোকন্ড্রিয়ায় বিদ্যমান পন্থার ন্যায় পদ্ধতি।\n\n\n== কর্মকেন্দ্র ==\nব্যাকটেরিয়াতে দুইটি প্রধান ধরনের অ্যানেরোবিক সালোকসংশ্লেষী ইলেকট্রন পরিবহন শৃঙ্খল রয়েছে। টাইপ-I প্রতিক্রিয়া কেন্দ্রগুলি GSB, ক্লোরাসিডোব্যাকটেরিয়াম এবং হেলিওব্যাকটেরিয়াতে পাওয়া যায়, যখন টাইপ-II প্রতিক্রিয়া কেন্দ্রগুলি FAP এবং বেগুনি ব্যাকটেরিয়াতে পাওয়া যায়।"}