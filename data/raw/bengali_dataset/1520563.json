{"pageid": 1520563, "title": "প্রিয়া মারাঠে", "url": "https://bn.wikipedia.org/wiki?curid=1520563", "content": "প্রিয়া মারাঠে মোগে একজন ভারতীয় অভিনেত্রী । তিনি জি টিভির পবিত্র রিশতা  ধারাবাহিকে বর্ষা , স্টার প্লাসের সাথ নিভানা সাথিয়া  ধারাবাহিকে ভবানী রাঠৌড়, স্টার প্রবাহ  মারাঠি টিভি ধারাবাহিক তুজেচ মি গীত গাত আহে -তে মনিকা কামাত চরিত্রে অভিনয়ের জন্য সবচেয়ে বেশি পরিচিত। \n\n\n== কর্মজীবন ==\nপ্রিয়া মারাঠে ইয়া সুখানো ইয়া টেলিভিশন ধারাবাহিকের মাধ্যমে অভিনয় জগতে আত্মপ্রকাশ করেন। এরপর তিনি চার দিবস সাসুচে সহ আরও বেশ কয়েকটি মারাঠি টিভি ধারাবাহিকে অভিনয় করেন। তার প্রথম হিন্দি ধারাবাহিক ছিল জি টিভিতে সম্প্রচারিত কসম সে যেখানে তিনি বিদ্যা বালির চরিত্রে অভিনয় করেন। তিনি টেলিভিশনের জনপ্রিয় কৌতুক অনুষ্ঠান কমেডি সার্কাস -এর একটি মরশুমে উপস্থিত হয়েছিলেন। তিনি জি টিভির পবিত্র রিশতা ধারাবাহিকে বর্ষা চরিত্রে অভিনয় করেছিলেন। সনি টিভির বড়ে অচ্ছে লগতে হ্যায় ধারাবাহিকে তিনি জ্যোতি মালহোত্রার সংক্ষিপ্ত চরিত্রে অভিনয় করেন। তিনি মারাঠি ধারাবাহিক তু তিথে মে তে প্রিয়া মোহিতের নেতিবাচক চরিত্রে অভিনয় করেছিলেন। ২০১৭ সালের ফেব্রুয়ারিতে, তিনি স্টার প্লাসের সাথ নিভানা সাথিয়া ধারাবাহিকে অভিনেত্রী হিসাবে যোগ দেন। তিনি এই ধারাবাহিকে ভবানী রাঠৌর চরিত্রে অভিনয় করেছিলেন যিনি একজন দুষ্ট স্বভাবের মহিলা এবং তার স্বামীকে হত্যা করেছেন।\n\n\n== ব্যক্তিগত জীবন ==\nপ্রিয়া মারাঠে তার দীর্ঘদিনের বন্ধু, অভিনেতা শান্তনু মোগে (অভিনেতা শ্রীকান্ত মোঘের ছেলে) -কে ২০১২ সালের ২৪ এপ্রিল তারিখে বিয়ে করেছিলেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== থিয়েটার ===\nকোন মান্তা তক্কা দিলা \nআ পারফেক্ট মার্ডার\nটিলা কাহি সাঙ্গাইছায়\n\n\n== তথ্যসূত্র =="}