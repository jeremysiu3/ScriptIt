{"pageid": 1128161, "title": "ইসলামের অর্থনৈতিক ব্যবস্থা", "url": "https://bn.wikipedia.org/wiki?curid=1128161", "content": "ইসলামের অর্থনৈতিক ব্যবস্থা (উর্দু: ইসলাম কা ইকতেসাদি নিযাম Islam Ka Iqtesadi Nizam) ভারতীয় ইসলামি গবেষক ও রাজনীতিবিদ হিফজুর রহমান সিওহারভি রচিত ইসলামি অর্থনীতিশাস্ত্র বিষয়ক একটি গবেষণা গ্রন্থ। ১৯৩৮ সালে বইটি উর্দু ভাষায় প্রথম প্রকাশিত হয়। বইটি বাংলায় অনুবাদ করেন বাংলাদেশি আলেম ও ইসলামি চিন্তাবিদ আবদুল আউয়াল। অনুবাদকৃত বইটি ইসলামের অর্থনৈতিক ব্যবস্থা শিরোনামে ১৯৮২ সালের জুন মাসে ইসলামিক ফাউন্ডেশন বাংলাদেশ থেকে প্রথম প্রকাশিত হয়। গ্রন্থটি বাংলাদেশের অনেক কওমী মাদরাসায় পাঠ্যপুস্তক হিসাবেও অন্তর্ভুক্ত করা হয়।\nবইটিতে ষোলোটি পরিচ্ছেদ রয়েছে, যেখানে অর্থনীতিশাস্ত্রের স্বরূপ, ইসলামি অর্থনীতির বিভিন্ন দিক, সামাজিক, রাজনৈতিক, সাংস্কৃতিক ও ব্যক্তিগত জীবনে ইসলামি অর্থনীতির প্রভাব, শরিয়তভিত্তিক ব্যাংকিং কার্যক্রম, সম্পদের উপর ব্যক্তিমালিকানা ও ইসলামি দৃষ্টিকোণ থেকে এর ব্যাখ্যা, দান কার্যক্রম, ইসলামি অর্থনীতির সঙ্গে অন্যান্য অর্থনৈতিক ব্যবস্থার তুলনা এবং ভারত উপমহাদেশের প্রেক্ষাপটে ইসলামি অর্থনীতি ব্যবস্থার গুরুত্ব সম্পর্কে আলোচনা করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nগুগল বইয়ে ইসলামের অর্থনৈতিক ব্যবস্থা"}