{"pageid": 1521696, "title": "নম্রতা সুন্দরেসন", "url": "https://bn.wikipedia.org/wiki?curid=1521696", "content": "নম্রতা সুন্দরেসন একজন ভারতীয় সামাজিক উদ্যোক্তা, শেফ এবং পনির প্রস্তুতকারক। তিনি এবং অনুরাধা কৃষ্ণমূর্তি, তাঁদের যৌথ উদ্যোগের জন্য, দুজনেই ২০১৭ নারী শক্তি পুরস্কার জিতেছেন।\n\n\n== কর্মজীবন ==\nনম্রতা সুন্দরেসন ওড়িয়া বংশোদ্ভূত ছিলেন এবং বিয়ের পর তামিলনাড়ুর চেন্নাইতে চলে আসেন। তিনি একটি আন্তর্জাতিক পরামর্শ সংস্থা (কনসাল্টিং এজেন্সি) প্রতিষ্ঠা করে তাঁর কর্মজীবন গড়ে তোলেন। তিনি তামিলনাড়ুর কুনুরে এসে পনির তৈরি শিখেছিলেন এবং তারপর তাঁর বন্ধু অনুরাধা কৃষ্ণমূর্তির সাথে পনির তৈরি এবং প্রতিবন্ধী মহিলাদের নিয়োগের বিষয়ে আলোচনা করেছিলেন। তাঁরা ঐতিহ্যবাহী এবং অযান্ত্রিক পদ্ধতিতে পনির উৎপাদক সংস্থা কাসে প্রতিষ্ঠা করেন। তাঁদের সামাজিক উদ্যোগ ২০১৭ সালের জন্য নারী শক্তি পুরস্কার জিতে নেয়। ২০১৮ সালে আন্তর্জাতিক নারী দিবসে নারী ও শিশু উন্নয়ন মন্ত্রকের পক্ষ থেকে ভারতের তৎকালীন রাষ্ট্রপতি এই পুরস্কার প্রদান করেন। এই পুরস্কারটি ভারতের মহিলাদের জন্য সর্বোচ্চ বেসামরিক পুরস্কার।\nনম্রতা সুন্দরেসন একজন স্বশিক্ষিত পাচক। তিনি ২০১৭ সালে লোকালএক্সও-এর অরুন্ধতী বালাচন্দ্রন এবং সুনীতি রাজ দ্বারা আয়োজিত একটি সাপার ক্লাব-এর জন্য পেরুর খাবার রান্না করা শুরু করেছিলেন। ২০১৯ সালে তিনি তাঁর পনির উৎপাদন নিয়ে কোয়েম্বাটুরের গুরমেট বাজারে গিয়েছিলেন। ২০২০ সালের মধ্যে, তিনি ২৫টি বৈচিত্র্যের রাতের খাবার রান্না করেছিলেন। এই গোষ্ঠীটি সুন্দরেসনের সঙ্গে তাঁর প্রিয় রান্নার বই থেকে খাবার তৈরির একটি নতুন সিরিজের পরিকল্পনা করেছিল।\n\n\n== তথ্যসূত্র =="}