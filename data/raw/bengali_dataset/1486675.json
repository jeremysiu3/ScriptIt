{"pageid": 1486675, "title": "মোহাম্মদ এনামউল্যা", "url": "https://bn.wikipedia.org/wiki?curid=1486675", "content": "মোহাম্মদ এনামউল্যা একজন বাংলাদেশী রসায়নবিদ। তিনি জাহাঙ্গীরনগর বিশ্ববিদ্যালয়ের (জাবি) রসায়ন বিভাগের অধ্যাপক এবং হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের (হাবিপ্রবি) বর্তমান উপাচার্য।\n\n\n== প্রাথমিক জীবন ও শিক্ষা ==\nএনামউল্যা ভোলা জেলার বোরহানউদ্দিন উপজেলায় জন্মগ্রহণ করেন। তিনি জাহাঙ্গীরনগর বিশ্ববিদ্যালয়ের রসায়ন বিভাগ থেকে স্নাতক ও স্নাতকোত্তর ডিগ্রি লাভ করেন। তিনি অস্ট্রিয়ার টেকনিক্যাল ইউনিভার্সিটি অব ভিয়েনা থেকে পিএইচডি ডিগ্রি অর্জন করেন। এছাড়াও তিনি একাধিক পোস্ট ডক্টরাল গবেষণা সম্পন্ন করেছেন।\n\n\n== কর্মজীবন ==\nমোহাম্মদ এনামউল্যা জাহাঙ্গীরনগর বিশ্ববিদ্যালয়ের রসায়ন বিভাগে ১৯৯৫ সালে শিক্ষকতা জীবন শুরু করেন এবং ২০০৩ সালে অধ্যাপক পদে উন্নীত হন। তিনি জাবির রসায়ন বিভাগের সভাপতি হিসেবে দায়িত্ব পালন করেছেন। এছাড়া তিনি বিদেশের একাধিক বিশ্ববিদ্যালয়ে অতিথি অধ্যাপক হিসেবে শিক্ষকতা করেছেন। দেশীয় ও আন্তর্জাতিক জার্নালে তার ৮০টির বেশি গবেষণা প্রবন্ধ প্রকাশিত হয়েছে। তিনি ২০২৪ সালের ২১ অক্টোবর দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের উপাচার্য হিসেবে নিয়োগ লাভ করেন এবং ২৩ অক্টোবর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}