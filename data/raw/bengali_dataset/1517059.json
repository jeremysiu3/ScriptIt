{"pageid": 1517059, "title": "স্মৃতি বিশ্বাস", "url": "https://bn.wikipedia.org/wiki?curid=1517059", "content": "স্মৃতিরেখা বিশ্বাস (১৭ ফেব্রুয়ারী ১৯২৪ - ৩ জুলাই ২০২৪), যিনি সাধারণত স্মৃতি নামে পরিচিত, তিনি একজন সুপরিচিত ভারতীয় চলচ্চিত্র অভিনেত্রী ছিলেন।\n\n\n== জীবন এবং কর্মজীবন ==\nবিশ্বাস ১৯২৪ সালের ১৭ ফেব্রুয়ারি তারিখে ব্রিটিশ অধিকৃত ভারতের কলকাতা শহরে একটি খ্রিস্টান পরিবারে জন্মগ্রহণ করেন। তার পূর্ন নাম ছিল  স্মৃতিরেখা বিশ্বাস \nস্মৃতি বিশ্বাস অনেক হিন্দি, মারাঠি এবং বাংলা ছবিতে অভিনয় করেছেন। ১৯৩০ সালে বাংলা চলচ্চিত্র সন্ধ্যা  -তে তিনি শিশুশিল্পী হিসেবে কাজ করেছিলেন। এই ছবির মাধ্যমেই তার চলচ্চিত্র জগতে আত্মপ্রকাশ হয়।  তিনি গুরু দত্ত, ভি শান্তরাম, মৃণাল সেন, বিমল রায়, বি আর চোপড়া, এবং রাজ কাপুরের ছবিতে কাজ করেছেন। তিনি দেব আনন্দ, কিশোর কুমার, উত্তম কুমার, বলরাজ সাহনি এবং অন্যান্য বিখ্যাত অভিনেতা ও অভিনয় শিল্পীদের সাথে বিভিন্ন ছবিতে অভিনয় করেছিলেন।  ১৯৬০ সালে স্মৃতি বিশ্বাস চলচ্চিত্র পরিচালক এসডি নারাং-এর সাথে বিবাহ বন্ধনে আবদ্ধ হ্ন। বিবাহের পর বিশ্বাস অভিনয় জগত থেকে অবসর নেন। তিনি শেষবার আর. ভট্টাচার্য পরিচালিত হিন্দি ছবি মডার্ন গার্ল (১৯৬১) -এ অভিনয় করেছিলেন।  স্বামীর মৃত্যুর পর, তিনি মহারাষ্ট্রের নাসিকে দারিদ্র্যের সাথে লড়াই করে জীবনযাপন করেছিলেন।  বিশ্বাসের দুই পুত্র ছিল, রাজীব এবং সত্যজিৎ। \nবিশ্বাস ২০২৪ সালে ১৭ ফেব্রুয়ারী তারিখে ১০০ বছর পূর্ণ করেন। সেই বছরেই  ৩ জুলাই তারিখে মহারাষ্ট্রের নাসিকে তার মৃত্যু হয়। \n\n\n== চলচ্চিত্র তালিকা ==\nতার সুদীর্ঘ কর্মজীবনে স্মৃতি বিশ্বাস অনেক হিন্দি, মারাঠি এবং বাংলা ছবিতে অভিনয় করেছেন। তার প্রথম চলচ্চিত্র ছিল সন্ধ্যা যা ১৯৩০ সালে মুক্তি পায়। এই চলচ্চিত্রে তিনি শিশুশিল্পী হিসাবে অভিনয় করেছিলেন। এরপর তিনি উদয়ের পথে চলচ্চিত্রে অভিনয় করেন যা ১৯৪৪ সালে মুক্তি পায়। তার অভিনীত কিছু উল্লেখযোগ্য চলচ্চিত্র হল,  রাগিনী (১৯৪৭), মুক্তি, হামসফর, ডাকা, মর্যাদা(১৯৫০), তালওয়ার,  শহীদ-ই-আজাদ ভগত সিং (১৯৫৪), নীল আকাশের নীচে ইত্যাদি। তাকে শেষবার হিন্দি ছবি মডার্ন গার্ল (১৯৬১) -এ অভিনয় করতে দেখা গেছিল। তার অভিনীত চলচ্চিত্রের তালিকা নিম্নে দেওয়া হল;\n\nসন্ধ্যা (১৯৩০)\nউদয়ের পথে (১৯৪৪)\nরাগিনী (১৯৪৭)\nনেক দিল\nকাইসে ভুলু\nমুক্তি\nচিতগাঁও\nঅপরাজিতা\nঅভিমান\nঅনুরাগ\nজবান বন্দি\nসুহান\nআরাজু\nহামসফর\nহামদর্দ\nবাপ রে বাপ\nভাগম ভাগ (১৯৫৬)\nডাকা\nমর্যাদা\nতাজ\nতালওয়ার\nশহীদ-ই-আজাদ ভগত সিং (১৯৫৪)\nএক আওরাত\nনাই ভাবী\nআরব কা সওদাগর\nইয়াহুদি কি লাডকি\nদিল্লী কা ঠগ\nচাঁদনী চক\nনীল আকাশের নীচে\nমডার্ন গার্ল (১৯৬১)\n\n\n== তথ্যসূত্র =="}