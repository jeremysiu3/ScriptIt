{"pageid": 1028537, "title": "ব্রিটিশ ভার্জিন দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1028537", "content": "ব্রিটিশ ভার্জিন দ্বীপপুঞ্জ জাতীয় ফুটবল দল (ইংরেজি: British Virgin Islands national football team) হচ্ছে আন্তর্জাতিক ফুটবলে ব্রিটিশ ভার্জিন দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম ব্রিটিশ ভার্জিন দ্বীপপুঞ্জের ফুটবলের সর্বোচ্চ নিয়ন্ত্রক সংস্থা ব্রিটিশ ভার্জিন দ্বীপপুঞ্জ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৯১ সালের সালের ১০ই মে তারিখে, ব্রিটিশ ভার্জিন দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; সেন্ট কিট্‌স ও নেভিসের ব্যাসতেয়ারে অনুষ্ঠিত উক্ত ম্যাচে ব্রিটিশ ভার্জিন দ্বীপপুঞ্জ কেইম্যান দ্বীপপুঞ্জের কাছে ২–১ গোলের ব্যবধানে পরাজিত হয়েছে।\n৩,০০০ ধারণক্ষমতাবিশিষ্ট এও শিরলি রিক্রিয়েশন গ্রাউন্ডে নেচার বয়েজ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ব্রিটিশ ভার্জিন দ্বীপপুঞ্জের টরটোলায় অবস্থিত। বর্তমানে এই দলের ম্যানেজারের দায়িত্ব পালন করছেন জন রাইলি এবং অধিনায়কের দায়িত্ব পালন করছেন লাইফ রানিং ঈগলসের রক্ষণভাগের খেলোয়াড় ত্রয় সেসার।\nব্রিটিশ ভার্জিন দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও ব্রিটিশ ভার্জিন দ্বীপপুঞ্জ এপর্যন্ত একবারও অংশগ্রহণ করতে সক্ষম হয়নি।\nফিলিপ গ্রাহাম, ড্যানিয়েল গিলফোর্ড, জশুয়া বার্টি, ত্রয় সেসার এবং অ্যাভনডেল উইলিয়ামসের মতো খেলোয়াড়গণ ব্রিটিশ ভার্জিন দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০০ সালের মার্চ মাসে প্রকাশিত র‌্যাঙ্কিংয়ে ব্রিটিশ ভার্জিন দ্বীপপুঞ্জ তাদের ইতিহাসে সর্বোচ্চ অবস্থান (১৬০তম) অর্জন করে এবং ২০১৯ সালের অক্টোবর মাসে প্রকাশিত র‌্যাঙ্কিংয়ে তারা ২০৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ব্রিটিশ ভার্জিন দ্বীপপুঞ্জের সর্বোচ্চ অবস্থান হচ্ছে ১৭১তম (যা তারা ১৯৮৯ সালে অর্জন করেছিল) এবং সর্বনিম্ন অবস্থান হচ্ছে ২৩০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ব্রিটিশ ভার্জিন দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ১৩ জুন ২০১৮ তারিখে (ইংরেজি)\nকনকাকাফ-এ ব্রিটিশ ভার্জিন দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ৭ জুলাই ২০১৯ তারিখে (ইংরেজি)"}