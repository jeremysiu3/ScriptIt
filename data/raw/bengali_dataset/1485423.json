{"pageid": 1485423, "title": "আব্দুল বারী আস-সুবাইতী", "url": "https://bn.wikipedia.org/wiki?curid=1485423", "content": "আব্দুল বারী বিন আওয়ায আস-সুবাইতী (আরবি : عبدالباري بن عوض الثبيتي) হলেন মদিনার মসজিদে নববীর একজন ইমাম ও খতিব ।  এবং মসজিদ আল হারামে তারাবিহের প্রাক্তন অতিথি ইমাম ছিলেন ।\n\n\n== জীবনী ==\n\n\n=== জন্ম ===\nআব্দুল বারী বিন আওয়ায আস-সুবাইতী ১৯৬০ সালে (১৩৮০ হিজরি) সৌদি আরবের মক্কায় জন্মগ্রহণ করেন।\n\n\n=== শিক্ষা ===\nশাইখ আব্দুল বারী আস সুবাইতী মক্কার স্কুলে প্রাথমিক শিক্ষা সম্পন্ন করেন । তিনিও অল্প বয়সেই কুরআন মুখস্থ করেছিলেন।\nতিনি কিং আবদুল আজিজ বিশ্ববিদ্যালয় থেকে ১৯৮৪ সালে স্নাতক ডিগ্রি এবং ১৯৯৫ সালে শরিয়া আইনে স্নাতকোত্তর ডিগ্রি অর্জন করেন । এরপর তিনি মদীনা ইসলামী বিশ্ববিদ্যালয় থেকে ২০০১ সালে ফিকাহ (ইসলামিক আইনশাস্ত্র) বিষয়ে পিএইচডি ডিগ্রি অর্জন করেন ।\n\n\n=== দুই পবিত্র মসজিদের ইমাম ও খতিব ===\n\n\n==== মসজিদুল হারামে ====\nআব্দুল বারী আস-সুবাইতী রমজান মাসে তারাবীহ নামাজের জন্য ১৯৯০ সালে মক্কার মসজিদ আল-হারামে ৪ বছরের জন্য ইমাম হিসাবে নিযুক্ত হন।\n\n\n==== মসজিদে নববীতে ====\nএরপর তিনি ১৯৯৪ সালে মদিনার মসজিদে নববীর ইমাম ও খতিব হিসেবে নিযুক্ত হন । \n\n\n== তথ্যসূত্র =="}