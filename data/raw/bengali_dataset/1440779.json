{"pageid": 1440779, "title": "কুমুদিনী বসু", "url": "https://bn.wikipedia.org/wiki?curid=1440779", "content": "কুমুদিনী বসু (১৮৭৮ – ১৯৪৩) ছিলেন একজন সাহিত্যিক এবং সমাজসেবক। \n\n\n== প্রাথমিক ও কর্মজীবন ==\nতিনি বেথুন কলেজ থেকে এফ.এ পরীক্ষায় প্রথম হওয়ার জন্য মুর্শিদাবাদের নবাব বেগম সাহেবার পদক পান। বি.এ পরীক্ষায় প্রথম হওয়ার জন্য প্রমীলা সুন্দরী স্বর্ণপদক এবং কলিকাতা বিশ্ববিদ্যালয় থেকে সমস্ত মহিলা ছাত্রীদের মধ্যে প্রথম হওয়ার জন্য পদ্মাবতী স্বর্ণপদক লাভ করেন। কুমুদিনী একজন সুলেখিকা ছিলেন। ১৯২১ সালে নারীদের ভোটাধিকার আন্দোলনে কুমুদিনী বসুর নেতৃত্বে গড়ে ওঠে ‘সারা বাংলা নারী ভোটাধিকার কমিটি। তাঁর উল্লেখযোগ্য গ্রন্থগুলি হলো, সাহিত্য-চিন্তা, শিখের বলিদান, পকপুঞ্জ, অমরেন্দ্র, জাহাঙ্গীরের আত্মজীবনী, মেরী কার্পেন্টার প্রভৃতি। তিনি 'সুপ্রভাত' এবং 'বঙ্গলক্ষ্মী' পত্রিকার সম্পাদিকা ছিলেন। তার লেখা 'শিখের বলিদান' অগ্নিযুগে যুবকদের মধ্যে সাড়া জাগিয়েছিল। সমাজসেবার কাজে কুমুদিনী পিতার ও তার অগ্রজ সুকুমার মিত্রের সহযোগী ছিলেন। পতাকাবিদ্যা বিশেষজ্ঞ ও গবেষক শেখর চক্রবর্তীর মতে দেশের জাতীয় পতাকার প্রথম ডিজাইনার ছিলেন কুমুদিনী।  দেশাত্মবোধক গানের গায়িকা, শিক্ষাব্রতী ও লেখিকা বাসন্তী চক্রবর্তী (১৮৮৪-১৯৬৪) ছিলেন তার অনুজা।\n\n\n== সাহিত্যকর্ম ==\nসাহিত্য-চিন্তা\nশিখের বলিদান\nপকপুঞ্জ\nঅমরেন্দ্র\nজাহাঙ্গীরের আত্মজীবনী\nমেরী কার্পেন্টার\n\n\n== বহিঃসংযোগ ==\n\n\n== তথ্যসূত্র =="}