{"pageid": 1472688, "title": "ফরেস্ট্রি সায়েন্স এন্ড টেকনোলজি ইনস্টিটিউট, চট্টগ্রাম", "url": "https://bn.wikipedia.org/wiki?curid=1472688", "content": "ফরেস্ট্রি সায়েন্স এন্ড টেকনোলজি ইনস্টিটিউট বাংলাদেশ সরকারের মালিকানাধীন চট্টগ্রামের একটি বনবিজ্ঞান শিক্ষা প্রতিষ্ঠান। এটি বাংলাদেশের একমাত্র ইনস্টিটিউট যেটি বনবিজ্ঞানে চার বছরের ডিপ্লোমা প্রদান করে।\nবাংলাদেশে ফরেস্ট্রি সায়েন্স এন্ড টেকনোলজি ইনস্টিটিউট, রাজশাহী এবং ফরেস্ট্রি সায়েন্স এন্ড টেকনোলজি ইনস্টিটিউট, সিলেট নামে আরও দুটি ফরেস্ট্রি ইনস্টিটিউট রয়েছে।\n\n\n== ইতিহাস ==\n১৯৯৪ সালে বিশ্ব ব্যাংক ও জাতিসংঘ উন্নয়ন কর্মসূচীর আর্থিক সহায়তায় চট্টগ্রামে ফরেস্ট্রি সায়েন্স এন্ড টেকনোলজি ইনস্টিটিউট প্রতিষ্ঠিত হয়। পূর্বে এর নাম ছিল বাংলাদেশ ফরেস্ট কলেজ। এটি বাংলাদেশ কারিগরি শিক্ষা বোর্ডের অধিভুক্ত এবং বন অধিদপ্তর দ্বারা পরিচালিত। এটি একটি আবাসিক প্রতিষ্ঠান। ইনস্টিটিউটে শুরুতে ১০ জন শিক্ষক থাকলেও তহবিল স্বল্পতার কারণে সংখ্যাটি তিনে নামিয়ে আনা হয়। প্রতিষ্ঠানটি প্রতি বছর ৫০ জন শিক্ষার্থী নেয়।\n\n\n== বিতর্ক ==\n২০২০ সালের ১৩ আগস্ট কলেজের ১৪তম ব্যাচের ছাত্র ইউসুফ আলী বন বিভাগে কর্মরত অবস্থায় নিহত হন। অবৈধ জমি দখল ও গাছ কাটা ঠেকাতে গেলে তাকে হত্যা করা হয়। \n\n\n== তথ্যসূত্র =="}