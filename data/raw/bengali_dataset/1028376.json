{"pageid": 1028376, "title": "ব্যারিংটন ব্রাউন", "url": "https://bn.wikipedia.org/wiki?curid=1028376", "content": "ব্যারিংটন সেন্ট অবাইন ব্রাউন (ইংরেজি: Barrington Browne; জন্ম: ১৬ সেপ্টেম্বর, ১৯৬৭) নিউ আমস্টারডাম এলাকায় জন্মগ্রহণকারী সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৯০-এর দশকের সূচনালগ্নে অত্যন্ত সংক্ষিপ্ত সময়ের জন্যে ওয়েস্ট ইন্ডিজের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর ওয়েস্ট ইন্ডিয়ান ক্রিকেটে গায়ানা দলের প্রতিনিধিত্ব করেন। দলে তিনি মূলতঃ ডানহাতি ফাস্ট বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন ব্যারিংটন ব্রাউন।\n\n\n== খেলোয়াড়ী জীবন ==\n১৯৮৭-৮৮ মৌসুম থেকে ১৯৯৬-৯৭ মৌসুম পর্যন্ত ব্যারিংটন ব্রাউনের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে চারটিমাত্র ওডিআইয়ে অংশগ্রহণ করেছেন ব্যারিংটন ব্রাউন। ২০ অক্টোবর, ১৯৯৪ তারিখে মুম্বইয়ে স্বাগতিক ভারত দলের বিপক্ষে একদিনের আন্তর্জাতিকে অভিষেক ঘটে তার। ১১ নভেম্বর, ১৯৯৪ তারিখে জয়পুরে একই দলের বিপক্ষে সর্বশেষ ওডিআইয়ে অংশ নেন তিনি। অংশগ্রহণকৃত ওডিআইয়ের সবকটিই ভারতে বিপক্ষে খেলেন। তাকে কোন টেস্টে অংশগ্রহণ করার সুযোগ দেয়া হয়নি।\n\n\n== তথ্যসূত্র ==\n\n\n== আরও দেখুন ==\nইয়ান বিশপ\nস্টুয়ার্ট উইলিয়ামস\nপ্রথম-শ্রেণীর ক্রিকেট দলসমূহের বর্তমান তালিকা\nওয়েস্ট ইন্ডিয়ান একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে ব্যারিংটন ব্রাউন  (ইংরেজি)\nক্রিকেটআর্কাইভে ব্যারিংটন ব্রাউন   (সদস্যতা প্রয়োজনীয়) (ইংরেজি)"}