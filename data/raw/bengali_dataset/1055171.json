{"pageid": 1055171, "title": "অয়নাবরম", "url": "https://bn.wikipedia.org/wiki?curid=1055171", "content": "অয়নাবরম, বা অয়নপুরম, দক্ষিণ ভারতের তামিলনাড়ু রাজ্যের চেন্নাই জেলার উত্তর দিকে অবস্থিত একটি লোকালয়। চেন্নাইয়ের অন্যতম গুরুত্বপূর্ণ সংযোগী রাস্তা কোন্নূর হাই রোড এই অঞ্চলের ওপর দীর্ঘায়িত৷\n\n\n== নামকরণ ==\nলোকালয়টি পূর্বে অয়নপুরম নামে পরিচিত ছিল, যেখানে অয়ন শব্দের অর্থ ব্রহ্মা৷ যখন মুরুগা ব্রহ্মাদেবকে অনুযোগ করেন ও তার সৃষ্টিকারী ক্ষমতা হরণ করে নেন, তখন ব্রহ্মা শিবের আরাধনা করে তার এই শক্তি পুনর্সঞ্চয় করেন৷ মনে করা হয় ব্রহ্মা পরশুরাম ঈশ্বর মন্দিরের শিবের আরাধনা করেন৷ এই স্থানটি ব্রহ্মাপুরী নামেও উল্লিখিত রয়েছে৷\n\n\n== অবস্থান ==\nলোকালয়টির উত্তর দিকে পেরম্বুর, পূর্ব দিকে পুলিয়ান্তোপ, দক্ষিণ-পূর্ব দিকে পুরসাইবক্কম, দক্ষিণ দিকে কীলবক্কম, দক্ষিণ পশ্চিম দিকে আন্নানগর ও পশ্চিম দিকে ভিল্লিবক্কম অবস্থিত।\n\n\n== পরিবহন ==\nঅয়নাবরম থেকে চেন্নাই এমটিসি বাস পরিষেবার মাধ্যমে কোদুঙ্গাইয়ুর, সেঙ্গুন্দ্রম, কোয়মবেড়ু, তিরু ভি কল্যাণসুন্দরম নগর, মেটবক্কম, বড়পালনি, বেলাচেরি প্রভৃতি লোকালয়ের সাথে সড়কপথে যোগাযোগ করেছেন।\nএই লোকালয়ের নিকটবর্তী রেল স্টেশনদুটি হল দক্ষিণ রেলের অন্তর্গত পেরম্বুর ও পেরম্বুর লোকো ওয়ার্কস রেলওয়ে স্টেশন।\n\n\n== তথ্যসূত্র =="}