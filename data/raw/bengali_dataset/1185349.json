{"pageid": 1185349, "title": "জিভান্না লেতিশা সিরেগার", "url": "https://bn.wikipedia.org/wiki?curid=1185349", "content": "জিভান্না লেতিশা সিরেগার (জন্ম: ১৬ ফেব্রুয়ারী ১৯৮৯) একজন ইন্দোনেশীয় আলোচনা অনুষ্ঠানের আয়োজক, লেখক, জনহিতৈষী, মডেল এবং সুন্দরী প্রতিযোগিতার শিরোপাধারী, যিনি পুতেরি ইন্দোনেশিয়া ২০০৮ জিতেছেন, তিনি মিস ইউনিভার্স ২০০৯ প্রতিযোগিতায় ইন্দোনেশিয়ার প্রতিনিধিত্ব করেন  যা আটলান্টিস প্যারাডাইস আইল্যান্ড, নাসাউ, বাহামায় অনুষ্ঠিত হয়, যেখানে তিনি শীর্ষ ১৫ তে স্থান পাননি, কিন্তু তিনি \"মিস পপুলারিটি\" পুরস্কার জিতেন। \n\n\n== প্রারম্ভিক জীবন এবং কর্মজীবন ==\n\nজিভান্না ইন্দোনেশিয়ার জাকার্তায় জন্মগ্রহণ করেন, তার পিতামাতার দিক থেকে তিনি বাতাক ও সুদানী বংশোদ্ভূত, তিনি এলিট মডেল লুক ইন্দোনেশিয়ার প্রাক্তন বিজয়ী এবং চীনে এলিট মডেল লুক এশিয়া প্যাসিফিক ২০০৬-এ প্রতিদ্বন্দ্বিতা করেছেন।  ২০০৭-এ, তিনি জাকার্তার আল-ইজহার পন্ডক লাবু উচ্চ বিদ্যালয় থেকে পড়া শেষ করেন।  এরপর তিনি ইন্দোনেশিয়া বিশ্ববিদ্যালয় থেকে অর্থনীতিতে স্নাতক সম্পন্ন করেন। \nতিনি বর্তমানে ইন্দোনেশীয় টিভি স্টেশন নেট -এ সংবাদ উপস্থাপক হিসেবে কাজ করছেন। তবে তিনি চলচ্চিত্র তারকা হতে আগ্রহী।  কিছু অফার এসেছে, কিন্তু তিনি সেগুলি প্রত্যাখ্যান করেছেন কারণ তার ভূমিকা পছন্দ হয় নি। \nউপস্থাপক হিসেবে কাজ করার পাশাপাশি, ২ সেপ্টেম্বর ২০১২-তে জিভান্নাকে \"ওরাঙ্গুটানের রাষ্ট্রদূত\" নির্বাচিত হন। তিনি আন্তর্জাতিক ওরাঙ্গুটান ফাউন্ডেশনের (ওএফআই) - ওরাঙ্গুটান পরিচর্যা কেন্দ্র এবং পাসির পাঞ্জাং -এর ওরাঙ্গুটান পৃথকীকরণ এবং তানজুং পুটিং জাতীয় উদ্যানের ক্যাম্প লিকি পরিদর্শন করেন। সুমাত্রা এবং বোর্নিওতে বন্য ওরাঙ্গুটান জনসংখ্যা এবং তাদের বাসস্থান, গ্রীষ্মমণ্ডলীয় রেইন ফরেস্টের দুর্দশার কথা প্রচার করা।  তার সফরের সময় তিনি টেলিভিশনের জন্য ওএফআই-এর প্রেসিডেন্ট ড. বিরুটে গলডিকাসের সাক্ষাৎকার নেন।  জিভান্না ইন্দোনেশীয় এবং ইংরেজি উভয় ভাষায় সাবলীল। \n২১ ফেব্রুয়ারী ২০১৬-এ, তিনি জাকার্তার ধর্মওয়াংসা হোটেলে ইন্দোনেশীয় ব্যবসায়ী হ্যারিস আরগারেজা হারহাপকে বিয়ে করেন।  এবং ১৬ নভেম্বর ২০১৭ সালে তার একমাত্র পুত্র রিওজি ইব্রাহিম হারহাপের জন্ম দেন।  ১৮ জুলাই ২০১৮-এ, ইন্দোনেশিয়ার রাষ্ট্রপতি জোকো উইদোদো, মধ্য জাভা, ইন্দোনেশিয়ার গ্রোবোগান রিজেন্সিতে ২০১৮ এশীয় গেমসের মশাল রিলের উদ্বোধনী অনুষ্ঠানের জন্য ঐতিহ্যবাহী বালীয় পোষাক পরিহিত জিভান্নাকে ইন্দোনেশিয়ার বালির ঐতিহ্যবাহী একজন পেন্ডেট নৃত্যশিল্পী হিসেবে নিযুক্ত করেছিলেন। \n\n\n== সুন্দরী প্রতিযোগিতা ==\n\n\n=== পুতেরি ইন্দোনেশিয়া ২০০৮ ===\n১৯ বছর বয়সে, জিভান্না পুতেরি ইন্দোনেশিয়া সুন্দরী প্রতিযোগিতার ১৩তম সংস্করণে যোগদানের মাধ্যমে তার প্রতিযোগীতার জগতে প্রবেশ করেন।  তিনি পুতেরি ইন্দোনেশিয়া ২০০৮ প্রতিযোগিতায় জাকার্তা এসসিআর ৬ -এর প্রতিনিধিত্ব করেছিলেন, এবং জাকার্তা কনভেনশন সেন্টারে তার পূর্বসূরি, পূর্ব জাভার পুত্রি রাইমাওয়াস্তির উত্তরসূরি হিসেবে ১৫ আগস্ট ২০০৮-এ মুকুট পরেছিলেন। \n\n\n=== মিস ইউনিভার্স ২০০৯ ===\nজিভান্না মিস ইউনিভার্স ২০০৯ এ ইন্দোনেশিয়ার প্রতিনিধিত্ব করেছিলেন  আটলান্টিস প্যারাডাইস আইল্যান্ড, নাসাউ, বাহামাতে।  জিভান্না সেমিফাইনালে জায়গা করে নিতে ব্যর্থ হন, কিন্তু তিনি \"মিস পপুলারিটি (ফ্যান-ভোট)\" পুরস্কার জিতেছিলেন।\n\n\n== চলচ্চিত্রের তালিকা ==\nজিভান্না বিভিন্ন ধরনের আলোচনা অনুষ্ঠান উপস্থাপনা করেছেন। \n\n\n=== আলোচনা অনুষ্ঠান ===\n\n\n== বিখ্যাত আত্মীয় ==\nআলেকজান্ডার সিরেগার, ক্যাবাল তত্ত্বের উপর কাজ করা পদার্থবিদ\nমেরারি সিরেগার, ইন্দোনেশীয় লেখক ও ঔপন্যাসিক\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জিভান্না লেতিশা সিরেগার (ইংরেজি)\nইন্সটাগ্রামে জিভান্না লেতিশা সিরেগার\nমিস ইউনিভার্স দাপ্তরিক ওয়েবসাইট\nপুতেরি ইন্দোনেশিয়া"}