{"pageid": 1085101, "title": "অ্যারন র‍্যামসডেল", "url": "https://bn.wikipedia.org/wiki?curid=1085101", "content": "অ্যারন ক্রিস্টোফার র‍্যামসডেল (ইংরেজি: Aaron Ramsdale; জন্ম: ১৪ মে ১৯৯৮; অ্যারন র‍্যামসডেল নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনালের হয়ে গোলরক্ষক হিসেবে খেলেন।\nইংরেজ ফুটবল ক্লাব মার্শ টাউনের যুব পর্যায়ের হয়ে খেলার মাধ্যমে র‍্যামসডেল ফুটবল জগতে প্রবেশ করেছেন এবং পরবর্তীকালে বোল্টন ওয়ান্ডারার্স এবং শেফিল্ড ইউনাইটেডের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, শেফিল্ড ইউনাইটেডের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; শেফিল্ড ইউনাইটেডের হয়ে দুই মৌসুমে সকল প্রতিযোগিতায় ২ ম্যাচে অংশগ্রহণ করার পর ২০১৬–১৭ মৌসুমে তিনি প্রায় ১ মিলিয়ন ইউরোর বিনিময়ে ইংরেজ ক্লাব বোর্নমাথে যোগদান করেছেন। বোর্নমাথে চার মৌসুম অতিবাহিত করার পর প্রায় ২১ মিলিয়ন ইউরোর বিনিময়ে পুনরায় শেফিল্ড ইউনাইটেডের সাথে চুক্তি স্বাক্ষর করেছেন, যেখানে তিনি ৪০ ম্যাচে অংশগ্রহণ করেছেন। এরপূর্বে চেস্টারফিল্ড এবং উইম্বলডনের এক মৌসুম করে অতিবাহিত করেছেন। ২০২১–২২ মৌসুমে, তিনি প্রায় ২৮ মিলিয়ন ইউরোর বিনিময়ে শেফিল্ড ইউনাইটেড হতে আর্সেনালে যোগদান করেছেন।\n২০১৬ সালে, র‍্যামসডেল ইংল্যান্ড অনূর্ধ্ব-১৮ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। ব্যক্তিগতভাবে, র‍্যামসডেল বেশ কিছু পুরস্কার জয়লাভ করেছেন, যার মধ্যে ২০২০–২১ মৌসুমে শেফিল্ড ইউনাইটেডের বর্ষসেরা যুব খেলোয়াড় এবং বর্ষসেরা খেলোয়াড়ের পুরস্কার অন্যতম। দলগতভাবে, র‍্যামসডেল এপর্যন্ত ২টি শিরোপা জয়লাভ করেছেন, যার উভয়ই ইংল্যান্ডের হয়ে জয়লাভ করেছেন।\n\n\n== প্রারম্ভিক জীবন ==\nঅ্যারন ক্রিস্টোফার র‍্যামসডেল ১৯৯৮ সালের ১৪ই মে তারিখে ইংল্যান্ডের স্টোক-অন-ট্রেন্টে জন্মগ্রহণ করেছেন এবং নিকটবর্তী চেস্টারটন গ্রামে তার শৈশব অতিবাহিত করেছেন।\n\n\n== আন্তর্জাতিক ফুটবল ==\nর‍্যামসডেল ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯, ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ইংল্যান্ডের বয়সভিত্তিক দলের হয়ে তিনি ৩৪ ম্যাচে অংশগ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nঅ্যারন র‍্যামসডেল – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে অ্যারন র‍্যামসডেল  (ইংরেজি)  \nসকারবেসে অ্যারন র‍্যামসডেল (ইংরেজি) \nবিডিফুটবলে অ্যারন র‍্যামসডেল  (ইংরেজি)  \nট্রান্সফারমার্কেটে অ্যারন র‍্যামসডেল (ইংরেজি) \nওয়ার্ল্ডফুটবল.নেটে অ্যারন র‍্যামসডেল (ইংরেজি) \nইএসপিএন এফসিতে অ্যারন র‍্যামসডেল (ইংরেজি)"}