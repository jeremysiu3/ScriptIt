{"pageid": 1121672, "title": "কোলিন্স ফাই", "url": "https://bn.wikipedia.org/wiki?curid=1121672", "content": "কোলিন্স এনগোরান সুইরু ফাই (ফরাসি: Collins Fai; জন্ম: ১৩ আগস্ট ১৯৯২; কোলিন্স ফাই নামে সুপরিচিত) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে সৌদি ক্লাব আল তাই এবং ক্যামেরুন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০০৫–১০ মৌসুমে, মাত্র ১৩ বছর বয়সে, ক্যামেরুনীয় ফুটবল ক্লাব বামাঁদার যুব পর্যায়ের হয়ে খেলার মাধ্যমে ফাই ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১১–১২ মৌসুমে, ক্যামেরুনীয় ক্লাব ইউনিয়ন দুয়ালার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ইউনিয়ন দুয়ালার হয়ে দুই মৌসুমে ১৮ ম্যাচে অংশগ্রহণ করার পর ২০১৩–১৪ মৌসুমে তিনি রোমানীয় ক্লাব দিনামো বুকুরেশ্তে যোগদান করেছেন। দিনামো বুকুরেশ্তে তিন মৌসুম অতিবাহিত করার পর বেলজীয় ক্লাব স্ট্যান্ডার্ড লিয়েজের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১৫১ ম্যাচে ৩টি গোল করেছেন। ২০২১–২২ মৌসুমে, তিনি স্ট্যান্ডার্ড লিয়েজ হতে সৌদি ক্লাব আল তাইয়ে যোগদান করেছেন।\nফাই ক্যামেরুন অনূর্ধ্ব-২১ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। ক্যামেরুনের বয়সভিত্তিক দলের হয়ে খেলার পর, তিনি ২০১২ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৪৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকোলিন্স এনগোরান সুইরু ফাই ১৯৯২ সালের ১৩ই আগস্ট তারিখে ক্যামেরুনের বামাঁদায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফাই ক্যামেরুন অনূর্ধ্ব-২১ এবং ক্যামেরুন অনূর্ধ্ব-২৩ দলের হয়ে খেলার মাধ্যমে ক্যামেরুনের প্রতিনিধিত্ব করেছেন।\n২০১২ সালের ১৬ই নভেম্বর তারিখে, ২০ বছর, ৩ মাস ও ৩ দিন বয়সে, ডান পায়ে ফুটবল খেলায় পারদর্শী ফাই ইন্দোনেশিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ০–০ গোলে ড্র করেছিল। ক্যামেরুনের হয়ে অভিষেকের বছরে ফাই সর্বমোট ১ ম্যাচে অংশগ্রহণ করেছেন।\nফাই ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকোলিন্স ফাই – ফিফা প্রতিযোগিতার রেকর্ড (ইংরেজি) \nসকারওয়েতে কোলিন্স ফাই  (ইংরেজি)  \nসকারবেসে কোলিন্স ফাই (ইংরেজি) \nট্রান্সফারমার্কেটে কোলিন্স ফাই (ইংরেজি) \nওয়ার্ল্ডফুটবল.নেটে কোলিন্স ফাই (ইংরেজি) \nইএসপিএন এফসিতে কোলিন্স ফাই (ইংরেজি) \nন্যাশনাল-ফুটবল-টিমস.কমে কোলিন্স ফাই (ইংরেজি)"}