{"pageid": 1113493, "title": "আহ পেকু প্যাটারা", "url": "https://bn.wikipedia.org/wiki?curid=1113493", "content": "আহ পেকু প্যাটারা (ইংরেজি: Ah Peku Patera) হল বৃহস্পতির প্রাকৃতিক উপগ্রহ আইয়োর একটি প্যাটারা (স্ক্যালোপ-আকৃতির প্রান্তভাগ-যুক্ত এক ধরনের জটিল অভিঘাত গহ্বর)। এটির ব্যাস ৮৫ কিলোমিটার এবং স্থানাঙ্ক ১০.৩° উত্তর ১০৭° পশ্চিম﻿ / 10.3; -107। প্যাটারাটির নামকরণ করা হয়েছে মায়া ঝঞ্ঝা দেবতা আহ পেকুর নামানুসারে। ২০০৬ সালে ইন্টারন্যাশনাল অ্যাস্ট্রোনমিক্যাল ইউনিয়ন কর্তৃক নামটি গৃহীত হয়। আহ পেকু প্যাটারাটি মোনান প্যাটারার দক্ষিণে স্থিত মোনান মনসের দক্ষিণ প্রান্তে অবস্থিত। উদ্গীরণ কেন্দ্র আমিরানি ও মাউই এবং মাউই প্যাটারা এটির উত্তরপশ্চিমে অবস্থিত। আহ পেকু প্যাটারার উত্তরপূর্বে রয়েছে গিশ বার প্যাটারা। আহ পেকু প্যাটারাটিকে প্রথম শনাক্ত করা হয়েছিল গ্যালিলিও মহাকাশযানের সলিড স্টেট ইমেজার অ্যান্ড নিয়ার-ইনফ্রারেড ম্যাপিং স্পেকট্রোমিটারের মাধ্যমে। এটিকে একটি সক্রিয় হটস্পট মনে করা হয়।\n\n\n== তথ্যসূত্র =="}