{"pageid": 1321428, "title": "কুথু", "url": "https://bn.wikipedia.org/wiki?curid=1321428", "content": "কুথু বা থেরুকুথু (জওয়ালিথ) ( তামিল: கூத்து   ) একটি প্রাচীন শৈল্পিক পরিবেশনা যেখানে শিল্পীরা তামিল ভাষায় পরিবেশিত মহাকাব্য গল্প বলার জন্য নৃত্য ও সঙ্গীত পরিবেশন করেন। এটি একটি লোকশিল্প যা আদি তামিল দেশ থেকে উদ্ভূত হয়েছে।   আরও পরিচ্ছন্নভাবে বললে  কুথু টেরুকুট্টু ( তামিল :தெருக்கூத்து) অথবা কাট্টাইক্কুট্টুকে বোঝায়। তেরুক্কুট্টু ও কাট্টাইক্কুট্টু শব্দগুলি প্রায়ই আধুনিক সময়ে একই অর্থে ব্যবহৃত হয়।  ঐতিহাসিকভাবে দুটি শব্দ দুটি ভিন্ন ধরনের প্রমোদানুষ্ঠান ছিল। যেখানে কিছু গ্রামে পার্থক্য দেখা যায় যে তেরুকুট্টু একটি মিছিলে ভ্রাম্যমাণ প্রমোদানুষ্ঠান এবং কাট্টাইকুট্টু একটি নির্দিষ্ট প্রমোদানুষ্ঠান যায় একটি নির্দিষ্ট জায়গায় রাতারাতি হয়। বিনোদনের একটি রূপ হিসাবে কুথু শত শত বছর আগে তামিলনাড়ুতে তার শীর্ষে পৌঁছেছিল,  ইয়াল (সাহিত্য), ইসাই (সংগীত) এবং নাটগাম (নাটক) এর বিকাশ সম্পর্কে সঙ্গম গ্রন্থে উল্লেখ করা হয়েছে। শুধুমাত্র বিনোদনের একটি মাধ্যমকে অতিক্রম করে কুথু গ্রামীণ জনগণকে ধর্ম এবং তাদের ইতিহাস সম্পর্কে শিক্ষিত করে। \n\nকুথু হল একটি অনানুষ্ঠানিক নৃত্য কাঠামো যেখানে পরিবেশন সাধারণত প্রাচীন মহাকাব্য যেমন: রামায়ণ, মহাভারত এবং তামিল শাস্ত্রীয় মহাকাব্যের দৃশ্যগুলিকে চিত্রিত করে। ঐতিহ্যগতভাবে কোন কথ্য সংলাপ নেই, শুধুমাত্র গান।যেহেতু কোনো পরিবর্ধন প্রযুক্তি ব্যবহার করা হয় না তাই শিল্পীদের তাদের নিজস্ব কণ্ঠে এবং পুরো ভিড়ের কাছে পৌঁছানোর জন্য উচ্চ পিচে গান গাওয়ার প্রশিক্ষণ দেওয়া হয়। শিল্পীরা জটিল ভারী পোশাক পরিহিত থাকে এবং খুব কড়া মেকআপ ব্যবহার করে। তারা বিশাল মাথার পোশাক, ঝকঝকে কাঁধের বর্ম এবং চওড়া রঙিন স্কার্ট পরে। ঐতিহ্যগতভাবে এই নাট্য রূপটি প্রধানত পুরুষ ছিল। যদিও আধুনিক সময়ে আরও নারীদের অন্তর্ভুক্ত করা হয়েছে (উদাহরণস্বরূপ কাট্টাইক্কুট্টু গুরুকুলামে গার্লস থিয়েটার)।\nকুথুর প্রকারভেদ  হচ্ছে নাট্টু কুথু, কুরভাই কুথু এবং ভাল্লী কুরহু। ভাল্লী কুরহু তামিল দেশের বিভিন্ন জনগোষ্ঠীর রাষ্ট্র ও সংস্কৃতি সম্পর্কে। সাময়া কুথু ধর্মীয় বিষয়গুলি প্রদর্শন করে। পোরকালা কুথু, পেই কুথু এবং থুনগাই কুথু দেশের মার্শাল আর্ট এবং লড়াই কৌশল পরিবেশন করে। আরেকটি গুরুত্বপূর্ণ শিল্প রূপ চকিয়ার কুথু, কেরালায় খুব জনপ্রিয়। শীলাপ্তিকরমে এই কুথুর উল্লেখ আছে।\nবিগত বছরগুলিতে কুথুর জন্য কোনও আনুষ্ঠানিক প্রশিক্ষণ প্রতিষ্ঠান, স্কুল বা নাটুভানার (শিক্ষক) ছিল না। এখন মৃতপ্রায় শিল্পকে উৎসাহিত করার জন্য কুথু পাত্তারাই নামে কুথুর জন্য কিছু কর্মশালা রয়েছে এবং কিছু উৎসর্গীকৃত স্কুলও রয়েছে (উদাহরণস্বরূপ কাট্টাইকুট্টু গুরুকুলম)।\nকুথু তামিলনাড়ু থেকে দক্ষিণ ভারতে বিশেষ করে কর্ণাটক এবং কেরালায় ছড়িয়ে পড়ে। এটি গ্রামীণ এলাকায় খুবই জনপ্রিয় যা আধুনিক সময়েও তুলনামূলকভাবে অপরিবর্তিত।\nথিলাই নটরাজ মন্দিরের দেবতা চিদাম্বরম সঙ্গম যুগ থেকে \"থিলাই কুথান\" নামে পরিচিত যা অর্থ থিলাই এর মহাজাগতিক নর্তকী এবং এর সংস্কৃত অনুবাদ হল নটরাজ।\n\n\n== ভারতের বাইরে ==\nতামিলরা মরিশাস, রিইউনিয়ন, গায়ানা, মালয়া, দক্ষিণ আফ্রিকা, ফিজি, মরিশাস, ত্রিনিদাদ ও টোবাগো, গায়ানা, সুরিনাম, জ্যামাইকা, ফ্রেঞ্চ গায়ানা, গুয়াদেলুপ ও মার্টিনিকের মতো বিভিন্ন অঞ্চলে পাড়ি জমায় এবং তারা এই কুথু নৃত্যকে তাদের সাথে নিয়ে যায়। নতুন বসতির ফলে সর্বজনীনভাবে প্রচারও ঘটে।\nফিজিতে থেরুকুটু তিরিকুতু নামে পরিচিত।\nদক্ষিণ ভারতীয় বংশোদ্ভূত ফিজিয়ানরা যারা পশ্চিম কানাডা এবং মার্কিন যুক্তরাষ্ট্রের কিছু অংশে অভিবাসিত হয়েছে তারাও ঐতিহ্যবাহী নৃত্যটি বহন করেছে। এটি হিন্দু মন্দির (মন্দির) এবং শহরের এডমন্টন, ক্যালগারি ও ভ্যানকুভারের মতো অন্যান্য সম্প্রদায়ের স্থানগুলিতেও পরিবেশন হয়।\n১৯৯৩ সালের শীতকালে ক্যালগারিতে \"এএম অ্যান্ড পার্টি\" ( এডমন্টনে প্রতিষ্ঠিত) নামে একটি দল কর্তৃক উত্তর আমেরিকায় প্রথম পরিচিত তিরিকুটু পরিবেশিত হয়েছিল। তারা সফলভাবে একটি কমিউনিটি হলে তাদের প্রারম্ভ \"ভীষ্ম সান্দাই\" শেষ করে কিন্তু দুর্ভাগ্যবশত আলবার্টা হাইওয়ে ২-তে এডমন্টনে তাদের বহনকারী বাসটি দুর্ঘটনার কবলে পড়ে এবং পরে দলটিকে হেলিকপ্টারের মাধ্যমে উদ্ধার করা হয়েছিল কিন্তু অন্য কোন বিবরণ জনসাধারণের কাছে পরিষ্কার করা হয়নি।\n\"তামিল নাদাগাম এডমন্টন\" ২০১১ সালে \"এএম অ্যান্ড পার্টি\"  কানাডা এবং মার্কিন যুক্তরাষ্ট্রের আশেপাশের গোষ্ঠীগুলির সদস্যদের সমন্বয়ে একটি সম্মিলিত তিরিকুতু দল প্রতিষ্ঠিত হয়েছিল। ২০২২ সালের মার্চ মাসে বিষ্ণু মন্দিরে এডমন্টনে তাদের শেষ পরিবেশন করে এবং এই দলটি এখনও সক্রিয়ভাবে পারফর্ম করছে।\n\n\n== আরও দেখুন ==\nতামিলনাড়ুর নাচের ধরন\nদপ্পন কুঠু\nপান্ডারবন্নিয়ান কুথু\n\n\n== তথ্যসূত্র ==\n\nBhargava, Gopal K.; Shankarlal C. Bhatt (২০০৬)। Land and people of Indian states and union territories. 25. Tamil Nadu। Kalpaz Publications। আইএসবিএন 81-7835-381-4। \n\n\n== বহিঃসংযোগ ==\nTherukoothu.org  ওয়েব্যাক মেশিনে আর্কাইভকৃত ৫ এপ্রিল ২০১৩ তারিখে\nTheruKoothu ডকুমেন্টারি, বে অফ বেঙ্গল প্রোগ্রাম আন্তঃসরকারি সংস্থা\nতারপরমোদি কুথু: https://kalaikurusil.com/"}