{"pageid": 1368124, "title": "অদ্বৈত (কচ্ছপ)", "url": "https://bn.wikipedia.org/wiki?curid=1368124", "content": "অদ্বৈত (আনু. ১৭৫০ – ২২ মার্চ ২০০৬) এক পুরুষ আলডাব্রা বৃহৎ কচ্ছপ। সে ভারতের পশ্চিমবঙ্গ রাজ্যের রাজধানী কলকাতার আলিপুর পশুশালায় বাস করত। ২০০৬ সালে তার মৃত্যুর সময় অদ্বৈতকে বিশ্বের সবচেয়ে দীর্ঘজীবী প্রাণীর মধ্যে অন্যতম বলে বিশ্বাস করা হয়।\nসে সম্ভবত সেশেলসের আলডাব্রা অ্যাটল থেকে জাত। এই কাহিনীকে যাচাই করা হয়নি। প্রাণীটি কলকাতার উত্তর শহরতলি ব্যারাকপুরে রবার্ট ক্লাইভের ভূসম্পত্তিতে বসবাসকারী চারটি কচ্ছপের মধ্যে অন্যতম। এটা বলা হয় যে ১৭৫৭ সালে পলাশীর যুদ্ধে জয়ের পর ক্লাইভ কচ্ছপগুলিকে লাভ করেছিলেন। ১৮৭৫-৭৬ সালে কার্ল লুই শভেন্ডলার অদ্বৈতকে আলিপুর পশুশালায় স্থানান্তরিত করেছিলেন, যিনি পশুশালাটি প্রতিষ্ঠা করেছিলেন। অদ্বৈত আমৃত্যু ঐ পশুশালায় বাস করেছিল। ২০০৫ সালের শেষে তার খোলকে ফাটল ধরে গিয়েছিল এবং ঐ ভাঙা খোলকের নিচের মাংসে এক যন্ত্রণা সৃষ্টি হয়েছিল। এর ফলে ২২ মার্চ ২০০৬-এ লিভার ফেলিয়ারের জন্য আনুমানিক ২৫৫ বছর বয়সে তার মৃত্যু হয়েছিল। যদি তার আনুমানিক বয়সটি যাচাই করা যায়,\nতবে অদ্বৈত আধুনিককালের সবচেয়ে দীর্ঘজীবী কচ্ছপ বলে পরিগণিত হবে।\n\n\n== তথ্যসূত্র ==\n\n\n== বহিঃসংযোগ ==\n\"Kolkata toasts 255-year-old resident\"। Sify। ২৭ এপ্রিল ২০০৬ তারিখে মূল থেকে আর্কাইভ করা। সংগ্রহের তারিখ ১২ জানুয়ারি ২০১৯। \n\"Worlds Oldest Animals\"। ২৯ জুন ২০১৫। ২০২১-১২-২২ তারিখে মূল থেকে আর্কাইভ করা।"}