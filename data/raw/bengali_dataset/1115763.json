{"pageid": 1115763, "title": "জারা রাদারফোর্ড", "url": "https://bn.wikipedia.org/wiki?curid=1115763", "content": "জারা রাদারফোর্ড (ইংরেজি: Zara Rutherford; জন্ম ৫ জুলাই ২০০২) একজন বেলজিয়ান-ব্রিটিশ বিমান চালক। তিনিই প্রথম ব্যক্তি যিনি একটি মাইক্রোলাইট বিমানে সারা বিশ্বে উড়েছেন। ১৯ বছর বয়সে ১৮ আগস্ট ২০২১ তারিখে বেলজিয়ামের কর্টরেইক থেকে শুরু করে ২০ জানুয়ারি ২০২২ তারিখে শেষ করে পাঁচ মাসের যাত্রার পর তিনি বিশ্বের সর্বকনিষ্ঠ মহিলা বৈমানিক হন।\nজারা রাদারফোর্ড বেলজিয়ামের ব্রাসেলসে ব্রিটিশ পেশাদার বিমানচালক স্যাম রাদারফোর্ড এবং বেলজিয়ান মনোরঞ্জনমূলক বৈমানিক ও আইনজীবী বিট্রিস ডি স্মেটের নিকট জন্মগ্রহণ করেন। অল্পবয়সী মেয়ে হিসাবে জারা তাঁর বাবার সাথে যেতেন, মাঝে মাঝে নিজেও বিমান উড়তেন। ১৪ বছর বয়সে তিনি একজন বৈমানিক হওয়ার প্রশিক্ষণ শুরু করেন এবং ২০২০ সালে তাঁর বৈমানিকের লাইসেন্স পেয়ে যান। তিনি ইংল্যান্ডের হ্যাম্পশায়ারের উইঞ্চেস্টারে সেন্ট সুইথুন্স স্কুলে গণিত, উচ্চতর গণিত, অর্থনীতি এবং পদার্থবিদ্যায় তাঁর A লেভেল সম্পন্ন করেন।\n\n\n== বিশ্বজুড়ে একক উড়ান ==\n\n২৬ জুলাই ২০২১-এ উইনচেস্টারের কাছে পোফাম বিমানঘাঁটিতে একটি সংবাদ সম্মেলনে, জারা ১৯ বছর বয়সে বিশ্বজুড়ে এককভাবে উড়ে আসা সর্বকনিষ্ঠ মহিলা বৈমানিক হওয়ার জন্য তাঁর বিদার প্রস্তাব ঘোষণা করেন। তিনি মার্কিন বৈমানিক শায়েস্তা ওয়াইজের পূর্বে করা রেকর্ডটি ভাঙার লক্ষ্য স্থাপন করেন, যিনি ২০১৭ সালে ৩০ বছর বয়সে এই রেকর্ডটি অর্জন করেছিলেন। এই রেকর্ডটি ছাড়াও তিনি আরও দুটি রেকর্ড ভাঙার চেষ্টা করেছিলেন–একটি মাইক্রোলাইট বিমানে বিশ্ব প্রদক্ষিণকারী প্রথম মহিলা হতে এবং একক-ইঞ্জিন বিমানে প্রথম বেলজিয়ান হিসাবে একা বিশ্ব প্রদক্ষিণ করতে। বিজ্ঞান, প্রযুক্তি, প্রকৌশল ও গণিত (STEM) এবং বিমান চালনার মতো ক্ষেত্রে লিঙ্গ ব্যবধান সম্পর্কে সচেতনতা বাড়াতে এবং আরও বেশি নারী ও মেয়েদেরকে STEM এর ক্ষেত্রগুলোতে দ্রুত অংশগ্রহণ করতে অনুপ্রাণিত করাও রেকর্ড-ভাঙার এই প্রচেষ্টার উদ্দেশ্য ছিল৷ তাঁর প্রচেষ্টাকে প্রধান পৃষ্ঠপোষক ওয়েব হোস্টিং পরিষেবা ICDSoft, রিচার্ড ব্র্যানসনের ভার্জিন গ্রুপ, বেলজীয় উদ্যোক্তা (কোম্পানি) SafeSky এবং ওলন্দাজ কর্মী নিয়োগ কোম্পানি টিএমসি গ্রুপ সমর্থন করেছিল। তিনি দাতব্য সংস্থা গার্লস হু কোড এবং ড্রিম্‌স সোরের সাথেও অংশীদারত্ব করেছেন, যার লক্ষ্য নারী ও মেয়েদের STEM ক্ষেত্রে প্রবেশ করতে অনুপ্রাণিত করা ও সাহায্য করা।\nজারা ১৮ আগস্ট ২০২১ তারিখে বেলজিয়ামের কর্টরেইক-ভেফেলগেম বিমানবন্দর থেকে একটি শার্ক ইউএল বিমানে চড়ে তাঁর একক প্রচেষ্টা শুরু করেন, যেটি তাকে স্লোভাকীয় নির্মাতা প্রতিষ্ঠান শার্ক.এরো ঋণে দিয়েছিলো। কর্টরেইক থেকে তিনি পোফাম বিমানঘাঁটিতে যান যেখানে তিনি অ্যাবরদিন হয়ে স্কটল্যান্ডের উইকে যাবার পূর্বে এক ঘণ্টা আগে কাটিয়েছিলেন। পরের দিন তিনি পাঁচ ঘণ্টার ফ্লাইটের পর আইসল্যান্ডের রেইকিয়াভিকে অবতরণ করেন।\n\n\n== তথ্যসূত্র =="}