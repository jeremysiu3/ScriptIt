{"pageid": 1033363, "title": "আমস পিপার", "url": "https://bn.wikipedia.org/wiki?curid=1033363", "content": "আমস পিপার (জার্মান উচ্চারণ: [amɔs pi:pɐ], জার্মান: Amos Pieper; জন্ম: ১৭ জানুয়ারি ১৯৯৮) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের শীর্ষ স্তর বুন্দেসলিগার ক্লাব আরমিনিয়া বিলেফেল্ড এবং জার্মানি অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেলে থাকেন।\nজার্মান ফুটবল ক্লাব নর্ডকির্খেনের যুব পর্যায়ের হয়ে খেলার মাধ্যমে পিপার ফুটবল জগতে প্রবেশ করেছেন এবং পরবর্তীকালে ইউনিয়ন লুডিংহাউসেন এবং বরুসিয়া ডর্টমুন্ডের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, জার্মান ক্লাব বরুসিয়া ডর্টমুন্ড ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; বরুসিয়া ডর্টমুন্ড ২-এর হয়ে তিনি ৩৪ ম্যাচে ১টি গোল করেছেন। ২০১৮–১৯ মৌসুমে, তিনি বরুসিয়া ডর্টমুন্ড ২ হতে আরমিনিয়া বিলেফেল্ডে যোগদান করেছেন।\n২০১৫ সালে, পিপার জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nআমস পিপার ১৯৯৮ সালের ১৭ই জানুয়ারি তারিখে জার্মানির লুডিংহাউসেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপিপার জার্মানি অনূর্ধ্ব-১৮ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৫ সালের ১৬ই নভেম্বর তারিখে তিনি নেদারল্যান্ডস অনূর্ধ্ব-১৮ দলের বিরুদ্ধে এক প্রীতি ম্যাচে জার্মানি অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে আমস পিপার (ইংরেজি) (এছাড়াও জার্মান ভাষায় উপলব্ধ) \nসকারওয়েতে আমস পিপার  (ইংরেজি)  \nসকারবেসে আমস পিপার (ইংরেজি) \nবিডিফুটবলে আমস পিপার  (ইংরেজি)  \nওয়ার্ল্ডফুটবল.নেটে আমস পিপার (ইংরেজি) \nইএসপিএন এফসিতে আমস পিপার (ইংরেজি)"}