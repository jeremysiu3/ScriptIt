{"pageid": 1477681, "title": "সান্তিয়াগো আরসিলা", "url": "https://bn.wikipedia.org/wiki?curid=1477681", "content": "সান্তিয়াগো আরসিলা (স্পেনীয়: Santiago Arcila; জন্ম: ৩ ডিসেম্বর ১৯৯৯) হলেন একজন কলম্বীয় তীরন্দাজ, যিনি কলম্বিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nআরসিলা কলম্বিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nসান্তিয়াগো আরসিলা ১৯৯৯ সালের ৩রা ডিসেম্বর তারিখে কলম্বিয়ার সাবানেতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nআরসিলা কলম্বিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৯টি ১০ পয়েন্ট অর্জন করে সর্বমোট ৬৭৩ পয়েন্ট নিয়ে তিনি ১৫তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫০তম স্থান অধিকারী লুক্সেমবুর্গের পিট ক্লাইনের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে কিম জে-দোকের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি হোর্হে এনরিকেস এবং আন্দ্রেস এর্নান্দেস ভেরার সাথে কলম্বীয় দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৮১টি ১০ পয়েন্ট অর্জন করে সর্বমোট ১৯৭০ পয়েন্ট নিয়ে ১১তম স্থান অধিকার করেছিল। অতঃপর প্রাথমিক পর্বে তারা তুরস্কের কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং আনা রেন্দোন একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬০টি ১০ পয়েন্ট অর্জন করে সর্বমোট ১৩২২ পয়েন্ট নিয়ে ১৫তম স্থান অধিকার করেছিল। অতঃপর ১৬ দলের পর্বে জার্মানির কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও ক্রীড়া ডাটাবেস বৈশিষ্ট্য নেই"}