{"pageid": 1112379, "title": "ইতিহাসের কাঠগড়ায় হযরত মুআবিয়া রা.", "url": "https://bn.wikipedia.org/wiki?curid=1112379", "content": "ইতিহাসের কাঠগড়ায় হযরত মুআবিয়া রা. (উর্দু: حضرت معاویہ اور تاریخی حقائق‎‎) ইসলামের নবী মুহাম্মদ (স.)–এর সাহাবী মুআবিয়া ইবনে আবু সুফিয়ানকে নিয়ে লিখিত একটি সুক্ষ্ম বিশ্লেষণধর্মী গ্রন্থ। ১৯৭১ সালে এই গ্রন্থটি রচনা করেন পাকিস্তানি ইসলামি পণ্ডিত ও বিচারক মুহাম্মদ তাকি উসমানি। এটি মূলত জামায়াতে ইসলামীর প্রতিষ্ঠাতা আবুল আ'লা মওদুদীর লিখিত খিলাফত ও রাজতন্ত্র –এর জবাবে রচিত হয়েছে। মওদুদী তার বইয়ে মুআবিয়ার রাজনীতি, শাসন ব্যবস্থা নিয়ে যেসব অভিযোগ উত্থাপন করেছেন, মুহাম্মদ তাকি উসমানি তাত্ত্বিকভাবে তার জবাব দিয়েছেন। বইটির উর্দু নাম \"হযরত মুআবিয়া আওর তারিখি হাকিকাহ\" যার অর্থ হযরত মুআবিয়া এবং ঐতিহাসিক সত্য। মূল বইয়ের পৃষ্ঠা সংখ্যা ৩২৭। \"ইতিহাসের কাঠগড়ায় হযরত মুআবিয়া রা.\" নামে ১৯৮৭ সালে বইটির বঙ্গানুবাদ করেছেন আবু তাহের মিসবাহ।\n\n\n== প্রেক্ষাপট ==\nগ্রন্থটির ভূমিকায় লেখক তাকি উসমানি গ্রন্থটি রচনার প্রেক্ষাপট তুলে ধরেছেন। ইসলামের আলোকে সাহাবীর গুরুত্ব ও প্রথম মুয়াবিয়ার অবদান বর্ণনা করার পর তিনি লিখেন, \n\n\n== বিষয়বস্তু ==\nগ্রন্থটির শুরুতে লেখক মুআবিয়ার উপর আরোপিত বিভিন্ন অভিযোগের জবাব দিয়েছেন। তারপর সাহাবা সম্পর্কীয় কিছু মৌলিক আলোচনা ও মুআবিয়ার ব্যক্তি চরিত্র অবদান তুলে ধরেছেন। মুআবিয়ার উপর আরোপিত বিভিন্ন অভিযোগের জবাবের মধ্যে রয়েছে: মুআবিয়ার বিদআত জারি করা, দিয়তের অর্থ আত্মসাৎ, গনীমতের অর্থ আত্মসাৎ, হযরত আলীকে গালমন্দ করা, যিয়াদকে ভ্রাতৃমর্যাদা দান, প্রশাসকদের স্বেচ্ছাচার, হাজার বিন আদীর মৃত্যুদণ্ড, মুআবিয়া ও বাকস্বাধীনতা, ইয়াযিদের মনোনয়ন, শরীয়তের দৃষ্টিতে পরবর্তী খলীফার মনোনয়ন, মুআবিয়ার চোখে ইয়াযিদ, মুগীরার ভূমিকা, বাইআত গ্রহণে অসদুপায় অবলম্বন, হুসাইন-এর ভূমিকা। কয়েকটি মৌলিক আলোচনার মধ্যে রয়েছে: সাহাবাদের আদালত ও ন্যায়পরতা, ঐতিহাসিক বর্ণনার প্রকৃতি, মুআবিয়ার খিলাফতের সঠিক মূল্যায়ন, বালাকোটের শহীদের দৃষ্টিতে একটি জরুরী কথা। মুআবিয়ার ব্যক্তি-চরিত্র, অবদান অংশে আছে: মুআবিয়ার ইসলাম গ্রহণ, নবীর সাথে নিবিড় সম্পর্ক, সাহাবাদের দৃষ্টিতে মুআবিয়া, তাবেয়ীদের চোখে মুআবিয়া, সংক্ষিপ্ত জীবনালেখ্য, শাসক মুআবিয়া, দৈনন্দিন কর্মসূচী, সহনশীলতা ও কোমল ব্যবহার, নবীপ্রেম, নবীর প্রতি অখণ্ড আনুগত্য, সরল অনাড়ম্বর জীবন, ইলম ও প্রজ্ঞা, নির্দোষ কৌতুক, ওয়াফাত।\n\n\n== সিদ্ধান্ত ==\nলেখক মুয়াবিয়া কর্তৃক ইয়াজিদের মনোনয়নের নিয়ে শাহ ওয়ালীউল্লাহ দেহলভী, মাওয়ার্দী, আবি ইয়ালা আল-ফাররা হাম্বলী, ইবনে খালদুন, তাবারী, ইবনে-ই-কুতাইবা দিনাওয়ারী, ইবনে কাছির, আল-যাহাবী, সুয়ুতি, আল-বালাজুরি, কাজী ইবনে আল-আরাবি, ইবনে আল-হামাম, ইবনে তাইমিয়া প্রমুখ ইসলামি পণ্ডিতদের মতামত নিয়ে আলোচনা করে এই সিদ্ধান্তে উপনীত হন যে শাসক খলিফা মুয়াবিয়া কর্তৃক ইয়াজিদের মনোনয়ন ইসলামি আইনের সাথে সাথে রাজনৈতিক বুদ্ধিমত্তার সাথে বেশ সামঞ্জস্যপূর্ণ ছিল; এটি প্রকৃতপক্ষে ইসলামি উম্মাহর সর্বোত্তম স্বার্থে করা হয়েছিল এবং মুয়াবিয়ার জন্য কোনো অপ্রকৃত উদ্দেশ্যকে দায়ী করা যায় না। ইয়াজিদের মনোনয়নের বৈধতার সর্বোত্তম প্রমাণ পাওয়া যায় সাহাবায়ে কেরাম এবং উম্মাহর অন্যান্য গণ্যমান্য ব্যক্তিদের ঐকমত্য থেকে।\n\n\n== আরও দেখুন ==\nমুহাম্মদ তাকি উসমানির গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nইতিহাসের কাঠগড়ায় হযরত মুআবিয়া রা.—এর উর্দু সংস্করণ\nইতিহাসের কাঠগড়ায় হযরত মুআবিয়া রা.—এর বাংলা সংস্করণ"}