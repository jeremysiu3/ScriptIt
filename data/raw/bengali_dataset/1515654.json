{"pageid": 1515654, "title": "ফ্রেজন", "url": "https://bn.wikipedia.org/wiki?curid=1515654", "content": "ফ্রেজন (Feijão থেকে, যা পর্তুগিজে মটরশুটি বোঝায়) হল নারকেল দুধ ও মটরশুটির স্যুপ। এটি বিশেষ করে পবিত্র সপ্তাহে কিছু খ্রিস্টানরা খেয়ে থাকে। মূলত ক্যাথলিকদের মধ্যে এটি জনপ্রিয়। ফ্রেজন ব্রাজিল ও নাইজেরিয়ায় বিশেষভাবে প্রচলিত। নাইজেরিয়ার যোরুবা সম্প্রদায়, যারা দাস ব্যবসা বিলুপ্তির পর ব্রাজিল থেকে দেশে ফিরে আসেন এবং লাগোস দ্বীপের \"ব্রাজিলিয়ান কোয়ার্টার্স\"-এ বসবাস করেন, তাদের মধ্যেও এই খাবার জনপ্রিয়। এছাড়া, সিয়েরা লিওনেতে গুড ফ্রাইডে ও বিবাহের মতো অনুষ্ঠানে এটি পরিবেশন করা হয়।\nগুড ফ্রাইডেতে দুধের খাবার এবং মাংস (গরু, শূকর, ছাগল) খাওয়া নিষিদ্ধ। তাই সাধারণত তেলে ভাজা মাছ ও মরিচযুক্ত শামুকের মতো দুধবিহীন খাবারের সাথে ফ্রেজন খাওয়া হয়।\nনাইজেরিয়া ও পশ্চিম আফ্রিকায় ফ্রেজন হল কালো মটরশুটি দিয়ে তৈরি পুডিং। এটি এক রাত ধরে কাঠ বা কয়লার আগুনে ধীরে ধীরে রান্না করা হয়। পরে নারকেল দুধের সাথে মিশিয়ে ঘন, মিষ্টি ও মসৃণ পুডিং তৈরি করা হয়। কিছু দেশে এটি কোকো দিয়ে স্বাদযুক্ত করা হয়।\nফ্রেজন প্রায়ই মাছের ঝোল, মরিচযুক্ত শামুক ও গারি ইজেবুর সাথে পরিবেশন করা হয়।\n\n\n== অন্যান্য বৈচিত্র্য ==\nমরিচ, ক্রেফিশ, লবণ এবং টমেটো মিশিয়ে মটরশুটি এবং নারকেলের মিশ্রণে মেশানো যেতে পারে।\nচিনি যোগ করে মিষ্টি ফ্রেজনও পাওয়া যেতে পারে। শক্ত না হওয়া পর্যন্ত এটিকে ঠান্ডা করা হয়, অথবা পাতলা ক'রে পানীয় হিসেবে বিস্কুটের সাথে পরিবেশন করা যেতে পারে।\n\n\n== আরও দেখুন ==\n\nআফ্রিকান খাবারের তালিকা\nশিমের স্যুপের তালিকা\nস্যুপের তালিকা\n\n\n== তথ্যসূত্র ==\nফ্রেজন\nটেমপ্লেট:African cuisine"}