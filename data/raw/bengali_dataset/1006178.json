{"pageid": 1006178, "title": "বহুমূত্রজনিত গভীর অচেতনাবস্থা", "url": "https://bn.wikipedia.org/wiki?curid=1006178", "content": "বহুমূত্রজনিত গভীর অচেতনাবস্থা বা মধুমেহজনিত গভীর অচেতনাবস্থা (ইংরেজিতে ডায়াবেটিক কোমা) বলতে বহুমূত্ররোগ বা মধুমেহ রোগ তথা ডায়াবেটিস রোগে আক্রান্ত ব্যক্তিদের ক্ষেত্রে সংঘটিত এক ধরনের গভীর অচেতনাবস্থাকে বোঝায়। এ ধরনের শারীরিক অবস্থায় জরুরি চিকিৎসা প্রদান করার প্রয়োজন।\nএখন পর্যন্ত তিন ধরনের বহুমূত্রজনিত গভীর অচেতনাবস্থা (ডায়াবেটিক কোমা) নির্ণয় করা হয়েছে।\n\nবহুমূত্ররোগে আক্রান্ত ব্যক্তির রক্তে শর্করার পরিমাণ অত্যন্ত কমে যাওয়া\nবহুমূত্রজনিত কিটোঅ্যাসিড আধিক্যের (সাধারণত টাইপ ১ ডায়াবেটিসের ক্ষেত্রে) অবস্থা এতোটাই মারাত্মক পর্যায়ে চলে যাওয়া যার ফলে রক্তে শর্করার পরিমাণ অত্যন্ত বৃদ্ধি পাওয়ায়, পানিশূন্যতা ও অভিঘাত (শক), এবং অবসন্নতার সংমিশ্রণে রোগী অচেতন হয়ে পড়ে।\nঅতি-অভিস্রাবণিক (হাইপার-অসমোটিক) কিটোনীভবন-বিহীন (নন-কিটোটিক) গভীর অচেতনাবস্থা (সাধারণত টাইপ ২ ডায়াবেটিসের ক্ষেত্রে), যেক্ষেত্রে শরীরে শর্করার পরিমাণ ও পানিশূন্যতা এতোটাই বেড়ে যায় যে তাতে রোগী জ্ঞান হারিয়ে ফেলে।\n\n\n== চিকিৎসা ==\nগ্লুকোজের অভাবভিত্তিক বহুমূত্রজনিত গভীর অচেতনাবস্থা: ইনসুলিনের নেতিবাচক প্রভাবগুলিকে ঠিক করতে সরাসরি রক্তে গ্লুকাগনপ্রদান করা; অথবা শর্করার পরিমাণ কমে গেলে সরাসরি রক্তে গ্লুকোজ প্রদান করা।\nকিটো-অ্যাসিডীয় বহুমূত্রজনিত গভীর অচেতনাবস্থা: রক্তে তরল, ইনসুলিন এবং পটাশিয়াম এবং সোডিয়াম প্রদান করা।\nহাইপারঅসমোলার বহুমূত্রজনিত গভীর অচেতনাবস্থা: দ্রুততার সাথে রক্তে প্রচুর পরিমাণ তরল, ইনসুলিন, পটাশিয়াম এবং সোডিয়াম প্রদান করা।\n\n\n== তথ্যসূত্র ==\n\n\n== বহিঃসংযোগ =="}