{"pageid": 1451708, "title": "২০২৪ আইসিসি পুরুষ টি২০ বিশ্বকাপ নকআউট পর্ব", "url": "https://bn.wikipedia.org/wiki?curid=1451708", "content": "২০২৪ আইসিসি পুরুষ টি২০ বিশ্বকাপ নকআউট পর্ব সুপার ৮ পর্বের শীর্ষ ৪টি দলের মধ্যে খেলা অনুষ্ঠিত করা হয়েছিল। এটি ২৬ জুন সান ফার্নান্দোর ব্রায়ান লারা ক্রিকেট একাডেমিতে এবং ২৭ জুন গায়ানার প্রভিডেন্স স্টেডিয়ামে এবং ২৯ জুন ব্রিজটাউনের কেনসিংটন ওভালে ফাইনাল ম্যাচটি অনুষ্ঠিত হয়েছিল।\n\n\n== নিয়ম ==\n৩টি নকআউট ম্যাচে ১টি রিজার্ভ ডে বরাদ্দ ছিল যা ফাইনাল ম্যাচের জন্য প্রযোজ্য। দুটি সেমি–ফাইনালেই অতিরিক্ত সময় থাকবে ২৫০ মিনিট। ১ম সেমি–ফাইনালে নির্ধারিত তারিখে ৬০ মিনিট এবং রিজার্ভ ডেতে আরও ১৯০ মিনিট এবং ২য় সেমি–ফাইনালে ২ শুধুমাত্র নির্ধারিত দিনে ২৫০ মিনিট সময় পাওয়া যাবে এবং কোনও রিজার্ভ ডে থাকবে না। ফাইনালের অবশ্য রিজার্ভ ডে রয়েছে ২৯ জুন খেলা সম্ভব না হলে ৩০ জুনে রাখা হয়েছিল। রিজার্ভ ডে খেলা হলে ম্যাচ পুনরায় শুরু করা হতো না, বরং আগের দিনের খেলা থেকে শুরু করা হতো। নির্ধারিত দিন বা রিজার্ভ ডেতে কোনও খেলা না হলে, সেমি–ফাইনালে, গ্রুপ পর্বে উচ্চতর স্থানে থাকা দলটি ফাইনালে অগ্রসর হয়েছিল এবং যদি ফাইনালে কোনও খেলা সম্ভব না হয় তবে ট্রফিটি ভাগ করে দেওয়া হবে। যদি কোনও ম্যাচ টাই হয়, তবে বিজয়ী নির্ধারণের জন্য একটি সুপার ওভার ব্যবহার করা হবে। যদি সুপার ওভারের স্কোরগুলিও টাই হয়, তাহলে পরবর্তী সুপার ওভারগুলি একটি বিজয়ী না হওয়া পর্যন্ত খেলা হবে।\n২০২৪ সালের ২৫ জুন সেমি-ফাইনালের ম্যাচ অফিসিয়ালদের নাম ঘোষণা করা হয়েছিল।\n\n\n== উত্তীর্ণ দল ==\nসুপার ৮ পর্বের ২টি গ্রুপের শীর্ষ ২টি দল ইংল্যান্ড, দক্ষিণ আফ্রিকা, ভারত ও আফগানিস্তান নকআউট পর্বে খেলার যোগ্যতা অর্জন করেছিল।\nগ্রুপ ২-এ, ইংল্যান্ড প্রথম দল যারা মার্কিন যুক্তরাষ্ট্রকে ১০ উইকেটে পরাজিত করে সেমি–ফাইনালে খেলার যোগ্যতা অর্জন করেছিল, এবং তার পরের ম্যাচে দক্ষিণ আফ্রিকা, যারা ওয়েস্ট ইন্ডিজকে ৩ উইকেটে (ডিএলএস) পরাজিত করে দ্বিতীয় দল হিসেবে সেমি–ফাইনালে খেলার যোগ্যতা অর্জন করেছিল।\nগ্রুপ ১-এ, ভারত অস্ট্রেলিয়াকে ২৪ রানে পরাজিত করে তৃতীয় দল হিসেবে সেমি–ফাইনালে খেলার যোগ্যতা অর্জন করেছিল, এবং তার পরের ম্যাচে আফগানিস্তান, যারা বাংলাদেশকে ৮ রানে (ডিএলএস) পরাজিত করে চতুর্থ দল হিসেবে সেমি–ফাইনালে খেলার যোগ্যতা অর্জন করেছিল।\n\n\n== ম্যাচ পরিচালনাকারী কর্মকর্তা ==\nম্যাচ রেফারি\n\nআম্পায়ার\n\n\n== মাঠ ==\n\nআইসিসি জানিয়েছে, ভারত সেমি–ফাইনালে উঠলে গায়ানার প্রভিডেন্স স্টেডিয়ামে খেলবে।\n\n\n== বন্ধনী ==\n\n\n== সেমি-ফাইনাল ==\n\n\n==== ১ম সেমি-ফাইনাল ====\n\nপ্রথম সেমি-ফাইনালের, আফগানিস্তান টস জিতে ব্যাটিংয়ের সিদ্ধান্ত নিয়েছিল। অল আউট হওয়ার আগে আফগানিস্তান ১১.৫ ওভারে মাত্র ৫৬ রান করেছিল। দক্ষিণ আফ্রিকা ম্যাচ জিতে ৮.৫ ওভারে ৬০ রান তুলতে পেরেছিলেন।  এই প্রথম বারের মতো দক্ষিণ আফ্রিকা আইসিসি পুরুষ টি২০ বিশ্বকাপের ফাইনালে উঠেছিল। এটি আফগানিস্তানের জন্যও ঐতিহাসিক কম ছিল, এবং এটি ছিল টি-২০আইতে তাদের সর্বনিম্ন স্কোর। আফগানিস্তানের স্কোরটি আইসিসি পুরুষদের টি২০ বিশ্বকাপের সেমি-ফাইনালে সর্বকালের সর্বনিম্ন স্কোর ছিল। ৩টি আফগানি উইকেট নেওয়ার জন্য দক্ষিণ আফ্রিকার অলরাউন্ডার মার্কো জ্যানসেনকে ম্যাচ সেরার পুরস্কার দেওয়া হয়েছিল। খেলার ফলাফলে দক্ষিণ আফ্রিকা তাদের প্রথম বিশ্বকাপের চূড়ান্ত পর্বে খেলার যোগ্যতা অর্জন করে।\n\n\n==== ২য় সেমি-ফাইনাল ====\n\nদ্বিতীয় সেমি–ফাইনালে, ভারত বৃষ্টি-বিঘ্নিত ইনিংস জুড়ে ৭ উইকেট হারিয়ে ১৭১ রান করতে সক্ষম হয়েছিল। ভারতীয় অধিনায়ক রোহিত শর্মা ৩৯ বলে ৫৭ রান করেন এবং ইংল্যান্ডের ক্রিস জর্ডান ৩ ওভারে ৩/৩৭ নেন। দ্বিতীয় ইনিংসে হ্যারি ব্রুকের ১৯ বলে ২৫ রানের সর্বোচ্চ স্কোর ইংল্যান্ড ১৬.৪ ওভারে ১০৩ রানে গুটিয়ে যায়। ভারতের কুলদীপ যাদব ৪ ওভারে ৩/১৯ নেন। ম্যাচ সেরা পুরস্কার পেয়েছেন ভারতীয় স্পিনার অক্ষর প্যাটেল। ২০০৭ সালে টুর্নামেন্ট জিতে এবং ২০১৪ সালে রানার্স আপ হওয়ার পর ভারত তাদের তৃতীয় টি-টোয়েন্টি বিশ্বকাপের ফাইনালে খেলার যোগ্যতা অর্জন করেছিল।\n\n\n== ফাইনাল ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইএসপিএন ক্রিকইনফোতে ২০২৪ আইসিসি পুরুষ টি২০ বিশ্বকাপ টুর্নামেন্টের মূল পাতা"}