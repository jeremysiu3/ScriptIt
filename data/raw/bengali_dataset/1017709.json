{"pageid": 1017709, "title": "হাদাশট", "url": "https://bn.wikipedia.org/wiki?curid=1017709", "content": "হাদাশট ( হিব্রু ভাষায়: חדשות‎,অনুবাদঃ খবর) ইসরায়েলে ১৯৮৪ এবং ১৯৯৩-এর মধ্যে প্রকাশিত হিব্রু ভাষার দৈনিক পত্রিকা ছিল। এটি রঙিন মুদ্রণ ব্যবহার করা ইসরায়েলের প্রথম সংবাদপত্র ছিল।\n\n\n== ইতিহাস ==\n১৯৮৪ সালের ৪ মার্চ হারেটজ গ্রুপের প্রধান নির্বাহী আমোস শোকেন ইয়োসি ক্লেইনকে প্রধান সম্পাদক হিসেবে নিয়োগের মাধ্যমে হাদাশট পত্রিকা প্রকাশের ঘোষণা দিয়েছিলেন। এটি রঙিন মুদ্রণ ব্যবহার করা ইসরায়েলের প্রথম সংবাদপত্র ছিল।\nইসরায়েলি সামরিক সেন্সর লঙ্ঘন করে কাভ ৩০০ মামলার বিবরণ প্রকাশ করায় পত্রিকাটি শীঘ্রই একটি কেলেঙ্কারীতে পড়ে ক্ষতিগ্রস্ত হয়েছিল। পত্রিকাটি ইসরায়েলের সরকারের সাথে মদদপুষ্ট অনানুষ্ঠানিক ইসরায়েলি সম্পাদক কমিটিতে যোগদান করেনি। সম্পাদক কমিটি ইসরায়েলি গণমাধ্যমের আভ্যন্তরীণ সেন্সর নিয়ন্ত্রণ করতো। এ কমিটিতে যোগদান না করে পত্রিকাটি কাভ ৩০০ ঘটনা নিয়ে নিবন্ধ প্রকাশ করেছিল, এই নিবন্ধে \"ঘটনাটি তদন্তের জন্য একটি তদন্ত কমিটি গঠন করা হয়েছে\" উল্লেখ করা হয়েছিল। ফলস্বরূপ, ইসরায়েলি সামরিক সেন্সরে নিবন্ধটি সম্পর্কিত তথ্য না প্রেরণের জন্য ১৯৮৪ সালের ২৮ শে এপ্রিল থেকে তিন দিনের জন্য পত্রিকাটির মুদ্রণ বন্ধ করে দেয়া হয়েছিল পত্রিকাটির বিরুদ্ধে সকল অভিযোগ ১৯৯৩ সালে খারিজ করে দেওয়া হয়েছিল, তথাপি সংবাদ মাধ্যম হিসেবে এটির গতিশীলতা ক্ষতিগ্রস্ত হয়েছিল।\nহাদাশট প্রতিষ্ঠার শুরুতে একটি তরুণ, বামপন্থী, প্রতিষ্ঠা-বিরোধী অবস্থান ছিল  এটি যুবকদের ভাবাবেগের ভিত্তিতে অপবাদের সীমাতে হিব্রু ভাষায় লেখা হয়েছিল। কাগজের দৃষ্টিভঙ্গি ছিল বেমানান; কখনও কখনও হলুদ সাংবাদিকতা, কখনও জাতীয় ও আন্তর্জাতিক বিষয়ে অতিসন্ধানি দৃষ্টিভঙ্গি ছিল। পরবর্তী বছরগুলিতে এটি সংবাদপ্রকাশের ক্ষেত্রে আরও রক্ষণশীল হয়ে ওঠে। প্রচার সংখ্যা কমে যাওয়ায় ১৯৯৩ সালের ২৯ নভেম্বর একটি সংবাদ সম্মেলনে আমোস শোকেন এই পত্রিকাটি বন্ধ করার ঘোষণা দেন। সর্বশেষ সংস্করণটি ১৯৯৩ সালের ২৯ ডিসেম্বর প্রকাশিত হয়েছিল। কাগজটি প্রায় ২০ মিলিয়ন ডলার ক্ষতিগ্রস্ত হয়েছিল।\n\n\n== তথ্যসূত্র =="}