{"pageid": 1521041, "title": "জনি কক", "url": "https://bn.wikipedia.org/wiki?curid=1521041", "content": "জনি কক (জনি ও'ব্রেডিসলি বা জক ও'ব্রেডিসলি নামেও পরিচিত) একটি প্রচলিত স্কটিশ লোকগীতি, যা চাইল্ড ব্যালাডের ১১৪তম এবং রাউড ফোক সং ইনডেক্সে ৬৯ নম্বরে তালিকাভুক্ত।\n\n\n== সারসংক্ষেপ ==\nজনি কককে তার মা সতর্ক করেন যে সে বিপদের সম্মুখীন হতে পারে, কিন্তু সে সতর্কতা উপেক্ষা করে শিকারে যায় এবং একটি হরিণ হত্যা করে। সে তার কুকুরদের খাইয়ে বনে ঘুমিয়ে পড়ে। এক ব্যক্তি (কখনো কখনো পালমার, এক ধরনের মধ্যযুগীয় ইউরোপীয় তীর্থযাত্রী) বিশ্বাসঘাতকতা ক'রে তাকে বনরক্ষীদের কাছে ধরিয়ে দেয়। তারা ঘুমন্ত জনিকে সময় তাকে আক্রমণ করে। জনি জেগে ওঠে এবং সে অথবা তার ভাতিজা আক্রমণের নিন্দা জানায়, বেশিরভাগ সংস্করণে উল্লেখ করা হয় যে এমনকি নেকড়েও এভাবে আক্রমণ করত না। বেশিরভাগ সংস্করণে, সে তার আক্রমণকারীদের সবাইকে হত্যা করে, কেবল একজন তার হাতে আহত হয়।\nকয়েকটি সংস্করণে, সে বনের মধ্যেই আহত অবস্থায় মারা যায়। একটি সংস্করণে, সে গুরুতর আহত হয়, এবং রাজা তাকে ক্ষমা প্রদান করে।\n\n\n== রেকর্ডিং ==\n১৯৩০-এর দশকে জেমস ম্যাডিসন কার্পেন্টার অ্যাবারডিনশায়ারের ঐতিহ্যবাহী গায়কদের থেকে বহু রেকর্ডিং সংগ্রহ করেছিলেন, যা ভন উইলিয়ামস মেমোরিয়াল লাইব্রেরি ওয়েবসাইটে শোনা যেতে পারে। এর মধ্যে ইথান ওয়েলসের বেল ডানকান এবং ফাইভির জন স্ট্রাচান (যিনি পরবর্তীতে অ্যালান লোম্যাক্স কর্তৃক রেকর্ডকৃত হয়েছিলেন) রয়েছেন। ডানকান উইলিয়ামসন এবং গোর্ডিয়ানা ম্যাককালকও এই লোকগীতির ঐতিহ্যবাহী সংস্করণ গেয়েছেন। দ্য কোরিজ ব্যান্ডও একাধিকবার \"জক ও'ব্রেডিসলি\" শিরোনামে গানটি রেকর্ড ও পরিবেশন করেছে।\n\n\n== তথ্যসূত্র =="}