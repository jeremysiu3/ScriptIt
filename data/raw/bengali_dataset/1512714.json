{"pageid": 1512714, "title": "মানসী আগরওয়াল", "url": "https://bn.wikipedia.org/wiki?curid=1512714", "content": "মানসী আগরওয়াল একজন ভারতীয় চলচ্চিত্র নির্মাতা, লেখক, প্রযোজক এবং নৃত্য পরিচালক, যিনি ভারতীয় চলচ্চিত্র জগতে গল্প রচনা, পরিচালনা, প্রযোজনা এবং সঙ্গীতের ওপর নৃত্য পরিচালনা করেছেন। তিনি অভিনেতা ইমরান হাশমি অভিনীত সাংহাই চলচ্চিত্রের \"ভারত মাতা কি জয়\" গানটির নৃত্য পরিকল্পনার জন্য সর্বাধিক পরিচিত - গানটি ভারতে প্রচুর জনপ্রিয়তা অর্জন করে। তিনি অনেক অভিনেতার সাথে কাজ করেছেন, তাঁদের মধ্যে আছেন - মেরি কম ছবিতে প্রিয়াঙ্কা চোপড়া, কাই পো চে ছবিতে রাজকুমার রাও এবং দেব ডি ছবিতে অভয় দেওল।\nইমরান হাশমি অভিনীত সাংহাই-এর \"ভারত মাতা কি জয়\" গানটির নৃত্য পরিকল্পনা করে তিনি ফিল্মফেয়ার পুরস্কারের জন্য মনোনীত হয়েছিলেন, গানটি দর্শকেরা পছন্দ করেছিল এবং ভারতে এটি জনপ্রিয় হয়ে উঠেছিল। \"ইয়ংগিস্তান\" চলচ্চিত্রেরর \"সুনো না সঙ্গ মর্মর\" গানটি স্টারডাস্ট এবং ফিল্মফেয়ার পুরস্কারের জন্যও মনোনীত হয়েছিল।\nতিনি নায়িকা, বিবা, ঝাণ্ডু বাম ইত্যাদি ব্র্যাণ্ডের বিজ্ঞাপনের নৃত্য পরিচালনাও করেছিলেন। ফেমিনা পত্রিকায় তাঁকে সর্বকনিষ্ঠ নৃত্য পরিচালক হিসেবে পরিচিত করা হয়। ২০১৮ সালে, তিনি তাঁর প্রথম স্বল্প দৈর্ঘ্যের চলচ্চিত্র \"দ্য হ্যাণ্ডব্যাগ\" দিয়ে লেখক-পরিচালক হিসেবে আত্মপ্রকাশ করেন। এটি 'হামারা মুভি' ইউটিউব চ্যানেলে পোস্ট করা হয়েছিল। তাঁর দ্বিতীয় ছবি \"রানি\" লন্ডনের লিফট অফ গ্লোবাল নেটওয়ার্কসের জন্য নির্বাচিত হয়েছিল এবং দ্বারভাঙ্গা আন্তর্জাতিক চলচ্চিত্র উৎসবেও প্রদর্শিত হয়েছিল। এটি গোল্ডেন জুরি আন্তর্জাতিক চলচ্চিত্র উৎসবে চূড়ান্ত প্রতিযোগী ছিল এবং একই সাথে সেরা অভিনেতার পুরস্কার এই ছবি থেকে এসেছিল। রানি ডিজনি হটস্টারে এবং এমএক্স প্লেয়ারে মুক্তি পেয়েছে। 'দ্য হ্যাণ্ডব্যাগ' এবং 'রানি' চলচ্চিত্র দুটি ইয়িন ইয়াং ফিল্মসের ব্যানারে নির্মিত হয়েছিল।\n\n\n== প্রাথমিক জীবন এবং কর্মজীবন ==\nমানসীর জন্ম ১৯৮৪ সালের ১০ই জুন। তিনি দিল্লিতে বড় হয়ে ওঠেন। সেখানে তিনি ভারতীয় ধ্রুপদী নৃত্য, কত্থকের প্রশিক্ষণও নিয়েছিলেন। মাত্র ৭ বছর বয়সে তাঁর কত্থক প্রশিক্ষণ শুরু হয় এবং পরে তিনি নৃত্যের ক্ষেত্রে বিশারদ (স্নাতক) হন। তিনি দিল্লি বিশ্ববিদ্যালয়ের হংসরাজ কলেজে অর্থনীতিতে পড়াশোনা করেন এবং স্নাতক শেষ করার পর তিনি দিল্লিতে নিজস্ব নৃত্য ইনস্টিটিউট - মানসী ড্যান্স ক্রিয়েশনস - খোলেন।\nচলচ্চিত্র পরিচালক অনুরাগ কাশ্যপ দিল্লিতে একটি নৃত্য পরিবেশনার সময় তাঁকে দেখেছিলেন। অনুরাগ তাঁকে \"গুলাল\" -এর নৃত্য পরিকল্পনার প্রস্তাব দেন। তবে, এটি শুরু হতে দেরি হয় এবং মানসী তাঁর মনোযোগ শিক্ষার দিকে সরিয়ে নেন। এরপর অনুরাগ অভয় দেওল অভিনীত দেব ডি -এর নৃত্য পরিকল্পনার প্রস্তাব নিয়ে তাঁর কাছে আসেন।\nমানসী বিয়ে করেছেন সিনেমাটোগ্রাফার অরিন্দম ভট্টাচার্যকে।\n\n\n== ভারতীয় চলচ্চিত্র শিল্পে নৃত্য পরিচালনা ==\nমানসী নিম্নলিখিত বলিউড চলচ্চিত্রগুলির কোরিওগ্রাফি করেছেন:\n\n\n== পরিচালক, প্রযোজক এবং লেখক হিসেবে চলচ্চিত্র তালিকা ==\n\n\n== তথ্যসূত্র =="}