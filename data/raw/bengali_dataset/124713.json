{"pageid": 124713, "title": "অগ্নি (দেবতা)", "url": "https://bn.wikipedia.org/wiki?curid=124713", "content": "অগ্নি (সংস্কৃত: अग्नि) হলো একটি সংস্কৃত শব্দ যার অর্থ হলো আগুন এবং যা একজন হিন্দু দেবতা নির্দেশ করে। এছাড়া,তিনি দশদিকপাল দেবতার অন্যতম অগ্নিকোণস্থ দেবতা এবং সাধারণ হিন্দু মন্দিরের অগ্নিকোণে তাঁকে দেখা যায়। হিন্দু ধর্মের ধ্রুপদী সৃষ্টিতত্ত্বে পঞ্চ মহাভূত বা ক্ষিতি(মাটি), অপ(জল) তেজ (অগ্নি), মরুৎ (বায়ু), এবং ব্যোম (আকাশ) এর অন্যতম উপাদান এবং এই পঞ্চভূতের সমন্বয়ে প্রকৃতির সৃষ্টি হয়। অগ্নি আগুনের দেবতা এবং যজ্ঞের গ্রহীতা। অগ্নিকে দেবতাদের বার্তাবহ মনে করা হয়। তাই হিন্দুরা বিশ্বাস করেন, যজ্ঞকালে অগ্নির উদ্দেশ্যে আহুতি প্রদান করলে সেই আহুতি দেবতাদের কাছে পৌঁছে যায়। অগ্নি চিরতরুণ, কারণ আগুন প্রতিদিন নতুন করে জ্বালা হয় এবং তিনি অমর। তার দুই বা তিন মুখ। তার চার হাত। তার অস্ত্রের নাম আগ্নেয়াস্ত্র। তিনি পঞ্চমহাভূতের সদস্য।\nবেদে অগ্নি পৃথিবীর দেবতা। তিনি বায়ুর দেবতা বায়ু ও আকাশের দেবতা ইন্দ্রের সঙ্গে ঋগ্বেদে অন্যতম প্রধান দেবতা হিসেবে পরিগণিত হন। অগ্নি স্বর্গ ও মর্ত্যের যোগাযোগরক্ষাকারী দেবতা। বৈদিক যজ্ঞের সঙ্গে অগ্নির নাম সংযুক্ত। তিনি যজ্ঞের আহুতি লোকান্তরে নিয়ে যান। তার বাহন ছাগ।\n\n\n== পাদটীকা ==\n\n\n== বহিঃসংযোগ ==\nAgni Dev (Agni Deva)"}