{"pageid": 1516406, "title": "হুনর হালি", "url": "https://bn.wikipedia.org/wiki?curid=1516406", "content": "হুনর হালি গান্ধী (জন্ম ৯ সেপ্টেম্বর ১৯৮৯) একজন ভারতীয় টেলিভিশন অভিনেত্রী । তিনি কালারস টিভির ছল-শেহ অর মাত ধারবাহিকে মুখ্য চরিত্র অদিতি জয়স্ওয়াল, লাইফ ওকের এক বুন্দ ইশক ধারাবাহিকে নন্দিনী চরিত্রে, এবং কালারস টিভির থপকি প্যার কি ধারাবাহিকে লাভলির ভূমিকায় অভিনয়ের জন্য পরিচিত।\n\n\n== জীবনের প্রথমার্ধ ==\nহুনরের জন্ম ১৯৮৯ সালের ৯ সেপ্টেম্বর ভারতের দিল্লিতে একটি শিখ পরিবারে। তার এক ভাই আছে যার নাম প্রিন্স সিয়ালি। হালি দিল্লির আনন্দ নিকেতনের মাউন্ট কারমেল বিদ্যালয় থেকে তার স্কুল শিক্ষা সম্পন্ন করেছেন এবং পরে তিনি মুম্বাই বিশ্ববিদ্যালয় থেকে ব্যাচেলর অফ মাস মিডিয়া (বিএমএম) ডিগ্রি অর্জন করেন। তার বাবা বিক্রম জিৎ সিং ১৪ ফেব্রুয়ারী ২০১০ সালে মারা যান।\n\n\n== কর্মজীবন ==\n২০০৭ সালে স্টার প্লাসের জনপ্রিয় ধারাবাহিক অনুষ্ঠান কাহানি ঘর ঘর কি -তে অভিনয়ের মাধ্যমে হুনর টেলিভিশন জগতে আত্মপ্রকাশ করেন।  এরপর তিনি স্টার প্লাসের গৃহস্তি  ধারাবাহিকে সোনি খুরানার চরিত্রে করেন।  তাকে শেষবার কালারস টিভির থাপকি প্যায়ার কি ধারাবাহিকে লাভলি চরিত্রে অভিনয় করতে দেখা গিয়েছিল। \nতিনি সাসুরাল গেন্দা ফুল, মুক্তি বন্ধন, দহলিজ এবং এক বুঁদ ইশক -এর মতো বহু জনপ্রিয় টিভি ধারাবাহিকে কাজ করেছেন। হুনর প্রথমবার টিভি ধারাবাহিক ছল - শেহ অর মাত -এ প্রধান চরিত্রে অভিনয় করেছিলেন। টেলিভিশনের পাশাপাশি তিনি চলচ্চিত্র জগতেও সক্রিয়। ২০১৩ সালে, তিনি অক্ষয় কুমারের ছবি বস -এ ডিম্পলের ভূমিকায় অভিনয় করেছিলেন।\n\n\n== ব্যক্তিগত জীবন ==\n\nহুনর হালি ২০১৬ সালের ২৮শে আগস্ট দিল্লিতে অভিনেতা মায়াঙ্ক গান্ধীকে বিয়ে করেন। হালি এবং গান্ধী উভয় পরিবার একটি বিবাহ অনুষ্ঠানের মাধ্যমে একে অপরের সাথে দেখা করেন।  ২০১৬ সালের গোড়ার দিকে বাগদানের পর, এই দম্পতি গুরুদ্বারে ঐতিহ্যবাহী শিখ বিবাহ রীতি অনুসরন করে বিয়ে করেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}