{"pageid": 1188832, "title": "দুগলাস লোপেস", "url": "https://bn.wikipedia.org/wiki?curid=1188832", "content": "দুগলাস আন্দ্রে লোপেস আরায়া (জন্ম: ২১ সেপ্টেম্বর ১৯৯৮) হলেন একজন কোস্টারিকান পেশাদার ফুটবলার। তিনি কোস্টারিকান ফুটবলের শীর্ষ বিভাগ লিগা এফপিডির ক্লাব স্পোর্ট হেরেদিয়ানো ও কোস্টারিকা জাতীয় ফুটবল দলের হয়ে খেলেন।\n\n\n== কর্মজীবন ==\n২২ জুলাই, ২০১৮-এ সান্তোস ডি গুয়াপিলেসনের হয়ে লোপেসের অভিষেক ঘটে; বিপক্ষ দল হিসেবে ছিলো দেপোর্তিভো সাপ্রিসা।  ৫ সেপ্টেম্বর ২০১৮-এ তিনি মিউনিসিপ্যাল ডি পেরেজ জেলেডনের বিপক্ষে পেশাদার ক্যারিয়ারে তার প্রথম গোল করেন।  ২০২১ এর অক্টোবরে সংবাদমাধ্যমে প্রকাশিত হয়েছিলো যে, তিনি সিএস হেরেডিয়ানোতে যোগ দিতে সম্মত হয়েছেন।  অবশেষে ২০২২ সালের জুনে লোপেস আনুষ্ঠানিকভাবে সান্তোস ডি গুয়াপিলেস থেকে সিএস হেরেডিয়ানোতে যোগ দেন; ২০২৫ সাল পর্যন্ত তাদের মধ্যকার একটি চুক্তি স্বাক্ষরিত হয়। \n\n\n== আন্তর্জাতিক ক্যারিয়ার ==\n৩০ মার্চ, ২০২২-এ লোপেসের আন্তর্জাতিক ফুটবলে অভিষেক ঘটে। সে ম্যাচে তিনি মার্কিন যুক্তরাষ্ট্রের বিপক্ষে শেষ বাইশ মিনিট খেলেন। উল্লখ্য, কোস্টা রিকা সে ম্যাচে যুক্তরাষ্ট্রকে ২–০ গোলে পরাজিত করে।  ২০২২ ফিফা বিশ্বকাপে কোস্টারিকা জাতীয় ফুটবল দলকে প্রতিনিধিত্ব করার জন্য লোপেসকে মনোনীত করা হয়েছে। \n\n\n== তথ্যসূত্র ==\n\n\n== বহিঃসংযোগ ==\nসকারওয়েতে দুগলাস লোপেস  (ইংরেজি)"}