{"pageid": 1139586, "title": "মার্তা দেলগাদো পেরালতা", "url": "https://bn.wikipedia.org/wiki?curid=1139586", "content": "মার্তা দেলগাদো পেরালতা (জন্ম ২৬ এপ্রিল ১৯৬৯) একজন পরিবেশবাদী আন্দোলনকর্মী এবং মেক্সিকান পররাষ্ট্র মন্ত্রণালয়ের বহুপাক্ষিক বিষয় ও মানবাধিকার বিষয়ক অবর সচিব (আন্ডার সেক্রেটারি)। ২০০৩ সালে মার্তা দেলগাদো পেরালতা স্থানীয় কংগ্রেসে নির্বাচিত হন। ২০০৬ সাল থেকে ২০১২ সাল পর্যন্ত তিনি মেক্সিকো সিটির পরিবেশ মন্ত্রী হিসেবে দায়িত্ব পালন করেন। পরিবেশ মন্ত্রী থাকাকালীন তিনি মেক্সিকো সিটির সবুজায়ন পরিকল্পনাসহ পরিবেশগত নীতি তৈরিতে সহায়তা করেছিলেন। এছাড়া জলবায়ু কর্মসূচি এবং ECOBICI নামে একটি বাইক শেয়ারিং কর্মসূচিতে তার যোগদান মনে রাখার মতো।\n\n\n== তথ্যসূত্র =="}