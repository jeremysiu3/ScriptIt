{"pageid": 1532167, "title": "দার বা মোহাম্মদ চের্গুই", "url": "https://bn.wikipedia.org/wiki?curid=1532167", "content": "দার বা মোহাম্মদ চেরগুই (যা দার আল-আমান নামেও পরিচিত) মরক্কোর ফেজ শহরের পুরাতন মদিনায় অবস্থিত একটি ঐতিহাসিক প্রাসাদ বা রিয়াদ-শৈলীর ভবন। এটি ফেজ এল-বালি অঞ্চলের দেরব এল হোররা রাস্তায় অবস্থিত।\n\n\n== ইতিহাস এবং সংরক্ষণের অবস্থা ==\n\nপ্রাসাদটি ২০তম শতাব্দীর শুরুর দিকে ১৫ বছর ধরে নির্মিত হয়েছিল এবং এটি তৎকালীন কায়েদ (বিচারক) মোহাম্মদ চেরগুইর নামে নামকরণ করা হয়।  তবে ইসলামী উদ্যান বিষয়ে লেখা বইয়ে ডি. ফেয়ারচাইল্ড রাগলস এটিকে পাশা 'আবদ আল-কারির প্রাসাদ হিসেবে উল্লেখ করেছেন । তিনি উল্লেখ করেছেন, এটি ১৮৬০ সালে নির্মিত হয়েছিল।\n২০০৮ সালে দীর্ঘ আলোচনার পর প্রায় ৬০ জন উত্তরাধিকারীর কাছ থেকে আন্তর্জাতিক বিনিয়োগকারীরা এটি ক্রয় করে, যার উদ্দেশ্য ছিল প্রাসাদটিকে পাঁচ তারকা হোটেলে রূপান্তর করা।  তবে কিছু পর্যবেক্ষকের মতে, বর্তমানে প্রাসাদটি জরাজীর্ণ অবস্থায় রয়েছে এবং এটি দর্শনার্থীদের জন্য উন্মুক্ত নয়।\n\n\n== বর্ণনা ==\nপ্রাসাদটি শহরের সবচেয়ে চিত্তাকর্ষক ঐতিহাসিক বাসভবনগুলোর মধ্যে একটি। এটি দার মোকরি, দার গ্লাওই এবং দার আদিয়েল-এর মতো ভবনের সঙ্গে তুলনীয়।  এটি দুটি প্রধান ভবন নিয়ে গঠিত, যা একত্রে প্রায় ১৮০০ বর্গমিটার এলাকা জুড়ে বিস্তৃত।\nমূল ভবন (দার কবিরা) একটি কেন্দ্রীয় প্রাঙ্গণ (কোর্টইয়ার্ড) নিয়ে গঠিত, যা মার্বেল ও জেলিজ টাইলিং দিয়ে সাজানো। এর চারপাশে তিনটি সুসজ্জিত হলরুম রয়েছে, যেগুলোর ছাদ গম্বুজ-আকৃতির এবং একটি বড় অলঙ্কৃত প্রাচীর ঝরনা রয়েছে।\n\nদ্বিতীয় ভবনটি প্রায় ৬৫০ বর্গমিটার এলাকাজুড়ে বিস্তৃত, এতে একটি বৃহৎ উদ্যান রয়েছে যা তারকা ও ক্রস-আকৃতির ফুলের টব এবং তিনটি ঝরনা দ্বারা সজ্জিত। এই উদ্যানটি জেলিজ টাইলিং দিয়ে আবৃত এবং চারপাশে পোর্টিকো বা গ্যালারি রয়েছে।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== সূত্র =="}