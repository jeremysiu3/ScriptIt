{"pageid": 1068734, "title": "উল্লাপাড়া কামিল মাদ্রাসা", "url": "https://bn.wikipedia.org/wiki?curid=1068734", "content": "উল্লাপাড়া কামিল মাদ্রাসা রাজশাহী বিভাগের সিরাজগঞ্জ জেলার উল্লাপাড়া উপজেলার একটি বিখ্যাত আলিয়া মাদ্রাসা। মাদ্রাসাটি বর্তমানে ইসলামি আরবি বিশ্ববিদ্যালয় কর্তৃক স্বীকৃত অনার্স মাদ্রাসা। এই মাদ্রাসা ১৯২৪ সালে প্রতিষ্ঠিত হয়েছিলো। এই মাদ্রাসার বর্তমান অধ্যক্ষের নাম মো. আতিকুর রহমান। এই মাদ্রাসা বিভিন্ন সময় দাখিল ও আলিম পরীক্ষার কেন্দ্র হিসাবে ব্যবহৃত হয়ে থাকে।\n\n\n== ইতিহাস ==\nউল্লাপাড়া কামিল মাদরাসা স্থানীয় ব্যক্তিদের প্রচেষ্টায় ১৯২৪ সালে ১ ফেব্রুয়ারি সিরাজগঞ্জ জেলার উল্লাপাড়া উপজেলায় প্রতিষ্ঠা করা হয়। এবং এই মাদ্রাসা ১৯৭২ সালের ১ জুলাই বাংলাদেশ সরকার কর্তৃক অনুমোদন লাভ করে। বর্তমানে এটি একটি কামিল মাদ্রাসা, যা আলিয়া মাদ্রাসা শিক্ষা ব্যবস্থার সর্বোচ্চ ধাপ।\n\n\n== শিক্ষা কার্যক্রম ==\nউল্লাপাড়া কামিল মাদ্রাসায় প্রাথমিক শিক্ষাস্তর ইবতেদায়ী থেকে শুরু করে আলিয়া মাদ্রাসার সর্বোচ্চ পর্যায় কামিল শ্রেণী পর্যন্ত রয়েছে। এছাড়ারাও এই মাদ্রাসার দাখিল ও আলিম উভয় স্তরে বিজ্ঞান ও মানবিক শাখা বিদ্যমান রয়েছে।\n\n\n== তথ্যসূত্র =="}