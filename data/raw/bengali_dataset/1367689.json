{"pageid": 1367689, "title": "সৈয়দ শাহিদুর রহমান", "url": "https://bn.wikipedia.org/wiki?curid=1367689", "content": "সৈয়দ শাহিদুর রহমান হাইকোর্ট বিভাগের একজন অতিরিক্ত বিচারপতি ছিলেন যাকে দুর্নীতির দায়ে অভিশংসন করা হয়েছিল।\n\n\n== কর্মজীবন ==\nসৈয়দ শাহিদুর রহমান বাংলাদেশ সুপ্রিম কোর্ট আইনজীবী সমিতিতে থাকাকালীন তহবিল অপব্যবহারের অভিযোগের সম্মুখীন হন। ২০০৩ সালের এপ্রিলে, শাহিদুর রহমানকে হাইকোর্ট বিভাগের অতিরিক্ত বিচারপতি নিযুক্ত করা হয়। সমিতির পক্ষ থেকে অর্থ আত্মসাতের অভিযোগে বার অ্যাসোসিয়েশন ও সিনিয়র আইনজীবীরা তার নিয়োগের বিরোধিতা করেন।\n২০০৩ সালের অক্টোবরে, বার অ্যাসোসিয়েশনের সভাপতি রোকনউদ্দিন মাহমুদ সৈয়দ শাহিদুর রহমানের বিরুদ্ধে জামিনের জন্য ঘুষ নেওয়ার অভিযোগ আনেন। এই অভিযোগের ফলে বাংলাদেশে প্রথম সুপ্রিম জুডিশিয়াল কাউন্সিল গঠন করা হয়। প্রধান বিচারপতি খন্দকার মাহমুদ হাসানের নেতৃত্বে কাউন্সিল অভিযোগগুলি তদন্ত করে এবং ২০০৪ সালের  ২৬ জানুয়ারি তারিখে তাদের প্রতিবেদন জমা দেয়।\n২০০৪ সালের ২০ এপ্রিল, সুপ্রিম জুডিশিয়াল কাউন্সিলের সুপারিশ এবং প্রধানমন্ত্রী খালেদা জিয়ার সম্মতিতে রাষ্ট্রপতি ইয়াজউদ্দিন আহম্মেদ সৈয়দ শাহিদুর রহমানকে বিচারক পদ থেকে অপসারণ করেন। তিনি এক আসামির কাছ থেকে ৫০ হাজার টাকা ঘুষ নিয়েছেন। হাইকোর্ট বিভাগের একটি রায়ে শাহিদুর রহমানের অপসারণ অবৈধ ঘোষণা করা হয়েছিল তবে প্রধান বিচারপতি জেআর মুদাসির হোসেনের নেতৃত্বাধীন আপিল বিভাগের স্থগিতাদেশের মাধ্যমে তা স্থগিত করা হয়েছিল। সুপ্রিম কোর্টের আইনজীবী ইদ্রিসুর রহমানের আপিলের পরিপ্রেক্ষিতে আদেশটি স্থগিত করা হয়।\nসুপ্রিম কোর্টের আপিল বিভাগে প্রধান বিচারপতি সুরেন্দ্র কুমার সিনহার নেতৃত্বাধীন চার বিচারপতির প্যানেল ২০১৫ সালের ১৬ সেপ্টেম্বর বিচারপতি শাহিদুর রহমানের অপসারণ অবৈধ ঘোষণা করে করা হাই কোর্টের রায়টি বাতিল করেন।\n\n\n== তথ্যসূত্র =="}