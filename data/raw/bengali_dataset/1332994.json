{"pageid": 1332994, "title": "দীপিকা ঠাকুর", "url": "https://bn.wikipedia.org/wiki?curid=1332994", "content": "দীপিকা ঠাকুর (জন্ম ৭ই ফেব্রুয়ারি ১৯৮৭) একজন ভারতীয় ফিল্ড হকি খেলোয়াড় এবং বর্তমানে ভারতীয় মহিলা দলের সবচেয়ে বরিষ্ঠ এবং সর্বোচ্চ সংখ্যক ম্যাচ খেলা খেলোয়াড়। তিনি সিনিয়র দলে একজন ডিফেন্ডার (রক্ষণ) হিসাবে খেলেন। তিনি বিদেশে ২০০টিরও বেশি খেলায় ভারতের প্রতিনিধিত্ব করেছেন এবং ২৪টি গোল করেছেন।\n\n\n== কর্মজীবন ==\nদীপিকা ঠাকুর হরিয়ানার বাসিন্দা এবং চণ্ডীগড়ের স্পোর্টস হোস্টেল থেকে বিশ্ব ক্রীড়া জগতে উঠে এসেছেন। তিনি ভারতীয় রেলে কাজ করেন। তিনি ২০০৬ ও ২০১০ সালের বিশ্বকাপে, ২০১০, ২০১৪ ও ২০১৮ সালের এশিয়ান গেমসে এবং ২০১০ ও ২০১৪ সালের কমনওয়েলথ গেমসে ভারতের প্রতিনিধিত্ব করেছেন।\nদীপিকা তাঁর বাবা-মায়ের ইচ্ছার বিরুদ্ধে ভারতীয় জাতীয় মহিলা হকি দলে যোগ দিয়েছিলেন, তাঁর বাবা মায়ের ইচ্ছা ছিল তাঁর তাড়াতাড়ি বিয়ে হয়ে যাক। ২০১৬ সালের গ্রীষ্মকালীন অলিম্পিকে খেলার জন্য তিনি নিজের বিয়ে স্থগিত করেছিলেন, যেটি ২০১৬ সালের অক্টোবরে হওয়ার কথা ছিল। ভারতীয় মহিলা দল ৩৬ বছরের ব্যবধানের পরে রিও অলিম্পিক ২০১৬ সালে খেলার জন্য যোগ্যতা অর্জন করেছিল। সেই দলের সহ-অধিনায়ক ছিলেন দীপিকা। যদিও ভারত গ্রুপের নিচের দিকে থেকে খেলা শেষ করেছিল।\nমালয়েশিয়ায় অনুষ্ঠিত এশিয়ান চ্যাম্পিয়ন্স ট্রফিতে (২০১৬), ভারতীয় মহিলারা তাঁদের প্রথম শিরোপা জিতেছিলেন যেখানে দীপিকা গুরুত্বপূর্ণ ভূমিকা পালন করেছিলেন। তিনি 'টুর্নামেন্টের সর্বোচ্চ গোলদাতার' পুরস্কারও পেয়েছিলেন।\n২০১৬ সালে, ভারত দক্ষিণ এশিয়ান গেমসে, স্বর্ণপদক জিতেছিল। দীপিকা দলের অংশ ছিলেন এবং শ্রীলঙ্কার বিপক্ষে ফাইনাল ম্যাচে একটি গোল করেছিলেন।\n\n\n== অর্জন ==\n২৫০ ম্যাচ খেলার মাইল ফলক\nএশিয়ান গেমস ২০১৮ (জাকার্তা- ইন্দোনেশিয়া) – রৌপ্য পদক\n৫ম এশিয়ান চ্যাম্পিয়ন ট্রফি, কোরিয়া (২০১৮)- রৌপ্য পদক\nমহিলা হকি ওয়ার্ল্ড লিগ সেমিফাইনাল (ভেনকুভার-কানাডা) ২০১৭ - বিজয়ী\n৪র্থ এশিয়ান চ্যাম্পিয়ন ট্রফি (সিঙ্গাপুর) (২০১৬)- স্বর্ণপদক\n১২তম স্যাফ গেমস (গুয়াহাটি – ভারত) ২০১৬ – স্বর্ণপদক\nএফআইএইচ বিশ্ব লিগ রাউন্ড ২ (দিল্লি-ভারত) ২০১৫ - বিজয়ী\nটেস্ট ম্যাচ সিরিজ ভারত বনাম স্পেন (ভ্যালেন্সিয়া-স্পেন) ২০১৫ - বিজয়ী\nটেস্ট সিরিজ (রোম-ইতালি) ২০১৪ - বিজয়ী\n১৭তম এশিয়ান গেমস (ইনছন-কোরিয়া) ২০১৪ – ব্রোঞ্জ পদক\n৮ম মহিলা এশিয়া কাপ (মালয়েশিয়া) ২০১৩ – ব্রোঞ্জ পদক\n৩য় এশিয়ান চ্যাম্পিয়নশিপ (গিফু-জাপান) ২০১৩ – রৌপ্য পদক\nএফআইএইচ অলিম্পিক কোয়ালিফাইং টুর্নামেন্ট (নয়া দিল্লি-ভারত) ২০১২- রৌপ্য পদক\nটেস্ট ম্যাচ সিরিজ ভারত বনাম আজারবাইজান (নতুন দিল্লি -ভারত) ২০১২- বিজয়ী\nটেস্ট ম্যাচ সিরিজ (অস্ট্রেলিয়া) ২০১১ – ২য় স্থান\n১ম এশিয়ান চ্যাম্পিয়ন ট্রফি (বুসান-কোরিয়া) ২০১০ – ব্রোঞ্জ পদক\n৪ দেশীয় টুর্নামেন্ট (জার্মানি) ২০১০ – ব্রোঞ্জ মেডেল\n৭ম এশিয়া কাপ (ব্যাংকক-থাইল্যান্ড) ২০০৯ – রৌপ্য পদক\nচ্যাম্পিয়ন চ্যালেঞ্জ ২ (কাজান-রাশিয়া) ২০০৯ - স্বর্ণপদক\n\n\n== পুরস্কার ও সম্মাননা ==\nখেলো ইন্ডিয়া ২০২১ নির্বাচন কমিটির সদস্য\nস্পোর্টস অথরিটি অফ ইন্ডিয়া থেকে হাই পারফরম্যান্স ম্যানেজার (হকি)\nঅর্জুন পুরস্কার ২০২০ (হকি)\nধ্রুব বাত্রা হকিতে বর্ষসেরা খেলোয়াড়, মহিলা (২০১৫)।\n২০১৪ সালের হকি ইন্ডিয়া ডিফেন্ডার\nজিএম রেলওয়ে পুরস্কার ২০০৮\n\n\n== আরও দেখুন ==\nভারতীয় মহিলা ক্রীড়াবিদদের তালিকা\n\n\n== তথ্যসূত্র ==\n\n\n== বহিঃসংযোগ ==\nদীপিকা ঠাকুর at FIH (ইংরেজি)\nঅলিম্পিডিয়ায় দীপিকা ঠাকুর (ইংরেজি)"}