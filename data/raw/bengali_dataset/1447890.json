{"pageid": 1447890, "title": "আমানতছফা বদরুননেছা মহিলা ডিগ্রী কলেজ", "url": "https://bn.wikipedia.org/wiki?curid=1447890", "content": "আমানতছফা বদরুননেছা মহিলা ডিগ্রী কলেজ চট্টগ্রাম জেলার চন্দনাইশ উপজেলার একটি শিক্ষা প্রতিষ্ঠান। এই কলেজে উচ্চ মাধ্যমিক ও স্নাতক শ্রেণিতে পাঠদান করা হয়। ১৯৯২ সালে অলি আহমেদ কলেজটি প্রতিষ্ঠা করেন। প্রতি বছর এই কলেজটি ফলাফলের দিক থেকে চট্টগ্রাম জেলার মধ্যে এগিয়ে থাকে।\n\n\n== কৃতিত্ব ও ফলাফল ==\nপ্রতিবছরই ডিগ্রি কোর্সের ছাত্রীরা কৃতিত্ব অর্জন করে আসছে। ২০১০ সালে ডিগ্রি পরীক্ষায় একসাথে ৬ জন ছাত্রী ফাস্ট ক্লাস অর্জন করে তাদের মেধার উৎকর্ষতা প্রদর্শন করে কলেজের শিক্ষার মানকে সুপ্রতিষ্ঠিত করেছে।\nউল্লেখ্য, এ কলেজেরই অসংখ্য প্রাক্তন ছাত্রী ডাক্তার, ইঞ্জিনিয়ার, সরকারি-বেসরকারি কলেজের অধ্যাপক ও পুলিশ অফিসার সহ বিভিন্ন দায়িত্ব পূর্ণ পদে তথা শিক্ষা, প্রশাসন, স্বাস্থ্য, বিচার, পুলিশ বাহিনী ও প্রতিরক্ষা বাহিনীসহ রাষ্ট্রের বিভিন্ন গুরুত্বপূর্ণ সেক্টরে নিয়োজিত হয়ে স্বীয় মেধার স্বাক্ষর এবং দেশ সেবায় অনন্য অবদান রাখছে।\n\n\n== অবস্থান ==\nবাংলাদেশের চট্টগ্রাম জেলার অন্তর্গত চন্দনাইশ উপজেলায় এ প্রতিষ্ঠানটি অবস্থিত।\n\n\n== ইতিহাস ==\nনারী শিক্ষার আলো জ্বালানোর মহতী উদ্দেশ্যে ১৯৯২ সালে বিশিষ্ট শিক্ষানুরাগী-মহান পুরুষ, দেশবরেণ্য বীর মুক্তিযোদ্ধা, খ্যাতিমান ব্যাক্তিত্ব ড. কর্নেল (অবঃ) অলি আহমেদ বীরবিক্রম মহোদয় এ কলেজটি প্রতিষ্ঠা করেন। ১৯৯৪ সালে এই কলেজ ডিগ্রি পর্যায়ে উন্নীত হয়। বর্তমানে এই কলেজে স্নাতক (পাস) শ্রেণীতে বিএ, বিএসএস ও বিবিএস কোর্স পরিপূর্ণভাবে চালু আছে।\n\n\n== পরিচালনা ব্যবস্থা ==\nপ্রতিষ্ঠানটি পরিচালনার জন্য জনাব ওমর ফারুককে সভাপতি করে ৮ সদস্যের একটি পরিচালনা পরিষদ রয়েছে।\n\n\n== শিক্ষক-শিক্ষার্থী ==\nএ কলেজের বর্তমান অধ্যক্ষ শিপ্রা সিকদার। বর্তমানে এ প্রতিষ্ঠানে আনুমানিক ১৬০০+ শিক্ষার্থী অধ্যয়নরত আছে। এখানে এইচএসসিতে বিজ্ঞান, মানবিক ও ব্যবসায় শিক্ষা শাখা সহ স্নাতক (পাস) শ্রেণীতে বিএ, বিএসএস ও বিবিএস বিভাগ রয়েছে। বরাবরের মতো কলেজটি ফলাফলের দিক দিয়ে উপজেলার সেরা কলেজ হিসেবে তথা চট্টগ্রাম জেলায় অন্যতম সেরা কলেজ হিসেবে প্রশংসিত।\n\n\n== অবকাঠামো ==\nপ্রকৃতির অপরূপ শোভামন্ডিত বিস্তীর্ণ সমতল ভূমির উপর বিস্তৃত এই কলেজের বিশাল ক্যাম্পাস জুড়ে রয়েছে একটি ৪ তলা বিশিষ্ট বিশালাকার একাডেমিক ভবন, ৪তলা বিশিষ্ট আরেকটি আই সি টি ভবন, প্রশাসনিক ইউনিট, ১০০ শয্যার একটি ছাত্রী নিবাস, ছাত্রী মিলনায়তন, দুটি সুসজ্জিত কম্পিউটার ল্যাব, একাধিক মাল্টিমিডিয়া স্মার্ট ক্লাস রুম, একটি সমৃদ্ধ আধুনিক লাইব্রেরী, একটি বড় হল রুম, একটি সমৃদ্ধ বিজ্ঞানাগার, ক্যান্টিন, বিশাল খেলার মাঠ, দৃষ্টিনন্দন ফুলের বাগান, দর্শনীয় রকমারী সারি সারি সবুজ গাছের বাগান এবং একটি শহীদ মিনার।\n\n\n== আরও দেখুন ==\nমাধ্যমিক ও উচ্চ মাধ্যমিক শিক্ষা বোর্ড, চট্টগ্রাম\nজাতীয় বিশ্ববিদ্যালয়\n\n\n== তথ্যসূত্র =="}