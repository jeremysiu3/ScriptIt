{"pageid": 1006586, "title": "কারিকিলি পাখিরালয়", "url": "https://bn.wikipedia.org/wiki?curid=1006586", "content": "কারিকিলি পাখিরালয় ভারতের তামিলনাড়ু রাজ্যের চেঙ্গলপট্টু জেলার (পূর্বতন কাঞ্চীপুরম জেলা) ৬১.২১-হেক্টর (১৫১.৩-একর) অঞ্চল জুড়ে বিস্তৃত একটি সংরক্ষিত বনাঞ্চল। অভয়ারণ্যটি রাজধানী চেন্নাই থেকে ৭৫ কিলোমিটার (৪৭ মাইল) দূরে চেঙ্গলপট্টু শহরের দক্ষিণ দিকে অবস্থিত। এখনো পর্যন্ত এই অভয়ারণ্যটিতে ১০০ টি প্রজাতির জীব বৈচিত্র লক্ষ্য করা গিয়েছে।\nকারিকিলি বেড়ন্তাঙ্গল থেকে ১০ কিলোমিটার দূরে অবস্থিত৷ ১৯৮৮ খ্রিস্টাব্দে কারিকিলির দুটি জলাশয় ও মধ্যবর্তী ভূমিকে নিয়েই গড়ে উঠেছে এই অভয়ারণ্যটি৷ অভয়ারণ্যের চারিদিকে রয়েছে ধানিজমি ও ছোটো জঙ্গল৷ কারিকিলিতে উত্তুরে ল্যাঞ্জাহাঁস, গিরিয়া হাঁস, কপিঞ্জল প্রভৃতি পরিযায়ী পাখি প্রচুর দেখা যায়৷\nকারিকিলি ও বেড়ন্তাঙ্গল পাখিরালয়দুটিকে একত্রে তামিলনাড়ুর গুরুত্বপূর্ণ পক্ষী জীববৈচিত্র্য অঞ্চলের অন্তর্গত৷ এটির কোড নং ২৯৷ পরিযায়ী পাখিদের নিকট নির্দিষ্ট আগমন ঋতুতে কারিকিলি চড়ার স্থল ও বেড়ন্তাঙ্গল বাসস্থল৷\n\n\n== তথ্যসূত্র =="}