{"pageid": 15006, "title": "হেলসিঙ্কি মেট্রো", "url": "https://bn.wikipedia.org/wiki?curid=15006", "content": "ইউরোপ মহাদেশের ফিনল্যান্ড রাষ্ট্রের রাজধানী হেলসিঙ্কির পাতাল ট্রেন ব্যবস্থার নাম হেলসিঙ্কি মেট্রো।\nএটি বিশ্বের সবচেয়ে উত্তরে অবস্থিত মেট্রো সিস্টেম এবং ফিনল্যান্ডের একমাত্র মেট্রো। ২৭ বছর ধরে পরিকল্পনা ও নির্মাণ চলার পর ১৯৮২ সালের আগস্ট ২ তারিখে এটি জনসাধারণের জন্য খুলে দেয়া হয়। হেলসিংকি সিটি ট্রান্সপোর্ট সংস্থাটি হেলসিংকি রিজিওনাল ট্রান্সপোর্ট অথরিটির হয়ে এই মেট্রোটি পরিচালনা করে। প্রতিবছর এই মেট্রো ৫ কোটি যাত্রী বহন করে থাকে।\nএই মেট্রো সিস্টেমে একটি মাত্র দ্বিধাবিভক্ত লাইন রয়েছে, যার দৈর্ঘ্য ২১.১ কিলোমিটার এবং যাতে মোট ১৭টি স্টেশন রয়েছে।\n\n\n== বহিঃসংযোগ ==\n\nHelsinki City Transport  ওয়েব্যাক মেশিনে আর্কাইভকৃত ৫ মার্চ ২০১২ তারিখে\nMetro website of the Finnish Tramway Society\nUrbanRail — Helsinki\nPhotos of the Metro of Helsinki\nPictures of Helsinki Metro"}