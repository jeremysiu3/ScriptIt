{"pageid": 1502462, "title": "ইনকিলাব মঞ্চ", "url": "https://bn.wikipedia.org/wiki?curid=1502462", "content": "ইনকিলাব মঞ্চ হলো জুলাই-আগষ্ট ২০২৪ সালে সংঘঠিত হওয়া ছাত্র-জনতার অভ্যুত্থানে অংশগ্রহণকারী ছাত্র-জনতার অভ্যুত্থান অনুপ্রাণিত সাংস্কৃতিক সংগঠন। সংগঠনের লক্ষ্য হলো সমস্ত আধিপত্যবাদের বিরুদ্ধে দাঁড়িয়ে স্বাধীনতা-সার্বভৌমত্ব রক্ষা ও ইনসাফভিত্তিক একটি রাষ্ট্র বিনির্মাণ করা।\n\n\n== দাবি ==\nছাত্র-জনতার অভ্যুত্থানে অংশ নেওয়া বেশ কয়েকজন ছাত্র অভ্যুত্থান পরবর্তী নানা স্থানে খুন হতে থাকেন। এছাড়া আহত হন বেশ কয়েকজন। এজন্য আওয়ামী লীগকে দায়ী করেন ইনকিলাব মঞ্চের নেতারা। তারা এ ধরনের হামলাকে আওয়ামী লীগের পক্ষ থেকে গুপ্ত হত্যা বলেন। পরবর্তীতে ইনকিলাব মঞ্চ সরকারের কাছে ৩ টি দাবি করে । দাবিগুলো হলো,\n\nগণহত্যাকারী দল আওয়ামী লীগের নিবন্ধন অবিলম্বে বাতিল করতে হবে\nসন্ত্রাসী আওয়ামী লীগের গুপ্ত হত্যা থেকে দেশপ্রেমিক ছাত্রজনতাকে বাঁচাতে আওয়ামী লীগের কেন্দ্র থেকে ইউনিয়ন পর্যন্ত কমিটিতে থাকা সব সন্ত্রাসীকে অবিলম্বে গ্রেফতার করতে হবে\nপ্রাইভেট বিশ্ববিদ্যালয়সহ দেশের সব জুলাই-যোদ্ধাদের জীবনের সম্পূর্ণ নিরাপত্তা নিশ্চিত করতে হবে\n\n\n== কর্মসূচি ==\nইনকিলাব মঞ্চ জুলাই বিপ্লবের সাথে সংহতি রেখে বিভিন্ন কর্মসূচি পালন করে। এর মধ্যে অন্যতম হলো, দেশব্যাপী গ্রাফিতি ও স্লোগান পুনর্লিখন কর্মসূচি, শহীদি সপ্তাহ পালন, দাবি আদায়ে অনশন, স্বাধীনতা সংগ্রামের ছবি প্রদর্শনী, ভিডিও ডকুমেন্টেশন, শহীদি স্মৃতিকথা, গণসেজদা ও দ্রোহের গান কর্মসূচি।\n\n\n== তথ্যসূত্র =="}