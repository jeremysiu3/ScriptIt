{"pageid": 1131178, "title": "শার্লট মারফি", "url": "https://bn.wikipedia.org/wiki?curid=1131178", "content": "শার্লট মারফি (ইংরেজি: Charlie Murphy; জন্ম: ৩০ নভেম্বর ১৯৮৪; চার্লি মারফি নামে সুপরিচিত) হলেন একজন আয়ারল্যান্ডীয় অভিনেত্রী। তিনি আরটিইতে সম্প্রচারিত নাট্য ধারাবাহিক লাভ/হেটে সিওভান ডেলেনি চরিত্রে অভিনয়ের জন্য সুপরিচিত, উক্ত চরিত্রের জন্য তিনি ২০১৩ সালে আয়ারল্যান্ডীয় চলচ্চিত্র ও টেলিভিশন পুরস্কারে সেরা টেলিভিশন অভিনেত্রী বিভাগে পুরস্কার জয়লাভ করেছিলেন এবং ২০১৫ সালে তিনি আয়ারল্যান্ডীয় চলচ্চিত্র ও টেলিভিশন পুরস্কারে কেন্দ্রীয় চরিত্রে সেরা অভিনেত্রী বিভাগে পুরস্কার জয়লাভ করেছিলেন। তিনি ২০১৭ সালে আরো দুটি আয়ারল্যান্ডীয় চলচ্চিত্র ও টেলিভিশন পুরস্কার জয়লাভ করেছিলেন, যার মধ্যে একটি হচ্ছে বিবিসি ওয়ানের নাট্য ধারাবাহিক হ্যাপি ভ্যালিতে অ্যান গ্যালাহার নামক পার্শ্ব চরিত্রে সেরা অভিনেত্রী বিভাগে। ২০১৮ সালে বিবিসি ওয়ানে সম্প্রচারিত ঐতিহাসিক অপরাধ নাট্য ধারাবাহিক পিকি ব্লাইন্ডার্সে জেসি ইডেনের চরিত্রে অভিনয় করেছেন, যার জন্য তিনি পার্শ্ব চরিত্রে সেরা অভিনেত্রীর পুরস্কার জয়লাভ করেছেন।\n\n\n== প্রারম্ভিক জীবন ==\nশার্লট মারফি প্রজাতন্ত্রী আয়ারল্যান্ডের এনিস্কোর্দিতে হেয়ার সেলুনের মালিক ব্রেন্ডা এবং প্যাট মারফির ঘরে জন্মগ্রহণ করেছেন। তার পাঁচ ভাই-বোন রয়েছে। মাত্র ১২ বছর বয়সে তিনি তার পরিবারের সাথে ওয়েক্সফোর্ডে স্থানান্তরিত হয়েছেন। তিনি ২০০৬ থেকে ২০০৮ সাল পর্যন্ত গ্যাটি স্কুল অফ অ্যাক্টিংয়ে প্রশিক্ষণ গ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nইন্টারনেট মুভি ডেটাবেজে শার্লট মারফি (ইংরেজি)\nটুইটারে শার্লট মারফি\nইন্সটাগ্রামে শার্লট মারফি"}