{"pageid": 1084502, "title": "আবুল বাশার (অধ্যাপক)", "url": "https://bn.wikipedia.org/wiki?curid=1084502", "content": "আবুল বাশার একজন বাংলাদেশী পুরকৌশলী। তিনি খুলনা প্রকৌশল ও প্রযুক্তি বিশ্ববিদ্যালয়ের (কুয়েট) অবসরপ্রাপ্ত অধ্যাপক এবং ঢাকায় অবস্থিত বেসরকারি বিশ্ববিদ্যালয়, সোনারগাঁও বিশ্ববিদ্যালয়ের (এসইউ) সাবেক উপাচার্য।\n\n\n== শিক্ষাজীবন ==\nবাশার বাংলাদেশ প্রকৌশল বিশ্ববিদ্যালয় (বুয়েট) থেকে ১৯৮৪ সালে এম. এসসি. ইঞ্জি. (পুরকৌশল) ও ২০০২ সালে পিএইচডি ডিগ্রি অর্জন করেন।\n\n\n== কর্মজীবন ==\nআবুল বাশার ১৯৭৯ সালে খুলনা প্রকৌশল ও প্রযুক্তি বিশ্ববিদ্যালয়ে (কুয়েট) প্রভাষক পদে যোগ দেন। এরই ধারাবাহিকতায় তিনি বিশ্ববিদ্যালয়টির অধ্যাপক হিসেবে পদোন্নতি লাভ করেন।\nকর্মজীবনে তিনি অধ্যাপনার পাশাপাশি কুয়েটের বিভিন্ন হলের প্রাধ্যক্ষ, পুরকৌশল অনুষদের ডিন, নগর ও অঞ্চল পরিকল্পনা বিভাগের সভাপতি, ইনস্টিটিউট অব ডিজাস্টার ম্যানেজমেন্টের পরিচালকসহ বিভিন্ন গুরুত্বপূর্ণ দায়িত্ব পালন করেন।\nআবুল বাশার ২০১৯ সালের ২৫ জুন থেকে ২০২৩ সালের ২৪ জুন পর্যন্ত ঢাকায় অবস্থিত বেসরকারি বিশ্ববিদ্যালয়, সোনারগাঁও বিশ্ববিদ্যালয়ের (এসইউ) উপাচার্য হিসেবে দায়িত্ব পালন করেন।\n\n\n== আরও দেখুন ==\nসোনারগাঁও বিশ্ববিদ্যালয়\n\n\n== তথ্যসূত্র =="}