{"pageid": 1036222, "title": "শান্তি মাস্কে", "url": "https://bn.wikipedia.org/wiki?curid=1036222", "content": "শান্তি মাস্কে নেপালি: शान्ति मास्के; ১৯২৮–২০১১) ছিলেন একজন নেপালি অভিনেত্রী যিনি ৫০ টিরও বেশি ছায়াছবিতে অভিনয় করেছিলেন। তিনি নেপালি চলচ্চিত্র জগতের প্রথম দিককার অভিনয়শিল্পীদের একজন।\nতিনি  গোর্খা দক্ষিণ বাহু সম্মাননা পেয়েছিলেন যা নেপাল সাম্রাজ্য কর্তৃক প্রদত্ত দ্বিতীয় সর্বোচ্চ পুরস্কার।\nতার অভিনীত উল্লেখযোগ্য ছায়াছবির মধ্যে রয়েছে জীবন রেখা, সিঁদুর, কাঁচি, কে ঘর কে দের, সন্তান এবং কস্তুরি প্রভৃতি। ১৯৫১ সালে তিনি গণতন্ত্রের লড়াইয়ে অংশ নিয়েছিলেন। চলচ্চিত্রজীবন শুরু করার আগে তিনি একজন গায়িকা এবং মঞ্চ অভিনয়শিল্পী ছিলেন।\n\n\n== ব্যক্তিগত জীবন ==\nশান্তি মাস্কে ১৯২৮ সালে নেপালের গোর্খা জেলার তিনপিপলে জন্মগ্রহণ করেছিলেন। তিনি ১৯৫৪-৫৫ সালে তৃতীয় স্ত্রী হিসাবে বীর বাহাদুর মাস্কের সাথে বিবাহবন্ধনে আবদ্ধ হয়েছিলেন।\n১৯৮৯ সালে সন্তান চলচ্চিত্রের শুটিং চলাকালীন তিনি নারায়ণী সেতু থেকে লাফিয়ে পড়ে আহত হয়েছিলেন। এই ঘটনার পরে তাঁর শরীরে একটি পেসমেকার বসাতে হয়েছিল।\nতিনি ললিতপুরে নাতনী লতিকার সাথে থাকতেন। ২০১১ সালের ১৮ই জানুয়ারি ৮৩ বছর বয়সে হৃদরোগজনিত জটিলতায় তিনি সেখানেই  মৃত্যুবরণ করেছিলেন।\n\n\n== পুরস্কার ও সম্মাননা ==\nগোর্খা দক্ষিণ বাহু\nজাতীয় চলচ্চিত্রশিল্পী সমিতি আজীবন সম্মাননা পুরস্কার \nপ্রথম বার্ষিক ডাবর আমলা মোশন পিকচার পুরস্কারে আজীবন সম্মাননা (২০০৪) \nউর্বশী পুরস্কার\nসর্বোতকৃষ্ণ চলচ্চিত্র অভিনেত্রী পুরস্কার\nচরিত্র অভিনেত্রী পুরস্কার\n\n\n== তথ্যসূত্র =="}