{"pageid": 1424515, "title": "শেখ খলিলুর রহমান হামিদি", "url": "https://bn.wikipedia.org/wiki?curid=1424515", "content": "শেখ খলিলুর রহমান হামিদি (জন্ম:১৩ ডিসেম্বর ১৯৪৬- মৃত্যু: ০৮ অক্টোবর ২০২০) ছিলেন একজন বাংলাদেশি ইসলামি পন্ডিত,আলিম ও বিশিষ্ট হাদিস বিশারদ।তিনি বেফাকুল মাদারিসিল আরাবিয়া বাংলাদেশ সাবেক সহ-সভাপতি,আঞ্জুমানে হেফাজতে ইসলাম বাংলাদেশের সভাপতি ও জামিয়া লুৎফিয়া আনওয়ারুল উলুম হামিদনগর বরুণার উপাচার্য ছিলেন।\n\n\n== জন্ম ==\nশেখ খলিলুর রহমান হামিদী ১৩ ডিসেম্বর ১৯৪৬ সালে মৌলভীবাজার জেলার শ্রীমঙ্গল থানাধীন ঐতিহ্যবাহী হামিদ নগর বরুণা গ্রামে এক সম্ভ্রান্ত আলিম পরিবারে জন্মগ্রহণ করেন। তাঁর পিতা বিখ্যাত বুযুর্গ যুগশ্রেষ্ঠ ওলী লুৎফুর রহমান বর্ণভী।তিনি ছিলেন হুসাইন আহমদ মাদানি'র খলীফা।বরুণার শায়খ সাহেব নামে তিনি সর্বমহলে পরিচিত ছিলেন।\n\n\n== শিক্ষাজীবন ==\nতিনি প্রাথমিক শিক্ষা স্বীয় পিতার নিকট লাভ করেন।অতপর মাধ্যমিক শিক্ষা মাওলানা আবদুর রহমান,মাওলানা আবদুল কুদ্দুস,মাওলানা মুশাররফ খানসহ প্রমুখের নিকট থেকে অর্জন করেন। এরপর ১৯৬১ সালে আল জামিয়াতুল ইমদাদিয়া, কিশোরগঞ্জে হেদায়া জামাতে ভর্তি হন।সেখানে তিনি মাওলানা আতহার আলি, আবদুল আহাদ কাসিমী,আবদুল হক জালালাবাদী,আবদুর রহমানের শিষ্যত্ত্ব লাভ করেন।\n\n\n=== উচ্চতর শিক্ষা ===\nতিনি ১৯৬৩ সালে উচ্চশিক্ষা অর্জনের জন্য জামিয়া উলুমুল ইসলামিয়ায় ভর্তি হন।সেখানে তিনি ইউসুফ বানুরী, ওয়ালি হাসান টঙ্কি র নিকট হাদিস শাস্ত্র অধ্যায়ন করেন।আর তাফসীর শাস্ত্রে ব্যুৎপত্তি অর্জন করার জন্য তিনি আবদুল্লাহ দরখাস্তি'র নিকট ইলমে তাফসীরে উচ্চতর শিক্ষা গ্রহণ করেন। এছাড়াও তিনি দারুল উলুম দেওবন্দে ফখরুদ্দিন মুরাদাবাদীর নিকট কিছুদিন হাদিস শাস্ত্র অধ্যায়ন করেন।\n\n\n== কর্মজীবন ==\nকর্মজীবনে তিনি জামিয়া লুৎফিয়া আনওয়ারুল উলুম হামিদনগর বরুণার হাদিস শাস্ত্রের অধ্যাপক ও উপাচার্য হিসেবে দায়িত্ব পালন করেন।এছাড়াও বেফাকুল মাদারিসিল আরাবিয়া বাংলাদেশ সাবেক সহ-সভাপতি,আঞ্জুমানে হেফাজতে ইসলাম বাংলাদেশের সভাপতি ছিলেন।\n\n\n== প্রকাশিত গ্রন্থ ==\nতাঁর প্রকাশিত বেশকিছু গ্রন্থ রয়েছে তন্মধ্যে বিশেষভাবে উল্লেখ্যযোগ্য হলো - আনওয়ারুত তিরমিজি প্রথম ও দ্বিতীয় খন্ড।\n\n\n== তথ্যসূত্র =="}