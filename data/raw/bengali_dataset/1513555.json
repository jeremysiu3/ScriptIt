{"pageid": 1513555, "title": "মহেশ্বরী চাণক্যন", "url": "https://bn.wikipedia.org/wiki?curid=1513555", "content": "মহেশ্বরী চাণক্যন, যিনি ভি জে মহেশ্বরী নামে বেশি পরিচিত, একজন ভারতীয় অভিনেত্রী এবং একজন প্রাক্তন টেলিভিশন উপস্থাপক। তিনি মূলত তামিল টেলিভিশন অনুষ্ঠান এবং চলচ্চিত্রে অভিনয় করেন। তিনি স্টার বিজয়ের জনপ্রিয় সোপ অপেরা পুথু কবিতাই-তে কাব্য চরিত্রে অভিনয় করার জন্য সর্বাধিক পরিচিত। তিনি ২০২২ সালে অত্যন্ত জনপ্রিয় ছবি বিক্রম -এও অভিনয় করেছিলেন।\n\n\n== প্রারম্ভিক জীবন ==\nমহেশ্বরী ভারতের তামিলনাড়ুর চেন্নাইতে শ্রীনিবাসন এবং লতার ঘরে জন্মগ্রহণ করেন। টি নগরের আদর্শ বিদ্যালয়ে মহেশ্বরী তাঁর স্কুলজীবন সম্পন্ন করেন এবং তারপর চেন্নাইয়ের মাদ্রাজ বিশ্ববিদ্যালয় থেকে স্নাতক ডিগ্রি অর্জন করেন।\n\n\n== কর্মজীবন ==\n২০১০ সালে, মহেশ্বরী স্বল্প বাজেটের ছবি কুইল -এর মাধ্যমে চলচ্চিত্র জগতে অভিষেক করেন। অভিনয়ে আত্মপ্রকাশের পাশাপাশি তিনি টেলিভিশন বিজ্ঞাপনের শুটিং এবং মডেলিং ফটোশুটেও অভিনয় করেছিলেন। এই সময়কালে মহেশ্বরী উপস্থাপক হওয়ার প্রতি আগ্রহ তৈরি করেন।\n২০১৩ সালে, তিনি টিভিতে অভিনেত্রী হিসেবে আসেন, স্টার বিজয়ে অভিনেতা দীনেশের বিপরীতে রোমান্টিক ধারাবাহিক পুথু কবিতাই তে তিনি অভিনয় করেন। তিনি সোপ অপেরা থায়ুমানভান -এ মহালক্ষ্মীর ভূমিকায় অভিনয় করেছিলেন, এই ধারাবাহিকটি স্টার বিজয়েও প্রচারিত হয়েছিল। পরে তিনি ঘোষণা করেন যে তিনি কিছু ব্যক্তিগত কারণে ধারাবাহিক করা ছেড়ে দিয়েছেন এবং উপস্থাপক হিসেবে কাজ শুরু করেছেন।\nমহেশ্বরী পরবর্তীতে কমেডি খিলাড়িস এবং পেট্টা র‍্যাপের মতো টেলিভিশন অনুষ্ঠান উপস্থাপনা করেন, দুটি অনুষ্ঠানই জি তামিলে প্রচারিত হয়।\n২০২১ সালে, অভিনেতা কমল হাসান মহেশ্বরীকে তাঁর বিক্রম ছবিতে একটি চরিত্রে অভিনয়ের প্রস্তাব দেন, পরে তিনি এই প্রস্তাবে রাজি হন এবং অভিনেতা বিজয় সেতুপতির বিপরীতে ছবিতে অভিনয় করেন।\n\n\n== ব্যক্তিগত জীবন ==\n২০০৫ সালে, মহেশ্বরী চাণক্যনকে বিয়ে করেন এবং তাঁদের একটি ছেলে হয়, যার নাম কেশব। তবে পরে ২০১০ সালে এই দম্পতি আলাদা হয়ে যান এবং তাঁদের বিবাহবিচ্ছেদ ঘটে। তিনি একজন পোশাক পরিকল্পকও। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে মহেশ্বরী চাণক্যন\nইন্টারনেট মুভি ডেটাবেজে মহেশ্বরী চাণক্যন (ইংরেজি)"}