{"pageid": 1441991, "title": "জ্য সুই শার্লি", "url": "https://bn.wikipedia.org/wiki?curid=1441991", "content": "যে সুই সালি (বাংলা: আমি চার্লি) (ইংরেজি: I am Charlie); ফরাসি উচ্চারণ: [ʒə sɥi ʃaʁli]) ফরাসি আর্ট ডিরেক্টর জোয়াচিম রনসিন এই স্লোগান ও লোগোটি তৈরি করেছিলেন। ২০১৫ সালের ৭ই জানুয়ারি ফরাসি ব্যঙ্গাত্মক সাপ্তাহিক পত্রিকা 'চার্লি হেবদো'-র অফিসে গুলিবর্ষণের ঘটনায় বারোজন নিহত হওয়ার পর, বাকস্বাধীনতা এবং সংবাদমাধ্যমের স্বাধীনতার সমর্থকরা এটি গ্রহণ করেছিলেন। এই স্লোগানটি বক্তা বা সমর্থকের চার্লি হেবদো গুলিবর্ষণে নিহতদের সাথে সংহতি এবং বাকস্বাধীনতা সমর্থন ও সশস্ত্র হুমকির প্রতিরোধের প্রতীক হিসেবে ব্যবহৃত হয়। কিছু সাংবাদিক এই স্লোগানটিকে আত্ম-প্রকাশের স্বাধীনতার জন্য একটি সমাবেশের ডাক হিসাবে গ্রহণ করেছিলেন।\nটুইটারে স্লোগানটি প্রথম ব্যবহার করা হয়েছিল। গুলি চালানোর পরপরই চার্লি হেবদোর ওয়েবসাইট অফলাইনে চলে যায় এবং যখন এটি আবার সচল হয়, তখন কালো ব্যাকগ্রাউন্ডে \"Je suis Charlie\" লেখাটি প্রদর্শিত হয়। খুব শীঘ্রই সাতটি ভাষার অনুবাদ যুক্ত একটি পিডিএফ ফাইল যোগ করা হয়। এই বক্তব্যটি টুইটারে হ্যাশট্যাগ #jesuischarlie এবং #iamcharlie হিসাবে, কম্পিউটার মুদ্রিত বা হাতে তৈরি প্ল্যাকার্ড এবং স্টিকার হিসেবে ব্যবহৃত হয়েছিল। এটি ভিজিলের সময় মোবাইল ফোনে এবং অনেক ওয়েবসাইটে, বিশেষ করে মিডিয়া সাইটগুলিতে প্রদর্শিত হয়েছিল।\nআক্রমণের মাত্র দুই দিনের মধ্যে, এই স্লোগানটি টুইটারের ইতিহাসে সবচেয়ে জনপ্রিয় নিউজ হ্যাশট্যাগগুলোর একটিতে পরিণত হয়। বিশ্বব্যাপী  \"Je suis Charlie\" স্লোগানটি গৃহীত হয়েছিল, সঙ্গীতে ব্যবহৃত, প্রিন্ট এবং অ্যানিমেটেড কার্টুনে প্রদর্শিত (দ্য সিম্পসনস সহ), এবং ফ্রান্সের একটি টাউন স্কোয়ারের নতুন নাম হিসেবে গৃহীত হয়। ১২ জানুয়ারী, চার্লি হেবদো আক্রমণ শুরুর এক সপ্তাহ পরে প্রকাশিত হতে যাওয়া ১৪ জানুয়ারীর সংখ্যার প্রচ্ছদটি প্রকাশ করে। প্রচ্ছদে ইসলামিক নবী মুহাম্মদের একটি কার্টুন রয়েছে যেখানে তিনি \"Je suis Charlie\" চিহ্নটি হাতে ধরে অশ্রু বিসর্জন করছেন। কার্টুনটির নিচে \"Tout est pardonné\" (\"সবাইকে ক্ষমা করা হয়েছে\") শব্দগুলো লেখা আছে।\n\n\n== তথ্যসূত্র =="}