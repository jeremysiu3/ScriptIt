{"pageid": 1086206, "title": "ডালমা মালহাস", "url": "https://bn.wikipedia.org/wiki?curid=1086206", "content": "ডালমা মালহাস একজন অশ্বারোহী ক্রীড়াবিদ। গ্রীষ্মকালীন অলিম্পিকে অংশগ্রহণকারী প্রথম সৌদি মহিলা ক্রীড়াবিদ হওয়ার কথা ছিল তার।\n২০১০ সালে যখন তিনি উদ্বোধনী যুব অলিম্পিক গেমসে সওয়ার হন, তখন তিনি লস অ্যাঞ্জেলেসে সাম্প্রতিক আন্তর্জাতিক অলিম্পিক কমিটির মহিলা ও ক্রীড়া সম্মেলনে ভাষণ দেওয়া বক্তাদের একটি হাই প্রোফাইল গ্রুপের মধ্যে ছিলেন। তিনি ২০ বছর বয়সে সিঙ্গাপুরে অশ্বারোহণ বিভাগে ব্যক্তিগত প্রতিযোগিতায় ব্রোঞ্জ পদক জয় লাভ করেন। তিনি পুরো প্রতিযোগিতা জুড়ে লিঙ্গ সমতার বিষয়ে তা প্রত্যাশার কথা বলেছেন।\n\n\n== জীবনী ==\nডালমা রুশদি মালহাস ১৯৯২ সালে ওহাইওতে জন্মগ্রহণ করেন। তিনি ইংরেজি, ফরাসি ভাষা এবং তার মাতৃভাষা আরবি ভাষায় কথা বলতে পারেন।\nচার বছর বয়সে, ডালমা ঘোড়ায় চড়তে শুরু করে।  ১২ বছর বয়সে তিনি রোম ভ্রমণ করেন যেখানে তিনি ইতালির জাতীয় অলিম্পিক শো জাম্পিং দলের সাবেক কোচ দুচিও বারতালুচ্চির তত্ত্বাবধানে আরো উন্নত প্রতিযোগিতায় অংশ নিতে শুরু করেন। তারপরে তিনি ফ্রান্সে যান এবং চ্যান্টিলির ফরসান অশ্বারোহী কেন্দ্রে প্রশিক্ষণ নেন।\nবিদেশে বেশ কয়েকটি প্রতিযোগিতায় অংশগ্রহণের পর, আন্তর্জাতিক অলিম্পিক কমিটি (আইওসি) মালহাস সম্পর্কে সচেতন হয়ে ওঠে। আইওসি কর্তৃক নির্ধারিত বাধ্যতামূলক কোটায় প্রতিটি দেশকে কমপক্ষে একজন নারীকে খেলায় অংশ নেওয়ার কারণে আইওসি মালহাসকে সৌদি আরবের প্রতিনিধিত্ব করার আমন্ত্রণ জানায়। যদিও সে দেশের সাথে তার সম্পর্ক শক্তিশালী ছিল না। ২০১০ সালে সিঙ্গাপুরে যুব অলিম্পিকের সময় সাক্ষাৎকার নেওয়ার সময় তিনি স্বীকার করেন: \"সৌদি আরবের প্রতিনিধি হিসেবে আমি সেখানে থাকা নিয়ে আমার খুব একটা মাথা ঘামাইনি, কারণ যে কেউ সম্ভবত তা করতে পারে। কিন্তু পদক পাওয়াই ছিল মূল চাবিকাঠি, এবং এটি কারও পক্ষে সহজ নয়, এবং আমি এটি চেয়েছিলাম - এবং কেবল এটি আমার দেশকে স্বীকৃতি দেয়\"। \nমালহাস লন্ডনে ২০১২ গ্রীষ্মকালীন অলিম্পিকে অংশ নিতে প্রস্তুত ছিলেন। তিনি প্রথমবারের মতো কোনও নারী হিসেবে অলিম্পিক গেমসে সৌদি আরবের প্রতিনিধিত্ব করতেন এবং তিনি অলিম্পিক গেমসে অংশগ্রহণ করা একমাত্র নারী সৌদি ক্রীড়াবিদ হতেন। তবে আন্তর্জাতিক অশ্বারোহী ফেডারেশনের মতে, ন্যূনতম যোগ্যতার মান পূরণে ব্যর্থ হওয়ায় জুনের শেষের দিকে মালহাসকে গেমস থেকে অযোগ্য ঘোষণা করা হয়।\n\n\n== তথ্যসূত্র =="}