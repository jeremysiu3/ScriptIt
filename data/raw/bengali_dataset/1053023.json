{"pageid": 1053023, "title": "ব্যবস্থাদি বিজ্ঞান", "url": "https://bn.wikipedia.org/wiki?curid=1053023", "content": "ব্যবস্থাদি বিজ্ঞান (ইংরেজি: Systems science) জ্ঞানের একটি আন্তঃশাস্ত্রিক ক্ষেত্র যেখানে প্রকৃতি, সমাজ, প্রকৌশল, সংজ্ঞান, প্রযুক্তি এবং বিজ্ঞানের মধ্যে অবস্থিত সরল ও জটিল ব্যবস্থাসমূহের প্রকৃতি অধ্যয়ন করা হয়। ব্যবস্থাদি বিজ্ঞানীদের মতে বিশ্বকে ব্যবস্থাসমূহের একটি ব্যবস্থা হিসেবে অনুধাবন করা সম্ভব। এই ক্ষেত্রটির লক্ষ্য এমন একটি আন্তঃশাস্ত্রিক ভিত্তি নির্মাণ করা যেটিকে বিভিন্ন ধরনের জ্ঞানের শাখায় প্রয়োগ করা সম্ভব, যেমন মনোবিজ্ঞান, জীববিজ্ঞান, চিকিৎসাবিজ্ঞান, যোগাযোগ, ব্যবসায় ব্যবস্থাপনা, প্রযুক্তি, কম্পিউটার বিজ্ঞান, প্রকৌশল ও সামাজিক বিজ্ঞানসমূহ।\nব্যবস্থাদি বিজ্ঞানের পরিধির মধ্যে বিভিন্ন রৌপ বা বিধিবদ্ধ বিজ্ঞান যেমন জটিল ব্যবস্থাসমূহের গবেষণা, ব্যবস্থা পরিচালনা বিজ্ঞান (সাইবারনেটিক্‌স), পরিবর্তনশীল ব্যবস্থাদি তত্ত্ব, তথ্য তত্ত্ব, ভাষাবিজ্ঞান ও ব্যবস্থাদি তত্ত্ব অন্তর্ভুক্ত। প্রাকৃতিক ও সামাজিক বিজ্ঞান ও প্রকৌশলের বিভিন্ন ক্ষেত্রে এর প্রয়োগ রয়েছে, যেমন নিয়ন্ত্রণ তত্ত্ব, ব্যবস্থাদি নকশাকরণ, অভিযান-কর্মকাণ্ড গবেষণা, সামাজিক ব্যবস্থাদি তত্ত্ব, ব্যবস্থাদি জীববিজ্ঞান, ব্যবস্থার পরিবর্তনশীলতা, কর্মপরিবেশ বিদ্যা, ব্যবস্থাদি বাস্তুবিজ্ঞান, কম্পিউটার বিজ্ঞান, ব্যবস্থাদি প্রকৌশল ও ব্যবস্থাদি মনোবিজ্ঞান। ব্যবস্থাদি বিজ্ঞানে যে বিষয়গুলির উপরে জোর দেওয়া হয়, সেগুলির মধ্যে সামগ্রিক দৃষ্টিভঙ্গি, ব্যবস্থা ও এর পারিপার্শ্বিক পরিবেশের সাথে এর আন্তঃক্রিয়া এবং পরিবর্তনশীল আচরণের জটিল (প্রায়শ সূক্ষ্ম) পথগ্রহণ যেগুলি কখনও স্থিতিশীল (ফলে বলবর্ধক), আবার কখনওবা বিভিন্ন \"সীমাস্থ শর্তাবলি\" অত্যধিক অস্থিতিশীল (ফলে ধ্বংসাত্মক) হয়ে উঠতে পারে।\nপৃথিবী-মাপের জীবমণ্ডল বা ভূমণ্ডলের পরিবর্তনশীলতা ধরনের সমস্যার গবেষণায় তাৎপর্যপূর্ণ অন্তর্দৃষ্টি প্রদান করা ব্যবস্থাদি বিজ্ঞানের একটি উদ্দেশ্যে।\n\n\n== তথ্যসূত্র =="}