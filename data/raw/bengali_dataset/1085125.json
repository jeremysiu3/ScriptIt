{"pageid": 1085125, "title": "এডি এনকেটিয়া", "url": "https://bn.wikipedia.org/wiki?curid=1085125", "content": "এডওয়ার্ড কেডার এনকেটিয়া (ইংরেজি: Eddie Nketiah; জন্ম: ৩০ মে ১৯৯৯; এডি এনকেটিয়া নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনালের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০০৮–০৯ মৌসুমে, ইংরেজ ফুটবল ক্লাব চেলসির যুব পর্যায়ের হয়ে খেলার মাধ্যমে এনকেটিয়া ফুটবল জগতে প্রবেশ করেছেন এবং পরবর্তীকালে আর্সেনালর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, ইংরেজ ক্লাব আর্সেনালের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। মাঝে তিনি এক মৌসুমের জন্য লিডস ইউনাইটেডের হয়ে ধারে খেলেছেন।\n২০১৭ সালে, এনকেটিয়া ইংল্যান্ড অনূর্ধ্ব-১৮ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। দলগতভাবে, এনকেটিয়া এপর্যন্ত ৪টি শিরোপা জয়লাভ করেছেন, যার মধ্যে ২টি আর্সেনালের হয়ে, ১টি লিডস ইউনাইটেডের হয়ে এবং ১টি ইংল্যান্ডের হয়ে জয়লাভ করেছেন।\n\n\n== প্রারম্ভিক জীবন ==\nএডওয়ার্ড কেডার এনকেটিয়া ১৯৯৯ সালের ৩০শে মে তারিখে ইংল্যান্ডের লন্ডনের লুইশামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nএনকেটিয়া ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯, ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ইংল্যান্ডের বয়সভিত্তিক দলের হয়ে তিনি ৩৮ ম্যাচে অংশগ্রহণ করে ৩৫টি গোল এবং ১টি শিরোপা জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nএডি এনকেটিয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে এডি এনকেটিয়া  (ইংরেজি)  \nসকারবেসে এডি এনকেটিয়া (ইংরেজি) \nবিডিফুটবলে এডি এনকেটিয়া  (ইংরেজি)  \nট্রান্সফারমার্কেটে এডি এনকেটিয়া (ইংরেজি) \nওয়ার্ল্ডফুটবল.নেটে এডি এনকেটিয়া (ইংরেজি) \nইএসপিএন এফসিতে এডি এনকেটিয়া (ইংরেজি)"}