{"pageid": 1333345, "title": "আফরোজা হক রীনা", "url": "https://bn.wikipedia.org/wiki?curid=1333345", "content": "আফরোজা হক বাংলাদেশের একজন রাজনীতিবিদ, সংসদ সদস্য, নারী অধিকার কর্মী ও জাসদের সভাপতি হাসানুল হক ইনুর সহধর্মিণী। তিনি জাসদের সহ-সভাপতির দায়িত্বও পালন করছেন। ২০২২ সালের ১১ ডিসেম্বর বিএনপির সংসদ সদস্যরা একাদশ জাতীয় সংসদ থেকে পদত্যাগ করায় ৫০ নং সংরক্ষিত আসনটি শূন্য হয়। পরবর্তীতে তিনি এখানে মনোনয়নপত্র দাখিল করে বিনা প্রতিদ্বন্দ্বিতায় নির্বাচিত হন।\n\n\n== ব্যক্তিগত জীবন ==\nআফরোজা ১৯৫১ সালের ৫ অক্টোবর ঢাকার নবাবগঞ্জে জন্মগ্রহণ করেন। ১৯৭৫ সালে তিনি রাজনীতিবিদ হাসানুল হক ইনুকে বিয়ে করেন।\n\n\n== রাজনৈতিক জীবন ==\nআফরোজা হক ইডেন কলেজে পড়ার সময় পূর্ব পাকিস্তান ছাত্রলীগের সঙ্গে যুক্ত ছিলেন। ১৯৬৯ সালে ছাত্রী সংসদ নির্বাচনে সমাজ সেবা সম্পাদক পদে নির্বাচিত হয়েছিলেন। ১৯৯৮ সালে প্রথমবারের মতো জাসদের কাউন্সিল সদস্য হন। তিনি ইনুর নেতৃত্বাধীন জাসদের স্থায়ী কমিটির সদস্য। এছাড়াও তিনি জাতীয় নারী জোটের কেন্দ্রীয় আহ্বায়কের দায়িত্ব পালন করছেন।\nতিনি ৬ মার্চ ২০২৩ -এ জাতীয় সংসদের সংরক্ষিত মহিলা আসনে সংসদ সদস্য নির্বাচিত হন।\n\n\n== তথ্যসূত্র =="}