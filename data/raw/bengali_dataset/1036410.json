{"pageid": 1036410, "title": "রোকিয়া আবু বকর", "url": "https://bn.wikipedia.org/wiki?curid=1036410", "content": "রোকিয়া আবুবকর (৭ জুন ১৯১৭-?)  ছিলেন একজন আফগান রাজনীতিবিদ এবং যৌথভাবে আফগানিস্তানের সংসদে নির্বাচিত প্রথম নারী সদস্য।\n\n\n== জীবনীক্রম ==\nরোকিয়া আবু বকর ১৯১৭ সালে জন্মগ্রহণ করেছিলেন। ১৯৩৩ সালের আগস্টে তিনি তার প্রথম স্বামী মুহাম্মদ ইউসুফকে বিয়ে করেছিলেন। তবে  দু'বছর পরেই মুহাম্মদ  ইউসুফের মৃত্যু হয়েছিল।\nতিনি কাবুল বিশ্ববিদ্যালয়ের সমাজবিজ্ঞান অনুষদে অধ্যয়ন করেছেন এবং ১৯৪০ সালে একজন শিক্ষিকা হিসেবে কর্মজীবন শুরু করেছিলেন। ১৯৪১ থেকে ১৯৪৯-এর মধ্যে তিনি কাবুলের জর্ঘুনা বালিকা বিদ্যালয়ের পরিচালিকা ছিলেন। ১৯৪৫ সালে তিনি দ্বিতীয় স্বামীরূপে মুহাম্মদ আবুবকরকে বিয়ে করেছিলেন; এই দম্পতির দুটি কন্যা এবং একটি পুত্র রয়েছে এবং ১৯৭০ সালে তাদের বিবাহবিচ্ছেদ হয়েছিল।  জর্ঘুনা বালিকা বিদভালয় ছেড়ে যাওয়ার পরে এবং ১৯৬৩ সালে শিক্ষা মন্ত্রণালয়ে যোগদানের আগে তিনি ১৯৬২ সাল পর্যন্ত নারী কল্যাণ সমিতির সাধারণ পরিচালক হিসাবে কাজ করেছিলেন।  তিনি রেড ক্রিসেন্ট সোসাইটির সাধারণ পরিচালক হিসাবেও দায়িত্ব পালন করেছিলেন।\n১৯৬৪ সালের সংবিধান অনুসারে তিনি একই বছরে সাংবিধানিক পরিষদে নির্বাচিত হয়েছিলেন  যা আফগান নারীদেরকে প্রথমবারের মত ভোটাধিকারের সাথে পরিচয় করিয়ে দিয়েছিল। পরবর্তীকালে ১৯৬৫ সালের নির্বাচনে নির্বাচিত চারজন নারী সংসদ সদস্যের অন্যতম ছিলেন তিনি।  নির্বাচনে তিনি প্রথম  কাবুল সিটি জেলার প্রতিনিধিত্ব করেছিলেন।  তবে ১৯৬৯  সালের নির্বাচনে তিনি প্রতিদ্বন্দ্বিতা করেননি। \n\n\n== তথ্যসূত্র =="}