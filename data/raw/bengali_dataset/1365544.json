{"pageid": 1365544, "title": "লুইস ইসলাস", "url": "https://bn.wikipedia.org/wiki?curid=1365544", "content": "লুইস আলবের্তো ইসলাস রানিয়েরি (জন্ম ২২ ডিসেম্বর ১৯৬৫, বুয়েনোস আইরেস, আর্জেন্টিনা) একজন আর্জেন্টিনীয় প্রাক্তন ফুটবল গোলরক্ষক। তিনি আর্জেন্টিনা জাতীয় দল, ইন্দিপেন্দেনিয়েন্ত, এস্তুদিয়ান্তেস দে লা প্লাতা এবং লিওনের হয়ে খেলেছেন।\n\n\n== খেলোয়াড়ি কর্মজীবন ==\n\n\n=== ক্লাব ===\nইসলাস ১৯৮০ এর দশকের গোড়ার দিকে চাকারিতা জুনিয়র্সের গোলরক্ষক হিসেবে তার কর্মজীবন শুরু করেন। তিনি তার দক্ষতা এবং স্বভাবের কারণে তার ডাকনাম এল লোকো (পাগলাটে) অর্জন করেছিলেন।\n১৯৮২ সালের শেষের দিকে ইসলাসকে এস্তুদিয়ান্তেসে স্থানান্তরিত করা হয়। ১৯৮৩ সালে ন্যাশনাল চ্যাম্পিয়নশিপ শিরোপা বিজয়ী দলে তিনি পর্যায়ক্রমে কার্লোস বার্টেরোর সাথে ছিলেন।\n১৯৮৬ সালে তিনি ইন্দিপেনদেনিয়েন্তে স্থানান্তরিত হন এবং সেখানে দুই বছর খেলেন। এরপর ১৯৮৮ সালে তিনি আতলেতিকো মাদ্রিদে যান কিন্তু একটি ম্যাচও খেলেননি এবং সিডি লগ্রোনেসের কাছে ধারে চলে যান। ১৯৯০ সালে তিনি ইন্দিপেনদেনিয়েন্তে ফিরে আসেন এবং দলকে ১৯৯৪ সালে ক্লসুরা এবং দুটি আন্তর্জাতিক শিরোপা জিততে সহায়তা করেন।\n২০০৩ সালে ইন্দিপেনদেনিয়েন্তের হয়ে ২৪১টি ম্যাচ খেলার পর তিনি অবসর নেন।\n\n\n=== আন্তর্জাতিক ===\nইসলাস ১৯৮৩ সালের ফিফা বিশ্ব যুব চ্যাম্পিয়নশিপে রানার-আপ হওয়া আর্জেন্টিনার যুব ফুটবল দলের অংশ ছিলেন।\n১৯৮৬ সালের বিশ্বকাপ ফুটবলের সময় বিকল্প গোলরক্ষক ছিলেন ইসলাস, যে বিশ্বকাপটি আর্জেন্টিনা জিতেছিল। তিনি এরপরও নেরি পুম্পিদোর বিকল্প খেলোয়াড় ছিলেন বলে ক্ষুব্ধ হয়ে ১৯৯০ সালের বিশ্বকাপের ঠিক আগে জাতীয় দল থেকে পদত্যাগ করেন। কাপ চলাকালীন দ্বিতীয় ম্যাচে পুম্পিদো আহত হন, তাই তৃতীয় গোলরক্ষক সের্হিও গোয়কোচেয়াকে এগিয়ে রাখা হয় এবং টুর্নামেন্টের সেরা গোলরক্ষক নির্বাচিত করা হয়। কাপের পর নতুন কোচ আলফিও বাসিলের অধীনে ইসলাস জাতীয় দলে ফিরে আসেন। যেহেতু ১৯৯৪ সালের বিশ্বকাপ বাছাইপর্বের সময় গোয়কোচেয়ার কিছু ম্যাচে দুর্বলতা ছিল, তাই ১৯৯৪ সালের বিশ্বকাপের সময় ইসলাস আর্জেন্টিনার গোলরক্ষক ছিলেন।\n\n\n== পরিচালনা কর্মজীবন ==\nবলিভিয়ায় কিছু সময় কাজ করার পর ইসলাস নভেম্বর ২০০৬ থেকে মে ২০০৭ পর্যন্ত আর্জেন্টিনীয় ক্লাব আলমাগ্রোর পরিচালনা করেন। এরপর ইসলাস অরোরা পরিচালনার জন্য বলিভিয়ায় ফিরে আসেন। কিন্তু সেপ্টেম্বর ২০০৭ সালে পদত্যাগ করেন।\n\n\n== কর্মজীবন পরিসংখ্যান ==\n\n\n== সম্মাননা ==\nএস্তুদিয়ান্তেস\nআর্জেন্টিনীয় প্রিমিয়ার দিভিশিওনঃ ন্যাশনাল ১৯৮৩\nইন্দেপেনদিয়েন্তে\nআর্জেন্টিনীয় প্রিমেরা ডিভিশনঃ ক্লাউসুরা ১৯৯৪\nসুপারকোপা সুদামেরিকানাঃ ১৯৯৪\nরিকোপা সুদামেরিকানাঃ ১৯৯৫\nআর্জেন্টিনা\nফিফা বিশ্বকাপ: ১৯৮৬\nকোপা আমেরিকা: ১৯৯৩\nফিফা কনফেডারেশন্স কাপ: ১৯৯২\nকনমেবল–উয়েফা কাপ অফ চ্যাম্পিয়ন্স: ১৯৯৩\nব্যক্তিগত\nফিফা বিশ্ব যুব চ্যাম্পিয়নশিপ: ব্রোঞ্জ বল ১৯৮৩\nঅলিম্পিয়া পুরস্কারঃ ১৯৯২\n\n\n== তথ্যসূত্র =="}