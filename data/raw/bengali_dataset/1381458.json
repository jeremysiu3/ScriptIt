{"pageid": 1381458, "title": "গাণী মন্দির", "url": "https://bn.wikipedia.org/wiki?curid=1381458", "content": "গাণী মন্দির (আর্মেনীয়: Գառնիի տաճար) হল আর্মেনিয়া ও সাবেক সোভিয়েত ইউনিয়নের একমাত্র টিকে থাকা গ্রিকো-রোমান কলোনেড ভবন। আয়নিক ক্রমে নির্মিত, এটি ইয়েরেভান থেকে প্রায় ৩০ কিমি (১৯ মাইল) পূর্বে মধ্য আর্মেনিয়ার গাণী গ্রামে অবস্থিত। এটি প্রাক-খ্রিস্টান আর্মেনিয়ার সবচেয়ে পরিচিত কাঠামো ও প্রতীক।\nস্থাপনাটি সম্ভবত খ্রিস্টীয় প্রথম শতাব্দীতে রাজা প্রথম তিরিডেটস দ্বারা সূর্য দেবতা মিহরের মন্দির হিসাবে নির্মিত হয়েছিল। চতুর্থ শতাব্দীর গোড়ার দিকে আর্মেনীয়রা খ্রিস্টধর্মে দীক্ষিত হওয়ার পর, এটি প্রথম তিরিডেটসের বোন খসরোভিদুখতের একটি রাজকীয় গ্রীষ্মকালীন বাড়িতে রূপান্তরিত হয়েছিল। কিছু পণ্ডিতদের মতে এটি মন্দির নয় বরং একটি সমাধি ছিল, এবং এইভাবে পৌত্তলিক কাঠামোর ধ্বংস থেকে বেঁচে গিয়েছিল। এটি ১৯৭৯ খ্রিস্টাব্দের ভূমিকম্পে ভেঙে পড়েছিল। ১৯তম শতাব্দীতে নতুন করে আগ্রহের কারণে ২০তম শতাব্দীর প্রথম দিকে ও ২০তম শতাব্দীর মাঝামাঝি সময়ে এই স্থানে খনন কাজ পরিচালনা করা হয়েছিল, এবং অ্যানাস্টিলোসিস পদ্ধতি ব্যবহার করে ১৯৬৯ খ্রিস্টাব্দ থেকে ১৯৭৫ খ্রিস্টাব্দের মধ্যে  এর চূড়ান্ত পুনর্গঠন করা হয়েছিল। এটি আর্মেনিয়ার অন্যতম প্রধান পর্যটন আকর্ষণ এবং হেতানীয়বাদের (আর্মেনীয় নব্য পৌত্তলিকতাবাদ) কেন্দ্রীয় মন্দির।\n\n\n== টিকা ==\n\n\n== তথ্যসূত্র =="}