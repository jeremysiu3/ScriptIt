{"pageid": 1371478, "title": "নিতেশ তিওয়ারি", "url": "https://bn.wikipedia.org/wiki?curid=1371478", "content": "নিতেশ তিওয়ারি একজন ভারতীয় চলচ্চিত্র পরিচালক, প্রযোজক, চিত্রনাট্যকার ও গীতিকার। বিকাস বহলের সাথে চিল্লার পার্টি (২০১১) চলচ্চিত্রের যৌথ-পরিচালক হিসেবে তার বলিউডে অভিষেক ঘটে, যার জন্য তিনি যৌথভাবে শ্রেষ্ঠ শিশুতোষ চলচ্চিত্র এবং শ্রেষ্ঠ চিত্রনাট্য বিভাগে জাতীয় চলচ্চিত্র পুরস্কার অর্জন করেন। এরপর তিনি অতিপ্রাকৃত রাজনৈতিক নাট্যধর্মী ভূতনাথ রিটার্নস (২০১৪) দিয়ে একক পরিচালক হিসেবে যাত্রা শুরু করেন।\nতিওয়ারি দঙ্গল (২০১৬) চলচ্চিত্র রচনা ও পরিচালনা করেন, যেটি সর্বোচ্চ আয়কারী ভারতীয় চলচ্চিত্র এবং ৫ম সর্বোচ্চ আয়কারী অ-ইংরেজি চলচ্চিত্র। এটি মোট ২,০০০ কোটি রুপীর বেশি ব্যবসা করে, যার মধ্যে চীনে ১,২০০ কোটি ব্যবসা করে, যা চীনে ২০তম সর্বোচ্চ আয়কারী বিদেশি চলচ্চিত্র। তিওয়ারি এই চলচ্চিত্রের জন্য শ্রেষ্ঠ পরিচালক বিভাগে ফিল্মফেয়ার পুরস্কার অর্জন করেন। এরপর তিনি বিপুল সমাদৃত হাস্যরসাত্মক নাট্যধর্মী ছিছোড়ে (২০১৯) পরিচালনা করেন, যা শ্রেষ্ঠ হিন্দি পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার অর্জন করে।\n\n\n== ব্যক্তিগত জীবন ==\nতিওয়ারি লিও বার্নেট ওয়ার্ল্ডওয়াইডে তার সহকর্মী ও সৃজনশীল পরিচালক অশ্বিনী আইয়ারের সাথে বিবাহ বন্ধনে আবদ্ধ হন। অশ্বিনীও একজন চলচ্চিত্র পরিচালক, প্রযোজক ও চিত্রনাট্যকার। তাদের দুজন যমজ সন্তান রয়েছে, তারা হলেন অমারিসা তিওয়ারি ও আরাধ্য তিওয়ারি।\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নিতেশ তিওয়ারি  (ইংরেজি)"}