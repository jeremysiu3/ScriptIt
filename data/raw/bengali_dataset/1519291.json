{"pageid": 1519291, "title": "জ্যাকি লাইট", "url": "https://bn.wikipedia.org/wiki?curid=1519291", "content": "জ্যাকলিন অ্যান হার্কনেস লাইট (জন্ম: ১৬ই ডিসেম্বর ১৯৪৭) হলেন ব্রিটিশ কনজারভেটিভ পার্টির একজন রাজনীতিবিদ এবং হেস্টিংস অ্যাণ্ড রাই (১৯৯২-১৯৯৭) ও বেকেনহ্যাম (১৯৯৭-২০১০) নির্বাচনী এলাকার প্রাক্তন সংসদ সদস্য (এমপি)।\n\n\n== প্রারম্ভিক জীবন ==\nজ্যাকি লাইটের জন্ম রেনফ্রুশায়ারের পেইসলিতে, তিনি পেইসলি গ্রামার স্কুল এবং স্ট্র্যাথক্লাইড বিশ্ববিদ্যালয়ে পড়াশোনা করেন, সেখানে তিনি ব্যবসা ব্যবস্থাপনায় স্নাতক ডিগ্রি অর্জন করেছেন। স্নাতক শেষ করার পর, জ্যাকি ডাণ্ডিতে পাট শিল্পের জনসংযোগ বিভাগে কাজ করেন এবং পরে টেলিভিশন সংবাদ সংস্থা ভিসনিউজে কাজ করেন। ১৯৭৪ সালে তিনি সরকারি তথ্য পরিষেবা এবং পরে কর্মসংস্থান বিভাগে কাজ করেন। ১৯৮০ সালে, তিনি কেমিক্যাল ইণ্ড্রাস্ট্রিজ অ্যাসোসিয়েশনে সংসদীয় উপদেষ্টা হিসেবে যোগদান করেন। জ্যাকি লাইট বেকেনহামের কনজারভেটিভ এমপি ছিলেন এবং ২০১০ সালের ৬ই মে কমন্স ত্যাগ করেন।\n\n\n== রাজনৈতিক জীবন ==\n১৯৮৪ সালের ইউরোপীয় নির্বাচনে জ্যাকি লাইট স্ট্র্যাথক্লাইড ওয়েস্টের প্রার্থী ছিলেন এবং পরের বছর টাইন ব্রিজের উপনির্বাচনে দাঁড়ান যেখানে তিনি ডেভিড ক্লেল্যান্ড এবং রড কেনিয়নের পরে তৃতীয় স্থানে ছিলেন। ১৯৯২ সালের এপ্রিলে তিনি হেস্টিংস এবং রাইয়ের জন্য কনজারভেটিভ প্রার্থী হিসেবে নির্বাচিত হন।\n১৯৯২ সালের সাধারণ নির্বাচনে জ্যাকি হেস্টিংস অ্যাণ্ড রাই আসন থেকে জয়লাভ করেন এবং ১৯৯৬ সালে প্রথম মহিলা কনজারভেটিভ হুইপ হন। স্থানীয় জেলেদের সাথে বিরোধের কারণে ১৯৯৭ সালের সাধারণ নির্বাচনে তিনি পরাজিত হন, কিন্তু একই বছর পিয়ার্স মার্চেন্টের পদত্যাগের পর উপনির্বাচনের মাধ্যমে বেকেনহ্যামের এমপি নির্বাচিত হন।\n২০০১ সালের সেপ্টেম্বরে নতুন রক্ষণশীল নেতা ইয়ান ডানকান স্মিথ নির্বাচিত হওয়ার পর, জ্যাকিকে স্কটল্যান্ডের পররাষ্ট্র বিভাগের ছায়ামন্ত্রী নিযুক্ত  করা হয়। ১৯৯৭ সাল থেকে এই পদটি শূন্য ছিল কারণ স্কটিশ নির্বাচনী এলাকা থেকে যুক্তরাজ্যের পার্লামেন্টে রক্ষণশীলদের কোনও প্রতিনিধিত্ব ছিল না। পিটার ডানকান ২০০১ সালের নির্বাচনে স্কটিশ নির্বাচনী এলাকা থেকে নির্বাচিত হয়েছিলেন এবং ২০০৩ সালে, ছায়া স্কটিশ সচিব হিসেবে জ্যাকির থেকে দায়িত্ব গ্রহণ করেন। ২০০৫ সালের সাধারণ নির্বাচনের পর এক রদবদলের ফলে জ্যাকিকে লন্ডনের ছায়ামন্ত্রী হিসেবে নিযুক্ত করা হয়। দুই বছর পর, তাঁকে পরিকল্পনা বিষয়ক ছায়া মন্ত্রীর অতিরিক্ত দায়িত্ব দেওয়া হয়।\nতিনি তাঁর দ্বিতীয় বাড়ির বন্ধকী সুদের জন্য অতিরিক্ত দাবি করেছিলেন এবং তাঁকে নির্দেশ দেওয়া হয়েছিল £৭,০০০ -এর বেশি ফেরত দেওয়ার।\n২০১০ সালের সাধারণ নির্বাচনে জ্যাকি এমপি পদ থেকে সরে দাঁড়ান।\nজ্যাকি পূর্ব সাসেক্স কাউন্টি কাউন্সিলের প্রাক্তন নেতা পিটার জোন্সকে বিবাহ করেন।\n\n\n== তথ্যসূত্র ==\n\n\n== বহিঃসংযোগ ==\nগার্ডিয়ান আনলিমিটেড পলিটিক্স - অ্যারিস্টটলকে জিজ্ঞাসা করুন: জ্যাকি লাইট এমপি\nTheyWorkForYou.com – জ্যাকি লাইট, এমপি\nহ্যান্সকার্ড ১৮০৩-২০০৫: জ্যাকি লাইট দ্বারা সংসদে অবদান (ইংরেজি)\nপাবলিক হুইপ জ্যাকি লাইট, এমপির ভোটের রেকর্ড"}