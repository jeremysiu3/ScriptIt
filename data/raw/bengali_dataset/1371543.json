{"pageid": 1371543, "title": "ব্যক্তিমাফিক চিকিৎসাবিজ্ঞান", "url": "https://bn.wikipedia.org/wiki?curid=1371543", "content": "ব্যক্তিমাফিক চিকিৎসাবিজ্ঞান (Personalized medicine), রোগীকেন্দ্রিক চিকিৎসাবিজ্ঞান (Patient-centered medicine), সম্যক চিকিৎসাবিজ্ঞান (Precision medicine) বা স্তরীকৃত চিকিৎসাবিজ্ঞান (Stratified medicine) বলতে চিকিৎসাসেবার একটি প্রতিমান (মডেল) বোঝায়, যেখানে একক রোগীর জন্য লাগসই বা উপযোগী করে তার দেহের প্রতিক্রিয়া ও ঝুঁকির কথা মাথায় রেখে সব ধরনের চিকিৎসা-বিষয়ক সিদ্ধান্ত, হস্তক্ষেপ, চর্চা ও ঔষধ প্রয়োগ করা হয়। অধুনা চিকিৎসাসেবাকে অধিকতর ব্যক্তিমাফিক (Personalized), প্রতিরোধমূলক (Preventative), পূর্বাভাসমূলক (Predictive) ও অংশগ্রহণমূলক (Participatory) করার নতুন ধারণাটিকে চার-\"পি\" চিকিৎসাবিজ্ঞান (পি-ফোর মেডিসিন P4 Medicine) হিসেবে আখ্যায়িত করা হয়।\nরোগীর চিকিৎসাকে ব্যক্তিমাফিক বা লাগসই করার চর্চা প্রাচীন হিপ্পোক্রাতেসের (হিপোক্রেটিস) কাল থেকেই প্রচলিত। কিন্তু একবিংশ শতাব্দীর শুরুতে এসে এই ধারণাটির প্রচলন বৃদ্ধি পায়। এর কারণ বংশাণুসমগ্র বিজ্ঞান (জিনোমিক্স) ও তথ্যবিজ্ঞানের (ইনফরম্যাটিক্স) ধারণা প্রয়োগ করে রোগের আণবিক ভিত্তিকে বিশ্লেষণ করে নতুন নতুন রোগনির্ণয় কৌশলের আবির্ভাব, যেগুলির সাহায্যে রোগীদেরকে একাধিক সূক্ষ্মবিচারভিত্তিক ভিন্ন ভিন্ন দলে বিভক্ত করা সম্ভব।\n\n\n== তথ্যসূত্র ==\n\n\n== বহিঃসংযোগ ==\nPrecision Clinical Medicine\nCumulative exposures, precision medicine focus of Mayo conference"}