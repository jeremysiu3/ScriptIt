{"pageid": 1337856, "title": "জুবেদা বেগম", "url": "https://bn.wikipedia.org/wiki?curid=1337856", "content": "বিদ্যা রানী, যার জন্মনাম জুবেদা বেগম (১৯২৬ - ২৬ জানুয়ারী ১৯৫২), তিনি জুবেদা নামেই বেশি পরিচিত ছিলেন। তিনি একজন ভারতীয় অভিনেত্রী ছিলেন।\n\n\n== প্রাথমিক জীবন ==\nজুবেদা বেগম ছিলেন বোহরা মুসলিম ব্যবসায়ী শ্রী কাসেমভাই মেহতা এবং বোম্বে (তৎকালীন মুম্বাই) -এর গায়িকা ফাইজা বাইয়ের কন্যা।\n\n\n== ব্যক্তিগত জীবন ==\nজন্মসূত্রে জুবেদা ছিলেন সিয়া মুসলমান। জুবেদা যোধপুরের মহারাজা হনবন্ত সিংকে ১৭ ডিসেম্বর ১৯৫০ সালে বিয়ে করেছিলেন। হনবন্ত সিংকে বিয়ে করার জন্য তিনি স্বধর্ম ত্যাগ করে আর্য সমাজের রীতি অনুযায়ী ধর্মান্তরিত হন। তার নতুন নাম হয় বিদ্যা রানী। বিয়ের পর তিনি মুম্বই ছেড়ে যোধপুরে চলে আসেন। ১৯৫১ সালের ২ আগস্ট বোম্বেতে তিনি এক পুত্র সন্তানকে জন্ম দেন। সেই পুত্রের নাম ছিল রাও রাজা হুকুম সিং যাকে আদর করে টুটু বানা বলেও অভিহিত করা হত।\nতার প্রথম বিবাহ থেকে তার আরও এক পুত্র প্রাপ্তি হয়েছিল। তার নাম ছিল খালিদ মোহাম্মদ। ঘটনাক্রমে একজন চলচ্চিত্র সমালোচক, খালিদ জুবেদা চলচ্চিত্রের চিত্রনাট্য লিখেছেন। জুবেদা চলচ্চিত্রটি জুবেদা বেগমের জীবনের উপর আধারিত। চলচ্চিত্রটির পরিচালক ছিলেন শ্যাম বেনেগাল এবং এই চলচ্চিত্রটি ২০০১ সালে মুক্তি পায়। অভিনেত্রী করিশ্মা কপুর সিনেমার প্রধান অভিনেত্রী হিসাবে জুবেদার চরিত্রে অভিনয় করেছিলেন।\n\n\n== মৃত্যু ==\nজুবেদা তার স্বামীর সাথে ২৬ জানুয়ারী ১৯৫২ সালে রাজস্থানের গোডওয়ারে একটি বিমান দুর্ঘটনায় নিহত হন। তার মৃত্যুর পর তার পুত্র টুটুকে যোধপুরের রাজমাতা লালন-পালন করেন। \n\n\n== তথ্যসূত্র =="}