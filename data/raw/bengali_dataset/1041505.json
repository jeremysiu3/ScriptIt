{"pageid": 1041505, "title": "নবনীদাস বাউল", "url": "https://bn.wikipedia.org/wiki?curid=1041505", "content": "নবনীদাস বাউল (৮-৬-১২৯৯ বঙ্গাব্দ – ৭-৫-১৩৭১ বঙ্গাব্দ) একজন বিখ্যাত বাউল সঙ্গীত শিল্পী।\n\n\n== জীবনী ==\nনবনীদাসের জন্ম বীরভূম জেলার সিউড়িতে। রবীন্দ্রনাথ ঠাকুরের স্নেহধন্য ছিলেন সঙ্গীতশিল্পী নবনীদাস। শান্তিনিকেতনে থাকাকালীন রবীন্দ্রনাথ তাঁকে খ্যাপা বাউল বলে ডাকতেন। তাঁর সাথে যোগাযোগ ছিল কাজি নজরুল ইসলাম ও তারাশঙ্কর বন্দ্যোপাধ্যায়ের। সুলতানপুরের শ্ৰীরাম উচ্চ বিদ্যালয়ের ৪র্থ শ্রেণীর কর্মচারী ছিলেন নবনীদাস। উদাসী বাউল সম্প্রদায়ের সদস্য হিসাবে ভারতের নানা স্থানে পরিভ্ৰমণ করেছেন তিনি। শেষ জীবনে কেদুলি ও সিউড়ীতে আখড়া স্থাপন করেন। তার রচিত অনেক গান আছে। ১৯৬২ সালে অ্যালেন গিন্সবার্গ নবনীদাসের সাথে দেখা করেন। লক্ষ্মণ দাস বাউল এবং আন্তর্জাতিক খ্যাতিসম্পন্ন পূর্ণদাস বাউল তার পুত্ৰ।\n\n\n== তথ্যসূত্র =="}