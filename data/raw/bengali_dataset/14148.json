{"pageid": 14148, "title": "শঁজেলিজে", "url": "https://bn.wikipedia.org/wiki?curid=14148", "content": "শঁজেলিজে (, ফরাসি ভাষায়: Champs-Élysées, আ-ধ্ব-ব:/ʃɑ̃zelize/), আক্ষরিক অর্থে \"ইলিসীয় ক্ষেত্র\", প্যারিসের একটি প্রশস্ত রাজপথ। এর পূর্ণ নাম \"আভন্যু দে শঁজেলিজে\" (avenue des Champs-Élysées)। জগৎবিখ্যাত এই সড়কটির ওপর বহু চলচ্চিত্র প্রেক্ষাগৃহ, ক্যাফে ও বিশেষ শৌখিন দ্রব্যের দোকানপাট অবস্থিত। সড়কটির নাম গ্রিক পুরাণে ভাগ্যবানদের আবাসস্থল ইলিসীয় ক্ষেত্রের নামে নামকরণ করা হয়েছে। এটিকে ফরাসি ভাষায় La plus belle avenue du monde (লা প্লু বেল আভন্যু দু মোঁদ), অর্থাৎ \"পৃথিবীর সবচেয়ে সুন্দর রাস্তা\" বলেও ডাকা হয়। পর্যটকদের জন্য শঁজেলিজে প্যারিস নগরীর অন্যতম দর্শনীয় স্থান।\n\n\n== অবস্থান ==\nএই রাজপথ প্যারিস নগরীর উত্তর-পশ্চিমাংশে অবস্থিত। উত্তরে প্লাস দ্য লা কনকর্ড থেকে পশ্চিমে প্লাস শার্ল দ্য গল পর্যন্ত এর ব্যাপ্তি। এটি দৈর্ঘ্যে ২ কিলোমিটার এবং প্রস্থে ৭০ মিটার।\n\n\n== কী করে যাবেন ==\nশঁজেলিজে দীর্ঘ একটি পথ, সুতরাং এক প্রান্তে গাড়ি রেখে গেলে অপর প্রান্ত ঘুরে আসতে প্রাণান্ত হতে হবে। সুতরাং বাস বা ভূতল রেলযোগে যাওয়াই সুবিধাজনক।\n\n\n== সংলগ্ন অন্যান্য দর্শনীয় স্থান ==\nশঁজেলিজে যেখানে শেষ সেখানেই রয়েছে প্যারিসের অন্যতম দর্শনীয় সৌধ আর্ক অফ ট্রায়াম্ফ।\n\n\n== চিত্রমালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== বহিঃসংযোগ ==\nস্যাটেলাইট থেকে শঁজেলিজে-এর দৃশ্য (গুগল ম্যাপ)"}