{"pageid": 1340720, "title": "রেক্সাম অ্যাসোসিয়েশন ফুটবল ক্লাব", "url": "https://bn.wikipedia.org/wiki?curid=1340720", "content": "রেক্সাম অ্যাসোসিয়েশন ফুটবল ক্লাব (ওয়েলশ: Clwb Pêl-droed Wrecsam, ইংরেজি: Wrexham A.F.C.; সাধারণত রেক্সাম এএফসি এবং সংক্ষেপে রেক্সাম নামে পরিচিত) হচ্ছে রেক্সাম ভিত্তিক একটি ওয়েলশ পেশাদার ফুটবল ক্লাব। এই ক্লাবটি বর্তমানে ইংল্যান্ডের পঞ্চম স্তরের ফুটবল লিগ ইংরেজ জাতীয় লিগে প্রতিযোগিতা করে। এই ক্লাবটি ১৮৬৪ সালের অক্টোবর তারিখে প্রতিষ্ঠিত হয়েছে। এই ক্লাবটি ওয়েলসের প্রাচীনতম এবং বিশ্বের তৃতীয় প্রাচীনতম পেশাদার ফুটবল ক্লাব। ১০,৭৭১ ধারণক্ষমতাবিশিষ্ট রেসকোর্স গ্রাউন্ডে দ্য রেড ড্রাগন্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় ফিল পার্কিনসন এবং সভাপতির দায়িত্ব পালন করছেন রায়ান রেনল্ডস ও রব ম্যাকএলহেনি। বর্তমানে ইংরেজ মধ্যমাঠের খেলোয়াড় লুক ইয়াং এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, রেক্সাম এপর্যন্ত ৩৯টি শিরোপা জয়লাভ করেছে; যার মধ্যে একটি ইএফএল লিগ ওয়ান, তেইশটি ওয়েলশ কাপ এবং পাঁচটি এফএডব্লিউ প্রিমিয়ার কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, রেক্সামের সেরা সাফল্য হচ্ছে ১৯৭৫–৭৬ ইউরোপীয় কাপ উইনার্স কাপের কোয়ার্টার-ফাইনালে পৌঁছানো; যেখানে তারা আন্ডারলেখটের কাছে ২–১ গোলের ব্যবধানে পরাজিত হয়েছিল। বিলি অ্যাশক্রফট, জেমস উইলিয়াম হ্যারিস, শন কানিংটন, ব্রায়ান লয়েড এবং ওয়েন ফিলিপসের মতো খেলোয়াড়গণ রেক্সামের জার্সি গায়ে মাঠ কাঁপিয়েছেন।\n\n\n== ইতিহাস ==\n১৮৬৪–৬৫ মৌসুমে, পেশাদার ফুটবল ক্লাব হিসেবে প্রথম মৌসুমে রেক্সাম ইংল্যান্ডের পেশাদার ফুটবল ক্লাবগুলোর মধ্যকার আয়োজিত পেশাদার ফুটবল লিগ দ্য কম্বিনেশনে প্রতিদ্বন্দ্বিতা করেছিল; উক্ত মৌসুমে রেক্সাম ৪ জয় এবং ৪ ড্রয়ে সর্বমোট ১০ পয়েন্ট অর্জন করে ১৮৬৪–৬৫ দ্য কম্বিনেশনের পয়েন্ট তালিকায় ৮ম স্থান অর্জন করেছিল।\nরেক্সাম ১৯৭২–৭৩ ইউরোপীয় কাপ উইনার্স কাপে অংশগ্রহণ করার মাধ্যমে প্রথমবারের মতো ইউরোপীয় কাপ উইনার্স কাপে অংশগ্রহণ করেছে। ১৯৭২ সালের ১২ই সেপ্টেম্বর তারিখে, সুইজারল্যান্ডীয় ক্লাব জুরিখের বিরুদ্ধে মুখোমুখি হওয়ার মাধ্যমে রেক্সাম উক্ত প্রতিযোগিতায় অভিষেক করেছে; লেৎসিগ্রুন্ডে অনুষ্ঠিত উক্ত ম্যাচ ১–১ গোলে ড্র হয়েছিল। উক্ত মৌসুমের দ্বিতীয় পর্বে রেক্সাম বিদায় নিয়েছিল।\n\n\n== বর্তমান দল ==\n৪ ফেব্রুয়ারি ২০২৩ পর্যন্ত হালনাগাদকৃত।\n\nটীকা: পতাকা জাতীয় দল নির্দেশ করে যা ফিফার যোগ্যতার নিয়মের অধীনে নির্ধারিত হয়েছে। খেলোয়াড়দের একাধিক জাতীয়তা থাকতে পারে যা ফিফা ভুক্ত নয়।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}