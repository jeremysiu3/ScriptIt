{"pageid": 1491862, "title": "নেপালে আন্তঃবর্ণ বিবাহ", "url": "https://bn.wikipedia.org/wiki?curid=1491862", "content": "আন্তঃবর্ণ বিবাহ (अन्तरजातीय विवाह উচ্চারণ [ʌntaɾd͡zatie bibaː] হল এমন একটি বিবাহ প্রথা, যা নিজের বর্ণের বাইরে অন্য বর্ণের মধ্যে সম্পন্ন হয়। নেপালে বিভিন্ন বর্ণের মানুষ বসবাস করে এবং আন্তঃবর্ণ বিবাহ সাধারণত নিষিদ্ধ বা ট্যাবু হিসেবে বিবেচিত। তবে, এই ধরনের বিবাহ ধীরে ধীরে সমাজে গ্রহণযোগ্যতা অর্জন করছে।\nনেপালে \"সাংস্কৃতিক এবং জাতিগত\" পটভূমির কারণে কারও প্রতি বৈষম্য করা আইনত নিষিদ্ধ।  তা সত্ত্বেও, বেশিরভাগ নেপালি পরিবার আন্তঃবর্ণ বিবাহকে অসমর্থন করে, কারণ তারা মনে করে যে এই ধরনের বিবাহ তাদের \"সামাজিকভাবে বিচ্ছিন্ন\" বা তাদেরকে \"সমাজ বহির্ভুত\" করবে।  জাগরণ মিডিয়া সেন্টারের করা এক গবেষণা অনুযায়ী, আন্তঃবর্ণ বিবাহ প্রায়ই হয়রানি, জোরপূর্বক বিচ্ছেদ, বাস্তুচ্যুতি এবং প্রাতিষ্ঠানিক বৈষম্যের কারণ হয়।  এছাড়াও, যেসব মেয়েদের পরিবার তাদের মেনে নেয় না, তাদের মধ্যে বিষণ্নতা এবং মনোসামাজিক  সমস্যার ঝুঁকি লক্ষ্য করা গেছে। \n\n\n== পটভূমি এবং প্রতিক্রিয়া ==\n১৮৫৪ সালে, নেপালের সরকার জঙ্গবাহাদুর রাণার উদ্যোগে প্রণীত \"মুলুকি আইন\" পাশ করা হয়।   এই আইন অনুযায়ী নিম্নবর্ণ এবং উচ্চবর্ণের মধ্যে বিবাহ নিষিদ্ধ ঘোষণা করা হয়েছিল।  ১৯৬৩ সালে, রাজা মহেন্দ্র এই আইনের সংশোধন করেন এবং \"বর্ণভিত্তিক অসম নাগরিকত্ব\" বিলুপ্ত করেন।  এরপর থেকে নেপালে আন্তঃবর্ণ বিবাহ ধীরে ধীরে সামাজিকভাবে গ্রহণযোগ্যতা পেতে শুরু করে। \n২০০৯ সালে, নেপালের সরকার ঘোষণা করে যে, আন্তঃবর্ণ বিবাহ করা দম্পতিদের জন্য ১,০০,০০০ নেপালি রুপি(প্রায় মার্কিন $১,৩৫০ প্রদান করা হবে।  তবে, এই অর্থ বিবাহের ৩০ দিনের মধ্যে দাবি করতে হবে।  তবে, রিপাবলিকা জানিয়েছে যে, উচ্চবর্ণের স্বামীরা ত্যাগ করলে \"দলিত নারীরা কোনো \"সরকারি সহায়তা\" পান না। \n\n\n== উল্লেখযোগ্য ঘটনা ==\n\n\n=== ২০০৪ সপ্তরী অপহরণ ===\n২০০৪ সালের জানুয়ারিতে, দলিত সম্প্রদায়ের সদস্য মনোজ খাঙ্গা এবং তার আন্তঃবর্ণ বিবাহের সঙ্গী পার্বতী রাউতকে কনের আত্মীয়রা অপহরণ করে বলে জানা যায়।  এর আগে, কনের পরিবার পুলিশে অভিযোগ দায়ের করে দাবি করেছিল যে এই বিবাহ অবৈধ। এই অভিযোগের ভিত্তিতে দম্পতিকে গ্রেপ্তার করা হয়, তবে কয়েক দিন পরে তাদের মুক্তি দেওয়া হয়।।  এরপর, নেপালের সপ্তরী জেলায় বসবাসরত দলিত সম্প্রদায়ের উপর ২০০ জনেরও বেশি উচ্চবর্ণের মানুষ আক্রমণ চালায় এবং তাদের গ্রাম ছাড়তে বাধ্য করে।   দলিত সম্প্রদায়ের সম্পত্তি লুটপাট ও ধ্বংস করা হয়, যার আনুমানিক মূল্য ছিল প্রায় ১.৫ কোটি নেপালি রুপি।  উচ্চবর্ণের সম্প্রদায় মনোজ খাঙ্গাকে \"তার পরিবারের সামনে হত্যার হুমকি\" দেয়। মামলাটি এশীয় মানবাধিকার কমিশনে পাঠানো হয়েছে। \n\n\n=== সোতি ঘটনা ===\n\n২০২০ সালের মে মাসে, নেপালের কর্নালী নদীর প্রধান শাখা ভেরী নদীতে দুইটি দলিত পুরুষের মৃতদেহ পাওয়া যায়। নিহতদের নাম নবরাজ বিকে ও টিকারাম সুনার। নেপাল পুলিশ জানিয়েছে, ২১ বছর বয়সী নবরাজ বিখে এবং ১৮ জন সঙ্গী নিয়ে চৌরজাহরী উপজেলার সোটি গ্রামে একটি ১৭ বছর বয়সী মেয়েকে বিয়ে করতে গিয়েছিলেন। গ্রামবাসীরা তাদের আক্রমণ করে এবং নদী পর্যন্ত তাড়া করে নিয়ে যায়।  কিছু গ্রামবাসীর দাবি, আক্রমণের কারণ ছিল তাদের বর্ণ।  নবরাজ বিখে ছিলেন একজন \"নিম্নবর্ণ\" পুরুষ, যিনি একটি \"উচ্চবর্ণ\" মেয়েকে বিয়ে করতে চেয়েছিলেন। তবে, মেয়ের পরিবার দাবি করেছে যে, নবরাজ বিখে তাদের অস্বীকৃতি সত্ত্বেও কিশোরী মেয়েটিকে বিয়ে করতে চেয়েছিলেন। নবরাজ বিখে তিন বছর ধরে ওই মেয়ের সঙ্গে সম্পর্কে ছিলেন এবং তাকে বিয়ে করতে চেয়েছিলেন।  নেপালে জাতিসংঘ মিশন এই ঘটনার নিরপেক্ষ তদন্তের দাবি জানায়। \n\n\n== উল্লেখযোগ্য আন্তঃবর্ণ বিবাহ ==\nপ্রাক্তন প্রধানমন্ত্রী বাবুরাম ভট্টরাই ( ব্রাহ্মণ ) এবং হিসিলা ইয়ামি ( নেওয়ার ) \nপপ গায়িকা নলিনা চিত্রকর ( নেওয়ার ) এবং সঞ্জীব মিশ্র ( মধেসি ) \nপ্রধানমন্ত্রী খড়্গ প্রসাদ শর্মা ওলী (ব্রাহ্মণ) এবং রাশিকা শাক্য ( নেওয়ার ) \n\n\n== চলচ্চিত্রে আন্তঃবর্ণের বিবাহ ==\nহরি বংশ আচার্য এবং শর্মিলা মাল্লা অভিনীত পান্দ্রা গেট (১৯৮৬)। \nরেখা থাপা এবং যশ কুমার অভিনীত বাতো মুনি কো ফুল (২০১০)।\nদায়াহাং রাই এবং কেকি অধিকারী অভিনীত ঘামপানি (২০১৭)।\n\n\n== সাহিত্যে আন্তঃবর্ণ বিবাহ ==\nবিপি কৈরালার রচিত উপন্যাস সুমনিমা \n\n\n== আরও দেখুন ==\nপ্রেমের বিয়ে\nনেপালের নারী\nভারতে আন্তঃবর্ণ বিবাহ\n\n\n== তথ্যসূত্র =="}