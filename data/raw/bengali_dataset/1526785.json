{"pageid": 1526785, "title": "অলমিত্রা প্যাটেল", "url": "https://bn.wikipedia.org/wiki?curid=1526785", "content": "অলমিত্রা প্যাটেল (জন্ম ১৯৩৫) একজন ভারতীয় পরিবেশ নীতি প্রবক্তা এবং দূষণ বিরোধী কর্মী।\n\n\n== শিক্ষা ==\nঅলমিত্রার বাবা ছিলেন একজন ব্যবসায়ী। তাঁর মা ছিলেন একজন নাগরিক কর্মী, তিনি তাঁর প্রতিষ্ঠিত একটি শিক্ষা সমাজের সাথে জড়িত ছিলেন। অলমিত্রার পরিবার ছোটবেলা থেকেই বৈজ্ঞানিক দৃষ্টিভঙ্গী সম্পন্ন ছিল, এবং তাঁর সম্পর্কিত ভাইবোনেদের সাথে তিনি বার্নস হাই স্কুলে বিজ্ঞান পড়া প্রথম মেয়ে ছিলেন।\nঅলমিত্রার বাবা চেয়েছিলেন মেয়ে ইঞ্জিনিয়ারিং পড়ুক, তাই তিনি তাঁর মেয়েকে সিরামিকসে উচ্চতর পড়াশোনার জন্য ম্যাসাচুসেটস ইনস্টিটিউট অফ টেকনোলজিতে (এমআইটি) পাঠিয়েছিলেন। অলমিত্রা তিন বছরের মধ্যে জেনারেল ইঞ্জিনিয়ারিংয়ে বিএসসি এবং সিরামিকসে এমএস সম্পন্ন করেন এবং ১৯৫৯ সালে এমআইটি থেকে স্নাতক হওয়া প্রথম ভারতীয় মহিলা ইঞ্জিনিয়ার হন। পরবর্তী তিন দশক ধরে, তিনি অপঘর্ষক (অ্যাব্রেসিভ), ফাউণ্ড্রি-রিফ্র্যাক্টরি এবং সিমেন্ট টাইল শিল্পের ক্ষেত্রে কাজ করেন।\n\n\n== প্রচারণা এবং সক্রিয়তা ==\n১৯৭০-এর দশক থেকে অলমিত্রা নাগরিক ও পরিবেশগত বিষয়গুলিতেও জড়িত ছিলেন, যার মধ্যে রয়েছে এশিয়াটিক সিংহ সংরক্ষণ, বৃক্ষরক্ষক হিসেবে কাজ করা, উলসুর হ্রদ সংরক্ষণ, কঠিন বর্জ্য ব্যবস্থাপনা এবং কম খরচে বাড়ি নির্মাণ। তিনি পরিবেশগত নীতির পক্ষে সক্রিয় হয়ে ওঠেন। তিনি বর্তমানে বিভিন্ন চিন্তাকেন্দ্র (থিঙ্ক ট্যাঙ্ক) এবং সরকারি প্যানেলে কঠিন বর্জ্য ব্যবস্থাপনা বিষয়ক কাজ করছেন।\n১৯৯১ সালে, অলমিত্রা পৌরসভার কঠিন বর্জ্য ব্যবস্থাপনার জন্য একটি সমাধান খুঁজে বের করার লক্ষ্যে কাজ শুরু করেন এবং দেখেন যে ১৯৯৪-১৯৯৫ সালে তিনি যে ৮০টি ভারতীয় শহর পরিদর্শন করেছিলেন, তার বেশিরভাগেরই শহরের উপকণ্ঠে বা রাস্তাঘাট ছাড়া বর্জ্য ফেলার কোনও জায়গা ছিল না।\nপৌরসভার কঠিন বর্জ্য খোলা জায়গায় ফেলার বিরুদ্ধে সুপ্রিম কোর্টে অলমিত্রা প্যাটেলের ১৯৯৬ সালে জনস্বার্থ মামলাটি পৌরসভার কঠিন বর্জ্য ব্যবস্থাপনা বিধিমালার খসড়া তৈরিতে গুরুত্বপূর্ণ ভূমিকা পালন করেছিল।\nতিনি গাজীপুর ল্যাণ্ডফিলের (ভাগাড়) ওপর একটি গবেষণা পরিচালনা করেছিলেন।\n\n\n== তথ্যসূত্র ==\n\n\n== আরও পড়ুন ==\nকৃষ্ণান, ললিতা (২০২০-০১-০৮)। \"মিট অলমিত্রা প্যাটেল। দ্য গার্বোলজিস্ট হু গেভ ইণ্ডিয়া সলিড ওয়েস্ট ম্যানেজমেন্ট রুল\"। আর্থলি ম্যাটার্স। \nও'নীল, ক্যাথরিন (১২ সেপ্টেম্বর ২০২২)। \"টকিং ট্র্যাশ ইন ইণ্ডিয়া\"। স্লাইশ অফ এমআইটি। এমআইটি অ্যালামনাই অ্যাসোসিয়েশন। \nঅলমিত্রা এইচ. প্যাটেল এবং আরেকজন বনাম ভারত ইউনিয়ন। এআইআর ২০০০ এসসিডব্লিউ ৯২৪"}