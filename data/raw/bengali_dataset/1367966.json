{"pageid": 1367966, "title": "মুজিবপিডিয়া", "url": "https://bn.wikipedia.org/wiki?curid=1367966", "content": "মুজিবপিডিয়া ২০২২ সালে প্রকাশিত শেখ মুজিবুর রহমানের ব্যক্তিগত ও রাজনৈতিক কর্মজীবন, সংশ্লিষ্ট আন্দোলনের ইতিহাসের ও বাংলাদেশের স্বাধীনতার ইতিহাসের তথ্য-উপাত্ত ভিত্তিক একটি জ্ঞানকোষ। দুই খন্ডের জ্ঞানকোষটি কামাল চৌধুরী, ফরিদ কবির ও আবু মো. দেলোয়ার হোসেনের সম্পাদনায় প্রণীত।  হিস্ট্রি অ্যান্ড কালচার সার্কেল বাংলাদেশ লিমিটেড  এক হাজার পৃষ্ঠার বিশ্বকোষটি ২০২২ সালের ৭ ডিসেম্বর আগামী প্রকাশনী হতে প্রথম সংস্করণ প্রকাশ করে। \n\n\n== আধার ==\nমুজিবপিডিয়ায় ৯৭ জন লেখক, গবেষক, ইতিহাসবিদ ও সাংবাদিক রচিত ৫৯১টি ভুক্তি ও ৭৫০টি ঐতিহাসিক স্থিরচিত্র রয়েছে। এটি দুই খন্ডের ১/৮ আঁকারের বাধাই করা ১০০০ পৃষ্ঠার সংকলিত গ্রন্থ।  এছাড়া জ্ঞানকোষটির অনলাইন সংস্করণে নতুন নির্মিত প্রায় ১০০টি ভিডিওচিত্র আছে।  \n\n\n== প্রকাশনার ইতিহাস ==\nমুজিবপিডিয়ার ভুক্তি, ঐতিহাসিক আলোকচিত্র যোগ ও সম্পাদনার জন্য দুইবছর গবেষণা চলে। ২০২১ সালের ১৯ অক্টোবর হিস্ট্রি এন্ড কালচার সার্কেল বাংলাদেশ  আনুষ্ঠানিকভাবে জ্ঞানকোষ প্রণয়ন শুরু করে। গবেষণায় শেখ মুজিবুর রহমানের ব্যক্তিগত ও রাজনৈতিক জীবন, কর্ম ও আদর্শ, বিভিন্ন রাজনৈতিক সংগ্রামের মুজিবের সংশ্লিষ্ঠতার বিবরণ, একইসঙ্গে বাংলাদেশের স্বাধীনতা ও বাঙালির মুক্তির ইতিহাস অন্তর্ভূক্ত ছিল। সিটি ব্যাংক লিমিটেড এটির গবেষণা ও প্রকাশনার অর্থায়ন করে। এটি ২০২১ সালের বিজয় দিবসে প্রকাশের জন্য পরিকল্পিত ছিল। পরবর্তীতে ২০২২ সালের ৭ ডিসেম্বর এটির প্রথম সংস্করণ প্রকাশ করা হয়। একক বই হিসেবে মুজিবপিডিয়া ২০২৩ সালের অমর একুশে গ্রন্থমেলায় আগামী প্রকাশনার পরিবেশনায় নিজনামে বিক্রয় কেন্দ্র পায়।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nহিস্ট্রি অ্যান্ড কালচারের আনুষ্ঠানিক বাতায়নে মুজিবপিডিয়া"}