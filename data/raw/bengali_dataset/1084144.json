{"pageid": 1084144, "title": "ফাব্রিৎসিয়ো রোমানো", "url": "https://bn.wikipedia.org/wiki?curid=1084144", "content": "ফাব্রিৎসিয়ো রোমানো (ইতালীয়: Fabrizio Romano, ইতালীয় উচ্চারণ: [faˈbriʦjo roˈmano]; জন্ম: ২১ ফেব্রুয়ারি ১৯৯৩) হলেন ফুটবলের স্থানান্তরে বিশেষজ্ঞ একজন ইতালীয় সাংবাদিক। তিনি ১৯ বছর বয়স থেকে স্কাই স্পোর্টস ইতালির হয়ে কাজ করেছেন। সামাজিক যোগাযোগ মাধ্যমে তার প্রচুর অনুসারী রয়েছে।\n\n\n== কর্মজীবন ==\nরোমানো ১৯৯৩ সালের ২১শে ফেব্রুয়ারি ইতালির নাপোলিতে জন্মগ্রহণ করেছেন। ১৮ বছর বয়সে বার্সেলোনার একজন ইতালীয় প্রতিনিধির কাছ থেকে ক্লাবের অভ্যন্তরীণ তথ্য পাওয়ার পর তিনি ফুটবলের স্থানান্তর বিষয়ে সাংবাদিকতা জীবন শুরু করেছেন। ১৯ বছর বয়সে স্কাই স্পোর্টস ইতালিতে যোগদানের পর থেকে, তিনি ইউরোপজুড়ে ক্লাব, প্রতিনিধি এবং মধ্যস্থতাকারীদের সাথে সংযোগ স্থাপন করেছেন। রোমানো দ্য গার্ডিয়ানের সাংবাদিক হিসেবেও কাজ করেছেন এবং সামাজিক যোগাযোগ মাধ্যমে বিশেষ করে টুইটার এবং ইন্সটাগ্রামে তার কয়েক লক্ষ অনুসারী রয়েছে।\nরোমানো তার বিখ্যাত বাক্য \"হেয়ার উই গো\"-এর জন্য পরিচিত, যা তিনি নতুন স্থানান্তর চুক্তি ঘোষণার সময় ব্যবহার করেন। ৯০ মিনিট-এর মতে, তিনি ফুটবল ব্যবসায়ের \"সবচেয়ে বিশ্বস্ত\" স্থানান্তর-সম্পর্কিত পণ্ডিতদের একজন। রোমানো সিবিএস স্পোর্টসের জন্যও কাজ করেছেন এবং তিনি একটি ফ্যান্টাসি ফুটবল ওয়েবসাইট এসওএস ফ্যান্টার প্রতিষ্ঠাতা, যা তিনি ২০১৪ সালে প্রতিষ্ঠা করেছেন।\n\n\n== ব্যক্তিগত জীবন ==\nরোমানো বর্তমানে মিলানে বসবাস করছেন। তিনি ইংরেজ ফুটবল ক্লাব ক্লাব ওয়াটফোর্ডের সমর্থক।\n\n\n== তথ্যসূত্র ==\n\n\n== বহিঃসংযোগ ==\n\nদ্য গার্ডিয়ানে প্রোফাইল\nসিবিএস স্পোর্টসে প্রোফাইল\nটুইটারে ফাব্রিৎসিয়ো রোমানো\nইন্সটাগ্রামে ফাব্রিৎসিয়ো রোমানো\nএসওএস ফান্তা ওয়েবসাইট"}