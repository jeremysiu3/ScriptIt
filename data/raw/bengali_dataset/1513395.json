{"pageid": 1513395, "title": "নেহা চৌহান", "url": "https://bn.wikipedia.org/wiki?curid=1513395", "content": "নেহা চৌহান একজন ভারতীয় অভিনেত্রী যিনি হিন্দি ছবিতে কাজ করেন। তিনি লাভ সেক্স অর ধোখা (২০১০) এবং হরিয়ানভি - হিন্দি ভাষায় নাটক জি কুত্তা সে (২০১৫)-তে তাঁর অভিনয়ের জন্য সর্বাধিক পরিচিত।\n\n\n== প্রারম্ভিক জীবন ==\nনেহার জন্ম নাইজেরিয়ায়। এরপর তার পরিবার ভারতের ফরিদাবাদে চলে আসে। তাঁর বাবা বিজনৌরের এবং মা মোরাদাবাদের অধিবাসী ছিলেন। তিনি নিজের জীবনের বেশিরভাগ সময় মধ্যপ্রদেশের ইন্দোরে কাটিয়েছেন এবং তারপর চলচ্চিত্র পরিচালক হওয়ার জন্য মুম্বাইতে চলে এসেছেন।\n\n\n== কর্মজীবন ==\nতিনি বলিউড ফিল্ম লাভ সেক্স অর ধোখা (২০১০) চলচ্চিত্র দিয়ে আত্মপ্রকাশ করেন। দিবাকর ব্যানার্জী তাঁর ভাইয়ের বিয়ের ভিডিওতে তাঁকে দেখার পর তাঁকে একটি চরিত্রের জন্য বেছেছিলেন। যদিও প্রাথমিকভাবে নেহা চেয়েছিলেন দিবাকরকে পরিচালনায় সহায়তা করতে, কিন্তু দিবাকর রশ্মির ভূমিকায় অভিনয়ের জন্যই নেহাকে বেছে নিয়েছিলেন। এছাড়াও, নেহা ছবির কাস্টিং ডিরেক্টরের সহকারীর ভূমিকাও গ্রহণ করেছিলেন এবং তাঁর সহ-অভিনেতাদের অডিশন নিয়েছিলেন। অভিনয়ের জন্য তিনি সেরা পার্শ্ব অভিনেত্রীর স্ক্রিন পুরস্কারের জন্য মনোনীত হয়েছিলেন।\nনেহা ইয়ান (২০১৪) চলচ্চিত্রের মাধ্যমে তামিল চলচ্চিত্রে অভিষেক করেন। তিনি হরিয়ানভি হিন্দি দ্বিভাষিক জি কুত্তা সে (২০১৫) তে কাজ করেছিলেন, তাঁর অভিনয়ের প্রশংসামূলক সমালোচনা হয়েছিল। তিনি সমালোচকদের দ্বারা প্রশংসিত ইংরেজি চলচ্চিত্র এ বিলিয়ন কালার স্টোরি (২০১৪) তে অভিনয় করেছেন। এরপর তিনি ওয়েব সিরিজ ইটস নট দ্যাট সিম্পল (২০১৬), হিউমারাসলি ইওরস (২০১৬), শয়তান হাভেলি (২০১৮) এবং ইনসাইড এজ (২০১৯)-এ অভিনয় করেন। তিনি তেলুগু ছবি আভিরিতেও (২০১৯) অভিনয় করেছেন।\nতিনি ওয়েব সিরিজ মহারানি তে কল্পনা কৌলের ভূমিকায় অভিনয় করেছেন। ওয়েব সিরিজ রকেট বয়েজ-এ কমলা চৌধুরীর চরিত্রে অভিনয় করে তিনি অত্যন্ত প্রশংসিত হন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== ওয়েব সিরিজ ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নেহা চৌহান (ইংরেজি)"}