{"pageid": 1441985, "title": "২০০৬ সালের লন্ডনে ডেনমার্কের দূতাবাসের বাইরে ইসলামপন্থী বিক্ষোভ", "url": "https://bn.wikipedia.org/wiki?curid=1441985", "content": "২০০৫ সালের ৩০ সেপ্টেম্বর ড্যানিশ সংবাদপত্র ‘ইল্যান্ডস-পোস্টেন’-এ  ইসলামের নবী মুহাম্মদকে কটাক্ষ করে কার্টুন প্রকাশের জেরে ব্যাপক বিতর্কের মুখে, ২০০৬ সালের ৩রা ফেব্রুয়ারি লন্ডনে ডেনমার্কের দূতাবাসের সামনে চরমপন্থী ইসলামপন্থীরা বিক্ষোভ প্রদর্শন করে। যুক্তরাজ্য-ভিত্তিক চরমপন্থী ইসলামী গোষ্ঠী আল ঘুরাবা এবং দ্য সেভিয়র সেক্ট লন্ডনের মেরিলবোন স্টেশনের কাছে অবস্থিত লন্ডন সেন্ট্রাল মসজিদ থেকে নাইটসব্রিজ আন্ডারগ্রাউন্ড স্টেশনের কাছে ডেনমার্ক দূতাবাস পর্যন্ত একটি বিতর্কিত প্রতিবাদ মিছিল করে।"}