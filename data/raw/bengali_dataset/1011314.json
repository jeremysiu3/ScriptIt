{"pageid": 1011314, "title": "সের্হিনিয়ো দেস্ত", "url": "https://bn.wikipedia.org/wiki?curid=1011314", "content": "সের্হিনিয়ো জিয়ান্নি দেস্ত (স্পেনীয়: Sergiño Dest; জন্ম: ৩ নভেম্বর ২০০০; সের্হিনিয়ো দেস্ত নামে সুপরিচিত) একজন মার্কিন পেশাদার ফুটবল খেলোয়াড় যিনি লা লিগা ক্লাব বার্সেলোনা এবং মার্কিন যুক্তরাষ্ট্র জাতীয় দলের হয়ে একজন রাইট ব্যাক হিসেবে খেলেন।\n২০০৯–১০ মৌসুমে, মাত্র ৯ বছর বয়সে, ওলন্দাজ ফুটবল ক্লাব আলমেরে সিটির যুব পর্যায়ের হয়ে খেলার মাধ্যমে দেস্ত ফুটবল জগতে প্রবেশ করেন এবং পরবর্তীতে আয়াক্সের যুব দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৮–১৯ মৌসুমে ওলন্দাজ ক্লাব ইয়াং আয়াক্স এর হয়ে খেলার মাধ্যমে তিনি তার পেশাদার ফুটবলার জীবন শুরু করেন, যেখানে তিনি মাত্র ১ মৌসুম অতিবাহিত করেন। ইয়াং আয়াক্সের হয়ে তিনি ১৮ ম্যাচে ১টি গোল করেন। অতঃপর ২০১৯–২০ মৌসুমে তিনি আয়াক্সের মূলদলে যুক্ত হন, যেখানে তিনি এরিক টেন হাগের অধীনে ২০১৯ ইয়োহান ক্রুইফ শিল্ড শিরোপা জয়লাভ করেন। ২০২০–২১ মৌসুমে, তিনি প্রায় ২১ মিলিয়ন ইউরোর বিনিময়ে আয়াক্স হতে স্পেনীয় ক্লাব বার্সেলোনায় যোগদান করেন।\n২০১৬ সালে, দেস্ত অনূর্ধ্ব-১৭ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেন, যেখানে তিনি ৫ ম্যাচে অংশগ্রহণ করেছিলেন। প্রায় ৩ বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, ২০১৯ সালে তিনি মার্কিন যুক্তরাষ্ট্র জাতীয় দলের হয়ে আন্তর্জাতিক পর্যায়ে অভিষেক করেন।\nব্যক্তিগতভাবে, দেস্ত বেশ কিছু পুরস্কার জয়লাভ করেছেন, যার মধ্যে ২০১৯ সালে মার্কিন যুক্তরাষ্ট্রের বর্ষসেরা ফুটবলারের পুরস্কার জয় অন্যতম। দলগতভাবে, খেলোয়াড় হিসেবে দেস্ত এপর্যন্ত ২টি শিরোপা জয়লাভ করেছেন, যার একটি আয়াক্সের হয়ে এবং অপরটি বার্সেলোনার হয়ে।\n\n\n== পরিসংখ্যান ==\n\n\n=== ক্লাব ===\n২৪ এপ্রিল ২০২২ পর্যন্ত হালনাগাদকৃত।\n\n\n=== জাতীয় ===\n৩০ জানুয়ারি ২০২২ পর্যন্ত হালনাগাদকৃত।\n\n\n== সম্মাননা ==\n\n\n=== ক্লাব ===\nআয়াক্স\nইয়োহান ক্রুইফ শিল্ড: ২০১৯\nবার্সেলোনা\nকোপা দেল রেই: ২০২০–২১\n\n\n=== আন্তর্জাতিক ===\nযুক্তরাষ্ট্র অনূর্ধ্ব-২০\nকনকাকাফ অনূর্ধ্ব-২০ চ্যাম্পিয়নশিপ: ২০১৮\nযুক্তরাষ্ট্র\nকনকাকাফ নেশনস লিগ: ২০১৯–২০\n\n\n=== ব্যক্তিগত ===\n২০১৮ কনকাকাফ অনূর্ধ্ব-২০ চ্যাম্পিয়নশিপ সেরা একাদশ\nযুক্তরাষ্ট্র সকার বর্ষসেরা পুরুষ যুব খেলোয়াড়: ২০১৯\nআয়াক্স বর্ষসেরা প্রতিভাবান খেলোয়াড় (মার্কো ফন বাস্তেন পুরস্কার): ২০২০\nআইএফএফএইচএস বিশ্বসেরা পুরুষ যুব দল (অনূর্ধ্ব-২০): ২০২০\n\n\n== তথ্যসূত্র ==\n\n\n== বহিঃসংযোগ ==\nন্যাশনাল-ফুটবল-টিমস.কমে সের্হিনিয়ো দেস্ত (ইংরেজি)  \nসকারওয়েতে সের্হিনিয়ো দেস্ত  (ইংরেজি)"}