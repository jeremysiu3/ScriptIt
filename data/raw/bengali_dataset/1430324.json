{"pageid": 1430324, "title": "হিসিলা য়মী", "url": "https://bn.wikipedia.org/wiki?curid=1430324", "content": "হিসিলা য়মি (নেপালি: हिसिला यमी) (জন্ম ২৫ জুন ১৯৫৯), তার ছদ্মনাম পার্বতী নামেও পরিচিত, একজন নেপালি রাজনীতিবিদ এবং স্থপতি। তিনি নেপাল সমাজতন্ত্রী দলের সহসভাপতি এবং সারা নেপাল নারী সংস্থার (বিপ্লবী) প্রাক্তন সভাপতি। তার বাবা ধর্মরত্ন য়মি ছিলেন একজন নেপালি সমাজকর্মী, লেখক এবং সরকারের উপমন্ত্রী।\n\n\n== প্রাথমিক জীবন এবং শিক্ষা ==\nয়মি ১৯৮২ সালে ভারতের দিল্লির পরিকল্পনা ও স্থাপত্য বিদ্যালয় থেকে স্নাতক হন। তিনি তার স্থাপত্যকলায় এমআর্কিটেক্ট সম্পন্ন করেন। ১৯৯৫ সালে মার্কিন যুক্তরাজ্যের ইউনিভার্সিটি অফ নিউক্যাসল আপন টাইন থেকে এমআর্কিটেক্ট শেষ করেন।\n\n\n== সক্রিয়তা ==\nপঞ্চায়েত শাসনের বিরুদ্ধে  ১৯৯০ সালের বিদ্রোহের সময়, য়মি বিক্ষোভে সবচেয়ে উচ্চ-পদস্থ নারী নেতাদের একজন ছিলেন। তিনি সারা ভারত নেপালি ছাত্র সংস্থার ১৯৮১১-১৯৮২ সময়ের সাধারণ সম্পাদক ছিলেন। তিনি ১৯৮৩ থেকে ১৯৯৬ সাল পর্যন্ত প্রকৌশল ইন্সটিটিউট, পুলচক ক্যাম্পাসে প্রভাষক ছিলেন। ১৯৯৫ সালে তিনি সারা নেপাল নারী সমিতির (বিপ্লবী) সভাপতি হন এবং দুই বছরের মেয়াদে দায়িত্ব পালন করেন। ১৯৯৬ সালে নেপালের কমিউনিস্ট পার্টির (মাওবাদী) নেতৃত্বে গণযুদ্ধের সূচনার পর তিনি আন্ডারগ্রাউন্ডে চলে যান। ২০০১ সাল থেকে, তিনি সিপিএন (মাওবাদী)-এর কেন্দ্রীয় কমিটির সদস্য ছিলেন এবং পার্টির আন্তর্জাতিক বিভাগসহ অন্যান্য বিভাগে কাজ করেছেন।\n\n\n== রাজনৈতিক পেশা ==\nসরকার এবং মাওবাদীদের মধ্যে তৎকালীন চলমান শান্তি আলোচনা চলাকালীন ১৮ জুন ২০০৩-এ তিনি তার প্রথম জনসাধারণের সমক্ষে উপস্থিত হন।\n২০০৫ সালের প্রথম দিকে তিনি এবং ভট্টরাঈ, দিনা নাথ শর্মার সাথে পার্টি নেতৃত্বের দ্বারা পদত্যাগ করেছিলেন। জুলাই মাসে তিনি কেন্দ্রীয় কমিটিতে পুনর্বহাল হন। ১ এপ্রিল ২০০৭-এ হিসিলা য়মি নেপালের অন্তর্বর্তী সরকারে ভৌত পরিকল্পনা ও কর্ম মন্ত্রী হিসেবে যোগদান করেন। সেপ্টেম্বর থেকে ডিসেম্বর ২০০৭ পর্যন্ত সরকারের মাওবাদী বয়কটের পর, য়মি আবার ৩১ ডিসেম্বর ২০০৭-এ ভৌত পরিকল্পনা মন্ত্রী হিসাবে শপথ নেন। ২০০৮ সালের সাংবিধানিক পরিষদ নির্বাচনের বিজয়ের পর,  তিনি কাঠমান্ডু আসন নং ১৭ থেকে, তিনি গণপরিষদের সদস্য হন। তিনি সেপ্টেম্বরে সিপিএন (মাওবাদী) নেতৃত্বাধীন সরকারে পর্যটন ও বেসামরিক বিমান পরিবহন মন্ত্রী হিসেবে যোগদান করেন।\n২০১৫ সালে, য়মি এবং ভট্টরাঈ সিপিএন (মাওবাদী) থেকে আলাদা হয়ে যান। ২০১৬ সালে, তারা নয়া শক্তি পার্টি প্রতিষ্ঠা করেন।  ৯ মে, ২০১৯-এ, নয়া শক্তি, ফেডারেল সোশ্যালিস্ট ফোরামের সাথে একত্রিত হয়ে সমাজবাদী পার্টি, নেপাল প্রতিষ্ঠা করে। পরে সমাজবাদী পার্টি রাষ্ট্রীয় জনতা পার্টির সঙ্গে ঐক্যবদ্ধ হয়ে জনতা সমাজবাদী পার্টি গঠন করেন। ২০২০ সালে, য়মি জনতা সমাজবাদী পার্টির অংশ ছিলেন।\n\n\n== ব্যক্তিগত জীবন ==\nয়মি সহকর্মী মাওবাদী নেতা বাবুরাম ভট্টরাইকে বিয়ে করেছেন। তাদের একটি কন্যা সন্তান রয়েছে।\n\n\n== তথ্যসূত্র =="}