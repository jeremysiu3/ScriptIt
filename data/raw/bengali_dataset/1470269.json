{"pageid": 1470269, "title": "খামিদিল্লো আব্দুনাবিয়েভ", "url": "https://bn.wikipedia.org/wiki?curid=1470269", "content": "খামিদিল্লো আব্দুনাবিয়েভ (উজবেক: Khamidillo Abdunabiev; জন্ম: ২০ আগস্ট ২০০২) হলেন একজন উজবেক পেশাদার ফুটবল খেলোয়াড়। তিনি বর্তমানে উজবেক ক্লাব অলিম্পিক তাশখন্দ এবং উজবেকিস্তান জাতীয় অনূর্ধ্ব-২৩ দলের হয়ে গোলরক্ষক হিসেবে খেলেন।\n২০২১ সালে, আব্দুনাবিয়েভ উজবেকিস্তান অনূর্ধ্ব-২১ দলের হয়ে উজবেকিস্তানের বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nখামিদিল্লো আব্দুনাবিয়েভ ২০০২ সালের ২০শে আগস্ট তারিখে উজবেকিস্তানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআব্দুনাবিয়েভ উজবেকিস্তান অনূর্ধ্ব-১৯, উজবেকিস্তান অনূর্ধ্ব-২১ এবং উজবেকিস্তান অনূর্ধ্ব-২৩ দলের হয়ে খেলার মাধ্যমে উজবেকিস্তানের প্রতিনিধিত্ব করেছেন। ২০২১ সালের ২৮শে মে তারিখে তিনি ইউক্রেন অনূর্ধ্ব-২১ দলের বিরুদ্ধে ম্যাচে উজবেকিস্তান অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। আব্দুনাবিয়েভ ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত উজবেকিস্তান অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে \nসকারবেসে \nবিডিফুটবলে \nট্রান্সফারমার্কেটে \n\nইএসপিএন এফসিতে"}