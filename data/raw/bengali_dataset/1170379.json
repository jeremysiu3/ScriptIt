{"pageid": 1170379, "title": "রাফিনিয়া", "url": "https://bn.wikipedia.org/wiki?curid=1170379", "content": "রাফিনিয়া দিয়াস বেলোলি (জন্ম: ১৪ ডিসেম্বর ১৯৯৬), যিনি রাফিনিয়া নামে পরিচিত, একজন ব্রাজিলীয় পেশাদার ফুটবলার যিনি উইঙ্গার হিসেবে বর্তমানে স্পেনীয় ক্লাব ফুটবলের শীর্ষ স্তর লা লিগার ক্লাব বার্সেলোনা এবং ব্রাজিল জাতীয় দলের হয়ে খেলে থাকেন।\nরাফিনিয়ার ফুটবলার জীবনের হাতেখড়ি হয় ব্রাজিলীয় দল আভাই এর হয়ে। ২০১৬ সালে পর্তুগিজ দল ভিতোরিয়া বি এর হয়ে তার পেশাদার ফুটবলার জীবনের সূচনা হয়। তিনি পরবর্তীতে ভিতোরিয়া মূল দলের হয়েও খেলেছেন। ২০১৮ সালে তিনি পর্তুগালের বিখ্যাত ক্লাব স্পোর্টিং সিপিতে পাড়ি জমান ও ২০১৯ সাল পর্যন্ত সেখানে খেলেন। ২০১৯ সালে ২ কোটি ১০ লক্ষ ইউরোর বিনিময়ে ফরাসি ক্লাব রেনেঁ তাকে কিনে নেয়। ২০২০ সালে ১ কোটি ৭০ লক্ষ ব্রিটিশ পাউন্ডের বিনিময়ে তিনি ইংরেজ ক্লাব লিডস ইউনাইটেড এ যোগদান করেন। পরবর্তীতে ২০২২ সালে স্পেনীয় লা লিগার দল বার্সেলোনা তাকে পাঁচ কোটি ব্রিটিশ পাউন্ডের বিনিময়ে কিনে নেয়।\n২০২১ সালের ৭ অক্টোবর ভেনেজুয়েলার বিপক্ষে রাফিনিয়ার ব্রাজিল জাতীয় দলে অভিষেক হয়। ১৪ অক্টোবর ২০২১, উরুগুয়ের বিপক্ষে ম্যাচে তিনি তার প্রথম আন্তর্জাতিক গোল করেন।\n\n\n== পরিসংখ্যান ==\n\n\n=== ক্লাব ===\n২৮ আগস্ট ২০২২ পর্যন্ত হালনাগাদকৃত।\n\n\n=== আন্তর্জাতিক ===\n৬ জুন ২০২২ পর্যন্ত হালনাগাদকৃত।\n\n\n== সম্মাননা ==\n\n\n=== ক্লাব ===\nস্পোর্টিং সিপি\nতাসা দে পর্তুগাল: ২০১৮–১৯\nতাসা দা লিগা: ২০১৮–১৯\n\n\n=== ব্যক্তিগত ===\nভিতোরিয়া গিমারায়েস বর্ষসেরা ব্রেকথ্রু খেলোয়াড়: ২০১৭\n\n\n== তথ্যসূত্র ==\n\n\n== বহিঃসংযোগ ==\nন্যাশনাল-ফুটবল-টিমস.কমে রাফিনিয়া (ইংরেজি)  \nসকারওয়েতে রাফিনিয়া  (ইংরেজি)"}