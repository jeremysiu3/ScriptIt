{"pageid": 1532594, "title": "হাজি ফাইক হোজা", "url": "https://bn.wikipedia.org/wiki?curid=1532594", "content": "হাজি ফাইক হোজা (১৯৩০-২০১১)  আলবেনিয়ান ইমাম, আলিম, মুফতি এবং শকোডের শহরের শিক্ষাবিদ ছিলেন। তিনি আলবেনিয়ার কমিউনিস্ট-পরবর্তী ইসলামী পুনর্জাগরণে তার ভূমিকার জন্য পরিচিত ছিলেন। \n\n\n== জীবনের প্রথমার্ধ ==\nহাজি ফাইক ১৪ এপ্রিল, ১৯৩০ সালে শকোডের \"পাররুসে\" পাড়ায় জন্মগ্রহণ করেছিলেন। তিনি   সুফি শেখ এবং ইসলামী প্রচারক শেহ কাজিম হোজার পুত্র ছিলেন। হোজা তিরানার \"শকোল্লা ই কুকে\" তে তার শিক্ষা শুরু করেন। এখান থেকে ১৯৩৯ সালে পড়া শেষ করেন। পরে তিনি তিরানার “মেদ্রেসেজা এ পেরগিথশমে”তে পড়েন এবং ১৯৪৮ সালে সেখান থেকে স্নাতক হন।\n\n\n== সমাজতন্ত্র শাসনের অধীনে কর্মজীবন এবং নিপীড়ন ==\n১৯৫০ সালে হাজি ফাইক মেদ্রেসেজা এ পেরগিথশমেতে অধ্যাপক হন। সেখানে তিনি ধর্মীয় ও সাধারণ বিষয় পড়াতেন। ১৯৫৪ সালে সামরিক সেবা শেষ করে তিনি শকোডের কারিগর সমবায় প্রতিষ্ঠানে হিসাবরক্ষক হিসেবে কাজ করেন। ১৯৬৬ সালে আলবেনিয়ার সমাজতান্ত্রিক সরকার শাসনের সময় তার ধর্মীয় কার্যকলাপ ও বিশ্বাসের জন্য তাকে গ্রেপ্তার করা হয় এবং ২৩ বছরের জেল দেওয়া হয়। \n\n\n== সমাজতন্ত্র-পরবর্তী শাসনের পুনর্জাগরণ ==\nনব্বইয়ের দশকের শুরুর দিকে আলবেনিয়াতে সমাজতন্ত্র সরকার পতনের পর, হাজি ফাইক আলবেনিয়ায় ইসলামের পুনর্জাগরণের একজন গুরুত্বপূর্ণ ব্যক্তিত্ব হয়ে ওঠেন। ১৯৯১ সালে, আলবেনিয়ার মুসলিম সম্প্রদায় তাকে শকোদের মুফতি নিযুক্ত করে। এই পদে তিনি ২০০৩ সাল পর্যন্ত অধিষ্ঠিত ছিলেন। তিনি ধর্মীয় প্রতিষ্ঠান পুনর্গঠনে কেন্দ্রীয় ভূমিকা পালন করেছিলেন। শকোডের শহরে নয়টি এবং গ্রামীণ এলাকায় ৩৮টি মসজিদ নির্মাণের তত্ত্বাবধান করেছিলেন। তিনি স্কোদ্রায় \"হাকশি শেহ শামিয়া\" নামে মাদ্রাসা প্রতিষ্ঠা করেন। \n\n\n== সম্মাননা ==\nশকোডের ধর্মীয় ও সাংস্কৃতিক জীবনে হাজি ফাইকের অবদান ব্যাপকভাবে স্বীকৃত ছিল। ১৯৯৯ সালে, শকোডের পৌরসভা তাকে \"কিয়েটার এনডেরি\" (সম্মানিত নাগরিক) উপাধিতে ভূষিত হন। আলবেনিয়ার রাষ্ট্রপতি সালি বেরিশা তাকে \"পিশতার আই ডেমোক্রেসি\" (গণতন্ত্রের মশালবাহক) উপাধিতে ভূষিত করেন। ২০১০ সালে, আলবেনিয়ার মুসলিম সম্প্রদায় তাকে \"মুফতি এনদেরি ই শকোদ্রেস\" (শকোডের সম্মানিত মুফতি) উপাধিতে ভূষিত করে। \n\n\n== মৃত্যু এবং উত্তরাধিকার ==\nহাক্সি ফাইক হোক্সা ১২ মে, ২০১১ তারিখে ৮১ বছর বয়সে মারা যান। শকোদের এবু বেকার মসজিদে অনুষ্ঠিত তার জানাজায় বিভিন্ন ধর্মীয় ও সম্প্রদায়ের নেতারা উপস্থিত ছিলেন।\nবিভিন্ন ধর্মীয় সম্প্রদায়ের মধ্যে সহযোগিতা বৃদ্ধিতে এবং এই অঞ্চলে ইসলামী বিশ্বাসের ধারাবাহিকতা নিশ্চিতে করা কাজের জন্য হাজি ফাইককে স্মরণ করা হয়। \n\n\n== আরো দেখুন ==\nআলবেনিয়ায় ইসলাম\nআলবেনিয়ার মুসলিম সম্প্রদায়\nআলবেনীয় সুন্নি মুসলিম\n\n\n== তথ্যসূত্র =="}