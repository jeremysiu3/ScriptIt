{"pageid": 1085298, "title": "পিয়ের-এমেরিক অবামেয়াং", "url": "https://bn.wikipedia.org/wiki?curid=1085298", "content": "পিয়ের-এমেরিক এমিলিয়ানো ফ্রঁসোয়া অবামেয়াং (ফরাসি: Pierre-Emerick Aubameyang; জন্ম: ১৮ জুন ১৯৮৯; পিয়ের-এমেরিক অবামেয়াং নামে সুপরিচিত) হলেন একজন গ্যাবনীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব চেলসির হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n১৯৯৫–৯৬ মৌসুমে, ফরাসি ফুটবল ক্লাব লুইসেরির যুব পর্যায়ের হয়ে খেলার মাধ্যমে অবামেয়াং ফুটবল জগতে প্রবেশ করেছেন এবং পরবর্তীকালে নিস, লুইসেরি, লাভালোয়া, বাস্তিয়া এবং এসি মিলানের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৭–০৮ মৌসুমে, ইতালীয় ক্লাব এসি মিলানের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। অতঃপর দিজোঁ, লিল, মোনাকো এবং সেঁত-এতিয়েনের হয়ে ধারে খেলেছেন। ২০১০–১১ মৌসুমে তিনি প্রায় ২ মিলিয়ন ইউরোর বিনিময়ে ফরাসি ক্লাব সেঁত-এতিয়েনে যোগদান করেছেন। সেঁত-এতিয়েনের হয়ে তার সর্বশেষ মৌসুমে তিনি ২০১২–১৩ কুপ দে লা লিগের শিরোপা জয়লাভ করেছেন। সেঁত-এতিয়েনে তিন মৌসুম অতিবাহিত করার পর প্রায় ১৩ মিলিয়ন ইউরোর বিনিময়ে জার্মান ক্লাব বরুসিয়া ডর্টমুন্ডের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ২১৩ ম্যাচে ১৪১টি গোল করেছেন। ২০১৭–১৮ মৌসুমে, তিনি প্রায় ৬৪ মিলিয়ন ইউরোর বিনিময়ে আর্সেনালে যোগদান করেছেন, যেখানে তিনি ১২৮ ম্যাচে ৬৮টি গোল করার পাশাপাশি দলটির অধিনায়কের দায়িত্ব পালন করেছিলেন। ২০২১–২২ মৌসুমে, তিনি আর্সেনাল হতে স্পেনীয় ক্লাব বার্সেলোনায় যোগদান করেছেন। ২০২২–২৩ মৌসুমে, তিনি প্রায় ১২ মিলিয়ন ইউরোর বিনিময়ে বার্সেলোনা হতে ইংরেজ ক্লাব চেলসিতে যোগদান করেছেন।\n২০০৯ সালে, অবামেয়াং ফ্রান্স অনূর্ধ্ব-২১ দলের হয়ে ফ্রান্সের বয়সভিত্তিক পর্যায়ে অভিষেক করার তিন বছর পর, তিনি গ্যাবন অনূর্ধ্ব-২৩ দলের হয়ে গ্যাবনের বয়সভিত্তিক পর্যায়ে অভিষেক করেছিলেন। তিনি ২০০৯ সালে গ্যাবনের হয়ে আন্তর্জাতিক পর্যায়ে অভিষেক করেছেন; গ্যাবনের জার্সি গায়ে তিনি এপর্যন্ত ৭২ ম্যাচে ৩০টি গোল করেছেন। তিনি গ্যাবনের হয়ে এপর্যন্ত ৪টি আফ্রিকা কাপ অব নেশন্সে (২০১০, ২০১২, ২০১৫ এবং ২০১৭) অংশগ্রহণ করেছেন।\nব্যক্তিগতভাবে, অবামেয়াং বেশ কিছু পুরস্কার জয়লাভ করেছেন, যার মধ্যে ২০১৫–১৬ বুন্দেসলিগার মৌসুম সেরা খেলোয়াড় এবং ২০১৮–১৯ প্রিমিয়ার লিগের গোল্ডেন বুট অন্যতম। দলগতভাবে, অবামেয়াং এপর্যন্ত ৬টি শিরোপা জয়লাভ করেছেন, যার মধ্যে ১টি সেঁত-এতিয়েনের হয়ে, ৩টি বরুসিয়া ডর্টমুন্ডের হয়ে এবং ২টি আর্সেনালের হয়ে জয়লাভ করেছেন।\n\n\n== প্রারম্ভিক জীবন ==\nপিয়ের-এমেরিক এমিলিয়ানো ফ্রঁসোয়া অবামেয়াং ১৯৮৯ সালের ১৮ই জুন তারিখে ফ্রান্সের লাভালে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nঅবামেয়াং গ্যাবন অনূর্ধ্ব-২৩ দলের হয়ে খেলার মাধ্যমে গ্যাবনের প্রতিনিধিত্ব করেছেন। গ্যাবনের বয়সভিত্তিক দলের হয়ে তিনি ৩ ম্যাচে অংশগ্রহণ করে ১টি গোল করেছেন। এছাড়াও তিনি ফ্রান্স অনূর্ধ্ব-২১ দলের হয়ে ১ ম্যাচে অংশগ্রহণ করেছেন।\n২০২২ সালের ১৮ই মে তারিখে অবামেয়াং আন্তর্জাতিক ফুটবল থেকে অবসর গ্রহণ করেছেন।\n\n\n== পরিসংখ্যান ==\n\n\n=== ক্লাব ===\n৩ সেপ্টেম্বর ২০২২ পর্যন্ত হালনাগাদকৃত।\n\n\n=== আন্তর্জাতিক ===\n\n\n== সম্মাননা ==\n\n\n=== ক্লাব ===\nসেঁত-এতিয়েন\nকুপ দে লা লিগ: ২০১২–১৩\nবরুসিয়া ডর্টমুন্ড\nডিএফবি পোকাল: ২০১৬–১৭ রানার-আপ: ২০১৩–১৪, ২০১৪–১৫, ২০১৫–১৬\nডিএফএল সুপার কাপ: ২০১৩, ২০১৪\nআর্সেনাল\nএফএ কাপ: ২০১৯–২০\nএফএ কমিউনিটি শিল্ড: ২০২০\nফুটবল লিগ কাপ রানার-আপ: ২০১৭–১৮\nউয়েফা ইউরোপা লিগ রানার-আপ: ২০১৮–১৯\n\n\n=== ব্যক্তিগত ===\nলিগ ১ বর্ষসেরা আফ্রিকান খেলোয়াড়: ২০১২–১৩\nইউএনএফপি লিগ ১ বর্ষসেরা দল: ২০১২–১৩\nইউএনএফপি লিগ ১ মাসসেরা খেলোয়াড়: ফেব্রুয়ারি ২০১২, অক্টোবর ২০১২, ফেব্রুয়ারি ২০১৩\nসিএএফ বর্ষসেরা দল: ২০১৩, ২০১৪, ২০১৫, ২০১৬, ২০১৮, ২০১৯\nপ্রিক্স মার্ক-ভিভিয়ান ফো: ২০১৩\nউয়েফা ইউরোপা লিগ মৌসুমসেরা দল: ২০১৫–১৬, ২০১৮–১৯\nবরুশিয়া ডর্টমুন্ড মৌসুমসেরা খেলোয়াড়: ২০১৪–১৫\nবুন্দেসলিগা মৌসুমসেরা দল: ২০১৬–১৭\nবর্ষসেরা আফ্রিকান ফুটবলার: ২০১৫\nবুন্দেসলিগা বর্ষসেরা খেলোয়াড়: ২০১৫–১৬\nফেসবুক ফুটবল বর্ষসেরা বুন্দেসলিগার খেলোয়াড়: ২০১৬\nবুন্দেসলিগার সর্বোচ্চ গোলদাতা: ২০১৬–১৭\nপ্রিমিয়ার লিগ মাসসেরা খেলোয়াড়: অক্টোবর ২০১৮, সেপ্টেম্বর ২০১৯\nপ্রিমিয়ার লিগ গোল্ডেন বুট: ২০১৮–১৯ (যৌথভাবে)\nআর্সেনাল বর্ষসেরা খেলোয়ড়: ২০১৯–২০\nপিএফএ বর্ষসেরা দল: ২০১৯–২০\nআইএফএফএইচএস বর্ষসেরা পুরুষ দল: ২০২০\nআইএফএফএইচএস দশকসেরা দল: ২০১১–২০২০\n\n\n=== অন্যান্য ===\nকমান্ডার অফ দি ন্যাশনাল অর্ডার অফ মেরিট অফ গ্যাবন: ২০১৬\n\n\n== তথ্যসূত্র ==\n\n\n== বহিঃসংযোগ ==\n\nপিয়ের-এমেরিক অবামেয়াং – ফিফা প্রতিযোগিতার রেকর্ড (ইংরেজি) \nপিয়ের-এমেরিক অবামেয়াং – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে পিয়ের-এমেরিক অবামেয়াং  (ইংরেজি)  \nসকারবেসে পিয়ের-এমেরিক অবামেয়াং (ইংরেজি) \nবিডিফুটবলে পিয়ের-এমেরিক অবামেয়াং  (ইংরেজি)  \nট্রান্সফারমার্কেটে পিয়ের-এমেরিক অবামেয়াং (ইংরেজি) \nওয়ার্ল্ডফুটবল.নেটে পিয়ের-এমেরিক অবামেয়াং (ইংরেজি) \nইএসপিএন এফসিতে পিয়ের-এমেরিক অবামেয়াং (ইংরেজি) \nন্যাশনাল-ফুটবল-টিমস.কমে পিয়ের-এমেরিক অবামেয়াং (ইংরেজি)"}