{"pageid": 1446375, "title": "দোমাগোয় ভিদা", "url": "https://bn.wikipedia.org/wiki?curid=1446375", "content": "দোমাগোয় ভিদা (ক্রোয়েশীয়: Domagoj Vida; জন্ম: ২৯ এপ্রিল ১৯৮৯) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে গ্রিক ক্লাব অ্যাথেন্স এবং ক্রোয়েশিয়া জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০০৮ সালে, ভিদা ক্রোয়েশিয়া অনূর্ধ্ব-১৯ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় চার বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০১০ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ১০৪ ম্যাচে ৪টি গোল করেছেন।\n\n\n== প্রারম্ভিক জীবন ==\nদোমাগোয় ভিদা ১৯৮৯ সালের ২৯শে এপ্রিল তারিখে ক্রোয়েশিয়ার নাশিৎসেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nভিদা ক্রোয়েশিয়া অনূর্ধ্ব-১৯, ক্রোয়েশিয়া অনূর্ধ্ব-২০ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০০৮ সালের ৫ই ফেব্রুয়ারি তারিখে তিনি ইংল্যান্ড অনূর্ধ্ব-১৯ দলের বিরুদ্ধে ম্যাচে ক্রোয়েশিয়া অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৪ বছরে ৩৩ ম্যাচে অংশগ্রহণ করে ৩টি গোল করেছেন।\n২০১০ সালের ২৩শে মে তারিখে, ২১ বছর ও ২৪ দিন বয়সে, ডান পায়ে ফুটবল খেলায় পারদর্শী ভিদা ওয়েলসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। উক্ত ম্যাচের ৭৫তম মিনিটে রক্ষণভাগের খেলোয়াড় দারিয়ো স্রনার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি ক্রোয়েশিয়া ২–০ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে ভিদা সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ৩ মাস ও ১৮ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০১৩ সালের ১০ই সেপ্টেম্বর তারিখে, দক্ষিণ কোরিয়ার বিরুদ্ধে ম্যাচের ৬৪তম মিনিটে লেয়ন বেঙ্কোর অ্যাসিস্ট হতে ক্রোয়েশিয়ার হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nদোমাগোয় ভিদা – ফিফা প্রতিযোগিতার রেকর্ড (ইংরেজি) \nদোমাগোয় ভিদা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দোমাগোয় ভিদা  (ইংরেজি)  \nসকারবেসে দোমাগোয় ভিদা (ইংরেজি) \nবিডিফুটবলে \nইইউ-ফুটবলে দোমাগোয় ভিদা (ইংরেজি) \nট্রান্সফারমার্কেটে দোমাগোয় ভিদা (ইংরেজি) \nওয়ার্ল্ডফুটবল.নেটে দোমাগোয় ভিদা (ইংরেজি) \nইএসপিএন এফসিতে দোমাগোয় ভিদা (ইংরেজি) \nন্যাশনাল-ফুটবল-টিমস.কমে দোমাগোয় ভিদা (ইংরেজি)"}