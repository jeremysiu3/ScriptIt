{"pageid": 1143572, "title": "নাখাম কারি", "url": "https://bn.wikipedia.org/wiki?curid=1143572", "content": "নাখাম কারি, নাখাম খারি বা নাখানমিচি গারোদের সবচেয়ে প্রিয় খাবাগুলোর একটি যা মাছের শুটকি দিয়ে তৈরি হয়।\n\n\n== বিবরণ ==\nনাখানমিচি স্বাভাবিকভাবে তেলে রান্নার পাশাপাশি মান্দিরা খাবার সােডা দিয়ে এক ধরনের তরকারি রান্না করে যা মান্দিদের কাছে 'খারি' নামে পরিচিত। নানা তরিতরকারি দিয়েই খারি রান্না হতে পারে যেমন—আলু, বেগুন, করলা, কচুমুখী ইত্যাদি। তবে নাখাম মিচি বা রান্না করা শুটকির ঝােল মান্দিদের কাছে প্রিয়।\nনাখাম কারি দু'ধরনের শুটকি দিয়ে তৈরি হয় যা সচরাচর বাজারে পাওয়া যায়, তবে পুঁটি মাছের শুঁটকি অধিক প্রচলিত। অপরটি ছােট ছােট চিংড়ি ও গুঁড়াে মাছের সমন্বয়ে তৈরি নাখাম।\n\n\n== প্রস্তুতপ্রণালি ==\nপুঁটি মাছের নাখামের জন্য পানিতে ভালােভাবে ধুয়ে পাতিলে কাঁচামরিচ, পেয়াজ, আদা, লবণ, খাবার সােডা পরিমাণ মতাে পানি দিয়ে পাকানাে হয়। তাতে টাটকা ছােট মাছ দিলে আরাে সুস্বাদু হয়। ছােট চিংড়ি ও গুড়াে মাছের নাখাম বাজার থেকে সংগ্রহ করে চার/পাঁচ দিন রৌদ্রে ভালাে করে শুকিয়ে নেয়া হয়। তারপর টেকিতে গুড়াে করে ওয়াসিনথক-এ ভরা হয়। ওয়াসিনথক এক গেরাে সমান বাঁশ কেটে এক অংশের গেরাে কেটে ফাকা করা হয় । রৌদ্রে শুকিয়ে পাকিয়ে আগুনে হালকা সেঁক দিয়ে নাখাম সুআ ওয়াসিনথকে বরা হয় । ভরা হলে কলাপাতা দিয়ে তার উপর সামান্য মাটির প্রলেপ দিয়ে রাখা হয়। তাতে অনেক দিন ধরে নাখাম ভাল থাকে। রান্নার সময় প্রয়ােজন অনুসারে বের করে একই পদ্ধতিতে রন্ধন করা হয়।\n\n\n== তথ্যসূত্র =="}