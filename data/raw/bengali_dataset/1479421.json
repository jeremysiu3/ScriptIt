{"pageid": 1479421, "title": "ভিক্টোরীয় স্থাপত্য", "url": "https://bn.wikipedia.org/wiki?curid=1479421", "content": "ভিক্টোরীয় স্থাপত্য হলো ১৯শ শতকের মধ্যভাগ থেকে শেষের দিকে স্থাপত্যশৈলীর পুনর্জাগরণের একটি ধারাবাহিকতা। ভিক্টোরীয় শব্দটি  রাণী ভিক্টোরিয়ার শাসনকাল (১৮৩৭–১৯০১) নির্দেশ করে, যা ভিক্টোরীয় যুগ নামে পরিচিত। এই সময়ের মধ্যে নির্মাণে ব্যবহৃত শৈলীগুলোকে ভিক্টোরীয় বলা হয়। তবে, সাধারণত যেসব উপাদানকে \"ভিক্টোরীয়\" স্থাপত্য বলা হয়, সেগুলো ভিক্টোরিয়ার শাসনকালের শেষের দিকে, প্রায় ১৮৫০ সাল থেকে জনপ্রিয় হতে শুরু করে। এসব শৈলী প্রায়ই ঐতিহাসিক শৈলীর ব্যাখ্যা এবং বৈচিত্র্যময় পুনর্জাগরণের সমন্বয়ে গঠিত (দেখুন: ঐতিহাসিকতাবাদ)। এই নামকরণ প্রথা ব্রিটিশ এবং ফরাসি ঐতিহ্যের প্রতিফলন, যেখানে স্থাপত্যশৈলীকে শাসনরত সম্রাট বা সম্রাজ্ঞী নামে নামকরণ করা হয়। এই নামকরণ এবং শ্রেণীবিভাগের মাধ্যমে, এটি জর্জিয়ান স্থাপত্যের পর এবং রিজেন্সি স্থাপত্যের পরে এসেছে এবং পরে এডওয়ার্ডিয়ান স্থাপত্য দ্বারা প্রতিস্থাপিত হয়।\nযদিও রাণী ভিক্টোরিয়া যুক্তরাষ্ট্রের উপর শাসন করেননি, তবুও এই শব্দটি প্রায়শই একই সময়ের আমেরিকান স্থাপত্য শৈলী ও ভবনের ক্ষেত্রে ব্যবহার করা হয়, পাশাপাশি ব্রিটিশ সাম্রাজ্যের স্থাপনাগুলির জন্যও প্রয়োগ করা হয়।\n\n\n== যুক্তরাজ্যে ভিক্টোরীয় স্থাপত্য ==\n\n\n=== গথিক পুনর্জাগরণ ===\n\n১৯শ শতকের শুরুতে, রোমান্টিক মধ্যযুগীয় গথিক পুনর্জাগরণ শৈলী প্যালেডিয়ানিজমের প্রতিসাম্য\nপ্রতিক্রিয়া হিসেবে বিকশিত হয় এবং ফন্টহিল আব্বির মতো ভবনগুলো নির্মিত হয়।\n১৯শ শতকের মাঝামাঝি, নতুন প্রযুক্তির ফলে নির্মাণে ধাতব উপাদান ব্যবহারের সুযোগ তৈরি হয়। ভবনগুলো কাস্ট আয়রন এবং ওয়্রট আয়রনের ফ্রেম দিয়ে নির্মিত হয়। তবে, টেনশনে দুর্বল হওয়ার কারণে এসব উপাদানকে অধিক শক্তিশালী ইস্পাত দ্বারা প্রতিস্থাপন করা হয়। আয়রন ফ্রেম নির্মাণের একজন প্রবর্তক ছিলেন জোসেফ প্যাকটন, যিনি ক্রিস্টাল প্যালেসের স্থপতি। প্যাকটন ইংরেজি রেনেসাঁ শৈলীতে মেন্টমোর টাওয়ারসহ আরও কিছু বাড়ি নির্মাণ অব্যাহত রেখেছিলেন। এই সমৃদ্ধির যুগে নতুন নির্মাণ পদ্ধতি উদ্ভাবিত হয়, কিন্তু অদ্ভুতভাবে, অগাস্টাস পুগিনের মতো স্থপতিদের দ্বারা বিকাশিত শৈলীগুলো সাধারণত অতীতের দিকে ফিরে তাকানোর প্রতি মনোযোগী ছিল।\nস্কটল্যান্ডে, গ্লাসগোতে কাজ করা স্থপতি আলেকজান্ডার থমসন বাণিজ্যিক ভবনের জন্য কাস্ট আয়রন এবং স্টিলের ব্যবহারের ক্ষেত্রে পথিকৃৎ ছিলেন, যিনি নেক্লাসিকাল শৈলীর সঙ্গে মিশরীয় এবং পূর্বীয় থিম মিশিয়ে বহু মৌলিক কাঠামো তৈরি করেন। এই সময়ের অন্যান্য উল্লেখযোগ্য স্কটিশ স্থপতিরা হলেন আর্চিবাল্ড সিম্পসন এবং আলেকজান্ডার মার্শাল মেকেঞ্জি, যাদের বিভিন্ন শৈলীর কাজ অ্যাবারদীনের স্থাপত্যে স্পষ্ট দেখা যায়।\nযদিও স্কটিশ স্থপতিরা এই শৈলীর প্রবর্তক ছিলেন, এটি দ্রুত যুক্তরাজ্যের অন্যান্য স্থানে ছড়িয়ে পড়ে এবং পরবর্তী চল্লিশ বছর ধরে জনপ্রিয় থাকে। অতীতকে সংরক্ষণ ও পুনর্নির্মাণে এর স্থাপত্যমূল্য গুরুত্বপূর্ণ। এর প্রভাব ছিল বৈচিত্র্যময়, কিন্তু স্কটিশ স্থপতিরা স্থাপত্য, উদ্দেশ্য এবং দৈনন্দিন জীবনের মধ্যে অর্থপূর্ণ সংযোগ ঘটানোর অনন্য উপায়ে অনুপ্রাণিত হয়েছিলেন।\n\n\n=== অন্যান্য পুনর্জাগরণ শৈলী ===\n\nজেকোবেথিয়ান (১৮৩০–১৮৭০; ব্রিটিশ কুইন অ্যান পুনর্জাগরণ শৈলীর পূর্বসূরি)\nরেনেসাঁ পুনর্জাগরণ (১৮৪০–১৮৯০)\nনিও-গ্রেক (১৮৪৫–১৮৬৫)\nরোমানেস্ক পুনর্জাগরণ\nসেকেন্ড এম্পায়ার (১৮৫৫–১৮৮০; ফ্রান্সে উদ্ভূত)\nব্রিটিশ কুইন অ্যান পুনর্জাগরণ (১৮৭০–১৯১০)\nস্কটিশ ব্যারনিয়াল (প্রধানত স্কটল্যান্ড)\nব্রিটিশ আর্টস অ্যান্ড ক্রাফটস আন্দোলন (১৮৮০–১৯১০)\nকিছু শৈলী, যদিও বিশেষভাবে ভিক্টোরীয় নয়, কিন্তু ১৯ শতকের সঙ্গে দৃঢ়ভাবে সম্পর্কিত কারণ এই সময়ে নির্মিত উদাহরণের সংখ্যা অনেক বেশি:\n\nইতালিয়ানেট\nনিওক্লাসিক্যাল\n\n\n== আরও দেখুন ==\n\nইসলামি স্থাপত্য\nমুঘল স্থাপত্য\nউসমানীয় স্থাপত্য\nনব্য-ধ্রুপদীয় স্থাপত্য\n\n\n== তথ্যসূত্র ==\n\n\n== বহিঃসংযোগ =="}