{"pageid": 1049428, "title": "জ্যোতি কুমারী", "url": "https://bn.wikipedia.org/wiki?curid=1049428", "content": "জ্যোতি কুমারী (জন্ম আনু. ২০০৫) বিহারের দ্বারভাঙা জেলার সিরহুল্লি গ্রামের এক ভারতীয় ছাত্রী। কোভিড-১৯ এর বৈশ্বিক মহামারীজনিত লকডাউনের সময় তার আহত বাবাকে নিয়ে ১,২০০ কিমি (৭৫০ মা) সাইকেল চালিয়ে তাদের গ্রামের বাড়িতে  পৌঁছানোর পরে তিনি সকলের নজরে আসেন। তাকে একটি জাতীয় পুরস্কার দেওয়া হয়েছিল এবং তাঁর গল্প নিয়ে একটি বলিউড চলচ্চিত্র করার প্রস্তাব দেওয়া হয়েছিল। \n\n\n== জীবন ==\nকুমারী ২০০৫ সালের দিকে বিহারের দ্বারভাঙ্গা জেলার সিরহুলি নামক একটি ছোট্ট গ্রামে জন্মগ্রহণ করেছিলেন। তাঁর মা ফুলো দেবী একজন আঙ্গনবাড়ী শিশু পরিচর্যা কেন্দ্রের রাঁধুনী এবং তাঁর বাবা একজন ইজি বাইক চালক ছিলেন। \n\n২০২০ সালের ২৫ মার্চ, ভারতে কোভিড-১৯ মহামারীর জন্য লকডাউন জারি করা হয়। এর ফলে কয়েক হাজার অভিবাসী শ্রমিক সিদ্ধান্ত নেয় যে তাদের বাড়ির দিকে যাত্রা করা উচিত যেখানে তাদের দেখাশোনা করার আপনজন রয়েছে। এর মধ্যে কুমারীর বাবা ছিলেন একজন রিকশাচালক, তবে তিনি দুর্ঘটনায় তাঁর পা ব্যথা পেয়েছিলেন এবং হাঁটতে পারছিলেন না।  ভারতের সরকার বিভিন্ন অঞ্চলের জন্য বিভিন্ন বিধিনিষেধ আরোপ করেছিল, দেশব্যাপী বিধিনিষেধের মধ্যে ভ্রমণ নিষেধাজ্ঞা এবং কোনও আন্তঃদেশীয় বাস চলাচল ছিল না।  তারা তাদের বাড়ি থেকে অনেক দূরে ছিল এবং কুমারী সাইকেলে বাড়ি যাওয়ার প্রস্তাব দিয়েছিল। তাদের শেষ টাকা দিয়ে তারা একটি মেয়েদের সাইকেল কিনেছিল এবং কুমারীর বাবার সন্দেহ সত্ত্বেও তারা ২০২০ সালের ৮ই মে যাত্রা শুরু করে। \nএকজন বয়স্ক লোককে সাইকেলের সিটে এবং কম বয়স্ক এক মেয়েকে পেডেল করতে দেখে দর্শনার্থীরা অবাক হয়ে যাচ্ছিল। একটি লরিতে তারা একটি ছোট লিফট নিয়েছিল, তবে তারা প্রতিদিন প্রায় ১০০ মাইল ভ্রমণ করেছিল। কেউ কেউ বলেন যে একাধিক লিফটও থাকতে পারে তবে যাত্রাটি তবুও তাৎপর্যপূর্ণ ছিল।  বিহারের গুরুগ্রাম থেকে সিরহুল্লি পর্যন্ত ১,২০০ কিমি (৭৫০ মা) কুমারী তার আহত বাবাকে নিয়ে ভ্রমণ করেছিল হিসাবে বর্ণনা করা হয়েছিল। \nবীরত্বের এই কাজটির প্রশংসা করেছেন আমেরিকার রাষ্ট্রপতির সিনিয়র উপদেষ্টা ইভানকা ট্রাম্প এবং প্রধানমন্ত্রী নরেন্দ্র মোদী।  গল্পটি প্রকাশিত হওয়ার পর অনেক শুভাকাঙ্ক্ষী এবং ভিআইপিরা তার বাড়িতে গিয়েছিলেন। জনগণ তাকে উপহার দেওয়ার সময় যে জনসমাগম হয়েছিল সেখানে সামাজিক দূরত্ব বজায় থাকেনি বলেও সমালোচনা করা হয়েছিল। \nযদিও তাঁকে স্কুলে ভর্তি করতে বিভিন্ন জন বিভিন্ন প্রতিশ্রুতি দিয়েছিল তবুও জ্যোতি এখনও কোনও মাধ্যমিক বা উচ্চমাধ্যমিক বিদ্যালয়ে ভর্তি হয়নি। \nমহামারীকালীন সময়ে কুমারীকে ভারতের রাষ্ট্রপতি ২০২১ সালের প্রধানমন্ত্রী রাষ্ট্রীয় বাল শক্তি পুরস্কার দিয়েছিলেন।  জ্যোতিকে অল ইন্ডিয়া সাইক্লিং ফেডারেশনে সাইক্লিং ট্রায়ালে অংশ নেওয়ার জন্য আমন্ত্রণ জানানো হয়েছিল।  নিউইয়র্ক টাইমস, জ্যোতির উপর প্রকাশিত প্রতিবেদনে তাকে \"লায়নহার্টেড গার্ল… ইন্সপায়ারিং নেশন\" হিসাবে উল্লেখ করেছিল। \n\n\n== চলচ্চিত্র প্রস্তাব ==\nইন্ডিয়া টুডে জানিয়েছিল যে, জ্যোতি, তাঁর বাড়ি ফেরার গল্প নিয়ে প্রস্তাবিত বলিউড চলচ্চিত্রের মুখ্য ভূমিকায় অভিনয় করবেন। যাত্রাটি হবে গুরুগ্রাম থেকে দারভাঙ্গা পর্যন্ত, তবে গল্পকে আকর্ষনীয় করতে এতে কাল্পনিক ঘটনাবলীও অন্তর্ভুক্ত থাকবে। \n\n\n== তথ্যসূত্র =="}