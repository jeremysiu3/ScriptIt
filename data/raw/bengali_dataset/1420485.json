{"pageid": 1420485, "title": "মুশীর খান", "url": "https://bn.wikipedia.org/wiki?curid=1420485", "content": "মুশীর নওশাদ খান (উর্দু: مشیر نوشاد خان‎‎; জন্ম: ২৭ ফেব্রুয়ারি, ২০০৫) হলেন একজন ভারতীয় ক্রিকেটার, যিনি মুম্বই ক্রিকেট দলের হয়ে খেলে থাকেন। ২০২২–২৩ রঞ্জি ট্রফিতে মুম্বাইর হয়ে ২৭ ডিসেম্বর, ২০২২–এ তার প্রথম-শ্রেণীর ক্রিকেট অভিষেক হয়। একজন ডানহাতি ব্যাটসম্যান অল-রাউন্ডার  হিসেবে ভারতীয় অনূর্ধ্ব-১৯ ক্রিকেট দলের সদস্য হিসেবে মুশীর ২০২৪ আইসিসি অনূর্ধ্ব-১৯ ক্রিকেট বিশ্বকাপে প্রতিনিধিত্ব করেন। টুর্নামেন্টে মুশির ৭ ইনিংসে ৬০ গড়ে ৩৬০ রান সংগ্রহ করেন, যাতে দুইটি সেঞ্চুরিও ছিল এবং তিনি দ্বিতীয় সর্বোচ্চ রান সংগ্রাহক ছিলেন।\nএর আগে ২০২৩ সালের ডিসেম্বর মাসে তিনি ২০২৪ আইসিসি অনূর্ধ্ব-১৯ ক্রিকেট বিশ্বকাপের স্কোয়াডে ভারতীয় অনূর্ধ্ব ১৯ যুব দলের জন্য নির্বাচিত হন। মুশীর যে টুর্নামেন্টে দুটি সেঞ্চুরি করেছিলেন সেই টুর্নামেন্টে ভারতীয় দল রানার্স-আপ হয়েছিল। সচিন তেন্ডুলকরের রেকর্ড ভেঙে মুম্বইয়ের সর্বকনিষ্ঠ ব্যাটার হিসেবে রঞ্জি ট্রফির ফাইনালে মুশীর খান সেঞ্চুরি করছিলেন।\n\n২০২৪ সালের সেপ্টেম্বরে, তিনি বেঙ্গালুরুর এম চিন্নাস্বামী স্টেডিয়ামে ভারত এ দলের বিপক্ষে ভারত বি এর হয়ে দিলীপ ট্রফিতে আত্মপ্রকাশ করেছিলেন। অভিষেক ম্যাচে মুশির খান তার তৃতীয় প্রথম শ্রেণির সেঞ্চুরি করেন।\n\n\n== প্রারম্ভিক জীবন ==\nমুশীর ২০০৫ সালে উত্তর প্রদেশের আজমগড়ে জন্মগ্রহণ করেন এবং তিনি মুম্বইয়ের শহরতলিতে বেড়ে ওঠেন। তাঁর পরিবার উত্তরপ্রদেশের আজমগড়ের বাসিন্দা। তিনি তার শৈশবের অধিকাংশ সময় আজাদ ময়দানে অতিবাহিত করেন। সেখানে নওশাদ খান, তার বাবা ও কোচ। মুশীর হলেন মুম্বাইয়ের সতীর্থ ব্যাটসম্যান সরফরাজ খানের ছোট ভাই, যিনি মুশীরের চেয়ে ৮ বছরের বড়।\n\n\n== আরও দেখুন ==\nসরফরাজ খান\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে মুশীর খান (ইংরেজি)"}