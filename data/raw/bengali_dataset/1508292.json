{"pageid": 1508292, "title": "ইলিয়াস হোসাইন", "url": "https://bn.wikipedia.org/wiki?curid=1508292", "content": "ইলিয়াস হোসাইন একজন বাংলাদেশী সাংবাদিক এবং ইউটিউবার। তিনি তার ইউটিউব চ্যানেলে বাংলাদেশের রাজনৈতিক ও সামাজিক সমস্যা নিয়ে প্রতিবেদন করেন, যেখানে তিনি জনস্বার্থ এবং জবাবদিহিতার বিষয় নিয়ে আলোচনা করেন।\n২০২৪ সালের জানুয়ারিতে, ডিজিটাল নিরাপত্তা আইনে পুলিশ ব্যুরো অব ইনভেস্টিগেশনের দায়ের করা একটি মামলায় তাকে অভিযুক্ত করা হয়। ট্রাইব্যুনাল তার বিরুদ্ধে গ্রেপ্তারি পরোয়ানা জারি করেছে এবং তিনি \"গ্রেফতার এড়াতে\" দেশ ছেড়েছিলেন বলে অভিযোগ রয়েছে।\n\n\n== প্রারম্ভিক জীবন ==\nইলিয়াস ১৯৮৪ সালে বাংলাদেশের চুয়াডাঙ্গা জেলার একটি মুসলিম পরিবারে জন্মগ্রহণ করেন।\n\n\n== কর্মজীবন ==\nইলিয়াস চ্যানেল ওয়ানের \"গুড মর্নিং বাংলাদেশ\" নামক একটি অনুষ্ঠানের উপস্থাপক হিসেবে তার কর্মজীবন শুরু করেন। এরপর, তিনি একুশে টেলিভিশনের বাংলা অপরাধমূলক অনুষ্ঠান \"একুশের চোখ\"-এর উপস্থাপক হিসেবে কাজ করেন।\nতিনি প্রথম টিভি ক্যামেরার সামনে উপস্থিত হন বাংলাদেশ টেলিভিশনের \"নতুন কুড়ি\" নামক একটি অনুষ্ঠানে।\n\n\n== নির্বাসিত জীবন ==\nআওয়ামী লীগ সরকারের আমলে, ইলিয়াসের অনুসন্ধানী কাজ তাকে শক্তিশালী ব্যক্তিত্বদের সাথে সরাসরি দন্দ্বে জড়িয়ে ফেলে দেয়।  তার প্রতিবেদনগুলোতে সরকারি দুর্নীতি, জোরপূর্বক গুম, বিচারবহির্ভূত হত্যাকাণ্ড, এবং ক্ষমতার অপব্যবহারের অভিযোগ তুলে ধরা হয়।  ২০১৫ সালে, তার নিরাপত্তার প্রতি ক্রমবর্ধমান হুমকির কারণে, ইলিয়াস বাংলাদেশ ত্যাগ করে মার্কিন যুক্তরাষ্ট্রে রাজনৈতিক আশ্রয়ের আবেদন করেন।\nনির্বাসনে থাকাকালীন, ইলিয়াস ডিজিটাল প্ল্যাটফর্ম ব্যবহার করে তার কাজ চালিয়ে যান। তার লক্ষাধিক অনুসারী রয়েছে, এবং তিনি এই বিশাল শ্রোতাদের ব্যবহার করে বাংলাদেশের গুরুত্বপূর্ণ বিষয়গুলো উন্মোচন করেছেন। বিদেশে বসবাস করলেও, তার অনুসন্ধানী সাংবাদিকতার প্রতি অঙ্গীকার অটুট ছিল, যার ফলে তার প্রভাব অব্যাহত থাকতে পেরেছে।\n\n\n== আইনি সমস্যা ==\n২৭শে সেপ্টেম্বর ২০২২-এ, পুলিশ ব্যুরো অফ ইনভেস্টিগেশনের(পিবিআই) প্রধান, অতিরিক্ত আইজিপি বনজ কুমার মজুমদার, প্রাক্তন ওসি বাবুল আক্তার, সাংবাদিক ইলিয়াস হোসেন এবং আরও দুজনের বিরুদ্ধে তদন্তে আপস করা এবং মিথ্যা তথ্য ছড়ানোর অভিযোগে মামলা দায়ের করেন। এসআই জাহাঙ্গীর আলমের প্রতিবেদনের ভিত্তিতে ধানমন্ডি থানা পুলিশ মামলাটি নথিভুক্ত করে। অন্যান্য অভিযুক্তদের মধ্যে বাবুলের বাবা এবং ভাইও ছিলেন। এর আগে, বাবুল পুলিশ ব্যুরো অফ ইনভেস্টিগেশনের ছয় কর্মকর্তার বিরুদ্ধে নির্যাতনের অভিযোগে মামলা দায়েরের জন্য আদালতের অনুমতি চেয়েছিলেন, কিন্তু আদালত তার আপিল খারিজ করে দেয়।\nএছাড়াও, ডিজিটাল নিরাপত্তা আইনে দায়ের করা একটি মামলার প্রেক্ষিতে ঢাকার সাইবার ট্রাইব্যুনাল সাংবাদিক ইলিয়াস হোসেনের সম্পত্তি জব্দের নির্দেশ দিয়েছে। এই মামলায় অভিযোগ করা হয়েছিল যে ইলিয়াস মিতু হত্যা মামলা সম্পর্কে মিথ্যা ও বিভ্রান্তিকর তথ্য সরবরাহ এবং প্রচার করেছেন। বিচারক জুলফিকার হায়াত ৩১ আগস্ট, ২০২৩ তারিখে এই আদেশ জারি করেন।\n২০২৪ সালের জানুয়ারিতে, ডিজিটাল নিরাপত্তা আইনের অধীনে পুলিশ ব্যুরো অফ ইনভেস্টিগেশন কর্তৃক দায়ের করা একটি মামলায় ইলিয়াসকে অভিযুক্ত করা হয়। এই মামলায় ট্রাইব্যুনাল তার বিরুদ্ধে গ্রেপ্তারি পরোয়ানা জারি করে।\nনিউইয়র্ক পুলিশ ইলিয়াসকে হুমকি দেওয়া এবং একজন ব্যক্তির থেকে চাদা আদায়ের চেষ্টার অভিযোগে গ্রেপ্তার করেছিল। ২০২৪ সালের ফেব্রুয়ারিতে তাকে নিউ ইয়র্ক সিটিতে আটক করা হয়। ১৯ ফেব্রুয়ারি ২০২৪-এ, ইলিয়াসকে কুইন্স ফৌজদারি আদালতে হাজির করা হয়, যেখানে বিচারক তাকে জামিন দেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ইলিয়াস হোসাইন সম্পর্কিত মিডিয়া দেখুন।\n উইকিউক্তিতে ইলিয়াস হোসাইন সম্পর্কিত উক্তি পড়ুন।\nOfficial YouTube Channel"}