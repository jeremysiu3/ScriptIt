{"pageid": 1344561, "title": "প্রাণিসম্পদ ও ডেইরি উন্নয়ন প্রকল্প", "url": "https://bn.wikipedia.org/wiki?curid=1344561", "content": "প্রাণিসম্পদ ও ডেইরি উন্নয়ন প্রকল্প বা লাইভস্টক অ্যান্ড ডেইরি ডেভেলপমেন্ট প্রজেক্ট প্রাণিসম্পদ অধিদপ্তরের অধীনস্থ একটি প্রকল্প। মূলত প্রাণিজাত পণ্যের উৎপাদন বৃদ্ধি, চাহিদা সৃষ্টি, নিরাপদ প্রাণিজ খাদ্য উৎপাদন নিয়ে কাজ করছে এ প্রকল্পটি। \n\n\n== ইতিহাস ==\n৯ নভেম্বর, ২০১৮ এ মৎস্য ও প্রাণিসম্পদ মন্ত্রণালয় ও বিশ্বব্যাংকের এগ্রিকালচার গ্লোবাল প্রাকটিস বিভাগের প্রতিনিধিদল দি ক্লাইমেট স্মার্ট ইনভেস্টমেন্ট প্ল্যান এবং ম্যাক্সিমাম ফিন্যান্স ফর ডেভলপমেন্ট-এর আওতায় প্রাণিসম্পদ ও ডেইরি উন্নয়ন প্রকল্প বাস্তবায়নের রূপরেখা তৈরি করেন। প্রকল্পের ব্যয় ধরা হয়েছে ৪ হাজার ২৮০ কোটি ৩৬ লাখ ৪৮ হাজার টাকা; যার মধ্যে বিশ্বব্যাংক সহায়তা করবে ৩ হাজার ৮৮৫ কোটি ৭৩ লাখ টাকা। তিন পার্বত্য জেলা বাদে বাকি ৬১টি জেলায় এ প্রকল্পের কার্যক্রম পরিচালিত হচ্ছে। প্রকল্পটির মেয়াদ শুরু হয়েছে ১ জানুয়ারি, ২০১৯ এ, এবং শেষ হবে ৩১ ডিসেম্বর, ২০২৩ সালে।\n\n\n== গঠন ==\nব্যবস্থাপনার কার্যক্রম পরিচালনার জন্য ৭ সদস্যের একটি পরিচালনা পর্ষদ গঠন করা হয়। তাঁরা হলেন:\n\nপ্রকল্প পরিচালক: ১ জন\nচীফ টেকনিক্যাল কো-অর্ডিনেটর: ১ জন\nউপ-প্রকল্প পরিচালক: ৫ জন\n\n\n== আরও দেখুন ==\nমৎস্য ও প্রাণিসম্পদ মন্ত্রণালয়\nপ্রাণিসম্পদ অধিদপ্তর (বাংলাদেশ)\n\n\n== তথ্যসূত্র =="}