{"pageid": 1358329, "title": "উপত্যকার সুন্দর উৎসব", "url": "https://bn.wikipedia.org/wiki?curid=1358329", "content": "উপত্যকার সুন্দর উৎসব (মিশরীয়: heb nefer en inet; আরবি: عيد الوادي الجميل, প্রতিবর্ণীকৃত: Eid al-Wadi al-Jamil) ছিল প্রাচীন মিশরের এক উৎসিব, যা মধ্য রাজ্যের রাজত্বকালে এবং পরবর্তীকালে থিবসে (লুক্সর) বার্ষিকভাবে অনুষ্ঠিত হত। ওয়েস্ট ব্যাংকে মৃত রাজন্যবর্গের অন্ত্যেষ্টিমন্দির এবং থিবীয় সমাধিক্ষেত্রে তাঁদের পূজাস্থান পর্যটনের জন্য কারনাকের মন্দির থেকে বায়ুদেবতা আমুন-রে, তাঁর পত্নী মুত ও পুত্র খোনসুর বিগ্রহ পবিত্র বজরায় চড়িয়ে বের করা হত এই উৎসবে।\n\n\n== উদ্‌যাপন ==\nউপত্যকার সুন্দর উৎসব বা মিশরীয় ভাষায় heb nefer en inet ছিল মৃতের উদ্‌যাপন। যেহেতু এর অস্তিত্ব মধ্য রাজত্বের সমসাময়িক কালেও পাওয়া যায়, সেই হেতু এটি ওপেত উৎসবের থেকেও প্রাচীন হওয়া সম্ভব। যদিও কথিত আছে, মধ্য রাজত্বের সূচনালগ্নে মৃতের স্মরণে এই উৎসব আয়োজন করা হত। যদিও ওপেত উৎসবের সঙ্গে যুক্ত হয়ে পবিত্র শোভাযাত্রাটি থিবসের ধর্মীয় পঞ্জিকার প্রধান অনুষ্ঠানে পরিণত হয়। বার্ষিক অনুষ্ঠানটি আয়োজিত হত দ্বিতীয় মাসের অমাবস্যায়। সে ছিল গ্রীষ্ম ঋতু শেমু এবং বারো মাসের একটি পঞ্জিকার দশম মাস। হাতশেপসুতের রাজত্বকালে ওপেত ও উপত্যকার সুন্দর উৎসব উভয়ের আমুনের সম্মানে আয়োজিত হত।\nউৎসবের সূচনায় এক বিশাল শোভাযাত্রা শুরু হত, যা বেশ কয়েকদিন ধরে চলত। থিবসের অধিবাসীদের কাছে এ ছিল এক বর্ণময় ও আনন্দোজ্জ্বল উৎসব। শোভাযাত্রায় সর্বাগ্রে থাকেন আমুন। তিনি পূর্ব দিক (উদীয়মান সূর্য, নব জীবন, জীবিতের নির্দেশনা) থেকে পশ্চিম দিকে (অস্তগামী সূর্য, মৃতের দেশ) যাত্রা করেন। প্রশস্ত কলার ও সৌরচাকতি শোভিত আমুনের একটি মূর্তি বা ছবি পুরোহিতবর্গের নেতৃত্বে নীল নদের ভাটির স্রোতে ভাসিয়ে নিয়ে যাওয়া হয় একটি আনুষ্ঠানিক নৌকা বা বজরায় করে। বজরাটি তারপর স্থাপন করা হয় সোনা ও মূল্যবান উপকরণে আচ্ছাদিত উসেরহেত নামে একটি জাহাজে। এই উসেরহেত জাহাজটির পিছন পিছন চলে থিবীয় ত্রয়ীর অন্য দুই দেবতা মুত ও খোনসুর নৌকা। শোভাযাত্রাটি এগিয়ে চলত রাজার দশ লক্ষ বছরের মন্দির-এর দিকে। সেখানে নগরবাসীরা খাদ্যসামগ্রী, পানীয়, ফুল, ছোটো ছোটো রণতরী ইত্যাদি উৎসর্গ করতেন। প্রচুর পরিমাণে ফুল উৎসর্গিত হত। কারণ, মিশরীয় সংস্কৃতিতে বিশ্বাস করা হত যে ফুল দেবতার সারবস্তু দ্বারা পরিপূর্ণ থাকে। নগরবাসী তারপর সেই ফুলগুলি তাদের আত্মীয়দের সমাধিতে নিয়ে যেত তাদের উদ্দেশ্যে সম্মান জানাতে এবং মৃতের আত্মার পুনর্জীবন সুনিশ্চিত করতে। তারা মৃতের সমাধিতে মদ্যপান করত এবং নিদ্রা যেত। কারণ, মনে করা হত চেতনার বিভিন্ন স্তর মৃতকে আশীর্বাদ প্রদান করে এবং তাকে দেবতার আরও নিকটে নিয়ে আসে। আমুনের পূজাবেদিটি নিয়ে আসা হয় দ্‌জোসের-দ্‌জোসেরু-তে নিয়ে আসা হত রাজা ও দেবতাদের মধ্যে এবং রাজা ও জনগণের মধ্যে বন্ধনকে পুনঃনিশ্চিত করতে।\n\n\n== তথ্যসূত্র ==\nDavies, V. & Friedman R. Egypt, British Museum Press, 1998\nStrudwick N & Strudwick K. Thebes in Egypt, Cornell University Press, 1999\n\nটেমপ্লেট:Theban Necropolis Navigator"}