{"pageid": 1109254, "title": "আনোয়ার হোসেন (অধ্যাপক)", "url": "https://bn.wikipedia.org/wiki?curid=1109254", "content": "আনোয়ার হোসেন একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের ব্যবসায় প্রশাসন ইনস্টিটিউটে (আইবিএ) দীর্ঘকাল অধ্যাপনা করেছেন। তিনি সাউথইস্ট ইউনিভার্সিটির সাবেক উপাচার্য। বর্তমানে তিনি নর্দান ইউনিভার্সিটি বাংলাদেশের উপাচার্য হিসেবে দায়িত্ব পালন করছেন।\n\n\n== শিক্ষাজীবন ==\nআনোয়ার হোসেন ঢাকা বিশ্ববিদ্যালয়ের সমাজ বিজ্ঞান বিভাগ থেকে ১৯৬৭ সালে স্নাতক ও ১৯৬৮ সালে স্নাতকোত্তর পাশ করেন। ১৯৭১ সালে তিনি আমেরিকার ইন্ডিয়ানা বিশ্ববিদ্যালয়ের স্কুল অব বিজনেস থেকে এমবিএ ডিগ্রি লাভ করেন। তিনি ১৯৮৩ সালে সার্বিয়ার বেলগ্রেড বিশ্ববিদ্যালয় থেকে ডক্টর ইন ইকোনমিক সাইন্স ডিগ্রি অর্জন করেন।\n\n\n== কর্মজীবন ==\nহোসেন ১৯৭২ সালে ঢাকা বিশ্ববিদ্যালয়ের ব্যবসায় প্রশাসন ইনস্টিটিউটে (আইবিএ) সহকারী অধ্যাপক হিসেবে যোগ দেন। ১৯৯১ সালে তিনি অধ্যাপক হন।\nকর্মজীবনে তিনি ঢাকা বিশ্ববিদ্যালয়ের সূর্য সেন হলের প্রাধ্যক্ষ, আইবিএ-এর পরিচালক, বাংলাদেশ উন্মুক্ত বিশ্ববিদ্যালয়ের কোষাধ্যক্ষ, আমেরিকান ইন্টারন্যাশনাল ইউনিভার্সিটি-বাংলাদেশের উপ-উপাচার্য, প্রেসিডেন্সি বিশ্ববিদ্যালয়, বাংলাদেশের ভারপ্রাপ্ত উপাচার্য এবং সাউথইস্ট ইউনিভার্সিটির উপাচার্যসহ বিভিন্ন গুরুত্বপূর্ণ দায়িত্ব পালন করেন।\nআনোয়ার হোসেন ২০১৬ সালে নর্দান ইউনিভার্সিটি বাংলাদেশের ভারপ্রাপ্ত উপাচার্য হিসেবে যোগ দেন এবং ২০১৭ সালে প্রথম মেয়াদে বিশ্ববিদ্যালয়টির উপাচার্যের দায়িত্বভার গ্রহণ করেন। ২০২১ সালে তিনি দ্বিতীয় মেয়াদে পরবর্তী চার বছরের জন্য নর্দান ইউনিভার্সিটি বাংলাদেশের উপাচার্য হিসেবে নিয়োগ লাভ করেন।\n\n\n== প্রকাশনা ==\nজাতীয় ও আন্তর্জাতিক জার্নালে তার প্রায় অর্ধশত গবেষণা প্রবন্ধ প্রকাশিত হয়েছে।\n\n\n== পুরস্কার ==\nএমটিসি গ্লোবাল আউটস্ট্যান্ডিং ম্যানেজমেন্ট টিচার অব ফরেন অরিজিন অ্যাওয়ার্ড-২০১৭\n\n\n== তথ্যসূত্র =="}