{"pageid": 1521752, "title": "নো মোর ফিশ, নো ফিশারমেন", "url": "https://bn.wikipedia.org/wiki?curid=1521752", "content": "নো মোর ফিশ, নো ফিশারমেন একটি গান যার গীতিকথা রচনা করেছিলেন কানাডিয়ান লোকসংগীত সংগ্রাহক ও গায়ক শেলি পোসেন। এটি ১৯৯০-এর দশকে নিউফাউন্ডল্যান্ডের কড মাছ ধরার শিল্পের পতন সম্পর্কে লেখা। যদিও এটি ১৯৯৬ সালে লেখা হয়েছিল, এটি প্রায়ই ঐতিহ্যবাহী গান বলে ধরে নেওয়া হয়। গানটি কায় সাটক্লিফের লেখা \"কোল নট ডোল\" (যা উত্তর ইংল্যান্ডে কয়লা শিল্পের পতন সম্পর্কে) থেকে অনুপ্রাণিত হয়ে তৈরি, যা আবার জন গস কর্তৃক রচিত ভিক্টোরিয়ান যুগের বড়দিনের গীত \"সি আমিড দ্য উইন্টার’স স্নো\"-এর সুরে লেখা।\nপোসেন \"নো মোর ফিশ, নো ফিশারমেন\" গানটি ফাইনেস্ট কাইন্ড দলের সাথে (তাদের অ্যালবাম হার্টস ডিলাইট-এ) তিন অংশের অ্যা ক্যাপেলা পরিবেশন হিসেবে রেকর্ড করেন; এবং তার একক অ্যালবাম দ্য ওল্ড সংস' হোম-এ জ্যাংল পপ ধারার সঙ্গীতায়োজনে, যা দ্য বার্ডস ব্যান্ডের সংগীতের স্মরণ করিয়ে দেয়। এরপর থেকে গানটি ইংরেজিভাষী বিভিন্ন দেশে বহু লোকসংগীত শিল্পী দ্বারা পরিবেশিত ও রেকর্ড করা হয়েছে।\n\n\n== সংগীত পরিবেশন ==\nফাইনেস্ট কাইন্ড, হার্টস ডিলাইট\nশেলি পোসেন, দ্য ওল্ড সংস' হোম\nঅ্যাডাম মিলার, দ্য অরফ্যান ট্রেন অ্যান্ড আদার রেমিনিসেন্সেস\nজনি কলিন্স, নাউ অ্যান্ড দেন\nবিল গ্যারেট ও সু লোথ্রপ, রেড শুজ (২০০৩)\nডেভিড কফিন, লাস্ট ট্রিপ হোম (২০০৯)\n\n\n== তথ্যসূত্র =="}