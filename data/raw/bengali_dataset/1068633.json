{"pageid": 1068633, "title": "শাখা (ব্যাংকিং)", "url": "https://bn.wikipedia.org/wiki?curid=1068633", "content": "শাখা, ব্যাংকিং কেন্দ্র বা আর্থিক কেন্দ্র হল এমন একটি খুচরা কেন্দ্র বা অবস্থান যেটির মাধ্যমে কোন ব্যাংক বা অন্যান্য আর্থিক প্রতিষ্ঠান তাদের গ্রাহকদের সামনা-সামনি বা স্বয়ংক্রিয় পদ্ধতিতে আর্থিক পরিষেবাদি সরবরাহ করে।\n\n\n== ইতিহাস এবং বর্ণনা ==\nতৃতীয় শতাব্দীতে পার্সিয়ার (বর্তমানে ইরান) এবং অন্যান্য অঞ্চলের ব্যাংকসমূহ 'সাকস' নামে পরিচিত এক ধরনের ঋণপত্র চালু করে (বর্তমানে মূলত চেক হিসেবে পরিচিত)। ঐ ঋণপত্রগুলো তখন পারস্য অঞ্চলগুলিতে এক ধরনের সমবায় ঘর বা অফিসের মাধ্যমে লেনদেন হতো। ১১০০-১৫০০ সাল থেকে ব্যাংকিং ব্যবস্থা পুরো ইউরোপ জুড়ে প্রসারিত হতে শুরু করে এবং ব্যাংকগুলি আন্তর্জাতিক বাণিজ্যকে সমর্থন করার জন্য বিভিন্ন প্রত্যন্ত অঞ্চল এবং বিদেশী স্থানে 'শাখা' খোলা শুরু করে। ১৩২৭ সালে, ফ্রান্সের অ্যাভিগনে শুধু ইতালীর ব্যাংকসমহের ৪৩টি শাখা ছিল।\nবিংশ শতাব্দীর গোড়ার দিকে ব্যাংক অব আমেরিকার তৎকালীন প্রধান আমাদেও জিয়ান্নিনি স্যাটেলাইট শাখা খোলার প্রবণতা জনপ্রিয় করে তুলেছিলেন।  বর্তমানে, ব্যাংকের শাখাগুলি সাধারণত আকারে ছোট অফিসে হয়ে থাকে, বিশেষত বৃহত্তর কোন শপিংমল বা কমপ্লেক্সের মধ্যে।\nঐতিহ্যগতভাবে, ব্যাংক শাখা ছিল সমস্ত আর্থিক সেবা এক জায়গায় পাওয়ার একমাত্র কেদ্র। শাখা থেকে সাধারণত নগদ জমা, নগদ উত্তোলন, ঋণ বিতরণ, আর্থিক পরামর্শ এবং সুরক্ষিত লকার সেবাসহ অন্যান্য আর্থিক পরিষেবা প্রদান করা হয়। একবিংশ শতাব্দীর গোড়ার দিকে শাখা ব্যাংকিং-এর পাশাপাশি অনলাইন ব্যাংকিং, মোবাইল ব্যাংকিং, এটিএম সেবাসমুহ পদান করা শুরু হয়। এসকল ব্যবস্থার মাধ্যমে ব্যাংকগুলো ২৪/৭ গ্রাহকদের আর্থিক পরিষেবা নিশ্চিত করছে। বর্তমানে, ব্যাংকগুলো শাখা ব্যাংকিং ও এটিএম সেবার পাশাপাশি উপশাখার মাধ্যমে ব্যাংকিং সেবা দিচ্ছে। দিন দিন উপশাখা খুবই জনপ্রিয় হয়ে উঠছে। শাখার তুলনায় উপশাখায় মাধ্যমে তুলনামূলক কম জনবল দিয়ে এবং কম খরচে জনসাধারণের দোরগোঁড়ায় ব্যাংকিং সেবা পৌঁছে দেয়া সম্ভব হচ্ছে।\n\n\n== শাখার প্রকারভেদ ==\n\n\n=== পূর্ণ শাখা ===\nএকটি পূর্ণ শাখা থেকে সকল প্রকার ব্যাংকিং পরিষেবা প্রদান করা হয়। শাখা বলতে সাধারণত ব্যাংকের এই সেবা কেদ্রকেই বোঝানো হয়ে থাকে। এসকল শাখার আয়তন তুলনামূলক বড় থাকে এবং জনবলও বেশি থাকে।\n\n\n=== উপশাখা ===\nশাখার তুলনায় উপশাখা একটু ছোট আয়তনের হয়ে থাকে। এই কেন্দ্র থেকে সাধারণত বিশেষ কিছু ব্যাংকিং সেবা যেমন-প্রতয়পত্র ব্যতীত প্রায় সকল পরিষেবাই প্রদান করা হয়।\n\n\n=== বিদেশী ব্যাংক শাখা ===\nকোন এক দেশে নিবন্ধিত ও পরিচালিত ব্যাংক যখন অন্য কোন দেশে শাখা স্থাপনের মাধ্যমে ব্যাংকিং সেবা দিয়ে থাকে তখন সেটি বিদেশী ব্যাংক শাখা হিসেবে বিবেচিত হয়। বিদেশী ব্যাংক শাখাসমূহকে সাধারণত নিবন্ধিত দেশ এবং অন্য যেই দেশে শাখা খোলে সেই দেশের ব্যাংকিং আইন ও প্রবিধান পরিপালন করতে হয়।\n\n\n=== ব্যাংকিং বুথ ===\nব্যাংকিং বুথ হচ্ছে ব্যাংকের নির্দিষ্ট একটি বা দুটি সেবা প্রদানের উদ্দেশে স্তাপিত সেবা কেন্দ্র। এটি আকারে খুব ছোট সাধারণত এক কক্ষবিশিষ্ট হয়ে থাকে।\n\n\n== তথ্যসূত্র =="}