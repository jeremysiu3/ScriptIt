{"pageid": 1415782, "title": "বিভূতি রায়", "url": "https://bn.wikipedia.org/wiki?curid=1415782", "content": "বিভূতি রায় একজন প্রকৌশলী ও অধ্যাপক। তিনি ব্রেমেন বিশ্ববিদ্যালয়ের আইটিবি- তে কম্পিউটার সায়েন্স অ্যান্ড ইঞ্জিনিয়ারিং বিভাগের একজন গবেষক এবং আন্তর্জাতিক বিশ্ববিদ্যালয়ে একজন পরিদর্শন (ভিজিটিং) অধ্যাপক। তার গবেষণার আগ্রহের মধ্যে রয়েছে কম্পিউটার ভিত্তিক প্রশিক্ষণ, পাঠ্যক্রম উন্নয়ন, পানি সরবরাহের জন্য টেকসই বায়োটেকনোলজি, বিকেন্দ্রীভূত শক্তি উৎপাদন ও সংরক্ষণাগার এবং সৌর শক্তি উৎপাদন সুবিধা ও রক্ষণাবেক্ষণ।\n\n\n== প্রারম্ভিক জীবন ==\nরায়ের জন্ম পূর্ব পাকিস্তানে বর্তমান বাংলাদেশে। তিনি রাজশাহী বিশ্ববিদ্যালয়ের ছাত্র ছিলেন। তিনি বিজ্ঞানে স্নাতক  ডিগ্রি অর্জন করেন এবং ব্রেমেন বিশ্ববিদ্যালয়ে স্নাতক অধ্যয়ন করতে যান। তিনি \"পেশাগত শিক্ষায় একটি কর্ম-ভিত্তিক শিক্ষার মাধ্যম হিসাবে সিমুলেশন\" শিরোনাম একটি ডক্টরাল গবেষণাপত্র শেষ করার পরে ইঞ্জিনিয়ারিংয়ে পিএইচ.ডি. লাভ করেন।\n\n\n== কর্মজীবন ==\nরয় ব্রেমেনে ভেরিনিগেট ফ্লুগটেকনিশে ওয়ার্ক (ভিএফডব্লিউ) জিএমবিএইচ-এর টেকনিক্যাল অ্যাসিস্ট্যান্ট হিসেবে তার কর্মজীবন শুরু করেন। তিনি ফাইটার জেটের উইংস ডিজাইন করেন। পরবর্তীতে ব্রাউন, বোভেরি এবং সি (বিবিসি) এজি- এর জন্য কাজ করেন এবং বৈদ্যুতিক সার্কিট ডায়াগ্রাম ডিজাইন করার জন্য টেকনিক্যাল ড্রাফ্টসম্যান হিসেবে কাজ করেন। এমবিবি-ইআরএনও রামফটেকনিক জিএমবিএইচ- এর একজন শিক্ষানবিস হিসেবে শিক্ষামূলক উদ্দেশ্যে স্যাটেলাইটের ব্যবহার সম্পর্কে সম্ভাব্যতা অধ্যয়ন করেন। তিনি মহাকাশে বৈদ্যুতিক ডিসচার্জ মেশিন (EDM) ব্যবহারের সম্ভাব্যতা অধ্যয়ন করার জন্য উৎপাদন প্রকৌশল বিভাগে ব্রেমেন বিশ্ববিদ্যালয়ের শিক্ষানবিস হিসাবে কাজ করেছিলেন। তিনি ব্রেমেন ইউনিভার্সিটিতে কনসেপ্ট ডেভেলপমেন্ট, অর্গানাইজেশন এবং ম্যানেজমেন্টের ক্ষেত্রে উন্নয়নশীল দেশগুলোর প্রকৌশলীদের জন্য অনুশীলন-ভিত্তিক ডিগ্রি প্রোগ্রামের জন্য কাজ করে যাচ্ছেন।\nতিনি ইনস্টিটিউট টেকনোলজি অ্যান্ড এডুকেশন (আইটিবি) বিভাগের ভাইস হেড ছিলেন।\nরায় ছিলেন জার্মানির বাংলাদেশ এন্টউইক্লুংজেন্ট্রাম (BEZ) eV-এর সহ-প্রতিষ্ঠাতা এবং আইএকিউ ব্রেমেন, জার্মানি-এর প্রতিষ্ঠাতা। এছাড়াও তিনি সাপকনস লিমিটেড, ভার্ডেন, জার্মানি (একটি আইটি পরিষেবা কোম্পানি যা পোর্টাল এবং প্ল্যাটফর্ম উন্নয়নে বিশেষায়িত) এর সহ-প্রতিষ্ঠাতা , খুলনা প্রকৌশল ও প্রযুক্তি বিশ্ববিদ্যালয়ের ইন্টারডিসিপ্লিনারি রিসার্চ গ্রুপ (IRG) এর প্রতিষ্ঠাতা সদস্য এবং পরবর্তীতে খুলনা বিশ্ববিদ্যালয়ের নবায়নযোগ্য শক্তি ও পরিবেশ ফাউন্ডেশন (REEF) এর প্রতিষ্ঠাতা সদস্য এবং ঢাকার ড্যাফোডিল ইন্টারন্যাশনাল ইউনিভার্সিটির একজন গবেষণা উপদেষ্টা।\nসবচেয়ে উল্লেখযোগ্য প্রকল্পগুলো ছিল সৌর প্রশিক্ষণ ও উৎপাদন সুবিধা, বাংলাদেশে হাসপাতাল নির্মাণ এবং আফ্রিকায় টেকসই পানি সরবরাহ করা।\n\n\n== তথ্যসূত্র ==\n\n\n== বহি: সংযোগ ==\nরায়ের হোমপেজ"}