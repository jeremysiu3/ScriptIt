{"pageid": 1519329, "title": "ওউলদ এল-হামরা মসজিদ", "url": "https://bn.wikipedia.org/wiki?curid=1519329", "content": "ওউলদ এল-হামরা মসজিদ (আরবি: مسجد ولد الحمرا) হল কাসাব্লাংকার মেদিনায় অবস্থিত একটি মসজিদ যা প্রথম ১৭৮৯ সালে নির্মিত হয়েছিল। এটি মেদিনায় ২৫০ মি২ জায়গা জুড়ে তিনটি আব্রাহামিক ধর্মের প্রতিনিধিত্বকারী তিনটি ভবনের মধ্যে একটি। অপর দুটি হল এত্তেদগুই সিনাগগ এবং সান বুয়েনাভেন্তুরার গির্জা। \n\n\n== ইতিহাস ==\n১২০৪ হিজরী বা ১৭৮৯ সালে এটি নির্মিত হয়। এটি সুলতান মুহাম্মদ তৃতীয় বিন আবদুল্লাহর অধীনে নির্মিত হয়েছিল।  ১৭৫৫ সালের ভূমিকম্পের পর এসৌইরা, মারাকেশ এবং রাবাত সহ বেশ কয়েকটি শহর সুলতান তৃতীয় মুহাম্মদ পুনরুজ্জীবিত করেন। কাসাব্লাংকা ছিল তার মধ্যে অন্যতম।  ইতিহাসবিদ আবদুল্লাহ লারুই সুলতানকে \"আধুনিক মরক্কোর স্থপতি\" বলে অভিহিত করেছেন। \nসুলতান প্রথম হাসানের অধীনে ১৩২০ হিজরী বা ১৮৯২ সালে এটি সংস্কার করা হয়। \nএটি ইসলাম-বিষয়ক মন্ত্রণালয়ের তত্ত্বাবধানে সংস্কারের কাজ সম্পন্ন করে। ১৪ মে, ২০১০ থেকে শুরু হয় সংস্কার।  সংস্কারের পর বাদশাহ ষষ্ঠ মোহাম্মদ ১৬ ডিসেম্বর, ২০১৬ তারিখে শুক্রবারের খুতবার মাধ্যমে মসজিদটি উদ্বোধন করেন। \n\n\n== স্থাপত্য ==\nমসজিদটির স্থাপত্য মাগরেবি ধরনের।  মসজিদে ১৫০০ জন লোক অবস্থান করতে পারে। \n\n\n== তথ্যসূত্র =="}