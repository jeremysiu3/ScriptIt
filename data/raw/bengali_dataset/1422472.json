{"pageid": 1422472, "title": "বশীর মোমিন কওঠেকর", "url": "https://bn.wikipedia.org/wiki?curid=1422472", "content": "বশীর কামরুদ্দিন মোমিন (১ মার্চ ১৯৪৭ – ১২ নভেম্বর ২০২১), তাঁর মোমিন কওঠেকর ছদ্মনামে অধিক পরিচিত, এছাড়াও তিনি 'লোকশাহির বি কে মোমিন কওঠেকর' নামেও পরিচিত, তিনি একজন জনপ্রিয় মারাঠি ভাষার কবি তথা লেখক যিনি তাঁর সাহিত্যের মাধ্যমে স্বাস্থ্যসচেতনতা, সাক্ষরতা এবং সামাজিক সংস্কারের প্রচার করেছিলেন। তাঁর কাজের মাধ্যমে যৌতুক প্রথা, কন্যা ভ্রূণহত্যা, মদ আসক্তি এবং কুসংস্কারের অন্ধ অনুসরণের মতো সমস্যাগুলি মোকাবেলায় জনসচেতনতা বৃদ্ধি করতেন। তার বহু ভক্তিমূলক গান (ভক্তিগীত/আরতি) হিন্দু দেবতা ও দেবীকে উৎসর্গ করে লেখা। তিনি প্রায় ৫০ বছর ধরে মহারাষ্ট্রের ঐতিহ্যবাহী নাট্যরূপ তামাশার সাথে ঘনিষ্ঠভাবে যুক্ত ছিলেন; ' লাবণী ', 'গান গাভালান', 'ভেদিক' এবং 'ভগা-নাট্য' নামক ছোট নাটকের মতো লোকগীতি প্রদান করে বিভিন্ন তামাশা দলগুলোর সহায়তা করে গেছেন। লোকশিল্প, সাহিত্য ও সংস্কৃতির ক্ষেত্রে তাঁর অবদানের জন্য, তিনি ২০১৮ সালে মহারাষ্ট্র সরকার কর্তৃক ' বিঠাবাই নারায়ণগাঁওকর জীবন গৌরব পুরস্কারে ভূষিত হন।\nমহারাষ্ট্রের একটি জনপ্রিয় শিল্পকলা তামাশার জন্য, তিনি বাগনাট্য, লাবণ্য, লোকগীতি, সাবল-জওয়াব, গণ-গাবলান এবং প্রহসনের মতো বিভিন্ন উপাদান তৈরি করেছিলেন এবং মহারাষ্ট্রের সমস্ত প্রধান তামাশা দলগুলিকে সরবরাহ করেছিলেন। এছাড়াও তিনি মঞ্চনাটক, তমাশায় পথনাটক ও জনসচেতনতার জন্য পথনাটকে অভিনয় করেছেন। তিনি গত দুই দশক ধরে তরুণ শিল্পীদের পরামর্শ দিয়ে আসছেন। অসংগঠিত শিল্পীদের সংগঠিত করে তাদের জন্য স্বাস্থ্যসেবা,দরিদ্র শিল্পীদের সন্তানদের জন্য বৃত্তি, বয়স্ক শিল্পীদের পারিশ্রমিকের মতো বিভিন্ন সমস্যা সমাধানে তিনি অক্লান্ত পরিশ্রম করেছেন। মারাঠি ভাষার উপর তাঁর অসাধারণ কর্তৃত্ব ছিল কিন্তু তিনি তাঁর সাহিত্যে প্রধানত গ্রামীণ বুলি ব্যবহার করতেন এবং তাঁর শৈলীই তাঁর সাহিত্যকে সাধারণ মানুষের কাছে সহজে জনপ্রিয় করে তুলেছিল।.\n\n\n== প্রাথমিক জীবন ও শিক্ষা ==\nমোমিন কওঠেকর ১লা মার্চ ১৯৪৭ সালে খরাপ্রবণ পশ্চিম মহারাষ্ট্রের কওঠে নামক একটি প্রত্যন্ত গ্রামের মুসলিম তাঁতি পরিবারে জন্মগ্রহণ করেন। পূর্বপুরুষদের শতাব্দী প্রাচীন গ্রামের নাম অনুযায়ী পদবিতে কওঠেকর যোগ করা এবং এটিকে ছদ্মনামের অংশ হিসাবে গ্রহণ করা গ্রামের সাথে তাঁর পরিবারের নিবিড় সম্পর্ককে তুলে ধরে।.\n১৮শ শতকের শেষের দিক থেকে মারাঠা সাম্রাজ্যের পৃষ্ঠপোষকতার কারণে, গ্রামটি কারুশিল্প এবং করণ শিল্পে সমৃদ্ধ হতে থাকে; এবং 'জাগরণ গন্ধাল', 'ভরুড়', 'তমাশা' [সকল স্থানীয় লোকশিল্প] এর সাথে যুক্ত অনেক শিল্পীর আবাসস্থল হিসেবে জনপ্রিয় হয়ে ওঠে। এই শিল্পীদের প্রতি মোমিন কওঠেকরের আকর্ষণ শৈশবে ধীরে ধীরে বিকাশ লাভ করে কারণ তিনি মঞ্চ-প্রদর্শনপর পূর্বে তাদের মহড়ার সময় গ্রামের অনুষ্ঠানে তাদের প্রদর্শনী দেখে বড় হয়েছিলেন।\nমোমিন কওঠেকর একটি মারাঠি মাধ্যম বিদ্যালয় থেকে তার শিক্ষা সম্পন্ন করেন। গ্রামে উচ্চ মাধ্যমিক বিদ্যালয় না থাকায়, সমস্ত ছাত্র-ছাত্রীদের ১০ কিলোমিটার পথ পাড়ি দিয়ে নিকটবর্তী 'লোণী-ধামণী' নামে একটি গ্রামে যেতে হতো। গৃহস্থালির কাজ এবং প্রতিদিনের যাতায়াত কঠিন মনে করে, তিনি অষ্টম শ্রেণী শেষ করার পর বিদ্যালয় ছেড়ে দেন এবং তার পৈতৃক ব্যবসায় সাহায্য করা শুরু করেন।\n\n\n== কর্মজীবন ==\nমোমিন কওঠেকর ১১ বছর বয়সে তার প্রথম গান লেখেন। তার বিদ্যালয়ের অনুষ্ঠানে সেই গানটি পরিবেশন করলে দর্শকরা সেটির প্রশংসা করে। এতে তিনি উৎসাহিত হন এবং তার লেখার দক্ষাতা অন্বেষণ করতে থাকেন। অল্প বয়সে, তিনি 'গঙ্গারাম কওঠেকর'-এর তামাশা দলে পরিচালনার পাশাপাশি ছোট নাটক বাগনাট্যে বিভিন্ন ভূমিকা পালন করেছিলেন। তিনি \"বেড়াৎ মারাঠে বীর দৌড়লে সাত\" ও \"নেতাজি পালকর\" নাটকে ছত্রপতি শিবাজি মহারাজের মতো ভূমিকায় অভিনয়ের সুযোগ পেয়েছিলেন, পাশাপাশি \"ভাঙ্গালে স্বপ্ন মহারাষ্ট্র\"-এ প্রতিদ্বন্দ্বী মুঘল সম্রাট আওরঙ্গজেবের ভূমিকায় অভিনয় করেছিলেন; যেগুলি ১৯৭০এর দশকে পুণের ভারত নাট্য মন্দিরে 'নাট্য ঝঙ্কার গ্রুপ' কর্তৃক পরিবেশিত হয়েছিল। অবসর সময়ে, তিনি তামাশা শোতে পরিবেশিত যুগল/ছোট লোকগীতি/লাবণী ইত্যাদি লিখতেন। যাইহোক, তার লোকগান ও ছোট নাটকগুলো শ্রোতাদের কাছ থেকে প্রচুর প্রশংসা পেয়েছে এবং তার কাজ গ্রামীণ এলাকায় জনপ্রিয় হয়ে উঠেছে। তার গানের জনপ্রিয়তা তাকে বিখ্যাত করে তোলে এবং বিভিন্ন তামাশা দল/পরিচালকরা নতুন গান/ভগ নাট্য পেতে কওঠেতে (তাঁর গ্রাম) পর্যন্ত যাওয়া শুরু করে। তিনি 'কালু-বালু কওলাপুরকর', 'রঘুবীর খেড়কর ও কান্তাবাই সাতারকর', 'আমন তাম্বে', 'লক্ষ্মণ টাকলীকর' এবং 'দত্তা মহাডিক পুনেকর'-এর মতো অন্যান্য তামাশা দলের সাথে যুক্ত হন। যদিও তিনি তার লেখার জন্য কোনো টাকা নেননি। এইডস সম্পর্কে গণসচেতনতা বা যৌতুক, নিরক্ষরতা ইত্যাদির মতো বিরাজমান সামািজিক অপশক্তিগুলোর বিরুদ্ধে লেখা ছোট নাটকগুলো জনসাধারণের ভালোবাসা অর্জন করেছিল। টেলিভিশন/রেডিও/ভিসিআর/ক্যাবলের আবির্ভাবের সাথে সাথে তামাশা উদ্যোগ হিসাবে আয় হ্রাসের কারণে অসুবিধার সম্মুখীন হতে শুরু করে। এই পর্যায়ে, তিনি ডিজিটালাইজেশন বিকল্পগুলিতে কাজ করেন এবং কয়েকটি মিউজিক্যাল অডিও অ্যালবাম (সিডি) নিয়ে আসেন। বিপণনের উদ্দেশ্যে নতুন প্রযুক্তিগত পরিবর্তনগুলিকে খাপ খাইয়ে নেওয়ার জন্য তিনি অনেক দল/মালিককে নির্দেশনা দিয়েছেন। তিনি মারাঠি চলচ্চিত্র 'ভাউচা ধাক্কা', 'ভিআইপি গঢব'-এর জন্যও গান লিখেছেন যেখানে প্রখ্যাত কৌতুক অভিনেতা ভাউ কদম ওরফে ভালচন্দ্র কদম প্রধান অভিনেতা হিসেবে অভিনয় করেছেন।\n\n\n== সাহিত্য ==\nমোমিন কওঠেকর ৪০০০টিরও বেশি লোকগীতি লিখেছেন এবং এর মধ্যে অধিকাংশই গ্রামীণ অঞ্চলের বিভিন্ন লোক শিল্পীরা গত ৪০-৫০ বছর ধরে পরিবেশন করে চলেছেন। তাঁর গানের সংগ্রহে 'লাবণী', 'গণ-গাওলান', 'কবিতা', 'ভক্তিগীতি', 'পোওয়াডে'র মতো বিভিন্ন সাহিত্য রয়েছে। মোমিন কওঠেকরের সাহিত্য বিংশ শতাব্দীর দ্বিতীয়ার্ধে প্রায় তিন দশক ধরে তামাশা ক্ষেত্রের জন্য আশীর্বাদ স্বরূপ। মোমিন কওঠেকর ছত্রপতি শিবাজী মহারাজের স্বরাজ্য সৃষ্টি ও তার পরবর্তী ঐতিহাসিক ঘটনা ও ব্যক্তিত্বের ওপর ভিত্তি করে দুটি নাটকও লিখেছেন। তিনি 'প্রাপ্তবয়স্ক সাক্ষরতা অভিযান', 'গ্রাম স্বচ্ছতা অভিযান – স্বচ্ছ ভারত', 'এইডস সচেতনতা', 'যৌতুকের কুপ্রভাব', 'মদ আসক্তি' ইত্যাদির মতো সামাজিক বিষয়গুলির উপর ছোটগল্প/পথ নাটক/গান লিখেছেন এবং সেগুলি মহারাষ্ট্রের গ্রামীণ এলাকায় পরিবেশন করেছেন। মোমিন কওঠেকরের বৈচিত্র্যময় লেখা এবং গ্রামীণ এলাকায় তাঁর সাহিত্যের জনপ্রিয়তাকে মাথায় রেখে, পুণে বিশ্ববিদ্যালয়ের মারাঠি বিভাগে তাঁর সাহিত্যের উপর পিএইচডি ডিগ্রি প্রদান করা শুরু করেছে। তার সাহিত্য গণমুখী, গ্রাম্যভাষার ব্যবহার ও লেখার শৈলী, আবেগপূর্ণ বিষয়বস্তু, সহজবোধগম্যতার করণে জনপ্রিয় হয়ে ওঠে।\n\n\n=== নাটক ===\n'ভাঙ্গলে স্বপ্ন মহারাষ্ট্রচে' (মহারাষ্ট্রের স্বপ্নভঙ্গ) — স্বরাজ বজায় রাখার জন্য মুঘল সাম্রাজ্যের বিরুদ্ধে ছত্রপতি রাজারাম ভোঁসলের নেতৃত্বে সান্তাজি-ধনজির সংগ্রামের উপর ভিত্তি করে।\n'বেড়াৎ মারাঠে বীর দৌড়লে সাত' (সাত পাগল মারাঠা বীর) — মারাঠা সাম্রাজ্যের তৃতীয় সেনাপতি প্রতাপরাও গুজর দ্বারা বাহলোল খানের শিবিরে আক্রমণের উপর ভিত্তি করে।\n'লঙ্কা কুণী জাললী' (লঙ্কা কে জ্বালালো) — একটি মজার ঘটনার উপর ভিত্তি করে একটি প্রহসন।\n\n\n=== সামাজিক সমস্যা ভিত্তিক পথনাটক ===\n\nএর মধ্যে কয়েকটি অল ইন্ডিয়া রেডিও/আকাশবাণী কেন্দ্র, পুণে থেকে রেডিওতে সম্প্রচার করা হয়েছিল।\n\n'সোয়ার্য়ালা ধড়া শিকওয়া' (অতিথিকে শিক্ষা দিন) — যৌতুক বিরোধী আইন সম্পর্কে সমাজে সচেতনতা\n'হুণ্ড্যা পায়ী ঘডলাসার' (हुंड्या पायी घडलासार) — যৌতুকের কুফল সম্পর্কে সমাজ সচেতনতামূলক\n'দারু সুটলী চলনা ভেটলী'— তরুণ প্রজন্মকে মাদকাসক্তি মুক্ত করার সুবিধাগুলিকে প্রভাবিত করা\n'দারুচা ঝাটকা সংসারালা ফাটকা' — মদ আসক্তির কারণে সৃষ্ট সামাজিক সমস্যা সম্পর্কে সচেতনতা\n'মনালা আলা এডস টালা' — এইডসের কারণ এবং পারিবারিক জীবনে এর প্রভাব সম্পর্কে সমাজে সচেতনতা\n'বুয়াবাজী একা মাঝী' — অন্ধ বিশ্বাস নির্মূল ও কুসংস্কারের বিরুদ্ধে লড়াই করার জন্য সমাজে সচেতনতা\n\n\n=== বগনাট্য ===\n\"বাইনে দাওলা ইঙ্গা\"\n\"ইশকাণে ঘেৎতা বলী\"\n\"তাঁবড ফুটলা রক্তচাঁ\"\n\"ভাঙ্গলে স্বপ্ন মহারাষ্ট্র\"\n\"ভক্ত কবীর\"\n\"সুশীলা মালা মাফ কর\" – 'ছোটু জুয়েকার পুরস্কার (১৯৮০)' প্রাপ্ত।\n\n\n=== তামাশার জনপ্রিয় গান ===\n\"সার হাইব্রিড ঝাল...\"\n\"হে আসাচ্ চলায়চ...\"\n\"খর নাহী কাহী হল্লীচ্যা জগাত...\"\n\"ফ্যশনচে ফড় লাগতঁয় গড\"\n\"লঁগড.. মারতয় উড়ুন তঁগড়!\"\n\"লই জোরাৎ পিকলায় জোঁধলা...\"\n\"মারুঁ কা গেনবাঁচী মেখ…\"\n\"বড়ে মজেসে ম্যারেজ কিয়া...\"\n\"महात्मा फुल्यांची घेऊन स्फूर्ती, रात्रीच्या शाळेला चला होऊ भरती\" .. জাতীয় সাক্ষরতা অভিযানের জন্য লেখা, গানটির সুরকার শ্রী রাম কদম।\n\n\n=== চলচ্চিত্রের গান ===\n\"গঙ্গারাম আলা\"\n\"মুরলী মাঝা কাষ্টকারী...\"\n\"ভি.আই.পি. वि.आय.पी (VIP VIP) ....(VIP VIP | VIP Gadhav | কুনাল গাঞ্জাওয়ালা এবং রবি ওয়েহোল)\"\n\"চিকনি চমেলি...(চিকানি চামেলি) (জুম্বা | ভিআইপি গঢব | পূজা কাসেকর ও ভাউ কদম | কবিতা রাম ও রবি ওয়াভহোল)\"\n\n\n=== সঙ্গীত অ্যালবাম / ভক্তিমূলক গান ===\nসূত্র:\n\n\"রামায়ণ কথা\"\n\"অষ্টবিনায়ক আরতি\"\n\"স্বতাচি অম্বাবাই\"\n\"নাওয়াসা চি ইয়েমাই\"\n\"ইয়ামাই চা দরবার\"\n\"করহা নদীচ্যা তিরাওয়ার\"\n\"কালাগী তুরা\"\n\"বঙ্গয়াত গেলি গুর\"\n\n\n=== বই ===\n\" কলাবন্তঁচ্যা আঠওণী\" মহারাষ্ট্র রাজ্য সাহিত্য ও সংস্কৃতি পর্ষদ কর্তৃক প্রকাশিত, মহারাষ্ট্রের লোকশিল্প এবং বিভিন্ন শিল্পীর অবদান অধ্যয়নরত পণ্ডিতদের জন্য একটি তথ্যসূত্র/নির্দেশনা হিসাবে ব্যবহার হয়।\n\"ভাঙ্গলে স্বপ্ন মহারাষ্ট্র\" ....ত্রিদল প্রকাশন, পুণে কর্তৃক প্রকাশিত\n\"প্রেম স্বরূপ আই (ভালোবাসার প্রতিমূর্তি মা)\" ... শ্রী রাজেন্দ্র কাঙ্করিয়া কর্তৃক সংকলিত ও প্রকাশিত কবিতার সংকলন\n\"অক্ষরমঞ্চ...\" অখিল ভারতীয় মারাঠি প্রাতিনিধিক কবিতাসংগ্রহ - ২০০৪, ডঃ যোগেশ যোশী সম্পাদিত\n\n\n== সামাজিক কাজ ==\nকওঠেকর' একটি ছোট দল ( কলাপথক ) গঠন করেছিল যারা যৌতুকের ব্যাপকতা, এইডস-এর মতো মহামারি, কুসংস্কারের অন্ধ গ্রহণযোগ্যতা এবং পরবর্তী শোষণের মতো সামাজিক কুফলগুলির বিরুদ্ধে সচেতনতা প্রচারের অংশ হিসাবে পথ-নাটক মঞ্চস্থ  করতেন। তিনি সরকারের বিভিন্ন উদ্যোগে সক্রিয়ভাবে প্রচার করেছেন যেমন 'প্রৌঢ় সাক্ষরতা মিশন / জাতীয় সাক্ষরতা মিশন', 'ব্যসনমুক্তি অভিযান - মদ্যপানের আসক্তি কমানোর জন্য প্রচারাভিযান', 'গ্রাম স্বচ্ছতা অভিযান - 'স্বচ্ছ ভারত অভিযান'-এর পূর্বসূরি। সামাজিক কাজে তাঁর অবদানের স্বীকৃতিস্বরূপ, তিনি সরকার কর্তৃক 'ব্যাসন মুক্তি পুরস্কার' সম্মানে ভূষিত হন।\nতিনি তাদের উন্নয়নে কাজ করার লক্ষ্যে লোকশিল্পীদের একটি সংগঠন গঠন ও নেতৃত্ব দেন। তিনি শিল্পীর সন্তানদের জন্য বৃত্তি, বয়স্ক শিল্পীর জন্য পেনশনের মতো সমস্যাগুলি সমাধান করার চেষ্টা করেছিলেন এবং পেনশন তহবিল সময়মতো মুক্তি নিশ্চিত করার জন্য সরকারী সংস্থাগুলির সাথে যোগাযোগ করেছিলেন। তিনি পুণে জেলার লোকশিল্পীদের জন্য স্বাস্থ্য পরীক্ষা শিবিরের আয়োজন করতেন। তিনি লোক শিল্পীর অবদানের নথিভুক্ত করার পক্ষে পরামর্শ দেন যাতে শিল্প ও সংস্কৃতি সংরক্ষণ করা যায় এবং পরবর্তী প্রজন্মের কাছে উপলভ্য করা যায়।\n২০০২ সাল থেকে, তিনি তরুণ প্রজন্মের শিল্পী এবং অভিনয়শিল্পীদের পরামর্শ দেওয়ার দিকে মনোনিবেশ করেছিলেন, যা শিল্পের বিকাশে সহায়তা করে এবং মহারাষ্ট্রের সংস্কৃতিতে প্রচলিত ঐতিহ্যবাহী শিল্প ঘরানাগুলো সংরক্ষণ করে। মোমিন কওঠেকরের সুপারিশের বদৌলতেই, সিনেমার চিত্রনাট্যকার মোহন পড়ওয়াল 'গুলহার' সিনেমার গল্প লেখার জন্য তার প্রথম সুযোগ এবং পেশাগত দায়িত্ব পান।\n\n\n== পুরস্কার এবং স্বীকৃতি ==\n\n\"বিঠাবাই নারায়ণগঁওকর জীবন গৌরব পুরস্কার  (২০১৮)\"। মহারাষ্ট্র সরকারের সর্বোচ্চ সাংস্কৃতিক পুরস্কার\n“মুসলিম সত্যশোধক মণ্ডল সন্মান (২০১৯)” বিশিষ্ট সমাজকর্মী শ্রী বাবা আধবের হাতে গৃহীত।\n\"মহারাষ্ট্র সাহিত্য পরিষদ পুরস্কার (২০১৯)\"।\n\"লোকনেতে গোপিনাথ মুণ্ডে জীবনগৌরব পুরস্কার (২০১৮)\"\n\"বিখে পাটিল বিদ্যা গৌরব (২০১৪)\" – মহারাষ্ট্রের মুখ্যমন্ত্রী শ্রী পৃথ্বীরাজ চভানের হাতে গৃহীত।\n“গ্রান্ড সোশ্যাল অ্যাওয়ার্ড, পুণে (২০১৩) ” - বলিউড সিনেমা অভিনেতা শ্রী জ্যাকি শ্রফের হাতে গৃহীত।\n\"ব্যসনমুক্তি পুরস্কার (২০০৩)\" - পুণে জেলা পরিষদ (মহারাষ্ট্র সরকার), মহারাষ্ট্রের উপ-মুখ্যমন্ত্রী শ্রী অজিত পাওয়ারের হাতে গৃহীত\n\"লোকশাহীর পুরস্কার (১৯৯৯)\" - \"আশ্বাসন সমিতি- মহারাষ্ট্র রাজ্য বিধানসভা\" এর চেয়ারম্যানের হাতে গৃহীত\n\"গ্রামগৌরব (১৯৮১)\" - প্রবীণ মারাঠি সিনেমা অভিনেতা প্রয়াত শ্রী নীলু ফুলের হাতে গৃহীত\n\"ছোটু জুবেকর পুরস্কার, মুম্বই (১৯৮০)\" - বলিউড সিনেমা অভিনেতা শ্রী অমল পালেকারের হাতে গৃহীত\n\n\n== মৃত্যু ==\n১২ নভেম্বর, ২০২১-এ পুণেতে মৃত্যুর সাথে মোমিন কওঠেকরের পাঁচ দশকের দীর্ঘ বর্ণাঢ্য কর্মজীবনের সমাপ্তি ঘটে।\n\n\n== তথ্যসূত্র ==\n\n\n== আরও পড়ুন ==\nKasabe, Dilip Karbhari (৭ জুলাই ২০১০)। Shahir Bashirbhai Momin Kavthekar: vyakti aani vangamay (\"शाहीर बशीरभाई मोमीन कवठेकर: व्यक्ती आणि वाङ्मय\") (PhD) (মারাঠি ভাষায়)। পুণে: সাবিত্রী ফুলে পুণে বিশ্ববিদ্যালয়, INFLIBNET। hdl:10603/3772। সংগ্রহের তারিখ ৮ ফেব্রুয়ারি ২০২৪। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ =="}