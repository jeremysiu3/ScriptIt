{"pageid": 1476923, "title": "ওয়াকফ (সংশোধনী) আইন, ২০২৫", "url": "https://bn.wikipedia.org/wiki?curid=1476923", "content": "ওয়াকফ সংশোধনী বিল ২০২৫ ভারতীয় লোক সভায় ২০২৪ সালে ৮ই আগস্ট পেশ করা হয়। এই বিলে ১৯২৩ সালের মুসলমান ওয়াকফ আইন বাতিল এবং ১৯৯৫ সালের ওয়াকফ আইন সংশোধন করার প্রস্তাব করা হয়েছে। এই আইনের অধীনে ভারতে ওয়াকফ সম্পত্তি পরিচালিত হয়, যেখানে ওয়াকফের সংজ্ঞা নির্ধারণ করা হয়েছে ধর্মীয় বা জনহিতকর কাজের জন্য মুসলিম আইন অনুসারে দানকৃত স্থাবর বা অস্থাবর সম্পত্তি। ওয়াকফ ব্যাবস্থাপনা করার জন্যে প্রতিটি রাজ্যেই ওয়াকফ বোর্ড গঠন করা হয়। ওয়াকফ পরিচালনার জন্য প্রতিটি রাজ্যকে একটি ওয়াকফ বোর্ড গঠন করতে হবে। বিলটি আইনটির নাম পরিবর্তন করে ‘একীভূত ওয়াকফ ব্যবস্থাপনা, ক্ষমতায়ন, দক্ষতা এবং উন্নয়ন আইন, ১৯৯৫’  রাখে। এই সংশোধনীতে, ওয়াকফ ব্যবস্থাপনায় ভারতকে অনেক পশ্চিমা, ইউরোপীয় এবং মুসলিম-সংখ্যাগরিষ্ঠ দেশের চেয়ে এগিয়ে রাখার জন্য সংস্কার আনা হয়েছে, যৌথ সংসদীয় কমিটির (জেপিসি) ২৫টি সুপারিশ অন্তর্ভুক্ত করা হয়েছে, যার লক্ষ্য হল বৈষম্য দূর করা , কেন্দ্রীয় ওয়াকফ কাউন্সিল এবং রাজ্য ওয়াকফ বোর্ডে কমপক্ষে দুইজন মুসলিম মহিলার প্রতিনিধিত্ব বাধ্যতামূলক করে লিঙ্গ সমতা প্রবর্তন করা এবং মহিলাদের উত্তরাধিকার অধিকার নিশ্চিত করা এবং রাজ্য ওয়াকফ বোর্ডে বিভিন্ন মুসলিম সম্প্রদায়ের প্রতিনিধিত্ব বাধ্যতামূলক করে সাম্প্রদায়িক অন্তর্ভুক্তি প্রচার করা । বিলটি কেন্দ্রীয় সরকারকে ওয়াকফ নিবন্ধন, নিরীক্ষণ এবং হিসাবরক্ষণের জন্য নিয়ম তৈরি করার ক্ষমতা দেয়, যা স্বচ্ছতা এবং জবাবদিহিতা নিশ্চিত করে । একটি আপিল প্রক্রিয়াও অন্তর্ভুক্ত করা হয়েছে, যা ওয়াকফ ট্রাইব্যুনাল কর্তৃক গৃহীত সিদ্ধান্তগুলিকে ৯০ দিনের মধ্যে হাইকোর্টে চ্যালেঞ্জ করার অনুমতি দেয়।\nদুর্নীতি ও জমি দখলসহ বিভিন্ন বিতর্ক, যেমন কর্ণাটক ওয়াকফ বোর্ড জমি কেলেঙ্কারি, \"ওয়াকফ (সংশোধনী) বিল, ২০২৪\" প্রণয়নের পথ তৈরি করে, যা ২০২৫ সালে পাস হয় যাতে ওয়াকফ ব্যবস্থায় স্বচ্ছতা ও জবাবদিহিতা নিশ্চিত করা যায়। ভারতে ওয়াকফ জমির পরিমাণ নাটকীয়ভাবে বৃদ্ধি পেয়ে ৮৭০,০০০টি সম্পত্তিতে পৌঁছেছে, যার মোট মূল্য ₹১,০০,০০০ কোটি (১২ বিলিয়ন মার্কিন ডলার) এবং যা ৯৪০,০০০ একর (৩,৮০৮ বর্গ কিমি) জমি জুড়ে বিস্তৃত। ফলে, ওয়াকফ ভারতীয় রেলওয়ে ও প্রতিরক্ষা বাহিনীর পর দেশের তৃতীয় বৃহত্তম সম্পত্তির মালিক হয়ে উঠেছে, যা পরবর্তী মুসলিম শাসক ও রাজনীতিকদের মাধ্যমে সম্ভব হয়েছে। অবৈধ জমি দখল এবং ওয়াকফ সম্পত্তির দ্রুত বৃদ্ধির কারণে বিতর্কের সৃষ্টি হয়েছে। এর অন্যতম উদাহরণ হলো তামিলনাড়ুর তিরুচিরাপল্লি জেলার সম্পূর্ণ হিন্দু-প্রধান গ্রাম তিরুচেন্থুরাই, যেখানে ১,৫০০ বছরের পুরোনো সুন্দরেশ্বর মন্দিরসহ পুরো গ্রামটিকে তামিলনাড়ু ওয়াকফ বোর্ড তাদের সম্পত্তি বলে দাবি করে। এতে স্থানীয় বাসিন্দারা হতবাক হয়ে যান এবং দেশজুড়ে ক্ষোভ ছড়িয়ে পড়ে, কারণ আইনের অধীনে ওয়াকফ সম্পত্তি অপরিবর্তনীয় এবং বিক্রয় বা হস্তান্তরের বাইরে। এই পরিস্থিতি ওয়াকফ ব্যবস্থার সংশোধন বা বাতিলের দাবি উত্থাপনের কারণ হয়ে দাড়িয়েছে।\n১২শ শতকে ভারতীয় উপমহাদেশে প্রথম ওয়াকফের নথিভুক্তির প্রমাণ পাওয়া যায়। যখন মুসলিম আক্রমণকারী  মুহাম্মদ ঘোরি, স্থানীয় হিন্দু রাজা পৃথ্বীরাজ চৌহানের বিরুদ্ধে বিজয়ের পর ভারতে মুসলিম শাসন প্রতিষ্ঠা করেন এবং দুটি গ্রাম ওয়াকফ হিসেবে একটি লিখিত অনুদানের মাধ্যমে দান করেন। দিল্লি সালতানাতের শাসনামলে ওয়াকফ সম্পত্তির ব্যাপক বিস্তার ঘটে। যেখানে ইলতুতমিশ, মুহাম্মদ বিন তুঘলক ও আলাউদ্দিন খলজি ওয়াকফ সম্পত্তি প্রতিষ্ঠা ও সংরক্ষণ করেন। মুঘল সাম্রাজ্যের সময় ওয়াকফ ব্যবস্থার আরও প্রসার ঘটে। আকবর ও শাহজাহান গুরুত্বপূর্ণ সম্পত্তি ওয়াকফ করেন, যার মধ্যে তাজমহলও রয়েছে। মুসলিম সম্প্রদায়ের প্রসার ও ধর্মান্তরের ফলে এই ব্যবস্থার বিস্তার গ্রামাঞ্চলেও ছড়িয়ে পড়ে। ওয়াকফের জন্য অর্থায়ন মূলত ওয়াকফকৃত গ্রামের রাজস্ব থেকে আসত, যা প্রায়ই হিন্দুপ্রধান গ্রাম ছিল এই অর্থ মসজিদ ও মাদ্রাসার জন্য ব্যবহার করা হতো। ব্রিটিশ শাসনামলে ভারতীয় উপমহাদেশে ওয়াকফ ব্যবস্থাকে আরও সংগঠিত ও আইনি কাঠামোর মধ্যে আনা হয়, যা বর্তমান ভারতীয় আইনের অধীন এখনো প্রযোজ্য। ১৯১৩ সালে ওয়াকফ বোর্ড গঠন করা হয়, এবং ১৯২৩ সালে \"মুসলমান ওয়াকফ আইন\" প্রণয়ন করা হয়, যা রাজ্য ওয়াকফ বোর্ডগুলোর কার্যক্রম ও সুষ্ঠু প্রশাসনের পরামর্শদাতা হিসেবে কাজ করত। ওয়াকফ হল মুসলিম আইনে স্বীকৃত একটি স্থায়ী উৎসর্গ, যেখানে অস্থাবর বা স্থাবর সম্পত্তি ধর্মীয় উদ্দেশ্যে দান করা হয়। এই অনুদানকে \"মুশরুত-উল-খিদমত\" বলা হয়, এবং যিনি এই দান করেন তাকে \"ওয়াকিফ\" বলা হয়।\n\n\n== পর্যালোচনা ==\nওয়াকফের গঠন: আইন অনুযায়ী ওয়াকফ করা যেতে পারে: (১) ঘোষণা দ্বারা, (২) দীর্ঘমেয়াদী ব্যবহারের ভিত্তিতে স্বীকৃতি (ব্যবহারকারী দ্বারা ওয়াকফ), অথবা (৩) উত্তরাধিকারীর অভাবে প্রদান (ওয়াকফ-আলাল-আউলাদ)। বিলটিতে উল্লেখ আছে যে শুধুমাত্র পাঁচ বছর ধরে ইসলাম পালনকারী ব্যক্তি ওয়াকফ ঘোষণা করতে পারবে। এতে বলা হয়েছে যে ঘোষণাকারীকে সম্পত্তির মালিক হতে হবে। এটি ব্যবহারকারী দ্বারা ওয়াকফকে বৈধতা দান করে না এবং ওয়াকফ-আলাল-আউলাদ কেবল তখনই হবে যদি দাতার উত্তরাধিকারী, বিশেষ করে নারী, উত্তরাধিকার থেকে বঞ্চিত না হয়।\nসরকারি সম্পত্তি ওয়াকফ হিসেবে: বিল অনুযায়ী, কোনো সরকারি সম্পত্তি যদি ওয়াকফ হিসেবে চিহ্নিত করা হয় তবে তা ওয়াকফ হিসেবে ধরা হবে না। এলাকার কালেক্টর মালিকানা নির্ধারণ করবেন এবং রাজ্য সরকারকে প্রতিবেদন জমা দেবেন। সরকারি সম্পত্তি হলে রাজস্ব রেকর্ড হালনাগাদ করা হবে।\nসম্পত্তি ওয়াকফ কিনা নির্ধারণের ক্ষমতা: আইন ওয়াকফ বোর্ডকে সম্পত্তি ওয়াকফ কিনা তা নির্ধারণের ক্ষমতা প্রদান করে। বিলে এই বিধান সংশোধনের প্রস্তাব করা হয়েছে।\nওয়াকফের জরিপ: আইনানুগভাবে ওয়াকফের জরিপ করার জন্য সার্ভে কমিশনার এবং অতিরিক্ত কমিশনার নিয়োগের ব্যবস্থা রয়েছে। প্রস্তাবিত বিল অনুযায়ী কালেক্টর জরিপের দায়িত্বে থাকবে এবং চলমান জরিপগুলি রাজ্য রাজস্ব আইন অনুযায়ী সম্পন্ন করবে।\nসেন্ট্রাল ওয়াকফ কাউন্সিল: আইন অনুযায়ী কেন্দ্রীয় এবং রাজ্য সরকার এবং ওয়াকফ বোর্ডকে পরামর্শ দিতে সেন্ট্রাল ওয়াকফ কাউন্সিল গঠন করে। এই কাউন্সিলের সভাপতি, কেন্দ্রীয় ওয়াকফ মন্ত্রীর অভিভাবক পদ। আইন অনুযায়ী, কাউন্সিলের সকল সদস্য মুসলিম হতে হবে এবং অন্তত দুজন মহিলা সদস্য থাকতে হবে। বিলটিতে প্রস্তাব করা হয় দুইজন অমুসলিম সদস্য থাকবে এবং সংসদ সদস্য, প্রাক্তন বিচারক এবং বিশিষ্ট ব্যক্তিরা কাউন্সিলে মুসলিম না হলেও চলবে। মুসলিম সদস্যদের মধ্যে: (১) মুসলিম সংগঠনের প্রতিনিধিরা, (২) ইসলামী আইন বিষয়ক পণ্ডিতরা (মুফতি), এবং (৩) ওয়াকফ বোর্ডের চেয়ারপার্সনরা মুসলিম হতে হবে। মুসলিম সদস্যদের মধ্যে অন্তত দুইজন নারী থাকতে হবে।\nওয়াকফ বোর্ড: আইনে রাজ্য থেকে সংসদ সদস্য,বিধায়ক এবং বার কাউন্সিল সদস্যদের থেকে দুইজন সদস্য নির্বাচন করার বিধান রয়েছে । বিলটি এর পরিবর্তে রাজ্য সরকারকে এসব ব্যাকগ্রাউন্ড থেকে একজন করে সদস্য নিয়োগ করার ক্ষমতা প্রদান করে এবং তারা মুসলিম না হলেও চলবে । বোর্ডে: (১) দুইজন অমুসলিম সদস্য, (২) শিয়া, সুন্নি, এবং মুসলিম অনগ্রসর শ্রেণী থেকে অন্তত একজন করে সদস্য থাকতে হবে। যদি রাজ্যে বোরা এবং আগাখানি সম্প্রদায়ের ওয়াকফ থাকে তবে তাদের থেকেও একজন করে সদস্য থাকতে হবে। আইন অনুযায়ী, বোর্ডে অন্তত দুটি নারী সদস্য থাকতে হবে। বিলটি বলে যে বোর্ডে দুই মুসলিম সদস্য নারী হতে হবে।\nট্রাইবুনাল গঠনের রূপরেখা: আইনে রাজ্যগুলিকে ওয়াকফ নিয়ে বিরোধের মিমাংসার জন্য ট্রাইবুনাল গঠন করতে বলে। ট্রাইবুনালের চেয়ারম্যান হতে হবে ক্লাস-১,জেলা, সেশন, অথবা সিভিল জজের সমতুল্য র‌্যাংকের বিচারক। অন্যান্য সদস্যদের মধ্যে: (১) অতিরিক্ত জেলা ম্যাজিস্ট্রেট সমান রাজ্য কর্মকর্তার, এবং (২) মুসলিম আইন এবং বিচারব্যবস্থা বিষয়ক জ্ঞানসম্পন্ন ব্যক্তি। বিলটিতে দ্বিতীয় সদস্যের পরিবর্তে চেয়ারম্যানকে বর্তমান বা প্রাক্তন জেলা আদালতের বিচারক, এবং একজন বর্তমান বা প্রাক্তন রাজ্য সরকারের যুগ্ম সচিব পদমর্যাদার কর্মকর্তা করার প্রস্তাব করা হয়েছে।\nট্রাইবুনালের আদেশের উপর আপিল: আইন অনুযায়ী, ট্রাইবুনালের সিদ্ধান্ত চূড়ান্ত এবং এর সিদ্ধান্তের বিরুদ্ধে আদালতে আপিল নিষিদ্ধ। উচ্চ আদালত নিজে থেকে, বোর্ডের আবেদন অথবা ক্ষতিগ্রস্ত পক্ষের আবেদনে বিষয়টি বিবেচনা করতে পারে। বিলটি ট্রাইবুনালের সিদ্ধান্তকে চূড়ান্ত মনে করার বিধান মুছে দিয়েছে এবং ট্রাইবুনালের আদেশ উচ্চ আদালতে ৯০ দিনের মধ্যে আপিল করা যাবে।\nকেন্দ্রীয় সরকারের ক্ষমতা: বিলটি কেন্দ্রীয় সরকারকে ওয়াকফের নিবন্ধন, হিসাব প্রকাশ, এবং ওয়াকফ বোর্ডের কার্যবিধি প্রকাশ বিষয়ে নিয়ম তৈরির আইনি ক্ষমতা প্রদান করে। আইন অনুযায়ী, রাজ্য সরকার যেকোনো সময় ওয়াকফের হিসাব নিরীক্ষণ করতে পারে। বিলটি কেন্দ্রীয় সরকারকে সি.এ.জি বা নির্ধারিত কর্মকর্তার মাধ্যমে এই হিসাব নিরীক্ষণের ক্ষমতা প্রদান করে।\nবোহরা এবং আগাখানি ওয়াকফ বোর্ড: আইন শিয়া ওয়াকফ যদি রাজ্যে সব ওয়াকফ সম্পত্তি বা ওয়াকফ আয়-এর ১৫% থেকে বেশি হয় তবে পৃথক ওয়াকফ বোর্ড গঠনের অনুমতি দেয়। বিলটি আঘাখানি এবং বোহরা সম্প্রদায়গুলির জন্যও পৃথক ওয়াকফ বোর্ড প্রতিষ্ঠার অনুমতি প্রদান করে ।\n\n\n== যৌথ সংসদীয় কমিটি ==\nওয়াকফ সংশোধনী বিল ২০২৪ পর্যালোচনা করার জন্য ৩১-সদস্যের একটি যৌথ সংসদীয় কমিটি (জেপিসি) গঠন করা হয়েছে।  কমিটিটিতে লোক সভার ২১ জন সদস্য এবং রাজ্যসভার ১০ জন সদস্য রয়েছে। ৯ আগস্ট ২০২৪ তারিখে কেন্দ্রীয় সংসদ বিষয়ক মন্ত্রী কিরেন রিজিজু কমিটি গঠনের ঘোষণা দেন।\n\n\n== তথ্যসূত্র =="}