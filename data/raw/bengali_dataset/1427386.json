{"pageid": 1427386, "title": "আইসিএফ কোচ", "url": "https://bn.wikipedia.org/wiki?curid=1427386", "content": "ইন্টিগ্রাল কোচ ফ্যাক্টরি কোচ বা আইসিএফ কোচ বলতে ভারতীয় রেলের বেশিরভাগ রেলপথে ব্যবহৃত যাত্রীবাহী কামরাকে বোঝায়। ১৯৫৫ থেকে ২০১৮ সালের মধ্যে ৫৪,০০০টির বেশি আইসিএফ কোচ তৈরি করা হয়েছিল এবং এর মধ্যে কিছু কামরা অন্য দেশে রপ্তানি করা হয়েছিল। ২০৩০ সালের মধ্যে এই ধরনের কামরাগুলোকে প্রত্যাহার করা হবে।\n\n\n== লিভারি ==\n\n\n=== সাধারণ ===\n১৯৫৫ সালে ইট লাল লিভারিতে এইধরনের কামরা চালু হয়েছিল। ১৯৯০-এর দশকে এর রং নীল করা হয়েছিল এবং ২০০৮ সালে এর রং বেজ ও লাল রাখা হয়েছিল।\n\n\n=== বিশেষ ===\nরাজধানী, শতাব্দী, দুরন্ত ও গরিব রথ এক্সপ্রেস ট্রেনগুলো আইসিএফ কোচ নিয়ে শুরু হয়েছিল। এর মধ্যে গরিব রথ এক্সপ্রেস এখনও আইসিএফ কোচ ব্যবহার করলেও অন্যান্য এক্সপ্রেস ট্রেন এলএইচবি কোচ ব্যবহার করছে।\n\n\n== তথ্যসূত্র =="}