{"pageid": 1496147, "title": "ভবানী শংকর বিশ্বাস", "url": "https://bn.wikipedia.org/wiki?curid=1496147", "content": "ভবানী শংকর বিশ্বাস ছিলেন পূর্ব পাকিস্তানের একজন বিশিষ্ট রাজনীতিবিদ। তিনি ১৯৫৪ সালে প্রথমবার এবং ১৯৬২ সালে দ্বিতীয়বার স্বতন্ত্র প্রার্থী হিসেবে পূর্ব পাকিস্তান আইনসভায় (এমএলএ) নির্বাচিত হন। ১৯৬২ থেকে ১৯৬৫ সাল পর্যন্ত তিনি পূর্ব পাকিস্তান সরকারের স্বাস্থ্য, শ্রম ও সমাজকল্যাণ মন্ত্রীর দায়িত্ব পালন করেন।\nভবানী শংকর বিশ্বাস হিন্দু সম্প্রদায়ের দেশত্যাগ এবং সাম্প্রদায়িক দাঙ্গা প্রতিরোধে গুরুত্বপূর্ণ ভূমিকা পালন করেন। তিনি হিন্দু সম্প্রদায়ের জন্য পৃথক নির্বাচন ব্যবস্থা এবং তফশিলি সম্প্রদায়ের জন্য সংরক্ষণ পদ্ধতি প্রবর্তনের পক্ষে ছিলেন এবং এ বিষয়ে তিনি আজীবন সক্রিয় ছিলেন। \n\n\n== ব্যক্তিজীবন ==\n১৯১৮ সালে ফরিদপুরের গোপালগঞ্জের মাঝিগাতি গ্রামে জন্মগ্রহণ করেন এবং ১৯৪৪ সালে কলকাতা বিশ্ববিদ্যালয় থেকে স্নাতক লাভ করেন। তার পুত্র দুলাল বিশ্বাস বাংলাদেশের ন্যাশনাল ফেডারেশন অব ইয়ুথ অর্গানাইজেশনের সভাপতি ছিলেন।\n\n\n== তথ্যসূত্র =="}