{"pageid": 1091732, "title": "আলেক্সিস শঁত্রেন", "url": "https://bn.wikipedia.org/wiki?curid=1091732", "content": "জোসেফ দিউদোনে আলেক্সিস শঁত্রেন (ফরাসি: Alexis Chantraine; ১৬ মার্চ ১৯০১ – ২৪ এপ্রিল ১৯৮৭; আলেক্সিস শঁত্রেন নামে সুপরিচিত) একজন বেলজীয় পেশাদার ফুটবল খেলোয়াড় এবং ম্যানেজার ছিলেন। শঁত্রেন তার ১৮ বছরের খেলোয়াড়ি জীবনের পুরোটা সময় লিয়েজের হয়ে মধ্যমাঠের খেলোয়াড় হিসেবে খেলেছিলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেলেছিলেন।\n১৯১৯–২০ মৌসুমে, বেলজীয় ক্লাব লিয়েজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছিলেন, যেখানে তিনি ১৮ মৌসুম অতিবাহিত করেছিলেন; লিয়েজের হয়ে তিনি ৩৬৮ ম্যাচে ৬টি গোল করেছিলেন। খেলোয়াড়ি জীবনের ইতি টানার পর ১৯৪৬ সালে, শঁত্রেন বেলজীয় ফুটবল ক্লাব লিয়েজের ম্যানেজারের দায়িত্ব পালন করার মাধ্যমে ম্যানেজার হিসেবে ফুটবল জগতে অভিষেক করেছিলেন। লিয়েজের হয়ে মাত্র ১ মৌসুম ম্যানেজারের দায়িত্ব পালন করেছিলেন।\n\n\n== আন্তর্জাতিক ফুটবল ==\nশঁত্রেন উরুগুয়েতে অনুষ্ঠিত ১৯৩০ ফিফা বিশ্বকাপের জন্য হেক্টর খুটিঙ্কের অধীনে ঘোষিত বেলজিয়াম দলে স্থান পাওয়ার মাধ্যমে প্রথমবারের মতো ফিফা বিশ্বকাপে অংশগ্রহণ করার সুযোগ পেয়েছিলেন, তবে উক্ত বিশ্বকাপে তিনি একটি ম্যাচেও অংশগ্রহণ করতে পারেননি।\n\n\n== ব্যক্তিগত জীবন ==\nজোসেফ দিউদোনে আলেক্সিস শঁত্রেন ১৯০১ সালের ১৬ই মার্চ তারিখে বেলজিয়ামের লিয়েজে জন্মগ্রহণ করেছিলেন এবং সেখানেই তার শৈশব অতিবাহিত করেছিলেন। ১৯৮৭ সালের ২৪শে এপ্রিল তারিখে, বেলজিয়ামের লিয়েজে তিনি মৃত্যুবরণ করেছেন।\n\n\n== তথ্যসূত্র ==\n\n\n== বহিঃসংযোগ ==\nআলেক্সিস শঁত্রেন – ফিফা প্রতিযোগিতার রেকর্ড (ইংরেজি) \nসকারওয়েতে আলেক্সিস শঁত্রেন  (ইংরেজি)  \nট্রান্সফারমার্কেটে আলেক্সিস শঁত্রেন (ইংরেজি) \nওয়ার্ল্ডফুটবল.নেটে আলেক্সিস শঁত্রেন (ইংরেজি)"}