{"pageid": 1054035, "title": "একেএম আসাদুল হক", "url": "https://bn.wikipedia.org/wiki?curid=1054035", "content": "একেএম আসাদুল হক ছিলেন একজন বাংলাদেশী চিকিৎসক এবং পাকিস্তান সেনাবাহিনীর একজন সেনা কর্মকর্তা যিনি বাংলাদেশ মুক্তিযুদ্ধে শহীদ হয়েছিলেন।\n\n\n== প্রাথমিক জীবন ==\nহক ১৯২৮ সালের ১ ডিসেম্বর পূর্ব বাংলার, সন্দ্বীপ উপজেলা, চট্টগ্রাম জেলা সন্তোষপুর গ্রামে ব্রিটিশ ভারতে জন্মগ্রহণ করেছিলেন। তিনি ১৯৪৪ সালে কাঠঘর হাই স্কুল এবং ১৯৪৬ সালে চট্টগ্রাম কলেজ থেকে আইএসসি পাশ করেন। তিনি ১৯৫২ সালে ঢাকা মেডিকেল কলেজ থেকে এমবিবিএস শেষ করেন। ১৯৫২ সালের ভাষা আন্দোলনে আহত বিক্ষোভকারীদের চিকিৎসার জন্য ঢাকা মেডিকেল কলেজে ইন্টার্নশিপের সময় পুলিশ তাকে হয়রানি করেছিল।\n\n\n== কর্মজীবন ==\n১৯৫৩ সালে হক পাকিস্তান সেনা মেডিকেল কর্পসে যোগদান করেন। তিনি পশ্চিম পাকিস্তানের কোয়েটায় এফসিপিএস এবং ১৯৬২ সালে রয়েল কলেজ অফ ফিজিশিয়ানস অ্যান্ড সার্জনস থেকে এফআরসিএস সম্পন্ন করেছিলেন। ১৯৫৬ থেকে ১৯৭০ সাল পর্যন্ত তিনি অ্যাবোটাবাদ সেনানিবাস, বাঘ, আজাদ কাশ্মীর, যশোর সেনানিবাস, মুলতান সেনানিবাস, এবং সরগোধ সেনানিবাস সহ পাকিস্তান সেনাবাহিনীর বিভিন্ন সম্মিলিত সামরিক হাসপাতালে দায়িত্ব পালন করেছেন। ১৯৭০ সালে তিনি চট্টগ্রাম সেনানিবাসের সশস্ত্র বাহিনী মেডিকেল স্টোর ডিপোর কমান্ডিং অফিসার নিযুক্ত হন।\n\n\n== মৃত্যু ==\n১৯৭১ সালের ২৫ শে মার্চ পাকিস্তান সেনাবাহিনী অপারেশন সার্চলাইট শুরুর পরে হককে তার পরিবার সহ গ্রেপ্তার করা হয়। তাদের সম্মিলিত মেডিকেল হাসপাতালের ভিতরে তাকে কারাবন্দি করা হয়েছিল। ১৯৭১ সালের ১৭ এপ্রিল পাকিস্তান সেনাবাহিনী কর্তৃক তাকেসহ আরও কয়েকজন বাঙালি সেনা অফিসারকে ফাঁসি দেওয়া হয়েছিল।\n\n\n== তথ্যসূত্র =="}