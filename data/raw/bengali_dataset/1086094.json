{"pageid": 1086094, "title": "বেরিয়া ওঙ্গার", "url": "https://bn.wikipedia.org/wiki?curid=1086094", "content": "বাকিয়ে বেরিয়া ওঙ্গার (১৯২১ – ১৪ ফেব্রুয়ারি ২০১৫) ছিলেন একজন তুর্কি নারীবাদী কর্মী ও লেখক এবং তুরস্কের প্রগতিশীল নারী আন্দোলনের অগ্রদূত। ১৯৮০ সালের অভ্যুত্থানের সময় তুরস্কের প্রগতিশীল মহিলা সংগঠন নিষিদ্ধ করার আগ পর্যন্ত তিনি এটির নেতৃত্ব দেন। ওঙ্গার ১৯৭৯ সালে তুরস্কের কমিউনিস্ট পার্টির সদস্য হিসেবে সিনেট নির্বাচনে অংশ নেন।\n\n\n== প্রাথমিক জীবন এবং শিক্ষা ==\nবেরিয়া ওঙ্গার ১৯২১ সালে তুরস্কের কানাক্কালের বাকিয়ে বেরিয়া হানামে জন্মগ্রহণ করেন।\nতিনি ১৯৪১ সালে স্নাতক হয়ে আঙ্কারা ইউনিভার্সিটি, ল স্কুলে আইনজীবী হওয়ার জন্য পড়াশোনা করেন। তিনি একজন সরকারি কর্মচারী হিসেবে কাজ করেন, এরপর ১৯৫৭ সালে স্বাধীনভাবে আইন চর্চা শুরু করেন।\n\n\n== সক্রিয়তা ==\nওঙ্গার ১৯৬৫ সালে নারী কর্মীদের একটি ছোট সংগঠন প্রতিষ্ঠা করেন। তারপর, ১৯৭৫ সালে, তিনি তুরস্কের প্রগ্রেসিভ উইমেনস অর্গানাইজেশন এর প্রতিষ্ঠাতা সভাপতি হন, যা মহিলাদের গণতান্ত্রিক ও অর্থনৈতিক অধিকারের জন্য লড়াই করেছিল।\nতিনি সাংবাদিক হিসেবেও কাজ করেছেন, কুমহুরিয়েত পত্রিকা এবং আকাম সহ ট্রেড ইউনিয়ন ম্যাগাজিনগুলিতে তিনি নারী অধিকার রক্ষায় নিবন্ধ প্রকাশ করেছেন, তখন এটি তুর্কি ট্রেড ইউনিয়ন কনফেডারেশনের মালিকানাধীন ছিল। তিনি প্রগ্রেসিভ উইমেনস অর্গানাইজেশন এর অঙ্গ প্রতিষ্ঠান কাদানলারন সেসি (নারীদের কণ্ঠ) পত্রিকারও মালিক ছিলেন। ওঙ্গার তুরস্কে নারীদের মুক্তি নিয়ে বেশ কয়েকটি বই এবং পুস্তিকা প্রকাশ করেছিলেন।\nতিনি প্রগ্রেসিভ উইমেনস অর্গানাইজেশন পরিচালনা করতেন যা ১৯৭৯ সালে সরকার বন্ধ করে দেয়।\nওঙ্গার পিস অ্যাসোসিয়েশন অব তুরস্ক এর একজন প্রতিষ্ঠাতা পরিচালকও ছিলেন, যা ১৯৭৭ সাল থেকে ১৯৮০ সালে নিষিদ্ধ হওয়ার আগ পর্যন্ত পরিচালিত হয়েছিল।\n১৯৭৯ সালের নির্বাচনে, তিনি তুরস্কের কমিউনিস্ট পার্টির সাথে যুক্ত একটি স্বতন্ত্র প্রার্থী হিসেবে সিনেট প্রজাতন্ত্রের একটি আসনের জন্য লড়েছিলেন। তিনি ইস্তাম্বুলে ২২,০০০ ভোট পেয়েছিলেন কিন্তু নির্বাচিত হননি।\n১৯৮০ সালের তুর্কি অভ্যুত্থানের পর তিনি বিদেশে পালিয়ে যেতে বাধ্য হন, কিন্তু পরে তিনি তুরস্কে ফিরে আসেন।\n\n\n== ব্যক্তিগত জীবন ==\nওঙ্গার ১৯৪৬ থেকে ১৯৭১ সালে লেখক এবং সমালোচক ফাহির ওঙ্গারের সাথে বিয়ে করেছিলেন। এই দম্পতিটির দুটি সন্তান ছিল।\nতিনি ২০১৫ সালের ১৪ ফেব্রুয়ারি ইস্তাম্বুলে মারা যান এবং ১৫ ফেব্রুয়ারি ২০১৫ সালে রবিবারে তাকে জিনসির্লিকু কবরস্থানে দাফন করা হয়।\n\n\n== তথ্যসূত্র =="}