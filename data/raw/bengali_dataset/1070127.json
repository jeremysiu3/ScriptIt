{"pageid": 1070127, "title": "মেক্সিকো জাতীয় অনূর্ধ্ব-২৩ ফুটবল দল", "url": "https://bn.wikipedia.org/wiki?curid=1070127", "content": "মেক্সিকো জাতীয় অনূর্ধ্ব-২৩ ফুটবল দল (ইংরেজি: Mexico national under-23 football team; যা মেক্সিকো অলিম্পিক ফুটবল দল অথবা মেক্সিকো অনূর্ধ্ব-২৩ নামেও পরিচিত) হচ্ছে আন্তর্জাতিক ফুটবলে মেক্সিকোর প্রতিনিধিত্বকারী পুরুষদের অনূর্ধ্ব-২৩ দল, যার সকল কার্যক্রম মেক্সিকোর ফুটবলের সর্বোচ্চ নিয়ন্ত্রক সংস্থা মেক্সিকীয় ফুটবল ফেডারেশন দ্বারা নিয়ন্ত্রিত হয়। ১৯২৮ সালের ৩০শে মে তারিখে, মেক্সিকো অনূর্ধ্ব-২৩ প্রথমবারের মতো আন্তর্জাতিক খেলায় অংশগ্রহণ করেছে; নেদারল্যান্ডসের আমস্টার্ডামে অনুষ্ঠিত উক্ত ম্যাচে মেক্সিকো স্পেন অনূর্ধ্ব-২৩ দলের কাছে ৭–১ গোলের ব্যবধানে পরাজিত হয়েছে।\nএল ত্রি নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় মেক্সিকোর তোলুকায় অবস্থিত। বর্তমানে এই দলের ম্যানেজারের দায়িত্ব পালন করছেন হাইমে লোজানো এবং অধিনায়কের দায়িত্ব পালন করছেন মোন্তেরের রক্ষণভাগের খেলোয়াড় এরিক আগিরে। মেক্সিকো অনূর্ধ্ব-২৩ গ্রীষ্মকালীন অলিম্পিকের ইতিহাসের অন্যতম সফল দল, যারা এপর্যন্ত ১ বার (২০১২) স্বর্ণ পদক জয়লাভ করেছে।\nদিয়েগো রেয়েস, মার্কো ফাবিয়ান, এক্তোর এরেরা, আলান পুলিদো এবং সেবাস্তিয়ান কোর্দোভার মতো খেলোয়াড়গণ মেক্সিকোর অনূর্ধ্ব-২৩ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== গ্রীষ্মকালীন অলিম্পিক ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}