{"pageid": 1055027, "title": "সোডিয়াম ব্রোমেট", "url": "https://bn.wikipedia.org/wiki?curid=1055027", "content": "সোডিয়াম ব্রোমেট একটি অজৈব যৌগ যার রাসায়নিক সংকেত NaBrO3। এটি ব্রোমিক অ্যাসিডের সোডিয়াম লবণ।\n\n\n== প্রস্তুতি ==\nসোডিয়াম কার্বনেট দ্রবণ মধ্যে ব্রোমিন গ্যাস পাঠিয়ে সোডিয়াম ব্রোমেট তৈরি করা হয়।\n3 Br2+3 Na2CO3=5 NaBr+NaBrO3+3 CO2\nসোডিয়াম ব্রোমাইডের ইলেক্ট্রোলাইটিক জারণ দ্বারাও সোডিয়াম ব্রোমেট তৈরি করা যেতে পারে।\nএছাড়া ৮০ ডিগ্রি সেলসিয়াস তাপমাত্রায় সোডিয়াম হাইড্রক্সাইডের দ্রবণ মধ্যে ক্লোরিন গ্যসের সাহায্যে  ব্রোমিনের জারণ করেও সোডিয়াম ব্রোমেট তৈরি করা হয়। বিক্রিয়ায় উপজাত হিসাবে যে সোডিয়াম ক্লোরাইড তৈরি হয় সেটিকে গরম অবস্থায় আলাদা করার পারে সোডিয়াম ব্রোমেট পাওয়া যায়।\n\n\n== ধর্ম ==\nসোডিয়াম ব্রোমেট একটি শক্তিশালী জারক পদার্থ। এটি দেখতে বর্ণহীন থেকে সাদা রঙের হয়। সোডিয়াম ব্রোমেট লবণ গন্ধহীন। জলের থেকে তিন গুণেরও বেশি ভারী। এর ঘনত্ব ৩.৩৩৯ গ্রাম/সিসি। এই লবণটির গলনাঙ্ক ৩৮১ ডিগ্রি সেলসিয়াস। এটি জলে দ্রবণীয়।\n\n\n== ব্যবহার ==\nসোডিয়াম ব্রোমেট প্রধানত রঞ্জক শিল্পে  বিভিন্ন প্রক্রিয়াতে ব্যবহৃত হয়। সোনার খনিতে সোনার প্রক্রিয়াকরণের সময় সোডিয়াম ব্রোমাইডের সাথে সোডিয়াম ব্রোমেটের ব্যবহার দেখা যায়। চুলে বিভিন্ন স্টাইল বা ঢেউ খেলানো বৈশিষ্ট আনতে চুলের কলপের অন্য রাসায়নিকের সাথে সোডিয়াম ব্রোমেটও ব্যবহার রয়েছে।\n\n\n== সুরক্ষা ==\nপানীয় জলে ব্রোমেটের উপস্থিতি একেবারেই ঠিক নয়। বিজ্ঞানীরা ব্রোমেটকে মানবদেহে ক্যান্সার সৃষ্টিকারী সন্দেহজনক রাসায়নিকের তালিকায় রেখেছেন।\n\n\n== তথ্যসূত্র =="}