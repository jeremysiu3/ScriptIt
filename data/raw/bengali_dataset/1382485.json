{"pageid": 1382485, "title": "সিউল ই-ল্যান্ড ফুটবল ক্লাব", "url": "https://bn.wikipedia.org/wiki?curid=1382485", "content": "সিউল ই-ল্যান্ড ফুটবল ক্লাব (কোরীয়: 서울 이랜드 FC, ইংরেজি: Seoul E-Land FC; সাধারণত সিউল ই-ল্যান্ড এফসি এবং সংক্ষেপে সিউল ই-ল্যান্ড নামে পরিচিত) হচ্ছে সিউল ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০১৪ সালে প্রতিষ্ঠিত হয়েছে। ১৫,৫১১ ধারণক্ষমতাবিশিষ্ট মকদং স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় পার্ক চুং-কিউন এবং সভাপতির দায়িত্ব পালন করছেন পার্ক সুং-কিউং। বর্তমানে দক্ষিণ কোরীয় রক্ষণভাগের খেলোয়াড় হান ইয়ং-সু এই ক্লাবের অধিনায়কের দায়িত্ব পালন করছেন। \nকিম ইয়াং-কুয়াং, জন মিন-কুয়াং, ইউ জং-ওয়ান, জু মিন-কিউ এবং এদিসন তারাবাইয়ের মতো খেলোয়াড়গণ সিউল ই-ল্যান্ডের জার্সি গায়ে মাঠ কাঁপিয়েছেন।\n\n\n== ইতিহাস ==\nপেশাদার ফুটবল ক্লাব হিসেবে প্রথম মৌসুমে সিউল ই-ল্যান্ড দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ কে লিগ চ্যালেঞ্জে প্রতিদ্বন্দ্বিতা করেছিল; মার্টিন রেনির অধীনে উক্ত মৌসুমে সিউল ই-ল্যান্ড ১৬ জয় এবং ১৩ ড্রয়ে সর্বমোট ৬১ পয়েন্ট অর্জন করে ২০১৫ কে লিগ চ্যালেঞ্জের সামগ্রিক পয়েন্ট তালিকায় ৪র্থ স্থান অর্জন করেছিল। কে লিগ চ্যালেঞ্জের উক্ত মৌসুমে দক্ষিণ কোরীয় আক্রমণভাগের খেলোয়াড় জু মিন-কিউ ২৩টি গোল করে সিউল ই-ল্যান্ডের হয়ে সর্বোচ্চ গোল করেছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}