{"pageid": 1030275, "title": "সেন্ট লুসিয়া জাতীয় ফুটবল দল", "url": "https://bn.wikipedia.org/wiki?curid=1030275", "content": "সেন্ট লুসিয়া জাতীয় ফুটবল দল (ইংরেজি: Saint Lucia national football team) হচ্ছে আন্তর্জাতিক ফুটবলে সেন্ট লুসিয়ার প্রতিনিধিত্বকারী পুরুষদের জাতীয় দল, যার সকল কার্যক্রম সেন্ট লুসিয়ার ফুটবলের সর্বোচ্চ নিয়ন্ত্রক সংস্থা সেন্ট লুসিয়া ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং ১৯৮৬ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৮৯ সালের ১৮ই জুন তারিখে, সেন্ট লুসিয়া প্রথমবারের মতো আন্তর্জাতিক খেলায় অংশগ্রহণ করেছে; জ্যামাইকার কিংস্টনে অনুষ্ঠিত সেন্ট লুসিয়া জ্যামাইকার মধ্যকার উক্ত ম্যাচটি ১–১ গোলে ড্র হয়েছে।\n৯,০০০ ধারণক্ষমতাবিশিষ্ট জর্জ অডলাম স্টেডিয়ামে পিতোন নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সেন্ট লুসিয়ার রাজধানী ক্যাট্রিজে অবস্থিত। বর্তমানে এই দলের ম্যানেজারের দায়িত্ব পালন করছেন জামাল শাবাজ এবং অধিনায়কের দায়িত্ব পালন করছেন এক্লেয়ারের রক্ষণভাগের খেলোয়াড় পার্নেল উইলিয়ামস।\nসেন্ট লুসিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও সেন্ট লুসিয়া এপর্যন্ত একবারও অংশগ্রহণ করতে সক্ষম হয়নি।\nকার্ট ফেডেরিক, পার্নেল উইলিয়ামস, শেল্ডন এমানুয়েল, টাইটাস এলভা এবং ক্লিফ ম্যাগনাম ভালসিনের মতো খেলোয়াড়গণ সেন্ট লুসিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৩ সালের এপ্রিল মাসে প্রকাশিত র‌্যাঙ্কিংয়ে সেন্ট লুসিয়া তাদের ইতিহাসে সর্বোচ্চ অবস্থান (১০৮তম) অর্জন করে এবং ২০১০ সালের মার্চ মাসে প্রকাশিত র‌্যাঙ্কিংয়ে তারা ১৯২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সেন্ট লুসিয়ার সর্বোচ্চ অবস্থান হচ্ছে ১৩৩তম (যা তারা ২০০৩ সালে অর্জন করেছিল) এবং সর্বনিম্ন অবস্থান হচ্ছে ১৮৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সেন্ট লুসিয়া জাতীয় ফুটবল দল  ওয়েব্যাক মেশিনে আর্কাইভকৃত ১ ডিসেম্বর ২০১৮ তারিখে (ইংরেজি)\nকনকাকাফ-এ সেন্ট লুসিয়া জাতীয় ফুটবল দল (ইংরেজি)"}