{"pageid": 1414603, "title": "ময়ে ময়ে", "url": "https://bn.wikipedia.org/wiki?curid=1414603", "content": "ময়ে ময়ে (লাতিন লিপি: moye moye) এক ইন্টারনেট মিম যা গায়ক-সুরকার তেয়া দোরার ২০২৩-এর সার্বীয় গান জানুম্ (Džanum) হতে উদ্ভূত। গানটির কোরাসে সার্বীয় ভাষায় মোয়ে মোরে (moje more) পদ বর্তমান, যার অর্থ \"আমার দুঃস্বপ্ন\"।\n\n\n== উৎপত্তি ==\n\"ময়ে ময়ে\" কথাটি গায়ক-সুরকার তেয়া দোরার ২০২৩-এর সার্বীয় গান জানুম্ (Džanum) হতে উদ্ভূত। গানটির কোরাসে দোরা মোয়ে মোরে (moje more) পদটি গেয়েছেন, সার্বীয় ভাষায় যার অর্থ \"আমার দুঃস্বপ্ন\"। ২০২৩-এর মাঝে টিকটকের ব্যবহারকারীরা এই কোরাসকে ব্যাকিং মিউজিক হিসাবে ব্যবহার করে ভিডিও আপলোড করতে লাগল এবং তারা এর পদকে \"ময়ে ময়ে\" হিসাবে ভুল শুনেছিল। এর ফলে সামাজিক মাধ্যমে এক ভাইরাল মিমের জন্ম হয়েছিল, যেখানে ব্যবহারকারীরা এই আপবিট অডিও ব্যবহার করে ছোট ছোট লিপসিঙ্ক ও নাচের ভিডিও তৈরি করতে লাগল।\n\n\n== ভাইরাল বিস্তৃতি ==\nএই \"ময়ে ময়ে\" মিমটি দ্রুত টিকটকের বাইরে ইনস্টাগ্রাম, ফেসবুক, ইউটিউব ইত্যাদি সামাজিক মাধ্যমে এবং বিভিন্ন দেশে ছড়িয়ে পড়েছিল, বিশেষ করে বাংলাদেশ ও ভারতের মতো দক্ষিণ এশীয় দেশে। সামাজিক মাধ্যম জুড়ে এই মিমের বিভিন্ন রূপভেদ কোটি কোটি দর্শকদের আকর্ষিত করেছে। এই ভাইরাল জনপ্রিয়তার পিছনে বিভিন্ন কারণ রয়েছে, যার মধ্যে রয়েছে এর তেজময় মেজাজ, পুনরাবৃত্ত হওয়া পদ এবং শেয়ারযোগ্য নাচের পদক্ষেপ। জানুয়ারি ২০২৪-এর হিসাব অনুযায়ী, ইউটিউবে মূল জানুম্ গান ভিডিওর দর্শকসংখ্যা ৬.৬ কোটির বেশি।\n\n\n== ইন্টারনেট সংস্কৃতিতে ব্যবহার ==\nযদিও মূল গানে হতাশার দুঃখজনক পদ বর্তমান, এই \"ময়ে ময়ে\" মিমটি অনেকসময় আরও হাল্কা মনে ব্যবহার করা হয়। ভিডিওগুলোর সাধারণ থিম হচ্ছে বিদ্রুপ বা অপ্রত্যাশিত মোচড়ের মাধ্যমে কৌতুক সৃষ্টি করা। এছাড়া, রসাত্মক উপায়ে দুঃখ প্রকাশ করার জন্য এটি ব্যবহার করা হয়, যেমন কেউ বুঝতে পারল যে অন্য ব্যক্তির একটি অঙ্গ নেই। \"ময়ে ময়ে\" পদটির সরলতার ফলে প্রায় যেকেউ এই মিমটি তৈরি করতে পারে।\n\n\n== অভ্যর্থনা ==\nঅনেক তারকা এই \"ময়ে ময়ে\" মিমের নিজস্ব ব্যাখ্যার মাধ্যমে একে জনপ্রিয় করতে সাহায্য করেছেন। এর মধ্যে ভারতীয় অভিনেতা আয়ুষ্মান খুরানার তাঁর নিজস্ব ভঙ্গিতে \"ময়ে ময়ে\" গাওয়া এবং দিল্লি ও পশ্চিমবঙ্গের পুলিশ বিভাগের পথনিরাপত্তা বিষয়ক প্রচার অভিযান ভিডিওতে \"ময়ে ময়ে\" ব্যবহার করা উল্লেখযোগ্য।\nজানুয়ারি ২০২৪-এ বিবিসি বাংলা এই মিমকে \"সামাজিক মাধ্যমে ২০২৩ সালের সব ভাইরাল ঘটনা\"-র মধ্যে অন্যতম হিসাবে বিবেচিত করেছে।\n\n\n== তথ্যসূত্র =="}