{"pageid": 1431579, "title": "মেফিস্টোফিলিস", "url": "https://bn.wikipedia.org/wiki?curid=1431579", "content": "মেফিস্টোফিলিস (, জার্মান উচ্চারণ: [mefɪˈstoːfɛlɛs]), মেফিস্টো নামেও পরিচিত, জার্মান লোককাহিনীতে উদ্ভুত একটি রাক্ষস। সাহিত্যে তার আবির্ভাব মূলত ফাউস্ট কিংবদন্তীতে রাক্ষস হিসাবে এবং তারপর থেকে সে শিল্পকলা এবং অন্যান্য বিভিন্ন জনপ্রিয় সংস্কৃতিতে উপস্থিত হয়ে একটি স্টক চরিত্রে (যাকে বিভিন্ন সময় বিভিন্ন গল্পে পাওয়া যায়) পরিণত হয়েছে।\n\n\n== ব্যুৎপত্তি এবং নামের অর্থ ==\nমেফিস্টোফিলিস নামটি একটি বিকৃত গ্রিক শব্দ যৌগ। নেগেশান কথার গ্রিক শব্দাংশ (গ্রিক: μη, mē) এবং গ্রীক শব্দ \"ভালোবাসা\" বা \"প্রেমময়\" (গ্রিক: φίλος, philos) হল এই শব্দ যৌগের প্রথম এবং শেষ পদ, কিন্তু মধ্যবর্তী শব্দটি আরও সন্দেহজনক। তিনটি সম্ভাব্য অর্থ প্রস্তাবিত হয়েছে, এবং তিনটি ভিন্ন বুৎপত্তি প্রস্তাব দেওয়া হয়েছে:\n\n\"প্রেমময় আলো নয়\" (φως το, phōs to; মেফোস্টোফিলিস নামের পুরানো রূপ)\n\"ফাউস্টকে ভালবাসি না\"\nমেফিটিক, জলাশয়, গুহা এবং ঝর্ণা থেকে উদ্ভূত বিষাক্ত বাষ্পের সাথে সম্পর্কিত।\nসম্ভবত প্রথম ফাউস্টবুচের বেনামী লেখক দ্বারা ঐতিহাসিক আলকেমিস্ট জোহান জর্জ ফাউস্টের জন্য এই নামটি উদ্ভাবন করা হয়েছিল।\n\n\n== ফাউস্ট কিংবদন্তি অনুযায়ী ==\n\nঐতিহাসিক জোহান জর্জ ফাউস্টের উপর ভিত্তি করে, একজন উচ্চাভিলাষী পণ্ডিতের ফাউস্ট কিংবদন্তির সাথে মেফিস্টোফিলিস যুক্ত। কিংবদন্তীতে, ফাউস্ট তার আত্মার মূল্যে শয়তানের সাথে একটি চুক্তি করে, মেফিস্টোফিলিস শয়তানের প্রতিনিধি হিসাবে কাজ করে।\nনামটি ষোড়শ শতাব্দীর শেষের দিকের ফাউস্ট চ্যাপবুকগুলিতে দেখা যায়, এগুলি একজন বেনামী জার্মান লেখকের লেখা জোহান জর্জ ফাউস্টের জীবন সম্পর্কিত গল্প।\nগোয়েথের পড়া ১৭২৫ সালের সংস্করণে, মেফোস্টোফিলস হল গ্রেফ্রিয়ারের রূপে একটি শয়তান যাকে ফাউস্ট উইটেনবার্গের বাইরে একটি জঙ্গলে ডেকে পাঠিয়েছিলেন।\nচ্যাপবুক থেকে, নামটি ফস্টিয়ান সাহিত্যে প্রবেশ করেছে। অনেক লেখক এটি ব্যবহার করেছেন, গোয়েথে থেকে ক্রিস্টোফার মার্লো পর্যন্ত। মার্লোর দ্য ট্র্যাজিকাল হিস্ট্রি অফ ডক্টর ফাউস্ট-এর ১৬১৬ সংস্করণে, মেফোস্টোফিলস পরিণত হয়েছিল মেফিস্টোফিলিসে।\nফাউস্ট উপাদানের পরবর্তী ক্ষেত্রে মেফিস্টোফিলস প্রায়শই একটি শীর্ষ চরিত্র হিসাবে চিত্রিত হয়: মেয়ার লুটজের মেফিস্টোফিলেস, বা ফাউস্ট এবং মার্গুরাইট (১৮৫৫), অ্যারিগো বোইটোর মেফিস্টোফেলে (১৮৬৮), ক্লাউস ম্যানের মেফিস্টো এবং ফ্রাঞ্জ লিজটের মেফিস্টো মেফিস্টো। অস্কার ওয়াইল্ডের দ্য পিকচার অফ ডোরিয়ান গ্রে-তে মেফিস্টোফিলিস চরিত্র এবং লর্ড হেনরি ওয়াটন চরিত্র পরস্পরের সমান্তরাল এই ধারণাও রয়েছে।\n\n\n== ব্যাখ্যা ==\n\nযদিও মেফিস্টোফিলিস ফাউস্টসের কাছে লুসিফারের একজন কর্মী রাক্ষস হিসাবে উপস্থিত হয়, সমালোচকরা দাবি করেন যে সে দুর্নীতি ছড়ানোর অভিপ্রায়ে মানুষের অনুসন্ধান করে না, তবে যারা ইতিমধ্যেই অভিশপ্ত তাদের সেবা করে এবং শেষ পর্যন্ত তাদের আত্মা সংগ্রহ করতে আসে। ফার্নহ্যাম ব্যাখ্যা করেন, \"মেফিস্টোফাইলসও ফাউস্টসের কাছে প্রথম এমন একজন শয়তান হিসেবে আবির্ভূত হয়নি, যে পৃথিবীতে যে কোনো মানুষকে প্রলুব্ধ ও কলুষিত করার জন্যই আসে। সে আবির্ভূত হয় কারণ সে ফাউস্টসের জাদুকরী সমনগুলিতে উপলব্ধি করে যে ফাউস্টস ইতিমধ্যেই দুর্নীতিগ্রস্ত এবং সত্যই 'অভিশপ্ত হওয়ার বিপদে' জড়িত।\"\nমেফিস্টোফিলিস ইতিমধ্যেই শয়তানের সেবা করে নিজের নরকেই বন্দী। সে ফাউস্টসকে সতর্ক করে শয়তানের কাছে \"তার আত্মা বিক্রির\" সিদ্ধান্ত সম্পর্কে: \"লুসিফারের প্রতিনিধি মেফিস্টোফিলিস উপস্থিত হয় এবং প্রথমে ফাউস্টসকে তার লক্ষ্যগুলি পূরণ করার জন্য স্বর্গের প্রতিশ্রুতি পরিত্যাগ না করার পরামর্শ দেয়\"। ফার্নহ্যাম তার তত্ত্বে যোগ করেছেন, \"...[ফাউস্টাস] মেফিস্টোফাইলসের মতোই একটি চির-উপস্থিত ব্যক্তিগত নরকে প্রবেশ করে\"।\n\n\n== ফাউস্ট কিংবদন্তির বাইরে ==\n\nউইলিয়াম শেক্সপিয়ার দ্য মেরি ওয়াইভস অফ উইণ্ডসর (অ্যাক্ট ১, দৃশ্য ১, লাইন ১২৮) এ \"মেফিস্টোফিলাস\" নামটির উল্লেখ করেছেন এবং ১৭ শতকের মধ্যে নামটি ফাউস্ট কিংবদন্তি থেকে স্বতন্ত্র হয়ে ওঠে।\n\n\n== আরও দেখুন ==\nবাইলজাবাব\nখ্রিস্টধর্মে শয়তান\nঅন্ধকারের রাজকুমার\nসাতান\nMephiskapheles, Ska band whose name is a play on Mephistopheles\nMr. Mistoffelees, a character from the musical Cats\nServant\nAngel Heart (film) চরিত্রটি অভিনেতা রবার্ট ডি নিরো দ্বারা চিত্রিত, যিনি লুই সাইফ্রে নামে উপস্থিত, \"লুসিফার\" এর একটি অ্যানালগ.\nMephisto (Marvel Comics) মার্ভেল কমিকসের একটি চরিত্র যা ডেমনের উপর ভিত্তি করে.\n\n\n== মন্তব্য ==\n\n\n== তথ্যসূত্র ==\n\n\n== গ্রন্থপঞ্জি ==\nRussell, Jeffrey Burton (১৯৮৬)। Mephistopheles: The Devil in the Modern World (1990 reprint সংস্করণ)। Ithaca, New York: Cornell। আইএসবিএন 978-0-8014-9718-6। \nGoethe, Johann Wolfgang Von (২০০১)।  Hamlin, Cyrus, সম্পাদক। Faust: A Tragedy; Interpretive Notes, Contexts, Modern Criticism (Norton Critical সংস্করণ)। New York, New York: W. W. Norton & Company। আইএসবিএন 978-0-393-97282-5। \nRuickbie, Leo (২০০৯)। Faustus: The Life and Times of a Renaissance Magician। Stroud, UK: History Press। আইএসবিএন 978-0-7509-5090-9।"}