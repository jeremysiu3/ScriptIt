{"pageid": 1189049, "title": "জেরেমি ফ্রিম্পং", "url": "https://bn.wikipedia.org/wiki?curid=1189049", "content": "জেরেমি আগইয়েকুম ফ্রিম্পং (জন্ম: ১০ ডিসেম্বর, ২০০০) হলেন একজন ডাচ পেশাদার ফুটবলার। তিনি বুন্দেসলিগার ক্লাব বায়ার লেভারকুসেন এবং নেদারল্যান্ডস জাতীয় দলে রাইট-ব্যাক হিসেবে খেলেন।\n\n\n== ক্লাব ক্যারিয়ার ==\n\n\n=== ম্যানচেস্টার সিটি ===\nফ্রীম্পং নয় বছর বয়সে ম্যানচেস্টার সিটির ইয়ুথ একাডেমিতে যোগ দেন। সেখানে নিয়মিতপ্রিমিয়ার লিগ ২ এবং উয়েফা ইয়ুথ লিগে অংশ নেন।\n\n\n=== সেল্টিক ===\n২ সেপ্টেম্বর, ২০১৯-এ, ফ্রিম্পং সেল্টিকের সাথে একটি চার বছরের চুক্তি স্বাক্ষর করেন। সেই মাসের শেষের দিকে, স্কটিশ লিগ কাপের কোয়ার্টার ফাইনালে পার্টিক থিসলের বিপক্ষে তার পেশাদার অভিষেক ঘটে। মাঠে নেমেই তিনি এতটা ভালো খেলেন যে, অভিষেক ম্যাচেই ম্যান অফ দ্য ম্যাচের পুরস্কার বাগিয়ে নেন। তার গতি এবং দক্ষতা মিডিয়া ফলাও করে প্রচার করে তাকে সেল্টিক ভক্তদের কাছে জনপ্রিয় করে তোলে। ২৭ অক্টোবর ফ্রিম্পং অ্যাবারডিনের বিরুদ্ধে তার প্রথম পেশাদার গোলটি করেন। সে ম্যাচে সেল্টিক ৪-০ গোলে জয়লাভ করে। ৮ ডিসেম্বর, ২০১৯-এ স্কটিশ লিগ কাপ ফাইনালে রেঞ্জার্সকে ১-০ গোলে পরাজিত করে সেল্টিক। এতে করে তিনি প্রথমবারের মত সেল্টিকের হয়ে কাপ জেতেন। ২০২৯ সালের জুনে ফ্রীম্পং ক্লাবের সমর্থকদের দ্বারা ২০১৯-২০ মৌসুমের জন্য সেল্টিকের বর্ষসেরা তরুণ খেলোয়াড় নির্বাচিত হয়েছিল।\n\n\n=== বায়ার লেভারকুসেন ===\n২৭ জানুয়ারি, ২০২১-এ, ফ্রিম্পং জার্মান দল বেয়ার লেভারকুসেনের সাথে সাড়ে চার বছরের জন্য একটি চুক্তিতে স্বাক্ষর করে।\n\n\n== আন্তর্জাতিক ক্যারিয়ার ==\nনেদারল্যান্ডে জন্মগ্রহণ করা ফ্রিম্পং তার মায়ের দিক থেকে ঘানার বংশোদ্ভূত। সাত বছর বয়সে তার পরিবার ইংল্যান্ডে চলে যায়। সে হিসেবে তিনি নেদারল্যান্ডস, ঘানা এবং ইংল্যান্ডের হয়ে খেলার সুযোগ পান।\nফ্রিম্পং অনূর্ধ্ব-১৯ যুব আন্তর্জাতিক পর্যায়ে নেদারল্যান্ডসের হয়ে প্রতিনিধিত্ব করেন। ২০১৮ সালের নভেম্বরে আর্মেনিয়া অনূর্ধ্ব-১৭ দলের বিরুদ্ধে তার আন্তর্জাতিক অভিষেক ঘটে। ২০১৯ সালের নভেম্বর তিনি অনূর্ধ্ব-২০ দলের হয়ে প্রথম ম্যাচ খেলেন।\n২০২২ এর নভেম্বরে ফ্রিম্পং ২০২২ ফিফা বিশ্বকাপের জন্য নেদারল্যান্ডস জাতীয় ফুটবল দলে জায়গা করেন নেন। যদিও, NOS নামের একটি ওয়েবসাইটের মতে, তিনি ডাচ বলতে পারেন না, যদিও তিনি ম্যাচের আলোচনা এবং ফুটবল ভাষা বোঝেন।\n\n\n== ক্যারিয়ার পরিসংখ্যান ==\n১২ নভেম্বর, ২০২২ পর্যন্ত হালনাগাদকৃত।\n\n\n== অর্জন ==\nসেল্টিক\nস্কটিশ প্রিমিয়ারশিপ : ২০১৯-২০\nস্কটিশ কাপ : ২০১৯-২০\nস্কটিশ লিগ কাপ : ২০১৯-২০\nব্যক্তিগত\n\nকিকার বুন্দেসলিগা টিম অফ দ্য সিজন: ২০২১-২২\n\n\n== তথ্যসূত্র =="}