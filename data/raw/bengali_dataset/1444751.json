{"pageid": 1444751, "title": "প্যাপিলিও বায়ানর", "url": "https://bn.wikipedia.org/wiki?curid=1444751", "content": "কমন পিকক/নীলমোউরাল(বৈজ্ঞানিক নাম: Papilio bianor (Cramer)) এক বড় আকারের প্রজাপতি, যার মূল শরীরটা কালো বর্ণের এবং পিছনের ডানায় চওড়া নীল পটি দেখা যায়। এরা 'প্যাপিলিওনিডি' পরিবারের এবং 'প্যাপিলিওনিনি' উপগোত্রর সদস্য।\n\n\n== আকার ==\nকমন পিকক এর প্রসারিত অবস্থায় ডানার আকার ৯০-১৩০ মিলিমিটার দৈর্ঘ্যের হয়।\n\n\n== উপপ্রজাতি ==\nP. b. okinawensis\nP. b. ryukyuensis\nP. b. amamiensis\nP. b. tokaraensis\nP. b. hachijonis\nP. b. kotoensis Sonan, 1927\nP. b. thrasymedes Fruhstorfer 1909\nP. b. polyctor Boisduval, 1836\nP. b. ganesa Doubleday, 1842\nP. b. gladiator Fruhstorfer, 1902\n\n\n== বিস্তার ==\nএই প্রজাতি ভারত এর পশ্চিমবঙ্গ, সিকিম, জন্মু-কাশ্মীর থেকে অরুণাচল প্রদেশ পর্যন্ত, পাকিস্তান, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nএই প্রজাতির একটি পূর্বতন উপপ্রজাতি Papilio bianor polyctor (West Himalayan Common Peacock) কে বর্তমানে সম্পূর্ন নতুন একটি প্রজাতি Papilio polyctor (Woolly-branded peacock) হিসাবে গণ্য করা হয়।\nডানার উপরিতল কালো এবং সবুজ আঁশে ঘনভাবে ছাওয়া। সামনের ডানায় একটি নিষ্প্রভ (diffuse) সোনালী সবুজ পষ্ট ডিসকাল বন্ধনী লক্ষ্য করা যায়। পিছনের ডানার উজ্জ্বল ধাতব নীল/সবুজ ডিসকাল পটিটি (patch) সেল এ প্রবেশ করে না। উক্ত নীল পটির ভিতরের প্রান্ত সরলরৈখিক (straight) এবং ঝাপসা অথবা অস্পষ্ট (diffuse)। সামনের ডানার কোস্টা আর্চ আকৃতির (arched) এবং টার্মেন সামান্য অবতল (concave)। পিছনে ডানায় ৩ থেকে ৪টে অর্ধচন্দ্রাকৃতি বেগুনি আভাযুক্ত লাল (claret red) মার্জিনাল ছোপ বর্তমান। পিছনের ডানা লম্বা লেজযুক্ত।\nডানার নিম্নতল কালচে বাদামী অথবা ধূসর কালো বর্নের। সামনের ডানায় ডিসকাল থেকে সাবটার্মিনাল অংশ জুড়ে খুব চওড়া ছাইরঙা বন্ধনী চোখে পড়ে যা কোস্টা থেকে উৎপন্ন হয়ে যত নীচের দিকে নেমে গেছে, ক্রমশ ততই কম চওড়া হয়েছে। পিছনের ডানায় কোস্টা থেকে লাল টর্নাল ছোপের উপর পর্যন্ত একসারি অর্ধাচন্দ্রাকৃতি লাল সাব-টার্মিনাল ছোপ বক্রাকারে বিন্যস্ত। টার্মেন পর্যায় ক্রমে সাদা এবং কালো।\nস্ত্রী এবং পুরুষ উভয় প্রকার অনুরূপ। পুরুষ প্রকারে সামনের ডানার উপরিপৃষ্ঠে রোয়াবৃত দাগ (woolly streak) অথবা scent scale থাকে।\n\n\n== আচরণ ==\nএই প্রজাতির উড়ান অন্যান্য 'পিকক' দের মতনই দ্রুত। এদের আর্দ্র-ঋতু রূপ (wet season form) এর আকার শুষ্ক-ঋতু রূপ (dry season form) অপেক্ষা বড় হয়। শীত এবং বসন্তের বৃষ্টিহীন শুষ্ক সময়ে জঙ্গলের অভ্যন্তরে অথবা বাইরে পাহাড়ি ঝর্না, নদী অথবা নালার পাশে ভিজে ছোপ, ভিজে মাটি অথবা বালিতে এদের (পুরুষ প্রকার) প্রচুর সংখ্যায় একসাথে মাড্‌-পাডল করতে দেখা যায়। মাড-পাডল করার সময় এরা ডানা বন্ধ করে অথবা খোলা রাখে অন্যান্য পিকক দের মত। বর্ষার সময় প্রায়শই এই প্রজাতির দেখা পাওয়া যায় বাগানে অথবা অন্যান্য ফুল গাছ যুক্ত অঞ্চলে যেখানে এরা দল বেঁধে মধু পান করে। বিভিন্ন ফুলে মধুপান করলেও এদের সবচাইতে প্রিয় হল Buddleia। ৬০০-২১০০ মিটার উচ্চতার মধ্যে হিমালয়ের বনাঞ্চল এবং উষ্ণ উপত্যকা (warm valley) এদের প্রিয় বাসভূমি। মার্চ থেকে অক্টোবর পর্যন্ত সাধারণত এদের বিচরণ লক্ষ্য করা যায়।\n\n\n== তথ্যসূত্র =="}