{"pageid": 1122790, "title": "লেগোল্যান্ড মালয়েশিয়া রিসোর্ট", "url": "https://bn.wikipedia.org/wiki?curid=1122790", "content": "লেগোল্যান্ড মালয়েশিয়া রিসোর্ট মালয়েশিয়ার প্রথম আন্তর্জাতিক থিম পার্ক, যা মালয়েশিয়ার ইস্কান্দার পুতেরি, জোহরে ১৫ সেপ্টেম্বর ২০১২ সালে ৪০টিরও বেশি ইন্টারেক্টিভ রাইড, শো এবং বিনোদনসহ আকর্ষণ সহ চালু হয়েছিল। এটি প্রতিষ্ঠিত হওয়ার পর এটি এশিয়ার প্রথম লেগোল্যান্ড থিম পার্ক এবং বিশ্বের ষষ্ঠ প্রতিষ্ঠান হিসেবে পরিচিতি পায় ।  এই বছরই ২২ সেপ্টেম্বার লেগোল্যান্ড মালয়েশিয়ার আনুষ্ঠানিক উদ্বোধন করেন জোহরের সুলতান সুলতান ইব্রাহিম ইসমাইল। \n\n\n== ইতিহাস ==\n\nসাইট ডেভেলপার ইস্কান্দার ইনভেস্টমেন্ট বেরহাদ (IIB) এর পৃষ্ঠপোষকতায়  থিম পার্কের ভিত্তিপ্রস্তর স্থাপন করা হয় ২ ডিসেম্বর ২০০৯ এ।  স্থাপনা পরিচালনকারী মার্লিন এন্টারটেইমেন্টস ডিসেম্বর ২০০৮ সালে লেগোল্যান্ড মালয়েশিয়া নিমার্নের  জন্য IIB এর  সঙ্গে একটি চুক্তি স্বাক্ষর করে। মার্লিন এন্টারটেইমেন্টস  ২০২১ সালের এপ্রিলের মধ্যে লেগো ল্যান্ড হোটেল তৈরী ও উন্নয়নের জন্য এল, এল থিমড হোটেল এসডিএন-এর সঙ্গে  আরও একটি চুক্তি স্বাক্ষর করে \nলেগোল্যান্ড মালয়েশিয়ায় থিম পার্ক ছাড়াও, রিসোর্টের অন্যান্য আকর্ষণের মধ্যে রয়েছে লেগোল্যান্ড ওয়াটার পার্ক (২০১৩ সালে চালু হওয়া), যেটি একটি লেগো-থিমযুক্ত ওয়াটার থিম পার্ক এবং দ্য লেগোল্যান্ড হোটেল (২০১৪ সালের প্রথমার্ধে চালু হওয়া), একটি লেগো-থিমযুক্ত হোটেল । এ ছাড়াও দক্ষিণ-পূর্ব এশিয়ায় প্রথম চালু হওয়া থিম পার্ক ছিল এটা। হোটেলটি, হোটেল কোম্পানি এবং এলএল থিমড হোটেল এসডিএন বিএইচডি-এর মধ্যে একটি ব্যবস্থাপনা চুক্তির অধীনে নির্মিত হয়েছিল।\nএলএল থিমড হোটেল এসডিএন বিএইচডি কোম্পানীটি ছিল ডেস্টিনেশন রিসোর্টস এবং হোটেল এসডিএন বিএইচডি এবং ইস্কান্দার হার্তা হোল্ডিংস এসডিএন বিএইচডির মালিকানাধীন একটি যৌথ-উদ্যোগ কোম্পানি। \nলেগোল্যান্ড মালয়েশিয়া এবং ওয়াটার থিম পার্কের খরচ ছিল ৭২০ মিলিয়ন মালয়েশিয়ান রিঙ্গিত, যেখানে  দ্য লেগো ল্যান্ড হোটেলের খরচ ১৯০ মিলিয়ন মালয়েশিয়ান রিঙ্গিত। \nলেগোল্যান্ড মালয়েশিয়া যখন ২০২১ সালে চালু হয়, তখন এটি ১.৫ মিলিয়ন দর্শকের লক্ষ্য স্থির করেছিল  এবং এটির অপারেশনের প্রথম বছরে ১০০ মিলিয়ন মালয়েশিয়ান রিঙ্গিতের বেশি উপার্জন করবে বলে আশা করা করছিল।  ২০১৭ সালের সেপ্টেম্বরে, লেগোল্যান্ড মালয়েশিয়া রিসোর্ট ডিজিটাল বিপণনের সমস্ত দিক পরিচালনার জন্য আর্ন্তজাতিক ডিজিটাল বিপণন সংস্থা ভি এম এলকে নিযুক্ত করেছিল। \nনভেম্বর, ২০১৭ সালের প্রতিবেদন অনুসারে, লেগোল্যান্ড মালয়েশিয়া রিসোর্ট বিশ্বের প্রথম লেগো ভার্চুয়াল রিয়েলিটি রোলার কোস্টার চালু করে। \n\n\n== বিন্যাস ==\nলেগোল্যান্ড মালয়েশিয়া অনেকগুলো প্রধান এলাকায় বিভক্ত, প্রতিটি বৈশিষ্ট্যযুক্ত আকর্ষণ এক একটি সাধারণ থিম শেয়ার করে। পার্কের পূর্ব প্রান্তের প্রবেশদ্বার (দ্য বিগিনিং থিমযুক্ত ) থেকে এর শুরু এবং ঘড়ির কাঁটার মত এগিয়ে গেলে, পরের থিমগুলো হল টেকনিক, কিংডমস, ইমাজিনেশন, ল্যান্ড অফ অ্যাডভেঞ্চার এবং সিটি ; পার্কের কেন্দ্রে মিনিল্যান্ড ।  নিনজাগো ওর্য়াল্ড ২০১৬ সালে ল্যান্ড অফ অ্যাডভেঞ্চারে যুক্ত করা হয়েছিল। ওয়াটার পার্কটি ২১ অক্টোবর, ২০১৩ তারিখে পার্কের দক্ষিণ-পূর্ব প্রান্তে বিশ্বের বৃহত্তম লেগোল্যান্ড ওয়াটার পার্ক হিসাবে চালু হয় এবং এর জন্য আলাদা প্রবেশ ফি’র প্রয়োজন হয়;   সি লাইফ মালয়েশিয়া অ্যাকোয়ারিয়াম আনুষ্ঠানিকভাবে ২৮শে জুন, ২০১৯ তারিখে দ্য বিগিনিং-এর কাছে চালু হয় এবং এর জন্যও আলাদা প্রবেশ ফি লাগে। \n\n\n=== দ্য বিগিনিং ===\n\nদ্য বিগিনিং-এ রয়েছে পার্কের স্বাগত চিহ্ন, প্রবেশের টিকিট বিক্রয় কেন্দ্র এবং প্রবেশদ্বার, এবং লেগো ব্রিকস এবং সেটের বিশেষায়িত বেশ কয়েকটি দোকান, লেগো-থিমযুক্ত পণ্য সামগ্রী এবং দর্শনার্থীদের জন্য হরেক রকম সরবরাহ।  এছাড়াও এই এলাকায় বেশ কিছু রেস্তোরাঁ ও স্ন্যাকস স্ট্যান্ড রয়েছে।\n\n\n=== কলাকৌশল ===\nদ্য টেকনিক- থিমযুক্ত এলাকাটিতে পার্কের দ্রুততম আকর্ষণগুলো অন্তর্ভুক্ত রয়েছে। \n\n\n=== দ্য কিংডম ===\nমধ্যযুগীয়-থিমযুক্ত  লেগো কিংডম পার্কের দক্ষিণ-পশ্চিম প্রান্তে রয়েছে। \n\n\n=== কল্পনা ===\nইমাজিনেশন নামে পরিচিত এলাকায় বিল্ড এবং টেস্ট সেন্টার রয়েছে, যেখানে দর্শকরা লোগো দিয়ে বাড়ি, গাড়ি, আকাশচুম্বী ভবন ইত্যাদি নির্মাণের জন্য একটি ইন্টারেক্টিভ আকর্ষণে অংশগ্রহণ করে। নির্মাণের পরে আপনি ভূমিকম্পের টেবিলে এগুলো পরীক্ষা করতে পারেন। এই এলাকায় কিড পাওয়ার টাওয়ার নামে আকর্ষণও রয়েছে, যেটা একটি জিয়েরার জুনিয়র ড্রপ টাওয়ার রাইড । এখানে দর্শনার্থীরা তাদের গাড়ির আসনকে টাওয়ারের শীর্ষে নিয়ে যাওয়ার জন্য একটি দড়ি টেনে নেয়; এবার তারা দড়ি ছেড়ে দিলে,  টাওয়ার থেকে নীচে নেমে যায়।  এই এলাকায় তরুণ দর্শকদের জন্য দুপলো (DUPLO) থিমযুক্ত আকর্ষণও রয়েছে। \n\n১৮০০ দশকের শেষের দিকে এবং ১৯০০ দশকের গোড়ার দিকে ঔপনিবেশিক শক্তির প্রাচীন সভ্যতার অনুসন্ধানের উপর গুরুত্ব কেমন ছিল মনে করিয়ে দেওয়ার জন্য ল্যান্ড অফ অ্যাডভেঞ্চার ডিজাইন করা হয়েছে। \n\n\n=== শহর ===\nশহরের এলাকাটিকে একটি ক্ষুদ্র শহর হিসেবে ডিজাইন করা হয়েছে যেখানে আকর্ষণ এবং রাইডগুলো শিশুরা নিয়ন্ত্রিত করে। \n\nপ্রতিটি লেগোল্যান্ড পার্কে একটি ক্ষুদ্রাকৃতি পার্ক (মিনিল্যান্ড)  থাকে; মালয়েশিয়ারটি  এশিয়া থেকে নেয়া  আইকনিক ভবন এবং এলাকাগুলি ১ঃ২০ স্কেলে আবার তৈরী  করে। মিনিল্যান্ড মালয়েশিয়ায় আইকন হিসেবে তৈরী করা পেট্রোনাস টাওয়ারের প্রায় ১০ মিটার (৩৩ ফুট) উঁচু এবং এতে ৫,00,000 টিরও বেশি লেগো ইট রয়েছে।   মিনিল্যান্ডের প্রাথমিক নির্মাণের জন্য তিন বছরে প্রায় ৩০ মিলিয়ন মোট লেগো ইট ব্যবহার করা হয়েছিল।  মিনিল্যান্ডে দুটি কাল্পনিক এলাকাও রয়েছেঃ একটি জলদস্যুদের থিমযুক্ত এবং অন্যটি স্টার ওয়ারসের থিমযুক্ত; স্টার ওয়ার্স প্রদর্শনী ২০১৯ সালে সরিয়ে ফেলা হয়েছিল। \n\n\n=== পানির পার্ক ===\n\nওয়াটার পার্কটি ২১ অক্টোবর, ২০১৩-এ খোলা হয়েছিল এবং এতে ২০টিরও বেশি ওয়াটার স্লাইড এবং ৭০টি লেগো মডেল রয়েছে। এটি অন্যান্য লেগোল্যান্ড ওয়াটার পার্কের আকর্ষণগুলিকে অন্তর্ভুক্ত করেছে  এর মধ্যে আছে  বিল্ড-এ-রাফ্ট (নরম লেগো-সদৃশ ইট সংযুক্ত করার জন্য প্ল্যাটফর্ম সহ একটি অলস নদী ) এবং জোকার সোকার (বালতি সহ একটি ওয়েডিং পুল যা মাঝে মাঝে ৩৫০ ইউএস গ্যালন (১,৩০০ লিটার; ২৯০ ইম্পেরিয়াল গ্যালন) ঝরনার পানি অতিথিদের ছিটিয়ে দেয় । জল)। \n\n\n=== সামুদ্রিক জীবনের অ্যাকোয়ারিয়াম ===\nসামুদ্রিক জীবনের অ্যাকোয়ারিয়াম ২৯ জুন, ২০১৯-এ খোলা হয়েছিল এবং এখানে ১১টি বাসস্থান অঞ্চলে ২৫টিরও বেশি প্রদর্শনী জলাধার রয়েছে । সামুদ্রিক জীবনের অ্যাকোয়ারিয়াম এ প্রথম অংশগ্রহণ ছিল ৭-৮ মে, ২০১৯ তারিখে অনুষ্ঠিত সপ্তাহান্তের একটি প্রাক প্রর্দশনীর অংশ হিসেবে সিজন পাস হোল্ডারদের জন্য । \n\n\n=== বাতিলকৃত আকর্ষণগুলো ===\n\n\n== রোলার কোস্টার ==\n\n\n== গণপরিবহন ==\nলেগোল্যান্ড মালয়েশিয়া রির্সোটে সহজেই বাস এবং ট্যাক্সি দিয়ে যাওয়া যায়।\n\n\n== আরো দেখুন ==\nলেগোল্যান্ড\nলেগো\n২০২১ বিনোদন পার্কে\nলেগো টেকনিক টেস্ট ট্র্যাক\nলস্ট কিংডম অ্যাডভেঞ্চার\n\n\n== বহিঃসংযোগ ==\nদাপ্তরিক ওয়েবসাইট\nটেমপ্লেট:Legolandটেমপ্লেট:Iskandar Development Regionটেমপ্লেট:Lego"}