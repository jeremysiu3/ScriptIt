{"pageid": 1521204, "title": "সুজাতা সাহু (রাজনীতিবিদ)", "url": "https://bn.wikipedia.org/wiki?curid=1521204", "content": "সুজাতা সাহু (জন্ম ১৯৭২) ওড়িশার একজন ভারতীয় রাজনীতিবিদ। তিনি জাজপুর জেলার জাজপুর বিধানসভা কেন্দ্রের একজন বিধায়ক। তিনি বিজু জনতা দলের প্রতিনিধিত্ব করেন। তিনি ২০২৪ সালের ওড়িশা বিধানসভা নির্বাচনে জয়ী হন।\n\n\n== প্রাথমিক জীবন এবং শিক্ষা ==\nসুজাতা সাহু জাজপুরের বাসিন্দা। তাঁর স্বামী গোবিন্দ সাহু একজন কৃষক। সুজাতা ১৯৮৩ সালে ভুবনেশ্বরপুরের জাজপুরের শেশদেব বাসন্তী উচ্চ বিদ্যালয় থেকে ৯ম শ্রেণী সম্পন্ন করেন। প্রাথমিক ভাবে তিনি একজন গৃহিণী ছিলেন।\n\n\n== কর্মজীবন ==\nসুজাতা সাহু প্রথমে জাজপুর জেলার ডি.এল.এফ.-এর সভাপতি, দশরথপুর ব্লকের বি.এল.এফ.-এর ই.সি. এবং তালিহা মহিলা মহা সংঘের সভাপতি ছিলেন। ২০২৪ সালের ওড়িশা বিধানসভা নির্বাচনে তিনি জাজপুর থেকে বিজু জনতা দলের প্রতিনিধিত্ব করে জয়ী হন। তিনি ৮৬,০৪৯ ভোট পেয়ে ভারতীয় জনতা পার্টির গৌতম রায়কে ২,৫৬৪ ভোটের ব্যবধানে পরাজিত করেন।\n\n\n== বিতর্ক ==\nসুজাতা সাহু জাজপুরের নির্বাচনে জেতার পর গুজব ছড়াতে শুরু করে যে তিনি পদত্যাগ করবেন এবং যে উপ নির্বাচন হবে তাতে তাঁর দলের পক্ষ থেকে প্রাক্তন বিধায়ক প্রণব প্রকাশ দাস প্রতিদ্বন্দ্বিতা করবেন। এই উপনির্বাচন নিয়ে যে আলোচনা চলছিল, তার অবসান ঘটিয়ে জাজপুরের বিধায়ক সুজাতা সাহু স্পষ্ট করে জানিয়েছেন যে জাজপুরে এখন কোনও উপনির্বাচনের সম্ভাবনা নেই।\n\n\n== তথ্যসূত্র =="}