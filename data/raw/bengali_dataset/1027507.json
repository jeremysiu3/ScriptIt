{"pageid": 1027507, "title": "গায়ত্রী গ্যামার্স মেমোরিয়াল পুরস্কার", "url": "https://bn.wikipedia.org/wiki?curid=1027507", "content": "গায়ত্রী গ্যামার্স মেমোরিয়াল পুরস্কার আমেরিকার নিউজার্সির আনন্দ মন্দির থেকে উত্তর আমেরিকায় সাহিত্যে অবদানের জন্যে এই পুরস্কার প্রদান করা হয়। এই পুরস্কারের প্রধান লক্ষ্য হলো উত্তর আমেরিকায় যে বাঙালিরা সাহিত্যে বিশেষ অবদান রেখে চলেছেন তাদেরকে সম্মাননা জানানো। পুরস্কারটি শুরু হয়েছিল ২০১০ সালে।  পুরস্কারটির প্রাতিষ্ঠানিক রূপ সম্ভব হয়েছিল প্রয়াত গায়ত্রী গ্যামার্সের স্বামী জেরী গ্যামার্সের ঐকান্তিক আগ্রহ ও অনুদানের ফলে। গায়ত্রী  ছিলেন একজন লেখিকা ও শিল্পী। আনন্দ মন্দির থেকে প্রকাশিত আনন্দসংবাদ ও আনন্দলিপির সম্পাদকমণ্ডলীর অন্যতম সদস্যাও ছিলেন তিনি। এই পুরস্কারের আওতায় বার্ষিক দুটি নগদ টাকার পুরস্কার দেওয়া হয় — একটি বাংলা ভাষায় লেখার জন্য আর একটি ইংরেজি ভাষায় লেখার জন্য। প্রতিটির অর্থমূল্য ৫০০ আমেরিকান ডলার। সঙ্গে রয়েছে শংসাপত্র। \n\n\n== আনন্দ মন্দিরের বৈশিষ্ট্য ==\nধর্মীয় অনুষ্ঠানের বাইরেও আনন্দ মন্দির সমাজের সকলকে নিয়ে সাংস্কৃতিক কর্মকাণ্ড পরিচালনা করে থাকে। সাহিত্য, ইতিহাস, দর্শন, বিজ্ঞান, অঙ্ক, অর্থনীতি, সমাজ-উৎসারিত ঘটনাবলি, নাটক, সিনেমা, গান এমনকি খেলাধুলা নিয়েও সেখানে রয়েছে ব্যাপক আয়োজন। আকর্ষণীয় ও উদ্দীপনাময় মাসিক সাহিত্য ও আলোচনাসভার আয়োজন করাও এই প্রতিষ্ঠানের লক্ষ্য। আনন্দ মন্দিরের মূলমন্ত্র হলো, “আলোচনা মানবিক ও মনের উৎকর্ষ সাধনে সহায়ক”। \n\n\n== পুরস্কারপ্রাপ্ত লেখক ==\n\n\n=== ২০২২ ===\nবাংলা ভাষায়: শমীতা দাশ দাশগুপ্ত, সুদীপ্ত ভৌমিক\nইংরেজি ভাষায়: রঞ্জনা সান্যাল\n\n\n=== ২০২১ ===\nবাংলা ভাষায়: রাহুল রায়\nইংরেজি ভাষায়: সোফিয়া মিত্র\n\n\n=== ২০২০ ===\nবাংলা ভাষায়: স্বপ্না রায়, শুভঙ্কর মুখোপাধ্যায়\nইংরেজি ভাষায়: দেবাশিস রায় চৌধুরী\n\n\n=== ২০১৯ ===\nবাংলা ভাষায়: কেয়া মুখোপাধ্যায়\nইংরেজি ভাষায়: বিষ্ণুপ্রিয়া, স্নেহা সুন্দারাম\n\n\n=== ২০১৮ ===\nবাংলা ভাষায়: সুব্রত কুমার দাস\nইংরেজি ভাষায়: জয়শ্রী চ্যাটার্জী\n\n\n=== ২০১৭ ===\nবাংলা ভাষায়: উদ্যালক ভরদ্বাজ, শুভ্র দত্ত\nইংরেজি ভাষায়: সত্য জীত\n\n\n=== ২০১৬ ===\nবাংলা ভাষায়: সুজয় দত্ত\nইংরেজি ভাষায়: সনেট মণ্ডল, লগ্নাজিতা মুখোপাধ্যায়\n\n\n=== ২০১৫ ===\nবাংলা ভাষায়: রাহুল রায়, পরম বন্দ্যোপাধ্যায়\nইংরেজি ভাষায়:বিনিতা আগরওয়াল\n\n\n=== ২০১৪ ===\nবাংলা ভাষায়: ইন্দ্রাণী মণ্ডল\nইংরেজি ভাষায়:দীপিকা মুখার্জী\n\n\n=== ২০১৩ ===\nবাংলা ভাষায়: আইভী চ্যাটার্জী, সুমিত নাগ\nইংরেজি ভাষায়: গৌরী দত্ত\n\n\n=== ২০১২ ===\nবাংলা ভাষায়: ইভা খাসনবিশ\nইংরেজি ভাষায়: বকুল ব্যানার্জী, কুহেলী চ্যাটার্জী\n\n\n=== ২০১১ ===\nবাংলা ভাষায়: গৌরী দত্ত\nইংরেজি ভাষায়: তথাগত ঘোষ\n\n\n== তথ্যসূত্র =="}