{"pageid": 1381497, "title": "তুহিন ওয়াদুদ", "url": "https://bn.wikipedia.org/wiki?curid=1381497", "content": "ড. তুহিন ওয়াদুদ (পূর্ণ নাম: আবু ছালেহ মোহাম্মদ ওয়াদুদুর রহমান) হলেন বাংলাদেশের একজন নদী ও পরিবেশ বিষয়ক সংগঠক, গবেষক ও লেখক। তিনি ১৯৭৮ সালের ২৫ জানুয়ারি কুড়িগ্রাম জেলার রাজারহাট উপজেলার বোতলারপাড় গ্রামে জন্মগ্রহণ করেন। তিনি ১৯৯৮ সালে রাজশাহী বিশ্ববিদ্যালয় থেকে বাংলায় স্নাতকোত্তর এবং ২০০৮ সালে একই বিশ্ববিদ্যালয় থেকে ডক্টরেট ডিগ্রি লাভ করেন।\n\n\n== কর্মজীবন ==\nড. তুহিন ওয়াদুদ বেগম রোকেয়া বিশ্ববিদ্যালয়ের বাংলা বিভাগের অধ্যাপক ও ডিন হিসেবে দায়িত্বে রয়েছেন। এছাড়া তিনি নদীবিষয়ক সংগঠন ‘রিভারাইন পিপলের’ পরিচালকের দায়িত্ব পালন করছেন। \nতাঁর উদ্যোগে ও বেগম রোকেয়া বিশ্ববিদ্যালয়ের অন্যান্য শিক্ষক, শিক্ষার্থী, কর্মকর্তা, কর্মচারী ও দেশের বিভিন্নস্থানের বিভিন্ন ব্যক্তিবর্গের সহযোগিতায় ক্যাম্পাসে রয়েছে মোট ৩০০ এর অধিক প্রজাতির ৩৬ হাজার ফলজ, বনজ, ওষধি ও দুর্লভ প্রজাতির গাছ। যা দেশের অন্য কোনো বিশ্ববিদ্যালয়ে নেই। \n\n\n== প্রকাশিত বইসমূহ ==\nশূন্যতায় পূর্ণতা অথবা পূর্ণতায় শূন্যতা(২০২২)\nনরেন্দ্রনাথ মিত্রের ছোটগল্প বিষয়বৈচিত্র্য ও শিল্পরূপ(২০১৯)\nকবি ও কবিতার কথকতা(২০১৯)\nরবীন্দ্রনাথ: বিচিত্র গান(২০১১)\nজ্যোতিপ্রকাশ দত্তের ছোটগল্প: বিষয়বৈচিত্র্য ও শিল্পরূপ(২০০৯)\nরংপুর অঞ্চলের নদ-নদী(২০১৮)\nনদী সুরক্ষায় দায়িত্বশীলতা  (২০২৪)\n\n\n== পদকপ্রাপ্তি ==\n২০১৬ সালে গবেষণায় তিনি 'ভাইস চ্যান্সেলর্স এওয়ার্ড' লাভ করেন।  নদীবিষয়ক গবেষণা ও জীববৈচিত্র্য সংরক্ষণে উল্লেখযোগ্য অবদানের স্বীকৃতিস্বরূপ তুহিন ওয়াদুদকে তরুপল্লব দ্বিজেন শর্মা নিসর্গ পুরস্কার ২০২০ প্রদান করা হয়।\nপরিবেশ বিষয়ক শিক্ষা ও প্রচারে অসামান্য অবদান রাখায় তিনি বাংলাদেশ সরকার কর্তৃক জাতীয় পরিবেশ পদক ২০২২ পদক পান।\n\n\n== তথ্যসূত্র =="}