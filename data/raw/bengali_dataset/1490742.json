{"pageid": 1490742, "title": "প্যান পং", "url": "https://bn.wikipedia.org/wiki?curid=1490742", "content": "প্যান পং (এছাড়াও প্যানপন, প্যান-পন বা প্যাং-পং) টেনিস এবং পিং পং খেলার একটি সংমিশ্রণ। খেলার নামটি এসেছে খেলার সময় বলটি একদিক থেকে অন্য দিকে যাবার সময় যে প্যান-পোন-প্যান-পন শব্দ করে সেখান থেকে। খেলাটি কাঠের তৈরি র‍্যাকেট, একটি নরম টেনিস বল এবং একটি কাঠের তক্তা আকারের নেট দিয়ে খেলা হয়। খেলার নিয়ম টেনিস বা পিং-পং-এর মতোই তবে ৩টি খেলার একটি ম্যাচে খেলা হয়। \n\n\n== ইতিহাস ==\nগেমটি জাপানের হিটাচি লিমিটেড কারখানা ক্যাম্পাসে তাইশো যুগে (১৯১২-১৯২৬) ১৯২২ সালে উদ্ভাবিত হয়েছিল। প্যান-পন একটি মধ্যাহ্নভোজের ব্যায়াম হিসাবে শুরু হয়েছিল, কিন্তু তারপর এটি ইবারাকি প্রশাসনিক অঞ্চলের একটি স্থানীয় খেলায় পরিণত হয়। জাপানের ইবারাকি প্রশাসনিক অঞ্চলের হিটাচি প্ল্যান্ট, দুই প্ল্যান্টের মধ্যে এবং নাগরিকদের মধ্যে টুর্নামেন্টের আয়োজন করা হয়। জাপানের বাইরে এই খেলাটি খুব কম পরিচিত, তবে হ্যারডসবার্গ, কেনটাকি, মার্কিন যুক্তরাষ্ট্রে টুর্নামেন্টের আয়োজন করা হয়েছে, সেখানে খেলাটি আয়োজন করেছিল হিটাচি অটোমোটিভ প্ল্যান্ট। \n\n\n== নিয়ম ==\n\n\n=== কোর্ট ===\nপ্যান-পন একটি আয়তক্ষেত্রাকার সমতল কোর্টে খেলা হয়, সাধারণত ঘরের বাইরে প্লাস্টিকের মেঝের উপর। কোর্টটি ৭ × ২.৫ মিটার এবং একটি অভ্যন্তরীণ সার্ভ করার জায়গা ৫.৫ × ১ মিটার। নেটটি একটি ৩ মিটার লম্বা কাঠের তক্তা, মাটির ৪০ সেমি উপরে স্থাপন করা হয়।\n\n\n=== সরঞ্জাম ===\nরান্নাঘরের প্যানগুলি কাঠের তৈরি, ৩০ × ২০ সেমি এবং ১০ মিমি পুরু। এটিকে ধরে রাখা সহজ করার জন্য প্রস্থের একপাশের কিনারা বরাবর আরেক টুকরো কাঠ লাগিয়ে মোটা করা যেতে পারে।\nবলটি একটি বায়ুভর্তি রাবার বল, আকার টেনিস বলের মতো (৭০ মিমি ব্যাস)। যদি বলটি ১ মিটার উচ্চতা থেকে ফেলে দেওয়া হয় তবে এটি ৫০ - ৬০ সেমি উপরে তিড়িং লাফ দিবে যদি সঠিকভাবে পাম্প করা হয়।\n\n\n=== খেলা ===\nম্যাচের আগে প্রথম সার্ভার নির্ধারণ করতে টস করা হয়। খেলোয়াড়দের মধ্যে একজন খেলাটি শুরু করার জন্য সার্ভ করবে এবং নেট/তক্তা স্পর্শ না করে সার্ভটি প্রতি পক্ষের খেলোযাড়ের কাছে যাবে। তিনি বলটিকে আবার সার্ভারের কোর্টের দিকে ফিরিয়ে দিবে।\n\n\n=== স্কোরিং ===\nএকটি খেলায় একই খেলোযাড় সার্ভ করবে এমন কয়েক খেলার পয়েন্টের একটি ক্রম নিয়ে গঠিত। খেলায় সেই জিতবে যে সর্বমোট অন্তত ৪ পয়েন্ট জিতেছে। স্কোর ৩-৩ হলে দুই পয়েন্টে জিততে হবে। ৪-৪ হলে শুধুমাত্র একটি পয়েন্ট জিতলেই যথেষ্ট।\n\n\n=== সার্ভ ===\nসার্ভ খেলোয়াড়দের মধ্যে পর্যায়ক্রমে হয়, পয়েন্ট অনুযায়ী। সার্ভারকে বেস লাইনের পিছনে এবং পাশের লাইনের মধ্যে দাঁড়াতে হয়। বিপক্ষের খেলোয়াড় কোর্টের যেকোনো স্থানে দাঁড়াতে পারে। কোমরের উপরে র‍্যাকেট দিয়ে সার্ভ আঘাত করার অনুমতি নেই। একটি সফল সার্ভ করবার একটি সুযোগই দেয়া হয়। বল মাটিতে স্পর্শ করার আগে বিপক্ষের খেলোয়াড়ের বলে আঘাত করার অনুমতি দেওয়া হয় না।\n\n\n=== দ্বৈত ===\nযদি এ দল ও বি দলের সাথে খেলা হয়, প্রথম খেলোয়াড় এ১ সার্ভ করবে বি১ এর কাছে। পরবর্তী খেলায় বি১ সার্ভ করে এ২ এর কাছে, তারপর এ২ বি২ এর বিপরীতে, এভাবে চলতে থাকবে।\n\n\n== নর্ডিক প্যান-পন চ্যাম্পিয়নশিপ ২০১৪ ==\nনর্ডিক মাইক্রোস্কোপি মিটিং, স্ক্যান্ডেম ২০১৪, লিংকোপিং, সুইডেনে, ৯-১৩ জুন, ২০১৪-এ, প্যান-পনেভ প্রথম নর্ডিক চ্যাম্পিয়নশিপ অনুষ্ঠিত হয়েছে।\n\n\n== তথ্যসূত্র ==\n\n\n== বহিঃসংযোগ ==\nইউটিউবে দেখুন কিভাবে প্যান পং খেলতে হয়"}