{"pageid": 1438124, "title": "গভ. ল্যাবরেটরি হাই স্কুল, খুলনা", "url": "https://bn.wikipedia.org/wiki?curid=1438124", "content": "গভ. ল্যাবরেটরি হাই স্কুল খুলনা জেলা ও বাংলাদেশের একটি অন্যতম শীর্ষস্হানীয় সরকারি মাধ্যমিক বিদ্যালয়।পাশাপাশি যশোর বোর্ডের অন্যতম শীর্ষ বিদ্যাপীঠ হিসাবে সমাদৃত।।বিদ্যালয়টি ১৯৬৫ সালে প্রতিষ্ঠিত হয়। ১৯৬৭ সালের ১৬ই এপ্রিল মাত্র ৩৪ জন শিক্ষার্থী নিয়ে বিদ্যালয়টির শিক্ষা  কার্যক্রম শুরু হয়।\n\n\n== অবস্হান ==\nদক্ষিণ বাংলার অন্যতম শিল্প নগরী খুলনা থেকে প্রায় ১৩ কিলােমিটার উত্তরে খুলনা যশাের প্রধান সড়ক হতে এক মাইল পশ্চিমে ছায়া সুনিবিড়যুক্ত মনােরম পরিবেশে কুয়েট বাইপাস রোডে অবস্থিত। বিদ্যালয়টির পাশেই কুয়েট,কারিগরি প্রশিক্ষণ কেন্দ্র,মাধ্যমিক ও উচ্চ মাধ্যমিক শিক্ষক প্রশিক্ষণ কেন্দ্র সহ খুলনা শহরের উল্লেখযোগ্য প্রতিষ্ঠানগুলো অবস্হান করছে।\n\n\n== সংক্ষিপ্ত ইতিহাস ==\nতৎকালীন সরকার পূর্ব পাকিস্তানে (বাংলাদেশে) খুলনা, ঢাকা, চট্টগ্রাম ও রাজশাহী বিভাগে মাধ্যমিক স্তরের শিক্ষার্থীদের মেধা বিকাশের জন্য সর্বোত্তম বিবেচনায় এবং শিক্ষক প্রশিক্ষণ কেন্দ্রের শিক্ষকদের শ্রেষ্ঠ গবেষণাগার ও বিজ্ঞান শিক্ষার রোল মডেল হিসেবে এ চারটি বিভাগে মাত্র চারটি গভর্নমেন্ট ল্যাবরেটরি হাইস্কুল প্রতিষ্ঠা করেন। তন্মধ্যে গভ. ল্যাবরেটরি হাই স্কুল,খুলনা অন্যতম। খুলনা মাধ্যমিক ও উচ্চ মাধ্যমিক শিক্ষক প্রশিক্ষণ কেন্দ্রের শিক্ষক প্রশিক্ষণ ও গবেষণার নিমিত্তে  ১৯৬৫ সালে বিদ্যালয়টি প্রতিষ্ঠিত হয়।  তবে অন্য সূত্র মতে,বিদ্যালয়টি ১৯৬১ সালে জনশিক্ষা অধিদপ্তরের তৎকালীন পরিচালক (D.P.I) মুহাম্মদ শামসুল হক কর্তৃক উদ্বোধন করা হয়।\nশুরুতে ৩য় শ্রেণী থেকে ৮ম শ্রেণী পর্যন্ত ৬টি শ্রেণীতে পাঠদান করা হতো।  ১৯৬৮ সালের ১ জানুয়ারি থেকে ৯ম শ্রেণীর বিজ্ঞান ও মানবিক শাখায় পাঠদান শুরু করা হয়। এর ১ বছর পর ১৯৬৯ সালের ১জানুয়ারী থেকে ১০ম শ্রেণীর বিজ্ঞান ও মানবিক শাখায় পাঠদান কার্যক্রম শুরু হয়। শুরুতে বিদ্যালয়টিতে শুধুমাত্র ছাত্রদেরই ভর্তিপ্রথা ছিলো। স্বাধীনতার পর গণপ্রজাতন্ত্রী বাংলদেশ সরকার পূর্বের শুধুমাত্র ছাত্র ভর্তির প্রথা বাতিল করে ছাত্র এবং ছাত্রী উভয়ই ভর্তি প্রথা চালু করে। স্বাধীনতার পরবর্তী সময় থেকে ২০০১ এর দশক পর্যন্ত বিদ্যালয়টি খুলনা বিভাগে বিজ্ঞান শিক্ষার জন্য সর্বোত্তম হিসাবে বিবেচিত হতো। বিদ্যালয়টির প্রতিষ্ঠাকালীন প্রধান শিক্ষকের দায়িত্ব পালন করেন জনাব মো. আব্দুর রাজ্জাক।\n\n\n== একাডেমিক কার্যক্রম ও পরিবেশ ==\nবিদ্যালয়টিতে ৩য় হতে ১০ম শ্রেণি পর্যন্ত একটি শিফটের মাধ্যমে পাঠদান করা হয়।এক্ষেত্রে ৩য় শ্রেণিতে লটারি পদ্ধতিতে শিক্ষার্থীদের দৈবচয়নের মাধ্যমে ভর্তির সুযোগ দেওয়া হয়। পূর্বে প্রতিযোগিতামূলক ভর্তি পরীক্ষার মাধ্যমে ৩য় শ্রেণিতে ভর্তি কার্যক্রম পরিচালনা করা হতো। ৯ম শ্রেণিতে শিক্ষার্থীদের বিজ্ঞান,মানবিক ও ব্যবসায় শিক্ষা বিভাগে পড়ার সুযোগ প্রদান করা হয়। বিদ্যালয়টিতে অর্ধবার্ষিক,বার্ষিক,প্রাক-নিবার্চনী ও নির্বাচনী পরীক্ষার মাধ্যমে   শিক্ষার্থীদের মূল্যায়ন করা হয়। খুলনা শহরের সরকারি স্কুলগুলোর ক্যাম্পাসের আয়তন বিবেচনায় এই স্কুলটির ক্যাম্পাস দ্বিতীয় বৃহত্তম।\nবিদ্যালয়টিতে,\n\nএকাডেমিক ভবন- ২টি\nদ্বিতল অডিটোরিয়াম- ১টি (পরিত্যাক্ত ও বিলুপ্ত)\nদ্বিতল ছাত্রাবাস- ১টি (পরিত্যাক্ত)\nপ্রধান শিক্ষকের বাসভবন- ১টি  (পরিত্যাক্ত ও বিলুপ্ত)\nবিজ্ঞানাগার- ৩টি\nআইসিটি ল্যাব- ২টি\nমাল্টিমিডিয়া ক্লাসরুম-১টি\nকমনরুম- ২টি\nগ্রন্হাগার- ১টি\nনামাজকক্ষ- ২টি\n\n\n== সহ-পাঠ্যক্রমিক কার্যাবলি ==\nবিদ্যালয়টিতে একাডেমিক কার্যক্রমের পাশাপাশি শিক্ষার্থীদের মেধার মানোন্নয়ন ও বিকাশে নানান সহ-পাঠ্যক্রমিক কার্যাবলি সম্পন্ন করা হয়। যেমন: ক্রিকেট ও ফুটবল টুর্ণামেন্ট, সাংস্কৃতিক প্রতিযোগিতা, ইসলামিক সাংস্কৃতিক প্রতিযোগিতা, বির্তক কর্মশালা, ঈদে মিলাদুন নবী(স) , স্বরস্বতী পূজা, স্কাউট -জাম্বুরী ইত্যাদি। পাশাপাশি বিদ্যালয়টিতে বিভিন্ন ক্লাবও রয়েছে। উল্লেখ্য, বিদ্যালয়টির বিভিন্ন সময়ে গড়ে উঠা তার্কিক দলগুলাে বেশ কয়েকবার স্কুল পর্যায়ে জাতীয় বিতর্ক প্রতিযােগিতায় টেলিভিশনের মত প্রধান গণমাধ্যমে যেতে সক্ষম হয়েছে এমনকি কোন দল বিজয়ের গৌরব নিয়ে স্কুলের মুখ উজ্জ্বল করেছে। এসবের পাশাপাশি রয়েছে আউটডাের/ ইনডাের গেমস।  বিদ্যালয়ে একটি বিস্তীর্ণ মাঠ আছে। সেখানে সারা বছর বিভিন্ন ধরনের খেলাধুলা অনুষ্ঠিত হয় এবং প্রতি বছর বার্ষিক ক্রীড়া প্রতিযােগিতা খুব জাক- জমকের সাথে অনুষ্ঠিত হয়। পাশাপাশি প্রতিবছর শিক্ষার্থীদেরকে নিয়ে বার্ষিক প্রীতিভোজ আয়োজন করা হয়। এছাড়া জাতীয় ও বিভাগীয় পর্যায়ে বিদ্যালয়টির নানান উল্লেখযোগ্য কৃতীত্ব ও অর্জন রয়েছে।\n\n\n== স্কাউট ও গার্ল গাইডস ==\nবিদ্যালয় পরিস্কার ও সেবামূলক কাজে অংশগ্রহণ এবং বিভিন্ন অনুষ্ঠানে শৃঙ্খলা রক্ষায় সাহায্যকারী হিসাবে স্কাউট-কাব এবং গার্লস গাইড গঠন করা হয়। এরা বিভিন্ন সময়ে জাম্বুরী ও রেলীতে যােগদান করে থাকে। বিদ্যালয়ে একটা সী স্কাউট দলও আছে। এ দলটি নির্ধারিত সময়সচী অনুযায়ী খুলনাস্থ বাংলাদেশ নৌ-বাহিনী দপ্তরে বিভিন্ন। প্রশিক্ষণে অংশগ্রহণ করে। ২০১৮ সালে এই বিদ্যালয়ের শিক্ষার্থী সাবেক প্রধানমন্ত্রীর হাত থেকে ‘শাপলা’ পদক গ্রহণ করে।\n\n\n== শিক্ষক-শিক্ষিকা ==\nবর্তমানে বিদ্যালয়ে মোট ২৭ জন শিক্ষক-শিক্ষিকা রয়েছেন। ০১ জন প্রধান শিক্ষক,০১ জন সহকারী প্রধান শিক্ষক-শিক্ষিকা সহ ১২ জন সিনিয়র শিক্ষক-শিক্ষিকা এবং ১১ জন সহকারীশিক্ষক-শিক্ষিকা রয়েছে।\n\n\n== শিক্ষার্থী ==\nবর্তমানে বিদ্যালয়ে মোট শিক্ষার্থী সংখ্যা ১০৩১।\n\nছাত্র সংখ্যা ৫৪৫\nছাত্রী সংখ্যা ৪৮৬\n\n\n=== ধর্ম ভিত্তিক ===\nবিদ্যালয়ে ০৩টি ধর্মের শিক্ষার্থী রয়েছে।\n\nমুসলিম শিক্ষার্থী ৯১৮ জন\nহিন্দু শিক্ষার্থী ১০৭ জন\nখ্রিস্টান শিক্ষার্থী ০৬ জন\n\n\n=== বিভাগ ভিত্তিক ===\nনবম ও দশম শ্রেণিতে ০৩টি বিভাগ রয়েছে।\n\nবিজ্ঞান বিভাগে ১২৩ জন\nমানবিক বিভাগে ১৪ জন\nবাণিজ্য বিভাগে ০ জন\n\n\n== বহিঃসংযোগ ==\nপ্রাতিষ্ঠানিক ওয়েবসাইট\n\n\n== তথ্যসূত্র =="}