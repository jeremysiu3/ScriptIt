{"pageid": 1147985, "title": "রবিন দাস (ক্রিকেটার)", "url": "https://bn.wikipedia.org/wiki?curid=1147985", "content": "রবিন জেমস দাস (জন্ম ২৭ ফেব্রুয়ারি ২০০২) একজন ইংরেজ ক্রিকেটার। জন্মসুত্রে তিনি ব্রিটিশ বাংলাদেশী। ২০১৮ সালে একটি অনূর্ধ্ব ১৬ ম্যাচে তিনি অপরাজিত ২০০ রান করেন। ২০২০ সালের ২০ সেপ্টেম্বর ঘরোয়া টি-টোয়েন্টি লিগে এসেক্সের হয়ে তার অভিষেক হয়।\n\n\n== প্রাথমিক জীবন ==\nরবিন দাস ২০০২ সালের ২৭ ফেব্রুয়ারি ইংল্যান্ডের লেটনস্টোন শহরে জন্মগ্রহণ করেন। তার পৈতৃক ভূমি বাংলাদেশের সুনামগঞ্জে। ইংল্যান্ডের ব্রেন্টউড বিদ্যালয়ে পড়াশোনা করেছেন রবিন। লেখাপড়ার পাশাপাশি কিশোর অবস্থাতেই ক্লাব ক্রিকেটে অংশগ্রহণ করেন ও সকলের মনোযোগের কেন্দ্রবিন্দুতে পরিণত হন রবিন দাস।\n\n\n== খেলোয়াড়ি জীবন ==\nইংলিশ ক্রিকেট দল এসেক্সের হয়ে ইংল্যান্ডের ঘরোয়া ক্রিকেট টি-টোয়েন্টি ব্লাস্টে ২০২০ সালের ২০ সেপ্টেম্বর রবিন দাসের অভিষেক হয়। টি-টোয়েন্টি ব্লাস্ট মূলত ভাইটালিটি ব্লাস্ট নামেও পরিচিত। সাসেক্সের বিপক্ষে ওই ম্যাচে তিনি করেছিলেন করেছিলেন ৭ রান। এছাড়া এসেক্স দ্বিতীয় একাদশের হয়েও খেলার অভিজ্ঞতা আছে তার। রবিন দাসের বড় ভাই জোনাথন জয় দাসও একজন ইংলিশ ক্রিকেটার। ২০২২ সালের ২ জুন নিউজিল্যান্ড বনাম ইংল্যান্ডের লর্ডস টেস্টে অলরাউন্ডার স্টুয়ার্ট ব্রডের বদলী খেলোয়াড় হিসেবে তিনি স্বল্প সময়ের জন্য মাঠে নামার সুযোগ পান। ২০২০ সালের শেষ দিকে বঙ্গবন্ধু টি-টোয়েন্টি টুর্নামেন্টের খেলোয়াড় ড্রাফটে রবিনের নাম ছিল। পরে অবশ্য খেলার সুযোগ পাননি। ২০১৯ সালে এই রবিন এসেক্সের ‘একাডেমি প্লেয়ার অব দ্য ইয়ার’ সম্মান পান।\n\n\n== তথ্যসূত্র =="}