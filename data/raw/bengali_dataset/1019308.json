{"pageid": 1019308, "title": "বুলবুল চৌধুরী (কথাসাহিত্যিক)", "url": "https://bn.wikipedia.org/wiki?curid=1019308", "content": "বুলবুল চৌধুরী (১৬ আগস্ট ১৯৪৮ - ২৮ আগস্ট ২০২১) ছিলেন একজন বাংলাদেশী কথাসাহিত্যিক ও লেখক। ভাষা ও সাহিত্যে অবদানের স্বীকৃতিস্বরূপ ২০২১ সালে তিনি একুশে পদক লাভ করেন।\n\n\n== জন্ম ও কর্ম জীবন ==\nবুলবুল চৌধুরী ১৯৪৮ সালের ১৬ আগস্ট গাজীপুরের দক্ষিণবাগ গ্রামে জন্মগ্রহণ করেন। শিক্ষা গ্রহণ করেন জগন্নাথ কলেজে (এখন জগন্নাথ বিশ্ববিদ্যালয়)। লেখালেখি ছাড়াও তিনি সাংবাদিকতার সঙ্গেও যুক্ত ছিলেন। দৈনিক সমকালসহ বিভিন্ন দৈনিকে কাজ করেছেন।\n\n\n== রচনা ==\nছোট গল্পগ্রন্থ\nটুকা কাহিনি\nপরমানুষ\nমাছের রাত\nচৈতার বউ গো\nউপন্যাস\nঅপরূপ বিল ঝিল নদী\nকহকামিনী\nতিয়াসের লেখন\nঅচিনে আঁচড়ি\nমরম বাখানি\nএই ঘরে লক্ষ্মী থাকে\nইতু বৌদির ঘর\nদখিনা বাও\nজলটুঙ্গি\nপাপপুণ্যি\nঘরবাড়ি\nদম্পতি\nবলো কি অনুভব\nআত্মজীবনী\nআঁকিবুঁকি\nঅতলের কথকথা\nএছাড়াও ‘গাঁওগেরামের গল্পগাথা’, ‘নেজাম ডাকাতের পালা’, ‘ভালো ভূত আর প্রাচীনগীতিকার গল্প’ নামক কিশোর গ্রন্থের রচয়িতাও তিনি।\n\n\n== পুরস্কার ও সম্মাননা ==\nতিনি বিভিন্ন উল্লেখযোগ্য পুরস্কার ও সম্মাননায় ভূষিত হয়েছেন:\n\n‘কহকামিনী’ উপন্যাসের জন্য পেয়েছেন হুমায়ুন কাদির স্মৃতি পুরস্কার।\nবাংলা একাডেমি পুরস্কার, ২০১১\n২০১৩ সালে ‘এই ঘরে লক্ষ্মী থাকে’ নামক উপন্যাসের জন্য পেয়েছেন ব্র্যাক ব্যাংক ও সমকাল সাহিত্য পুরস্কার।\nভাষা ও সাহিত্যে ২০২১ সালে একুশে পদক লাভ।\nএছাড়াও ২০১৯ সালে তার জন্মদিন উপলক্ষে  তাকে নিয়ে রচিত'ধোঁয়ার অন্তর্গত মানুষ' নামের একটি গান উৎসর্গ করা হয়। বুলবুল চৌধুরীর জীবন ও কর্মের বিভিন্ন দিক নিয়ে গানটি লিখেছেন ধ্রুব এষ। এতে কন্ঠ, সুর ও সংগীতের কাজ করেছেন সংগীতশিল্পী সৌর।\n\n\n== মৃত্যু ==\nবুলবুল চৌধুরী ২০২১ সালের ২৮ আগস্ট নিজ বাসভবনে মৃত্যুবরণ করেন। তিনি দীর্ঘদিন ক্যান্সারে আক্রান্ত ছিলেন।\n\n\n== তথ্যসূত্র =="}