{"pageid": 1033067, "title": "কারবক্কম", "url": "https://bn.wikipedia.org/wiki?curid=1033067", "content": "কারবক্কম  দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ ২০১১ খ্রিস্টাব্দে চেন্নাই শহরতলীর একাধিক অঞ্চল পূর্বতন চেন্নাই জেলার অন্তর্ভুক্ত করা হলে কারবক্কম কাঞ্চীপুরম জেলা থেকে নবগঠিত জেলার অন্তর্ভুক্ত হয়। আইটি এক্সপ্রেসওয়েই এই দিকের অংশটি মহাবলীপুরম রোড নামে পরিচিত, বর্তমানে এটি রাজীব গান্ধী সালাই নামে পরিচিত৷ চেন্নাই আইটি হাবের মধ্যে ইঞ্জমবক্কমের ইসিআর রোডের সমান্তরালে এই লোকালয়ের অবস্থান৷\nবৃৃৃহত্তর চেন্নাইয়ের এই কারবক্কমের ভোটার তালিকা অনুযায়ী মোট ভোটার সংখ্যা ৫,৪৭৬ জন৷ গত দশ বছরে এই লোকালয়ের প্রভূত উন্নতি হয়েছে৷ অবস্থানগত কারণে ও সহজ পরিবহনের জন্য জনসমাগম উত্তরোত্তর বৃৃদ্ধি পাচ্ছে৷ রাজীব গান্ধী সালাই বরাবর রয়েছে বহু তথ্য প্রযুক্তি কম্পানি, এগুলির মধ্যে রয়েছে মাহিন্দ্রা সত্যম, প্যানথিওন, স্কোপ ইন্টারন্যাশনাল, ক্যাপজেমিনি ইন্ডিয়া, টাটা কনসালটেন্সি সার্ভিসেস, অ্যাক্সেঞ্চার ইন্ডিয়া, কগনিজেন্ট টেকনোলজি সলিউশনস, ফোটন ইনফোটেক এবং ইনফোসিস৷\nএখানে রয়েছে একটি পঞ্চায়েত প্রাথমিক বিদ্যালয়, একটি সরকারি উচ্চ বিদ্যালয় ও একটি সিবিএসই হিন্দুস্তান ইন্টারন্যাশনাল স্কুল৷ এছাড়া রয়েছে তাঙ্গবেড়ু ইঞ্জিনিয়ারিং কলেজ (প্রযুক্তিবিদ্যা মহাবিদ্যালয়) ও কেসিজি কলেজ অব টেকনোলজি৷ বৃৃৃদ্ধ-বৃৃদ্ধা ও সুনামি কবলিতদের জন্য আন্নাই ফাতিমা হোম প্রতিষ্ঠানটিও কারবক্কমে অবস্থিত৷\nতিরুবান্মিয়ুর থেকে ১০ কিলোমিটার দূরে কারবক্কমে রয়েছে বেশ কিছু হিন্দু মন্দির৷\nএই লোকালয়ের চারদিকে রয়েছে ইঞ্জমবক্কম, তুরাইবক্কম, শোলিঙ্গনলুর ও পল্লীকরনাই৷\n\n\n== তথ্যসূত্র =="}