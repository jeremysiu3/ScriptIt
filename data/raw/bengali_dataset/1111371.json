{"pageid": 1111371, "title": "ভারতীয় প্রযুক্তিবিদ্যা প্রতিষ্ঠান গোয়া", "url": "https://bn.wikipedia.org/wiki?curid=1111371", "content": "ভারতীয় প্রযুক্তিবিদ্যা প্রতিষ্ঠান গোয়া বা ইন্ডিয়ান ইনস্টিটিউট অব টেকনোলজি গোয়া (আইআইটি গোয়া) হল গোয়াতে অবস্থিত একটি স্বায়ত্তশাসিত সরকারি বিশ্ববিদ্যালয়। কেন্দ্রীয় সরকার ২০১৪ সালে গোয়া রাজ্যকে একটি আইআইটি প্রতিষ্ঠান বরাদ্দ করে। গোয়ার নতুন ইন্ডিয়ান ইনস্টিটিউট অব টেকনোলজি (আইআইটি) ২০১৬ সালের জুলাই মাস থেকে গোয়া রাজ্যের ফার্মাগুডির গোয়া ইঞ্জিনিয়ারিং কলেজে (জিইসি) অবস্থিত একটি অস্থায়ী বিদ্যায়তনে কার্যক্রম শুরু করেছিল।  বর্তমানে, এটি বৈদ্যুতিন প্রকৌশল, কম্পিউটার বিজ্ঞান ও প্রকৌশল, যন্ত্র প্রকৌশল এবং গণিত ও কম্পিউটিংয়ে বিভিন্ন কোর ও একটি নন-কোর শাখায় বিটেক, এমটেক ও পিএইচডি কোর্স অফার করে।\nপরামর্শদাতা পরিকল্পনার অংশ হিসেবে, আইআইটি-বোম্বে তিন বছরের জন্য আইআইটি গোয়া-এর পরামর্শদাতা ছিল। এইচআরডি মন্ত্রক আইআইটি বোম্বেতে একটি আইআইটি পর্যবেক্ষণ সেল (মনিটরিং সেল) স্থাপন করেছিল এবং কমিটির সদস্যদের আইআইটি-গোয়া স্থাপনের প্রক্রিয়া তদারকি করার জন্য বিশেষ দায়িত্বে কর্মকর্তা হিসাবে মনোনীত করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\niitgoa.ac.in দাপ্তরিক ওয়েবসাইট  ওয়েব্যাক মেশিনে আর্কাইভকৃত ১০ এপ্রিল ২০২১ তারিখে"}