{"pageid": 1047521, "title": "আখতার উদ্দিন আহমদ", "url": "https://bn.wikipedia.org/wiki?curid=1047521", "content": "আখতার উদ্দিন আহমদ পূর্ব পাকিস্তানের প্রতিনিধি হিসাবে পাকিস্তানের তৃতীয় জাতীয় পরিষদের সদস্য ছিলেন।\n\n\n== জীবনী ==\nআখতার উদ্দিন আহমদ ১৯৩০ সালে ব্রিটিশ ভারতের বেঙ্গল প্রেসিডেন্সির বাকেরগঞ্জ জেলার ঝালকাঠি থানার নবগ্রামে জন্মগ্রহণ করেন। সরকারি ব্রজমোহন কলেজ থেকে স্নাতক সম্মান লাভের পর তিনি ঢাকা বিশ্ববিদ্যালয়ে ভর্তি হন। সেখানে ১৯৫২ সালে রাষ্ট্রবিজ্ঞানে স্নাতকোত্তর অর্জন ও পাকিস্তান গণপরিষদের সদস্য হওয়ার বছর থেকে ১৯৫৪ সালে আইনে স্নাতকোত্তর লাভ করা পর্যন্ত সময়কালে তিনি পূর্ব পাকিস্তান মুসলিম ছাত্রলীগের সভাপতি ছিলেন। ১৯৫৮ সালে তিনি ব্রিটেন থেকে ব্যারিস্টার হয়ে দেশে ফিরে এসে ঢাকা হাইকোর্টে আইনজীবী হিসেবে কাজ শুরু করেন। তিনি বাকেরগঞ্জ-৪ এর প্রতিনিধিত্বকারী পাকিস্তানের তৃতীয় জাতীয় পরিষদের সদস্য ছিলেন। তিনি কনভেনশন মুসলিম লীগের রাজনীতিবিদ ছিলেন এবং এর সহ-সভাপতি হওয়ার পাশাপাশি পাকিস্তান কৃষক শ্রমিক কনফেডারেশনের সভাপতিও ছিলেন। ১৯৭১ সালে বাংলাদেশের স্বাধীনতা যুদ্ধ চলাকালে তাকে পূর্ব পাকিস্তানের মালেক মন্ত্রিসভার বাণিজ্য ও শিল্প মন্ত্রী বানানো হয়। বাংলাদেশের স্বাধীনতার পর ২৪ ডিসেম্বর ১৯৭১ সালে যুদ্ধের সময় পাকিস্তানকে সহযোগিতা করার জন্য বাংলাদেশ সরকার তাকে গ্রেফতার করেছিল। ৩০ নভেম্বর ১৯৭৩ সালে বাংলাদেশ সরকার মন্ত্রিসভার আটক সদস্যদের প্রতি সাধারণ ক্ষমা ঘোষণা করায় তিনি মুক্তি পেয়েছিলেন। পরবর্তীতে তিনি সৌদি আরবে চলে যান এবং সেখানে সৌদিয়ার আইন উপদেষ্টা হিসেবে কাজ করতে শুরু করেন।\n\n\n== তথ্যসূত্র =="}