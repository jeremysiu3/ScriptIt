{"pageid": 1444958, "title": "বেন্দেগুজ বোলা", "url": "https://bn.wikipedia.org/wiki?curid=1444958", "content": "বেন্দেগুজ বেনৎসে বোলা (হাঙ্গেরীয়: Bendegúz Bolla; জন্ম: ২২ নভেম্বর ১৯৯৯; বেন্দেগুজ বোলা নামে সুপরিচিত) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে সুইজারল্যান্ডের পেশাদার ফুটবল লিগের শীর্ষ স্তর সুইস সুপার লিগের ক্লাব সারভেত এবং হাঙ্গেরি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৫ সালে, বোলা হাঙ্গেরি অনূর্ধ্ব-১৭ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০২১ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ১৬ ম্যাচে অংশগ্রহণ করেছেন।\n\n\n== প্রারম্ভিক জীবন ==\nবেন্দেগুজ বেনৎসে বোলা ১৯৯৯ সালের ২২শে নভেম্বর তারিখে হাঙ্গেরির সেকেস্ফেহেরভারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবোলা হাঙ্গেরি অনূর্ধ্ব-১৮, হাঙ্গেরি অনূর্ধ্ব-১৯ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১৫ সালের ২২শে সেপ্টেম্বর তারিখে তিনি হাঙ্গেরি অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ৫ বছরে ৩০ ম্যাচে অংশগ্রহণ করে ৮টি গোল করেছেন।\n২০২১ সালের ৪ঠা জুন তারিখে, ২১ বছর, ৬ মাস ও ১৩ দিন বয়সে, ডান পায়ে ফুটবল খেলায় পারদর্শী বোলা সাইপ্রাসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ৬০তম মিনিটে মধ্যমাঠের খেলোয়াড় গের্গো লোভ্রেনচিচের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৬ নম্বর জার্সি পরিধান করে ডান পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি হাঙ্গেরি ১–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে বোলা সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৭ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবেন্দেগুজ বোলা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বেন্দেগুজ বোলা  (ইংরেজি)  \nসকারবেসে \nবিডিফুটবলে \nইইউ-ফুটবলে বেন্দেগুজ বোলা (ইংরেজি) \nট্রান্সফারমার্কেটে বেন্দেগুজ বোলা (ইংরেজি) \nওয়ার্ল্ডফুটবল.নেটে বেন্দেগুজ বোলা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে বেন্দেগুজ বোলা (ইংরেজি)"}