{"pageid": 1345133, "title": "মার্গমকলী", "url": "https://bn.wikipedia.org/wiki?curid=1345133", "content": "মার্গমকলী ( মালায়ালাম : മാർഗ്ഗംകളി, মার্গ্গংকল়ি ) হল কেরালা রাজ্যের সেন্ট টমাস খ্রিস্টান সম্প্রদায়ের একটি প্রাচীন ভারতীয় নৃত্য। এই  নৃত্য মূলত কনায়া বা দক্ষিণপন্থী খ্রিস্টান নামে পরিচিত এন্ডোগামাস উপ-সম্প্রদায়রা অনুশীলন করেন।    নৃত্যটির মাধ্যমে থমাস দ্য এপোস্টেলের জীবন ও ধর্মপ্রচারের কাহিনী বর্ননা করা হয়। নৃত্য পরিবেশনার ভিত্তি হল থমাসের তৃতীয় শতাব্দীর অপোক্রিফাল অ্যাক্টস। \n\n\n== উৎপত্তি ==\nমার্গমকালীর সম্ভাব্য উৎপত্তি সম্পর্কে বিভিন্ন মত রয়েছে। ডায়াস্পোরার ইহুদি বিবাহের গান এবং নাচের সাথে এর সম্পর্ক পাওয়া যায়।  পণ্ডিতরা মালাবার ইহুদি নৃত্য এবং গান এবং মার্গামকালির নৃত্যের মধ্যে সাধারণ সম্পর্ক খুঁজে পেয়েছেন।   এছাড়াও, জুসে এবং সালভা ওয়েলের মতো পণ্ডিতরা কনায়া খ্রিস্টান এবং মালাবার ইহুদিদের রীতিনীতি এবং আচার-অনুষ্ঠানের মধ্যে অনেক মিল খুঁজে পেয়েছেন।   ভিনমতে এটি ব্রাহ্মণ সম্প্রদায়ের একটি নৃত্য সঙ্গম কালী থেকে উদ্ভূত হয়েছে।   আবার অনেকে এও বলে যে এটি কেরালার নাম্বুদিরি ব্রাহ্মণদের একটি শিল্প পরিবেশনা ইয়াথ্রা কালী থেকে উদ্ভূত হয়েছে। \nমালয়ালম ভাষায় \"মার্গম\" মানে পথ বা সমাধান, কিন্তু ধর্মীয় প্রেক্ষাপটে এটি পরিত্রাণ লাভের পথ হিসেবে পরিচিত। খ্রিস্টধর্মে ধর্মান্তরিত করার প্রক্রিয়াটি সম্প্রতি কেরালায় \"মার্গাম কুডাল\" নামে পরিচিত ছিল। এই লোকশিল্পের বেশিরভাগই সেন্ট টমাস, প্রেরিতের মিশনের সাথে জড়িত। মূলত মার্গ‌মকালী নৃত্য মালাবারে সেন্ট টমাসের আগমন, তার অলৌকিক কাজ ও জীবনির বর্ণনা দেয়। এই বিবরণগুলি দিতে মার্গমকালীর গানে বিভিন্ন স্তবক অন্তর্ভুক্ত করা হয়েছে। মালাবার উপকূলের সিরিয়ান খ্রিস্টানদের মধ্যে কেরালার মার্গ‌মকালী সেন্ট থমাসের প্রাচীন ও পবিত্র ঐতিহ্যের একটি গুরুত্বপূর্ণ উপাদান। \n\n\n== নৃত্য পরিবেশনা ==\n\nসাধারণত, ঐতিহ্যবাহী \" চাট্টায়ুম মুন্ডুম \" পরিহিত এক ডজন নর্তকী গান গায় এবং হাততালি দিয়ে নীলাবিলাক্কুর প্রদীপের চারপাশে গোল সমূহ রচনা করে নৃত্য পরিবেশন করে। প্রদীপটি খ্রীষ্টর এবং অভিনয়শিল্পীরা তার শিষ্যদের প্রতিনিধিত্ব করে।  সাধারণত দুটি অংশে (\"পদম\")  এই নৃত্য পরিবেশিত হয়। কৃত্রিম তলোয়ার এবং ঢালের ব্যবহার নাচকে আকর্ষণীয় মোড় দয়েয়। বাজনা হিসাবে দুটি ছোট পাম আকারের করতাল ছাড়া অন্য কোনো যন্ত্র ব্যবহার করা হয়না। এটি মূলত পুরুষদের দ্বারা পরিবেশিত হত, কিন্তু আজকাল মহিলারাও এই নাচ পরিবেশন করে। \n\n\n== তথ্যসূত্র =="}