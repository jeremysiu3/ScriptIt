{"pageid": 1521889, "title": "লরা জেমসার", "url": "https://bn.wikipedia.org/wiki?curid=1521889", "content": "লরেট মার্সিয়া জেমসার (জন্ম ৫ অক্টোবর ১৯৫০) একজন অবসরপ্রাপ্ত ইন্দোনেশীয়-ওলন্দাজ অভিনেত্রী, মডেল এবং কস্টিউম ডিজাইনার। তিনি মূলত ইতালীয় ইরোটিক চলচ্চিত্রে, বিশেষত এমানুয়েল সিরিজে, তার অভিনয়ের জন্য পরিচিত। তিনি তার অভিনীত চলচ্চিত্রগুলোর মধ্যে জো ডি'আমাটো এবং ব্রুনো মাতেই পরিচালিত চলচ্চিত্রের সংখ্যাই বেশী।\nজেমসার লাভ ইজ ফরেভার (১৯৮৩)-এ মোইরা চেন নামেও কৃতিত্ব পেয়েছেন।\n\n\n== প্রারম্ভিক জীবন ==\nগেমসার ১৯৫৫ সালে, চার বছর বয়সে, ইন্দোনেশিয়া ত্যাগ করে তার বাবা-মায়ের সাথে নেদারল্যান্ডসে চলে যান। তিনি নেদারল্যান্ডসের উট্রেখট শহরে বেড়ে উঠেছেন। সেখানে তিনি এমইউএলও রেজেন্টেসেস্কুল উচ্চ বিদ্যালয়ে পড়াশোনা করেছেন। এরপর উট্রেখটের আর্টিবাস আর্ট স্কুলে ফ্যাশন ডিজাইনিং অধ্যয়ন করেন।\n\n\n== পেশাজীবন ==\nনেদারল্যান্ডস ও বেলজিয়াম-এর বিভিন্ন ম্যাগাজিনে মডেলিং করার পর  ১৯৭৪ সালে তিনি ইরোটিক চলচ্চিত্র আমোর লিবেরো - ফ্রি লাভ-এ অভিনয়ের জন্য তিনি ইতালি যান। তার অভিনীত প্রথম এই চলচ্চিত্রটি প্রেক্ষাগৃহে আর্থিক সফলতা পায়। তিনি ১৯৭৫ সালের চলচ্চিত্র এমানুয়েল ২ (অপর নাম এমানুয়েল, দ্য জয়স অফ আ ওম্যান)-এ একজন ম্যাসাজ থেরাপিস্টের চরিত্রে অভিনয় করেন। একই বছর তিনি বিটো আলবার্টিনির ব্ল্যাক এমানুয়েল-এ প্রধান চরিত্রে অভিনয় করেন। পরবর্তী তিন বছরের মধ্যে তিনি ৫টি ব্ল্যাক এমানুয়েল চলচ্চিত্রে অভিনয় করেন।  \n১৯৮৩ সালে মাইকেল ল্যান্ডনের মার্কিন টেলিভিশন চলচ্চিত্র লাভ ইজ ফরেভার-এ তিনি লাওশিয়ান অভিনেত্রী কেও সিরিসোমফোনের চরিত্রে অভিনয় করেন। চলচ্চিত্রটিতে তাকে মোইরা চেন নামে কৃতিত্ব দেওয়া হয়। ১৯৭০ ও ১৯৮০-এর দশকে তিনি জো ডি'আমাটোর সাথে বেশ কয়েকটি চলচ্চিত্রে কাজ করেন। জেমসার চলচ্চিত্রে সক্রিয় থাকার সময় তার অভিনেতা স্বামী গাব্রিয়েলে টিন্টির (বি. ১৯৭৬-১৯৯১) সাথেও কাজ করেছেন। ১৯৯০-এর দশকে তিনি চলচ্চিত্র থেকে সরে গিয়ে চলচ্চিত্রের কস্টিউম ডিজাইনের কাজে যোগ দেন এবং সম্পূর্ণনভাবে লোকচক্ষুর অন্তরালে চলে যান।\n\n\n== তথ্যসূত্র =="}