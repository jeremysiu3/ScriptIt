{"pageid": 1333874, "title": "শ্বেত চালওয়ান", "url": "https://bn.wikipedia.org/wiki?curid=1333874", "content": "শ্বেত চালওয়ান হল একধরনের বিশেষ সাদা স্বচ্ছ মীনা বা এনামেল যা গয়না শিল্পে অলংকার প্রস্তুত করার সময় ব্যবহার করা হয়। কোন অলংকার বা জহরত প্রস্তুত করার সময় যে মুল্যবান পাথর তাতে ব্যবহার করা হয় সেই পাথরকে এক কঠিন স্বচ্ছ আবরন দিয়ে ঢেকে রাখা হয় যাকে শ্বেত চালওয়ান বলা হয়।\nশ্বেত চালওয়ান সাধারণত কোনো গয়নার পৃষ্ঠভাগে ব্যবহার হয়। গয়নার মধ্যে বিভিন্ন রত্ন, বিশেষ করে চুনি বা পান্নার রং -এর পার্থক্য এবং বৈচিত্র যাতে ভালোভাবে পরিলক্ষিত হয় তাই গয়নার পৃষ্ঠভাগে একটি সাদা আস্তর তৈরী করা হয় যাতে শ্বেত চালওয়ান -এর মীনাকারী ব্যবহার হয়।\n\n\n== মীনাকারীর পদ্ধতি ==\nশ্বেত চালওয়ান একধরনের মীনাকারীর কৌশল যা অলংকার শিল্পে ব্যবহার হয়। এই বিশেষ পদ্ধতির মীনাকারী গয়নার সৌন্দর্য বর্ধন করতে সহায়ক। মীনাকারীর এই কৌশলে একটি গয়নার নকশার পৃষ্ঠভাগে ও চারপাশে অস্বচ্ছ সাদা পদার্থের প্রলেপ দেওয়া হয় এবং তাকে ঠান্ডা হ্তে দেওয়া হয়। ঠাণ্ডা হওয়ার পর এই স্বচ্ছ পদার্থ নকশার চারপাশে শক্ত আবরণ তৈরি হয় এবং তার আকার ধারণ করে, এরপর সেই আবরনের উপর বিভিন্ন পাথর বসিয়ে গয়না প্রস্তুত করা হয়।  এই পদ্ধতিতে প্রস্তুত গয়নাতে বিভিন্ন আকৃতি ও রং -এর পাথর ব্যবহার হয় এবং মীনাকারীর এই বিশেষ কৌশল গয়নাতে ব্যবহৃত বিভিন্ন মুল্যবান পাথরের সৌন্দর্য ও বৈচিত্র ফুটিয়ে তুলতে সহায়ক। এই পদ্ধতিতে প্রস্তুত গয়না অত্যন্ত জমকালো ও দৃষ্টিনন্দন হয়।\n\n\n== তথ্যসূত্র =="}