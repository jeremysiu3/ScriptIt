{"pageid": 1022341, "title": "গতকা", "url": "https://bn.wikipedia.org/wiki?curid=1022341", "content": "গটকা(পাঞ্জাবি: ਗਤਕਾ, হিন্দি: गतका, গাটকা) হলো পাঞ্জাবের শিখদের সাথে যুক্ত একটি ভারতীয় সামরিক কৌশলের নাম। এই শিখেরা মার্শাল আর্টের প্রথম দিককার বিকল্পের অনুশীলন করে। এটি লাঠির লড়াইয়ের একটি ধরন, লাঠিগুলি তলোয়ারের অনুকরণ করে তৈরি করা হয়েছিল।  পাঞ্জাবি নাম গটকা সঠিকভাবে ব্যবহৃত লাঠিটিকে বোঝায়। শব্দটির উৎপত্তি সংস্কৃত গদা \"দণ্ড\" হিসাবে।\nএটি পঞ্চদশ শতাব্দীতে পাঞ্জাবে উৎপন্ন হয়েছিল, তবে পশ্চিমে বর্তমানে প্রচলিত গটকা ধরনগুলির বেশিরভাগই ইউরোপীয় সংস্করণ, যা মূলত শিখদের মার্শাল আর্ট যা শাস্ত্র বিদ্যা নামে পরিচিত। বিংশ শতাব্দীর শেষের দিকে এর একটি পুনরুজ্জীবন ঘটেছে। আন্তর্জাতিক গটকা সংস্থা প্রতিষ্ঠিত হয়েছিল ১৯৮২ সালে এবং এটি ১৯৮৭ সালে আনুষ্ঠানিকতা পেয়েছিল। গটকা এখন একটি খেলা যেটি তলোয়ার নৃত্য পরিবেশন শিল্প হিসাবে জনপ্রিয় এবং এটি প্রায়শই শিখ উৎসবগুলিতে প্রদর্শিত হয়।\n\n\n== ইতিহাস ==\n\nগটকার তত্ত্ব ও কৌশল শিখ গুরুরা শিখিয়েছিলেন। এটি অবিচ্ছিন্নভাবে ওস্তাদদের (মাস্টার) বংশে প্রবাহিত হয়েছে এবং সারা বিশ্বে বহু আখড়ায় (অঙ্গন) শেখানো হয়েছে। গটকা শিখ যুদ্ধে ব্যবহৃত হয়েছিল এবং পুরোপুরি যুদ্ধোপযোগী। এটি ধর্ম (ধার্মিকতা) রক্ষার প্রয়োজন থেকে উদ্ভূত হয়েছে, তবে এটি আত্মা ও দেহের একীকরণের ভিত্তিতেও তৈরী হয়েছে (মিরি পিরি)। সুতরাং, এটি সাধারণত আধ্যাত্মিক এবং শারীরিক উভয় অনুশীলন হিসাবেই বিবেচিত হয়।\nইঙ্গ-শিখ যুদ্ধের পরে উনিশ শতকের মাঝামাঝি সময়ে ভারতের নতুন ব্রিটিশ প্রশাসকরা এই শিল্পকে নিষিদ্ধ করেছিলেন। ১৮৫৭ সালের সিপাহী বিদ্রোহের সময় শিখরা বিদ্রোহ দমন করতে ব্রিটিশদের সহায়তা করেছিল। এর ফলস্বরূপ, এই যুদ্ধের অনুশীলনের উপর নিষেধাজ্ঞাগুলি শিথিল করা হয়েছিল, তবে পাঞ্জাবি মার্শাল আর্ট যা ১৮৫৭ সালের পরে পুনরায় উদ্ভূত হয়েছিল, তা উল্লেখযোগ্যভাবে পরিবর্তিত হয়েছিল। নতুন শৈলীতে কাঠের প্রশিক্ষণ-লাঠিটিতে তরোয়াল যুদ্ধের কৌশল প্রয়োগ করা হয়েছিল। প্রাথমিক অস্ত্রের নামানুসারে এটিকে গটকা হিসাবে উল্লেখ করা হয়েছিল। ১৮৬০ এর দশকে, ব্রিটিশ ভারতীয় সেনাবাহিনীতে, গটকা মূলত হাতের লড়াইয়ের অনুশীলন হিসাবে ব্যবহৃত হত। ভারত সরকারের ক্রীড়া ও যুব বিষয়ক মন্ত্রণালয় হরিয়ানায় অনুষ্ঠিত হতে যাওয়া খেলো ইন্ডিয়া ইয়ুথ গেমস ২০২১ এর অংশ হিসাবে কালারিয়াপাত্তু, থাং-টা এবং মাল্লাখাম্বা নামক আরও তিনটি দেশীয় খেলার সাথে গটকাকে অন্তর্ভুক্ত করেছে। এটি ভারতে একটি জাতীয় ক্রীড়া ইভেন্ট।\n\n\n=== প্রতিযোগিতা ===\nখেল (অর্থ খেলাধুলা বা খেলা) হল গটকার আধুনিক প্রতিযোগিতামূলক দিক, যা মূলত মধ্যযুগীয় সময়ের তরোয়াল-প্রশিক্ষণের একটি পদ্ধতি (লাঠি খেলা) বা লাঠি-লড়াই (লাঠি খেলা) হিসাবে ব্যবহৃত হত।\nযদিও খেল গটকা বর্তমানে শিখদের সাথে সবচেয়ে বেশি সংযুক্ত, এটি অন্যান্য নৃ-সাংস্কৃতিক গোষ্ঠীর মার্শাল আর্টেও সর্বদা ব্যবহৃত হয়ে আসছে। এটি এখনও তানোলি এবং গুজারা সম্প্রদায় দ্বারা ভারত এবং পাকিস্তানে অনুশীলিত হয়।\n\n\n== ডিফেন্ডু প্রভাব ==\nক্যাপ্টেন উইলিয়াম ই. ফেয়ারবায়ার্ন এবং ক্যাপ্টেন এরিক অ্যান্থনি সাইকসের পরিকল্পনা অনুসারে ডিফেন্ডু ব্যবস্থা গটকা, জুজুতসু, চীনা মার্শাল আর্ট এবং \"গাটার ফাইটিং\" এর কাছ থেকে পদ্ধতি নিয়েছিল। এই পদ্ধতিটি স্কটল্যান্ডের অ্যাকনাকারি্র কমান্ডো বেসিক প্রশিক্ষণ কেন্দ্রে ঘনিষ্ঠ লড়াইয়ের কৌশলগুলিতে সৈন্যদের প্রশিক্ষণের জন্য ব্যবহৃত হয়েছিল।\n\n\n== আরও দেখুন ==\nঅঙ্গমপোড়া\nবনশায়\nবাটাইয়ারট\nবােজুতসু\nজুকেন্ডো\nকালারিপায়ত্তু\nকেন্ডো\nকেনজুতসু\nক্রাবি - ক্রাবং\nকুট্টু ভারিশাই\nমারদানি খেল\nশাস্তর বিদ্যা\nসিলম্বম\nসিলম্বম এশিয়া\nতাহতিব\nথাং-টা\nবর্মা কলাই\nওয়ার্ল্ড সিলম্বম অ্যাসোসিয়েশন \nহোলা মহল্লা\nভারতীয় মার্শাল আর্ট\nনিহং\nপাইকা আখাদা\nপেলওয়ানি\nস্কোয়েই\n\n\n== তথ্যসূত্র ==\n\n\n== বহিঃসংযোগ ==\nNanak Dev Singh Khalsa & Sat Katar Kaur Ocasio-Khalsa (1991) Gatka as taught by Nanak Dev Singh, Book One - Dance of the Sword (2nd Edition). GT International, Phoenix, Arizona. আইএসবিএন ০-৮৯৫০৯-০৮৭-২\n\nটেমপ্লেট:Indian martial arts"}