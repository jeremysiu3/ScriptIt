{"pageid": 1385553, "title": "অস্টিন ফুটবল ক্লাব", "url": "https://bn.wikipedia.org/wiki?curid=1385553", "content": "অস্টিন ফুটবল ক্লাব (ইংরেজি: Austin FC; সাধারণত অস্টিন এফসি এবং সংক্ষেপে অস্টিন নামে পরিচিত) হচ্ছে অস্টিন ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০১৮ সালের ১২ই অক্টোবর তারিখে প্রতিষ্ঠিত হয়েছে। ২০,৭৩৮ ধারণক্ষমতাবিশিষ্ট কিউ২ স্টেডিয়ামে দ্য ওয়াকস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় জশ উলফ এবং সভাপতির দায়িত্ব পালন করছেন অ্যান্টনি প্রিকোর্ট। বর্তমানে কোস্টা রিকান রক্ষণভাগের খেলোয়াড় হুলিও কাসকান্তে এই ক্লাবের অধিনায়কের দায়িত্ব পালন করছেন।\nব্র্যাড স্টুভার, দিয়েগো ফাগুন্দেস, নিক লিমা, সেবাস্তিয়ান দ্রিউসসি এবং মাক্সিমিলিয়ান উরুতির মতো খেলোয়াড়গণ অস্টিনের জার্সি গায়ে মাঠ কাঁপিয়েছেন।\n\n\n== ইতিহাস ==\n২০২১ মৌসুমে অস্টিন প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০২১ সালের সালের ১৭ই এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে জশ উলফের অধীনে অস্টিন লস অ্যাঞ্জেলেসের কাছে ২–০ গোলের ব্যবধানে পরাজিত হয়েছিল। ২০২১ মেজর লিগ সকারে অস্টিন ৯টি জয় এবং ৪টি ড্রয়ে সর্বমোট ৩১ পয়েন্ট অর্জন করে সামগ্রিক পয়েন্ট তালিকায় ২৪তম স্থান অর্জন করেছিল, যেখানে দিয়েগো ফাগুন্দেস ৭টি গোল করে লিগে অস্টিনের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে অস্টিন ফুটবল ক্লাব (ইংরেজি)"}