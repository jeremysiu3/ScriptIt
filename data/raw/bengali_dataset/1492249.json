{"pageid": 1492249, "title": "পাকিস্তান দণ্ডবিধি", "url": "https://bn.wikipedia.org/wiki?curid=1492249", "content": "পাকিস্তান দণ্ডবিধি ( مجموعہ تعزیرات پاکستان; মজমুয়া-ই তাজিরাত-ই পাকিস্তান ), সংক্ষেপে পিপিসি, পাকিস্তানে অভিযোগ আনা সকল অপরাধের জন্য একটি দণ্ডবিধি। এটি মূলত ১৮৬০ সালে ভারতীয় দণ্ডবিধি হিসাবে ব্রিটিশ ভারত সরকারের পক্ষে লর্ড ম্যাকলে কর্তৃক বিস্তৃত পরামর্শের মাধ্যমে প্রস্তুত করা হয়েছিল। ১৯৪৭ সালে পাকিস্তান প্রতিষ্ঠার পর, দেশটি একই বিধি উত্তরাধিকারসূত্রে গ্রহণ করে এবং পরবর্তীকালে বিভিন্ন সরকারের সংশোধনীর মাধ্যমে এটি ইসলামিক ও ইংরেজি আইনের একটি মিশ্রণে পরিণত হয়। ববর্তমানে, পাকিস্তান দণ্ডবিধি কার্যকর রয়েছে এবং এটি পাকিস্তানের সংসদ কর্তৃক সংশোধিত হতে পারে। \n\n\n== ইতিহাস ==\nভারতীয় দণ্ডবিধির প্রথম আইন কমিশন দ্বারা প্রস্তুত করা হয়েছিল, যার সভাপতিত্ব করেছিলেন লর্ড ম্যাকলে। এটি ইংল্যান্ডের আইনকে ভিত্তি করে তৈরি, যেখানে অপ্রয়োজনীয়তা, কারিগরি জটিলতা এবং স্থানীয় বৈশিষ্ট্যগুলি বাদ দেওয়া হয়েছিল। প্রস্তাবনার জন্য ফরাসি দণ্ডবিধি এবং লুইজিয়ানার লিভিংস্টোনের কোড থেকেও অনুপ্রেরণা নেওয়া হয়েছিল। সড়াটি তৎকালীন আইন পরিষদের সদস্য এবং  কলকাতা সুপ্রিম কোর্টের প্রধান বিচারপতি স্যার বার্নেস পিকক, এবং অন্যান্য বিচারকদের দ্বারা অত্যন্ত সতর্কতার সঙ্গে পর্যালোচিত হয়েছিল এবং এটি ১৮৬০ সালে আইনে পরিণত হয়। ম্যাকলে আইনটি কার্যকর হওয়ার আগেই মারা যান।। \nযদিও এটি এমন একজন ব্যক্তির কাজ, যিনি মূলত আইনজীবী হিসেবে তেমন অভিজ্ঞতা অর্জন করেননি এবং যাঁর অধিকাংশ সময় রাজনীতি ও সাহিত্যের জন্য নিবেদিত ছিল, এটি সর্বজনীনভাবে স্বীকৃত ছিল কোডিফিকেশনেরঅসাধারণ নিদর্শন এবং এর বিশিষ্ট রচয়িতার উচ্চতর বিচারিক দক্ষতার চিরন্তন স্মারক হিসেবে স্বীকৃত হয়েছিল। উদাহরণস্বরূপ, এমনকি সাইবার অপরাধও এই দণ্ডবিধির আওতায় শাস্তিযোগ্য।\n\n\n== এখতিয়ার ==\nধারা ১\nবিধির শিরোনাম এবং প্রয়োগের পরিসীমা। এই আইনটি পাকিস্তান দণ্ডবিধি নামে পরিচিত হবে এবং এটি সমগ্র পাকিস্তান জুড়ে কার্যকর হবে।\n\nধারা ৪\nএই বিধির প্রস্তাবনাগুলি নিম্নলিখিত ব্যক্তিদের দ্বারা সংঘটিত অপরাধের ক্ষেত্রেও প্রযোজ্য হবে:\n\n(১) পাকিস্তানের যেকোনো নাগরিক বা পাকিস্তানের সেবায় নিয়োজিত যেকোনো ব্যক্তি, পাকিস্তানের বাইরে এবং তার সীমানার বাইরে;\n(৪) পাকিস্তানে নিবন্ধিত যেকোনো জাহাজ বা বিমান যেখানেই থাকুক না কেন।\nএই ধারায় \"অপরাধ\" শব্দটি এমন প্রত্যেকটি কার্যক্রমকে অন্তর্ভুক্ত করে, যা পাকিস্তানের বাইরে সংঘটিত হলেও, যদি সেটি পাকিস্তানে সংঘটিত হতো, তবে এই বিধির অধীনে শাস্তিযোগ্য হতো। বিধির প্রয়োগ বহিঃসীমান্ত অপরাধের ক্ষেত্রেও হবে।\n\n\n== শাস্তি ==\nধারা ৫৩\nএই বিধির অধীনে অপরাধীদের জন্য প্রযোজ্য শাস্তিসমূহ নিম্নরূপ:\n\nপ্রথমত, কিসাস (\"প্রতিশোধ\");\nদ্বিতীয়, দিয়াত (রক্তমূল্য);\nতৃতীয়, আর্শ− (পূর্বনির্ধারিত ক্ষতিপূরণ);\nচতুর্থ, দমন (আদালতের নির্ধারিত ক্ষতিপূরণ, যা অপরাধী ভুক্তভোগীকে প্রদান করবে, আর্শের আওতাভুক্ত নয় এমন আঘাতের ক্ষেত্রে);\nপঞ্চম, তাযির (সাধারণত দেহমূলক শাস্তি, যা বিচারকের বিবেচনার ওপর নির্ভরশীল)\nষষ্ঠ, মৃত্যু;\nসপ্তম, যাবজ্জীবন কারাদণ্ড;\nঅষ্টম, কারাবাস যা দুটি বর্ণনার, যথা:---\nকঠোর (অর্থাৎ, কঠোর পরিশ্রম সহ);\nসাধারণ;\nনবম, সম্পত্তি বাজেয়াপ্তকরণ;\nদশম, জরিমানা\nপ্রথম পাঁচটি শাস্তি সংশোধনীর মাধ্যমে যুক্ত হয়েছে এবং ইসলামি শাস্তি হিসেবে বিবেচিত। এ ধরনের শাস্তি এখন পর্যন্ত খুব কম সংখ্যক ব্যক্তিকে প্রদান করা হয়েছে। প্রথম পাঁচটি শাস্তির ক্ষেত্রে অভিযুক্ত ব্যক্তি ফেডারাল শরিয়ত আদালতে আপিল করতে পারে।\n\n\n== পিপিসি ফৌজদারি অপরাধ ==\nএই আইন অনুসারে, যে কেউ পাকিস্তানের ভেতরে কোনো অপরাধ করলে তাকে পাকিস্তানের আইনের অধীনে শাস্তি প্রদান করা হবে এবং অন্য কোনো আইনের আওতায় নয়। \n\n৩৭৮. চুরি (সম্পত্তি-সংক্রান্ত অপরাধ)\n\nচুরি ঘটে যখন কোনো ব্যক্তি ইচ্ছাকৃতভাবে অন্যের চলমান সম্পত্তি তার সম্মতি ছাড়া গ্রহণ করে। এই কাজটি সম্পত্তি সরিয়ে নেওয়ার মাধ্যমে সংঘটিত হয়, যেখানে চুরির অভিপ্রায় থাকে। সম্পত্তি এমন হতে হবে যা সরানো সম্ভব এবং গ্রহণের সম্মতি স্পষ্ট বা পরোক্ষ হতে পারে। এমনকি পশুকে ব্যবহার করে ইচ্ছাকৃতভাবে সম্পত্তি সরানোও চুরির অন্তর্ভুক্ত হতে পারে। তবে, কিছু অনিচ্ছাকৃতভাবে নেওয়া বা নিজের সম্পত্তি বলে বিশ্বাস করা অবস্থায় গ্রহণ করা চুরি নয়।\n৩৭৯. চুরির শাস্তি (সম্পত্তি-সংক্রান্ত অপরাধ)\n\nযে ব্যক্তি চুরি করবে তাকে যেকোন কারাদণ্ডে দণ্ডিত করা হবে যার মেয়াদ তিন বছর পর্যন্ত হতে পারে, বা জরিমানা বা উভয় দণ্ডে দণ্ডিত হবে।\n৩৮৩. চাঁদাবাজি\n\nচাঁদাবাজি তখন ঘটে যখন কোনো ব্যক্তি অন্য একজনকে ক্ষতির ভয় দেখিয়ে অসৎ উদ্দেশ্যে তার সম্পত্তি, মূল্যবান সিকিউরিটি বা মূল্যবান সিকিউরিটিতে রূপান্তরযোগ্য নথি গ্রহণ করে। এতে মানহানি, অপহরণ, বা সম্পত্তি ক্ষতিগ্রস্ত করার মতো হুমকিও অন্তর্ভুক্ত।\n৩৮৪. চাঁদাবাজির শাস্তি\n\nযে কেউ চাঁদাবাজি করবে তাকে যেকোন কারাদণ্ডে দণ্ডিত করা হবে যার মেয়াদ তিন বছর পর্যন্ত হতে পারে, বা জরিমানা বা উভয় দণ্ডে দণ্ডিত হবে।\n৪২৫. দুষ্টুমি\n\nদুষ্টুমি ঘটে যখন কেউ ইচ্ছাকৃতভাবে বা অবহেলায় সম্পত্তি ধ্বংস বা ক্ষতিগ্রস্ত করে, যা জনসাধারণ বা ব্যক্তির ক্ষতি বা ক্ষতির কারণ হয়। এর মধ্যে সম্পত্তির মূল্য, ব্যবহারিকতা হ্রাস করা বা অন্য কোনোভাবে ক্ষতি করা অন্তর্ভুক্ত। সম্পত্তির মালিককে ক্ষতি করার অভিপ্রায় থাকা জরুরি নয়; অন্য কাউকে সম্পত্তি ক্ষতির মাধ্যমে ক্ষতি করার উদ্দেশ্যই যথেষ্ট। দুষ্টুমি নিজের সম্পত্তি বা যৌথ মালিকানাধীন সম্পত্তির ক্ষেত্রেও হতে পারে।\n৪২৬. দুষ্টুমির শাস্তি\n\nযে ব্যক্তি দুষ্টুমি করবে তাকে এমন ধরনের কারাদণ্ডে দণ্ডিত করা হবে, যা তিন মাস পর্যন্ত বাড়তে পারে, বা জরিমানা, অথবা উভয়ই।\n৪৪১. অপরাধমূলক অনধিকারপ্রবেশ\n\nযে কেউ অন্যের দখলে থাকা সম্পত্তিতে অপরাধ করার উদ্দেশ্যে, অথবা ঐ সম্পত্তির দখলকারীর প্রতি ভীতি প্রদর্শন, অপমান বা বিরক্তি সৃষ্টির উদ্দেশ্যে প্রবেশ করে বা, আইনানুযায়ী প্রবেশ করার পর অবৈধভাবে সেখানে অবস্থান করে এই উদ্দেশ্যে, তাকে \"অপরাধমূলক অনধিকারপ্রবেশ\" করার অপরাধে অভিযুক্ত করা হয়।\n৪৪২. গৃহ-অনধিকারপ্রবেশ\n\nযে কেউ অপরাধমূলক অনধিকারপ্রবেশের মাধ্যমে কোনো ভবন, তাঁবু বা মানুষের বসবাসের জন্য ব্যবহৃত জাহাজ, অথবা উপাসনালয় বা সম্পত্তির রক্ষণের জন্য ব্যবহৃত ভবনে প্রবেশ করে বা সেখানে অবস্থান করে, তাকে \"গৃহ-অনধিকারপ্রবেশ\" করার অপরাধে অভিযুক্ত করা হয়।\nব্যাখ্যা: অপরাধমূলক অনধিকারপ্রবেশকারীর দেহের যেকোনো অংশের প্রবেশই গৃহ-অনধিকারপ্রবেশের জন্য যথেষ্ট।\n৪৪৭. অপরাধমূলক অনধিকারপ্রবেশের শাস্তি\n\nযে কেউ অপরাধমূলক অনধিকারপ্রবেশ করবে, তাকে এমন ধরনের কারাদণ্ডে দণ্ডিত করা হবে, যা তিন মাস পর্যন্ত বাড়তে পারে, বা ১৬৯ [এক হাজার পাঁচশত রুপি] পর্যন্ত জরিমানা, অথবা উভয়ই।\n৪৪৮. গৃহ-অনধিকারপ্রবেশের শাস্তি\n\nযে কেউ গৃহ-অনাচার করে তাকে বর্ণনার যেকোন একটি মেয়াদের কারাদণ্ডে দণ্ডিত করা হবে যা এক বছর পর্যন্ত হতে পারে, বা 170 [তিন হাজার টাকা] 170 পর্যন্ত জরিমানা, বা উভয় দণ্ডে দণ্ডিত হবে। \n\n\n== আরও দেখুন ==\nধারা ৪২০\nপাকিস্তানের আদালত ব্যবস্থা\nপাকিস্তানে ব্লাসফেমি আইন\nপাকিস্তানে কপিরাইট সুরক্ষা\nপাকিস্তানে সমকামীদের অধিকার\nহুদূদ অধ্যাদেশ\nপাকিস্তানে নারী সংক্রান্ত আইন\n\n\n== তথ্যসূত্র ==\n\n\n== বহিঃসংযোগ ==\nপাকিস্তান পেনাল কোডের সম্পূর্ণ পাঠ্য – সমস্ত সংশোধন সহ আপ-টু-ডেট – Pakistani.org\nপাকিস্তান পেনাল কোড 1860 – pakistancode.gov.pk\nটেমপ্লেট:Judiciary of Pakistan"}