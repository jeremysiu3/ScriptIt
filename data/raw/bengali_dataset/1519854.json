{"pageid": 1519854, "title": "চিরিগোটা", "url": "https://bn.wikipedia.org/wiki?curid=1519854", "content": "চিরিগোটা হল একটি স্প্যানিশ কোরাল লোকগান ঘরানা যা কাদিজ প্রদেশে উৎপত্তি লাভ করেছে। গানগুলি প্রথাগতভাবে তীব্র ব্যাঙ্গাত্মক হয় এবং প্রতি বছর দুই সপ্তাহের কার্নিভালের সময় পরিচ্ছদধারী গায়কদের দ্বারা প্রধানত রাস্তায় পরিবেশিত হয়। এটি পরচর্চা এবং জনসাধারণের মন্তব্যের একটি মাধ্যম হিসেবে বর্ণিত হয়েছে, যেগুলি বিশেষত রাজনৈতিক বা নৈতিক, এবং কখনও কখনও অশ্লীল প্রকৃতির। ফ্রাঙ্কো শাসনামলে ১৯৪৮ সাল পর্যন্ত, সাধারণ কার্নিভাল এবং সেইসঙ্গে এটিকে দমন করা হয়েছিল, তবে তার মৃত্যুর পর এবং গণতন্ত্র পুনঃপ্রতিষ্ঠার পর থেকে বিপুলভাবে এই শিল্পের পুনরুজ্জীবন ঘটে।\nরাজনীতিবিদরা প্রায়ই গানের বিষয় এবং লক্ষ্য হয়ে থাকেন। ২০১২ সালে, \"লস গর্ডিলোস\" নামক চিরিগোটা গোষ্ঠীর একটি সম্পূর্ণ সংগ্রহশালা মারিনালেদার (মধ্য আন্দালুসিয়ার একটি কাল্পনিক গ্রাম) নৈরাজ্যবাদী-সাম্যবাদী মেয়র হুয়ান ম্যানুয়েল সানচেজ গর্ডিলোর প্রতি উৎসর্গীকৃত হয়েছিল। বারো সদস্য মেয়র হুয়ান ম্যানুয়েল সানচেজ গর্ডিলোর মতো পোশাক পরেছিলেন এবং তার নেতৃত্বে সুপারমার্কেট আক্রমণের ওপর গানের প্রদর্শনী দিয়েছিলেন, যা ঐ গ্রীষ্মে কৃষক সম্প্রদায়ের মধ্যে বাড়তি দারিদ্র্যের পরিস্থিতি নাটকীয়ভাবে তুলে ধরেছিল। \n\n\n== তথ্যসূত্র =="}