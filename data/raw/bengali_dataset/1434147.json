{"pageid": 1434147, "title": "পোপ জোয়ান", "url": "https://bn.wikipedia.org/wiki?curid=1434147", "content": "পোপ জোয়ান (জোয়ানেস অ্যাংলিকাস, ৮৫৫-৮৫৭) হলেন কিংবদন্তী অনুসারে একজন মহিলা যিনি মধ্যযুগে দুই বছর পোপ হিসেবে আধিপত্য করেছিলেন। তার পোপ থাকার গল্পটি প্রথম ১৩ শতকে ক্রনিকলে প্রকাশিত হয়েছিল এবং পরবর্তীকালে সমগ্র ইউরোপে ছড়িয়ে পড়েছিল। তিনি যে পোপ ছিলেন এ তথ্যটি বহু শতাব্দী ধরে ব্যাপকভাবে বিশ্বাস করা হয়েছিল, তবে বেশিরভাগ আধুনিক পণ্ডিতরা এটিকে কাল্পনিক বলে মনে করেন।\nতার গল্পের বেশিরভাগ সংস্করণ তাকে একজন প্রতিভাবান এবং শিক্ষিত মহিলা হিসাবে বর্ণনা করে যিনি একজন পুরুষ হিসাবে ছদ্মবেশ ধারণ করেছিলেন। ষোড়শ শতাব্দীতে সিয়েনা ক্যাথেড্রালে অন্যান্য পোপদের মধ্যে জোয়ানের আবক্ষ মূর্তি ছিল; ১৬০০ সালে বিক্ষোভের পর এটি অপসারণ করা হয়।\nমার্টিন তার বিশদ পরিচয় উল্লেখ করেছিলেন। তার মতে মহিলা পোপের জন্মনাম জোয়ানেস অ্যাংলিকাস অফ মাইঞ্জ, তিনি ৯ম শতাব্দীতে কার্যভার সামলেছিলেন।  প্রোটেস্ট্যান্ট পণ্ডিত ডেভিড ব্লণ্ডেল শেষ পর্যন্ত গল্পটির অসারতা প্রদর্শন করেছিলেন। পোপ জোয়ানকে এখন ব্যাপকভাবে কাল্পনিক বলে মনে করা হয়, যদিও তার কিংবদন্তী সাংস্কৃতিক বর্ণনায় প্রভাবশালী রয়ে গেছে।\n\n\n== কথাশিল্পে অবস্থান ==\n২০১৯ সালের জুলাইতে মাল্টায় মদিনা খাদে একটি থিয়েটার শো অনুষ্ঠিত হয়েছিল যেখানে পোপ জোয়ানকে প্রধান চরিত্রে দেখানো হয়েছিল। \nমোবাইল গেম ইংরেজি: Fate/Grand Order-এ পোপ জোয়ানকে একজন শাসক শ্রেণীর সেবক হিসেবে উপস্থাপন করা হয়েছে।\n\n\n== আরো দেখুন ==\nপোপকে ঘিরে রচিত কিংবদন্তি\nমারোজিয়া\nসেকুলাম অবস্কুরাম\nথিওডোরা (সেনাট্রিক্স)\nউচ্চ ধর্মযাজক\n\n\n== তথ্যসূত্র =="}