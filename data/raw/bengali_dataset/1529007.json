{"pageid": 1529007, "title": "অমরজিৎ কৌর", "url": "https://bn.wikipedia.org/wiki?curid=1529007", "content": "অমরজিৎ কৌর (জন্ম: ২রা এপ্রিল ১৯৫২) একজন ভারতীয় রাজনীতিবিদ এবং ভারতের কমিউনিস্ট পার্টির জাতীয় সচিবালয়ের সদস্য। তিনি অল ইণ্ডিয়া ট্রেড ইউনিয়ন কংগ্রেসের সাধারণ সম্পাদক। ১৯৩৬ সালে মণিবেন কারা এআইটি ইউসি-এর সাধারণ সম্পাদক নির্বাচিত হওয়ার পর, অমরজিৎ স্বাধীন ভারতের প্রথম মহিলা যিনি কেন্দ্রীয় ট্রেড ইউনিয়নগুলির একটির নেতৃত্বে ছিলেন।\n\n\n== ব্যক্তিগত জীবন ==\n১৯৫২ সালে একটি সাধারণ পাঞ্জাবি পরিবারে অমরজিৎ কৌর জন্মগ্রহণ করেন। তিনি দিওয়ান সিং এবং কুলবন্ত কৌরের দ্বিতীয় সন্তান ছিলেন।\n\n\n== কর্মজীবন ==\nঅমরজিৎ কৌর ১৯৭৯ সাল থেকে সাত বছর অল ইণ্ডিয়া স্টুডেন্টস ফেডারেশন (এআইএসএফ)-এর দ্বিতীয় মহিলা সাধারণ সম্পাদক এবং ১৯৯৯ থেকে ২০০২ সাল পর্যন্ত ন্যাশনাল ফেডারেশন অফ ইণ্ডিয়ান উইমেন (এনএফআইডব্লিউ)-এর সাধারণ সম্পাদক ছিলেন। তিনি ১৯৯৪ থেকে ২০১৭ সাল পর্যন্ত এআইটি ইউসি-এর জাতীয় সম্পাদক ছিলেন। ছাত্রী থাকাকালীন, ১৯৭২ সালে মূল্যবৃদ্ধির বিরুদ্ধে সিপিআই বিক্ষোভে অংশগ্রহণ করায় তাঁকে দিল্লিতে ১০ দিনের জন্য জেলে পাঠানো হয়েছিল। ১৯৭৭ সালে আলীগড় মুসলিম বিশ্ববিদ্যালয়ে দাঙ্গার বিরুদ্ধে জামিয়া-জেএনইউ-দিল্লি বিশ্ববিদ্যালয়ের শিক্ষার্থীদের যৌথ বিক্ষোভে অংশগ্রহণ ক'রে তাঁকে চার দিনের জন্য জেলে যেতে হয়েছিল।\n\n\n== তথ্যসূত্র =="}