{"pageid": 1495603, "title": "জয় বাংলা (জাককানইবি)", "url": "https://bn.wikipedia.org/wiki?curid=1495603", "content": "জয় বাংলা বাংলাদেশের স্বাধীনতা যুদ্ধের স্মারক ভাস্কর্য। জাতীয় কবি কাজী নজরুল ইসলাম বিশ্ববিদ্যালয়ের প্রবেশমুখে স্থাপিত ভাস্কর্যটি মুক্তিযুদ্ধে শহিদদের স্মৃতির প্রতি উৎসর্গকৃত। মূলনাম জয় বাংলা স্লোগান থেকে গৃহীত। এটির নকশা ও নির্মাণ করেন পলাশ শেখ, কমল কুমার ঘোষ ও মাহবুবুর রহমান। উদ্যোগ গ্রহণ থেকে উন্মোচন পর্যন্ত, এটির নির্মাণে আড়াই বছর সময় লাগে। ২০১৭ সালের ৩ মে এটির আনুষ্ঠানিক উন্মোচন করা হয়। ভাস্কর্যটি মুক্তিযোদ্ধাদের একটি বড় অংশ- তরুণ ছাত্রসমাজকে তুলে ধরেছে।\n\n\n== বর্ণনা ==\nজয় বাংলা ভাস্কর্যটি একটি বেদির ওপর স্থাপিত। এটি মূলত দুজন তরুণ ও একজন নারী মুক্তিযোদ্ধার প্রতিকৃতি। শার্ট-প্যান্ট পরিহিত ও কাঁধে ব্যাগ ঝোলান একজন তরুণ মুক্তিযোদ্ধা দৃঢ় মুষ্টিবদ্ধ বাঁ-হাত মাথার উপরে তুলে দণ্ডায়মান। শাড়ি পরিহিত নারী মুক্তিযোদ্ধা দুহাতে জাতীয় পতাকা ধরে আছেন। এদের পিছনে অপর তরুণ মুক্তিযোদ্ধা দুই হাতে দৃঢ়ভাবে রাইফেল ধরে আছেন।\n\n\n== তথ্যসূত্র =="}