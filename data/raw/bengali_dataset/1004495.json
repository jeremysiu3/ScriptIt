{"pageid": 1004495, "title": "মার্কারি সালফাইড", "url": "https://bn.wikipedia.org/wiki?curid=1004495", "content": "মার্কারি সালফাইড, মারকিউরিক সালফাইড বা মার্কারি(II) সালফাইড হল পারদ এবং গন্ধকের একটি রাসায়নিক যৌগ। এর রাসায়নিক সংকেত HgS। এটি জলে কার্যত অদ্রবণীয়।\n\n\n== কেলাসের গঠন ==\n\nমার্কারি সালফাইডের দুই ধরনের কেলাস আছে:\n\nলাল সিনাবার (α-HgS), মার্কারি সালফাইডের এই রূপটি প্রকৃতিতে সাধারণভাবে পাওয়া যায়। এটি সিঁন্দুর রঙের।\nকালো মেটাসিনবার (β-HgS), প্রকৃতিতে খুব কম দেখা যায়।\nলাল, α-HgS এর স্ফটিকগুলি আলোক সক্রিয়। Hg-S এর কুণ্ডলী গঠনের জন্য হয়।\n\n\n== প্রস্তু‍তি এবং রসায়ন ==\nমার্কারি (II) লবণের দ্রবণের মধ্য দিয়ে হাইড্রোজেন সালফাইড গ্যাস পরিচালিত করলে কালো পাউডার হিসাবে β-HgS এর  অধঃক্ষেপ পড়ে। সিনাবার অকরিককে বায়ুতে তাপজারণ করার সময় যে বাষ্প উৎপন্ন হয় তাকে ঘনীভূত করে পারদ পাওয়া যায়।\n\n\n== ব্যবহার ==\nα-HgS লাল রঙ্গক হিসাবে সিঁদুর নামেই বেশি পরিচিত। সিঁদুরের রঙ আস্তে আস্তে গাঢ় হওয়ার যে প্রবণতা থাকে তা আসলে লাল α-HgS থেকে কালো β-HgS রূপান্তরের জন্য হয়। তবে ইটালির পম্পেইয়ে প্রত্নতাত্ত্বিক খননকালের সময় β-HgS সনাক্ত করা যায়নি, যেখানে প্রাথমিকভাবে লাল দেয়াল কালো হয়ে গিয়েছিল। এর কারণ হিসেবে পারদের ক্লোরাইড যৌগ (যেমন, কর্ডিয়ারাইট, ক্যালোমেল এবং টেরলিংগুয়াইট), ক্যালসিয়াম সালফেট, এবং জিপসাম এর গঠনের জন্য দায়ী ছিল।\n\n\n== তথ্যসূত্র =="}