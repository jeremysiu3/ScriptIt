{"pageid": 1087983, "title": "ইউরোপে নারী", "url": "https://bn.wikipedia.org/wiki?curid=1087983", "content": "ইউরোপীয় মহিলাদের বিকাশ এবং ইতিহাস ইউরোপের উন্নয়ন এবং ইতিহাসের সাথে মিলে যায়। ইউরোপীয় ইউনিয়নের জনসংখ্যার প্রায় ৫১.২% নারী, (২০১১ সালে জানুয়ারীর আদমশুমারি অনুযায়ী ইইউ এর জনসংখ্যার সংখ্যা ৫০২.১২২৫ মিলিয়ন)।\nবর্তমান যুগে শ্রেণিবিন্যাসের ক্ষেত্রে, তাদের মধ্যে এমন কিছু লোক আছে যারা ইউরোপীয় মহাদেশে বাস করে, অথবা সেখানে জন্মগ্রহণ করেছে, অথবা মহাদেশের আদি বাসিন্দা।\nইউরোপের নারীরা নিম্নোক্ত সার্বভৌম দেশে বসবাস করে:\n\n আলবেনিয়া\n অ্যান্ডোরা\n আর্মেনিয়া\n অস্ট্রিয়া\n আজারবাইজান\n বেলারুশ\n বেলজিয়াম\n বসনিয়া ও হার্জেগোভিনা\n বুলগেরিয়া\n সাইপ্রাস\n চেক প্রজাতন্ত্র\n ডেনমার্ক\n ইস্তোনিয়া\n ফিনল্যান্ড\n ফ্রান্স\n জর্জিয়া\n জার্মানি\n গ্রিস\n হাঙ্গেরি\n আইসল্যান্ড\n আয়ারল্যান্ড\n ইতালি\n কাজাখস্তান\n লাতভিয়া\n লিশটেনস্টাইন\n লিথুয়ানিয়া\n লুক্সেমবুর্গ\n ম্যাসেডোনিয়া\n মাল্টা\n মলদোভা\n মোনাকো\n মন্টিনিগ্রো\n নেদারল্যান্ডস\n নরওয়ে\n পোল্যান্ড\n পর্তুগাল\n রোমানিয়া\n রাশিয়া\n সান মারিনো\n সার্বিয়া\n স্লোভাকিয়া\n স্লোভেনিয়া\n স্পেন\n সুইডেন\n  সুইজারল্যান্ড\n তুরস্ক\n ইউক্রেন\n যুক্তরাজ্য (যা ইংল্যান্ড উত্তর আয়ারল্যান্ড স্কটল্যান্ড ওয়েল্‌স্‌ আছে)\n ভ্যাটিকান সিটি\n\n\n== ক্ষমতাবান নারী ==\nইউরোপে অনেক নারী দেশের নিম্ন কক্ষের সদস্য হয়। এখানে নারীর ভোটাধিকার প্রয়োগ ও সংসদ সদস্য হতে পরে। কোন কোন দেশে নারীরা প্রধানমন্ত্রীও হয়। ইংল্যান্ডের রানী ও জার্মানির চ্যন্সেলর এর নাম এখানে উল্লেখ করা যেতে পারে।\n\n\n== মধ্যযুগে ইউরোপে নারী ==\nমধ্যযুগের ইউরোপে নারীর অবস্থান নির্ধারিত হয়েছিল বাইবেলের বর্ণনা অনুসারে। আদমের পাঁজর থেকে তৈরি হওয়া ইভ নৈতিক ভাবে দুর্বল ছিলেন। ইভ পাপের প্রলোভনে ধরা দিয়েছিলেন, নিষিদ্ধ ফল ভক্ষণ করেছিলেন। এইজন্য বাইবেল অনুসারে, নারী পুরুষের কর্তৃত্বাধীনে থাকবে বলে মনে করা হয়। একমাত্র কুমারী মাতা মেরী ছিলেন পরম পূজনীয় ও শ্রদ্ধাশীল ব্যক্তিত্ব।\nমধ্যযুগের পরিবার ছিল পিতৃতান্ত্রিক। সমাজে সর্বত্রই পুরুষের শাসন ছিল। রাজতন্ত্র, শাসনতন্ত্র, অর্থনীতি সর্বক্ষেত্রেই পুরুষের কর্তৃত্ব বিদ্যমান ছিল। তবে ক্রুসেডের সময় থেকে মহিলাদের অবস্থানের উন্নতি হয়েছিল। কারণ ইউরোপ যুদ্ধবিগ্রহে জড়িয়ে পড়ার ফলে পরিবারগুলোতে পুরুষের নিয়ন্ত্রণ কমে যায়। মহিলাদের হাতে পরিবারগুলো দেখভালের দায়িত্ত্ব পড়েছিল। এমনকি তারা সম্পত্তি রক্ষণাবেক্ষণের দায়িত্ব পালন করতেন। অভিজাত মহিলাদের তুলনায় নিম্নবর্গীয় মেয়েরা অপেক্ষাকৃত বেশি স্বাধীনতা ভোগ করত। কৃষক রমণীরা তার পুরুষ সহকর্মীদের সাহায্যের জন্য মাঠে যেত। গার্হস্থ্য জীবনযাপনের পাশাপাশি স্ত্রীর অন্যতম কর্তব্য ছিল স্বামীকে সাহায্য করা। মধ্য যুগে বহু চিত্রে মাকু হাতে বস্ত্রবয়নরত মহিলার ছবি আবিষ্কৃত হয়েছে।বিভিন্ন কুটির শিল্পে নারীর অংশগ্রহণ ছিল গুরুত্বপূর্ণ। হপস নামক এক ধরনের লতাগুল্ম থেকে বিয়ার তৈরীর কাজ মেয়েরাই করত। শহরবাসী মহিলারা চামড়া শিল্প, ধাতু শিল্প এমনকি দোকান চালানোর কাজে নিযুক্ত থাকতো। সামন্ততান্ত্রিক সমাজ ব্যবস্থায় কৃষক রমণীর উপর সামন্তপ্রভূর কর্তৃত্ব বজায় থাকতো। মধ্যযুগের নারীদের বিবাহের বয়স ছিল খুবই কম। স্বামীহারা বিধবার অধিকাংশই সন্ন্যাসিনী হিসেবে মঠে আশ্রয় নিতেন। অনেকে মঠে গুরুত্বপূর্ণ দায়িত্ব পালন করেছিলেন। কয়েকজন শিক্ষিতা সন্ন্যাসিনী মঠ অধ্যক্ষ বা Abbesse হিসেবে আত্মপ্রকাশ করেছিলেন। অনেক মহিলা ধাত্রী মায়ের মতো গুরুত্বপূর্ণ কাজও করেছিলেন।\n\n\n== আধুনিক যুগে নারী ==\nইউরোপে আধুনিক যুগের সূচনালগ্নে যে উদারনৈতিক, মানবতাবাদী ও যুক্তিবাদী এবং গণতান্ত্রিক চিন্তাধারার উন্মেষ ঘটেছিল তার পূর্ণতা পেয়েছিল অষ্টাদশ শতাব্দীর ফরাসি বিপ্লবের মধ্য দিয়ে। ১৭৮৯ সালে ফরাসির বৈপ্লবিক সরকার জাতীয় সংসদে ঘোষণা করেছিল যে, ‘সকল মানুষ স্বাধীন হয়ে জন্মেছে এবং সকল মানুষের সমান অধিকার রয়েছে।’ ফরাসি বিপ্লবের মধ্য দিয়ে ইউরোপে নারীর অধিকার জাগ্রত হয়।\nউনবিংশ ও বিংশ শতাব্দীতে ব্যাপক পরিবর্তন লক্ষ্য করা যায়। যেমন আইনে নারীদের সম-অধিকার রক্ষিত হয়েছে। নারীরা যুগ যুগ ধরে গৃহস্থালীর কাজ, সন্তান জন্ম ও লালন পালন, সেবিকা, মা, স্ত্রী, প্রতিবেশী, বন্ধু ও শিক্ষকের দায়িত্ব পালন করে আসছে। যুদ্ধকালীন সময়ে নারীদের দিয়ে শ্রম বাজারে এমন কাজও করানো হয়েছে যা পুরুষদের জন্য নিষিদ্ধ ছিল। যুদ্ধ পরবর্তী সময়ে তারা তাদের চাকরি হারায় এবং তাদের পুনরায় গৃহস্থালী ও সেবামূলক কাজে নিয়োজিত হয়।\n\n\n== ইউরোপে নারীর প্রতি সহিংসতা ==\nইউরোপীয় ইউনিয়নভুক্ত ২৮টি দেশের ৪২ হাজার নারীর সাক্ষাত্কারের ভিত্তিতে ‘ইইউ এজেন্সি ফর ফান্ডামেন্টাল রাইটস’ (এফআরএ) প্রতিবেদন তৈরি করে। এতে দেখা যায়, এসব দেশে প্রতি তিনজনে একজন নারী ১৫ বছর বয়স থেকে শুরু করে কোনো না-কোনোভাবে ‘যৌন নিপীড়ন’-এর শিকার হয়েছে। আর প্রতি ২০ জনে একজন ধর্ষিত হন। প্রতি ১০ জনে একজন নারীর পিছু ধাওয়া করে তাঁকে উত্ত্যক্ত করেন সাবেক স্বামী বা প্রেমিক। বেশির ভাগ ক্ষেত্রেই বর্তমান বা সাবেক সঙ্গীর দ্বারা এমন সহিংসতার ঘটনার শিকরা হন নারীরা। আর সম্পর্ক থাকাকালেই নিপীড়নের শিকার হয়েছেন বলে জানিয়েছেন ২২ শতাংশ নারী। জরিপে অংশগ্রহণকারীদের ৩১ শতাংশ জানিয়েছেন, সঙ্গীর দ্বারা ধর্ষিত হয়েছেন তাঁরা। মাত্র ১৪ শতাংশ নারী সঙ্গীর দ্বারা ভয়াবহ নিপীড়নের কথা পুলিশকে জানিয়েছেন। আর মাত্র ১৩ শতাংশ নারী সঙ্গী নন এমন কারও দ্বারা গুরুতর নিপীড়নের বিষয়টি পুলিশকে জানিয়েছেন। প্রতি ১০ জনে একজন নারী ১৫ বছর বয়স হওয়ার আগেই কোনো প্রাপ্তবয়স্ক পুরুষের দ্বারা যৌন নিপীড়নের শিকার হয়েছেন বলে জানিয়েছেন। এসব দেশের মধ্যে সবচেয়ে বেশি ডেনমার্কে, প্রায় ৫২ শতাংশ। এরপর রয়েছে যথাক্রমে ফিনল্যান্ড, ৪৭ শতাংশ এবং সুইডেন ৪৬ শতাংশ। যুগ্মভাবে এ তালিকার শীর্ষ পঞ্চমে আছে যুক্তরাজ্য। দেশটিতে নারীর প্রতি এমন সহিংসতার হার ৪৪ শতাংশ। আর এ তালিকায় দেখা গেছে নারীর প্রতি সবচেয়ে কম সহিংসতা ঘটছে পোল্যান্ডে, ১৯ শতাংশ।\n\n\n== মুসলিম নারীর অবস্থান ==\nইউরোপে বসবাসকারি মুসলিম নারীরা ইসলামি রীতি অনুযায়ী চলাফেরা করেন এবং একই সঙ্গে সমাজ ও কর্মক্ষেত্রে সমঅধিকার চান, আর তাতেই তাদের জীবনে দেখা দিচ্ছে সমস্যা৷ সেখানে মাথা ঢেকে চলা এবং নেকাব ব্যবহার করার বিষয়টি নিয়ে বিতর্ক হয়। তবে একজন নারী, একজন মুসলিম এবং একজন ইউরোপীয়র মধ্যে ভারসাম্য রক্ষা করতে হলে বহুমুখিতার স্বীকৃতি প্রয়োজন হয়৷ অনেক দেশ রাষ্ট্রীয়ভাবে হিজাব, বোরখা ও নেকাব নিষিদ্ধ করেছে এবং তারা এ পোশাককে সভ্যতা ও প্রগতির অন্তরায় ভাবে।\n\n\n== অর্থনৈতিক অঙ্গনে নারাী ==\nইউরোপের জনসংখ্যার এক-চতুর্থাংশ দারিদ্র্যের ঝুঁকিতে রয়েছে এবং এর মধ্যে সবচেয়ে ঝুঁকিতে নারীরা। দারিদ্রের ঝুঁকিতে থাকা পুরুষের চেয়ে নারীর সংখ্যা এক কোটি ২০ লাখ বেশি। তবুও অনেক নারী আছেন তারা অর্থনৈতিকভাবে সাবলম্বী।\n\n\n== তথ্যসূত্র =="}