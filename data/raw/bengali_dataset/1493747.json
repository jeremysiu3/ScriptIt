{"pageid": 1493747, "title": "বন্ডিওলা স্যান্ডউইচ", "url": "https://bn.wikipedia.org/wiki?curid=1493747", "content": "বন্ডিওলা স্যান্ডউইচ বা বন্ডিপান শূকরের কাঁধের মাংসের মোটা টুকরো দিয়ে তৈরি স্যান্ডউইচ। বন্ডিপান সাধারণত আর্জেন্টিনার পথখাবার এবং একইসাথে রেস্তোরাঁয় জনপ্রিয়। এতে নিরাময় করা শূকরের কাঁধের মাংস সাধারণত শিকে আটকে আগুনে পুড়িয়ে এবং মাংসের মোটা ভাজা টুকরোগুলি একটি মচমচে কর্তিত ব্রিয়াশ রুটির মাঝে লেবু এবং রসুনের সস দিয়ে পরিবেশন করা হয়। মাংসের ওপর বিভিন্ন ধরনের মশলা এবং সবজি দেওয়া হয়ে থাকে।\n\n\n== ইতিহাস ==\nবুয়েনস আইরেসের অনেক রেস্তোরাঁয় স্যান্ডউইচ একটি প্রচলিত ও সাধারণ খাবার। ২০১৩ সাল নাগাদ বন্ডিওলা স্যান্ডউইচের জনপ্রিয়তা স্থানীয় সসেজ 'করিপান' এবং ভাজা তাজা মাংস 'প্যারিলা'র সাথে পাল্লা দিয়ে বাড়তে থাকে। এটি সাধারণত \"বন্ডিপান\" হিসাবেও উল্লেখ করা হয় এবং একটি ঐতিহ্যবাহী খাদ্য পদ ও পথখাবার হিসাবে বিবেচিত।\nআর্জেন্টিনায় সব বার্গার কিং রেস্তোরাঁতে \"বন্ডিওলিটা কিং\" নামে এই স্যান্ডউইচ বিক্রি হয়। তারা স্যান্ডউইচে গমের তিল থাকা রুটির সাথে ঐতিহ্যবাহী ও পছন্দের সবজির আচ্ছাদন দিয়ে বিক্রি করে। প্যারাগুয়ের বার্গার কিং রেস্তোরাঁতেও বন্ডিওলা স্যান্ডউইচ পাওয়া যায়।\n\n\n== বর্ণনা ==\n\nবন্ডিপানে নিরাময় করা শূকরের কাঁধের টুকরো করা ঝলসানো মাংস থাকে যা ফালি করা রুটির মাঝে সাধারণত লেবুর রস দিয়ে পরিবেশন করা হয়। বৈচিত্র্য আনতে মাঝে মাঝে বিয়ার দিয়ে অল্প আঁচে মাংস রান্না করা করা হয়, তারপর শক্ত চেডার পনির ও ক্যারামেলে চুবানো পেঁয়াজ দিয়ে ব্রিয়াশ রুটিতে পরিবেশন করা হয়। পাশাপাশি বাঁধাকপি ও মেয়োনিজের সালাদ দেওয়া হতে পারে। কখনও কখনও বন্ডিওলা মাংসে অন্যান্য উপাদান, যেমন বেকন এবং পেঁয়াজের পুর দিয়ে রুটির ফালিতে পরিবেশিত হয়। মাঝে মাঝে একাধিক ব্যক্তির খাবার উপযোগী বড় স্যান্ডউইচ পরিবেশন করা হয়।\n\n\n=== বন্ডিওলা মাংস ===\nশূকরের কাঁধের চর্বিযুক্ত মাংস জায়ফল, লবণ, পাপরিকা এবং গোলমরিচ দিয়ে কষানো হয়। তারপর মাংসকে মুড়ে ৩০ থেকে ৬০ দিনের জন্য বেঁধে রাখা হয়। প্রক্রিয়া চলাকালীন মাংসস্থিত জল বাষ্পীভূত হয় এবং ল্যাকটিক অ্যাসিডের গাঁজন ঘটে। গাঁজনে নিঃসৃত উৎসেচক মাংসের স্বাদ পরিবর্তন করে। শূকরের পিছনের পা এবং ঘাড়ের পেশি থেকে নেওয়া মাংস ব্যবহার করেও বন্ডিওলা তৈরি হতে পারে।\nনিরাময় প্রক্রিয়ার মধ্যে প্রায়ই শূকরের মূত্রাশয়ের মাংস অন্তর্ভুক্ত থাকে এবং কিছু ধরনে বাছুরের মাংস (বন্ডিওলা ডি অ্যাড্রিয়া) অথবা ধূমায়িত মাংস (বন্ডিওলা অ্যাফিমিকাটা) অন্তর্ভুক্ত থাকে। নিরাময় প্রক্রিয়ায় বেকন অন্তর্ভুক্ত থাকলে একে বন্ডিওলা ডি ট্রেভিসো বলা হয়। বন্ডিওলার মাংস কষানোর প্রায় সমরূপ আমেরিকান প্রক্রিয়া বোস্টন বাট নামে পরিচিত।\n\n\n== তথ্যসূত্র =="}