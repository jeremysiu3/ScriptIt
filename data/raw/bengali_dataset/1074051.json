{"pageid": 1074051, "title": "২০২১–২২ দক্ষিণ আফ্রিকা ক্রিকেট দলের শ্রীলঙ্কা সফর", "url": "https://bn.wikipedia.org/wiki?curid=1074051", "content": "দক্ষিণ আফ্রিকা পুুরুষ ক্রিকেট দল ২০২১ সালের সেপ্টেম্বর মাসে তিনটি একদিনের আন্তর্জাতিক (ওডিআই) ও তিনটি টোয়েন্টি২০ আন্তর্জাতিক (টি২০আই) ম্যাচ খেলার জন্য শ্রীলঙ্কা সফর করে। ওডিআই সিরিজটি ২০২০–২০২৩ আইসিসি পুরুষ ক্রিকেট বিশ্বকাপ সুপার লিগের একটি অংশ হিসেবে গণ্য হয়।\nসফরটি প্রাথমিকভাবে ২০২০ সালের জুন মাসে অনুষ্ঠিত হওয়ার কথা ছিল, কিন্তু কোভিড-১৯ মহামারি সফরটিকে ঝুঁকির মুখে ফেলে দেয়। শ্রীলঙ্কা ক্রিকেটের প্রধান নির্বাহী কর্মকর্তা অ্যাশলি দে সিলভা ও ক্রিকেট দক্ষিণ আফ্রিকার ভারপ্রাপ্ত পরিচালক গ্রেইম স্মিথ দুজনেই উল্লেখ করেন যে তাঁদের অনুশীলনের জন্য যথেষ্ট সময় প্রয়োজন। ২০২০ সালের ২০ এপ্রিল উভয় ক্রিকেট বোর্ড নিশ্চিত করে যে মহামারির কারণে সফরটি স্থগিত করা হয়েছে। ২০২০ সালের ১ আগস্ট গ্রেইম স্মিথ নিশ্চিত করেন যে ২০২০ ক্যারিবিয়ান প্রিমিয়ার লিগ ও ২০২০ ইন্ডিয়ান প্রিমিয়ার লিগ-এর সঙ্গে তারিখ সংক্রান্ত ঝামেলার কারণে সফরটি অনির্দিষ্টকালের জন্য স্থগিত করা হয়েছে।\n২০২১ সালের ৩০ জুলাই ক্রিকেট দক্ষিণ আফ্রিকা নিশ্চিত করে যে সিরিজের সবগুলো ম্যাচ রণসিংহে প্রেমাদাসা স্টেডিয়ামে জৈবসুরক্ষিত বুদ্‌বুদের মধ্যে অনুষ্ঠিত হবে।\nওডিআই সিরিজে শ্রীলঙ্কা ২–১ ব্যবধানে জয়ী হয়। টি২০আই সিরিজে দক্ষিণ আফ্রিকা ৩–০ ব্যবধানে শ্রীলঙ্কাকে পরাজিত করতে সক্ষম হয়।\n\n\n== দলীয় সদস্য ==\n\n২০২১ সালের ২২ আগস্ট শ্রীলঙ্কা ক্রিকেট দাসুন শানাকাকে অধিনায়ক করে ৩০ সদস্যের একটি প্রাথমিক দল ঘোষণা করে। শ্রীলঙ্কা ওডিআই ও টি২০আই ম্যাচের জন্য আলাদা দল ঘোষণা না করে পুরো সফরের জন্য ২২ সদস্যের একটি মিলিত দল ঘোষণা করে।\nকোভিড-১৯ পরীক্ষায় পজিটিভ আসার কারণে জুনিয়র দালা দক্ষিণ আফ্রিকার ওডিআই দল থেকে ছিটকে যান। তাঁর বদলি হিসেবে লুথো সিপামলাকে দলে নেয়া হয়। প্রথম ওডিআই ম্যাচে খেলার সময় দক্ষিণ আফ্রিকার অধিনায়ক তেম্বা বাভুমার আঙুলে চিড় ধরায় তিনি সিরিজের বাকি ম্যাচগুলো হতে ছিটকে যান। কেশব মহারাজকে দ্বিতীয় ও তৃতীয় ওডিআই-এর জন্য অধিনায়ক ঘোষণা করা হয়।\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}