{"pageid": 1184202, "title": "মুসা দিয়াবি", "url": "https://bn.wikipedia.org/wiki?curid=1184202", "content": "মুসা দিয়াবি (ফরাসি: Moussa Diaby, ফরাসি উচ্চারণ: ​[musˈa dˈa͡ɪəbi]; জন্ম: ৭ জুলাই ১৯৯৯) হলেন একজন ফরাসি পেশাদার ফুটবল খেলোয়াড়। তিনি বর্তমানে জার্মান ক্লাব বায়ার লেভারকুজেন এবং ফ্রান্স জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৬ সালে, মুসা ফ্রান্স অনূর্ধ্ব-১৮ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। প্রায় ৫ বছর যাবত ফ্রান্সের বয়সভিত্তিক দলের হয়ে খেলার পর, তিনি ২০২১ সালে ফ্রান্সের হয়ে আন্তর্জাতিক পর্যায়ে অভিষেক করেছেন; ফ্রান্সের জার্সি গায়ে তিনি এপর্যন্ত ৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমুসা দিয়াবি ১৯৯৯ সালের ৭ই জুলাই তারিখে ফ্রান্সের প্যারিসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমুসা ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৬ সালে তিনি ফ্রান্স অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ফ্রান্সের বয়সভিত্তিক দলের হয়ে তিনি প্রায় ৫ বছরে ৪৯ ম্যাচে অংশগ্রহণ করে ১২টি গোল করেছেন।\n২০২১ সালের ১লা সেপ্টেম্বর তারিখে, ২২ বছর, ১ মাস ও ২৫ দিন বয়সে, বাম পায়ে ফুটবল খেলায় পারদর্শী মুসা বসনিয়া ও হার্জেগোভিনার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ফ্রান্সের হয়ে অভিষেক করেছেন। উক্ত ম্যাচের ৯০তম মিনিটে আক্রমণভাগের খেলোয়াড় কিলিয়ান এমবাপের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১১ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। ফ্রান্সের হয়ে অভিষেকের বছরে মুসা সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমুসা দিয়াবি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মুসা দিয়াবি  (ইংরেজি)  \nসকারবেসে মুসা দিয়াবি (ইংরেজি) \nবিডিফুটবলে মুসা দিয়াবি  (ইংরেজি)  \nট্রান্সফারমার্কেটে মুসা দিয়াবি (ইংরেজি) \nওয়ার্ল্ডফুটবল.নেটে মুসা দিয়াবি (ইংরেজি) \nইএসপিএন এফসিতে মুসা দিয়াবি (ইংরেজি) \nন্যাশনাল-ফুটবল-টিমস.কমে মুসা দিয়াবি (ইংরেজি)"}