{"pageid": 1323328, "title": "চতুর নিয়ন্ত্রণ (মনোবিজ্ঞান)", "url": "https://bn.wikipedia.org/wiki?curid=1323328", "content": "মনোবিজ্ঞানের আলোচনায় চতুর নিয়ন্ত্রণ বলতে এমন এক ধরনের আচরণকে বোঝায়, যার উদ্দেশ্য ইচ্ছাকৃতভাবে অন্য এক বা একাধিক ব্যক্তির উপর মানসিক ও আবেগিকভাবে অন্যায্য প্রভাব বিস্তার করে ও শোষণ করে তাদের ক্ষতি সাধন করে নিজের স্বার্থসিদ্ধি করা (যেমন আর্থিক, ক্ষমতা বা প্রতিপত্তি লাভ, ইত্যাদি)। সাধারণ জনসাধারণের ব্যাপারে নাকি মানসিক রোগীর ব্যাপারে বলা হচ্ছে কি না, তার উপরে এবং সংস্কৃতিভেদে চতুর নিয়ন্ত্রণের সংজ্ঞা ভিন্ন হতে পারে। চতুর নিয়ন্ত্রণকে সাধারণত সামাজিক প্রভাববিস্তারের একটি অসৎ রূপ হিসেবে গণ্য করা হয়, কেননা এতে অপরের ক্ষতিসাধন করা হয়।\nচতুর নিয়ন্ত্রণমূলক প্রবণতা বিভিন্ন ধরনের ব্যক্তিত্বের বিকার থেকে উদ্ভূত হতে পারে, যেমন সীমারেখাবর্তী ব্যক্তিত্বের বিকার, আত্মকামী ব্যক্তিত্বের বিকার বা সমাজবিরোধী ব্যক্তিত্বের বিকার। চতুর নিয়ন্ত্রণের সাথে উচ্চমাত্রার আবেগিক বুদ্ধিমত্তার সম্পর্ক আছে। এটি মাকিয়াভেল্লিবাদ নামক একটি ব্যক্তিত্ব নির্মিতির মূল উপাদান হিসেবে গণ্য করা হয়।\nসাধারণ প্রভাববিস্তার ও প্ররোচণার সাথে চতুর নিয়ন্ত্রণের পার্থক্য আছে। যেসব প্রভাববিস্তারের কাজ চতুর নিয়ন্ত্রণমূলক নয়, সেগুলিকে সাধারণত নিরীহ বা নির্দোষ মনে করা হয় এবং কোনও ব্যক্তির প্রভাব গ্রহণ করা বা প্রত্যাখ্যান করার স্বাধীনতার উপর অন্যায্যভাবে দমনমূলক হিসেবে এটিকে গণ্য করা হয় না। প্ররোচনা হল কোনও উদ্দীষ্ট কাজের প্রতি (সাধারণত একটি নির্দিষ্ট লক্ষ্যের প্রেক্ষাপটে) অন্যকে পরিচালিত করার ক্ষমতা। প্ররোচনার সময় অন্যের বিশ্বাস, ধর্ম, প্রেরণা বা আচরণের উপর প্রভাব বিস্তার করার চেষ্টা করা হয়। প্রভাববিস্তার বা প্ররোচনা ইতিবাচক বা নেতিবাচক নয়, কিন্তু চতুর নিয়ন্ত্রণ মূলত নেতিবাচক। তবে কেউ কেউ চতুর নিয়ন্ত্রণের ইতিবাচক দিকের পক্ষে যুক্তি প্রদান করেছেন।টেমপ্লেট:Contradict inline ইতিবাচক চতুর নিয়ন্ত্রণ হল এমন এক ধরনের চর্চা যাতে একজন ব্যক্তি তাঁর পক্ষে যাচ্ছে না, এমন যেকোনও দিককে একটি ইতিবাচক অভিজ্ঞতায় রূপান্তরিত করেন। শেষ বিচারে একজন ব্যক্তির লক্ষ্য থাকে চতুর নিয়ন্ত্রণের বশবর্তী না হওয়া, কিন্তু যদি এমন পরিস্থিতির উদ্ভব হয়েই যায়, তাহলে ব্যক্তিটি সেরা ফলাফলের জন্য ইতিবাচক চতুর নিয়ন্ত্রণের আশ্রয় নিতে পারে।\n\n\n== তথ্যসূত্র ==\n\n\n== তথ্যসূত্র ==\n\n\n== আরও পড়ুন ==\n\nগ্রন্থ\n\nগবেষণাপত্র\n\nটেমপ্লেট:Manipulation (psychology)\nটেমপ্লেট:Disinformation"}