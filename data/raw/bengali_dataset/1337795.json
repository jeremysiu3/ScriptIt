{"pageid": 1337795, "title": "অশ্বিনী ভাবে", "url": "https://bn.wikipedia.org/wiki?curid=1337795", "content": "অশ্বিনী ভাবে একজন ভারতীয় মডেল এবং অভিনেত্রী যিনি হিন্দি এবং মারাঠি ভাষার চলচ্চিত্র এবং টিভি ধারাবাহিকে তার কাজের জন্য পরিচিত। জন্মগতভাবে তিনি ভারতীয় হলেও বর্তমানে তিনি সান ফ্রান্সিসকো -এর উপকুল অঞ্চলে বসবাস করছেন।\n\n\n== নিজস্ব জীবন ==\nঅশ্বিনী ভাবে ৭ মে ১৯৭২ সালে ভারতের মহারাষ্ট্র রাজ্যের মুম্বাই শহরে জন্মগ্রহণ করেছিলেন। তিনি মুম্বাইয়ের রূপারেল কলেজ থেকে দর্শনে স্নাতক এবং সান ফ্রান্সিসকোর একাডেমি অফ আর্ট ইউনিভার্সিটি থেকে মোশন পিকচার ও টেলিভিশনের ডিগ্রিতে স্নাতক। অশ্বিনী ২০০৭ সালে একজন উদ্যোক্তা কিশোর বোপার্দিকারকে বিয়ে করেছেন।\n\n\n== অভিনয় ও কাজ ==\nটিভির একটি হিন্দি কল্পবিজ্ঞান বিষয়ভিত্তিক ধারাবাহিক অন্তরীক্ষ -তে তাকে প্রথম অভিনয় করতে দেখা যায়। পরবর্তীতে তিনি লক্ষ্মীকান্ত বের্দে, অশোক সরফ, শচীন এবং বিক্রম গোখলের মতো শীর্ষ মারাঠি চলচ্চিত্র তারকাদের বিপরীতে মারাঠি চলচ্চিত্র যেমন ধড়কেবাজ, আশি হি বানওয়া বনভি এবং কালাত নাকালত-এ প্রধান নায়িকার চরিত্রে অভিনয় করেন। তিনি প্রায় ৪০ টির ও বেশি সমালোচকদের দ্বারা প্রশংসিত ছবিতে অভিনয় করেছেন যার মধ্যে উল্লেখযোগ্য, কালাত নকলাত, আহুতি, আশি হি বানাওয়া বনভি, ভৈরবী, পুরুষ, এবং হেনা। তিনি অন্যান্য হিন্দি সিনেমা যেমন মীরা কা মোহন, হানিমুন, সৈনিক এবং বাঁধন-এও অভিনয় করেছেন। ১৯৯৩ সালে, তিনি দক্ষিণ ভারতীয় অভিনেতা ড. বিষ্ণুবর্ধন, অক্ষয় কুমার (সৈনিক চলচ্চিত্রে তার সহ-অভিনেতা), আশুতোষ রানা এবং অন্যান্য বহু অভিনেতার সাথে কেশু পরিচালিত কন্নড় চলচ্চিত্র বিষ্ণু বিজয় -এ অভিনয় করেন। ১৯৯৭ সালে তিনি ভি. মনোহর পরিচালিত কন্নড় ফিল্ম রাঙ্গেনহাল্লিয়াগে রাঙ্গদা রাঙ্গেগৌড়াতে অভিনয় করেন, যেখানে ড. অম্বরীশ এবং রমেশ অরবিন্দ -এর মত জনপ্রিয় অভিনেতারাও অভিনয় করেছিলেন। ভাবে একটি বিখ্যাত মারাঠি মঞ্চ নাটক লগনাচি বেদি (দ্য হ্যান্ডকফস অফ ম্যারেজ) এও প্রধান ভূমিকায় অভিনয় করেছিলেন। ১৯৯৩ সালে তিনি যশ চোপড়ার সিনেমা পরম্পরা-তে সাইফ আলি খান এবং আমির খানের মায়ের চরিত্রে অভিনয় করেছিলেন। পরে তিনি একটি টিভি ধারাবাহিক যুগপুরুষে অভিনয় করেন।\n\n\n== তথ্যসূত্র =="}