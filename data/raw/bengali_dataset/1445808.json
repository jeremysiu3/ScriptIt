{"pageid": 1445808, "title": "আতিলা ফিওলা", "url": "https://bn.wikipedia.org/wiki?curid=1445808", "content": "আতিলা চাবা ফিওলা (হাঙ্গেরীয়: Attila Fiola; জন্ম: ১৭ ফেব্রুয়ারি ১৯৯০; আতিলা ফিওলা নামে সুপরিচিত) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে হাঙ্গেরীয় ক্লাব ফেহেরভার এবং হাঙ্গেরি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১০ সালে, ফিওলা হাঙ্গেরি অনূর্ধ্ব-২১ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় দুই বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০১৪ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ৫২ ম্যাচে ২টি গোল করেছেন।\n\n\n== প্রারম্ভিক জীবন ==\nআতিলা চাবা ফিওলা ১৯৯০ সালের ১৭ই ফেব্রুয়ারি তারিখে হাঙ্গেরির সেকসার্দে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফিওলা হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১০ সালে তিনি হাঙ্গেরি অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ২ বছরে ১৬ ম্যাচে অংশগ্রহণ করে ১টি গোল করেছেন।\n২০১৪ সালের ১৪ই অক্টোবর তারিখে, ২৪ বছর, ৭ মাস ও ২৭ দিন বয়সে, ডান পায়ে ফুটবল খেলায় পারদর্শী ফিওলা ফ্যারো দ্বীপপুঞ্জের বিরুদ্ধে অনুষ্ঠিত উয়েফা ইউরো ২০১৬ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় নেমানিয়া নিকোলিচের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৫ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি হাঙ্গেরি ১–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে ফিওলা সর্বমোট ৩ ম্যাচে অংশগ্রহণ করেছেন। জাতীয় দলের হয়ে অভিষেকের ৬ বছর, ৫ মাস ও ১৭ দিন পর, হাঙ্গেরির জার্সি গায়ে প্রথম গোলটি করেছেন; ২০২১ সালের ৩১শে মার্চ তারিখে, অ্যান্ডোরার বিরুদ্ধে ম্যাচের ৪৭তম মিনিটে নেমানিয়া নিকোলিচের অ্যাসিস্ট হতে হাঙ্গেরির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআতিলা ফিওলা – ফিফা প্রতিযোগিতার রেকর্ড (ইংরেজি) \nআতিলা ফিওলা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আতিলা ফিওলা  (ইংরেজি)  \nসকারবেসে \nবিডিফুটবলে \nইইউ-ফুটবলে আতিলা ফিওলা (ইংরেজি) \nট্রান্সফারমার্কেটে আতিলা ফিওলা (ইংরেজি) \nওয়ার্ল্ডফুটবল.নেটে আতিলা ফিওলা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আতিলা ফিওলা (ইংরেজি)"}