{"pageid": 1391683, "title": "মিনার মনসুর", "url": "https://bn.wikipedia.org/wiki?curid=1391683", "content": "মিনার মনসুর (জন্ম: ২০ জুলাই, ১৯৬০) একজন কবি, প্রাবন্ধিক এবং গবেষক। তিনি বাংলাদেশের সংস্কৃতি মন্ত্রণালয়ের অধীনস্থ প্রতিষ্ঠান জাতীয় গ্রন্থকেন্দ্রের পরিচালক হিসেবে দায়িত্ব পালন করেছেন। মিনার মনসুর সত্তরের দশকের দ্বিতীয়ার্ধে লেখালেখি শুরু করেন এবং পরবর্তীতে সম্পাদক, প্রকাশক ও সংগঠক হিসেবে গুরুত্বপূর্ণ ভূমিকা পালন করেন। বিশেষ করে, পঁচাত্তরের পরবর্তী রাজনৈতিক ও সাংস্কৃতিক প্রেক্ষাপটে তার ভূমিকা উল্লেখযোগ্য। তিনি চাকসুর বার্ষিকী সম্পাদক নির্বাচিত হন। বঙ্গবন্ধুর হত্যাকাণ্ডের প্রতিবাদে তার সম্পাদনায় প্রকাশিত প্রথম সংকলন-গ্রন্থ ছিল ‘শেখ মুজিব একটি লাল গোলাপ’ (১৯৭৯; বাংলা একাডেমি, ২০২০)। তরুণ বয়সে তিনি ‘এপিটাফ’ নামে একটি সাহসী পত্রিকার সম্পাদক ছিলেন। তার প্রথম কাব্যগ্রন্থ ‘এই অবরুদ্ধ মানচিত্রে’ (১৯৮৩) সামরিক সরকারের বিরাগভাজন হয়ে নিষিদ্ধ হয়। মিনার মনসুর জাতীয় কবিতা পরিষদ এবং বাংলাদেশ রাইটার্স ক্লাবের প্রতিষ্ঠাতা সদস্য। তিনি জাতীয় প্রেসক্লাবের সদস্য, বাংলা একাডেমির জীবন সদস্য এবং এশিয়াটিক সোসাইটির সদস্য। তার পরিবারে স্ত্রী তাহমিন আরা এবং দুই সন্তান—কন্যা আলোকিতা তাহমিন মনসুর ও পুত্র অদম্য স্বাপ্নিক মনসুর। তিনি ২০২৪ সালে ভাষা ও সাহিত্য বিভাগে একুশে পদক লাভ করেন।\n\n\n== জন্ম, শিক্ষা ও কর্মজীবন ==\nমিনার মনসুর ১৯৬০ সালের ২০ জুলাই চট্টগ্রামের পটিয়া উপজেলার বরলিয়া গ্রামে জন্মগ্রহণ করেন। চট্টগ্রাম বিশ্ববিদ্যালয় থেকে বাংলা ভাষা ও সাহিত্যে স্নাতক (১৯৮৩) ও স্নাতকোত্তর (১৯৮৪) পাশ করেন। উভয় পরীক্ষায় সর্বোচ্চ নম্বরপ্রাপ্তির জন্যে শহীদ নূতন চন্দ্র সিংহ স্মৃতি পুরস্কার পান। ২০১৯ সালের ৬ মে দুই বছরের জন্য এবং ২০২১ সালের ১২ জুলাই পুনরায় তিন বছরের জন্য জাতীয় গ্রন্থকেন্দ্রের পরিচালক পদে নিয়োগ পান। এর আগে তিনি দৈনিক 'সংবাদ' এর সহকারী সম্পাদক এবং পরে প্রধান ও সহকারী সম্পাদক হিসেবে 'দৈনিক ইত্তেফাক' এ কর্মরত ছিলেন।\n\n\n== সাহিত্য ভাবনা ==\nতার কবিতায় সামাজিক অবক্ষয়ের বিরুদ্ধে প্রতিবাদের পাশাপাশি দেশপ্রেম ও দ্রোহ একসঙ্গে চিত্রায়িত হয়েছে। বাংলাদেশের সমাজ-সংস্কৃতি, মিথ, ও ঐতিহ্য তাঁর কবিতার পরতে-পরতে লুকিয়ে আছে। তিনি গ্লোবাল ভিলেজ ধারণায় বিশ্বাসী। তবে 'গ্লোবালাইজেশন অব পয়েট্রি'র বদলে রচনা করেছেন বাংলাদেশের কবিতা। তাই তিনি কবিতায় দুশ্চিন্তা, ভয়, ও দুঃস্বপ্নের পরিমণ্ডলকে প্রাধান্য দিয়ে চারপাশের মানুষের করুণ অবস্থা তুলে ধরেন। তিনি রাষ্ট্রের যুক্তিহীন আচরণ ও অমানবিকতার স্থির প্রতিচিত্রও তুলে ধরেন।\n\n\n== প্রকাশিত গ্রন্থ ==\n\n\n====== কাব্যগ্রন্থ ======\nজলের অতিথি (১৯৯৪, দ্বিতীয় সংস্করণ ২০২৩)\nকবিতাসংগ্রহ (২০০১)\nমা এখন থেমে যাওয়া নদী (২০১২, দ্বিতীয় সংস্করণ ২০২১)\nমিনার মনসুরের দ্রোহের কবিতা (২০১৩)\nমিনার মনসুরের প্রেমের কবিতা (২০১৩)\nনির্বাচিত কবিতা (২০১৬, চতুর্থ সংস্করণ ২০২৩)\nআমার আজব ঘোড়া (২০১৯)\nনির্বাচিত ১০০ কবিতা (২০২০)\nপা পা করে তোমার দিকেই যাচ্ছি (কলকাতা, ২০১৬)\nব্রাসেলসের সন্ধ্যাটি ছিল মনোরম (২০২৩)\nএই অবরুদ্ধ মানচিত্রে (১৯৮৩, বাজেয়াপ্ত);\nঅনন্তের দিনরাত্রি (১৯৮৬)\nঅবিনশ্বর মানুষ (১৯৮৯)\nআমার আকাশ (১৯৯১)\n\n\n====== গল্প গ্রন্থ ======\nঅতল জলের টানে (২০১৭)\n\n\n====== ছড়ার বই ======\nহেলাফেলার ছড়া (১৯৮৯)\nচিরকালের নেতা (২০২০)\n\n\n====== গবেষণা গ্রন্থ ======\nহাসান হাফিজুর রহমান: বিমুখ প্রান্তরে নিঃসঙ্গ বাতিঘর (বাংলা একাডেমি, ১৯৯৯, দ্বিতীয় মুদ্রণ ২০২১)\nধীরেন্দ্রনাথ দত্ত: জীবন ও কর্ম (বাংলা একাডেমি, ২০১২)\n\n\n====== প্রবন্ধ গ্রন্থ ======\nকবি ও কবিতার সংগ্রাম (২০১৩)\nআমার পিতা নয় পিতার অধিক (২০১৯)\nমুক্তিযুদ্ধের চেতনার শত্রুমিত্র (২০১৯)\nবঙ্গবন্ধু কেন দ্বিতীয় বিপ্লবের ডাক দিয়েছিলেন (২০২১)\nকী বার্তা বয়ে আনে ষাটোর্ধ্ব একুশ (২০২১)\nকালান্তরে কবির মুখ ও মুখোশ (২০২১)\n\n\n====== জীবনীগ্রন্থ ======\nধীরেন্দ্রনাথ দত্ত (বাংলা একাডেমি, ১৯৯৬)\n\n\n====== কিশোর গল্পগ্রন্থ ======\nজলপাইরঙের একটি হেলমেট আর এক জোড়া বুট (২০১৮)\n\n\n====== কিশোর ইতিহাসগ্রন্থ ======\nঅনন্য এক পিতাপুত্রীর গল্প (২০২১)\nঅ্যান এক্সট্রাওর্ডিনারি ফাদার-ডটার স্টোরি (২০২২)\n\n\n====== সম্পাদিত গ্রন্থ ======\nশেখ মুজিব একটি লাল গোলাপ (প্রথম প্রকাশ: ১৯৭৯)\nশহীদ ধীরেন্দ্রনাথ দত্তের আত্মকথা (১৯৯৫, যৌথ)\nমুক্তিযুদ্ধের উপেক্ষিত বীর যোদ্ধারা (২০০৮, দ্বিতীয় সংস্করণ ২০২০);\nবাংলাদেশের সমাজ, রাজনীতি ও উন্নয়ন: বিশিষ্টজনের ভাবনা (২০১০, দ্বিতীয় সংস্করণ ২০২১)\nসিকদার আমিনুল হক রচনাসমগ্র (২০১৫)\nবঙ্গবন্ধুর দ্বিতীয় বিপ্লব: স্বপ্ন ও স্বরূপ (২০২৩)\nতারুণ্যের চোখে বঙ্গবন্ধু (২০২০)\nশহীদ ধীরেন্দ্রনাথ দত্ত স্মারকগ্রন্থ (১৯৯৪, যৌথ)\n\n\n== পুরস্কার ==\nএকুশে পদক (২০২৪)\nশহীদ ধীরেন্দ্রনাথ দত্ত স্মৃতি পদক (২০১৭),\nএসবিএসপি সাহিত্য পুরস্কার, বিশেষ সম্মাননা (২০২২)\nশহীদ নূতন চন্দ্র সিংহ স্মৃতি পুরস্কার।\nএকুশে পদক (২০২৪)\n\n\n== তথ্যসূত্র =="}