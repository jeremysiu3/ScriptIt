{"pageid": 1004788, "title": "রোজ ধাতু", "url": "https://bn.wikipedia.org/wiki?curid=1004788", "content": "রোজ ধাতু, রোজ মেটাল বা রোজ অ্যালয় হল একটি সংকর ধাতু। এটি একটি কম গলনাঙ্কের গলনশীল সংকর(fusible alloy)।\nরোজ ধাতুতে শতকরা ৫০ ভাগ বিসমাথ,২৫-২৮ ভাগ সীসা এবং ২২-২৫ ভাগ টিন থাকে। এর গলনাঙ্ক ৯৪ ডিগ্রি থেকে ৯৮ ডিগ্রি সেলসিয়াস ( ২০১ থেকে ২০৮ ° ফা)-এর মধ্যে হয়। এই সংকর ধাতুটি গলিত অবস্থার থেকে যখন কঠিন হয় সেইসময় এর সংকোচন বা প্রসারণ খুবই কম হয়। বিসমাথ ধাতুর শতকরা পরিমাণের উপর রোজ ধাতুর এই বৈশিষ্ট্যটি নির্ভর করে।\n\n\n== ব্যবহার ==\nরোজ ধাতুর বেশ কয়েকটি সাধারণ ব্যবহার রয়েছে:\n\nঝালাই করার কাজে পদার্থ জুড়বার উপকরণ (রাং) হিসাবে লোহার রেলিং,ক্ষুদ্র স্তম্ভ প্রভৃতিতে ব্যবহার হয়।\nতাপ পরিবহনের মাধ্যম হিসাবে গলিত অবস্থায় তাপ আধার (heating baths)-এ ব্যবহার করা হয়।\nসরু নল এবং পাইপ বাঁকানোর সময় যাতে নমনীয় থাকে কুঁকড়ে না যায় তারজন্য গলিত রোজ ধাতু নলের মধ্যে ঢালা হয়। পরে এটি কঠিন হয়ে গেলেও নমনীয় থাকে। এক্ষত্রে টিউব বা পাইপকে কোঁকড়ানো ছাড়াই সহজেই বাঁকানো যায় বা এতে পুনরায় কাজ করা যায়। কাঙ্ক্ষিত আকারটি এলে পরে রোজ ধাতুটিকে পুনরায় গলিয়ে বের করে নেওয়ার পর, পরিবর্তিত আকারে পাইপটি পাওয়া যায়।\n\n\n== ইতিহাস ==\nজার্মান রসায়নবিদ ভ্যালেন্টিন রোজ দ্য এল্ডার (Valentin Rose the Elder) এই সংকর ধাতুটি আবিষ্কার করেছিলেন। তার নাম অনুসারে এই সংকর ধাতুটির নাম হয় রোজ মেটাল বা রোজ ধাতু।\n\n\n== তথ্যসূত্র =="}