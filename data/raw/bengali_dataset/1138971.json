{"pageid": 1138971, "title": "বর্ধমান-কাটোয়া লাইন", "url": "https://bn.wikipedia.org/wiki?curid=1138971", "content": "বর্ধমান-কাটোয়া লাইনটি পশ্চিমবঙ্গের পূর্ব বর্ধমান জেলার বর্ধমান ও কাটোয়াকে সংযুক্তকারী একটি ৫ ফুট ৬ ইঞ্চি (১,৬৭৬ মিলিমিটার) ব্রডগেজ শাখা লাইন। এটি পূর্ব রেলের আওতাধীন। ২০১০ সালে এর গেজ রূপান্তর শুরু হওয়ার আগে পর্যন্ত লাইনটি ন্যারোগেজ লাইন ছিলো। গেজ রূপান্তরটি বিদ্যুতায়নের পাশাপাশি দুটি পর্যায়ে করা হয় এবং ১২ জানুয়ারি ২০১৮ সালে সম্পূর্ণ ব্রডগেজ লাইনটি আবার জনসাধারণের জন্য উন্মুক্ত করা হয়।\n\n\n== ইতিহাস ==\n\n\n=== ম্যাকলিওডের লাইট রেলওয়ে ===\nম্যাকলিওডের লাইট রেলওয়ে  ভারতের পশ্চিমবঙ্গে ন্যারোগেজ চারটি লাইন নিয়ে গঠিত। রেলওয়ে লাইনগুলি ম্যাকলিওড অ্যান্ড কোম্পানির দ্বারা নির্মিত এবং মালিকানাধীন ছিল। যেটি লন্ডনের একটি কোম্পানির ম্যানেজিং এজেন্ট ম্যাকলিওড রাসেল অ্যান্ড কোং লিমিটেডের সহায়ক কোম্পানি ছিল।\nপশ্চিমবঙ্গের পূর্ব বর্ধমান জেলার বর্ধমান (আগে বর্ধমান নামে পরিচিত) এবং কাটোয়াকে সংযোগকারী বর্ধমান-কাটোয়া রেলওয়ে ১ ডিসেম্বর ১৯১৫ সালে যান চলাচলের জন্য উন্মুক্ত করা হয়। রেলপথটি নির্মিত হয় ন্যারোগেজে এবং মোট দৈর্ঘ্য ছিল ৫৩ কিলোমিটার। ইঞ্জিনগুলি ৩০ কিলোমিটার প্রতি ঘন্টায় সর্বোচ্চ গতিতে চলত।\n\n\n=== গেজ রূপান্তর ===\n৫৩ কিলোমিটার দীর্ঘ রেল সেকশনকে ব্রডগেজে রূপান্তরিত করা হয়। যার জন্য কাজ শুরু হয় ১৫ এপ্রিল ২০১০ সালে। লাইনের বর্ধমান-বালোগনা অংশ, ন্যারোগেজ থেকে বিদ্যুতায়িত ব্রডগেজে রূপান্তরের পর, ১১ ফেব্রুয়ারী ২০১৪ সালে তা জনসাধারণের জন্য উন্মুক্ত করা হয়। লাইনের বালোগনা-কাটোয়া অংশ, ন্যারোগেজ থেকে বিদ্যুতায়িত ব্রডগেজে রূপান্তরের পরে, ১২ জানুয়ারী ২০১৮ সালে জনসাধারণের জন্য উন্মুক্ত করা হয়।\n\n\n== তথ্যসূত্র =="}