{"pageid": 1453793, "title": "অভিষেক মালহান", "url": "https://bn.wikipedia.org/wiki?curid=1453793", "content": "অভিষেক মালহান (জন্ম: ২৪ মে ১৯৯৭), যিনি ফুকরা ইনসান নামে অধিক পরিচিত, একজন ভারতীয় ইউটিউবার, গায়ক এবং সামাজিক মিডিয়া প্রভাবশালী। তিনি তার ইউটিউব ভিডিও এবং বিগ বস ওটিটি মৌসুম ২ এবং প্লে গ্রাউন্ড সিজন ৩ -এ অংশগ্রহণ করার জন্য সর্বাধিক পরিচিত।\n\n\n== প্রারম্ভিক জীবন ==\nঅভিষেক মালহান ১৯৯৭ সালের ২৪ মে দিল্লির পিতমপুরায় জন্মগ্রহণ করেন। তার বাবার নাম বিনয় মালহান এবং মায়ের নাম ডিম্পল মালহান। তিনি দিল্লির ল্যান্সার কনভেন্ট স্কুল থেকে প্রারম্ভিক পড়াশোনা শেষ করেছেন এবং দিল্লি কলেজ অফ আর্টস অ্যান্ড কমার্স থেকে বাণিজ্যে স্নাতক সম্পন্ন করেছেন।\n\n\n== কর্মজীবন ==\nমিস্টারবিস্ট ও কেএসআই-এর মতো নির্মাতাদের দ্বারা অনুপ্রাণিত হয়ে অভিষেক ২০১৯ সালে তার ইউটিউব ক্যারিয়ার শুরু করেন।তার চ্যানেলে বাস্তব ধর্মী (আইআরএল) ও চ্যালেঞ্জমূলক ভিডিও রয়েছে।তিনি ক্যারিমিনাটি, প্রাক্তন WWE রেসলার দ্য গ্রেট খালির সাথে ভিডিও বানিয়েছেন।\n২০২৩ সালে তিনি আপাতবাস্তব অনুষ্ঠান বিগ বস ওটিটি মৌসুম ২-এ প্রতিযোগী হিসেবে অংশগ্রহণ করেন এবং রানার-আপ হন।\nঅভিষেক বিগ বস ওটিটি-র পরে এলভিশ যাদবের সাথে দ্বন্দ্ব সহ বিতর্কের মুখোমুখি হন। সোশাল মিডিয়ায় মানুষ অভিযোগ করতে থাকে যে 25 লক্ষ টাকা খরচ করে তার বিরুদ্ধে নেতিবাচক প্রচারণা চালানো হয়েছিল, পরে তিনি এটিকে ভুল বোঝাবুঝি হয়েছিল বলে দাবি করেন । টেম্পটেশন আইল্যান্ড ইন্ডিয়ার শুটিংয়ের সময় দুই জনকে আবার একত্রে দেখা যায়।\n\n\n== ব্যক্তিগত জীবন ==\nঅভিষেকের বোন প্রেরণা মালহান, ভাই নিশ্চয় মালহান এবং মা ডিম্পল মালহানও ইউটিউবার। তার বাবা বিনয় মালহান একজন ব্যবসায়ী।\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে অভিষেক মালহান (ইংরেজি)\nইন্সটাগ্রামে অভিষেক মালহান"}