{"pageid": 1370787, "title": "বিরুলিয়া", "url": "https://bn.wikipedia.org/wiki?curid=1370787", "content": "বিরুলিয়া হলো বাংলাদেশের ঢাকা জেলার একটি গ্রাম। এটি সাভার উপজেলার অন্তর্গত একটি ইউনিয়ন পরিষদ। এটি ঢাকার মিরপুর মডেল থানার দিকে তুরাগ নদীর তীরে অবস্থিত। এই গ্রামে যাওয়ার জন্য আশুলিয়া থেকে একটি মহাসড়ক ও তুরাগ নদীর ওপার থেকে একটি সেতু রয়েছে। এই গ্রাম ফুল চাষের জন্য ও এটি \"গোলাপ গ্রাম\" নামেও পরিচিত। ১৯৯০-এর দশকের দিকে মিরপুরের এক ব্যক্তি এই গ্রামে এসে ফুল চাষ শুরু করেন যার ফলে এখানে ধীরে ধীরে ফুল চাষ গ্রামে জনপ্রিয় হয়ে ওঠে। এই গ্রামের ২০০০ বিঘা জমিতে বছরে ১০০ কোটির অধিক ফুল উৎপাদন হয়। এখানে জমিদার নলিনী মোহন সাহা একটি প্রাসাদ নির্মাণ করেন। পরে রজনীকান্ত ঘোষ বসবাসের জন্য সেই জমিদারের প্রাসাদটি কিনে নেন। এই জমিদার বাড়িতে সাতটি দালান রয়েছে। সরকার এখানে আন্তঃজেলা বাস টার্মিনাল নির্মাণ করার পরিকল্পনা করেছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}