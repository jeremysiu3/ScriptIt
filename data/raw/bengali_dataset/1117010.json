{"pageid": 1117010, "title": "গোপালগঞ্জ জেলা সুইমিংপুল", "url": "https://bn.wikipedia.org/wiki?curid=1117010", "content": "গোপালগঞ্জ জেলা সুইমিংপুল ২০১৪ সালে উদ্বোধন হওয়া বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি গোপালগঞ্জ শহরের শেখ কামাল আন্তর্জাতিক ক্রিকেট স্টেডিয়াম কমপ্লেক্সে শিশু পার্কের বিপরীতে অবস্থিত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় গোপালগঞ্জ জেলা ক্রীড়া সংস্থার তত্ত্বাবধায়নে রয়েছে। এটি জেলার দুইটি সুইমিংপুলের মধ্যে প্রথম, অপরটি জেলার মহিলা ক্রীড়া কমপ্লেক্সের অন্তর্গত।\n\n\n== নির্মাণ ইতিহাস ==\n১৯৯৬ সালে গোপালগঞ্জে একটি নতুন স্টেডিয়াম নির্মাণের প্রকল্প নেয়া হয়। সুইমিংপুলটি এই প্রকল্পের অংশ। গোপালগঞ্জ বিসিক নগরীতে ১০ একর জায়গার ওপর নির্মিত স্টেডিয়াম কমপ্লেক্সের মধ্যে ১৭ কোটি টাকা ব্যয়ে সুইমিংপুল ও ব্যায়ামাগার একত্রে নির্মাণ করা হয়। ২০১৪ সালের ফেব্রুয়ারিতে এটির উদ্বোধন করা হয়।\n\n\n== উল্লেখযোগ্য আয়োজন ==\n২০১৫ সালে বাংলাদেশের ২৭তম জাতীয় সাঁতার প্রতিযোগিতা এই সুইমিংপুলে অনুষ্ঠিত হয়েছিল। এটি ছিল ঢাকার বাইরে অনুষ্ঠিত প্রথম জাতীয় প্রতিযোগিতা। এছাড়াও জেলা ক্রীড়া সংস্থার আয়োজনে এখানে বার্ষিক সাঁতার প্রতিযোগিতা আয়োজিত হয়ে থাকে।\n\n\n== তথ্যসূত্র =="}