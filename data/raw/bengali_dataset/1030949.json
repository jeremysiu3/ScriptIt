{"pageid": 1030949, "title": "গোলামুর রহমান", "url": "https://bn.wikipedia.org/wiki?curid=1030949", "content": "মুফতি গোলামুর রহমান (উর্দু: مفتی غلام الرحمن) একজন পাকিস্তানি ধর্মীয় পণ্ডিত এবং শিক্ষাবিদ। তিনি ১৯৯২ সালে প্রতিষ্ঠিত জামিয়া উসমানিয়া পেশাওয়ারের প্রতিষ্ঠাতা ও প্রথম অধ্যক্ষ। তিনি ২০০২ থেকে ২০০৭ সাল পর্যন্ত নিফাজ-ই-শরিয়া কাউন্সিলের (এনএসসি) চেয়ারম্যান এবং খাইবার পাখতুনখোয়ার উচ্চশিক্ষা কমিশনের চেয়ারম্যান হিসেবে দায়িত্ব পালন করেছেন।\n\n\n== শিক্ষা এবং কর্মজীবন ==\nমুফতি গোলামুর রহমান পেশাওয়ার বিশ্ববিদ্যালয় থেকে ইসলামিয়াত ও আরবিতে মাস্টার্স ডিগ্রী লাভ করেন, আল্লামা ইকবাল উন্মুক্ত বিশ্ববিদ্যালয় থেকে মাস্টার্স অব ফিলোসফি ডিগ্রি লাভ করেন এবং আল-আজহার বিশ্ববিদ্যালয়ের কয়েকটি কোর্সেও অংশ অংশগ্রহণ করেন। তিনি বিভিন্ন প্রতিষ্ঠানে বিভিন্ন পদে দায়িত্ব পালন করেছেন। তিনি বেফাকুল মাদারিস এবং দারুল উলুম হাক্কানিয়ায় শিক্ষকতা করেছেন। তিনি ন্যাশনাল একাডেমিক কাউন্সিল অফ ইনস্টিটিউট অফ পলিসি স্টাডিজের সদস্য এবং ব্যাংক অফ খাইবারের শরিয়াহ সুপারভাইজারি বোর্ডের সদস্য হিসাবেও দায়িত্ব পালন করেছেন।\n\n\n== তথ্যসূত্র =="}