{"pageid": 1342318, "title": "ক্রিস্টোস", "url": "https://bn.wikipedia.org/wiki?curid=1342318", "content": "ক্রিস্টোস (৭ নভেম্বর,১৯৪৬ সালে জন্ম। জন্মনাম ক্রিস্টিনা স্মিথ) একজন লেখিকা এবং সামাজিক কর্মী যিনি আদিবাসী আমেরিকানদের নাগরিক অধিকার, সামাজিক ন্যায়বিচার এবং নারীবাদ সংক্রান্ত বিষয়ের উপর বিভিন্ন বই এবং কবিতা রচনা ও প্রকাশ করেছেন। ক্রিস্টোস একজন প্রভাষক, লিখন শিক্ষিকা এবং সূক্ষ্ম-শিল্পী।\n\n\n== জীবন এবং কর্মজীবন ==\n২০১১ সাল থেকে ক্রিস্টোস ওয়াশিংটনের ওশান শোরস অঞ্চলে বসবাস করছেন।  তিনি সান ফ্রান্সিসকো, ক্যালিফোর্নিয়ায় জন্মগ্রহণ করেছিলেন। জন্মকালে তার নাম ছিল ক্রিস্টিনা স্মিথ। তিনি একজন শহুরে নাগরিক হিসাবে নিজের আত্ম-পরিচয় দিতেন। প্রথামূলক প্রাতিষ্ঠানিক শিক্ষা না থাকলেও ক্রিস্টোস ছিলেন স্ব-শিক্ষিত। তাকে তার বাবা লিখতে ও পড়তে শিখিয়েছিলেন। নয় বছর বয়সে তিনি কবিতা লিখতে শুরু করেন। ক্রিস্টোস পরবর্তীকালে তার মর্মস্পর্শী এবং অস্বাভাবিক শৈশব সম্পর্কে লিখেছেন যেখানে তার একজন আত্মীয়ের দ্বারা নির্যাতিত হওয়ার কথাও উল্লেখ করা আছে।  তার মাতা ছিলেন লিথুয়ানিয়ান এবং আলসেটিয়ান বংশোদ্ভূত একজন আপত্তিজনক এবং একজন হতাশাগ্রস্ত শ্বেতাঙ্গ মহিলা। সতেরো বছর বয়সে, ক্রিস্টোসকে একটি মানসিক প্রতিষ্ঠানে রাখা হয়েছিল। তিনি একসময় মাদকাসক্তি, মদ্যপান এবং পতিতাবৃত্তির কবলে পরে যান।\nএকজন স্ব-প্রতিষ্ঠিত রাজনৈতিক কবি হিসাবে ক্রিস্টোস ইউরোপীয় আমেরিকান সাংস্কৃতিক আধিপত্য থেকে উদ্ভূত পারিবারিক ক্ষোভ দ্বারা অনুপ্রাণিত হয়েছিলেন। অড্রে লর্ড, জয় হারজো, এলিজাবেথ উডি এবং লিলিয়ান পিট ইত্যাদি কবি ও সাহিত্যকারদের লেখনি তাকে আরো ইতিবাচকভাবে প্রভাবিত করেছিল।  ১৯৮০ এবং ১৯৯০ এর দশক জুড়ে তিনি অসংখ্য কবিতা এবং গদ্যের একটি সিরিজ তৈরি করেছিলেন।\nক্রিস্টোস তার কাজের জন্য অনেক পুরস্কার এবং সম্মান লাভ করেছেন, যাদের মধ্যে রয়েছে আর্টস অনুদানের জন্য একটি ন্যাশনাল এনডাউমেন্ট, দ্য হিউম্যান রাইটস ফ্রিডম অফ এক্সপ্রেশন অ্যাওয়ার্ড, অ্যাস্ট্রিয়া লেসবিয়ান ফাউন্ডেশন ফর জাস্টিস থেকে সাফো অ্যাওয়ার্ড অফ ডিস্টিনশন, বারবারা ডেমিং গ্রান্ট এবং অড্রে লর্ড আন্তর্জাতিক কবিতা প্রতিযোগিতার পুরস্কার।\n\n\n== গ্রন্থপঞ্জি ==\nতার রচিত গ্রন্থের তালিকা নিম্নে দেওয়া হল,\n\nদিস ব্রিজ কলড মাই ব্যাক (সংকলন) কিচেন টেবিল: উইমেন অফ কালার প্রেস, ১৯৮১; অবদানকারী\nনট ভ্যানিশিং, ভ্যানকুভার: প্রেস গ্যাং পাবলিশার্স, ১৯৮৮,আইএসবিএন ০-৮৮৯৭৪-০১৫-১\nড্রিম অন, ভ্যাঙ্কুভার: প্রেস গ্যাং পাবলিশার্স, ১৯৯১\nইন হার আই অ্যাম, ভ্যাঙ্কুভার: প্রেস গ্যাং পাবলিশার্স, ১৯৯৩\nফুগিটিভ কালার, ক্লিভল্যান্ড: ক্লিভল্যান্ড স্টেট ইউনিভার্সিটি কবিতা কেন্দ্র, ১৯৯৫,আইএসবিএন ১-৮৮০৮৩৪-১১-১\nফায়ার পাওয়ার, ভ্যাঙ্কুভার: প্রেস গ্যাং পাবলিশার্স, ১৯৯৫,আইএসবিএন ০-৮৮৯৭৪-০৪৭-X\nআমার পছন্দের লোকদের কিছু কবিতা (৫ জন কবির সংকলন; স্যান্ড্রা অ্যাল্যান্ড, সম্পাদক) টরন্টো: স্যান্ড্রাসলিটলবুকশপ, ২০০৭,আইএসবিএন ৯৭৮-০-৯৭৩৯৫৪০-১-২ ; অবদানকারী\nসেরা লেসবিয়ান ইরোটিকা ১৯৯৯, ক্লিস প্রেস, ১৯৯৯,আইএসবিএন ১৫৭৩৪৪০৪৯৩ ; সহ-সম্পাদক\n\n\n== তথ্যসূত্র =="}