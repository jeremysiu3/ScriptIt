{"pageid": 1383645, "title": "ভরতপুর স্তূপ", "url": "https://bn.wikipedia.org/wiki?curid=1383645", "content": "ভরতপুর স্তূপ হল ভারতের পশ্চিমবঙ্গের পূর্ব বর্ধমান জেলার বুদবুদের কাছে ভরতপুর গ্রামের প্রত্নতাত্ত্বিক স্থানে অবস্থিত একটি বিশাল স্তূপ। পশ্চিমবঙ্গে আবিষ্কৃত স্তূপগুলি ছোট আকারের হলেও এটি একটি বৃহৎ স্তূপ। ঐতিহাসিকগণ মনে করেন, এই স্তূপটি সম্ভবত কোন বৌদ্ধ বিহার সংলগ্ন ছিল।\nভরতপুর স্তূপের নির্মাণ পাল যুগে করা হয়েছিল। ধ্বংসপ্রাপ্ত এই স্তূপের মধ্যে ভূমিস্পর্শ মুদ্রায় বজ্রাসনে উপবিষ্ট এগারোটি বুদ্ধমূর্তি আবিষ্কৃত হয়েছে।\nএই স্তূপটি ১৯৭২ খ্রিস্টাব্দ থেকে ১৯৭৫ খ্রিস্টাব্দের মধ্যে ভারতীয় পুরাতত্ত্ব সর্বেক্ষণের পূর্বাঞ্চলীয় শাখা ও বর্ধমান বিশ্ববিদ্যালয়ের দ্বারা পরিচালিত প্রাথমিক খননকার্যের সময় প্রত্নতাত্ত্বিকরা খুঁজে পান।\n\n\n== বর্ণনা ==\nপশ্চিমবঙ্গের সবচেয়ে বৃহৎ বৌদ্ধ স্তূপ হল ভরতপুর স্তূপ। স্তূপটি ইট এবং পাথরের দ্বারা পঞ্চরথ শৈলীতে নির্মিত হয়েছিল, যার ভিতের ক্ষেত্রফল ১৩ বর্গ মিটার। স্তূপের ভিত কম্প্যাক্ট হলুদ বালুকাময় মাটির উপরে স্থাপিত আছে।  বর্তমানে, স্তূপের ভিত কাঠামোটি টিকে আছে, যখন বাকি অংশ ধ্বংস প্রাপ্ত হয়েছে। নির্মাণে দুটি ভিন্ন আকারের ইট ব্যবহার করা হয়েছে, যেগুলির আকার হল যথাক্রমে ৩০ x ৮ x ৭ সেমি ও ৪৮ x ২১ x ৬ সেমি। গাঁথনির জন্য  বালি ও চুনের মিশ্রণ ব্যবহার করা হয়েছিল। সম্মুখভাগগুলিকে কোরবেলড কোর্স, ছাঁচনির্মাণ ও চৈত্য গাবক্ষে পুষ্পশোভিত নকশার মোটিফ দ্বারা সুসজ্জিত। কর্বেলড কোর্সের উপরে স্তূপের দেয়ালে কুলুঙ্গি রয়েছে, যেগুলি মাটি থেকে মানুষের চোখের উচ্চতার সমতুল্য উচ্চতায় অবস্থিত। এই কুলুঙ্গিগুলি সম্ভবত বুদ্ধ মূর্তি দিয়ে সজ্জিত ছিল।\n\n\n== তথ্যসূত্র =="}