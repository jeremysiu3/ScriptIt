{"pageid": 1140068, "title": "মিস্টার জো বি. কারবালো", "url": "https://bn.wikipedia.org/wiki?curid=1140068", "content": "মিস্টার জো বি. কারবালো একটি বলিউড কমেডি চলচ্চিত্র, যেটি ২০১৪ সালের ৩ জানুয়ারী মুক্তি পেয়েছে। চলচ্চিত্রটি পরিচালনা করেছেন সমীর তিওয়ারি এবং প্রযোজনা করেছেন শীতল মালভিয়া ও ভোলা রাম মালভিয়া (আরশাদ ওয়ার্সীর দীর্ঘকালীন কার্যনির্বাহক)। চলচ্চিত্রটিতে অভিনয় করেছেন আরশাদ ওয়ার্সী, সোহা আলি খান, জাওয়েদ জাফরী এবং বিজয় রাজ। টির প্রথম টিজার ২০১৩ সালের ১৭ নভেম্বরে প্রকাশ পায়। এতে গীতা বসরা, মাহিকা শর্মা এবং কারিশ্মা কোটক অতিথি চরিত্রে অভিনয় করেছেন। গায়ক বাবুল সুপ্রিয় একটি ক্যামিও চরিত্র দিয়ে চলচ্চিত্রে অভিষেক করেছেন। চলচ্চিত্রের শিরোনামটি নিজেই হিন্দি শব্দগুচ্ছ জো ভি কারওয়া লো (অনু. যেকোন কিছু করিয়ে নাও) শব্দের একটি খেলা।\n\n\n== অভিনয়ে ==\nজো বি কারভালহো চরিত্রে আরশাদ ওয়ার্সী\nইন্সপেক্টর শান্তিপ্রিয়া ফাড়নিসের চরিত্রে সোহা আলি খান\nকার্লোস চরিত্রে জাওয়েদ জাফরী\nনাইডু চরিত্রে বীরেন্দ্র সাক্সেনা\nমন্টি কালরা চরিত্রে বিজয় রাজ\nখুরানা চরিত্রে শক্তি কাপুর\nহীরা চরিত্রে ব্রজেশ হিরজী\nমতি চরিত্রে রাজেশ বলওয়ানি\nগেহনা চরিত্রে গীতা বসরা\nনীনা চরিত্রে করিশ্মা কোটক\nঅনিল বিরানি চরিত্রে রঞ্জিত\nজো'র মায়ের চরিত্রে হিমানী শিবপুরী\nকমিশনার পান্ডে চরিত্রে মনোজ যোশী\nজেনারেল কোপা ভালেরাও কাবানা চরিত্রে স্নেহাল ধাবি\nক্যামিও উপস্থিতিতে কুণাল খেমু\nক্যামিও উপস্থিতিতে মাহিকা শর্মা\nমালিক চরিত্রে বাবুল সুপ্রিয়\nসুন্দরী চরিত্রে চিত্রা শেনয়\n\n\n== নির্মাণ ==\nচলচ্চিত্রের প্রযোজক ভোলারাম এবং শীতল মালভিয়া, পরিচালক রোহিত শেট্টি, সুভাষ কাপুর এবং ইন্দ্র কুমারকে মুম্বাইয়ে ২০১৩ সালের ১৬ নভেম্বর  চলচ্চিত্রটির ফার্স্ট টিজার লুক উন্মোচনের জন্য আমন্ত্রণ জানান। ২ নভেম্বর ২০১৩-এ চলচ্চিত্রটির ফার্স্ট লুক উন্মোচন করা হয়েছিল। আরশাদ ওয়ার্সী একজন গোয়েন্দা চরিত্রে এবং সোহা আলি খান একজন পুলিশ অফিসারের ভূমিকায় অভিনয় করেছেন। সোহা তার চরিত্রের জন্য মার্শাল আর্ট শিখেছেন। অজয় বাগদাই চলচ্চিত্রটির সর্বভারতীয় ডিস্ট্রিবিউশন স্বত্ব কিনে নিয়েছিলেন। ২৪ নভেম্বর ২০১৩-এ বিগ বস অনুষ্ঠানে চলচ্চিত্রটির প্রেক্ষাগৃহ ট্রেলার উন্মোচন করা হয়েছিল।\n\n\n=== চিত্রগ্রহণ ===\nবলিউডের এই চলচ্চিত্রে প্রথমবারের মতো পর্দায় বিকিনি পরেছিলেন সোহা আলি খান। গোয়া, মুম্বাই ও বেঙ্গালুরুতে চলচ্চিত্রটির শুটিং হয়েছে। আরশাদ ওয়ার্সী চলচ্চিত্রে নিজের একটি গানের কোরিওগ্রাফিও করেছেন। চলচ্চিত্রে বারে নৃত্য প্রদর্শনেও অভিনয় করেছেন সোহা।  জাওয়েদ জাফরীর চরিত্রের নাম 'কার্লোস', তিনি যখনই পর্দায় আসেন তখনই তিনি বিভিন্ন অদ্ভুত চেহারায় নিজের রূপ বদলান। তাদের মধ্যে কয়েকজন হলেন একজন আফ্রো পুরুষ, একজন স্বর্ণকেশী মহিলা, একজন সাধু বাবা এবং একজন মহারাষ্ট্রীয় মহিলা। চলচ্চিত্রটিতে বিশেষ ভূমিকায় অভিনয় করেছেন কুণাল খেমু।\n\n\n=== প্রচারণা ===\nআরশাদ ওয়ার্সী এবং সোহা আলী খান বিগ বস ৭-এ চলচ্চিত্রটির প্রচার করেছিলেন। এছাড়াও তারা কমেডি নাইটস উইথ কপিল-এও চলচ্চিত্রটির প্রচারণা করেছিলেন।\n\n\n== সাউন্ডট্র্যাক ==\n\nশেফালি আলভারেস চলচ্চিত্রটির জন্য একটি আইটেম নম্বর গেয়েছেন, যার সুর করেছেন অমর্ত্য বোবো রাহুত। চলচ্চিত্রর সঙ্গীত রচনা করেছেন অমিতাভ ভট্টাচার্য, বিরাগ মিশ্র। চলচ্চিত্রটির সম্পূর্ণ সাউন্ডট্র্যাক ২০১৩ সালের ৬ ডিসেম্বর ডিজিটাল মিউজিক প্ল্যাটফর্ম আইটিউন্স-এ প্রকাশিত হয়েছিল, যার মধ্যে ৫টি ট্র্যাক রয়েছে।\n\nসকল গানের গীতিকার অমিতাভ ভট্টাচার্য, বিরাগ মিশ্র, পুনীত শর্মা এবং জাওয়েদ জাফরী।\n\n\n== বক্স অফিস ==\nচলচ্চিত্রটি প্রথম সপ্তাহে প্রায় ২.৯২ কোটি রুপি আয় করে। সোমবার পর্যন্ত চলচ্চিত্রটি ৩-৩.৫ কোটি রূপীর কাছাকাছি সংগ্রহ করতে পারে। তবে প্রায় ১.৭ কোটি রুপি বাজেটে নির্মিত চলচ্চিত্রটি নির্মাণের অর্থ পুনরুদ্ধার করতে সফল হয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মিস্টার জো বি. কারবালো  (ইংরেজি)"}