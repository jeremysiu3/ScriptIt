{"pageid": 1052363, "title": "আল ওয়াক্রাহ স্পোর্টস ক্লাব", "url": "https://bn.wikipedia.org/wiki?curid=1052363", "content": "আল ওয়াক্রাহ স্পোর্টস ক্লাব (আরবি: نادي الوكرة الرياضي‎, ইংরেজি: Al-Wakrah SC; সাধারণত আল ওয়াক্রাহ এসসি অথবা শুধুমাত্র আল ওয়াক্রাহ নামে পরিচিত) হচ্ছে আল ওয়াক্রাহ ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৫৯ সালে আল ওয়াক্রাহ যুব ক্লাব নামে প্রতিষ্ঠিত হয়েছে। ৪০,০০০ ধারণক্ষমতাবিশিষ্ট আল জানুব স্টেডিয়ামে সবজে নীল তরঙ্গ নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় তিনতিন মার্কেস এবং সভাপতির দায়িত্ব পালন করছেন শেখ খলিফা বিন হাসান। কাতারি আক্রমণভাগের খেলোয়াড় মুহাম্মদ বিন ইত্তু এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল ওয়াক্রাহ এপর্যন্ত ১০টি শিরোপা জয়লাভ করেছে; যার মধ্যে ২টি কাতার স্টার্স লিগ, ২টি কাতারি দ্বিতীয় বিভাগ এবং ১টি কাতারি স্টার্স কাপ শিরোপা রয়েছে। ওয়াহিদ মুহাম্মদ, আহমেদ ফাদিল, আলু হুসাইন রিহিমা, সেবাস্তিয়ান সায়েস এবং মহসিন মুতাওয়ালির মতো খেলোয়াড়গণ আল ওয়াক্রাহের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল ওয়াক্রাহ স্পোর্টস ক্লাব (ইংরেজি) (আরবি)"}