{"pageid": 1346264, "title": "নোরিকো হিদাকা", "url": "https://bn.wikipedia.org/wiki?curid=1346264", "content": "নোরিকো ইতো (伊東 範子, জন্ম ৩১ মে, ১৯৬২) যিনি নোরিকো হিদাকা  নামেই সুপরিচিত, তিনি একজন জাপানি অভিনেত্রী, কণ্ঠ অভিনেত্রী, গায়ক এবং কথক। তিনি বিভিন্ন জাপানি অ্যানিমেতে কণ্ঠশিল্পী হিসাবে কাজ করেছেন, এবং তার কন্ঠ অভিনয়ে সমৃদ্ধ কিছু বিখ্যাত অ্যানিমে চরিত্র হল, টাচ-এ মিনামি আসাকুরা, রানমা ১/২-এর আকানি তেন্ডো, মাই নেবার টোটোরোতে সাতসুকি কুসাকাবে, ডেথ নোট -এর নিয়ার, নদিয়া: দ্য সিক্রেট অফ ব্লু ওয়াটার-এ জিন রোক রাল্টিক, ইনুয়াশা-তে কিকিও এবং মিসচেভিয়াশ টুইনশ্ঃদ্যি টেল অফ সেন্ট ক্লেয়ারস্ -এ প্যাট্রিসিয়া ও'সুলিভান। তিনি আমেরিকান টিভি সিরিজ গ্লী-এর পাশাপাশি দ্যি স্মার্ফ সিনেমা সিরিজে -এ কণ্ঠশিল্পী হিসাবে কাজ করেছেন।\nহিদাকা জাপানের টোকিওর চিয়োডা, কুদান এলাকায় জন্মগ্রহণ করেন যেখানে তিনি ফুজিমি প্রাথমিক বিদ্যালয়ে পড়াশোনা করেছেন। তার বাবা-মা \"টেইলর ইটো\" নামে একটি পশ্চিমা ধাঁচের পোশাকের দোকানের মালিক ছিলেন। তিনি একজন আইডল তারকা হিসাবে তার কর্মজীবন শুরু করেছিলেন, কিন্তু তারপর তিনি কণ্ঠশিল্পী হিসাবে কাজ শুরু করেন এবং 81 প্রোডিউস সংস্থা দ্বারা নিযুক্ত হয়েছিলেন। হিদাকা আগে জাপানী কাঞ্জি (日髙) লেখনশৈলী ব্যবহার করত। তিনি ১৯৯৫ সালের দিকে তার বন্ধুদের পরামর্শ অনুসারে প্রচলিত বর্তমান জাপানি লেখনশৈলী (日高) ব্যবহার করতে শুরু করেন। তার ভক্তরা তাকে ভালোবেসে নাম দিয়েছে \"ননকো\" (ノン子)। ১৯৮২ সালে, একজন আইডল তারকা হিসাবে তার আত্মপ্রকাশ। হিদাকা নিভিয়া স্কিন মিল্কের জন্য বিজ্ঞাপনে কাজ করেছিলেন। তিনি প্রোগ্রাম এবং গেমগুলির জন্য ভয়েস-ওভার বিজ্ঞাপনও করেছেন, তিনি সুপরিচিত গেম থার্ড সুপার রোবট ওয়ারস আলফা: টু দ্য এন্ড অফ দ্য গ্যালাক্সির একটি ভার্সনে একটি চরিত্রের জন্য কণ্ঠশিল্পীর ভূমিকা পালন করেছেন। \n\n\n== তথ্যসূত্র =="}