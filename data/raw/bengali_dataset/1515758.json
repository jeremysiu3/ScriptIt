{"pageid": 1515758, "title": "প্রিয়াঙ্কা দেশপাণ্ডে", "url": "https://bn.wikipedia.org/wiki?curid=1515758", "content": "প্রিয়াঙ্কা দেশপাণ্ডে (জন্ম: ২৮ এপ্রিল ১৯৯০) একজন ভারতীয় টেলিভিশন উপস্থাপিকা এবং অভিনেত্রী যিনি মূলত তামিল টেলিভিশন এবং চলচ্চিত্র শিল্পের সাথে যুক্ত। প্রিয়াঙ্কা দক্ষিণ ভারতীয় টেলিভিশনের সবচেয়ে বেশি পারিশ্রমিক পাওয়া উপস্থাপকদের একজন।  তিনি ও সোলরিয়া ও ওহম সোলরিয়া, সুপার সিঙ্গার জুনিয়র, সুপার সিঙ্গার, দ্য ওয়াল, স্টার্ট মিউজিক, অলিবেলি, সুরিয়া ভানাক্কাম, ইসাই আনপ্লাগড, আজাগিয়া পেন্নে, গ্লিম্পস, জোডি নম্বর ওয়ান এবং কিংস অফ কমেডি জুনিয়র্সের মতো অসংখ্য টেলিভিশন অনুষ্ঠান উপস্থাপনার জন্য সুপরিচিত।  তিনি কয়েকটি স্বল্পদৈর্ঘ্য চলচ্চিত্রেও কাজ করেছেন, যেমন রানি আতম (২০১৫) এবং উন্নোডু বাজন্থাল ভারামল্লভ (২০১৬)। প্রিয়াঙ্কা জি তামিল, সান টিভি, চুটি টিভি, সান মিউজিক এবং স্টার বিজয়ের মতো বিভিন্ন ভারতীয় টেলিভিশন চ্যানেলে টেলিভিশন উপস্থাপক হিসেবে কাজ করেছেন। তাকে প্রায়শই টেলিভিশনের সুপারস্টার বলা হয়। \nটেলিভিশনের বিনোদনমূলক গানের অনুষ্ঠান সুপার সিঙ্গারে তার উপস্থাপনা জন্য তিনি ২০১৬ সালে সেরা মহিলা উপস্থাপকের বিভাগে আনন্দ বিকাটন সিনেমা পুরষ্কার জিতে নেন। পরে তিনি ২০১৭ সালে বিজয় টেলিভিশন পুরষ্কারের বার্ষিক অনুষ্ঠানেও সেরা মহিলা উপস্থাপকের পুরষ্কারও জিতেছিলেন। ২০১৮ সালে গালাত্তা নক্ষত্র টিভি-ফিল্ম পুরষ্কারে প্রিয়াঙ্কা আবারও তৃতীয়বারের মতো সেরা মহিলা উপস্থাপকের শিরোপা জিতেছেন। টানা তিন বছর ধরে তিনি সেরা  উপস্থাপকের  বিভাগে মনোনয়ন পেয়েছেন এবং জিতেছেন।  এছাড়াও তার ইউটিউব চ্যানেলের সাফল্যের পর তিনি ২০২১ সালে ব্ল্যাকশীপ ডিজিটাল অ্যাওয়ার্ডস  অনুষ্ঠানেসেরা বিনোদনকারী তারকা হিসাবে পুরস্কার পেয়েছিলেন। ২০২১ সালে, তিনি কমল হাসানের আয়োজিত বিনোদনমূলক টিভি অনুষ্ঠান বিগ বস ৫-এ প্রতিযোগী হিসেবে যোগ দেন এবং দ্বিতীয় স্থান অধিকার করেন।  তিনি কুকু উইথ কোমালি সিজন ৫ এর বিজয়ী। \n\n\n== ব্যক্তিগত জীবন ==\nপ্রিয়াঙ্কা দেশপাণ্ডের জন্ম ২৮ এপ্রিল ১৯৯০ সালে, কর্ণাটকে। তার জন্মের আগেই তার বাবা-মা মহারাষ্ট্র থেকে কর্ণাটকে চলে আসেন। তার এক ছোট ভাই আছে যার নাম রোহিত দেশপাণ্ডে। চেন্নাইতে চলে আসার পর প্রিয়াঙ্কা সেন্ট অ্যান্থনি স্কুলে তার মাধ্যমিক শিক্ষা সম্পন্ন করেন এবং পরে এথিরাজ কলেজ ফর উইমেন থেকে স্নাতক ডিগ্রি অর্জন করেন। প্রিয়াঙ্কা তার দীর্ঘদিনের প্রেমিক প্রবীণ কুমারকে ২০১৬ সালে বিয়ে করেন। \n২০২২ সালের একটি প্রতিবেদনে বলা হয়েছিল যে প্রিয়াঙ্কা এবং তার স্বামী প্রবীণ কুমারের বিবাহবিচ্ছেদ হয়েছে। প্রিয়াঙ্কা পরে এটিকে ভিত্তিহীন গুজব বলে উড়িয়ে দেন। \n\n\n== কর্মজীবন ==\n২০১৯ সালে, প্রিয়াঙ্কা স্টার বিজয়ে স্টার্ট মিউজিক নামে তার নিজস্ব অনুষ্ঠান শুরু করেন, যেখানে আট বছর এককভাবে অনুষ্ঠানের উপস্থাপনা করেছিলেন। প্রিয়াঙ্কা বিভিন্ন স্বল্পদৈর্ঘ্যের চলচ্চিত্রে অভিনেত্রী হিসেবে কাজ করেছিলেন, যেমন জে. ধর্মেন্দ্র পরিচালিত রানি আতম এবং উন্নোডু বাজন্থাল ভারামল্লভ। এই দুটি চলচ্চিত্রেই তিনি অভিনেতা ভিগনেশ কার্তিকের সাথে জুটিবদ্ধ হয়েছিল। তিনি অ্যামাজন প্রাইম এবং আচি মসালার বিভিন্ন টেলিভিশন বিজ্ঞাপনেও উপস্থিত হয়েছিলেন। প্রিয়াঙ্কা সো সোকু উইথ পুগাজ মিউজিক ভিডিওতেও উপস্থিত হয়েছিলেন, যা সমাজমাধ্যমে জনপ্রিয় হয়েছিল। \nপ্রিয়াঙ্কা উপস্থাপক আনন্দের সাথে আন্তর্জাতিক বিনোদনমূলক অনুষ্ঠান দ্য ওয়ালও উপস্থাপনা করেছিলেন। \n২০২১ সালে, প্রিয়াঙ্কা অভিনেতা কমল হাসানের সঞ্চালনায়, বিনোদনমূলক টিভি অনুষ্ঠান বিগ বস-এ প্রতিযোগী হিসেবে যোগ দেন এবং দ্বিতীয় স্থান অধিকার করেন।\nটিভি অনুষ্ঠান উপস্থাপনা করার পাশাপাশি, প্রিয়াঙ্কার একটি ইউটিউব চ্যানেলও রয়েছে। বর্তমানে তার ইউটিউব চ্যানেলের  ১.৩৮ মিলিয়ন সাবস্ক্রাইবার বা উপভোক্তা রয়েছে। \n\n\n=== বিগ বস ===\nবিগ বস- এ অংশগ্রহণের পর তিনি তার পূর্ব-সঞ্চালিত আয়োজিত অনুষ্ঠান \"স্টার্ট মিউজিক\" -এ অতিথি হিসেবে অংশগ্রহণ করেছিলেন। প্রিয়াঙ্কা বিগ বস- এ অংশগ্রহন করার জন্য তার অনুপস্থিতিতে উপস্থাপক আনন্দ এই অনুষ্ঠানের উপস্থাপনা করেন। পরে তিনি বিগ বসের উদযাপন এবং সাফল্যের অনুষ্ঠান \"বিগ বস ৫ কোন্ডাট্টম\" -এ অতিথি হিসেবে উপস্থিত হয়েছিলেন। \n\n\n== টেলিভিশন ==\n\n\n== গান ==\n\n\n=== নেপথ্য গায়ক ===\n\n\n== পুরষ্কার এবং মনোনয়ন ==\n\n\n== তথ্যসূত্র =="}