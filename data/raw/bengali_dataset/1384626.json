{"pageid": 1384626, "title": "খালিস্তান গণভোট", "url": "https://bn.wikipedia.org/wiki?curid=1384626", "content": "খালিস্তান গণভোট হল ভারত থেকে খালিস্তান নামে একটি স্বাধীন শিখ রাষ্ট্র গঠনের বিষয়ে একাধিক দেশে সক্রিয় শিখস ফর জাস্টিস দ্বারা আয়োজিত একটি অনানুষ্ঠানিক গণভোট। এর মূললক্ষ্য হল খালিস্তান গঠনের জন্য প্রবাসী শিখদের মধ্যে ঐকমত্য খোঁজা। ভারত সরকার খালিস্তান আন্দোলন ও তৎসম্পর্কিত সকল প্রকার কার্যকর্ম দেশদ্রোহী কর্ম হিসেবে উল্লেখ করে।\n\n\n== পটভূমি ==\nশিখস ফর জাস্টিস (এসএফজে), যা ২০১৯ সালে ভারতে নিষিদ্ধ করা হয়েছিল, পাঞ্জাব এবং বিশ্বব্যাপী প্রধান শহরগুলিতে গণভোট পরিচালনা করতে উদ্যোগী হয়। ভারত সরকার কানাডাকে গভীর আপত্তিকর ও দেশে রাজনৈতিকভাবে উদ্দেশ্যপ্রণোদিত কার্যক্রম চালানোর অনুমতি দেওয়ার অভিযোগ করেছে, যা ভারত রাষ্ট্রের অখণ্ডতার জন্য হুমকিস্বরূপ। কানাডীয় কর্তৃপক্ষ এই অনুশীলনকে বাক স্বাধীনতার অনুশীলন হিসাবে গণ্য করলেও খালিস্তানি প্রচারাভিযান নয়াদিল্লি ও অটোয়া এর মধ্যে সম্পর্কের ক্ষেত্রে একটি বিতর্কিত ইস্যু হয়ে উঠেছে। এসএফজে ও এর প্রতিষ্ঠাতা গুরপতবন্ত সিং পান্নুর বিরুদ্ধে ভারতে অসংখ্য মামলা রয়েছে।\n\n\n== দেশ অনুযায়ী গণভোট ==\n\n\n=== কানাডা ===\nএকটি রিপোর্ট অনুযায়ী, ২০২২ সালের ১৯ সেপ্টেম্বর ব্রাম্পটনে খালিস্তান গণভোটে ১০০,০০০ জন অংশ গ্রহণ করেছিল।\n\n\n=== যুক্তরাজ্য ===\n২০২২ সালের ৯ জানুয়ারী, লিডস ও লুটন খালিস্তান গণভোটের অষ্টম রাউন্ডের আয়োজন করে। কাশ্মীর মিডিয়া সার্ভিসের একটি প্রতিবেদন অনুসারে, ২০১৬ সালের ৩১ অক্টোবর লন্ডনে খালিস্তান গণভোটের ১ম পর্বে প্রায় ৩০,০০০ শিখ অংশ নেয়।\n\n\n=== অস্ট্রেলিয়া ===\nখালিস্তানের স্বাধীনতার জন্য অস্ট্রেলীয় গণভোট ২৯ জানুয়ারী, ২০২৩-এ মেলবোর্নের ফেডারেশন স্কোয়ারে অনুষ্ঠিত হয়েছিল।\n\n\n=== ইতালি ===\nঅ্যাডভোকেসি গ্রুপ শিখস ফর জাস্টিসের উদ্যোগে, প্রায় ১৭,০০০ শিখ রোমে খালিস্তান গণভোটে অংশ নিয়েছিল।\n\n\n=== সুইজারল্যান্ড ===\n২০২২ সালের ১০ ডিসেম্বর সুইজারল্যান্ড ও প্রতিবেশী ফ্রান্স, ইতালি এবং জার্মানি থেকে ৬,০০০-এরও বেশি শিখ জেনেভায় প্রবল তুষার এবং বৃষ্টির ঝড়ের মধ্যেও খালিস্তান গণভোটে ভোট দেওয়ার জন্য একত্রিত হয়েছিল। \n\n\n== আরো দেখুন ==\nখালিস্তান আন্দোলন\nখালিস্তান কমান্ডো বাহিনী\nখালিস্তান জিন্দাবাদ বাহিনী\nহরদীপ সিং নিজ্জর\n\n\n== তথ্যসূত্র =="}