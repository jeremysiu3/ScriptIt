{"pageid": 1007479, "title": "পূর্ণ চন্দ্র থাপা", "url": "https://bn.wikipedia.org/wiki?curid=1007479", "content": "মহারথী পূর্ণ চন্দ্র থাপা (জন্মঃ ৯ সেপ্টেম্বর ১৯৬০) নেপালি সেনাবাহিনীর প্রধান সেনাপতি (সেনাপ্রধান) ছিলেন, তিনি সেনাবাহিনীর সর্বোচ্চ পদাধিকারী হিসেবে ২০১৮ সাল থেকে ২০২১ সাল পর্যন্ত ছিলেন। তিনি ১৯ জানুয়ারি ২০১৫ থেকে ৭ ফেব্রুয়ারি ২০১৬ পর্যন্ত 'জাতিসংঘ শান্তিরক্ষী বাহিনী'র অধিনায়ক ছিলেন। সেনাপ্রধান হিসেবে তিনি ২০২১ সালের ৮ সেপ্টেম্বর পর্যন্ত ছিলেন।\nনেপালের সেনাপ্রধান হবার পরে জেনারেল পূর্ণ চন্দ্র থাপা নেপালি সেনাবাহিনী থেকে দূর্নীতি মোছা সহ সেনাবাহিনী থেকে মাদকসেবীদের অপসারণ করে তাদের কঠোর সাজার বিধান করেন; ২০১৫ সাল থেকে ২০১৮ সাল মেয়াদে নেপালি সেনাপ্রধান ছিলেন জেনারেল রাজেন্দ্র ছেত্রী, জেনারেল রাজেন্দ্র সেনাবাহিনীতে মাদক-ব্যভিচার সহ নানান দূর্নীতিকে প্রশ্রয় দিতেন - এমনটা অভিযোগ করে জেনারেল পূর্ণ চন্দ্র থাপা সেনাবাহিনীর জন্য নতুন আইন প্রণয়ন করেন। সেনাবাহিনীতে তিনি সৈনিক এবং কর্মকর্তা পুরুষ-নারী সকলের জন্য কঠোর বিধি প্রণয়ন করেন।\n\n\n== সামরিক জীবন ==\nপূর্ণ চন্দ্র থাপা ইন্ডিয়ান মিলিটারি একাডেমীতে অধ্যায়ন সহ নেপালি সেনাবাহিনীর চাকরিতে ঢোকার পর ভারতের মাদ্রাজ বিশ্ববিদ্যালয়ে পড়েছেন, এছাড়াও তিনি তার নিজ দেশের ত্রিভুবন বিশ্ববিদ্যালয়তেও অধ্যায়ন করেছেন। তিনি স্টাফ কোর্স ভারত থেকে এবং এনডিসি কোর্স পাকিস্তান থেকে সম্পন্ন করেন।\n২০১৫ সালের ৪ অক্টোবর পূর্ণ চন্দ্র থাপা লেফটেন্যান্ট জেনারেল (নেপালি ভাষায় 'রথী'; নেপালি: रथी) হন। তিনি মেজর জেনারেল (উপরথী) হিসেবে পার্বত্য ডিভিশনের অধিনায়ক ছিলেন, এছাড়াও তিনি এই পদবীতে এ্যাডজুট্যান্ট-জেনারেল (সেনাবাহিনী সদর দপ্তরে) ছিলেন আর সেনাপ্রধান হওয়ার স্বল্পকাল আগে তিনি সেনা সদরেই মাস্টার জেনারেল অব অর্ডন্যান্স ছিলেন (রথী হিসেবে)। ২০১৮ সালের ৯ই সেপ্টেম্বর তিনি সেনাপ্রধানের দায়িত্ব গ্রহণ করেন (নেপালি ভাষায় যাকে বলা হয় মহারথী প্রধান সেনাপতি)।\n২০২১ সালের ৮ সেপ্টেম্বর পূর্ণ চন্দ্র থাপা সেনাবাহিনী থেকে অবসর গ্রহণ করেন।\n\n\n== তথ্যসূত্র =="}