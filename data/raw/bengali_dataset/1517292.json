{"pageid": 1517292, "title": "গুশ কাতিফ জাদুঘর", "url": "https://bn.wikipedia.org/wiki?curid=1517292", "content": "গুশ কাটিফ জাদুঘর (হিব্রু ভাষায়: מוזיאון גוש קטיף‎) একটি জাদুঘর যা জেরুজালেম, ইসরায়েল-এ অবস্থিত। এই জাদুঘরটি আগস্ট ২০০৮ সালে প্রতিষ্ঠিত হয়। এটি মূলত গাজা উপত্যকায় ইহুদি বসতির ইতিহাস পর্যালোচয়ান করে। এতে হাসমোনীয় রাজবংশ থেকে আধুনিক সময় পর্যন্ত গাজা উপত্যকায় ইহুদি উপস্থিতির ওপর আলোকপাত করা হয়। বিশেষত ১৯৬৭ সালের যুদ্ধের পর স্থাপিত গাজা উপত্যকার ইহুদি বসতি সম্পর্কে জাদুঘরে আলোকপাত করা হয়েছে যা ২০০৫ সাল পর্যন্ত বিদ্যমান ছিল।\nএই জাদুঘরটি মাখানে ইয়েহুদা বাজারের কাছে  নাচলা'ত অঞ্চলে অবস্থিত।\nজাদুঘরের অন্যতম প্রতিষ্ঠাতা ছিলেন শালোম দোভ উলপো, যিনি \"অবৈধ পশ্চিম তীরের আউটপোস্ট খালি করতে অস্বীকার করার জন্য সৈন্যদের ঘুষ দেওয়ার\" অভিযোগে অভিযুক্ত হয়েছিলেন।\nজাদুঘরের পরিচালকদের মতে, এর উদ্দেশ্য হলো \"স্মৃতিচারণ, সংরক্ষণ এবং গাজা উপত্যকায় ইহুদি বসতি স্থাপনের প্রচেষ্টার প্রতি শ্রদ্ধা নিবেদন করা এবং গুশ কাটিফ ও উত্তর সামারিয়ার বসতিগুলোর উচ্ছেদের স্মৃতিকে জাতীয় চেতনায় ধরে রাখা\", যা \"বিচ্ছিন্নকরণ পরিকল্পনার\" অংশ হিসেবে বাস্তবায়িত হয়েছিল।\nএই জাদুঘরে মোট ৮টি বিভাগ রয়েছে: পরিচিতি, ১৯৬৭ সালের পর বসতি স্থাপন, কমলা উইং, কালো উইং, ভবিষ্যত বিভাগ, চলচ্চিত্র হল, গ্রন্থাগার এবং প্রদর্শনী তল।\nজাদুঘরটি \"গুশ কাটিফ প্রাইভেট মিউজিয়াম ইন জেরুজালেম\" নামক একটি সংঘের মাধ্যমে প্রতিষ্ঠিত হয়, যার লক্ষ্য হলো \"গুশ কাটিফ বসতিগুলোর স্মরণ রক্ষা করা\"। এই সংঘটিকে ইসরায়েলি রাজনীতিতে ডানপন্থী বলে বিবেচনা করা হয়। বছরের পর বছর ধরে ইসরায়েলি জনগণের বড় একটি অংশ গাজা উপত্যকার সংযুক্তিকে বাস্তবসম্মত বা ভালো ধারণা বলে মনে করেননি।\n৭ অক্টোবর ২০২৩ সালের ইসরায়েল-হামাস যুদ্ধের শুরু হওয়ার পর, জাদুঘরের গাইড ওদেদ মিজরাহি জানিয়েছিলেন যে, জাদুঘরে দর্শনার্থীর সংখ্যা বৃদ্ধি পেয়েছে এবং আন্তর্জাতিক গণমাধ্যমের কাছ থেকেও আগ্রহ দেখা যাচ্ছে।\n\n\n== সূত্র ==\n\n\n== বহিঃসংযোগ ==\nগুশ কাটিফ জাদুঘরের অফিসিয়াল ওয়েবসাইট\n\n\n== তথ্যসূত্র ==\n\n\n== বহিঃসংযোগ ==\nGush Katif Museum official website"}