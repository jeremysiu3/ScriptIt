{"pageid": 1091881, "title": "শ্রদ্ধেয় বিডের পুনরুত্থান পার্বণ সারণী", "url": "https://bn.wikipedia.org/wiki?curid=1091881", "content": "৬১৬ খ্রিস্টাব্দে অজানা এক বিশেষজ্ঞ ডায়োনিসিয়াস এক্সিগুয়াসের পুনরুত্থান পার্বণ সারণীটি সম্প্রসারণ করে ৫৩২ থেকে ৭২১ খ্রিস্টাব্দ পর্যন্ত উন্নিত করেন। ডায়োনিসিয়াসের সারণীটি ৫২৫ খ্রিস্টাব্দে প্রকাশিত হয় এবং শতাব্দী পরে রোমক সাম্রাজ্যের ক্যাথলিক মণ্ডলী দ্বারা গৃহীত হয় যা তৃতীয় শতাব্দী থেকে তৎকালীন সময় পর্যন্ত নিজেদের পুনরুত্থান সারণী অনুসরণ করতো। সপ্তম শতাব্দীর মাঝামাঝি সময়ে আলেকজান্দ্রিয়া ও রোমের মধ্যকার পুনরুত্থান পার্বণের সঠিক তারিখ বিষয়ক বিতর্ক থেমে যায় যেহেতু দুটো মণ্ডলী পৃথক সারণী ব্যবহার করছিলো।\n৭২৫ খ্রিস্টাব্দ সালে বিড (লাতিন নাম বিডা ভেনারবিলিস) ডায়োনিসিয়াসের সারণীর সম্প্রসারিত সংস্করণ প্রকাশ করেন যা জুলীয় বর্ষপঞ্জিতে আলেকজান্দ্রীয় নিস্তারপর্বীয় পূর্ণ চন্দ্র ও আলেকজান্দ্রীয় পুনরুত্থান পার্বণের পর্যায়ক্রমিক তারিখ প্রদর্শন করেছিলো। বিডের পুনরুত্থান পার্বণের চক্রে ১৯ বছরের চান্দ্রিক চক্র এবং ২৮ বছরে সৌর চক্র দেওয়া রয়েছে এবং এই সারণীতে ৫৩২ বছরের হিসাব দেওয়া হয়েছে। বাইজেন্টাইন সাম্রাজ্যে আলেকজান্দ্রিয়ার অ্যানিয়ানাসের কল্যাণে সবসময় খ্রিস্টধর্মীয় মণ্ডলীগুলো প্রতিটি বছরের পুনরুত্থান পার্বণের রবিবারের তারিখ সম্পর্কে অবগত হতে পেরেছিলো। বিডা ভেনারবিলিসের সারণীও সঠিক তারিখ পেতে ইউরোপ ও বাইজেন্টাইন সাম্রাজ্যের বাইরের খ্রিস্টধর্মীয় কর্তৃপক্ষদের সাহায্য করেছিলো।\n\n\n== তথ্যসূত্র ==\nফেইথ ওয়ালিস, বিড: দ্যা রিকোনিং অব টাইম (লিভারপুল বিশ্ববিদ্যালয় প্রেস, ২০০৪)\nজর্জেস ডেকলার্ক: অ্যানো ডোমিনি: দ্যা অরিজিন্স অব দ্যা ক্রিশ্চিয়ান এরা (টার্নআউট, ২০০০);"}