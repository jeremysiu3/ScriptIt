{"pageid": 1101602, "title": "মুহাম্মদ আল হারদান", "url": "https://bn.wikipedia.org/wiki?curid=1101602", "content": "মুহাম্মদ ইউসুফ আব্দুল্লা আল হারদান (আরবি: محمد الحردان‎, ইংরেজি: Mohammed Al-Hardan; জন্ম: ৬ অক্টোবর ১৯৯৭; মুহাম্মদ আল হারদান নামে সুপরিচিত) হলেন একজন বাহরাইনী পেশাদার ফুটবল খেলোয়াড়। তিনি বর্তমানে বাহরাইনী ক্লাব আল খালিদিয়াহ এবং বাহরাইন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\nবাহরাইনী ফুটবল ক্লাব আল মুহাররাকের যুব পর্যায়ের হয়ে খেলার মাধ্যমে হারদান ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, বাহরাইনী ক্লাব আল মুহাররাকের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল মুহাররাকের হয়ে দুই মৌসুম অতিবাহিত করার পর ২০১৮–১৯ মৌসুমে তিনি ডেনীয় ক্লাব ভাইলেতে যোগদান করেছেন। পরবর্তীকালে, তিনি স্ফিনতুল গেওর্গে, আইগিনিয়াকোস, আল মুহাররাক এবং রিফফার হয়ে খেলেছেন। ২০১৯–২০ মৌসুমে, তিনি রিফফা হতে বাহরাইনী ক্লাব আল খালিদিয়াহে যোগদান করেছেন।\n২০১৬ সালে, হারদান বাহরাইন অনূর্ধ্ব-১৯ দলের হয়ে বাহরাইনের বয়সভিত্তিক পর্যায়ে অভিষেক করেছিলেন। প্রায় ২ বছর যাবত বাহরাইনের বয়সভিত্তিক দলের হয়ে খেলার পর, তিনি ২০১৮ সালে বাহরাইনের হয়ে আন্তর্জাতিক পর্যায়ে অভিষেক করেছেন; বাহরাইনের জার্সি গায়ে তিনি এপর্যন্ত ১৬ ম্যাচে ১টি গোল করেছেন।\n\n\n== প্রারম্ভিক জীবন ==\nমুহাম্মদ ইউসুফ আব্দুল্লা আল হারদান ১৯৯৭ সালের ৬ই অক্টোবর তারিখে বাহরাইনের মুহাররাকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহারদান বাহরাইন অনূর্ধ্ব-১৯, বাহরাইন অনূর্ধ্ব-২০ এবং বাহরাইন অনূর্ধ্ব-২৩ দলের হয়ে খেলার মাধ্যমে বাহরাইনের প্রতিনিধিত্ব করেছেন।\n২০১৮ সালের ৬ই সেপ্টেম্বর তারিখে, ২০ বছর ও ১১ মাস বয়সে, ডান পায়ে ফুটবল খেলায় পারদর্শী হারদান ফিলিপাইনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাহরাইনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি বাহরাইন ১–১ গোলে ড্র করেছিল। বাহরাইনের হয়ে অভিষেকের বছরে হারদান সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২০ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মুহাম্মদ আল হারদান  (ইংরেজি)  \nট্রান্সফারমার্কেটে মুহাম্মদ আল হারদান (ইংরেজি) \nওয়ার্ল্ডফুটবল.নেটে মুহাম্মদ আল হারদান (ইংরেজি) \nইএসপিএন এফসিতে মুহাম্মদ আল হারদান (ইংরেজি) \nন্যাশনাল-ফুটবল-টিমস.কমে মুহাম্মদ আল হারদান (ইংরেজি)"}