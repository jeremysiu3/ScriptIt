{"pageid": 1161453, "title": "নেতাজি মূর্তি, দিল্লি", "url": "https://bn.wikipedia.org/wiki?curid=1161453", "content": "নেতাজি মূর্তি হল ভারতীয় স্বাধীনতা সংগ্রামী নেতাজী সুভাষচন্দ্র বসুর ২৮ ফুট লম্বা কালো গ্রানাইট পাথের একটি মূর্তি। এটি দিল্লির ইন্ডিয়া গেটের ক্যানোপিতে অবস্থিত। মহীশূর-ভিত্তিক ভাস্কর অরুণ যোগীরাজ সুভাষচন্দ্র বসুর ২৮ ফুট লম্বা মূর্তি খোদাইয়ের কাজ সম্পন্ন করেছিলেন।\n\n\n== নির্মাণ ==\nতেলেঙ্গানার খাম্মামের একটি খনি থেকে ২৮০ মেট্রিক টনের গ্রানাইট ব্লকটি উত্তোলন করা হয়েছিল। পাথরটিকে খনি থেকে হাইওয়েতে নিয়ে যাওয়ার জন্য একটি অস্থায়ী রাস্তা তৈরি করতে হয়েছিল। এটিকে জাতীয় রাজধানীর ন্যাশনাল গ্যালারি অব মডার্ন আর্টে (এনজিএমএ) নিয়ে যাওয়ার জন্য ১৪০ চাকা সহ একটি ১০০-ফুট লম্বা ট্রাক বিশেষভাবে নকশা করা হয়েছিল। গ্রানাইট ব্লকটি প্রথমে খাম্মাম থেকে নাগপুর পর্যন্ত যাত্রা করেছিল, এরপরে মহারাষ্ট্রের অন্যান্য অংশ,  মধ্যপ্রদেশে ও উত্তরপ্রদেশের মধ্যদিয়ে যাত্রা করে হরিয়ানার ফরিদাবাদে পৌঁছায়। সবশেষে দিল্লির এনজিএমএ-তে পৌঁছায়। গ্রানাইট স্টুডিও ইন্ডিয়ার ভাস্করদের একটি দল মূর্তিটিকে জীবন্ত করতে মোট ২৬,০০০ মানব কর্মঘণ্টার তীব্র শৈল্পিক প্রচেষ্টা ব্যয় করেছিল। সম্পূর্ণ ভাস্কর্যের কাজটি এনজিএমএ-তে করা হয়েছিল। মূর্তিটি সম্পূর্ণরূপে প্রথাগত কৌশল ও আধুনিক সরঞ্জাম ব্যবহার করে হাতে নির্মিত একটি ভাস্কর্য।\n\n\n== তথ্যসূত্র =="}