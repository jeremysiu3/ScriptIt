{"pageid": 1091847, "title": "লিস্টন কোলাকো", "url": "https://bn.wikipedia.org/wiki?curid=1091847", "content": "লিস্টন কোলাকো (ইংরেজি: Liston Colaco; জন্ম: ১২ নভেম্বর ১৯৯৮) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর ইন্ডিয়ান সুপার লিগের ক্লাব মোহনবাগান সুপার জায়ান্ট এবং ভারত জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৬–১৭ মৌসুমে, ভারতীয় ফুটবল ক্লাব সালগাওকরের যুব পর্যায়ের হয়ে খেলার মাধ্যমে কোলাকো ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, ভারতীয় ক্লাব গোয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; গোয়ার হয়ে দুই মৌসুমে ১৪ ম্যাচে অংশগ্রহণ করার পর ২০২০–২১ মৌসুমে তিনি হায়দ্রাবাদে যোগদান করেছেন। ২০২১–২২ মৌসুমে, তিনি প্রায় ১.১৩ লক্ষ ইউরোর বিনিময়ে হায়দ্রাবাদ হতে ভারতীয় ক্লাব মোহনবাগান সুপার জায়ান্টে যোগদান করেছেন।\nকোলাকো ২০২১ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nলিস্টন কোলাকো ১৯৯৮ সালের ১২ই নভেম্বর তারিখে ভারতের গোয়ার দাভোরলিমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ২৯শে মার্চ তারিখে, ২২ বছর, ৪ মাস ও ১৭ দিন বয়সে, ডান পায়ে ফুটবল খেলায় পারদর্শী কোলাকো সংযুক্ত আরব আমিরাতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৪ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি সংযুক্ত আরব আমিরাত ৬–০ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে লিস্টন কোলাকো  (ইংরেজি)  \nট্রান্সফারমার্কেটে লিস্টন কোলাকো (ইংরেজি) \nওয়ার্ল্ডফুটবল.নেটে লিস্টন কোলাকো (ইংরেজি) \nইএসপিএন এফসিতে লিস্টন কোলাকো (ইংরেজি) \nন্যাশনাল-ফুটবল-টিমস.কমে লিস্টন কোলাকো (ইংরেজি)"}