{"pageid": 11938, "title": "রকাফেলার পরিবার", "url": "https://bn.wikipedia.org/wiki?curid=11938", "content": "রকাফেলার পরিবার ( ROCK-ə-fell-ər) বিংশ শতাব্দীর সবচেয়ে ধনী ও প্রভাবশালী মার্কিন পরিবারগুলোর একটি। পরিবারের প্রতিষ্ঠাতা নিউ ইয়র্কে জন্মগ্রহণকারী জন ডেভিসন রকাফেলার ওহাইও-র ক্লিভল্যান্ডে গিয়ে জ্বালানি তেলের ব্যবসা শুরু করেন। স্ট্যান্ডার্ড অয়েল কম্পানির একচেটিয়া ব্যবসার ফলশ্রুতিতে রকাফেলার মার্কিন যুক্তরাষ্ট্রের প্রথম শতকোটিপতিতে পরিণত হন। ধার্মিক ব্যাপ্টিস্ট রকাফেলার এরপর শিক্ষা বিষয়ক জনহিতৈষী কাজে আগ্রহী হয়ে পড়েন, এবং ধারণা করা হয় জীবদ্দশাতেই তিনি প্রায় ৬০০ মিলিয়ন ডলার দান করে গেছেন।\nরকাফেলারের ছেলে জন ডেভিসন রকাফেলার জুনিয়র নিউ ইয়র্কে রকাফেলার ফাউন্ডেশন ও রকাফেলার সেন্টার প্রতিষ্ঠা করেন এবং জাতিসংঘ ভবন ও লিংকন সেন্টার-এর জন্য জমি প্রদান করেন। রকাফেলারের নাতি নেলসন আলড্রিচ রকাফেলার রাজনীতিতে জড়িয়ে পড়েন। তিনি পরপর চার মেয়াদের জন্য (১৯৫৯-১৯৭৩) নিউ ইয়র্ক শহরের গভর্নর ছিলেন; পরবর্তীতে তিনি ১৯৭৪-৭৭ সালে জেরাল্ড ফোর্ডের উপ-রাষ্ট্রপতি হিসেবে দায়িত্ব পালন করেন। নেলসনের ভাতিজা চতুর্থ জন ডেভিসন রকাফেলার পশ্চিম ভার্জিনিয়ার গভর্নর ছিলেন (১৯৭৬-১৯৮৪) এবং ১৯৮৫ সালে তিনি রাষ্ট্রটির সেনেটর নির্বাচিত হন।\n\n\n== তথ্যসূত্র ==\n\n\n== বহিঃসংযোগ ==\n\nRockefeller Financial\nThe Rockefeller Group\nThe Rockefeller Foundation\nThe Rockefellers – An American Experience documentary\nNewspaper clippings about রকাফেলার পরিবার in the 20th Century Press Archives of the ZBW"}