{"pageid": 1384193, "title": "আন্তর্জাতিক বিশ্ববিদ্যালয় ক্রীড়া দিবস", "url": "https://bn.wikipedia.org/wiki?curid=1384193", "content": "আন্তর্জাতিক বিশ্ববিদ্যালয় ক্রীড়া দিবস হল ইউনেস্কো নির্ধারিত দিবস যা প্রতি বছর ২০ সেপ্টেম্বর পালিত হয়। বিশ্বব্যাপী জাতীয় বিশ্ববিদ্যালয়ের ক্রীড়া সংস্থাসমূহের গভর্নিং বডি, ইন্টারন্যাশনাল ইউনিভার্সিটি স্পোর্টস ফেডারেশনের (FISU) প্রস্তাব অনুসারে ইউনেস্কো ২০১৫ খ্রিস্টাব্দের সাধারণ সম্মেলনে আনুষ্ঠানিক সম্মতি প্রদান করে এবং ২০১৬ খ্রিস্টাব্দের সেপ্টেম্বর মাসে প্রথম উদযাপনের সিদ্ধান্ত ঘোষণা করে। তারপর বিশ্বজুড়ে প্রতি বৎসর ২০ সেপ্টেম্বর দিনটি আন্তর্জাতিক বিশ্ববিদ্যালয় ক্রীড়া দিবস হিসাবে পালিত হয়।\n২০ সেপ্টেম্বর তারিখ বেছে নেওয়ার কারণ ছিল বিশ্ববিদ্যালয় সমূহে একাডেমির ক্যালেন্ডারের সূচনা এবং ১৯২৪ খ্রিস্টাব্দের প্রথম বিশ্ব ছাত্র চ্যাম্পিয়নশিপ শুরুর দিনের সঙ্গে মিলে যায়।\nদিবসটি উদযাপনের লক্ষ্য ছিল বিশ্ববিদ্যালয়গুলিতে খেলাধুলার গুরুত্ব তুলে ধরার পাশাপাশি সমাজ সেবায় ক্রীড়া শিক্ষাকে সুসংহত করতে বিশ্ববিদ্যালয়গুলির সামাজিক ভূমিকা তুলে ধরা। বিশ্ববিদ্যালয়ের খেলাধুলার আন্তর্জাতিক দিবস খেলাধুলাকে শিক্ষক ও শিক্ষার্থীদের মধ্যে আলাপ আলোচনার কেন্দ্রবিন্দুতে রাখে, খেলাধুলার মূল্যবোধকে প্রচার করে। \n\n\n== তথ্যসূত্র =="}