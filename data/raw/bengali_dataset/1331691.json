{"pageid": 1331691, "title": "ক্যারল অ্যান মিহান", "url": "https://bn.wikipedia.org/wiki?curid=1331691", "content": "ক্যারল অ্যান মিহান (জন্ম ডিসেম্বর ১৭, ১৯৫৬) একজন অটোয়া সিটি কাউন্সিলর এবং সিজেওএইচ- এর প্রাক্তন সংবাদ উপস্থাপক । \n\n\n== জীবনী ==\nতিনি রাইয়ারসন ইউনিভার্সিটির (বর্তমানে টরন্টো মেট্রোপয়েটান ইউনিভার্সিটি) একজন স্নাতক এবং অন্টারিওর পেমব্রোকে সিএইচআরও- তে তাঁর কর্মজীবন শুরু করেন। এই শহরেই তিনি বড় হয়েছেন। তিনি সাডবেরি, এডমন্টন এবং ক্যালগারিতেও কাজ করেছেন। ১৯৮৯ সালে, তিনি সিজেওএইচ অটোয়া সান্ধ্য সংবাদে ম্যাক্স কিপিং-এর পাশাপাশি সহ-উপস্থাপন শুরু করেন। তখন এটি নিউজলাইন নামে পরিচিত ছিল। তাঁকে ২০১৫ সালের ১৭ই নভেম্বর তারিখে ছাঁটাই করা হয়েছিল। বেল মিডিয়া প্রচার স্টেশনের মালিক তাঁকে ছাঁটাই করেছিলেন। সিজেওএইচ থেকে তাঁর প্রস্থানের পর তিনি একটি টক-শো উপস্থাপিকা হিসাবে ১৩১০ নিউজে যোগদান করেন। তিনি নভেম্বর ২০১৭ এ ১৩১০ নিউজ ছেড়ে দেন।\n২০১২ সালের জানুয়ারিতে তাঁর নিখোঁজ স্বামীকে অন্টারিওর ব্রুডেনেলে মৃত অবস্থায় পাওয়া যায়।\nতিনি তাঁর দুই সন্তানের সাথে মানোটিকের কাছে রিডো নদীর কাছে থাকেন।\n\n\n== রাজনৈতিক জীবন ==\nমিহান ২০১৮ সালের পৌর নির্বাচনে গ্লুচেস্টার-সাউথ নেপিয়ান ওয়ার্ডের অটোয়া সিটি কাউন্সিলের একটি আসন জিতেছিলেন, তিনি বর্তমান কাউন্সিলর মাইকেল কাকিশকে ৫০০ ভোটে পরাজিত করেছিলেন। তিনি কাউন্সিলর জ্যান হার্ডার, প্রাক্তন কাউন্সিলর স্টিভ ডেসরোচেস এবং সিনেটর মার্জরি লেব্রেটন সহ বিশিষ্ট স্থানীয় রক্ষণশীলদের কাছ থেকে সমর্থন পেয়েছেন। যখন তিনি কিশোরী ছিলেন, তখন তিনি একজন \"তরুণ উদারপন্থী\" ছিলেন। \n২০১৮ সালের অক্টোবরে, তাঁর নির্বাচনের পরপরই, একজন নির্বাচন-কর্তার সাথে একটি অনলাইন দ্বন্দ্বের জন্য মিহান গণ মাধ্যমের মনোযোগ পেয়েছিলেন। নির্বাচন-কর্তা ওয়ার্ডে ওসি ট্রান্সপো বাস পরিষেবা নিয়ে উদ্বেগ প্রকাশ করছিলন। মিহান তাঁকে জবাব দিয়েছিলেন \"আমি আপনার মুখোমুখি হলে খুশি হব, কারণ আপনি এখানে অবশ্যই আমাকে গালি দিতে চান। দেখা যাক কি ধরনের সাহস আপনার আছে। আমার কাছে সফল হওয়ার তেজ এবং সাহস আছে, যা আপনি কখনই পাবেন না।\" মিহান ফেসবুকে নির্বাচন-কর্তার রাস্তার কথাও প্রকাশ করেছেন, শোনা যায় তিনি উত্তর দিয়েছেন \"আমাকে আপনার ঠিকানা দিন, নইলে আমি গিয়ে আপনাকে [রাস্তার নামে] খুঁজব, এটি এত দীর্ঘ রাস্তা নয়।\" পরে মিহান ক্ষমা চেয়ে ফেসবুক পোস্টগুলো সরিয়ে দেন।\nকাউন্সিলে থাকাকালীন, মিহান প্রায়ই মেয়র জিম ওয়াটসনের ব্লক, যাকে \"ওয়াটসন ক্লাব\" বলা হয়, তার বিরুদ্ধে ভোট দেন,। \n২০২২ সালের ১৬ই ফেব্রুয়ারি, মিহান অটোয়া পুলিশ সার্ভিসেস বোর্ডে তাঁর পদ থেকে পদত্যাগ করেন।  তিনি ঘোষণা করেছিলেন যে ২০২২ সালের ২৫শে জুলাই অনুষ্ঠিতব্য ২০২২ সালের পৌর নির্বাচনে তিনি পুনরায় দাঁড়াবেন না\n\n\n== নির্বাচনের ফলাফল ==\n\n\n== তথ্যসূত্র ==\n\n\n== বহিঃসংযোগ ==\nস্বাস্থ্য-যত্ন প্রতিবেদনে শ্রেষ্ঠত্বের জন্য ২০০৪ পুরস্কার  ওয়েব্যাক মেশিনে আর্কাইভকৃত ৮ ফেব্রুয়ারি ২০০৫ তারিখে"}