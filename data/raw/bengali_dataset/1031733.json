{"pageid": 1031733, "title": "সুসি ফার্গুসন", "url": "https://bn.wikipedia.org/wiki?curid=1031733", "content": "সুসি ফার্গুসন নিউজিল্যান্ডের একজন রেডিও উপস্থাপিকা এবং সাংবাদিক।\n\n\n== শৈশব ও শিক্ষজীবন ==\nফার্গুসনের জন্ম এবং বেড়ে উঠা স্কটল্যান্ডে এবং ১৮ বছর বয়সে একটি নাটক কোর্সের জন্য তিনি স্ট্রাটফোর্ড-আপন-অ্যাভনে চলে আসেন। পরে তিনি লন্ডন বিশ্ববিদ্যালয়ের রয়্যাল সেন্ট্রাল স্কুল অফ স্পিচ অ্যান্ড ড্রামাতে পড়াশোনা করেছিলেন।\n\n\n== কর্মজীবন ==\nতিনি ভার্জিন রেডিও ইউকে, বিবিসি এবং আইটিএন এর মতো সম্প্রচারকগুলো (ব্রডকাস্টার)  দিয়ে ব্রিটেনে নিজের কর্মজীবন শুরু করেছিলেন। তিনি ইরাক, আফগানিস্তান, সিয়েরা লিওন, লেবানন, মোজাম্বিক এবং বলকান সহ বিভিন্ন আন্তর্জাতিক অবস্থান থেকে প্রতিবেদন এবং উপস্থাপন করেছেন। ২০০৩ থেকে ফার্গুসন ইরাক যুদ্ধের সময় কুয়েতে ব্রিটিশ ফোর্স ব্রডকাস্টিং সার্ভিসের অনুবিদ্ধ (এম্বেডেড) সাংবাদিক ছিলেন; তিনি মোট ছয় বছর ওই যুদ্ধ অঞ্চল থেকে প্রতিবেদন করে কাটিয়েছেন। তিনি ২০০৫ সালে পাকিস্তানের ভূমিকম্প এবং বক্সিং ডে সুনামি নিয়েও প্রতিবেদন করেছিলেন।\n২০০৯ সালে ফার্গুসন তাঁর নিউজিল্যান্ডীয় আত্মীয়দের সাথে দেখা করার জন্য নিউজিল্যান্ডে চলে গিয়েছিলেন। তাঁর দাদু ১৯৩০-এর দশকে নিউজিল্যান্ডে চলে গিয়েছিলেন ও একজন নিউজিল্যান্ডীয় নারীর সাথে বিবাহবন্ধনে আবদ্ধ হয়েছিলেন এবং পরে তিনি স্ত্রী এবং দুই সন্তানকে সাথে নিয়ে স্কটল্যান্ডে ফিরে এসেছিলেন। ওই দুই সন্তানদের একজন ছিলেন ফার্গুসনের বাবা। প্রাথমিকভাবে তিনি রেডিও নিউজিল্যান্ডে গ্রীষ্মকালীন প্রতিবেদন এবং চেকপয়েন্ট উপস্থাপন করেছিলেন। ২০১৪ সাল থেকে তিনি গায়ন এসপিনারের সাথে মর্নিং রিপোর্ট (সকালের প্রতিবেদন) উপস্থাপন করে আসছেন।\n২০১৭ সালের নভেম্বরে ফার্গুসন ঘোষণা করেছিলেন যে তিনি তাঁর এন্ডোমেট্রিওসিসের চিকিৎসার স্বার্থে শল্যচিকিৎসার জন্য হাসপাতালে যাচ্ছেন এবং কয়েক সপ্তাহের জন্য কাজকর্ম থেকে বিরতি নিবেন।\n\n\n== তথ্যসূত্র =="}