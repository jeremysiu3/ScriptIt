{"pageid": 1037422, "title": "তামান্না বেগম", "url": "https://bn.wikipedia.org/wiki?curid=1037422", "content": "তামান্না বেগম (১৯৪৪– ২০ ফেব্রুয়ারি ২০১২) ছিলেন একজন পাকিস্তানি চলচ্চিত্র ও টেলিভিশন অভিনেত্রী। \n\n\n== ব্যক্তিজীবন ==\nঅভিনেত্রী তামান্না বেগম ১৯৪৪ সালে ভারতের উত্তর প্রদেশের আলিগড়ে জন্মগ্রহণ করেছিলেন। তিনি উপস্থাপিকা হিসাবে ১৯৬০ সালে রেডিও পাকিস্তান, লাহোর থেকে তার মিডিয়া জীবন শুরু করেছিলেন এবং পরে চলচ্চিত্রে যোগদানের আগে থিয়েটার নাটকে অভিনয় করেছিলেন। তিনি ১৯৬২ সালে দামান চলচ্চিত্রে অভিনয়ের মধ্য দিয়ে চলচ্চিত্রজগতে প্রবেশ করেছিলেন এবং ১৯৮০ এর দশকের শেষ পর্যন্ত পাকিস্তানি চলচ্চিত্র শিল্পে কাজ করেছিলেন। তিনি ২৬০ টিরও বেশি চলচ্চিত্রে এবং শত শত ধারাবাহিক টিভি নাটকে অভিনয় করেছিলেন। তিনি মাঝেমধ্যেই নেতিবাচক চরিত্রে অভিনয় করতেন, তবে কিছু বিনোদনমূলক এবং কৌতুক ভূমিকায়ও অভিনয় করেছিলেন।\n\n\n== অভিনীত চলচ্চিত্র ==\nদামান (১৯৬৩) - অভিনেত্রী হিসাবে আত্মপ্রকাশে তার প্রথম চলচ্চিত্র\nআশিয়ানা (১৯৬৪)\nনসিব আপনা আপনা\nআফশান (১৯৭১)\nইলজাম (১৯৭২)\nনাদান (১৯৭১)\nমুহাব্বত (১৯৭২)\nউমরাও জান আদা (১৯৭২)\nআনমল (১৯৭৩)\nভরসা (১৯৭৭) \nবেহেন ভাই (১৯৭৯)\nসোহরা তে জবাই (১৯৮০)\nমেহেন্দি (১৯৯৬)\nচলচ্চিত্রে এক দশক কাজ করার পরে তিনি টেলিভিশনে যোগ দিয়েছিলেন এবং পাকিস্তানি ধারাবাহিক টিভি নাটকে কয়েকটি চরিত্রে অভিনয় করেছিলেন।\n\n\n== পুরস্কার এবং স্বীকৃতি ==\n১৯৭৭ সালে ভরসা  চলচ্চিত্রের জন্য সেরা পার্শ্ব অভিনেত্রী হিসেবে নিগার পুরস্কার।\n\n\n== মৃত্যু ==\nতামান্না বেগম দীর্ঘ অসুস্থতার পর ২০১২ সালের ২০ ফেব্রুয়ারি ৬৮ বছর বয়সে করাচিতে মৃত্যুবরণ করেছিলেন। মৃত্যুর কিছুদিন আগে তিনি হৃদরোগে আক্রান্ত হয়েছিলেন এবং একটি বেসরকারি হাসপাতালে চিকিৎসাধীন ছিলেন। হার্ট অ্যাটাকের ফলে তার কিডনি বিকল হয়ে পড়েছিল এবং তিনি সপ্তাহে দুবার ডায়ালিসিস চিকিৎসা করিয়েছিলেন।\n\n\n== তথ্যসূত্র =="}