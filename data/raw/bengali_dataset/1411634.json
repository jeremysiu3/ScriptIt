{"pageid": 1411634, "title": "গৌড়ি লিপি", "url": "https://bn.wikipedia.org/wiki?curid=1411634", "content": "গৌড়ি লিপি (গৌরী লিপি), যা প্রোটো-বাংলা লিপি নামেও পরিচিত বা প্রোটো-ওড়িয়া লিপি লিপির ব্রাহ্মীয় পরিবারের একটি ধ্বনিভিত্তিক বর্ণমালার লিপি। গৌড়ি লিপি ধীরে ধীরে বাংলা-অসমীয়া (পূর্ব নাগরী), ওড়িয়া এবং তিরহুতা লিপিতে বিকশিত হয়।\n\n\n== নামকরণ ==\nজার্মান পণ্ডিত জর্জ বুহলার প্রাচীন বাংলার গৌড় (অঞ্চল) গৌড় রাজ্যের নামানুসারে গৌড় লিপির নামকরণ করেন। মধ্যযুগীয় গৌড় (অঞ্চল) বর্তমানে বাংলা (অঞ্চল) নামে পরিচিত। এই নাম থাকা সত্ত্বেও, লিপিটি আসাম, বিহার, ওড়িশা, ঝাড়খণ্ড, নেপালের প্রতিবেশী অংশ এবং মায়ানমারের রাখাইনেও ব্যবহৃত হত। লিপিটিকে বিভিন্ন অঞ্চলে বিভিন্ন নামে ডাকা হয় যেমন প্রোটো-অসমীয়, প্রোটো-বাংলা, প্রোটো-মৈথিলি, প্রোটো-ওড়িয়া। এই কারণেই সুরেশচন্দ্র ভট্টাচার্য নিরপেক্ষ নাম প্রস্তাব করেন যেমন সংক্ষেপে প্রোটো-বিএএম, প্রোটো-বামো।\n\n\n== ইতিহাস ==\n\nগৌড়ি লিপিটি প্রাচীন পূর্ব ভারতে আবির্ভূত হয়েছিল সিদ্ধং লিপির উত্তর-পূর্বাঞ্চলের রূপ হিসেবে, যা গুপ্ত লিপি থেকে উদ্ভূত। পণ্ডিত বুহলারের মতে, গৌড়ি (বা প্রোটো-বাংলা ) লিপিটি এর প্যাঁচানো অক্ষর এবং হুক বা উল্লম্বের শীর্ষে ফাঁপা ত্রিভুজ দ্বারা চিহ্নিত করা হয়। ১১ শতকে, বিখ্যাত পারসিক পণ্ডিত আল-বিরুনি লিপিটি সম্পর্কে লিখেছেন। তিনি ভারতীয় বর্ণমালার মধ্যে উল্লেখ করেছেন, পূর্ব দেশে (পূর্ব অঞ্চল) গৌড়ি ব্যবহৃত হয়।\nআধুনিক প্রাচ্যের লিপিগুলো (বাংলা-অসমীয়া, ওড়িয়া এবং মৈথিলি) ১৪শ এবং ১৫শতকের কাছাকাছি গৌড়ি থেকে স্পষ্টভাবে আলাদা হয়ে যায়। যদিও বাংলা, আসাম এবং মিথিলার লিপিগুলোর পারস্পরিক মিল ছিল, ওড়িয়া লিপিতে ১৩-১৪ শতকে বাঁকানো শীর্ষ দেখা গিয়েছিল এবং ক্রমবর্ধমানভাবে ভিন্ন হতে থাকে।\n\n\n== আরো দেখুন ==\nগৌড় রাজ্য\nগৌড় (অঞ্চল)\nব্রাহ্মী লিপি\nব্রাহ্মিক লিপি\nসিদ্ধং লিপি\nপূর্ব নাগরী\n\n\n== তথ্যসূত্র =="}