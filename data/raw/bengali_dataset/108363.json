{"pageid": 108363, "title": "আইন-ই-আকবরি", "url": "https://bn.wikipedia.org/wiki?curid=108363", "content": "আইন-ই-আকবরি (ফার্সি: آئینِ اکبری) খ্রিষ্টীয় ষোড়শ শতাব্দীতে রচিত মুঘল সম্রাট আকবরের প্রশাসনের বিস্তারিত বর্ণনাসমৃদ্ধ একটি নথি। এই গ্রন্থের রচয়িতা ছিলেন আকবরের প্রধানমন্ত্রী আবুল ফজল ইবন মুবারক। এটি আবুল ফজল রচিত গ্রন্থ 'আকবরনামার তৃতীয় তথা বিস্তারিত শেষ খণ্ড। আইন-ই-আকবরি তিন ভাগে বিভক্ত।\nআইন-ই-আকবরি নথিটি ছিল আকবরের সাম্রাজ্যের আইন অর্থাৎ প্রশাসনিক তথ্যপুস্তক ও রাজস্ব পরিসংখ্যানের হিসাবনিকাশ। ১৫৯০ সালে লিখিত এই গ্রন্থে সেযুগের হিন্দু সম্প্রদায়ের ধর্মবিশ্বাস ও ধর্মাচরণ সম্পর্কেও নানা তথ্য জানা যায়।\nআইন-ই-আকবরি পাঁচটি ভাগে বিভক্ত। প্রথম ভাগে রয়েছে সম্রাটের গৃহস্থালীর বিবরণী; দ্বিতীয় ভাগে রয়েছে সম্রাটের সেবক, সেনাবাহিনী ও রাজকর্মচারীদের কথা; তৃতীয় ভাগে রয়েছে সাম্রাজ্যের প্রশাসন, বিচারবিভাগীয় নির্দেশিকা ও কার্যনির্বাহী দপ্তরগুলির বর্ণনা; চতুর্থ ভাগে রয়েছে হিন্দু দর্শন, বিজ্ঞান, সামাজিক রীতিনীতি ও সাহিত্য সংক্রান্ত তথ্যাবলি; পঞ্চম ভাগে রয়েছে আকবরের বচনাবলি এবং লেখকের সংক্ষিপ্ত বংশাবলি তথ্য ও জীবনী।\n\n\n== অনুবাদ ==\nআইন-ই-আকবরি ফার্সি ভাষায় রচিত, যা ইংরেজিতে ৩ খণ্ডে ভাগ করা হয়। প্রথম খন্ডটি হেনরিক ব্লকমান অনুবাদ করেন, যেখানে সম্রাটের গৃহস্থালীর বিবরণী এবং সেবক, সেনাবাহিনী ও রাজকর্মচারীদের কথা উল্লেখ করা হয়েছে। দ্বিতীয় ও তৃতীয় খন্ডটি কর্নেল হেনরি সুলিভান জাররেট অনুবাদ করেন, যেখানে রয়েছে সাম্রাজ্যের প্রশাসন, বিচারবিভাগীয় নির্দেশিকা ও কার্যনির্বাহী দপ্তরগুলির বর্ণনা; হিন্দু দর্শন, বিজ্ঞান, সামাজিক রীতিনীতি ও সাহিত্য সংক্রান্ত তথ্যাবলি; ও পরিশেষে সম্রাট আকবরের রচনাবলি। এটি কলকাতা এসিয়াটিক সোসাইটি প্রকাশ করে।\n\n\n== তথ্যসূত্র ==\n\n\n== বহিঃসংযোগ ==\nAin-e-Akbari, English translation, by  H. Blochmannand Colonel H. S. Jarrett, 1873 – 1907. The Asiatic Society of Bengal, Calcutta. at Packard Humanities Institute\nAeene Akbari Part I at Digital Library of India  ওয়েব্যাক মেশিনে আর্কাইভকৃত ১৭ এপ্রিল ২০১৯ তারিখে"}