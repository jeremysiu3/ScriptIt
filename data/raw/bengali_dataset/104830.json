{"pageid": 104830, "title": "কাঁঠালি চাঁপা", "url": "https://bn.wikipedia.org/wiki?curid=104830", "content": "কাঁঠালি চাঁপা বা কাঁঠালি চম্পা হলুদ রঙের ফুল যা থেকে কাঁঠালের তীব্র সুবাস নির্গত হয়ে থাকে। উদ্ভিদ বিদ্যা অনুযায়ী এটি Annonaceae পরিবারের সদস্য; বৈজ্ঞানিক নাম Artabotrys hexapetalus, ইংরেজি নাম: ylang ylang vine, climbing lang-lang, tail grape, ilang-ilang। কোনো কোনো এলাকায় একে হাড়ি চম্পা বলেও আখ্যায়িত করা হয়। ভারতবর্ষে এটি মনোরঞ্জিনী নামে ব্যাপকভাবে পরিচিত। ভারত, মিয়ানমার এবং শ্রীলঙ্কার কোন কোন স্থানে একে Ejang elang বলেও অভিহিত করা হয়।\n\n\n== বিবরণ ==\nকাঁঠালি চাঁপা গাছটি মাঝারি আকারের লতানো গুল্ম; উচ্চতায় ৮-১০ ফুট লম্বা। তবে এর কাষ্ঠল লতা দীর্ঘ হয়ে থাকে। শাখা অবনত অর্থাৎ ঝুকেঁ থকে। কাঠালি চাঁপার উজ্জ্বল সবুজ পাতা ৪ থেকে ৮ ইঞ্চি পর্যন্ত লম্বা হয়, পাতা \"একান্তর\" এবং চর্মবৎ। পত্রফলকের নিম্নতল ফ্যাকাশে সবুজ। ফুল ফোটে বর্ষায়। শুরুতে সবুজাভ ফুলটি ধীরে ধীরে কড়া হলুদ বর্ণ ধারণ করে। ফুলের রং হলদেটে বা সোনালি হলুদ, কাক্ষিক, পাপড়িসংখ্যা ৬। খোলা ফুলের গন্ধ তীব্র, মাতাল করা। পাতার কক্ষে একক বা ২-৩টি ফুল জন্মে। এই ফুলের নির্যাস সুগন্ধি তৈরীতে ব্যবহৃত হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nLord, Tony (2003) Flora : The Gardener's Bible : More than 20,000 garden plants from around the world. London: Cassell. আইএসবিএন ০-৩০৪-৩৬৪৩৫-৫\nBotanica Sistematica\nwww.prioryplants.co.uk/81/SouthAfricanplants.aspx\n\n\n== বহি:সংযোগ =="}