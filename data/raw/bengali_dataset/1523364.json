{"pageid": 1523364, "title": "হাসান আল-আত্তার", "url": "https://bn.wikipedia.org/wiki?curid=1523364", "content": "শায়খ হাসান আল-আত্তার ( আরবি: حسن العطار   ; ১৭৬৬–১৮৩৫)  ছিলেন একজন সুন্নি শাফি'ঈ পণ্ডিত।   তিনি ১৮৩০ থেকে ১৮৩৫ সাল পর্যন্ত আল-আজহারের প্রধান ইমাম  এর দায়িত্ব পালন করেছেন। তাকে \"বহুমুখী প্রতিভার অধিকারী\" বলা হয়। কারণ তিনি ব্যাকরণ, বিজ্ঞান, যুক্তিবিদ্যা, চিকিৎসা এবং ইতিহাসের উপর বই লিখেছেন।  হাসান আল-আত্তার ১৮৩০ সালে আল-আজহারের শেখ হিসেবে নিয়োগ দেয়া হয়।  উসমানীয় মিশরের প্রথম দিকের সংস্কারবাদী আলেমদের একজন হয়ে ওঠেন।  তিনি মিশরের জাতীয় পুনর্জাগরণের অগ্রদূত ছিলেন। তার উত্তরাধিকার হিসেবে তাঁর শিষ্য রিফা আল-তাহতাবির মতো মিশরীয় আধুনিকতাবাদীদের একটি প্রজন্ম রেখে গেছেন। তিনি যুক্তিবিদ্যা এবং আধুনিক জ্যোতির্বিদ্যার মতো বিজ্ঞানের প্রবর্তনের পক্ষে ছিলেন। তিনি মুহাম্মদের গোত্র, কুরাইশদের প্রথম আধুনিক ইতিহাস রচনা করেছিলেন। তার আধুনিকীকরণের বিশ্বাসের জন্য তাকে অনেক কষ্ট ভোগ করতে হয়েছিল। \n১৭৯৮-১৮০১ সালে ফরাসি দখলদারিত্বের সময়  তার বিদেশি (অমুসলিম) জ্ঞানের সঙ্গে প্রথম পরিচয় ঘটে। ফরাসিদের প্রত্যাহারের পর নিজের নিরাপত্তার ভয়ে তিনি কায়রো ত্যাগ করে ইস্তাম্বুলের উদ্দেশ্যে রওনা হন। সেখানে তিনি ১৮০২ থেকে ১৮০৬ সাল পর্যন্ত প্রচুর পরিমাণে পড়াশোনা এবং লেখালেখি করেন। তারপর তিনি আলেকজান্দ্রেত্তা (বর্তমানে ইস্কেন্দেরুন ), ইজমির এবং দামেস্কে পড়াশোনা চালিয়ে যান।  ৮১৫ সালে তিনি মিশরে ফিরে আসেন। তিনি নতুন চিকিৎসা কলেজের প্রথম পরিচালক হন। মৃতদেহ বিচ্ছেদের প্রয়োজনীয়তার পক্ষে দাঁড়ান। এটি তিনি কায়রোর ভেটেরিনারি কলেজে দেখেছিলেন। । তিনি ১১শ শতকের চিকিৎসাবিদ ইবনে সিনার তাত্ত্বিক শিক্ষার বিপরীতে বাস্তব অভিজ্ঞতার উপর ভিত্তি করে চিকিৎসা শিক্ষার গুরুত্ব তুলে ধরেন । যদিও তিনি আল-আজহার বিশ্ববিদ্যালয়ের একজন সফল প্রভাষক ছিলেন। কিন্তু পশ্চিমা শিক্ষা গ্রহণে অনাগ্রহী ঐতিহ্যবাদী আলেমদের (উলামা) সঙ্গে তার মতবিরোধ দেখা দেয়।  যার ফলে তিনি মাঝে মাঝে তার বাড়িতে শ্রেণি কার্যক্রম পরিচালনা করতেন। পরবর্তীতে যখন তিনি আল-আজহারের রেক্টর নিযুক্ত হন। তখন এই বিরোধ আরও তীব্র হয়। চার বছরের মধ্যে তিনি মারা যান। তবে তার সংস্কারমূলক চিন্তা ও শিক্ষার আধুনিকীকরণ প্রচেষ্টা মিশরের জ্ঞান ও বিজ্ঞানচর্চায় গভীর প্রভাব ফেলেছিল। \n\n\n== ধর্মমত ==\nটেম্পল বিশ্ববিদ্যালয়ের ইতিহাসের অধ্যাপক পিটার গ্র্যানের মতে, তার জীবনের প্রথম পর্যায়ে তিনি আশ‘আরি মতাদর্শে ছিলে। তবে তুরস্কে থাকার সময়ই তিনি এই অবস্থান থেকে সরে আসেন। এরপর যুক্তিবিদ্যা এবং অন্যান্য যুক্তিবাদী বিজ্ঞানের উপর অধ্যয়ন করার ফলে তিনি মাতুরিদীয় দর্শনের দিকে ঝুঁকে পড়েন। ১৮৩০-এর দশকে তিনি ইজতিহাদ (স্বাধীন ব্যাখ্যা ও বিচারক্ষমতা) নিয়ে মাতুরিদি দৃষ্টিকোণ থেকে লেখালেখি করেন।\n\n\n== তথ্যসূত্র ==\n\n\n== আরও পড়ুন ==\nএফ. ডি. জং, 'হাসান আল-আত্তারের ভ্রমণপথ (১৭৬৬-১৮৩৫): পুনর্বিবেচনা এবং এর প্রভাব', জার্নাল অব সেমিটিক স্টাডিজ, খণ্ড ২৮, সংখ্যা ১ (১৯৮৩), পৃষ্ঠা ৯৯–১২৮।\n\n\n== বহিঃসংযোগ ==\nআল-আত্তারের পুনরাবিষ্কার\nডান, ব্রুস উইলিয়াম। আধুনিক মিশরে যৌনতা এবং 'সভ্য প্রক্রিয়া'। প্রোকুয়েস্ট, ইউএমআই ডিসার্টেশনস পাবলিশিং, ১৯৯৬।"}