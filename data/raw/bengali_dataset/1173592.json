{"pageid": 1173592, "title": "এক্তোর বেয়েরিন", "url": "https://bn.wikipedia.org/wiki?curid=1173592", "content": "এক্তোর বেয়েরিন মরুনো (জন্ম: ১৯ মার্চ ১৯৯৫) একজন পেশাদার ফুটবলার যিনি পর্তুগীজ প্রিমেইরা লিগার দল স্পোর্টিং সিপি এবং স্পেন জাতীয় দল এর হয়ে ডান পার্শ্বীয় রক্ষণভাগের খেলোয়াড় হিসেবে খেলেন।\nবেয়েরিনের ফুটবলার জীবনের হাতেখড়ি হয় বার্সেলোনার যুব প্রকল্প লা মাসিয়ায়। পরবর্তীতে তিনি ইংরেজ ক্লাব আর্সেনাল এর যুব প্রকল্পে যোগদান করেন। ২০১৩ সালে আর্সেনালের হয়ে তার পেশাদার ফুটবলার জীবন শুরু হয়। আর্সেনালে থাকাকালীন সময়ে তিনি ২০১৩–১৪ মৌসুম ওয়াটফোর্ড এ এবং ২০২১–২২ মৌসুম বেতিস এ ধারে কাটান। ২০২২–২৩  মৌসুমের শুরুতে তিনি তার শৈশবের ক্লাব বার্সেলোনায় প্রত্যাবর্তন করেন। ২০২২-২৩ মৌসুমের দ্বিতীয়ার্ধে তিনি পর্তুগীজ লিগের দল স্পোর্টিং সিপিতে যোগদান করেন।\nবেয়েরিন স্পেন অনূর্ধ্ব-১৬, স্পেন অনূর্ধ্ব-১৭, স্পেন অনূর্ধ্ব-১৯ ও স্পেন অনূর্ধ্ব-২১ দলের হয়ে খেলেছেন। অনূর্ধ্ব-২১ দলের হয়ে তিনি ২০১৭ সালে উয়েফা ইউরোপীয় অনূর্ধ্ব-২১ চ্যাম্পিয়নশিপে রানার-আপ হওয়ার কৃতিত্ব অর্জন করেন। ২০১৬ সালের ২৯ মে বসনিয়া ও হার্জেগোভিনার বিপক্ষে তার স্পেন জাতীয় দল-এ অভিষেক হয়।\n\n\n== পরিসংখ্যান ==\n\n\n=== ক্লাব ===\n২৬ মে ২০২৩ পর্যন্ত হালনাগাদকৃত।\n\n\n=== আন্তর্জাতিক ===\n১২ নভেম্বর ২০২০ পর্যন্ত হালনাগাদকৃত।\n\n\n== সম্মাননা ==\n\n\n=== ক্লাব ===\nআর্সেনাল\nএফএ কাপ: ২০১৪–১৫, ২০১৬–১৭, ২০১৯–২০\nএফএ কমিউনিটি শিল্ড: ২০১৫, ২০১৭, ২০২০\nফুটবল লিগ কাপ রানার-আপ: ২০১৭–১৮\nরিয়াল বেতিস\nকোপা দেল রেই: ২০২১–২২\nবার্সেলোনা\nলা লিগা: ২০২২–২৩\n\n\n=== জাতীয় ===\nস্পেন অনূর্ধ্ব-২১\nউয়েফা ইউরোপীয় অনূর্ধ্ব-২১ চ্যাম্পিয়নশিপ রানার-আপ: ২০১৭\n\n\n=== ব্যক্তিগত ===\nউয়েফা ইউরোপীয় অনূর্ধ্ব-১৯ চ্যাম্পিয়নশিপ টুর্নামেন্টসেরা দল: ২০১৩\nবর্ষসেরা কাতালান যুব খেলোয়াড়: ২০১৫\nপিএফএ বর্ষসেরা দল: ২০১৫–১৬\n\n\n== তথ্যসূত্র =="}