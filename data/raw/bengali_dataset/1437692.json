{"pageid": 1437692, "title": "গুনাকরকাটি খায়রিয়া আজিজীয়া কামিল মাদরাসা", "url": "https://bn.wikipedia.org/wiki?curid=1437692", "content": "গুনাকরকাটি খায়রিয়া আজিজীয়া কামিল মাদরাসা  বাংলাদেশের সাতক্ষীরা জেলার আশাশুনি উপজেলার একটি স্বনামধন্য ইসলাম ধর্মীয় শিক্ষা প্রতিষ্ঠান ও আলিয়া মাদ্রাসা। ১৯৪৫ সালে হযরত মাওলানা শাহ্ আব্দুল আজিজ নকশবন্দি মুজাদ্দেদী খুলনবী রহঃ এর হাত ধরে প্রতিষ্ঠানটির প্রাথমিক যাত্রা শুরু হয়। পরে ১৯৫৭ সালের ২৮ ফেব্রুয়ারি এটি আনুষ্ঠানিক ভাবে প্রতিষ্ঠিত হয় এবং সরকারি স্বীকৃতি লাভ করে।\n\nগুনাকরকাটি খায়রিয়া আজিজীয়া কামিল মাদ্রাসা বাংলাদেশের খুলনা বিভাগের সাতক্ষীরা জেলার আশাশুনি উপজেলার কুল্যা ইউনিয়নের গুনাকরকাটি গ্রামে অবস্থিত।\n\nমাওলানা শাহ্ আব্দুল আজিজ নকশবন্দি মুজাদ্দেদী খুলনবী রহঃ ইসলাম প্রচারের উদ্দেশ্যে ১৯৪৫ সালে ছালেমপুর (গুনাকরকাটি) গ্রামে \"দরসে নেজামী\" নামক একটি প্রতিষ্ঠান প্রতিষ্ঠা করে সেখানে তিনি নিজেই উর্দু, ফার্সী, নাহু, ছরফ, আদব, মানতিক, ফিকাহ, উসূলে ফিকাহ ও ইলমে কেরাত সহ কুরআন ও হাদিসের শিক্ষা দান করতেন।  তার সেই দরস কে সরকারি স্বীকৃতি প্রাপ্ত প্রাতিষ্ঠানিক রূপ দেয়ার আগেই তিনি ১৯৫৬ সালে ইন্তিকাল করেন। পরে তারই ছেলে মাওলানা আব্দুর রহিম নকশবন্দি মুজাদ্দেদী খুলনবী রহঃ ১৯৫৭ সালে ২৮ শে ফেব্রুয়ারী আনুষ্ঠানিক ভাবে “মাদরাসায়ে খায়রিয়া আজিজীয়া” নামে মাদ্রাসাটি প্রতিষ্ঠা করেন। পরে ১৯৮৫ সালে মাদ্রাসাটি এমপিওভুক্ত হয়। \n\nখায়রিয়া আজিজীয়া ফাউন্ডেশনের আওতায় মাদ্রাসা গভর্নিং বডির ব্যবস্থাপনায় এ মাদ্রাসাটি পরিচালিত হয়ে থাকে। বর্তমানে গভর্নিং বডির সভাপতি জনাব খাজা মোহাম্মদ মিন্নাতউল্লাহ ও সহ-সভাপতি পীরজাদা কে. এম. আছরারুল্লাহ। এছাড়া মাদ্রাসাটির বর্তমান অধ্যক্ষ মাওলানা মোঃ নুরুল ইসলাম এবং উপাধ্যক্ষ মাওলানা মোঃ আবু তাহের।\n\nঅভিজ্ঞ ও সুদক্ষ শিক্ষক দ্বারা পরিচালিত।\nশিক্ষকদের সার্বক্ষণিক তত্ত্বাবধায়ন ও অভিভাবকের দায়িত্ব পালন।\nমনোরম পরিবেশে ছাত্রদের থাকা খাওয়ার সু-ব্যবস্থা।\nসাপ্তাহিক, মাসিক ও সাময়িক পরীক্ষার মাধ্যমে লেখাপড়ার মান যাচাই করা।\nমেধাবী ছাত্র-ছাত্রীদের বৃত্তি প্রদান করে মেধার মূল্যায়ন করা।\nমেধা বিকাশের জন্য  ক্বেরাত, গজল (হামদ, নাতে রসুল (সাঃ), মানকাবাত শরীফ) বক্তৃতা, কবিতা আবৃতি ইত্যাদির ব্যবস্থা।\nরাসূল (সাল্লাল্লাহু আলাইহে অ-সাল্লাম) এর মহব্বতে প্রতি বছর ঈদে মিলাদুন্নবী (সাঃ) জাঁক জমক সহকারে পালন করা হয়।\nমাদ্রাসায় আলিম শ্রেণি পর্যন্ত বিজ্ঞান বিভাগ চালু রয়েছে এবং ফাজিল শ্রেণি পর্যন্ত ছাত্র-ছাত্রীদের উপবৃত্তি চালু রয়েছে।\nআলিম, ফাজিল এবং কামিল শ্রেণির ছাত্র-ছাত্রীদের বিনামূল্যে কিতাবাদি প্রদান করা হয়।\nমাদরাসার ছাত্র-ছাত্রীদের আহলে সুন্নত ওয়াল জামাতের সঠিক অনুসারী হিসাবে গড়ে তোলা হয়।\n\nপ্রতিবছরই দাখিল, আলিম, ফাযিল, কামিল বোর্ড পরীক্ষায় মাদ্রাসার শিক্ষার্থীরা অংশগ্রহণ করে এবং উপজেলা, জেলা শ্রেষ্ঠ ফলাফল করে। এছাড়া অনেকবার মাদ্রাসাটি জাতীয় শিক্ষা সপ্তাহে সাতক্ষীরা জেলার শ্রেষ্ঠ শিক্ষা প্রতিষ্ঠান হিসাবে নির্বাচিত হয়েছে। এছাড়াও প্রতিবছর বিভিন্ন ইসলামিক প্রতিযোগিতায় মাদ্রাসার ছাত্র ছাত্রীরা পুরস্কার লাভ করে।\n\nগ্রাম-গুনাকরকাটি\nডাকঘর-গুনাকরকাটি\nপোস্ট কোড-৯৪০২\nউপজেলা-আশাশুনি উপজেলা\nজেলা-সাতক্ষীরা জেলা\nমাদ্রাসার ফেসবুক\n\nপ্রাতিষ্ঠানিক ওয়েবসাইট\nমাদ্রাসার ফেসবুক"}