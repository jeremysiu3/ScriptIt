{"pageid": 1096282, "title": "ভিনসেন্ট থমাস সেতু", "url": "https://bn.wikipedia.org/wiki?curid=1096282", "content": "ভিনসেন্ট থমাস সেতু হল একটি ১,৫০০ ফুট-দীর্ঘ (৪৬০ মিটার) ঝুলন্ত সেতু। সেতুটি ক্যালিফোর্নিয়ার লস অ্যাঞ্জেলেসের লস অ্যাঞ্জেলেস হারবার অতিক্রম করে এবং সান পেদ্রোকে টার্মিনাল দ্বীপের সাথে সংযুক্ত করে। এটি বৃহত্তর লস অ্যাঞ্জেলেস অঞ্চলের একমাত্র ঝুলন্ত সেতু। সেতুটি রাজ্য রুট ৪৭ এর অংশ, যা সমুদ্রতীরবর্তী ফ্রিওয়ে নামেও পরিচিত। সেতুটি ১৯৬৩ সালে খোলা হয়েছিল এবং সান পেদ্রোর ক্যালিফোর্নিয়া বিধানসভার সদস্য ভিনসেন্ট থমাসের নামে নামকরণ করা হয়, যিনি এটির নির্মাণে নেতৃত্ব দিয়েছিলেন। এটি ছিল মার্কিন যুক্তরাষ্ট্রের প্রথম ঢালাই করা ঝুলন্ত সেতু এবং এটি এখন ক্যালিফোর্নিয়ার চতুর্থ দীর্ঘতম ঝুলন্ত সেতু ও বিশ্বের ৭৬তম দীর্ঘ স্প্যান যুক্ত ঝুলন্ত সেতু। সেতুর নীচের নৌপথের জন্য প্রায় ১৮৫ ফুট (৫৬ মিটার) উচ্চতার ছাড়পত্র রয়েছে; এটি বিশ্বের একমাত্র ঝুলন্ত সেতু (সাসপেনশন ব্রিজ) যা সম্পূর্ণভাবে পাইলের উপর সমর্থিত।\n\n\n== ইতিহাস ==\nস্যাম পেদ্রোর প্রতিনিধিত্বকারী বিধানসভা সদস্য (অ্যাসেম্বলিম্যান) থমাস, ১৯৪০ সাল থেকে শুরু করে ১৬ টি ভিন্ন ভিন্ন আইনের জন্য যুক্তি প্রদানের মাধ্যমে ১৯ বছর অতিবাহিত করেন, যা এটি নির্মাণের জন্য প্রয়োজনীয় ছিল। সেতুটিকে উক্ত সময় ও নির্মিত হওয়ার ঠিক পরের বছরগুলিতে \"সেতু কোথাও নেই\" বলে উপহাস করা হয়েছিল।\nদ্বীপের অন্যান্য সেতুর মধ্যে ১৯৪৮ সালে চালু হওয়া কমোদর হাইম উত্তোলন  সেতু রয়েছে, যা এসআর ৪৭ উত্তরকে সংযুক্ত করে এবং ওশেন বুলেভার্ড থেকে লং বিচকে সংযোগকারী ডব্লিউডব্লিউ২ পন্টুন সেতু (জেরাল্ড ডেসমন্ড খিলান সেতু দ্বারা ১৯৬৮ সালে প্রতিস্থাপিত হয়)। নতুন সেতু নির্মাণ ১৯৬৩ সাল সমাপ্ত হওয়ার আগ পর্যন্ত টার্মিনাল দ্বীপে ক্যানারি ও শিপইয়ার্ড শ্রমিকদের জন্য সান পেদ্রো থেকে ফেরি পরিষেবা গুরুত্বপূর্ণ ছিল; ব্যক্তিগত ফেরি ১৮৭০ সালে শুরু হয়েছিল, এবং পৌর ফেরি পরিষেবা ১৯৪১ সালে শুরু হয়েছিল। ক্যানারিতে কাজ করা অনেক মহিলা সহ কিছু বাসিন্দা নতুন সেতু খোলার পর শুধুমাত্র ছোট পথচারীদের জন্য একটি ফেরি চালু রাখার ব্যর্থ চেষ্টা করা হয়েছিল কারণ রাতের শিফটের সময়সহ যে কোনো সময় ফেরি পাওয়া যেত, কিন্তু নতুন বাস পরিষেবার জন্য দীর্ঘ অপেক্ষা করতে হত।\n\n\n== টোল ==\n\nব্রিজটি খোলা ১৯৬৩ সালে হয়েছিল, সেই সময়ে টার্মিনাল দ্বীপের পাশে টোল প্লাজার সাথে প্রতিটি দিকের টোল ছিল ২৫ সেন্ট। টোল পশ্চিমদিকগামী যানবাহনের জন্য ১৯৮৩ সালে ২৫ সেন্ট থেকে ৫০ সেন্টে বৃদ্ধি পেয়েছিল, কিন্তু পূর্বদিকগামী যানবাহনের জন্য টোল মুক্ত করা করা হয়েছিল।  ভিনসেন্ট থমাস সেতুকে ২০০০ সালে টোল মুক্ত করা পরে স্যান ডিয়েগো-করোনাডো সেতু দক্ষিণ ক্যালিফোর্নিয়ার একমাত্র টোল সেতু হিসাবে অবশিষ্ট ছিল। স্যান ডিয়েগো-করোনাডো সেতুর টোল আদায় ২০০২ সালে বন্ধ করে দেওয়ার পর, ক্যালিফোর্নিয়া ডিপার্টমেন্ট অব ট্রান্সপোর্টেশন টোল সেতুগুলির উপর নিজের কর্তৃত্ব ২০০৫ সালের জুন মাসে বে অঞ্চল টোল কর্তৃপক্ষের কাছে হস্তান্তর করতে সক্ষম হয়েছিল।\n\n\n== কুখ্যাতি ==\n১৯৬৪ সালের অলিম্পিকে ডাইভিং ব্রোঞ্জ পদকপ্রাপ্ত লরেন্স আন্দ্রেজেন ডাইভিং রেকর্ড স্থাপনের চেষ্টায় ১৯৯০ সালে ২৬শে অক্টোবর সেতুর পশ্চিম টাওয়ার থেকে ঝাঁপ দিয়ে নিহত হন।\n২০১২ সালের ১৯শে আগস্ট চলচ্চিত্র পরিচালক টনি স্কট সেতু থেকে ঝাঁপ দিয়ে আত্মহত্যা করেন।\nলস অ্যাঞ্জেলেস পুলিশের তথ্য অনুযায়ী, \"প্রতি কয়েক মাস অন্তর\" সেতু থেকে আত্মহত্যার চেষ্টা করা হয়।\n\n\n== তথ্যসূত্র =="}