{"pageid": 1073696, "title": "লি পিংচিয়ে", "url": "https://bn.wikipedia.org/wiki?curid=1073696", "content": "লি পিংচিয়ে (চীনা: 李冰潔, ইংরেজি: Li Bingjie; জন্ম: ৪ সেপ্টেম্বর ২০০৩) হলেন একজন চীনা সাঁতারু। তিনি ২০২০ সালে জাপানের টোকিওতে অনুষ্ঠিত গ্রীষ্মকালীন অলিম্পিকে চীনের প্রতিনিধিত্ব করেছেন এবং সাঁতারের নারীদের ৪×২০০ মিটার ফ্রিস্টাইল রিলে বিভাগে স্বর্ণ পদক এবং ৪০০ মিটার ফ্রিস্টাইল বিভাগে ব্রোঞ্জ পদক জয়লাভ করেছেন।\nতিনি ২০১৭ ওয়ার্ল্ড অ্যাকুয়াটিক চ্যাম্পিয়নশিপে দুটি রৌপ্য পদক ও একটি ব্রোঞ্জ জয়লাভ করেছিলেন। ২০১৮ সালে তিনি চীনের হাংচৌতে ফিনা শর্ট কোর্স চ্যাম্পিয়নশিপে অংশগ্রহণ করে নারীদের ৪০০ মিটার ফ্রিস্টাইলে ব্রোঞ্জ পদক জয়লাভ করেছিলেন। এছাড়াও তিনি নারীদের ৪×২০০ মিটার রিলেতে স্বর্ণ পদক জয়লাভ করেছিলেন। জাকার্তায় অনুষ্ঠিত ২০১৮ এশিয়ান গেমসে লি ১:৫৬.৭৪ মিনিটে ২০০ ফ্রিস্টাইলে তার প্রথম স্বর্ণ পদক জয়লাভ করেছিলেন।\n\n\n== তথ্যসূত্র =="}