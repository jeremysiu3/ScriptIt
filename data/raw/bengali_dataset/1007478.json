{"pageid": 1007478, "title": "তিরুপোরূর", "url": "https://bn.wikipedia.org/wiki?curid=1007478", "content": "তিরুপোরূর দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলার একটি নগর পঞ্চায়েত। শহরের মধ্যস্থলে রয়েছে তিরুপোরূর স্কন্দস্বামী মন্দির৷ মন্দিরে নিকটে একটি বড় আকারের পবিত্র জলাশয় রয়েছে। শহরটি পুরাতন মহাবলীপুরম সড়কের ওপর অবস্থিত যার একদিকে রয়েছে কেলমবক্কম এবং অপরদিকে সড়কের ওপর রয়েছে আলাতুর ফার্মাসিউটিক্যাল ইন্ডাস্ট্রিয়াল এস্টেট।\n\n\n== জনতত্ত্ব ==\n২০০১ খ্রিস্টাব্দের জনগণনা অনুসারে তিরুপোরূরের জনসংখ্যা ছিলো ৮,৩০২ জন, যার মধ্যে ৪,১৮১ জন পুরুষ ও ৪,১২১ জন নারী৷ শিশু সংখ্যা ১,০৪৯ জন, যার মধ্যে শিশুপুত্র ৫৪৬ ও শিশুকন্যা ৫০৩ জন৷ মোট সাক্ষরতার হার ৮০.০১ শতাংশ যেখানে পুরুষ সাক্ষরতার হার ৮৮.৪৫ শতাংশ ও নারী সাক্ষরতার হার ৭১.৫৩ শতাংশ৷\n\n২০১১ খ্রিস্টাব্দে ভারতের জনগণনা অনুসারে তিরুপোরূর লোকালয়ের জনসংখ্যা ছিল ১৩,৬৬৬ জন, যেখানে প্রতি হাজার পুরুষে ৯৪৫ জন নারী বাস করতেন। মোট শিশু সংখ্যা ১,৫৫২ জন, যা মোট জনসংখ্যার ১১.৩৬ শতাংশ। শহরটির সাক্ষরতার হার ছিল ৮৪.৫২ শতাংশ যা জাতীয় সাক্ষরতার হারের তুলনায় বেশি, যেখানে পুরুষ সাক্ষরতার হার ৯০.৬০ শতাংশ ও নারী সাক্ষরতার হার ৭৮.০৪ শতাংশ। শহরে মোট পরিবার সংখ্যা ৩,২৫৬ টি।\n\n\n== ইতিহাস ==\nশ্রী স্কন্ধস্বামী মন্দির বা সুব্রহ্মণ্যস্বামী মন্দির তিরুপোরূর শহরের কেন্দ্রস্থলে অবস্থিত৷ পল্লব রাজাদের রাজত্বকালে তামিলনাড়ুতে নির্মিত ৩৩ টি বৃহত্তম মুরুগান মন্দিরের মধ্যে এটি অন্যতম৷ তামিল শব্দ তিরুপোরূর অর্থ পবিত্র যুদ্ধক্ষেত্র৷\n\n\n== রাজনীতি ==\nতিরুপোরূর ও তিরুপোরূর বিধানসভা কেন্দ্র কাঞ্চীপুরম লোকসভা কেন্দ্রের অন্তর্গত৷\n\n\n== তথ্যসূত্র =="}