{"pageid": 14602, "title": "সেভ দ্য চিলড্রেন", "url": "https://bn.wikipedia.org/wiki?curid=14602", "content": "সেভ দ্য চিলড্রেন (ইংরেজিতে Save the children) একটি আর্ন্তজাতিক বেসরকারী সংস্থা। যুদ্ধ বিধবস্ত দেশ বা অঞ্চলের শিশুদের নিরাপত্তা প্রদানের লক্ষ্যে ইংল্যান্ডের বিশিষ্ট সমাজসেবী ও শিক্ষক এগল্যান্টাইন জেব ১৯১৯ সালে সেভ দ্য চিলড্রেন ফান্ড গঠন করেন। ২০১৯ সালে সংগঠনটি প্রতিষ্ঠার ১০০ বছর উদযাপন করে। মার্কিন যুক্তরাষ্ট্রের কিছু সমাজ সচেতন ব্যক্তি জেব এর উদ্যোগে উদ্বুদ্ধ হয়ে ১৯৩২ সালে সেভ দ্য চিলড্রেন ইন ইউনাইটেড স্টেট প্রতিষ্ঠা করেন। প্রথম দিকে শুধু যুক্তরাষ্ট্রে এর কর্মসূচি পালিত হলেও বর্তমানে ১২০ দেশে এর কার্যক্রম পরিচালিত হচ্ছে । ২০১৪ সাল নাগাদ ৫০ মিলিয়নের বেশি শিশুকে সহায়তা দিয়েছে সেভ দ্য চিল্ড্রেন। ২০২১ সালে সংগঠনটি ১২০ টি দেশে ১ কোটি ৮৩ লক্ষ শিশুকে সহায়তা প্রদান করেছে।\nইঙ্গার অ্যাশিং সেভ দ্য চিলড্রেন-এর বর্তমান প্রধান নির্বাহী কর্মকর্তা। \nসেভ দ্য চিলড্রেন-এর উদ্দেশ্যসমূহ:\n\nঝুঁকিপূর্ণ অবস্থায় পতিত শিশু ও তার পরিবারকে সহায়তা।\nজরুরি মুহূর্ত, যেমন- দুর্যোগ, রোগ-ব্যাধি এবং সবধরনের সহিংতা থেকে শিশুদের রক্ষা করা।\nশিক্ষাবঞ্চিত শিশুর শিক্ষা নিশ্চিত করা।\nএইচআইভি/এইডস আক্রান্ত বা ঝুঁকিপূর্ণ শিশুকে সুরক্ষা দেওয়া।\nশিশু পাচার, অপব্যবহার ও শোষণ বন্ধে পদক্ষেপ গ্রহণ করা।\nশিশুর পুষ্টিকর খাবার সরবরাহ ও স্বাস্থ্যসেবা নিশ্চিত করা।\nশিশু অধিকার রক্ষায় কাজ করা এবং অভিভাবকদের এ ব্যাপারে সচেতন করা।\n\n\n== উৎপত্তি ==\n১৯১৯ সালে এগল্যান্টাইন জেব ও তাঁর বোন ডরোথি বাক্সটন জার্মানি ও অস্ট্রিয়া-হাঙ্গেরির শিশুদের মিত্রশক্তির অবরোধ চলাকালিন সময়ে খাদ্য সহায়তা প্রদান করার লক্ষ্যে 'সেভ দ্য চিলড্রেন ফান্ড' গঠন করেন। পরবর্তীতে পৃথিবীর বিভিন্ন দেশে এমন আরও সংগঠন গড়ে ওঠে যাদের মধ্যে ১৯৩২ সালে যুক্তরাষ্ট্রে গড়ে ওঠা ইন্টারন্যাশনাল সেভ দ্য চিলড্রেন ফান্ড অব আমেরিকা (বর্তমানে সেভ দ্য চিলড্রেন) উল্লেখযোগ্য। ১৯৭৯ সালে ত্রান ও দুর্যোগ ব্যবস্থাপনা সহজতর করার লক্ষ্যে কিছু দেশের জাতীয় কমিটির সমন্বয়ে 'সেভ দ্য চিলড্রেন এলায়েন্স' (বর্তমানে সেভ দ্য চিলড্রেন ইন্টারন্যাশনাল) গড়ে ওঠে। বর্তমানে সেভ দ্য চিলড্রেন ইন্টারন্যাশনালে ৩০ টি জাতীয় দল আছে।\n\n\n== বাংলাদেশ ==\nবাংলাদেশে 'সেভ দ্য চিলড্রেন' ১৯৭০ সালে ঘূর্ণিঝড় আক্রান্ত ভোলা জেলায় জরুরি খাদ্য ও চিকিৎসা সহায়তা প্রদানের মাধ্যমে তাদের কার্যক্রম শুরু করে। বাংলাদেশে সংগঠনটির ১২০০ কর্মী ও ৮৫০ জন স্বেচ্ছাসেবক কর্মরত আছে। \n\n\n== তথ্যসূত্র ==\nসেভ দ্য চিল্ড্রেন"}