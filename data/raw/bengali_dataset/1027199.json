{"pageid": 1027199, "title": "কোভাই কোরা শাড়ি", "url": "https://bn.wikipedia.org/wiki?curid=1027199", "content": "কোভাই কোরা শাড়ি হল সুতির তৈরি এক ধরনের শাড়ি যা ভারতের তামিলনাড়ুর কোয়েম্বাটুর অঞ্চলে তৈরি করা হয়। ২০১৪-১৫ সালে ভারত সরকার কর্তৃক এটিকে ভৌগোলিক নির্দেশক হিসাবে স্বীকৃতি দেওয়া হয়েছে।\n\n\n== বিবরণ ==\nকোভাই কোরা শাড়ি রেশম এবং সুতির মিশ্রণে প্রস্তুতকৃত কোরা তুলা থেকে তৈরি করা হয়। কোরা তুলা উৎপাদনের জন্য উন্নত মানের সুতির সুতোর সাথে ঐতিহ্যবাহী রেশম মিশ্রিত করা হয়।\nএই শাড়িতে উজ্জ্বল রঙের নকশাবহুল পাড় এবং মাঝে মাঝে চকচকে জরি  ব্যবহার করা হয়। আবশ্যক নকশাগুলো রঙিন তুলো এবং রেশমের  সুতোর সংমিশ্রণে তাঁত ব্যবহার করে বোনা হয়।\n\n\n== প্রতিযোগিতা ==\nগতানুগতিক হস্তচালিত তাঁত থেকে তৈরি কোরা তুলার শাড়িগুলো থেকে যন্ত্রচালিত তাঁতের মাধ্যমে বোনা সস্তা কোরা শাড়ির সাথে  প্রতিযোগিতার মুখোমুখি হয়েছে। হাতে বোনা শাড়িগুলোর (₹৯০০ থেকে ₹১২০০ ) তুলনায় বিদ্যুতের তাঁতের মাধ্যমে উৎপাদিত সুতি শাড়িগুলোর দাম  (₹৪০০ থেকে ₹৬00) অনেক কম।\n\n\n== ভৌগোলিক নির্দেশক (জিআই) ==\n২০১৪ সালে, তামিলনাড়ু সরকার কোভাই কোরা সুতির শাড়ির জন্য ভৌগোলিক নির্দেশক হিসেবে স্বীকৃতির জন্য আবেদন করেছিল। ২০১৪-১৫ সালে ভারত সরকার এটিকে ভৌগোলিক নির্দেশক হিসাবে স্বীকৃতি দিয়েছে।\n\n\n== তথ্যসূত্র =="}