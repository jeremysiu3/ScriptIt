{"pageid": 1424340, "title": "শীর খুরমা", "url": "https://bn.wikipedia.org/wiki?curid=1424340", "content": "শীর খুরমা বা শীর খোরমা ( ফার্সি: شير خرما, প্রতিবর্ণীকৃত: shîr xormâ, অর্থাৎ \"দুধ এবং খেজুর\") দক্ষিণ এশিয়ায় খাওয়া একটি জনপ্রিয় সেমাইয়ের পুডিং। মুসলমানরা ঈদ-উল-ফিতর  এবং ঈদুল আযহা এবং হিন্দুরা হোলি ও দশেরার উৎসবে এ খাবারটি প্রস্তুত করে থাকে। এটি ভারতের ঐতিহ্যবাহী স্থানীয় বাঙালি মিষ্টি শেমাইয়ের সমতুল্য। এটি একটি ঐতিহ্যবাহী উৎসবের প্রাতঃরাশ এবং মিষ্টান্ন হিসেবে তৈরি করা হয়ে থাকে। এই খাবারটি বিভিন্ন শুকনো ফল, সেমাই, কনডেন্সড মিল্ক, চিনি ইত্যাদি দিয়ে তৈরি করা হয়। অঞ্চল্ভেদে এলাচ, পেস্তা, বাদাম, লবঙ্গ, জাফরান, কিশমিশ এবং গোলাপ জলও এতে যোগ করা হয়।\nএই বিশেষ খাবারটি ঈদের দিন সকালে পরিবারে ঈদের নামাজের পর সকালের নাস্তা হিসেবে গ্রহণ করে এবং সারাদিন আগত অতিথিদের পরিবেশন করা হয়। ইরান দুধের সাথে খেজুর মিশ্রিত করে এবং আফগানিস্তানে দুধের সাথে শুকনো ফল এবং বাদাম দেয়ে খাবারটি তৈরি করা হয়। ভারতে ভাজা সেভিয়ান এবং চিনির ক্যারামেল যোগ করে খাবারটিতে পরিবর্তন যোগ করা হয়েছে।\n\n\n== উপকরণ ==\nশীর খুরমায় ব্যবহৃত প্রধান উপাদান হল সেমাই, ননিযুক্ত দুধ, চিনি এবং খেজুর। অঞ্চলভেদে এলাচ, পেস্তা, কাঠবাদাম, লবঙ্গ, জাফরান, কিশমিশ এবং গোলাপ জলও এতে যোগ করা হয়।\n\n\n== প্রস্তুত প্রণালি ==\n\nসেমাইকে প্রথমে ঘিতে ভাজা হয়।  তারপরে দুধ (শীর) যোগ করা হয় এবং সেমাইকে আরো কিছুক্ষণ রান্না করা হয়।  মিশ্রণটি ঘন হওয়ার সাথে সাথে অন্যান্য শুকনো ফলের সাথে চিনি এবং খেজুর যোগ করা হয়।  কিছু এলাকায় স্থানীয়রা সেমাইয়ের অনুপাতের সাথে ঘন দুধ ব্যবহার করতে পছন্দ করেন কারণ খাবারটিতে কম তরল পছন্দ করেন।\n\n\n== আরো দেখুন ==\nআফগান রান্না\nভারতীয় খাবার\nপাকিস্তানি খাবার\n\n\n== মন্তব্য ==\n\"গোসল সেরে এবং তাদের নতুন পোশাক পরে তারা শীর খুরমা এবং দুধের তৈরি ঐতিহ্যবাহী প্রাতঃরাশে বসে।\"\n\n\n== তথ্যসূত্র ==\nটেমপ্লেট:Pakistani dishes"}