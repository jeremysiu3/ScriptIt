{"pageid": 1356261, "title": "কেনটিশ প্লোভার", "url": "https://bn.wikipedia.org/wiki?curid=1356261", "content": "কেনটিশ প্লোভার (বৈজ্ঞানিক নাম: Charadrius alexandrinus) হলো চ্যারাড্রিডি পরিবারের একটি ছোট পাখি। এদের ওজন ৪০ থেকে ৪৪ গ্রাম পর্যন্ত হয়। সমুদ্র তীরবর্তী লবণাক্ত হ্রদ, উপকূল, বালির টিলা, জলাভূমি, আধা-শুষ্ক মরুভূমি এবং তুন্দ্রার তীরে এরা বসবাস ও বংশবৃদ্ধি করে।\nকেনটিশ প্লোভারের একটি বড় ভৌগোলিক ক্ষেত্র রয়েছে ষেখানে এদের দেখা মেলে। এই ভৌগোলিক ক্ষেত্রটি ১০ ডিগ্রি থেকে ৫৫ ডিগ্রি অক্ষাংশ পর্যন্ত বিস্তৃত। উত্তর আফ্রিকার উভয় মূল ভূখণ্ড, যেমন সেনেগাল এবং দ্বীপ যেমন কেপ ভার্দে দ্বীপপুঞ্জে এদের দেখা মেলে। তেমনি আবার মধ্য এশিয়ার যেমন চীনের ক্ষারীয় হ্রদে এদের দেখা যায়। তেমনি আবার ইউরোপের স্পেন এবং অস্ট্রিয়ার কিছু অঞ্চলে এদের ক্ষুদ্র জনসংখ্যা রয়েছে। শীতকালে আফ্রিকায় এই পাখির কিছু সংখ্যক প্রায়শই পরিযায়ী। তবে অন্যান্য দ্বীপপুঞ্জে এরা পরিযায়ী নয় অর্থাৎ স্থানান্তর করে না। কেনটিশ নামটি দক্ষিণ পূর্ব ইংল্যান্ডের কেন্ট কাউন্টি থেকে এসেছে যেখানে এদের প্রথম দেখা মেলে। তবে ১৯৭৯ সালের পরে ব্রিটেনে এই প্রজাতির প্রজননের খবর পাওয়া ষায়নি।\n\n\n== খাদ্যাভ্যাস ==\nকেনটিশ প্লোভার খাবারের খোঁজে একা একা ঘুরে বেড়ায় বা অনেকসময় ২০-৩০ জনের (প্রজনন ঋতুর বাইরে) ঝাঁকেও দেখা যায়। তাছাড়া বিভিন্নরকম প্রজাতির সাথে প্রায় ২৬০ জন মতো বড় ঝাঁকেও দেখা যায়।  তাদের খাদ্যের প্রধান উপাদান হল ক্ষুদ্র জলজ ও স্থলজ অমেরুদণ্ডী প্রাণী যেমন কীটপতঙ্গ ও তাদের লার্ভা (গুবরে পোকা, গঙ্গাফড়িং, মাছি ইত্যাদি), কম্বোজ, ক্রাস্টাসিয়ান, মাকড়সা ও সামুদ্রিক কীট।  সাধারণত অমেরুদণ্ডী প্রাণী সমৃদ্ধ হ্রদ, বড় জলাশয়, নদীর তীরে তীক্ষ্ণ নজরের সাহায্যে খাদ্যের সন্ধান করে।  খাওয়ার সময় শিকারকে ভালোভাবে পর্যবেক্ষণ করে বা দৌড়িয়ে ঠোকর মেরে তুলে নেয় বা কাদামাটি, বালিমাটি থেকে মাটি ফুঁড়েও শিকার বের করে। অনেকসময় মুখ খুলে রেখে অন্য পোকামাকড় ধরেও খায়।  শিকার শনাক্তকরণে আলো, বাতাস, বৃষ্টির প্রভাব লক্ষণীয়।  রাতে তাদের শিকার করার ক্ষমতা সীমিত হলেও তাদের বড় বড় চোখ ও সংবেদনশীল রেটিনাল ভিজ্যুয়াল থাকায় রাত্রিকালীন দৃষ্টিশক্তি প্রখর হয়। \n\n\n== তথ্যসূত্র =="}