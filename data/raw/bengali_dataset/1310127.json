{"pageid": 1310127, "title": "বিজ্ঞানপ্রিয়", "url": "https://bn.wikipedia.org/wiki?curid=1310127", "content": "বিজ্ঞানপ্রিয় বাংলাদেশের একটি বিজ্ঞানকেন্দ্রিক ডিজিটাল লাইব্রেরি যা ২০১৮ সালে শিক্ষা উদ্যোক্তা মুহাম্মদ শাওন মাহমুদ প্রতিষ্ঠা করেন। প্রতিষ্ঠানটির লক্ষ্য অপবিজ্ঞান, অপসাংস্কৃতিক উত্থাপন ও তথ্যবিকৃতি প্রতিরোধে বিশুদ্ধ বিজ্ঞানচর্চা এবং সামাজিক বিভিন্ন উদ্যোগের মাধ্যমে একটি বিজ্ঞানমনষ্ক ও প্রগতিশীল জাতি গঠনের কার্যক্রমে অংশগ্রহণ করা। এই প্রতিষ্ঠানটি ইউটিউব, ফেসবুক ও তাদের নিজস্ব ওয়েবসাইটে বিজ্ঞানকেন্দ্রিক ডকুমেন্টারি ভিডিয়ো, ইনফোগ্রাফ, গবেষণা লেখনি ও সংবাদ প্রচার করে থাকে। তাছাড়া প্রতিষ্ঠানটি বিনামূল্যে প্রতি ৪ মাসে একটি বিজ্ঞানবিষয়ক ই-ম্যাগাজিন ‘নেবুলা’ প্রকাশ করে থাকে।\n\n\n== ইতিহাস ==\n২০১৮ সালে মুহাম্মাদ শাওন মাহমুদ ‘বিজ্ঞানপ্রিয়’ প্লাটফর্মটি প্রতিষ্ঠা করেন। সেই সময় তিনি জাহাঙ্গীরনগর বিশ্ববিদ্যালয়ের পদার্থবিজ্ঞানের ছাত্র ছিলেন। তিনি এমন একটি উপভোগ্য এবং সুস্থ বিজ্ঞানকেন্দ্রিক কমিউনিটির নির্মাণের পরিকল্পনা করেন যেখানে উন্মুক্ত আলোচনার মাধ্যমে বিজ্ঞান শেখাতে পারার পাশাপাশি বাংলা ভাষায় মানসম্পন্ন তথ্যমূলক ভিডিওচিত্র প্রচার করতে পারবেন। ২০২১ সাল পর্যন্ত প্রতিষ্ঠানটির কার্যক্রম শুধুমাত্র অনলাইনভিত্তিক হলেও, পরবর্তীতে জাহাঙ্গীরনগর বিশ্ববিদ্যালয়ের সাইবার নিরাপত্তা বিষয়ক যুব সংগঠন ‘সাইবার ক্রাইম অ্যাওয়ারনেস অ্যান্ড নেটওয়ার্কিং সোসাইটি’-র সহযোগিতায় কিশোর-কিশোরিদের মানসিক স্বাস্থ্য-সুরক্ষা ও সাইবার নিরাপত্তা বিষয়ক কর্মশালা ‘সেভটিনস’-এর আয়োজনের মাধ্যমে বিজ্ঞানপ্রিয়র কার্যক্রম মাঠ পর্যায়ে প্রসারিত হয়।\n।\n\n\n== উদ্দেশ্য ==\nবিজ্ঞানপ্রিয়-র উদ্দেশ্য হচ্ছে বাংলা ভাষায় ইন্টারনেট জগতে এমন একটি স্থান তৈরি করা যেখানে খোলামেলা আলোচনার মাধ্যমে একজন প্রাতিষ্ঠানিক বিজ্ঞানশিক্ষা-বহির্ভূত ব্যক্তি যেমন বিজ্ঞান শিখতে পারবে তেমনি বিশুদ্ধ ও নির্ভরযোগ্য সূত্র থেকে তথ্য সংগ্রহ করে বাংলা ভাষায় একটি বিজ্ঞানভিত্তিক ডিজিটাল তথ্যের লাইব্রেরি তৈরি করা। \n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ১৯ জানুয়ারি ২০২৩ তারিখে"}