{"pageid": 1344937, "title": "হজ্ব ফাইন্যান্স কোম্পানি লিমিটেড", "url": "https://bn.wikipedia.org/wiki?curid=1344937", "content": "হজ্ব ফাইন্যান্স কোম্পানি লিমিটেড বাংলাদেশের একটি ব্যাংক বহির্ভূত আর্থিক সেবাদানকারী কোম্পানি। এটি ৬ সেপ্টেম্বর, ২০০৬ সালে বাংলাদেশ ব্যাংক থেকে ছাড়পত্র পায় এবং ২ জুলাই, ২০০৭ সাল আর্থিক কোম্পানি হিসেবে কার্যক্রম পরিচালনার সুযোগ পায়। প্রতিষ্ঠানটির প্রধান কার্যালয় ঢাকার দিলকুশায় অবস্থিত।\n\n\n== ইতিহাস ==\nহজ্ব ফাইন্যান্স কোম্পানি লিমিটেড শরীয়াহ-ভিত্তিক ব্যাংক বহির্ভূত আর্থিক সেবাদানকারী কোম্পানি। আর্থিক প্রতিষ্ঠান আইন, ১৯৯৩ এর উপর ভিত্তি করে এ প্রতিষ্ঠানটি বাংলাদেশ ব্যাংকের অধীনে প্রতিষ্ঠিত হয়েছে। \nমূলত ব্যবসায়ের ক্ষেত্রে কোম্পানিটি মালেশিয়ার বিখ্যাত তাবুং হজ্ব পদ্ধতিটি বেছে নিয়েছে। প্রতিষ্ঠানটির যৌথ মালিকানায় আছে ঢাকা আহ্‌ছানিয়া মিশন, বৈশ্বিক হজ্ব্ব ও উমরাহ্ আন্তর্জাতিক কর্পোরেশন এবং আমানাহরায়া বিনিয়োগ ব্যাংক লিমিটেড।\n\n\n== পরিচালনা ==\nপ্রতিষ্ঠানটি ১১ সদস্যের একটি পরিচালনা পর্ষদ দ্বারা পরিচালিত হয়। এছাড়াও একটি নির্বাহী কমিটি, একটি অডিট কমিটি, একটি শরীয়াহ কাউন্সিল এবং একটি ব্যবস্থাপনা কমিটি দৈনন্দিন কার্যক্রম পরিচলনায় নিয়োজিত রয়েছে। পরিচালনা পর্ষদের বর্তমান চেয়ারম্যান কাজী রফিকুল আলম এবং প্রধান নির্বাহী কর্মকর্তা মোঃ মোফাজ্জল হোসেন। \n\n\n== শাখা কার্যালয় ==\nধানমন্ডি শাখা, ঢাকা\nউত্তরা শাখা, ঢাকা\nগাজীপুর শাখা\nচট্টগ্রাম শাখা\n\n\n== সেবাসমূহ ==\n\n\n=== আমানত সেবা ===\nমুদারাবা মাসিক হজ্ব্ব সঞ্চয় হিসাব, আল-ওয়াদিয়া হজ্ব সঞ্চয় হিসাব, মুদারাবা মুনাফা উত্তলোনযোগ্য মেয়াদী হিসাব।\n\n\n=== বিনিয়োগ সেবা ===\nইজারা ওয়া ইকতিনা, বাই-মুয়াজ্জাল, হায়ার পারচেজ-শিরকাতুল মিলক, বাই-মুরাবাহা।\n\n\n== আরও দেখুন ==\nবাংলাদেশের আর্থিক সেবাদানকারী কোম্পানির তালিকা\n\n\n== তথ্যসূত্র ==\n\n\n== বহিঃসংযোগ =="}