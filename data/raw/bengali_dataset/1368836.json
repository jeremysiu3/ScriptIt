{"pageid": 1368836, "title": "নির্মল কুমার গাঙ্গুলী", "url": "https://bn.wikipedia.org/wiki?curid=1368836", "content": "নির্মল কুমার গাঙ্গুলী (জন্ম: ১৯৪১) একজন ভারতীয় অণুজীব বিজ্ঞানী যিনি ট্রপিক্যাল রোগ, রক্ত সংবহনতন্ত্রের রোগ এবং ডায়রিয়া রোগের বিশেষজ্ঞ।\n\n\n== শিক্ষা ==\nতিনি কলকাতা বিশ্ববিদ্যালয়ের অধিভুক্ত আর জি কর মেডিকেল কলেজ থেকে চিকিৎসা বিজ্ঞানের স্নাতক। তিনি পোস্ট গ্র্যাজুয়েট ইনস্টিটিউট অফ মেডিকেল এডুকেশন অ্যান্ড রিসার্চ থেকে অণুজীববিজ্ঞানে এমডি করেন। পরে এই শিক্ষায়তনের ভারপ্রাপ্ত পরিচালক হিসেবেও দায়িত্ব পালন করেছেন।\n\n\n== কর্মজীবন ==\nনির্মল কুমার গাঙ্গুলী পোস্ট গ্র্যাজুয়েট ইনস্টিটিউট অফ মেডিকেল এডুকেশন অ্যান্ড রিসার্চের ইমেরিটাস অধ্যাপকের পদে ছিলেন। ১৯৯৮ সাল থেকে ২০০৭ সাল পর্যন্ত নতুন দিল্লির ভারতীয় চিকিৎসা গবেষণা পরিষদের মহাপরিচালকের দায়িত্বভার পালন করেছেন। ন্যাশনাল একাডেমি অফ মেডিকেল সায়েন্সের তিনি একজন নির্বাচিত সভ্য। তিনি বর্তমানে জওহরলাল স্নাতকোত্তর মেডিকেল শিক্ষা ও গবেষণা ইনস্টিটিউটের সভাপতি।\n\n\n== সম্মাননা ==\n২০০৯ সালে তিনি ভারতের তৃতীয় সর্বোচ্চ অসামরিক সম্মাননা পদ্মভূষণে ভূষিত হন।\n\n\n== তথ্যসূত্র =="}