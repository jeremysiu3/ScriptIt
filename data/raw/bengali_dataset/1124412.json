{"pageid": 1124412, "title": "দোনবাস", "url": "https://bn.wikipedia.org/wiki?curid=1124412", "content": "দোনবাস দক্ষিণ-পূর্ব ইউক্রেনের একটি ঐতিহাসিক, সাংস্কৃতিক ও অর্থনৈতিক অঞ্চল, যার কিছু অঞ্চল রুশ-ইউক্রেনীয় যুদ্ধের সময় দুটি বিচ্ছিন্নতাবাদী গোষ্ঠী নিজেদেরকে দোনেৎস্ক ও লুহানস্ক গণপ্রজাতন্ত্রী বলে অভিহিত করে। দোনবাস শব্দটি একটি পোর্টম্যানটিউ, যা \"দোনেৎস কয়লা অববাহিকা\"-এর সংক্ষিপ্ত রূপ দোনেৎস অববাহিকা থেকে গঠিত হয়েছে। কয়লা অববাহিকার নামটি দোনেৎস শৈলশিরার একটি উল্লেখ; পরেরটি দোনেৎস নদীর সাথে যুক্ত। অঞ্চলের ব্যাপ্তির অসংখ্য সংজ্ঞা বিদ্যমান রয়েছে।\n\n\n== জনসংখ্যা ও রাজনীতি ==\n২০০১ সালের আদমশুমারি অনুসারে, জাতিগত ইউক্রেনীয়রা লুহানস্ক ওব্লাস্তের জনসংখ্যার ৫৮% ও দোনেৎস্ক ওব্লাস্তের ৫৬.৯%। জাতিগত রুশ বৃহত্তম সংখ্যালঘু জনগোষ্ঠী গঠন করে, যা দুটি ওব্লাস্তের যথাক্রমে ৩৯% ও ৩৮.২%। আধুনিক দোনবাস একটি প্রধানত রুসোফোন অঞ্চল। ২০০১ সালের আদমশুমারি অনুসারে, দোনেৎস্ক ওব্লাস্তের ৭৪.৯% ও লুহানস্ক ওব্লাস্তের ৬৮.৮% বাসিন্দার প্রধান ভাষা রুশ।\nরুশ বংশোদ্ভূত বাসিন্দারা প্রধানত বৃহত্তর শহুরে কেন্দ্রগুলিতে কেন্দ্রীভূত। শিল্পায়নের সময় রুশ ভাষা হয়ে ওঠে প্রধান ভাষা ও সংযোগকারী ভাষা, বহু রুশ ব্যক্তি অভিবাসনের দ্বারা উত্সাহিত হয়, বিশেষ করে কুর্স্ক ওব্লাস্ত থেকে দোনবাসের নতুন প্রতিষ্ঠিত শহরগুলিতে ঘটা অভিবাস। ক্রমাগত গবেষণা বিতর্কের একটি বিষয়, এবং সোভিয়েত আমলে জোরপূর্বক দেশত্যাগ ও মৃত্যুর পরিমাণ প্রায়শই এই দুটি ওব্লাস্তে অস্বীকার করা হয়, যা বিশেষ করে হলদোমোরের সময় গ্রামীণ ইউক্রেনীয়দের প্রভাবিত করেছিল, এটি দক্ষিণ ইউক্রেন ও ভলগা অঞ্চল জুড়ে দুই বছরের খরা সহ প্রাথমিক সোভিয়েত শিল্পায়ন নীতির ফলস্বরূপ ছিল।\n\n\n=== ধর্ম ===\n\nরাজুমকভ সেন্টার কর্তৃক অনুষ্ঠিত ইউক্রেনের ২০১৬ সালের ধর্মের সমীক্ষা অনুসারে, দোনবাসের জনসংখ্যার ৬৫.০% খ্রিস্টান ধর্মে বিশ্বাস করেন(৫০.৬% অর্থোডক্স সহ, ১১.৯% নিজেদের \"সাধারণ খ্রিস্টান\" বলে ঘোষণা করে এবং ২.৫% যারা প্রোটেস্ট্যান্ট চার্চের অন্তর্ভুক্ত)। দোনবাসের জনসংখ্যার ৬% ইসলাম ও ০.৬% হিন্দু ধর্ম বিশ্বাস করেন, উভয় ধর্মেই ইউক্রেনের অন্যান্য অঞ্চলের তুলনায় অধিক জনসংখ্যা দোনবাস অঞ্চলে পরিলক্ষিত হয়। যে সমস্ত ব্যক্তিরা অন্য কোনো ধর্মে বিশ্বাসী বা বিশ্বাসী নয় বলে ঘোষণা করেছেন, সেই সকল ব্যক্তিরা তালিকাভুক্তদের মধ্যে চিহ্নিত নয়, তারা জনসংখ্যার ২৮.৩% গঠন করেছিল।\n\n\n== অর্থনীতি ==\n\nকয়লা উত্তোলন ও ধাতুবিদ্যার মতো ভারী শিল্পে দোনবাসের আধিপত্য রয়েছে। এই অঞ্চলটির নাম \"দোনেৎস কয়লা অববাহিকা\" (ইউক্রেনীয়: Донецький вугільний басейн, রাশিয়ান: Донецкий угольный бассейн) শব্দের সংক্ষিপ্ত রূপ থেকে নেওয়া হয়েছে এবং যদিও বার্ষিক কয়লা উত্তোলন ১৯৭০-এর দশক থেকে হ্রাস পেয়েছে, তবে দোনবাস একটি উল্লেখযোগ্য সরবরাহকারী হিসাবে রয়ে গেছে। দোনবাস ইউক্রেনের বৃহত্তম কয়লার ভাণ্ডারসমূহের মধ্যে একটি হিসাবে প্রতিনিধিত্ব করে, যার আনুমানিক কয়লা মজুদের পরিমাণ ৬০ বিলিয়ন টন।\nদোনবাসে কয়লা খনন খুব গভীরতায় পরিচালিত হয়। লিগনাইট খনন করা হয় ভূপৃষ্ঠের প্রায় ৬০ মিটার (২,০০০ ফুট) নীচে, যেখানে আরও মূল্যবান অ্যানথ্রাসাইট  ও বিটুমিনাস কয়লার জন্য খনন করা হয় প্রায় ১,৮০০ মিটার (৫,৯০০ ফুট) গভীরতায়। এই অঞ্চলে ২০১৪ সালের এপ্রিল মাসে যুদ্ধ শুরু হওয়ার আগে, দোনেৎস্ক ও লুহানস্ক ওব্লাস্ত একসঙ্গে ইউক্রেনের কয়লা রপ্তানির প্রায় ৩০ শতাংশ উত্পাদন করত।\n\n\n== তথ্যসূত্র =="}