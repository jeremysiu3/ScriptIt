{"pageid": 1136957, "title": "খোন্দকার নাসিরউদ্দিন", "url": "https://bn.wikipedia.org/wiki?curid=1136957", "content": "খোন্দকার মো. নাসিরউদ্দিন একজন বাংলাদেশী শিক্ষাবিদ। তিনি ময়মনসিংহে অবস্থিত বাংলাদেশ কৃষি বিশ্ববিদ্যালয়ের জৈবপ্রযুক্তি বিভাগের অধ্যাপক এবং গোপালগঞ্জের বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ের (বশেমুরবিপ্রবি) দ্বিতীয় উপাচার্য।\n\n\n== জন্ম ==\nতিনি গোপালগঞ্জের কাশিয়ানী উপজেলার সাতাশিয়া গ্রামে জন্মগ্রহণ করেন।\n\n\n== শিক্ষা ==\nখোন্দকার নাসিরউদ্দিন বাংলাদেশ কৃষি বিশ্ববিদ্যালয় থেকে ১৯৮৪ সালে স্নাতক ও ১৯৮৫ সালে স্নাতকোত্তর ডিগ্রি লাভ করেন। তিনি ১৯৯৫ সালে যুক্তরাজ্যের লন্ডন বিশ্ববিদ্যালয় থেকে পিএইচডি ডিগ্রি লাভ করেন। তিনি ভারতের ইন্টারন্যাশনাল সেন্টার ফর জেনেটিক ইঞ্জিনিয়ারিং অ্যান্ড বায়োটেকনোলজি থেকে ২০০০ সালে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nনাসিরউদ্দিন বাংলাদেশ কৃষি বিশ্ববিদ্যালয়ের জৈবপ্রযুক্তি বিভাগের একজন অধ্যাপক। তিনি বিভাগটির প্রতিষ্ঠাতা সভাপতি হিসেবে দায়িত্ব পালন করেন।\nখোন্দকার নাসিরউদ্দিন ২০১৫ সালের ২ ফেব্রুয়ারি থেকে ২০১৯ সালের ১ ফেব্রুয়ারি পর্যন্ত প্রথম মেয়াদে গোপালগঞ্জের বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ের দ্বিতীয় উপাচার্য হিসেবে দায়িত্ব পালন করেন। প্রথম মেয়াদ শেষ হওয়ার প্রক্কালে ২০১৯ সালের ২৮ জানুয়ারি জারিকৃত এক প্রজ্ঞাপনে ২ ফেব্রুয়ারি থেকে তাকে পরবর্তী চার বছরের জন্য দ্বিতীয় মেয়াদে বিশ্ববিদ্যালয়টির উপাচার্য হিসেবে নিয়োগ প্রদান করা। তবে দ্বিতীয় মেয়াদ পূর্ণ হওয়ার আগেই বিভিন্ন অভিযোগে শিক্ষার্থীদের আন্দোলনের মুখে ওই বছরের ৩০ সেপ্টেম্বর তিনি পদত্যাগ করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার ১২০টির অধিক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}