{"pageid": 1118488, "title": "ত্রিশূর রেলওয়ে স্টেশন", "url": "https://bn.wikipedia.org/wiki?curid=1118488", "content": "ত্রিশূর রেলওয়ে স্টেশন ভারতের কেরলের একটি রেলওয়ে স্টেশন। স্টেশনটি দক্ষিণ ভারতের একটি প্রধান রেলওয়ে প্রান্ত্রিক ও এ১ শ্রেণীবদ্ধ স্টেশন। এটি ভারতীয় রেলওয়ের দক্ষিণ রেলের দ্বারা পরিচালিত এবং তিরুবনন্তপুরম রেলওয়ে বিভাগের অন্তর্ভুক্ত রয়েছে। এটি ১৮৯ টি ট্রেনের যাত্রা বিরতির সহ রেল ট্রাফিকের পরিপ্রেক্ষিতে কেরল রাজ্যের ব্যস্ততম রেলওয়ে স্টেশন। এটি ২০১৮-১৯ আর্থিক বছরে ₹৯৭ কোটি (২০২০ সালে ₹১০২ কোটি বা ইউএস$১৪ মিলিয়নের সমতুল্য) আয়ের সঙ্গে কেরলায় যাত্রী আয়ের দিক থেকে চতুর্থ বৃহত্তম এবং দক্ষিণ রেলওয়েতে অষ্টম বৃহত্তম স্টেশন। স্টেশনটি থেকে প্রতিদিন মুম্বই, নতুন দিল্লি, কলকাতা, ব্যাঙ্গালোর, চেন্নাই, ম্যাঙ্গালোর ও হায়দ্রাবাদের সঙ্গে সংযোগকারী ট্রেন উপলব্ধ রয়েছে।\n\n\n== বিন্যাস ==\nস্টেশনটির চারটি প্ল্যাটফর্ম ও দুটি প্রবেশপথ রয়েছে, একটি পূর্ব দিকে যা মূল প্রবেশদ্বার এবং দ্বিতীয়টি পশ্চিম দিকে যা ২০১০ সালে খোলা হয়েছিল। কোট্টাপুরম পাশ থেকে এবং কেএসআরটিসি পরিবহন বাস স্ট্যান্ডের দিক থেকে স্টেশনে সহজেই প্রবেশ বা প্রস্থান করা যায়। স্টেশনে প্রথম প্ল্যাটফর্মকে দ্বিতীয়, তৃতীয় ও চতুর্থ প্ল্যাটফর্মের সাথে সংযোগকারী তিনটি রেলওয়ে ওভার ব্রিজ রয়েছে। স্টেশনটি যাত্রীবাহী ট্রেন ও পণ্যবাহী ট্রেন পরিচালনা করে।\n\n\n== রেলওয়ে থানা ==\nত্রিশূর রেলওয়ে স্টেশনে একটি রেলওয়ে পুলিশ স্টেশন রয়েছে, যার প্রধান হিসেবে একজন সার্কেল ইন্সপেক্টর ও একজন সাব ইন্সপেক্টর রয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nদক্ষিণ রেলের দাপ্তরিক ওয়েবসাইট\nত্রিশুর রেলওয়ে স্টেশন সংখ্যা"}