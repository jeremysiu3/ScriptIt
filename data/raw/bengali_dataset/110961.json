{"pageid": 110961, "title": "ভিয়েনা বিশ্ববিদ্যালয়", "url": "https://bn.wikipedia.org/wiki?curid=110961", "content": "ভিয়েনা বিশ্ববিদ্যালয় (ইংরেজি: University of Vienna) ইউরোপের প্রাচীন বিশ্ববিদ্যালয়গুলোর মধ্যে অন্যতম। এটি ১৩৬৫ খ্রিষ্টাব্দে অস্ট্রিয়ার রাজধানী ভিয়েনা শহরে স্থাপিত হয়। ২০১৫ খ্রিষ্টাব্দে এই বিশ্ববিদ্যালয়ের ৬৫০তম প্রতিষ্ঠা বার্ষিকী উদযাপিত হয়েছে। এটি মধ্য ইউরোপের বৃহত্তম শিক্ষাপ্রতিষ্ঠান যার ছাত্র সংখ্যা ৯৪ হাজার (২০১৬)। প্রায় ৬০টি স্থান নিয়ে এই বিশ্ববিদ্যালয়ের ক্যাম্পাত গঠিত, তবে প্রধান ভবনটি ভিয়েনার রিং স্ট্রাসে-তে অবস্থিত। এখানে রয়েছেন ১৫ জন নোবেল বিজয়ী যাদের অনেকেই এই বিশ্ববিদ্যালয়ের শিক্ষার্থী ছিলেন। \nভিয়েনা বিশ্ববিদ্যালয়ে বিভিন্ন ক্ষেত্রে ১৮১টির বেশি ডিগ্রি প্রোগ্রাম পড়ার সুযোগ রয়েছে। এর মধ্যে ২২টি ব্যাচেলর, ১১০টি মাস্টার্স ও ৪৯টি ডিপ্লোমা প্রোগ্রাম। এছাড়া ৮০টি ক্ষেত্রে পিএইচডি প্রোগ্রামে পড়াশোনার সুযোগ রয়েছে। ভিয়েনা বিশ্ববিদ্যালয়ে সেমিস্টার পদ্ধতি প্রচলিত। প্রতিটি শিক্ষাবছরে দুটি সেমিস্টার রয়েছে। একটি সামার, অন্যটি উইন্টার সেমিস্টার। আন্তর্জাতিক শিক্ষার্থীদের সামার সেমিস্টারে ভর্তির জন্য আবেদনের শেষ তারিখ সাধারণত ফেব্রুয়ারি মাসেই হয়ে থাকে। অন্যদিকে উইন্টার সেমিস্টারের আবেদন প্রক্রিয়া শেষ হয় সেপ্টেম্বর মাসে। ব্যাচেলর্স প্রোগ্রামগুলোর বেশিরভাগই তিন বছর মেয়াদি।\n\n\n== আন্তর্জাতিক অভিবন্দনা ==\n২০০৯ সালে বিশ্বের বিশ্ববিদ্যালয়ের তালিকায়, ভিয়েনার বিশ্ববিদ্যালয় সর্বোচ্চ ২০০টির মধ্যে ছিল।\n\n\n== তথ্যসূত্র ==\n\n\n== বহিঃসংযোগ ==\nUniversity of Vienna (ইংরেজি)"}