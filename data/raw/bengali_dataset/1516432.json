{"pageid": 1516432, "title": "আলেফিয়া কাপাডিয়া", "url": "https://bn.wikipedia.org/wiki?curid=1516432", "content": "আলেফিয়া কাপাডিয়া একজন ভারতীয় অভিনেত্রী যিনি মুলত টেলিভিশন জগতের সাথে যুক্ত। তিনি বিভিন্ন ভারতীয় টেলিভিশন অনুষ্ঠানে বিভিন্ন ভূমিকায় অভিনয় করেছেন। তিনি ১৯৯৬ সালে সনি টিভিতে সম্প্রচারিত জাস্ট মহব্বত ধারাবাহিকের মাধ্যমে টেলিভিশন জগতে আত্মপ্রকাশ করেন। এরপর তিনি ২০০১ সালে সাহারা ওয়ান চ্যানেলে সম্প্রচারিত দামান ধারাবাহিকে অভিনয় করেছিলেন। আলেফিয়াকে স্টার বেস্টসেলার, রিশতে, সিআইডির মতো পর্বভিত্তিক বিভিন্ন ধারাবাহিকে দেখা গেছে। এছাড়াও তিনি পেয়ার কা দর্দ হ্যায় মিঠা মিঠা পেয়ারা পেয়ারা, সুপারকপস বনাম সুপারভিলেন, হামারি সিস্টার দিদি ইত্যাদি বিভিন্ন ধারাবাহিকে গুরুত্বপূর্ণ চরিত্রে অভিনয় করেছিলেন। তিনি স্টার ভারতের সাবধান ইন্ডিয়া এবং সনি টিভির আহাত এই দুই পর্বভিত্তিক ধারাবাহিকের বিশেষ পর্বে অভিনয় করেছিলেন। তিনি তার  লাইফ ওকের রহস্য রোমাঞ্চ ধারাবাহিক লউট আও ত্রিশা -তে অভিনয় করেছিলেন।\nতিনি সাম্প্রতিককালে বারোট হাউস(২০১৯) এবং ডিবুক(২০২১) নামের দুই চলচ্চিত্রেও অভিনয় করেছেন।\n\n\n== ব্যক্তিগত জীবন ==\n২০২৪ সালের জুন মাসে, কাপাডিয়া প্রকাশ করেন যে তিনি সহ-অভিনেতা অভিনব কাপুরের সাথে সম্পর্কে আছেন। \n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ===\n\n\n== কেরিয়ার ==\nআলেফিয়া তার মডেলিং ক্যারিয়ার শুরু করেন ১৯৯০-এর দশকে, যখন তিনি কিশোরী ছিলেন।\nতিনি রেমো ফার্নান্দেজের মিউজিক ভিডিও, ও মেরি মুন্নিতে কাজ করেছিলেন।\nতিনি ২০১৪ সালে স্টোলেন হার্ট নামের একটি স্বল্পদৈর্ঘ্য চলচ্চিত্রে অভিনয় করেছিলেন।\n\n\n== অনুষ্ঠান ==\nআলেফিয়া মাহিন্দ্রা মোজো সড়ক পরিভ্রমনে অংশ নিয়েছিলেন।\n\n\n== তথ্যসূত্র =="}