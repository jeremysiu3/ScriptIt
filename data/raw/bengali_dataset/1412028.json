{"pageid": 1412028, "title": "সালবিউটামল", "url": "https://bn.wikipedia.org/wiki?curid=1412028", "content": "সালবিউটামল (আলবুটেরল, ভেনটোলিন নামেও পরিচিত) হলো এমন একটি ওষুধ যা ফুসফুসের মাঝারি ও বড় শ্বাসনালীগুলোকে খুলে দেয় । এটি একটি ক্ষণস্থায়ী β2 অ্যাড্রেনার্জিক রিসেপ্টর অ্যাগোনিস্ট যা শ্বাসনালীর মসৃণ পেশীগুলোকে শিথিল করে কাজ করে। এটি হাঁপানির চিকিৎসায় ব্যবহৃত হয়। যার মধ্যে হাঁপানির আক্রমণ, ব্যায়াম-পরবর্তী ফুসফুসের সংকোচন এবং দীর্ঘস্থায়ী অবরোধক ফুসফুসীয় ব্যাধি (COPD) অন্তর্ভুক্ত। রক্তে উচ্চ পটাশিয়ামের মাত্রার চিকিৎসার জন্যও এটি ব্যবহার করা যেতে পারে। সালবিউটামল সাধারণত ইনহেলার বা নেবুলাইজারের সাথে ব্যবহার করা হয়, তবে এটি বড়ি, তরল এবং শিরায় দ্রবণেও পাওয়া যায়। ইনহেলড সংস্করণের ক্রিয়া সাধারণত ১৫ মিনিটের মধ্যে শুরু হয় এবং দুই থেকে ছয় ঘন্টা স্থায়ী হয়।\nসাধারণ পার্শ্বপ্রতিক্রিয়াগুলির মধ্যে রয়েছে ঝাঁকুনি, মাথাব্যথা, দ্রুত হৃদস্পন্দন, মাথা ঘোরা এবং উদ্বিগ্নতা বোধ করা। গুরুতর পার্শ্বপ্রতিক্রিয়াগুলির মধ্যে ফুসফুসের ক্রমবর্ধমান সংকোচন, অনিয়মিত হৃদস্পন্দন এবং  রক্তে পটাশিয়ামের মাত্রা কমে যাওয়া অন্তর্ভুক্ত। এটি গর্ভাবস্থায় এবং বুকের দুধ খাওয়ানোর সময় ব্যবহার করা যেতে পারে, তবে নিরাপত্তা সম্পূর্ণরূপে পরিষ্কার নয়।\nসালবিউটামল ১৯৬৬ সালে সর্বপ্রথম ব্রিটেনে পেটেন্ট করা হয়েছিল এবং ১৯৬৯ সাল থেকে যুক্তরাজ্যে বাণিজ্যিকভাবে পাওয়া যায় এটি ১৯৮২ সালে মার্কিন যুক্তরাষ্ট্রে চিকিৎসায় ব্যবহারের জন্য অনুমোদিত হয়েছিল এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে। সালবিউটামল একটি জেনেরিক ওষুধ হিসেবে পাওয়া যায়। ২০২০ সালে, এটি মার্কিন যুক্তরাষ্ট্রে সপ্তম সর্বাধিক নির্ধারিত ওষুধ ছিল। যেখানে  ৬১ মিলিয়নেরও বেশি প্রেসক্রিপশনে এটির পরামর্শ দেওয়া হয়েছিলো।  \n\n\n== আরও দেখুন ==\nইপ্রাট্রোপিয়াম/সালবিউটামল\nআইসোপ্রিনালিন\nলিভোসালবিউটামল - ( R )-(−)-এন্যান্টিওমার\nসলমেটেরল\n\n\n== তথ্যসূত্র ==\n\n\n== বহিঃসংযোগ ==\n\"Albuterol\"। Drug Information Portal। U.S. National Library of Medicine। \nSalbutamol at The Periodic Table of Videos"}