{"pageid": 1072785, "title": "সের্গেই কারাসেভ", "url": "https://bn.wikipedia.org/wiki?curid=1072785", "content": "সের্গেই জেনাদিয়েভিচ কারাসেভ (রুশ: Сергей Геннадьевич Карасёв; জন্ম: ১২ জুন ১৯৭৯) হলেন একজন রুশ আন্তর্জাতিক ফুটবল রেফারি।\n\n\n== রেফারি ==\nকারাসেভ ২০১০ সালে ফিফার রেফারি হিসেবে নিযুক্ত হয়েছে। তিনি ২০১৪ ফিফা বিশ্বকাপ বাছাইপর্বে রেফারির দায়িত্ব পালন  করেছিলেন; স্কটল্যান্ড এবং মেসিডোনিয়ার মধ্যকার গ্রুপ এ-এর ম্যাচ পরিচালনার মধ্য দিয়ে তিনি রেফারি হিসেবে আন্তর্জাতিক ফুটবলে অভিষেক করেছেন। উয়েফা ইউরো ২০২০-এ তিনি ইতালি বনাম সুইজারল্যান্ডের ম্যাচসহ সর্বমোট তিনটি ম্যাচে রেফারির দায়িত্ব পালন  করেছিলেন। বিষেশত, প্রথম রুশ রেফারি হিসেবে ২০০৮ সাল থেকে তিনি বিশ্বকাপ অথবা উয়েফা ইউরোর প্লে-অফ ম্যাচগুলোর রেফারি হিসেবে নিযুক্ত রয়েছেন।\n\n\n== ব্যক্তিগত জীবন ==\nকারাসেভ বিবাহিত এবং তার দুটি সন্তান রয়েছে। তার শখ হচ্ছে মেটাল কনসার্টে যাওয়া। আরআইএ নভোস্তিকে দেয়া এক সাক্ষাৎকারে তিনি বলেছিলেন যে তার প্রিয় মেটাল ব্যান্ড হলো স্ল্যায়ার।\n\n\n== তথ্যসূত্র =="}