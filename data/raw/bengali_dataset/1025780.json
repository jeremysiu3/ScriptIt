{"pageid": 1025780, "title": "খেলার ইতিহাস", "url": "https://bn.wikipedia.org/wiki?curid=1025780", "content": "পরিষেবা দানের জন্য উপযুক্ত এবং যোগ্য কিনা তা নির্ধারণের জন্য প্রতিযোগিতার মাধ্যম হিসাবে খেলাধুলা ব্যবহৃত হয়েছিল।\n\n\n== প্রাগৈতিহাসিক খেলাধুলা ==\n\nফ্রান্সে ল্যাসকক্স গুহাগুলিতে পাওয়া গুহাচিত্রগুলি প্রায় ১৫,৩০০ বছর পূর্বের নব্য প্রস্তর যুগের স্প্রিন্ট এবং কুস্তির চিত্র পাওয়া গেছে।মঙ্গোলিয়ার বয়ানখঙ্গোর প্রদেশে পাওয়া নব্য প্রস্তর যুগের (আনু.  ৭০০০ খ্রিস্টপূর্বাব্দ গুহা চিত্রগুলি থেকে দেখা গেছে ভিড়ে ঠাসা দর্শকের সামনে কুস্তি প্রতিদ্বন্দিতা। মিশরের গিল্ফ কেবিরেরর এর কাছে ওয়াডি সুরার সাঁতারু গুহায় নব্য প্রস্তর যুগের গুহাচিত্র পাওয়া গেছে যেখান থেকে প্রায় ১০,০০০ খ্রিস্টপূর্বাব্দে সাঁতার এবং ধনুর্বিদ্যা অনুশীলন করার প্রমাণ পাওয়া গেছে। প্রাগৈতিহাসিক জাপানের গুহা চিত্রগুলিতে সুমো কুস্তির মতো একটি খেলা চিত্রিত হয়েছে।\nসম্ভবত শিকার সংগ্রহের বদলে কৃষিকার্য খাদ্য সংগ্রহের প্রাথমিক মাধ্যম হিসাবে প্রভাবশালী হয়ে ওঠার পরে, যাদের আগে শিকারীরর ভূমিকায় দেখা যেত – এবং সম্ভবত এই কারণে তারা প্রাকৃতিকভাবে বেশি শক্তিশালী ছিল – তাদের ব্যবহারিক দক্ষতায় প্রকাশের আর কোন উপায় ছিলনা। সুতরাং পরিবর্তে শিকারের জন্য প্রয়োজনীয় দক্ষতা অনুশীলনের অবিরাম প্রস্তুতির একটি পরিবেশ তৈরি হয়ে গিয়েছিল। সেটি এরপরে প্রতিযোগিতামূলক খেলায় পরিণত হয়েছিল, যে খেলার উদ্দেশ্য ছিল দেখে নেওয়া যে শিকারের বিভিন্ন পর্যায়ের জন্য কে সবচেয়ে \"উপযুক্ত\"; উদাহরণস্বরূপ, তাড়া করে ধরার গতি, কুস্তি করার শক্তি বা নির্ভুলভাবে দ্রুত শিকারটির প্রাণবধ করা এবং প্রতিযোগিতার ফলাফল কি হবে তাই নিয়ে বাজি ধরা। আজকের দিনে এই জিনিসটিকেই আমরা খেলাধুলা হিসাবে স্বীকৃতি দিয়েছি।\n\n\n== প্রাচীন সুমের ==\n\nসুমেরীয় সভ্যতা থেকে প্রাপ্ত পাথরের ফলকগুলিতে কুস্তিগিরদের বিভিন্ন উপস্থাপনা পাওয়া গেছে। একটি ফলকে তিনজন কুস্তিগিরকে দেখানো হয়েছে যেটি খ্রিস্টপূর্ব ৩০০০ খ্রিস্টাব্দের। একটি ঢালাই ব্রোঞ্জ মূর্তি (সম্ভবত একটি ফুলদানির) নিম্নদেশ), যেটি ইরাকের খাফাজি থেকে পাওয়া গেছে, যেখানে দেখা যাচ্ছে দুজন কুস্তিগির আঁকড়ে ধরে আছে। এটি সম্ভবত খ্রিস্টপূর্ব ২৬০০ অব্দের। মূর্তিটি খেলাধুলার প্রথম দিককার চিত্রগুলির মধ্যে একটি এবং এটি ইরাকের জাতীয় যাদুঘরে রাখা হয়েছে। প্রাচীন সুমেরে মুষ্টিযুদ্ধের উৎসের সন্ধান পাওয়া গেছে। গিলগামেশের মহাকাব্যে খেলাধুলার প্রথম ঐতিহাসিক নথির সন্ধান পাওয়া গেছে, যেখানে গিলগামেশ এনকিদুর সাথে কটিবন্ধ কুস্তি লড়ছে। কিউনিফর্ম ফলকগুলি খ্রিস্টপূর্ব ২০০০ অব্দের; তবে ঐতিহাসিক গিলগামেশ খ্রিস্টপূর্ব ২৮০০ থেকে ২৬০০ এর মধ্যে বেঁচে ছিল বলে মনে করা হয়। সুমেরীয় রাজা শুলগি খেলাধুলায় তাঁর দক্ষতা নিয়ে গর্ব করেছেন শুলগির এ এর স্ব-প্রশংসা, বি এবং সি।উরে খননের সময় মাছধরার বঁড়শি (এখন যেমন হয় তেমনটি নয়) পাওয়া গেছে, যার থেকে প্রমাণ হয়েছে ২৬০০ খ্রিস্টপূর্বাব্দের দিকে সুমেরে ছিপের ব্যবহার ছিল।\n\n\n== প্রাচীন মিশর ==\n\nখ্রিস্টপূর্ব ২০০০ অব্দে বেনি হাসানে পাওয়া ফারাওদের স্মৃতিচিহ্নগুলি ইঙ্গিত দেয় যে কুস্তি, ভারোত্তোলন, লম্বা লাফ, সাঁতার, নৌচালন, তীরন্দাজী, মাছধরা সহ বেশ কয়েকটি খেলাধুলা এবং মল্লক্রীড়া, পাশাপাশি বিভিন্ন ধরনের বল ক্রীড়া, প্রাচীন মিশরে বিকশিত হয়েছিল এবং চর্চা হত। মিশরীয় অন্যান্য খেলাধুলার মধ্যে জ্যাভেলিন নিক্ষেপ এবং উচ্চ লম্ফ অন্তর্ভুক্ত ছিল। আগেকার দিনের কুস্তির বর্ণনার চিত্র পাওয়া গেছে সাক্কারার খুমোটেপ ও নিয়ানখখনুমের সমাধিতে, যেটি প্রায় ২৪০০ খ্রিস্টপূর্বাব্দের।\n\n\n== তথ্যসূত্র ==\n\n\n== আরো পড়ুন ==\nDay, Dave. Professionals, Amateurs and Performance: Sports Coaching in England, 1789–1914 (2012)\nGorn, Elliott J. A Brief History of American Sports (2004)\nGuttmann, Allen. Women's Sports: A History, Columbia University Press 1992\nGuttmann, Allen. Games and Empires: Modern Sports and Cultural Imperialism, Columbia Univ Press, 1996\nGuttmann, Allen. The Olympics: A History of the Modern Games (2002)\nHolt, Richard. Sport and Society in Modern France (1981).\nHolt, Richard. Sport and the British: A Modern History (1990) excerpt\nHowell, Colin. Blood, Sweat, and Cheers: Sport and the Making of Modern Canada (2001)\nMangan, J.A. (১৯৯৬)। Militarism, Sport, Europe: War Without Weapons। Routledge। \nMaurer, Michael. \"Vom Mutterland des Sports zum Kontinent: Der Transfer des englischen Sports im 19. Jahrhundert\", European History Online, Mainz, 2011, retrieved: 25 February 2012.\nMorrow, Don and Kevin B. Wamsley. Sport in Canada: A History (2009)\nMurray, Bill. The World's Game: A History of Soccer (1998)\nPolley, Martin. Sports History: a practical guide, Palgrave, 2007.\nScott A.G.M. Crawford (Hrg.), Serious sport: J.A. Mangan's contribution to the history of sport, Portland, OR : Frank Cass, 2004\nPope, S.W. ed. The new American sport history : recent approaches and perspectives, Univ. of Illinois Press, 1997\nজার্নাল সমূহ\n\nonline article from The Sports Historian 1993-2001  ওয়েব্যাক মেশিনে আর্কাইভকৃত ৬ আগস্ট ২০১৮ তারিখে\nEuropean Studies in Sport History [১]\nThe International Journal of the History of Sport\nJournal of Sport History\nSport History Journal\nSport in History\nSTADION International Journal of Sport History\nSport History Review\n\n\n== বহিঃসংযোগ ==\nEuropean Committee for Sports History (CESH)\nটেমপ্লেট:History of sports"}