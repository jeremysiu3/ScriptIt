{"pageid": 1188995, "title": "খলিলুর রহমান (কূটনীতিক)", "url": "https://bn.wikipedia.org/wiki?curid=1188995", "content": "খলিলুর রহমান বাংলাদেশ সিভিল সার্ভিসের পররাষ্ট্র ক্যাডারের একজন কর্মকর্তা। তিনি কানাডার অটোয়ায় নিযুক্ত বাংলাদেশের হাইকমিশনার হিসেবে দায়িত্ব পালন করেন।\n\n\n== প্রাথমিক জীবন ==\nতিনি রাজশাহী মেডিকেল কলেজ থেকে এমবিবিএস ডিগ্রি লাভ করেন। তিনি ফ্রান্সের ইকোলি ন্যাশনালি ডি'অ্যাডমিনিস্ট্রেশন থেকে আন্তর্জাতিক সম্পর্ক ও কূটনীতি বিষয়ে এমএ এবং সরবন বিশ্ববিদ্যালয় থেকে আন্তর্জাতিক সংস্থা বিষয়ে এমফিল সম্পন্ন করেন। তিনি ভারতের জওহরলাল নেহরু বিশ্ববিদ্যালয় থেকে জনস্বাস্থ্যের উপর পিএইচডি ডিগ্রি অর্জন করেন।\n\n\n== কর্মজীবন ==\nখলিলুর রহমান ১৯৮৫ ব্যাচের পররাষ্ট্র ক্যাডারের একজন কর্মকর্তা। কূটনীতিক হিসেবে তিনি নতুন দিল্লির বাংলাদেশ হাইকমিশন ও জেনেভায় বাংলাদেশের স্থায়ী মিশনে দায়িত্ব পালন করেছেন। এছাড়া তিনি লিয়েনে বিশ্ব স্বাস্থ্য সংস্থায়ও কাজ করেছেন। বাংলাদেশে করোনাভাইরাসের প্রাদুর্ভাব দেখা দিলে তিনি পররাষ্ট্র মন্ত্রণালয়ের করোনা সেলের প্রধানের দায়িত্বে নিযুক্ত হন। কানাডার অটোয়ায় বাংলাদেশের হাইকমিশনার হিসেবে দায়িত্ব পালনকালে তিনি সচিব হিসেবে পদোন্নতি লাভ করেন।\n\n\n== তথ্যসূত্র =="}