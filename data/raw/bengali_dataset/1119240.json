{"pageid": 1119240, "title": "ফাইনাল ফ্যান্টাসি এক্স-২", "url": "https://bn.wikipedia.org/wiki?curid=1119240", "content": "ফাইনাল ফ্যান্টাসি এক্স-২ ২০০৩ সালে প্রকাশিত একটি রোল-প্লেয়িং ভিডিও গেম। এটি তৈরি ও সম্পাদনা করেছে স্কোয়ার। এটি ২০০১ সালে প্রকাশিত ফাইনাল ফ্যান্টাসি এক্স এর পরবর্তী পর্ব। ফাইনাল ফ্যান্টাসি সিরিজে এই গেমটি প্রথম যেটি এইধরনের প্রচারণা পেয়েছে। গল্পটিতে তুলে ধরা হয়েছে ইউনার কথা যখন সে টাইডাসের সন্ধান করতে থাকে, যে পূববর্তী গেইমটির প্রধান চরিত্র ছিলো। একই সাথে সে চেষ্টা করে যেন স্পিরার রাজনৈতিক দ্বন্দ্ব যুদ্ধে রূপ না নেয়। \nপ্রথম সিক্যুয়েলপ্রাপ্তফাইনাল ফ্যান্টাসি গেইম হওয়ার পাশাপাশি, ফাইনাল ফ্যান্টাসি এক্স-২ ছিল সিরিজের প্রথম গেম যেখানে মাত্র তিনটি চরিত্র খেলা সম্ভব এবং সব প্রধান চরিত্র নারী। গেমের যুদ্ধ ব্যবস্থায় রয়েছে ফাইনাল ফ্যান্টাসি ক্যারেক্টার ক্লাস  — যেটি সিরিজটির অনন্য গেমপ্লে কনসেপ্টগুলির মধ্যে একটি—এবং একাধিক উপসংহার আছে এমন কয়েকটি গেম এন্ট্রির মধ্যে এটি একটি। দীর্ঘ সময়ের ফাইনাল ফ্যান্টাসি কম্পোজার নোবুও উয়েমাতসুর পরিবর্তে সাউন্ডট্র্যাকটি তৈরি করেছিলেন নরিকো মাতসুয়েদা এবং তাকাহিতো এগুচি।\nগেমটি সমালোচকদের দ্বারা ইতিবাচকভাবে গৃহীত হয়েছিল এবং বাণিজ্যিকভাবে সফল হয়েছিল। গেমটি প্লেস্টেশন ২-এ বিক্রিত হয়েছে ৫.৪ মিলিয়ন কপিরও বেশি এবং জিতেছে বেশ কয়েকটি পুরস্কার । এটি ২০০৩ সালের এপ্রিলে এনিক্সের সাথে সংযোজিত হওয়ার আগে স্কোয়ারের দ্বারা প্রকাশিত শেষ ফাইনাল ফ্যান্টাসি গেম। ফাইনাল ফ্যান্টাসি এক্স- এর পাশাপাশি, গেমটি ফাইনাল ফ্যান্টাসি এক্স/এক্স-২ এইচডি রিমাস্টার নামে ২০১৩ সালে প্লেস্টেশন ৩ এবং প্লেস্টেশন ভিটার জন্য হাই-ডেফিনিশনে পুনরায় প্রকাশ করা হয়। ফাইনাল ফ্যান্টাসি এক্স/এক্স-২ এইচডি রিমাস্টার পরে ২০১৫ সালে প্লেস্টেশন ৪, ২০১৬ সালে মাইক্রোসফ্ট উইন্ডোজ এবং ২০১৯ সালে এক্সবক্স ওয়ান এবং নিন্টেন্ডোসুইচের জন্য প্রকাশিত হয়।\n\n\n== তথ্যসূত্র =="}