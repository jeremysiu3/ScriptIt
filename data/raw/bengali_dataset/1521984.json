{"pageid": 1521984, "title": "পুষ্পা প্রিয়া", "url": "https://bn.wikipedia.org/wiki?curid=1521984", "content": "পুষ্পা প্রিয়া, যিনি পুষ্পা এনএম বা পুষ্পা এন.এম. নামেও পরিচিত, তিনি একজন ভারতীয় লেখক, আইটি পেশাদার এবং স্বেচ্ছাসেবক। দৃষ্টি প্রতিবন্ধীদের জন্য লিখিত পরীক্ষায় স্বেচ্ছাশ্রম দেবার জন্য তিনি সুপরিচিত।\n\n\n== জীবনী ==\nতিনি কর্ণাটকের বেঙ্গালুরুতে জন্মগ্রহণ করেন ও বড় হয়ে ওঠেন। তিনি খুবই সাধারণ পরিবার থেকে এসেছেন এবং অল্প বয়সেই আর্থিক সমস্যার সম্মুখীন হয়েছেন। ইন্ডিয়া টাইমসকে দেওয়া এক সাক্ষাৎকারে তিনি আরও জানান যে, তাঁকে এবং তাঁর ভাইকে সকল বাধা এবং প্রতিকূলতা অতিক্রম করে নিজেদের জন্য একটি জীবন গড়ে তুলতে হয়েছে।\n\n\n== কর্মজীবন ==\nপুষ্পা ২০০৭ সালে একজন পরীক্ষার লেখক হিসেবে তাঁর কর্মজীবন শুরু করেন। তাঁর এক বন্ধু তাঁকে প্রতিবন্ধীদের জন্য পরীক্ষায় লিখতে অনুপ্রাণিত করেছিলেন।\n\n২০০৭ সালে, দৃষ্টি প্রতিবন্ধীদের জন্য পরীক্ষায় লেখার কাজে কয়েকটি এনজিওর অনুরোধে তিনি সাড়া দিয়েছিলেন। তিনি ইন্দিরা গান্ধী জাতীয় মুক্ত বিশ্ববিদ্যালয় থেকে কম্পিউটার বিজ্ঞানে ডিপ্লোমা সম্পন্ন করেছেন এবং এখনও পড়াশোনা করছেন।\n২০০৭ সাল থেকে ২০১৯ সাল পর্যন্ত, তিনি দৃষ্টি প্রতিবন্ধীদের জন্য ১০০০ টিরও বেশি পরীক্ষায় অংশ নিয়েছেন বলে জানা গেছে। তিনি রক্তদাতাদের জন্য একটি ফেসবুক ব্লগ পেজও পরিচালনা করেন।\n\n\n== পুরস্কার ==\n২০১৯ সালের ৮ই মার্চ আন্তর্জাতিক নারী দিবসের সাথে সামঞ্জস্য রেখে তিনি ভারতের রাষ্ট্রপতি রামনাথ কোবিন্দের কাছ থেকে ২০১৮ সালের জন্য নারী শক্তি পুরস্কার গ্রহণ করেন।\n\n\n== আরও দেখুন ==\nকর্ণাটকের ব্যক্তিদের তালিকা\n\n\n== তথ্যসূত্র =="}