{"pageid": 1426426, "title": "এম মোফাখখারুল ইসলাম", "url": "https://bn.wikipedia.org/wiki?curid=1426426", "content": "এম মোফাখখারুল ইসলাম একজন বাংলাদেশী ইতিহাসবিদ। তিনি ঢাকা বিশ্ববিদ্যালয়ের ইতিহাস বিভাগের অবসরপ্রাপ্ত অধ্যাপক এবং জাতীয় বিশ্ববিদ্যালয়ের প্রাক্তন উপাচার্য।\n\n\n== শিক্ষাজীবন ==\nমোফাখখারুল ইসলাম ঢাকা বিশ্ববিদ্যালয়ের ইতিহাস বিভাগ থেকে স্নাতক ও স্নাতকোত্তর ডিগ্রি লাভ করেন। তিনি লন্ডন বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nমোফাখখারুল ইসলাম চট্টগ্রাম বিশ্ববিদ্যালয়ে কিছুদিন শিক্ষকতা করার পর ১৯৭৪ সালে ঢাকা বিশ্ববিদ্যালয়ের ইতিহাস বিভাগে যোগদান করেন। তিনি ২০০৭ সালে ঢাকা বিশ্ববিদ্যালয় থেকে অবসর গ্রহণ করেন।\nকর্মজীবনে অধ্যাপনার পাশাপাশি তিনি ঢাকা বিশ্ববিদ্যালয়ের ভারপ্রাপ্ত গ্রস্থাগারিক, ইতিহাস বিভাগের সভাপতি, বাংলাদেশ ইতিহাস সমিতির সাধারণ সম্পাদক, বাংলাদেশের জাতীয় জ্ঞানকোষ বাংলাপিডিয়ার দ্বিতীয় সংস্করণের সম্পাদনা পরিষদের সদস্যসহ বিভিন্ন দায়িত্ব পালন করেন।\nএম মোফাখখারুল ইসলাম জাতীয় বিশ্ববিদ্যালয়ের উপাচার্য (২০০৮-২০০৯) এবং সেন্ট্রাল উইমেন্স ইউনিভার্সিটির কোষাধ্যক্ষ হিসেবেও দায়িত্ব পালন করেন।\n\n\n== তথ্যসূত্র =="}