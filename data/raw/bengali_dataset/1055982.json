{"pageid": 1055982, "title": "ঢাকাউত্তর রানাপিং আরাবিয়া হুসাইনিয়া মাদ্রাসা", "url": "https://bn.wikipedia.org/wiki?curid=1055982", "content": "ঢাকাউত্তর রানাপিং আরাবিয়া হুসাইনিয়া মাদ্রাসা (সংক্ষেপে রানাপিং মাদ্রাসা) সিলেটের গোলাপগঞ্জ উপজেলার রানপিং এলাকায় অবস্থিত একটি কওমি মাদ্রাসা। তৎকালীন সময়ে গোলাপগঞ্জে কুরআন-হাদিস শেখার উচ্চতর কোনো শিক্ষাপ্রতিষ্ঠান না থাকায় ১৯৩০ সালে দারুল উলুম দেওবন্দের মূলনীতির আলোকে এটি প্রতিষ্ঠা করেন হুসাইন আহমদ মাদানির শিষ্য মাওলানা রিয়াছাত আলী। মাদ্রাসার নামকরণও মাদানির নামে হয়েছে। বর্তমানে যাতায়াত ব্যবস্থা উন্নত হওয়ায় বহু শিক্ষার্থী এখানে পড়াশুনা করে। ১৯৪৭ সালে এখানে দাওরায়ে হাদিস (মাস্টার্স) চালু করা হয়।\nএ মাদ্রাসা প্রতিষ্ঠার পর থেকেই প্রতিষ্ঠাতা মাওলানা রিয়াছাত আলী নিজেই এর পরিচালক হিসেবে দায়িত্ব গ্রহণ করেন। বর্তমানে মাদ্রাসাটি মুহতামিম হিসেবে দায়িত্ব পালন করছেন মাওলানা যুবাইর আহমদ। ২০২১ সালে মাদ্রাসায় শিক্ষার্থীর সংখ্যা ৩০০ ও শিক্ষক ২৮ জন।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}