{"pageid": 1131713, "title": "মিস মার্ভেল (টেলিভিশন ধারাবাহিক)", "url": "https://bn.wikipedia.org/wiki?curid=1131713", "content": "মিস মার্ভেল হলো একটি মার্কিন টেলিভিশন ক্ষুদ্র ধারাবাহিক যা বিশা কে. আলি স্ট্রিমিং সার্ভিস ডিজনি প্লাসের জন্য তৈরি করেছেন। মার্ভেল কমিকস চরিত্র কমলা খান / মিস মার্ভেলের উপর ভিত্তি করে মার্ভেল স্টুডিওজ কর্তৃক নির্মিত এ ধারাবাহিকটি মার্ভেল সিনেম্যাটিক ইউনিভার্সের (এমসিইউ) সপ্তম টেলিভিশন ধারাবাহিক। এটি মার্ভেল ফ্র্যাঞ্চাইজির চলচ্চিত্রগুলোর সাথে সম্পর্কিত। বিশা কে. আলি প্রধান লেখক হিসেবে কাজ করেন এবং আদিল এল আরবি ও বিল্লাল ফাল্লাহ পরিচালনাকারী দলের নেতৃত্ব দেন।\nইমান ভিলানি কমলা খান / মিস মার্ভেল চরিত্রে অভিনয় করেন। এছাড়া আরামিস নাইট, সাগর শেখ, রিশ শাহ, যেনোবিয়া শ্রফ, মোহন কাপুর এবং ম্যাট লিন্টজ এতে অভিনয় করেন। ২০১৯ সালের আগস্টে ধারাবাহিকটি ঘোষিত হয় এবং বিশা কে. আলির জড়িত থাকার কথা ঘোষণা করা হয়। ২০২০ সালের সেপ্টেম্বরে ভেলানিকে মিস মার্ভেল চরিত্রে যুক্ত করা হয় এবং এল আরবি ও ফাল্লাহ, শারমিন ওবায়েদ-চিনয় এবং মীরা মেননকে পরিচালক হিসেবে নিয়োগ পান। ২০২০ সালের নভেম্বরের শুরুতে আটলান্টা, জর্জিয়া এবং নিউ জার্সিতে চিত্রগ্রহণ শুরু হয়ে ২০২১ সালের মে মাসে থাইল্যান্ডে শেষ হয়।\nমিস মার্ভেল ৮ জুন ২০২২ তারিখে প্রথম প্রকাশিত হয় এবং এতে মোট ছয়টি পর্ব রয়েছে। এটি এমসিইউর চতুর্থ পর্যায়ের অংশ। ধারাবাহিকটি দ্য মার্ভেলস (২০২৩) চলচ্চিত্রের জন্য ভিত্তিপ্রস্তর হিসেবে কাজ করে, যেখানে ভেলানি ধারাবাহিকের অন্যান্য সদস্যদের সাথে কমলা খানের ভূমিকায় পুনরায় অভিনয় করবেন।\n\n\n== পটভূমি ==\nঅ্যাভেঞ্জার্স বিশেষ করে ক্যারল ড্যানভার্স / ক্যাপ্টেন মার্ভেলের একজন ভক্ত কমলা খান তার নিজস্ব ক্ষমতা অর্জন না করা পর্যন্ত নিজেকে খাপ খাওয়ানোর লড়াই করে।\n\n\n== চরিত্রসমূহ ==\nকমলা খান চরিত্রে ইমান ভিলানি: জার্সি সিটির ১৬ বছর বয়সী একজন পাকিস্তানি-আমেরিকান মাধ্যমিক বিদ্যালয় শিক্ষার্থী, যিনি সুপারহিরো বিশেষ করে ক্যাপ্টেন মার্ভেলের ফ্যান ফিকশন লিখেছেন এবং মহাজাগতিক শক্তিকে কাজে লাগানোর ক্ষমতা অর্জন করেন।\nকরিম / রেড ড্যাগার চরিত্রে আরামিস নাইট: একজন ভিজিলান্টি\nআমির খান চরিত্রে সাগর শেখ: কমলার বড় ভাই\nকামরান চরিত্রে রিশ শাহ: একটা ছেলে যাকে কমলা গোপনে পছন্দ করে\nমুনিবা খান চরিত্রে যেনোবিয়া শ্রফ: কমলার মা এবং ইউসুফ এর স্ত্রী\nইউসুফ খান চরিত্রে মোহন কাপুর: কমলার বাবা এবং মুনিবা এর স্বামী\nব্রুনো কারেল চরিত্রে ম্যাট লিন্টজ: কমলার প্রিয় বন্ধু\nঅন্যান্য বিভিন্ন অজানা চরিত্রে ইয়াসমিন ফ্লেচার, লাইথ নাকলি, আজহার উসমান, ট্রাভিয়া স্প্রিঞ্জার, নিমরা বুকা, অ্যালি খান, অ্যালিদিয়া রেইনার, ফাওয়াদ খান, মেহভিশ হায়াত, অঞ্জলি ভিমানি যুক্ত হয়েছেন। এছাড়া জো জিমার চরিত্রে লরেল মার্সডেনকে দেখা যাবে।\n\n\n== পর্বসমূহ ==\n\n\n== প্রযোজনা ==\n\n\n== বিপণন ==\n\n\n== মুক্তি ==\nমিস মার্ভেল ২০২২ এর ৮ জুলাই তারিখে শুরু হয়ে ৬ পর্ব ধরে চলে এবং ১৩ জুলাই তারিখে শেষ হয়।\nপাকিস্তানে ডিজনি+ পরিষেবা চালু না থাকায় এটি এইচকেসি এন্টারটেইনমেন্টের মাধ্যমে তিন অংশে ভাগ হয়ে থিয়েটারে মুক্তি পায়। এর প্রথম দুই পর্ব ১৬ জুন, তৃতীয় ও চতুর্থ পর্ব ৩০ জুন এবং শেষের দুই পর্ব ১৪ জুলাই তারিখে মুক্তি পায়।\n\n\n== ভবিষ্যৎ ==\nসিরিজটি সরাসরি দ্য মার্ভেলস সিনেমায় যুক্ত হয়।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\n\nমার্ভেলের দাপ্তরিক ওয়েবসাইট \nইন্টারনেট মুভি ডেটাবেজে মিস মার্ভেল   (ইংরেজি)"}