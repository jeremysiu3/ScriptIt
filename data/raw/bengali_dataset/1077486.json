{"pageid": 1077486, "title": "আল জামেয়াতুল ফালাহিয়া কামিল মাদ্রাসা", "url": "https://bn.wikipedia.org/wiki?curid=1077486", "content": "আল জামেয়াতুল ফালাহিয়া কামিল মাদরাসা চট্টগ্রাম বিভাগের ফেনী জেলার একটি ঐতিহ্যবাহী কামিল মাদরাসা। তবে মাদরাসাটি সংক্ষেপে ফালাহিয়া মাদরাসা নামেও পরিচিত। ফলাফলের দিক থেকে এই মাদরাসা ফেনী জেলা ও চট্টগ্রাম বিভাগে শীর্ষে স্থান লাভ করে, এবং সারাদেশে শীর্ষ ২০ অবস্থান করে। এই মাদ্রাসার বর্তমান অধ্যক্ষের নাম মুফতি ফারুক আহমেদ। ২০১৮ সালে এই মাদ্রাসা ফলাফলের দিক থেকে দাখিল পরীক্ষায় ফেনী জেলায় ১ম স্থান লাভ করে।\n\n\n== অবস্থান ==\nফেনী শহরের প্রাণকেন্দ্রে কুমিল্লা বাসস্ট্যান্ড সংলগ্ন ফালাহিয়া লেনে মনোরম পরিবেশে ১০০ শতাংশ ভুমি নিয়ে মাদ্রাসাটি অবস্থিত। শহরের জিরো পয়েন্ট দোয়েল চত্ত্বর থেকে মাদ্রাসাটির দূরত্ব মাত্র দেড় কিলোমিটার।\n\n\n== ইতিহাস ==\n১৯৭৮ সালে ফেনী জেলায় ইসলামী শিক্ষার বিস্তারের জন্য এই মাদ্রাসাটি প্রতিষ্ঠা করা হয়। ২০০০ সালে মাদ্রাসাটি সরকারি শেষ স্বীকৃতি লাভ করে। উচ্চ শিক্ষা ফাজিল ও কামিল পরীক্ষার জন্য ২০০৬ সালে ইসলামী বিশ্ববিদ্যালয়, বাংলাদেশের অধিভুক্তি লাভ করে, এরপরে ২০১৬ সালে ইসলামি আরবি বিশ্ববিদ্যালয় প্রতিষ্ঠা হলে সকল আলিয়া মাদ্রাসার সঙ্গে এই মাদ্রাসাও আরবি বিশ্ববিদ্যালয় অধিভুক্তি লাভ করে।\n\n\n== উল্লেখযোগ্য ব্যক্তিবর্গ ==\nমুফতি মুহাম্মদ রফিকুল ইসলাম -- ইসলামী কলাম লেখক ও চিন্তাবিদ, মাদ্রাসার প্রধান ফকিহ।\n\n\n== তথ্যসূত্র =="}