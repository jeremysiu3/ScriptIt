{"pageid": 1480908, "title": "পেনি হিলি", "url": "https://bn.wikipedia.org/wiki?curid=1480908", "content": "পেনি হিলি (ইংরেজি: Penny Healey; জন্ম: ৭ মার্চ ২০০৫) হলেন একজন ব্রিটিশ তীরন্দাজ, যিনি গ্রেট ব্রিটেনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nহিলি গ্রেট ব্রিটেনের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nপেনি হিলি ২০০৫ সালের ৭ই মার্চ তারিখে গ্রেট ব্রিটেনের টেলফোর্ডে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nহিলি গ্রেট ব্রিটেনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ১৮টি ১০ পয়েন্ট অর্জন করে সর্বমোট ৬৩১ পয়েন্ট নিয়ে তিনি ৫২তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১৩তম স্থান অধিকারী দক্ষিণ কোরিয়ার জন হুন-ইয়ংয়ের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি মেগান হ্যাভার্স এবং ব্রায়নি পিটম্যানের সাথে ব্রিটিশ দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬০টি ১০ পয়েন্ট অর্জন করে সর্বমোট ১৯১২ পয়েন্ট নিয়ে ১১তম স্থান অধিকার করেছিল। অতঃপর প্রাথমিক পর্বে তারা জার্মানির কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে পেনি হিলি (ইংরেজি)\nঅলিম্পিকস.কমে পেনি হিলি (ইংরেজি)"}