{"pageid": 1208655, "title": "ফারহিনা আহমেদ", "url": "https://bn.wikipedia.org/wiki?curid=1208655", "content": "ফারহিনা আহমেদ বাংলাদেশ সিভিল সার্ভিসের একজন কর্মকর্তা। তিনি অর্থ বিভাগের অতিরিক্ত সচিব ছিলেন। বর্তমানে তিনি পরিবেশ, বন ও জলবায়ু পরিবর্তন মন্ত্রণালয়ের সচিব হিসেবে দায়িত্ব পালন করছেন। এছাড়া তিনি বিসিএস উইমেন নেটওয়ার্কের সভাপতি হিসেবেও ভূমিকা রাখেন।\n\n\n== শিক্ষাজীবন ==\nফারহিনা ঢাকা বিশ্ববিদ্যালয়ের রাষ্ট্রবিজ্ঞান বিভাগ থেকে স্নাতক (সম্মান) ও স্নাতকোত্তর ডিগ্রি অর্জন লাভ করেন। তিনি অস্ট্রেলিয়ার মোনাশ বিশ্ববিদ্যালয় থেকে আন্তর্জাতিক উন্নয়ন (পরিবেশ ও টেকসই উন্নয়ন) বিষয়ে মাস্টার্স ডিগ্রি এবং আরএমআইটি বিশ্ববিদ্যালয় থেকে পিএইচডি ডিগ্রি অর্জন করেন। এছাড়া তিনি সুইডেনের লান্ড বিশ্ববিদ্যালয় থেকে ‘ডিপ্লোমা ইন হিউম্যান রাইটস’ সম্পন্ন করার পাশাপাশি দেশে ও বিদেশে বিভিন্ন প্রশিক্ষণ লাভ করেছেন।\n\n\n== কর্মজীবন ==\nফারহিনা আহমেদ বিসিএস ১১তম ব্যাচের প্রশাসন ক্যাডারের একজন কর্মকর্তা। তিনি মাঠ প্রশাসনে বিভিন্ন পদে কর্মরত ছিলেন। তিনি অর্থ বিভাগের উপসচিব, বিসিএস প্রশাসন একাডেমির সক্ষমতা বৃদ্ধিকরণ প্রকল্পের প্রকল্প পরিচালক, অর্থ মন্ত্রণালয়ের যুগ্মসচিব, এশীয় উন্নয়ন ব্যাংকের পরামর্শক, অর্থ বিভাগের অতিরিক্ত সচিব প্রভৃতি পদে দায়িত্ব পালন করেছেন। এছাড়াও তিনি শিক্ষা মন্ত্রণালয়, স্বাস্থ্য মন্ত্রণালয়, গৃহায়ন ও গণপূর্ত মন্ত্রণালয়, মহিলা ও শিশু বিষয়ক মন্ত্রণালয়ে কাজ করেছেন।\nতিনি ২০২২ খ্রিষ্টাব্দে সচিব পদে পদোন্নতি লাভ করেন। বর্তমানে তিনি পরিবেশ, বন ও জলবায়ু পরিবর্তন মন্ত্রণালয়ের সচিব হিসেবে দায়িত্ব পালন করছেন। এছাড়া তিনি বিসিএস ক্যাডারের নারী কর্মকর্তাদের সংগঠন বিসিএস উইমেন নেটওয়ার্কের সভাপতি হিসেবেও দায়িত্ব পালন করেন।\n\n\n== তথ্যসূত্র =="}