{"pageid": 1152212, "title": "হ্যাভারসীয় নালী", "url": "https://bn.wikipedia.org/wiki?curid=1152212", "content": "হ্যাভারসীয় নালী (ইংরেজি: Haversian canal) হলো অস্থিতে অবস্থিত আণুবীক্ষণিক নালিকার সমাহার, যা একযোগে হ্যাভারসীয় তন্ত্র গঠন করে। এর মধ্য দিয়ে স্নায়ু, রক্তবাহ প্রবাহিত হয়, যা অস্থিকোষ (অস্টিওসাইট)-এর পুষ্টির জন্য ও বৃদ্ধির জন্য প্রয়োজনীয়। মূলত এগুলি কর্টিক্যাল অস্থি বা কমপ্যাক্ট অস্থিতে দেখা যায়।\n\n\n== ইতিহাস ==\nহ্যাভারসীয় নালী প্রথম আবিষ্কার ও বর্ণনা করেন ব্রিটিশ চিকিৎসক ক্লপটন হ্যাভার, তার নামেই এটির নামকরণ।\n১৯৬১-তে তিনি এটিকে অস্টিওলজিকা নোভা গ্রন্থে উল্লেখ করেন।\n\n\n== গঠন ==\nএকটি হ্যাভারসীয় নালী এক বা দুটি রক্তবাহ ও বহু সংখ্যক স্নায়ু ধারণ করে। সমকেন্দ্রীয় আকারে সজ্জিত স্তরগুলিকে ল্যামেলা/ল্যামেলি বলে, যার কেন্দ্রে হ্যাভারসীয় নালী থাকে। এতে আবার ল্যাকুনা নামক অংশের মধ্যে অস্থিকোশ বা অস্টিওসাইট থাকে, যারা ক্যানালিকুলি দ্বারা পরস্পর সংযুক্ত থাকে। এখানে ক্যালসিয়াম, ফসফেট প্রভৃতি খনিজ লবণের সঞ্চয় ঘটে যা অস্থিকে ভিতর থেকে সবল করে তোলে, এটাই অস্থি কলার ধাত্র বা ম্যাট্রিক্স। অস্টিওসাইট ও রক্তবাহের মধ্যে সক্রিয় পরিবহণ দেখা যায়।\nঅনেকগুলি হ্যাভারসীয় নালী ও ধাত্রের বিস্তীর্ণ অংশ একসাথে গঠন করে হ্যাভারসীয় তন্ত্র বা অস্টিয়ন। এটি অস্থির কার্যগত একক।\n\n\n== চিকিৎসা ক্ষেত্র ==\n\n\n=== অস্থিভঙ্গ ===\nহাড় ভেঙে গেলে হ্যাভারসীয় তন্ত্র ও নালী ক্ষতিগ্রস্ত হয়। এর ফলে হেমাটোমা হতে পারে। অর্থাৎ, হাড়ের মধ্যে রক্তপাত হতে পারে।\n\n\n=== রিউম্যাটয়েড আর্থ্রাইটিস ===\nরিউম্যাটয়েড আর্থ্রাইটিস রোগীদের হ্যাভারসীয় নালীগুলি আকারে চওড়া হয়। এতে তখন অস্টিওক্লাস্ট কোশের পরিমাণ বৃদ্ধি পায় ও অস্থি ছিদ্রাল হয়ে দুর্বল হয়ে পরে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nhttp://www.lab.anhb.uwa.edu.au/mb140/  ওয়েব্যাক মেশিনে আর্কাইভকৃত ১ ডিসেম্বর ২০১০ তারিখে\n\"Bone Anatomy - Haversian canals within bone\"। নভেম্বর ৪, ২০০৬। ২০২১-১২-১৩ তারিখে মূল থেকে আর্কাইভ করা  – YouTube-এর মাধ্যমে।  Video of haversian canal system within cortical bone."}