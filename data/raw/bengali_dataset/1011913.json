{"pageid": 1011913, "title": "কাবু ভের্দি জাতীয় ফুটবল দল", "url": "https://bn.wikipedia.org/wiki?curid=1011913", "content": "কাবু ভের্দি জাতীয় ফুটবল দল (পর্তুগিজ: Seleção nacional de futebol de Cabo Verde) হচ্ছে আন্তর্জাতিক ফুটবলে কাবু ভের্দির প্রতিনিধিত্বকারী পুরুষদের জাতীয় দল, যার সকল কার্যক্রম কাবু ভের্দির ফুটবলের সর্বোচ্চ নিয়ন্ত্রক সংস্থা কাবু ভের্দীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৬ সাল হতে ফুটবলের সর্বোচ্চ সংস্থা ফিফার এবং ২০০০ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৭৮ সালে, কাবু ভের্দি প্রথমবারের মতো আন্তর্জাতিক খেলায় অংশগ্রহণ করেছে; কাবু ভের্দিতে অনুষ্ঠিত উক্ত ম্যাচে কাবু ভের্দি অ্যাঙ্গোলার কাছে ১–০ গোলের ব্যবধানে পরাজিত হয়েছে।\n১৫,০০০ ধারণক্ষমতাবিশিষ্ট কাবু ভের্দি জাতীয় স্টেডিয়ামে নীল হাঙর নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় টেমপ্লেটঅনুলিপি। বর্তমানে এই দলের ম্যানেজারের দায়িত্ব পালন করছেন এলদোন রামোস এবং অধিনায়কের দায়িত্ব পালন করছেন আল-নাসরের আক্রমণভাগের খেলোয়াড় রায়ান মেন্দেস।\nকাবু ভের্দি এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে কাবু ভের্দি এপর্যন্ত ২ বার অংশগ্রহণ করেছে, যার মধ্যে সেরা সাফল্য হচ্ছে ২০১৩ আফ্রিকা কাপ অফ নেশন্সের কোয়ার্টার-ফাইনালে পৌঁছানো, যেখানে তারা ঘানার কাছে ২–০ গোলের ব্যবধানে পরাজিত হয়েছে।\nবাবাঙ্কো, লিতো, ফের্নান্দো ভারেলা, এলদোন রামোস এবং রায়ান মেন্দেসের মতো খেলোয়াড়গণ কাবু ভের্দির জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৪ সালের ফেব্রুয়ারি মাসে প্রকাশিত র‌্যাঙ্কিংয়ে কাবু ভের্দি তাদের ইতিহাসে সর্বোচ্চ অবস্থান (২৭তম) অর্জন করে এবং ২০০০ সালের এপ্রিল মাসে প্রকাশিত র‌্যাঙ্কিংয়ে তারা ১৮২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কাবু ভের্দির সর্বোচ্চ অবস্থান হচ্ছে ৬৯তম (যা তারা ২০১৫ সালে অর্জন করেছিল) এবং সর্বনিম্ন অবস্থান হচ্ছে ১৪৬। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (পর্তুগিজ)\nফিফা-এ কাবু ভের্দি জাতীয় ফুটবল দল  ওয়েব্যাক মেশিনে আর্কাইভকৃত ১৭ জানুয়ারি ২০১৯ তারিখে (ইংরেজি)\nক্যাফ-এ কাবু ভের্দি জাতীয় ফুটবল দল (ইংরেজি)"}