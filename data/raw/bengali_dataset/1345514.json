{"pageid": 1345514, "title": "সহিদ আকতার হুসাইন", "url": "https://bn.wikipedia.org/wiki?curid=1345514", "content": "সহিদ আকতার হুসাইন একজন বাংলাদেশী অধ্যাপক। তিনি ঢাকা বিশ্ববিদ্যালয়ের উপ-উপাচার্য (প্রশাসন) এবং বিশ্ববিদ্যালয়টির মৃত্তিকা, পানি ও পরিবেশ বিভাগের অধ্যাপক ছিলেন। বর্তমানে তিনি ঢাকায় অবস্থিত বেসরকারি বিশ্ববিদ্যালয়, ইস্টার্ন ইউনিভার্সিটির উপাচার্য হিসেবে দায়িত্ব পালন করছেন।\n\n\n== শিক্ষাজীবন ==\nসহিদ আকতার অস্ট্রেলিয়ার কুইন্সল্যান্ড বিশ্ববিদ্যালয় থেকে টেকসই উন্নয়ন বিষয়ে পিএইচডি ডিগ্রি অর্জন করেন। তিনি যুক্তরাজ্যের অ্যাভার্ডিন বিশ্ববিদ্যালয় থেকে কমনওয়েলথ পোস্ট ডক্টরেট ফেলোশিপ লাভ করেন।\n\n\n== কর্মজীবন ==\nসহিদ আকতার হুসাইন ঢাকা বিশ্ববিদ্যালয়ের মৃত্তিকা, পানি ও পরিবেশ বিভাগে দীর্ঘকাল অধ্যাপনা করেছেন। অধ্যাপনার পাশাপাশি তিনি বিশ্ববিদ্যালয়টির সিনেট ও সিন্ডিকেট সদস্য, ডিন, প্রভোস্ট, শিক্ষক সমিতির সহ-সভাপতি ও সাধারণ সম্পাদকসহ বিভিন্ন দায়িত্ব পালন করেছেন। তিনি ঢাকা বিশ্ববিদ্যালয়ের উপ-উপাচার্য (প্রশাসন) হিসেবেও দায়িত্ব পালন করেছেন।\nতিনি ২০১৮ সালের ১ নভেম্বর থেকে ২০২২ সালের ৩১ অক্টোবর পর্যন্ত প্রথম মেয়াদে ইস্টার্ন ইউনিভার্সিটির উপাচার্যের দায়িত্ব পালন করেন। ২০২৩ সালের ৭ মার্চ তিনি দ্বিতীয় মেয়াদে বিশ্ববিদ্যালয়টির উপাচার্য হিসেবে যোগদান করেন।\n\n\n== তথ্যসূত্র =="}