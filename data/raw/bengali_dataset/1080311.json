{"pageid": 1080311, "title": "শচীন্দ্রনাথ বক্সী", "url": "https://bn.wikipedia.org/wiki?curid=1080311", "content": "শচীন্দ্রনাথ বক্সী (২৫ ডিসেম্বর ১৯০৪ – ২৩ নভেম্বর ১৯৮৪) ছিলেন একজন বিশিষ্ট ভারতীয় বিপ্লবী এবং ভারতের বিপ্লবী স্বাধীনতা আন্দোলন এ গঠিত হিন্দুস্তান রিপাবলিকান অ্যাসোসিয়েশন তথা ১৯২৮ খ্রিস্টাব্দ হতে পরিচিত  হিন্দুস্তান সোশ্যালিস্ট রিপাবলিকান অ্যাসোসিয়েশনের অন্যতম প্রতিষ্ঠাতা। \nশচীন্দ্রনাথ বক্সী ১৯০৪ খ্রিস্টাব্দের ২৫ শে ডিসেম্বর ব্রিটিশ ভারতের আগ্রা ও অওধের যুক্ত প্রদেশ বর্তমানের  উত্তর প্রদেশের বারাণসীতে জন্ম গ্রহণ করেন। তার পৈতৃক বাড়ি ছিল অবিভক্ত বাংলার অধুনা বাংলাদেশের ফরিদপুর জেলায়। ছাত্রাবস্থাতেই তিনি বিপ্লবী ক্রিয়াকলাপে যুক্ত হন। ইন্টারমিডিয়েট পরীক্ষাও দিতে পারেননি।\nতিনি ১৯২৫ খ্রিস্টাব্দের ৯ ই আগস্ট সংগঠিত  কাকোরি ট্রেন ডাকাতিতে অংশগ্রহণকারী বিপ্লবীদের একজন ছিলেন। এই ঘটনার দু-মাস পর তাকে ও তার বন্ধুদের লখনউ সেন্ট্রাল জেলের ১১ নম্বর ব্যারাকে পাঠানো হয়।  এবং বিচারে  ১৩ই জুলাই ১৯২৭ তারিখে দ্বীপান্তরে (আন্দামান) যাবজ্জীবন কারাদণ্ড হয়। অবশ্য  ১৯৩৭ খ্রিস্টাব্দে তার সেলুলার জেল থেকে   মুক্তি হয় এবং কংগ্রেসে যোগ দেন। স্বাধীনতার পর তিনি অত্যন্ত সাধারণ জীবন যাপন করেন। তৎকালীন কংগ্রেস শাসনের বিরুদ্ধে তিনি জনসঙ্ঘের হয়ে উত্তর প্রদেশ বিধান সভার সদস্য নির্বাচিত হয়েছিলেন।\n১৯৮৪ খ্রিস্টাব্দের ২৩ শে নভেম্বর পরলোক গমন করেন\n\n\n== তথ্যসূত্র =="}