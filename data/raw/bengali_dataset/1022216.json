{"pageid": 1022216, "title": "অসুর", "url": "https://bn.wikipedia.org/wiki?curid=1022216", "content": "অসুর (সংস্কৃত: असुर) হল একটি নির্দিষ্ট শ্রেণীর জীব বা শক্তিকামী গোত্র যা হিন্দুধর্মের কল্যাণকামী সত্ত্বা দেবের (সুর নামেও পরিচিত) সঙ্গে অধিক সম্পর্কযুক্ত। পরিভাষাটিক ভাষাগতভাবে ইন্দো-ইরানীয় ও প্রাক-জরাথুস্ট্রবাদী যুগের অহুরের সঙ্গে সম্পর্কিত বলে ধারণা করা হয়।\nঅসুরেরা সবসময় দেবদের সঙ্গে যুদ্ধ করে থাকে। ভারতীয় পাণ্ডুলিপিতে অসুরদেরকে শক্তিশালী অতিমানব অর্ধদেবতা হিসেবে বর্ণনা করা হয়েছে, যাদের ভালো কিংবা খারাপ গুণাবলি থাকে। ভালো অসুরদের বলা হয় আদিত্য আর তারা বরুণের দ্বারা পরিচালিত হয়, অপরদিকে অকল্যাণকামী অসুরদের বলা হয় দানব এবং তারা বৃত্রের দ্বারা পরিচালিত হয়।\nবৈদিক পাণ্ডুলিপির প্রাচীনতম অংশগুলোতে অগ্নি, ইন্দ্র ও অন্যান্য দেবতাদেরকেও অসুর বলে ডাকা হয়েছে, কারণ তারা নির্দিষ্ট কিছু ক্ষেত্র, জ্ঞান বা ক্ষমতার \"অধিপতি\"। পরবর্তী বৈদিক ও বৈদিক-পরবর্তী লেখনীসমূহে, কল্যাণকামী দেবতাদের দেব বলা হয়েছে, যেখানে অকল্যাণকামী অসুরেরা উক্ত দেবদের বিরুদ্ধে প্রতিযোগিতা করে, যাদেরকে \"দেবতাদের শত্রু\" হিসেবে বিবেচনা করা হয়।\nদেব, যক্ষ (প্রাকৃতিক আত্মা) ও রাক্ষসদের (ভূত, দৈত্য) পাশাপাশি অসুররা হল ভারতীয় পৌরাণিকতার অংশ। হিন্দুধর্মে বহু মহাজাগতিক তত্ত্বে অসুরদেরকে তুলে ধরা হয়।\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\n\nThe Basic Concept of Vedic Religion, FBJ Kuiper, History of Religions, Vol. 15, No. 2 (Nov., 1975), pages 107-120\nThe Creation Myth of the Rig Veda, W Norman Brown, Journal of the American Oriental Society, Vol. 62, No. 2 (Jun., 1942), pages 85–98\nAsura Varuna, RN Dandekar, Annals of the Bhandarkar Oriental Research Institute, Vol. 21, No. 3/4 (1939–40), pages 157-191\nThe Vedic Gods of Japan, S Kak (2004), (a discussion of Asuras in Japanese mythology)"}