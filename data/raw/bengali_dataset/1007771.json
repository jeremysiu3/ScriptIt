{"pageid": 1007771, "title": "কঠিন প্রতিশোধ", "url": "https://bn.wikipedia.org/wiki?curid=1007771", "content": "কঠিন প্রতিশোধ হচ্ছে ২০১৪ সালে মুক্তিপ্রাপ্ত একটি বাংলাদেশী মারপিটধর্মী নাট্য চলচ্চিত্র। চলচ্চিত্রটি পরিচালনা করেছেন নজরুল ইসলাম খান এবং সন্ধানী কথাচিত্রের ব্যানারে প্রযোজনা করেছেন মোঃ গোলাম মোরশেদ। এতে কেন্দ্রীয় চরিত্রে অভিনয় করেছেন শাকিব খান ও অপু বিশ্বাস। এছাড়াও পার্শ্বচরিত্র অভিনয় করেছেন উজ্জ্বল, পারভীন সুলতানা দিতি, আলীরাজ, মিজু আহমেদ ও মিশা সওদাগর সহ প্রমূখ। এটি তেলুগু চলচ্চিত্র সংখমর অনানুষ্ঠানিক পুনঃনির্মাণ।\nচলচ্চিত্রটির নাম প্রথমে ঠিক করা হয়েছিল মনের ঠিকানা, পরবর্তীতে মুক্তির পূর্বে নাম পরিবর্তন করে কঠিন প্রতিশোধ রাখা হয়। ঈদে মুক্তি দেওয়ার জন্য টানা ৮ থেকে ১৯ সেপ্টেম্বর পর্যন্ত থাইল্যান্ডে ছবিটির শুটিং শেষ করে সেন্সরে জমা দেওয়া হয়।\n\n\n== অভিনয় ==\nশাকিব খান - বাধন চৌধুরী\nঅপু বিশ্বাস - দোলা\nমিশা সওদাগর - ছোট দেওয়ান\nউজ্জ্বল - রায়হান চৌধুরী\nপারভীন সুলতানা দিতি - শারমিন চৌধুরী\nমিজু আহমেদ - জব্বার দেওয়ান\nদুলারী চক্রবর্তী\nআলীরাজ - হাসান\nকাবিলা\nএজাজুল ইসলাম - জেমস\n\n\n== সঙ্গীত ==\nচলচ্চিত্রটির সুর ও সঙ্গীতায়োজন করেছেন আলী আকরাম শুভ ও সবগুলো গানের গীত রচনা করেছেন কবির বকুল ও মনিরুজ্জামান মনির।\n\n\n== মুক্তি ==\nচলচ্চিত্রটি ২০১৪ সালের ৬ অক্টোবর  ঈদুল আযহা উপলক্ষে ৪২টি প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে কঠিন প্রতিশোধ"}