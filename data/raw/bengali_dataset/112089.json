{"pageid": 112089, "title": "মার্কিন যুক্তরাষ্ট্র জাতীয় পুরুষ ফুটবল দল", "url": "https://bn.wikipedia.org/wiki?curid=112089", "content": "মার্কিন যুক্তরাষ্ট্র জাতীয় পুরুষ ফুটবল দল (ইংরেজি: United States men's national soccer team) হচ্ছে আন্তর্জাতিক ফুটবলে মার্কিন যুক্তরাষ্ট্রের প্রতিনিধিত্বকারী পুরুষদের জাতীয় দল, যার সকল কার্যক্রম মার্কিন যুক্তরাষ্ট্রের ফুটবলের সর্বোচ্চ নিয়ন্ত্রক সংস্থা মার্কিন যুক্তরাষ্ট্র ফুটবল ফেডারেশন দ্বারা নিয়ন্ত্রিত হয়। এই দলটি ১৯১৪ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯১৬ সালের ২০শে আগস্ট তারিখে, মার্কিন যুক্তরাষ্ট্র প্রথমবারের মতো আন্তর্জাতিক খেলায় অংশগ্রহণ করেছে; সুইডেনের স্টকহোমে অনুষ্ঠিত উক্ত ম্যাচে মার্কিন যুক্তরাষ্ট্র সুইডেনকে ৩–২ গোলের ব্যবধানে পরাজিত করেছে।\nইয়াঙ্ক নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় মার্কিন যুক্তরাষ্ট্রের ইলিনয়ে অবস্থিত। বর্তমানে এই দলের ম্যানেজারের দায়িত্ব পালন করছেন মাউরিসিয়ো পোচেতিনো।\nমার্কিন যুক্তরাষ্ট্র এপর্যন্ত ১০ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ১৯৩০ ফিফা বিশ্বকাপের তৃতীয় স্থান অর্জন করা, যেখানে তারা আর্জেন্টিনার কাছে ৬–১ গোলের ব্যবধানে পরাজিত হয়েছে। অন্যদিকে, কনকাকাফ গোল্ড কাপে মার্কিন যুক্তরাষ্ট্র অন্যতম সফল দল, যেখানে তারা ৬টি (১৯৯১, ২০০২, ২০০৫, ২০০৭, ২০১৩ এবং ২০১৭) শিরোপা জয়লাভ করেছে। এছাড়াও, মার্কিন যুক্তরাষ্ট্র ২০০৯ ফিফা কনফেডারেশন্স কাপে রানার-আপ হয়েছে।\nকোবি জোন্স, লান্ডন ডনোভান, মাইকেল ব্র্যাডলি, ক্লিন্ট ডেম্পসি এবং জোজি অল্টিডোরের মতো খেলোয়াড়গণ মার্কিন যুক্তরাষ্ট্রের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৬ সালের এপ্রিল মাসে প্রকাশিত র‌্যাঙ্কিংয়ে মার্কিন যুক্তরাষ্ট্র তাদের ইতিহাসে সর্বোচ্চ অবস্থান (৪র্থ) অর্জন করে এবং ২০১২ সালের জুলাই মাসে প্রকাশিত র‌্যাঙ্কিংয়ে তারা ৩৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মার্কিন যুক্তরাষ্ট্রের সর্বোচ্চ অবস্থান হচ্ছে ৯ম (যা তারা ২০০৯ সালে অর্জন করেছিল) এবং সর্বনিম্ন অবস্থান হচ্ছে ৮৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মার্কিন যুক্তরাষ্ট্র জাতীয় পুরুষ ফুটবল দল  ওয়েব্যাক মেশিনে আর্কাইভকৃত ২৪ নভেম্বর ২০১৮ তারিখে (ইংরেজি)\nকনকাকাফ-এ মার্কিন যুক্তরাষ্ট্র জাতীয় পুরুষ ফুটবল দল  ওয়েব্যাক মেশিনে আর্কাইভকৃত ১৭ অক্টোবর ২০১৬ তারিখে (ইংরেজি)"}