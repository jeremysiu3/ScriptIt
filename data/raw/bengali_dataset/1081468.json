{"pageid": 1081468, "title": "ঊনলৌকিক", "url": "https://bn.wikipedia.org/wiki?curid=1081468", "content": "ঊনলৌকিক রবিউল আলম রবি পরিচালিত বাংলাদেশী অমনিবাস ওয়েব ধারাবাহিক। শিবব্রত বর্মণের গল্প অবলম্বনে এর চিত্রনাট্য লিখেছেন শিবব্রত বর্মণ, রবিউল আলম রবি, সৈয়দ আহমেদ শাওকী, নেয়ামত উল্লাহ মাসুম, ও নাসিফ আমিন। চরকি ওয়েব প্ল্যাটফর্মে ধারাবাহিকটির প্রথম মৌসুমের প্রচার শুরু হয় ২০২১ সালের ১২ই জুলাই এবং সমাপ্ত হয় ১২ই আগস্ট। প্রথম মৌসুমে পাঁচটি পর্ব রয়েছে। প্রতিটি পর্বে বিভিন্ন চরিত্রের মনস্তাত্ত্বিক দ্বন্দ্বের চিত্র তুলে ধরা হয়েছে।\nএই ধারাবাহিকের জন্য শিবব্রত বর্মণের রচিত চারটি গল্প - \"মরিবার হলো তার স্বাদ\", \"দ্বিখণ্ডিত\", \"জাগার বেলা হলো\" (\"মিসেস প্রহেলিকা\" নামে উপযোগকৃত), এবং \"টেলিভিশন\" (\"হ্যালো লেডিজ\" নামে উপযোগকৃত) নেওয়া হয়। পঞ্চম গল্প \"ডোন্ট রাইট মি\" তিনি কেবল এই ধারাবাহিকের জন্য লিখেন।\nধারাবাহিকটি ফিল্ম সিন্ডিকেট ও ফিল্ম নোয়ারের ব্যানারে নির্মিত হয়। সালেহ সোবহান অনীম এর প্রযোজক এবং মীর মোকাররম হোসেন, তানিম নূর ও রুমেল চৌধুরী এর নির্বাহী প্রযোজকের দায়িত্ব পালন করেন।\n\n\n== অভিনয়শিল্পীদল ==\n১ম পর্ব\nমোস্তফা মনওয়ার - কবির\nগাজী রাকায়েত - মনোরোগ বিশেষজ্ঞ\nনাজিবা বাশার - নওশিন\nসুমন আনোয়ার - শেফ\n২য় পর্ব\nআসাদুজ্জামান নূর - ফরহাদ মাহমুদ\nসোহেল মণ্ডল - আমির হোসেন\nফারহানা হামিদ - রোকেয়া\n৩য় পর্ব\nনুসরাত ইমরোজ তিশা - হুমায়রা\nচঞ্চল চৌধুরী - মনোরোগ বিশেষজ্ঞ\n৪র্থ পর্ব\nরাফিয়াথ রশিদ মিথিলা - সিসিলি\nইরেশ যাকের - আশরাফ\nশাহানা রহমান সুমী\n৫ম পর্ব\nইন্তেখাব দিনার - মোস্তাক আহমেদ\n\n\n== পর্ব ==\n\n\n== মুক্তি ==\n২০২১ সালের ২৬ জুন, চরকি, তার সামাজিক মাধ্যমগুলিতে ঊনলৌকিকের পোস্টার প্রকাশ করা করে। ১০ জুলাই ২০২১ তারিখে তারা ইউটিউবে ঊনলৌকিকের ট্রেইলার প্রকাশ করে। ২০২১ সালের ১২ জুলাই ঊনলৌকিকের প্রিমিয়ার হয়, ও এক পর্ব মুক্তি পায়। প্রথম মৌসুমের অবশিষ্ট ৫টি পর্ব পরের প্রতি সাপ্তাহে এক এক করে মুক্তি পায়। শেষ পর্ব দ্বিখণ্ডিত ২০২১ সালের ১২ আগস্ট প্রচারিত হয়।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nচরকিতে ঊনলৌকিক\nইন্টারনেট মুভি ডেটাবেজে ঊনলৌকিক  (ইংরেজি)\nবাংলা মুভি ডেটাবেজে ঊনলৌকিক"}