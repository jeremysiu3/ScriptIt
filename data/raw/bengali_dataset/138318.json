{"pageid": 138318, "title": "বেহালা পূর্ব বিধানসভা কেন্দ্র", "url": "https://bn.wikipedia.org/wiki?curid=138318", "content": "বেহালা পূর্ব বিধানসভা কেন্দ্র ভারতের পশ্চিমবঙ্গ রাজ্যের দক্ষিণ চব্বিশ পরগনা জেলার একটি বিধানসভা কেন্দ্র।\n\n\n== এলাকা ==\nসীমানা পুনর্নির্ধারণ কমিশনের নির্দেশিকা অনুযায়ী, ১৫৩ নং বেহালা পূর্ব বিধানসভা কেন্দ্র কলকাতা পৌরসংস্থার ১১৫ থেকে ১১৭ ও ১২০ থেকে ১২৪ নং ওয়ার্ডগুলি এবং ঠাকুরপুকুর-মহেশতলা ব্লকের জোকা-১ ও জোকা-২ গ্রাম পঞ্চায়েতগুলি নিয়ে গঠিত।\nবর্তমানে বেহালা পূর্ব বিধানসভা কেন্দ্রটি কলকাতা দক্ষিণ লোকসভা কেন্দ্রের অন্তর্গত। পূর্বে এই কেন্দ্রটি যাদবপুর লোকসভা কেন্দ্রের অন্তর্গত ছিল।\n\n\n== নির্বাচনী ফলাফল ==\n\n\n=== ১৯৭৭-২০০৬ ===\n২০০৬ সালের বিধানসভা নির্বাচনে ১১২ নং বেহালা পূর্ব বিধানসভা কেন্দ্র থেকে সিপিআই(এম)-এর কুমকুম চক্রবর্তী তার নিকটতম প্রতিদ্বন্দ্বী তৃণমূল কংগ্রেসের শোভন চট্টোপাধ্যায়কে পরাজিত করে জয়লাভ করেছিলেন। ২০০১ সালে তৃণমূল কংগ্রেসের পরশ দত্ত সিপিআই(এম)-এর কুমকুম চক্রবর্তীকে পরাজিত করেছিলেন। সিপিআই(এম)-এর কুমকুম চক্রবর্তী ১৯৯৬ সালে কংগ্রেসের সোনালি গুহকে এবং ১৯৯১ সালে কংগ্রেসের শৈলেন দাশগুপ্তকে পরাজিত করেছিলেন। সিপিআই(এম)-এর নিরঞ্জন মুখোপাধ্যায় ১৯৮৭ সালে কংগ্রেসের দেবাশিষ ভট্টাচার্যকে, ১৯৮২ সালে কংগ্রেসের বলরাম গোস্বামীকে, এবং ১৯৭৭ সালে কংগ্রেসের ইন্দ্রজিত মজুমদারকে পরাজিত করেন।\n\n\n=== ১৯৯৫-১৯৭৭ ===\n১৯৭১ সালে বেহালা পূর্ব কেন্দ্র থেকে কংগ্রেসের ইন্দ্রজিত মজুমদার জয়লাভ করেন। সিপিআই(এম)-এর নিরঞ্জন মুখোপাধ্যায় ১৯৭১, ১৯৬৯ ও ১৯৬৭ সালের নির্বাচনে জয়লাভ করেছিলেন। তার আগে বেহালা পূর্ব ও বেহালা পশ্চিম একক বেহালা বিধানসভা কেন্দ্রের অন্তর্গত ছিল। ১৯৬২ ও ১৯৫৭ সালের নির্বাচনে সিপিআই প্রার্থী রবীন্দ্রনাথ মুখোপাধ্যায় বেহালা বিধানসভা কেন্দ্র থেকে জয়লাভ করেছিলেন। ১৯৫১ সালে ভারতের প্রথম নির্বাচনে ফরওয়ার্ড ব্লক (আরজি)-এর বীরেন রায় এই কেন্দ্র থেকে জয়লাভ করেন।\n\n\n== পাদটীকা =="}