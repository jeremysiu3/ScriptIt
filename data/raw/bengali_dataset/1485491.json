{"pageid": 1485491, "title": "কেনেথ ও'কিফ", "url": "https://bn.wikipedia.org/wiki?curid=1485491", "content": "কেনেথ নিকোলস ও'কিফ (জন্ম ২১ জুলাই, ১৯৬৯)  একজন আমেরিকান, আইরিশ ও ফিলিস্তিনি নাগরিক এবং সক্রিয়তাবাদী ব্যক্তি। এছাড়াও কেনেথ সাবেক মার্কিন যুক্তরাষ্ট্রের সামুদ্রিক ও উপসাগরীয় যুদ্ধের বিষয়ে অভিজ্ঞ। ২০০১ সালে, তিনি তার মার্কিন যুক্তরাষ্ট্রের পাসপোর্টে আগুন ধরিয়ে দেন।  পরবর্তীকালে, তিনি ইরাকে মানবঢাল অভিযানের নেতৃত্ব দেন। কেনেথ গাজা ফ্লোটিলা নামক অভিযানের সময় জাহাজ এমভি মাভি মারমারা তে একজন যাত্রী হিসেবে ছিলেন, যেখানে তিনি জাহাজে ঢুকে পড়া ইসরায়েলি কমান্ডোদের মধ্যে দুজনকে নিরস্ত্র করেছিলেন, এই ঘটনা একটি সংঘর্ষ শুরু করে যাতে দশজন তুর্কি সক্রিয়তাবাদী নিহত হন \nআমেরিকার আইনী সংস্থা দক্ষিণী দারিদ্র্য আইন কেন্দ্র অনুসারে ও'কিফ শ্বেতাঙ্গ আধিপত্যবাদী সমাবেশে বক্তৃতা দেন এবং ডেভিড ডিউককে সমর্থন করেন। \n\n\n== সামরিক প্রেক্ষাপট ==\nও'কিফ প্রথম উপসাগরীয় যুদ্ধে মার্কিন যুক্তরাষ্ট্রের মেরিন নৌ সেনা হিসেবে কাজ করেছিলেন। পরবর্তীতে তাকে তার চাকুরী থেকে অব্যহতি দেওয়া হয়। তিনি তার নিজস্ব ওয়েবসাইটের উল্লেখ করেন, \n\n\n== সামুদ্রিক পরিবেশ সংরক্ষণ ==\nও'কিফ ১৯৯৬ সালে আমেরিকার হাওয়াইতে \"সামুদ্রিক পরিবেশ রক্ষা\" নামক একটি সামুদ্রিক সংরক্ষণ সামাজিক উদ্যোগ নিয়েছিলেন  এই বড়সড় উদ্যোগে মনোফিলামেন্ট নামক মাছ ধরার ঝালে মোড়ানো বিপন্ন সবুজ সামুদ্রিক কচ্ছপের ভৌতিক ও বিপজ্জনক জাল উদ্ধার করেন। ও'কিফ হাওয়াইতে সামুদ্রিক কচ্ছপ উদ্ধারে অগ্রগামী হয়ে ওঠেন এবং ওহুর উত্তর উপকূলে একটি সামুদ্রিক অভয়ারণ্য (Pupukea MLCD) তৈরির প্রচারণার নেতৃত্ব দেন। \n১৯৯৮ সালে তিনি একটি তিমি শিকার বিরোধী অভিযানে যোগ দেন, যেখানে তিনি সী শেফার্ড অভয়ারণ্য সোসাইটির অন্তর্গত একটি নৌকা উদ্ধারের চেষ্টা করার সময় রক্তাক্ত হয়েছিলেন, যার মধ্যে তিনি একজন নাবিক সদস্য ছিলেন। এই সময়ে তিনি পল ওয়াটসন দ্বারা অনুপ্রাণিত ছিলেন।  শেষে তিনি হাওয়াইতে সী শেফার্ড কনজারভেশন সোসাইটির আঞ্চলিক পরিচালক হিসেবে দায়িত্ব পালন করেন। \n\n\n== ইরাকে মানব ঢালের পদক্ষেপ ==\n২০০২ সালের ডিসেম্বরে, ও'কিফ ইরাকের মানুষদের জন্য মানব ঢাল কার্যক্রম শুরু করে। অসামরিকস্থানে পশ্চিমা বেসামরিক লোকদের \"ঢাল\" হিসাবে স্থাপন করে ইরাকে \"পশ্চিমা ন্যাটোর রাজনৈতিকভাবে বোমা নিক্ষেপ করাকে অসম্ভব\" করার উদ্দেশ্যে নিয়ে, প্রায় ৭৫ জন সক্রিয়তাবাদী কর্মী নিয়ে দুটি দ্বিতলা বাসে করে লন্ডন থেকে বাগদাদ পর্যন্ত স্থলপথে ভ্রমণ করেছিলেন।  মানব ঢালের সমালোচকরা যুক্তি দিয়েছিলেন যে তাদের মিশন কেবল সাদ্দাম হোসেনকে রক্ষা করবে। ও'কিফ সমালোচকদের যুক্তি দিয়ে বুঝিয়েছেন যে এই রাজনৈতিকভাবে বোমা নিক্ষেপের ফলে \"ইরাকের জনগণি\" যুদ্ধে সবচেয়ে বেশি ক্ষতিগ্রস্ত হবে। পাশাপাশি ও'কিফ সাদ্দাম হোসেনকে একজন \"হিংসাত্মক স্বৈরশাসক\" হিসাবে প্রকাশ্যে স্বীকার করেছেন। বাগদাদে মানব ঢালের সংখ্যা ৩০০ পর্যন্ত হয়েছিলো, কিন্তু অভ্যন্তরীণ বিভিন্ন চ্যালেঞ্জের কারণে, ইরাকি একনায়কত্ব এবং ইরাক থেকে ও'কিফের নির্বাসনের কারণে, এই সংখ্যাটি ক্রমন হ্রাস পায়। \n\n\n== নাগরিকত্ব ==\nও'কিফ ২০০১ সালে আনুষ্ঠানিকভাবে মার্কিন নাগরিকত্ব ত্যাগ করার চেষ্টা করেছিলেন, কিন্তু ও'কিফ আনুষ্ঠানিকভাবে তিনবার তার নাগরিকত্ব ত্যাগ করার চেষ্টা করেছেন সফলতা ছাড়াই, প্রথমে ভ্যাঙ্কুভার (কানাডায়) এবং তারপর নেদারল্যান্ডসে । এরপর তিনি ইরাকের বাগদাদে আবার চেষ্টা করেন। আমেরিকার স্টেট ডিপার্টমেন্ট তার এই সিদ্ধান্ত প্রত্যাখ্যান করেছিলো এই কারণে যে, তিনি মার্কিন যুক্তরাষ্ট্রে ফিরে আসবেন - এটি একটি বিশ্বাসযোগ্য অনুমান ছিলো, কারণ ও'কিফ আসলে দ্রুতই ফিরে এসেছিলেন। তার দ্বিতীয় প্রচেষ্টার পরে, তিনি আরও উত্তেজনাপূর্ণ পদ্ধতির চেষ্টা করার আগে কোনও প্রতিক্রিয়া ছাড়াই সাত মাস অপেক্ষা করেছিলেন। এরপর তিনি হেগের কনস্যুলেটে ফিরে যান, তার পাসপোর্ট তিনি পুনরুদ্ধার করেন। তারপর কনস্যুলেট থেকে বেরিয়ে গিয়েই তিনি তার পাসপোর্টে আগুন জ্বালিয়ে দেন। এর সতেরো দিন পরে, তিনি স্টেট ডিপার্টমেন্ট থেকে একটি চিঠি পান যাতে তাকে জানানো হয় যে, তিনি এখনও একজন আমেরিকান, কারণ তিনি অন্য কোথাও বসবাসের অধিকার পাননি। তিনি শুধুমাত্র আইন ভঙ্গ করেছিলেন, যেহেতু পাসপোর্ট বিকৃত করা আইনত অবৈধ। পাসপোর্ট আইনে ঠিক তাই বলে।\n\n\n== তথ্যসূত্র ==\n\n\n== বহিঃসংযোগ ==\nবিশ্ব নাগরিক কেন ও'কিফের অফিসিয়াল ওয়েবসাইট  ওয়েব্যাক মেশিনে আর্কাইভকৃত ১২ সেপ্টেম্বর ২০২৪ তারিখে\nকেন ও'কিফ  \"দ্য লন্ডন ফোরাম\" ১০১৫  ইউটিউবে Ken O'Keefe speaking at an anti-Zionist seminar, \"The London Forum\", 2015"}