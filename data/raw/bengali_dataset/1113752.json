{"pageid": 1113752, "title": "কিলিয়ান নিকিয়েমা", "url": "https://bn.wikipedia.org/wiki?curid=1113752", "content": "কিলিয়ান বাসবা গিকে নিকিয়েমা (ফরাসি: Kilian Nikiema; ২২ জুন ২০০৩; কিলিয়ান নিকিয়েমা নামে সুপরিচিত) হলেন একজন ওলন্দাজ-বুর্কিনাবি পেশাদার ফুটবল খেলোয়াড়। তিনি বর্তমানে ওলন্দাজ ক্লাব ডেন হেগ এবং বুর্কিনা ফাসো জাতীয় দলের হয়ে গোলরক্ষক হিসেবে খেলেন।\n২০০৭–০৮ মৌসুমে, ওলন্দাজ ফুটবল ক্লাব ভরস্খোটেন '৯৭-এর যুব পর্যায়ের হয়ে খেলার মাধ্যমে নিকিয়েমা ফুটবল জগতে প্রবেশ করেছেন এবং পরবর্তীকালে ডেন হেগের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৯–২০ মৌসুমে, ওলন্দাজ ক্লাব ডেন হেগের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৭ সালে, নিকিয়েমা নেদারল্যান্ডস অনূর্ধ্ব-১৫ দলের হয়ে নেদারল্যান্ডসের বয়সভিত্তিক পর্যায়ে অভিষেক করেছিলেন। প্রায় ২ বছর যাবত নেদারল্যান্ডসের বয়সভিত্তিক দলের হয়ে খেলার পর, তিনি ২০১৯ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকিলিয়ান বাসবা গিকে নিকিয়েমা ২০০৩ সালের ২২শে জুন তারিখে নেদারল্যান্ডসের ড্রাখটেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nনিকিয়েমা নেদারল্যান্ডস অনূর্ধ্ব-১৫, নেদারল্যান্ডস অনূর্ধ্ব-১৬ এবং নেদারল্যান্ডস অনূর্ধ্ব-১৭ দলের হয়ে খেলার মাধ্যমে নেদারল্যান্ডসের প্রতিনিধিত্ব করেছেন।\n২০১৯ সালের ৪ঠা সেপ্টেম্বর তারিখে, ১৬ বছর, ২ মাস ও ১৩ দিন বয়সে, ডান পায়ে ফুটবল খেলায় পারদর্শী নিকিয়েমা লিবিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি বুর্কিনা ফাসো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে নিকিয়েমা সর্বমোট ১ ম্যাচে অংশগ্রহণ করেছেন।\nনিকিয়েমা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে কিলিয়ান নিকিয়েমা  (ইংরেজি)  \nসকারবেসে কিলিয়ান নিকিয়েমা (ইংরেজি) \nট্রান্সফারমার্কেটে কিলিয়ান নিকিয়েমা (ইংরেজি) \nওয়ার্ল্ডফুটবল.নেটে কিলিয়ান নিকিয়েমা (ইংরেজি) \nইএসপিএন এফসিতে কিলিয়ান নিকিয়েমা (ইংরেজি) \nন্যাশনাল-ফুটবল-টিমস.কমে কিলিয়ান নিকিয়েমা (ইংরেজি)"}