{"pageid": 1095063, "title": "আফটারলাইভস", "url": "https://bn.wikipedia.org/wiki?curid=1095063", "content": "আফটারলাইভস হল আবদুলরাজাক গুরনাহ রচিত ২০২০ সালের ঐতিহাসিক উপন্যাস। এটি ২০২০ সালের ১৭ই সেপ্টেম্বর ব্লুমসবারি পাবলিশিং থেকে প্রথম প্রকাশিত হয়। মাজি মাজি অভ্যুত্থানের পটভূমিতে রচিত উপন্যাসটিতে জার্মান অধিকৃত পূর্ব আফ্রিকায় বসবাসকারী চারটি কেন্দ্রীয় চরিত্রের গল্প বর্ণিত হয়েছে। ২০২১ সালের এপ্রিলে উপন্যাসটি রাজনৈতিক কল্পকাহিনীর জন্য অরওয়েল পুরস্কারের দীর্ঘ তালিকাভুক্ত হয়।\n\n\n== সাহিত্য সমালোচনা ==\nউপন্যাসটি ইতিবাচক পর্যালোচনা লাভ করে। ফাইন্যান্সিয়াল টাইমস-এর ডেভিড পিলিং একে \"সম্পূর্ণ সৌন্দর্য ও দুঃখের বই\" বলে বর্ণনা করেন। দ্য গার্ডিয়ান-এর এক পর্যালোচনায় মাজা মেনজিস্ট বইটিতে উপনিবেশবাদের বর্ণনামূলক বিশ্লেষণ ও মনস্তাত্ত্বিকভাবে জটিল সম্পর্কের চিত্রায়নের প্রশংসা করেন, তবে তিনি মনে করেন এর সমাপ্তি খুব দ্রুত হয়েছে। ঐতিহাসিক সংগ্রহশালা থেকে \"আফ্রিকী দৃষ্টিকোণের ইচ্ছাকৃত বর্জন\"-কে উল্লেখ করে তিনি এই উপসংহারে পৌঁছান যে: \"আফটারলাইভাস-এ তিনি উপনিবেশবাদ ও যুদ্ধের প্রজন্ম ধরে চলে প্রভাবকে বিবেচনা করেন এবং আমাদের কাছে প্রশ্ন রাখেন যে এত ধ্বংসযজ্ঞের পর কি বাকি রয়েছে।\"\n\n\n== আরো দেখুন ==\nআবদুলরাজাক গুরনাহ\nমেমোরি অব ডিপার্চার\nপ্যারাডাইস\nগ্র্যাভেল হার্ট\n\n\n== তথ্যসূত্র =="}