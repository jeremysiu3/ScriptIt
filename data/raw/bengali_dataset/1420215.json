{"pageid": 1420215, "title": "বিজয়ার পরে", "url": "https://bn.wikipedia.org/wiki?curid=1420215", "content": "বিজয়ার পরে ২০২৪ সালের একটি ভারতীয় বাংলা ভাষার নাট্য চলচ্চিত্র। এটি পরিচালনা করেছেন অভিজিৎ শ্রীদাস। এতে আরও অভিনয় করেছেন- স্বস্তিকা মুখোপাধ্যায়, মমতা শঙ্কর, দীপঙ্কর দে, মীর আফসার আলী, মিশকা হালিম, বিদীপ্তা চক্রবর্তী, ঋতব্রত মুখোপাধ্যায় ও খেয়া চট্টোপাধ্যায়। চলচ্চিত্রটি আত্মযন্ত্রণায় কাতর এক প্রবীণ দম্পতির গল্প নিয়ে নির্মিত। এটি ২০২৪ সালের ১২ জানুয়ারী ভারতের প্রেক্ষাগৃহে মুক্তি পায়।\nচলচ্চিত্রে সুজিত রাহা এসআর জুপিটার মোশন পিকচার্সের ব্যানারে প্রযোজনা করেছেন। সঙ্গীত পরিচালনা করছেন রণজয় ভট্টাচার্য এবং চিত্রগ্রহণ করেছেন সুপ্রিয় দত্ত।\n\n\n== পটভূমি ==\nজীবনে শেষ বসন্তটুকু পার করছেন 'গুলঞ্চ' বনেদি বাড়ির দম্পতি অলকানন্দা (মমতাশঙ্কর) ও আনন্দ (দীপঙ্কর দে)। দুর্গাপুজোর প্রেক্ষাপটে ক্রমশ নিরুদ্দেশ হতে থাকা মানুষগুলিকে খুঁজে বেড়ানা তাঁরা। এই নিরুদ্দেশ মানুষগুলি তাঁদের ছেলেমেয়ে। বাবা মায়ের শেষ বয়সে তাঁদের সময় দেওয়া তো দূর অস্ত, একসঙ্গে থাকার ইচ্ছেটুকুও সেই সন্তানদের নেই। কর্মব্যস্ততা আর পরিস্থিতির চাপে যে যার শহরে ব্যস্ত। একা বুড়োবুড়ি পড়ে থাকে এই গুলঞ্চ বাড়িতে। বর্তমান সময়ের এই এক জ্বলন্ত সমস্যাকে ছবিতে তুলে ধরেছেন পরিচালক। খাঁ খাঁ বাড়িতে বুড়োবুড়ি খুঁজে ফেরে আগলানো অতীত। এই তো ছেলেরা ছুটে বেড়াচ্ছে বাড়ির সিঁড়ি দিয়ে, মেয়ে মিনু পুকুর ঘাটে বসে কবিতা বলছে, ঠাকুরদালানে নাচ করছে। শরতের উপহার শিউলি ফুল যেন তাঁদের এসব পুরনো অতীত আরও বেশি করে মনে করিয়ে দেয়।\n\n\n== অভিনয়শিল্পী ==\nস্বস্তিকা মুখোপাধ্যায় - মিনু\nমমতা শঙ্কর - অলকানন্দা\nদীপঙ্কর দে - আনন্দ\nমীর আফসার আলী\nইয়াসির আরাফাত রহিম\nমিশকা হালিম\nবিদীপ্তা চক্রবর্তী\nঋতব্রত মুখোপাধ্যায়\nখেয়া চট্টোপাধ্যায়\n\n\n== নির্মাণ ==\n২০২১ সালে শিলিগুড়ির সুজিত রাহার সহযোগিতায় ‘এস আর জুপিটার মোশন পিকচার্সের’ ব্যানারে চলচ্চিত্রের কাজ শুরু হয়। ছবিটিতে বৃদ্ধ দম্পতির চরিত্রে অভিনয়ের জন্য পরিচালকের প্রথম পছন্দ ছিলেন ছিলেন সৌমিত্র চট্টোপাধ্যায় ও শর্মিলা ঠাকুর। সৌমিত্র চট্টোপাধ্যায়ের মৃত্যুর জন্য শর্মিলার নায়ক রূপে আর কাউকে ভাবতে পারেননি পরিচালক অভিজিৎ। শেষমেষ দীপঙ্কর দে ও মমতাশঙ্করকে প্রধান চরিত্রে নির্বাচন করেন।\n\n\n== মুক্তি ==\nচলচ্চিত্রটি ২০২৪ সালের ১২ জানুয়ারী ভারতের প্রেক্ষাগৃহে মুক্তি পায়।\nচলচ্চিত্রটির ট্রেলার ২০২৪ সালের ১০ জানুয়ারী প্রকাশ করা হয়।\nএটি ২৯তম আন্তর্জাতিক কলকাতা চলচ্চিত্র উৎসবে  বেঙ্গলি প্যানোরমা বিভাগে দেখান হয়েছে দেখানো হয়েছে। এরপর ২০২৪ সালের ২৪শে জানুয়ারী দ্বাবিংশ ঢাকা আন্তর্জাতিক চলচ্চিত্র উৎসবে প্রদর্শিত হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বিজয়ার পরে   (ইংরেজি)"}