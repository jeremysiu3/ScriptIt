{"pageid": 1473429, "title": "ইউনুস আকগুন", "url": "https://bn.wikipedia.org/wiki?curid=1473429", "content": "ইউনুস আকগুন (তুর্কি: Yunus Akgün; জন্ম: ৭ জুলাই ২০০০) হলেন একজন তুর্কি পেশাদার ফুটবল খেলোয়াড়। তিনি বর্তমানে তুর্কি ক্লাব গালাতাসারায় এবং তুরস্ক জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা কেন্দ্রীয় আক্রমণভাগের খেলোয়াড় হিসেবে খেলেন।\n২০১৫ সালে, আকগুন তুরস্ক অনূর্ধ্ব-১৬ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত তুরস্কের বয়সভিত্তিক দলের হয়ে খেলার পর, তিনি ২০২২ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৯ ম্যাচে ২টি গোল করেছেন।\n\n\n== প্রারম্ভিক জীবন ==\nইউনুস আকগুন ২০০০ সালের ৭ই জুলাই তারিখে তুরস্কের কুচুকচেকমেজেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআকগুন তুরস্ক অনূর্ধ্ব-১৬, তুরস্ক অনূর্ধ্ব-১৭, তুরস্ক অনূর্ধ্ব-১৯, তুরস্ক অনূর্ধ্ব-২০ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১৫ সালের ১৫ই ডিসেম্বর তারিখে তিনি উত্তর মেসিডোনিয়া অনূর্ধ্ব-১৬ দলের বিরুদ্ধে ম্যাচে তুরস্ক অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ৫ বছরে ৪৭ ম্যাচে অংশগ্রহণ করে ১০টি গোল করেছেন।\n২০২২ সালের ৪ঠা জুন তারিখে, ২১ বছর, ১০ মাস ও ২৮ দিন বয়সে, বাম পায়ে ফুটবল খেলায় পারদর্শী আকগুন ফ্যারো দ্বীপপুঞ্জের বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৮০তম মিনিটে আক্রমণভাগের খেলোয়াড় জেনগিজ উন্দেরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি তুরস্ক ৪–০ গোলের ব্যবধানে জয়লাভ করেছিল। তুরস্কের হয়ে অভিষেকের বছরে আকগুন সর্বমোট ৫ ম্যাচে ১টি গোল করেছেন। জাতীয় দলের হয়ে অভিষেকের ৩ দিন পর, তুরস্কের জার্সি গায়ে প্রথম গোলটি করেছেন; ২০২২ সালের ৭ই জুন তারিখে, লিথুয়ানিয়ার বিরুদ্ধে ম্যাচের ৮৯তম মিনিটে কেরেম আক্তুরকোয়লুর অ্যাসিস্ট হতে তুরস্কের হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nইউনুস আকগুন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইউনুস আকগুন  (ইংরেজি)  \nসকারবেসে \nবিডিফুটবলে \nইইউ-ফুটবলে \nট্রান্সফারমার্কেটে ইউনুস আকগুন (ইংরেজি) \nওয়ার্ল্ডফুটবল.নেটে ইউনুস আকগুন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ইউনুস আকগুন (ইংরেজি)"}