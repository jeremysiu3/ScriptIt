{"pageid": 1058669, "title": "জুনপুট সমুদ্র সৈকত", "url": "https://bn.wikipedia.org/wiki?curid=1058669", "content": "জুনপুট ভারতের পশ্চিমবঙ্গ রাজ্যের পূর্ব মেদিনীপুর জেলার একটি সমুদ্র সৈকত। এটি দিঘা (দীঘা) ও মান্দারমণির (Mandarmani) কাছেই এক মনোরম সমুদ্রসৈকত। ভিড় এড়িয়ে নিরিবিলি সময় কাটানোর জন্য আদর্শ বেলাভূমি। কাঁথি থেকে সরাসরি জুনপুট যাওয়া যায়। কলকাতা থেকে জুনপুটের অবস্থান ১৬০ কিলোমিটারের মতো  এবং কাঁথি থেকে এর দূরত্ব ১০ কিলোমিটার। জুনপুট লাগোয়া আর একটি সৈকত বাঁকিপুট তিন কিলোমিটার দূরত্বে। \n\nজুনপুটে ভাটার সময় সমুদ্র অনেকটা পিছনে চলে যায় এবং দীর্ঘ কর্দমাক্ত বেলাভূমি প্রসারিত হয়ে ওঠে। সেখানে দাপিয়ে বেড়ায় লাল কাঁকড়ার দল। এখানে ঝাউবনে নানান রকমের পাখির দেখা মিলবে। এখানে পর্যটকদের থাকার জন্য বেশ কিছু ব্যক্তিমালিকানাধীন হোটেল ও রিসোর্ট রয়েছে। \nপশ্চিমবঙ্গ রাজ্য সরকারের পরিচালিত মৎস্য দপ্তরের মৎস্যচাষ ও মৎস্য গবেষণা কেন্দ্র এখানে অবস্থিত। \n\n\n== তথ্যসূত্র =="}