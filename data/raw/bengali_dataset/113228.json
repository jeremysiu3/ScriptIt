{"pageid": 113228, "title": "খান মোহাম্মদ ফারাবী", "url": "https://bn.wikipedia.org/wiki?curid=113228", "content": "খান মোহাম্মদ ফারাবী (জন্ম: ২৮ জুলাই, ১৯৫২- মৃত্যু: ১৪ মে, ১৯৭৪) ছিলেন একজন বাংলাদেশি কবি ও গদ্যকার।\n\n\n== জন্ম ও শিক্ষা ==\nফারাবী ২৮ জুলাই, ১৯৫২ তারিখে ব্রাহ্মণবাড়িয়ায় নানা বাড়িতে জন্মগ্রহণ করেন। ১৯৫৮ সালে ভর্তি হন সেইন্ট গ্রেগরি গ্রেগরি স্কুলে। ১৯৬৯ সালে ঢাকা বোর্ডে এসএসসিতে দ্বিতীয় স্থান লাভ করেন। ঢাকা কলেজ থেকে ১৯৭১ সালে (১৯৭২ এ অনুষ্ঠিত) উচ্চমাধ্যমিকে আবারও দ্বিতীয় স্থান অর্জন করেন। এসময় তিনি পূর্ব পাকিস্তান ছাত্র ইউনিয়নের ঢাকা কলেজের সাহিত্য বিষয়ক সম্পাদক ছিলেন। অর্থনীতিতে ভর্তি হয়েছিলেন। স্নাতক ১ম বর্ষ থেকে ২য় বর্ষে ওঠার সময় ১ম হন। \n\n\n== মৃত্যু ==\n১৯৭৪ সালে ক্যান্সার ধরা পড়ে তার। কলকাতা ও লন্ডনে চিকিৎসাও হয়। প্রাণরক্ষার সম্ভাবনা ছিলো না বলে চিকিৎসক তাকে দেশে ফেরত পাঠান। ১৪ মে, ১৯৭৪ তারিখে তিনি মারা যান।\n\n\n== প্রকাশিত গ্রন্থাবলি ==\nপ্রকাশিত গ্রন্থ ৪টি। কাব্যগ্রন্থ ‘কবিতা ও অন্যান্য’, প্রবন্ধের বই ‘এক ও অনেক’, একটি নাটক ‘আকাশের ওপারে আকাশ’ ও একটি শিশুতোষ গল্পগ্রন্থ ‘মামার বিয়ের বরযাত্রী’। শেষোক্ত বইটির গল্পগুলো তিনি ষষ্ঠ শ্রেণি থেকে অষ্টম শ্রেণি পড়াকালীন লিখেছিলেন। প্রতিটি বই মরণোত্তর প্রকাশিত।\n\n\n== তথ্যসূত্র =="}