{"pageid": 1411456, "title": "২০৫ লাইভ (ডাব্লিউডাব্লিউই-এর ব্র্যান্ড)", "url": "https://bn.wikipedia.org/wiki?curid=1411456", "content": "২০৫ লাইভ মার্কিন পেশাদার কুস্তি সংস্থা ওয়ার্ল্ড রেসলিং এন্টারটেইনমেন্টের (ডাব্লিউডাব্লিউই) একটি ব্র্যান্ড ছিল, যা ২০১৬ সালের ২৯শে নভেম্বর তারিখে র-এর উপ-বিভাগ হিসেবে প্রতিষ্ঠিত হয়েছিল এবং ২০২২ সালের ১৫ই ফেব্রুয়ারি তারিখে বিলুপ্ত হয়েছে। ব্র্যান্ড হলো ডাব্লিউডাব্লিউইর কুস্তিগিরদের বিভক্তকারী বিভাগ, যেখানে ব্র্যান্ড এক্সটেনশন কার্যকর হলে কুস্তিগিরগণ সাপ্তাহিক ভিত্তিতে কুস্তি করার জন্য নিযুক্ত করা হন। এনএক্সটিতে নিযুক্ত কুস্তিগিরগণ প্রাথমিকভাবে ব্র্যান্ডের সাপ্তাহিক টেলিভিশন প্রোগ্রাম, ২০৫ লাইভে কুস্তি লড়ে থাকতো। ২০১৯ সালের অক্টোবর হতে ২০২২ সালের ফেব্রুয়ারি পর্যন্ত, ব্র্যান্ডটি ডাব্লিউডাব্লিউইর উন্নয়নমূলক অঞ্চল, এনএক্সটির একটি উপ-বিভাগ হিসেবে কাজ করেছিল, যার ফলে ২০৫ লাইভের কুস্তিগিরগণ এনএক্সটির সাপ্তাহিক এনএক্সটিতে কুস্তি লড়তে পারতো।\n২০৫ লাইভ মূলত পুরুষ কুস্তিগিরদের কেন্দ্র করে ছিল যাদের ওজন ২০৫ পাউন্ড বা তার কম; যাদের ডাব্লিউডাব্লিউই কর্তৃক ক্রুজারওয়েট হিসেবে অভিহিত করা হতো। ক্রুজারওয়েট বিভাগটি ২০১৬ সালে ডাব্লিউডাব্লিউই দ্বারা পুনরুজ্জীবিত হয়েছিল, যা মূলত প্রচারের মূল ব্র্যান্ড র-এর সাথে সংযুক্ত ছিল। ২০৫ লাইভ ২০১৮ সালের এপ্রিল মাসে স্বতন্ত্র ব্র্যান্ড হিসেবে প্রতিষ্ঠিত হওয়ার পূর্ব পর্যন্ত ২০৫ লাইভ র-এর ক্রুজারওয়েট কুস্তিগিরদের জন্য পরিপূরক অনুষ্ঠান হিসেবে কাজ করেছিল। ২০৫ লাইভ তারপরে ২০১৯ সালের অক্টোবর মাসে এনএক্সটির অধীনে একীভূত হয়েছিল। একীকরণের পরে, ২০৫ লাইভের অনুষ্ঠানে নারীদের ম্যাচের পাশাপাশি মাঝে মাঝে এনএক্সটি এবং এনএক্সটি ইউকে থেকে কিছু নন-ক্রুজারওয়েট কুস্তিগিরদের নিয়ে ম্যাচ আয়োজন করা হতো। ২০২২ সালের ফেব্রুয়ারি মাসে ২০৫ লাইভ অনুষ্ঠানটি এনএক্সটি লেভেল আপ দিয়ে প্রতিস্থাপিত হয়েছে, যার মাধ্যমে ২০৫ লাইভ ব্র্যান্ডের সমাপ্তি হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে ২০৫ লাইভ  (ইংরেজি)"}