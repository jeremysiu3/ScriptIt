{"pageid": 1432664, "title": "জুল খুলাসা", "url": "https://bn.wikipedia.org/wiki?curid=1432664", "content": "যুল খালাসা/খুলাসা হল একটি মূর্তিসহ একটি কাবা, যা আরবরা প্রাক-ইসলামী যুগে পূজা করত এবং একে কেন্দ্র করে তীর্থযাত্রা করত। তারা মক্কার কাবার মূর্তি হুবলের মত তার কাছে গিয়ে সাহায্য প্রার্থনা করত। ইসলামের আবির্ভাব হলে মূর্তিটি ভেঙ্গে ফেলা হয় এবং পরবর্তী কালে মোহাম্মদ বিন আব্দুল ওয়াহহাব কর্তৃক সংগঠিত আন্দোলনের সমর্থকরা এটির পুরো ভবনটি মাটিতে ধসিয়ে দেয় এবং সে শিলাগুলি এখনও এমন জায়গায় টুকরো টুকরো ছড়িয়ে ছিটিয়ে রয়েছে, যার আয়তন ৩০০ বর্গ মিটারের বেশি নয়।\nযেই গোত্রগুলো হজ করত এবং জুল খালাসার পূজা করত তাদের মধ্যে দোস, বাজিলা , খাতআম, আজাদ আল সারত, বনু আল-হারিস, জারহুম, জুবাইদ, আল-গওত বিন মুর বিন আদ ও বনু হিলাল অন্তর্ভুক্ত ছিল। এই মন্দিরে ইয়ামানি কাবা নামে একটি ঘর ছিল এবং সে ঘরের অভয়ারণ্যটি একটি বৃত্তাকার পাথরের প্রাচীর দ্বারা বেষ্টিত ছিল, যা মন্দির পাহারা দেওয়ার জন্য ব্যবহৃত হত। এর নির্মাণের কৃতিত্ব আমর বিন লুহায়কে দেওয়া হয়। \n\n\n== তথ্যসূত্র =="}