{"pageid": 1482464, "title": "সৈয়দ সায়েম উদ্দিন আহম্মদ", "url": "https://bn.wikipedia.org/wiki?curid=1482464", "content": "সৈয়দ সায়েম উদ্দিন আহম্মদ (জন্ম: ১৯৭৮) একজন বাংলাদেশী মহামারি-বিজ্ঞানী ও জনস্বাস্থ্য বিশেষজ্ঞ।। তিনি সিলেট কৃষি বিশ্ববিদ্যালয়ের এপিডেমিওলজি অ্যান্ড পাবলিক হেলথ বিভাগের অধ্যাপক এবং হবিগঞ্জ কৃষি বিশ্ববিদ্যালয়ের বর্তমান উপাচার্য।\n\n\n== জন্ম ও শিক্ষা ==\nসায়েম ১৯৭৮ সালে হবিগঞ্জ জেলার সদর উপজেলায় জন্মগ্রহণ করেন। তিনি ১৯৯৩ সালে এসএসসি ও ১৯৯৫ সালে পাস করেন এবং চট্টগ্রাম বিশ্ববিদ্যালয় থেকে ২০০৩ সালে ভেটেরিনারি মেডিসিনে স্নাতক ডিগ্রি লাভ করেন। তিনি নেদারল্যান্ডসের ইউট্রেখট বিশ্ববিদ্যালয় থেকে ২০০৭ সালে মহামারি-বিজ্ঞানে স্নাতকোত্তর এবং ডেনমার্কের কোপেনহেগেন বিশ্ববিদ্যালয় থেকে ২০১২ সালে একই বিষয়ে পিএইচডি ডিগ্রি অর্জন করেন। ২০১৫ সালে তিনি ডেনমার্ক কারিগরি বিশ্ববিদ্যালয় থেকে পোস্ট ডক্টোরাল গবেষণা সম্পন্ন করেন।\n\n\n== কর্মজীবন ==\nসৈয়দ সায়েম উদ্দিন আহম্মদ ২০০৩ সালে চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয়ের মেডিসিন ও সার্জারি বিভাগে প্রভাষক হিসেবে যোগদান করেন এবং ২০০৮ সালে সহকারী অধ্যাপক হিসেবে পদোন্নতি লাভ করেন।\nতিনি ২০১২ সালে সিলেট কৃষি বিশ্ববিদ্যালয়ে (সিকৃবি) সহযোগী অধ্যাপক পদে যোগ দেন। ২০১৩ সালে তিনি সিকৃবিতে এপিডেমিওলজি অ্যান্ড পাবলিক হেলথ বিভাগ প্রতিষ্ঠা করেন এবং এর প্রতিষ্ঠাতা সভাপতি হিসেবে দায়িত্ব পালন করেন। ২০১৫ সালে তিনি ওই বিভাগের অধ্যাপক পদে উন্নীত হন। অধ্যাপনার পাশাপাশি তিনি সিলেট কৃষি বিশ্ববিদ্যালয়ের স্নাতকোত্তর অধ্যয়ন অনুষদের ডিনসহ একাধিক প্রশাসনিক দায়িত্ব পালন করেছেন। ২০২৪ সালের ১ অক্টোবর তিনি হবিগঞ্জ কৃষি বিশ্ববিদ্যালয়ের উপাচার্য হিসেবে নিয়োগ লাভ করেন এবং ২ অক্টোবর আনুষ্ঠানিকভাবে দায়িত্ব গ্রহণ করেন।\n\n\n== গবেষণা ও প্রকাশনা ==\nতিনি ২৫টির বেশি গবেষণা প্রকল্প সম্পন্ন করেছেন এবং দেশীয় ও আন্তর্জাতিক জার্নালে তার ৭০টির বেশি গবেষণাপত্র প্রকাশিত হয়েছে।\n\n\n== তথ্যসূত্র =="}