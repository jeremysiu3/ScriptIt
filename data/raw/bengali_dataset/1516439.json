{"pageid": 1516439, "title": "স্বাতী রাজপুত", "url": "https://bn.wikipedia.org/wiki?curid=1516439", "content": "স্বাতী রাজপুত হলেন একজন ভারতীয় অভিনেত্রী যিনি মূলত হিন্দি টেলিভিশন জগতের সাথে যুক্ত। স্বাতী ২০১১ সালে লাইফ ওকে চ্যানেলের তুম দেনা সাথ মেরা ধারাবাহিকে অভিনয়ের মাধ্যমে টেলিভিশোন জগতে আত্মপ্রকাশ করেন। পরবর্তীতে তিনি ২০১৪ থেকে ২০১৫ সাল পর্যন্ত ডিডি ন্যাশনালের ধারাবাহিক অমৃতা -তে প্রধান চরিত্রে অভিনয় করেন, যেখানে তার অভিনয় ব্যাপকভাবে প্রশংসিত হয়। স্বাতী স্টার প্লাসের ইস পেয়ার কো কেয়া নাম দু? এক বার ফির ধারাবাহিকে কাজ করেছেন। এছাড়াও তিনি  অ্যান্ডটিভির ধারাবাহিক এজেন্ট রাঘব - ক্রাইম ব্রাঞ্চ -এ অভিনয় করেছিলেন। ২০২২ সালে তিনি স্টার প্লাসে ইয়ে ঝুকি ঝুকি সি নজর ধারাবাহিকে এক মুখ্য চরিত্র দিয়া মাথুরের ভূমিকায় অভিনয় করেছিলেন।\n\n\n== কর্মজীবন ==\nরাজপুত ২০১০ সালে থাকিতা থাকিতা  শীর্ষক তেলুগু  চলচ্চিত্রে অভিনয়ের মাধ্যমে চলচ্চিত্র জগতে আত্মপ্রকাশ করেন এবং সম্প্রতি তিনি কে কে মেননের সাথে 'ভদকা ডায়েরিজ'  চলচ্চিত্রে সেরা চরিত্রে অভিনয়ের মাধ্যমে বলিউডের বিনোদন জগতে আত্মপ্রকাশ করেছেন।\nস্বাতী ২০১১ সালে লাইফ ওকে চ্যানেলের তুম দেনা সাথ মেরা ধারাবাহিকে অভিনয়ের মাধ্যমে টেলিভিশোন জগতে আত্মপ্রকাশ করেন। এরপর তিনি বিভিন্ন টেলিভিশন ধারাবাহিকে কাজ করেছেন। ২০১১ সাল থেকে ২০১২ সাল পর্যন্ত তিনি তুম দেনা সাথ মেরা ধারাবাহিকে সংযুক্তা চরিত্রে অভিনয় করেছিলেন। ধারাবাহিক শেষ হয়ে যাওয়ার পর তিনি নতুন প্রকল্পের দিকে মন দেন। তিনি মর্টু নামের একটি চলচ্চিত্রে অভিনয় করেন যা ২০১৩ সালে মুক্তি পায়। এরপর তিনি ২০১৪ সাল থেকে ২০১৫ সাল অবধি অমৃতা ধারাবাহিকে অভিনয় করেন। ২০১৫ সালে তিনি স্টার প্লাসের জনপ্রিয় ধারাবাহিক ইস পেয়ার কো কেয়া নাম দু? এক বার ফির -এ অভিনয় করার জন্য নির্বাচিত হন। এই ধারাবাহিকে তিনি পূর্ণিমা চরিত্রে অভিনয় করেন।\n২০১৫ সালে স্বাতী অ্যান্ডটিভির রহস্য-রোমাঞ্চধর্মী ধারাবাহিক এজেন্ট রাঘব - ক্রাইম ব্রাঞ্চ -এ একটি গুরত্বপূর্ন চরিত্রে অভিনয় করার সূযোগ পান। এই ধারাবাহিকে তিনি এজেন্ট স্বাতীর ভূমিকায় অভিনয় করেন। ২০১৫ সাল থেকে ২০১৬ সাল পর্যন্ত তিনি এজেন্ট রাঘব - ক্রাইম ব্রাঞ্চ' ধারাবাহিকে অভিনয় করেছিলেন।\nএরপর সামান্য বিরতির পর তিনি ২০১৮ সালে সোনি টিভির ইতিহাসভিত্তিক ধারাবাহিক পৃথ্বী বল্লভ - ইতিহাস ভী, রহস্য ভী -এর মাধ্যমে টেলিভিশন জগতে প্রত্যাবরতন করেন। এই ধারাবাহিকে তিনি সুলোচনা চরিত্রে অভিনয় করেছিলেন।\n\n\n== ব্যক্তিগত জীবন ==\nরাজপুত ২০২৩ সালের ২২ ফেব্রুয়ারি উত্তরাখণ্ডের বাসিন্দা সৌরভ গোয়েলকে বিয়ে করেছেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== টেলিভিশন ==\n\n\n== তথ্যসূত্র =="}