{"pageid": 137769, "title": "অ্যানেত্তে অলজোন", "url": "https://bn.wikipedia.org/wiki?curid=137769", "content": "আনেত্তে অলজোন একজন সুইডিশ শিল্পী যিনি ১৯৭১ সালের ২১শে জুন জন্ম গ্রহণ করেন; তিনি মূলত পরিচিত সুইডিশ পাওয়ার মেটাল ব্যান্ড নাইটউইশ-এর মূল ভোকাল হিসেবে। তিনি আগে অ্যালিসন অ্যাভেনিউ নামের একটি সুইডিশ ব্যান্ডের ভোকাল ছিলেন। তার গলার সীমা সোপরানো স্তরের। তিনি উইথইন টেম্পটেশন ব্যান্ডের শ্যারন ডেন আদেলের ও ইপিকা ব্যান্ডের সিমোনে সিমোনেরে একজন ভক্ত। ২০০৭ সালের প্রথমদিকে তিনি নাইটউইশ ব্যান্ডে যোগ দেন মূল গায়িকা হিসেবে। প্রায় ২০০০ প্রার্থী থেকে তিনি নির্বাচিত হন।\n\n\n== সঙ্গীত জীবনের পটভূমি ==\n\nআনেত্তে অলজোন একটি সঙ্গীত পরিবারে জন্মগ্রহণ করেন ও ছোটবেলা থেকেই গান গাইছেন। তার মা তাকে জোর করে ওবোয় বাজাতে বলেছিলেন ৮ বছর ধরে।তিনি তার মায়ের ব্যান্ডের সাথে সফর করতেন ও মাঝে মাঝে গাইতেন তাদের সাথে।পরে তিনি বিভিন্ন ট্যালেন্ট শোতে অংশ নিতেন ও তাদের থেকে নানা প্রশংসার স্বীকৃতি লাভ করেন। মাত্র ১৭ বছর বয়সে তিনি একটি ব্যান্ডে যোগ দেন যার নাম টেক কাভার, যারা মূলত নানা ব্যান্ডের গান কাভার করত। এটা ছিল অল্প সময়ের জন্য তার পরে তিনি নানা ব্যান্ডের সাথে কাজ করেন। ২১ বছর বয়সে তিনি গ্রান্সল্যান্ড নামের রক ব্যান্ডে যোগ দেন। তিনি বিভিন্ন ব্যান্ডের সাথে কোরাস গান গাইতেন ও বিয়েতে গান করতেন। তিনি কন্সপাইরেসি নামের একটি অ্যালবামে অংশ নেন মাইকেল বরম্যানের সাথে। কোপেনহেগেন কনজারভেটরিতে তিনি তার গানের শিক্ষা লাভ করেন প্রাথমিক সময়ে একজন ব্যক্তিগত শিক্ষকের সহযোগিতায়।ম্যলমো সঙ্গীত বিশ্ববিদ্যালয়ে একজন ব্যক্তিগত শিক্ষকের কাছে তিনি বর্তমানে পড়ালেখা করছেন যখন দরকার হয়।\nডার্ক প্যাসন প্লে নামের অ্যালবামে তিনি প্রথম নাইটউইশ ব্যান্ডের সাথে গান করেন। এটা বের হওয়ার সাথে সাথেই অ্যালবামটি জার্মানি, ক্রোয়েশিয়া, ফিনল্যান্ড, সুইজারল্যান্ড ও হাঙ্গেরীতে প্রথম অবস্থানে চলে আসে ও আমেরিকাসহ ১৬টি দেশের শীর্ষ ১০০ গানের তালিকাতে চলে আসে। সারা বিশ্বে তা ১.৫ মিলিয়ন কপি বিক্রি হয়।\n\n\n== তথ্যসূত্র ==\n\n\n== বহিঃসংযোগ ==\n\nOfficial site\nmyspace.com"}