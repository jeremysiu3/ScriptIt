{"pageid": 1007186, "title": "ফকল্যান্ড দ্বীপপুঞ্জের ইতিহাস", "url": "https://bn.wikipedia.org/wiki?curid=1007186", "content": "ফকল্যাণ্ড দ্বীপপুঞ্জের ইতিহাস (স্পেনীয়: Islas Malvinas) কমপক্ষে পাঁচশ বছরের প্রাচীন।  অষ্টাদশ শতাব্দীতে এখানে সক্রিয় অনুসন্ধান এবং উপনিবেশিকরণ সাধিত হয়েছিল। ফকল্যান্ড দ্বীপপুঞ্জ বিতর্কিত বিষয় হয়ে দাঁড়ায় কারণ ফরাসী, ব্রিটিশ, স্পেনীয় এবং আর্জেন্টাইনরা বিভিন্ন দফায় এর উপর তাদের দাবী পেশ করে। \nইউরোপীয়রা যখন দ্বীপপুঞ্জটি আবিষ্কার করে তখন দ্বীপগুলি ছিল জনবসতিহীন। ফ্রান্স ১৭৬৪ সালে দ্বীপপুঞ্জে একটি উপনিবেশ স্থাপন করে। ১৭৬৫ সালে একজন ব্রিটিশ অধিনায়ক ব্রিটেনের পক্ষে দ্বীপপুঞ্জটি দাবি করে। ১৭৭০ সালের গোড়ার দিকে এক জন স্পেনীয় সেনাপতি বুয়েনস আইরেস থেকে এখানে পাঁচটি জাহাজ এবং ১,৪০০ সৈন্য নিয়ে এসে ব্রিটিশদের পোর্ট এগমন্ট ত্যাগ করতে বাধ্য করেছিলেন। দ্বীপপুঞ্জে ব্রিটেন এবং স্পেন পরস্পরের বিরুদ্ধে প্রায় যুদ্ধে লিপ্ত হয়ে পড়েছিল। কিন্তু ব্রিটিশ সরকার সিদ্ধান্ত নিয়েছিল যে ১৭৭৪ সালে সাগর পারে বিদেশে তাদের বহু জনবসতির উপস্থিতি প্রত্যাহার করে নেবে। পূর্ব ফকল্যাণ্ডের পুয়ের্তো সোলাদাদে স্পেনের একটি সেনানিবাস ছিল। উপদ্বীপযুদ্ধ -এ  চাপের ফলে তারা মন্টেভিডিও থেকে ১৮১১ অবধি সেটি পরিচালনা করতে সরে আসতে বাধ্য হয়েছিল। ১৮৩৩ সালে ফকল্যাণ্ড দ্বীপপুঞ্জে ব্রিটিশরা ফিরে আসে। ১৯৮২ সালের ২ এপ্রিল আর্জেন্টিনা দ্বীপপুঞ্জটি আক্রমণ করে। ব্রিটিশরা একটি অভিযাত্রী সেনাদল পাঠিয়ে দিয়ে আর্জেন্টাইনদের আত্মসমর্পণ করতে বাধ্য করেছিল।\n\n\n== বিংশ শতাব্দী ==\n\n\n=== যোগাযোগ স্থাপন ===\n১৮৮০ এর দশকে ফকল্যাণ্ড দ্বীপপুঞ্জ সংস্থা সেখানে প্রথম টেলিফোন লাইন স্থাপন করলেও ফকল্যাণ্ড দ্বীপপুঞ্জ সরকার  তা গ্রহণ করেছিল বেশ ধীর গতিতে। ১৮৯৭ সাল পর্যন্ত কেপ পেমব্রোক বাতিঘর এবং পুলিশ এর মধ্যে একটি মাত্র টেলিফোন লাইন স্থাপন করা হয়েছিল। ১৯১১ সালে গুলিয়েলমো মার্কোনি একটি ওয়্যারলেস টেলিগ্রাফি স্টেশন স্থাপন করেন। এতে দ্বীপপুঞ্জের বিচ্ছিন্নতা ভেঙে দ্বীপবাসী মূলভূমি উরুগুয়েতে টেলিগ্রাম প্রেরণে সক্ষমতা লাভ করে। \nডারউইন এবং স্ট্যানলির মধ্যে জাহাজ কনসোর্ট অবতরণের খুঁটি সহ একটি (যোগাযোগ) লাইন টানা হয়েছিল। এর নির্মাণ শুরু হয়েছিল ১৯০৬ সালে এবং ১৯০৭ সালে শেষ হয়েছিল (দৈর্ঘ্য প্রায় ৫০ মাইল অথবা ৮০ কিলোমিটার)।  এই দ্বীপপুঞ্জের বেশিরভাগ প্রধান বসতিগুলিতেও লাইন স্থাপন অব্যাহত ছিল। ১৯২৭ সাল পর্যন্ত তাদের রক্ষণাবেক্ষণের জন্য দায়বদ্ধ ছিল ফকল্যাণ্ড দ্বীপপুঞ্জের পুলিশ বিভাগ। ১৯৫০ সালে রেডিও টেলিফোন চালু হওয়ার আগে পর্যন্ত জনবসতিগুলির মধ্যে যোগাযোগ নির্ভর করত টেলিফোন নেটওয়ার্কের উপর। যদিও টেলিফোন নেটওয়ার্ক সেখানে ১৯৮২ সাল অবধি অব্যাহত ছিল। ফ্যালকল্যাণ্ড যুদ্ধের পরে প্রথমবারের জন্য সরাসরি ডায়ালিংয়ের সুবিধা প্রদানের জন্য যখন একটি আর্থ স্টেশন স্থাপন করা হয়েছিল তখন এখানে টেলিযোগাযোগের নাটকীয়ভাবে উন্নতি ঘটে। ১৯৯৭ সালে একটি ইন্টারনেট পরিষেবা চালু করা হয়েছিল এবং ২০০২ সালের মধ্যে ফকলল্যান্ডের প্রায় ৯০% বাড়িতে ইন্টারনেট ব্যবহার চালু ছিল।\n\n\n== তথ্যসূত্র ==\n\n\n== বহিঃসংযোগ ==\n1987 American report by Richard D. Chenette, Lieutenant Commander, USN, laying out the history and background of the disputed claims\nSilas Duncan and the Falkland Islands' Incident  ওয়েব্যাক মেশিনে আর্কাইভকৃত ৫ অক্টোবর ২০১৮ তারিখে\nHistoria de las Relaciones Exteriores Argentinas, Obra dirigida por Carlos Escudé y Andrés Cisneros, desarrollada y publicada bajo los auspicios del Consejo Argentino para las Relaciones Internacionales (CARI), GEL/Nuevohacer (Buenos Aires), 2000.\nTimeline of Falklands Island history"}