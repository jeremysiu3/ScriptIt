{"pageid": 1321360, "title": "এম মকবুল হোসেন", "url": "https://bn.wikipedia.org/wiki?curid=1321360", "content": "রিয়ার অ্যাডমিরাল মোহাম্মদ মকবুল হোসেন, ছিলেন বাংলাদেশ নৌবাহিনীর একজন রিয়ার অ্যাডমিরাল। তিনি সহকারী নৌবাহিনী প্রধান (অপারেশন) ছিলেন। তিনি বাংলাদেশ কোস্ট গার্ডের মহাপরিচালক হিসেবেও দায়িত্ব পালন করেছেন। \n\n\n== প্রাথমিক জীবন এবং শিক্ষা ==\nঅ্যাডমিরাল মকবুল ১৯৬১ সালে টাঙ্গাইল জেলায় জন্মগ্রহণ করেন।\n১৯৭৯ সালের জানুয়ারি মাসে তিনি একজন অফিসার ক্যাডেট হিসেবে বাংলাদেশ নৌবাহিনীতে যোগ দেন এবং মার্শাল টিটো নেভাল একাডেমি, স্প্লিট, যুগোস্লাভিয়ার থেকে ৫ বছরের সাব-স্পেশালাইজেশন সহ তার ইউটি অফিসার/বেসিক কোর্স সম্পন্ন করেন। তিনি বাংলাদেশ নৌবাহিনীর নির্বাহী শাখায় ১ আগস্ট ১৯৮১ সালে কমিশন লাভ করেন।\nএডমিরাল মকবুল দেশে ও বিদেশে বিভিন্ন কোর্সে অংশগ্রহণ করেন। তিনি ১৯৯০ সালে ভারত থেকে অ্যান্টি সাবমেরিন ওয়ারফেয়ারের উপর বিশেষায়িত কোর্স করেন এবং ১৯৯৪ সালে ডিফেন্স সার্ভিসেস কমান্ড অ্যান্ড স্টাফ কলেজ, মিরপুর, ঢাকা থেকে স্নাতক হন।\nএছাড়াও তিনি দেশে ও বিদেশে জাতীয় ও আন্তর্জাতিক নিরাপত্তা বিষয়ক বিশেষ করে সামুদ্রিক নিরাপত্তা সংক্রান্ত বহু সেমিনার ও সিম্পোজিয়ামে অংশ নেন। \n\n\n== তথ্যসূত্র =="}