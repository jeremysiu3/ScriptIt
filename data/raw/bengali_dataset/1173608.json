{"pageid": 1173608, "title": "মার্কোস আলোনসো", "url": "https://bn.wikipedia.org/wiki?curid=1173608", "content": "মার্কোস আলোনসো মেন্দোসা (জন্ম: ২৮ ডিসেম্বর ১৯৯০) একজন পেশাদার ফুটবলার যিনি স্পেনীয় লা লিগার দল বার্সেলোনা এবং স্পেন জাতীয় দলের হয়ে বাম পার্শ্বীয় রক্ষণভাগের খেলোয়াড় হিসেবে খেলেন।\nআলোনসোর ফুটবলার জীবনের হাতেখড়ি হয় রিয়াল মাদ্রিদ এর যুব প্রকল্পে। ২০০৮ সালে রিয়াল মাদ্রিদ কাস্তিয়ার হয়ে তার পেশাদার ফুটবলার জীবন শুরু হয়। ২০০৯ সালে রিয়াল মাদ্রিদ মূল দলে তার অভিষেক হয়। কিন্তু রিয়াল মাদ্রিদের হয়ে তার পরবর্তীতে আর খেলার সুযোগ হয় নি। ২০১০ সালে তিনি ইংরেজ ক্লাব বোল্টন ওয়ান্ডারার্স এ যোগদান করেন। সেখানে তিন মৌসুম খেলার পর তিনি ইতালীয় ক্লাব ফিওরেন্তিনা তে যোগদান করেন। ২০১৩–১৪ মৌসুমের দ্বিতীয়ার্ধে তিনি ধারে ইংরেজ দ্বিতীয় বিভাগের দল  সান্ডারল্যান্ড এর হয়ে খেলেন। ২০১৬ সালে তিনি আবার ইংল্যান্ডে ফিরে আসেন চেলসির হয়ে খেলার জন্য। চেলসিতে আলোনসো তার ক্যারিয়ারের সবচেয়ে উজ্জ্বল সময় কাটান। এই ক্লাবের হয়ে তিনি একটি  প্রিমিয়ার লিগ শিরোপার পাশাপাশি একটি উয়েফা ইউরোপা লিগ, একটি উয়েফা চ্যাম্পিয়নস লিগ এবং একটি ফিফা ক্লাব বিশ্বকাপ জয়ের কৃতিত্ব অর্জন করেন। ২০২২ সালে তিনি স্পেনের ক্লাব বার্সেলোনায় যোগদান করেন।\nআলোনসো স্পেন অনূর্ধ্ব-১৯ দলের হয়ে খেলেছেন। ২০১৮ সালের ২৭ মার্চ আর্জেন্টিনার বিপক্ষে তার স্পেন জাতীয় দল-এ অভিষেক হয়। তিনি ২০২০–২১ উয়েফা নেশনস লিগ-এ রানার-আপ হওয়া স্পেন দলের অংশ ছিলেন।\n\n\n== পরিসংখ্যান ==\n\n\n=== ক্লাব ===\n১০ সেপ্টেম্বর ২০২২ পর্যন্ত হালনাগাদকৃত।\n\n\n=== আন্তর্জাতিক ===\n১২ জুন ২০২২ পর্যন্ত হালনাগাদকৃত।\n\n\n== অর্জন ও সম্মাননা ==\n\n\n=== ক্লাব ===\nসান্ডারল্যান্ড\nফুটবল লিগ কাপ রানার-আপ: ২০১৩–১৪\nচেলসি\nপ্রিমিয়ার লিগ: ২০১৬–১৭\nএফএ কাপ: ২০১৭–১৮; রানার-আপ: ২০১৬–১৭, ২০১৯–২০, ২০২০–২১, ২০২১–২২\nউয়েফা চ্যাম্পিয়নস লিগ: ২০২০–২১\nউয়েফা ইউরোপা লিগ: ২০১৮–১৯\nউয়েফা সুপার কাপ: ২০২১\nফিফা ক্লাব বিশ্বকাপ:২০২১\nফুটবল লিগ কাপ রানার-আপ: ২০১৮–১৯, ২০২১–২২\n\n\n=== জাতীয় ===\nস্পেন\nউয়েফা নেশনস লিগ রানার-আপ: ২০২০–২১\n\n\n=== ব্যক্তিগত ===\nপিএফএ বর্ষসেরা দল: ২০১৭–১৮ প্রিমিয়ার লিগ\n\n\n== তথ্যসূত্র =="}