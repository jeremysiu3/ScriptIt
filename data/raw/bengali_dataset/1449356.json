{"pageid": 1449356, "title": "আলেসসান্দ্রো বুয়োনজোর্নো", "url": "https://bn.wikipedia.org/wiki?curid=1449356", "content": "আলেসসান্দ্রো বুয়োনজোর্নো (ইতালীয়: Alessandro Buongiorno; জন্ম: ৬ জুন ১৯৯৯) হলেন একজন ইতালীয় পেশাদার ফুটবল খেলোয়াড়। তিনি বর্তমানে ইতালীয় ক্লাব তোরিনো এবং ইতালি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৬ সালে, বুয়োনজোর্নো ইতালি অনূর্ধ্ব-১৮ দলের হয়ে ইতালির বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত ইতালির বয়সভিত্তিক দলের হয়ে খেলার পর, তিনি ২০২৩ সালে ইতালির হয়ে আন্তর্জাতিক পর্যায়ে অভিষেক করেছেন; ইতালির জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআলেসসান্দ্রো বুয়োনজোর্নো ১৯৯৯ সালের ৬ই জুন তারিখে ইতালির তুরিনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবুয়োনজোর্নো ইতালি অনূর্ধ্ব-১৮, ইতালি অনূর্ধ্ব-১৯, ইতালি অনূর্ধ্ব-২০ এবং ইতালি অনূর্ধ্ব-২১ দলের হয়ে খেলার মাধ্যমে ইতালির প্রতিনিধিত্ব করেছেন। ২০১৬ সালের ৭ই অক্টোবর তারিখে তিনি নেদারল্যান্ডস অনূর্ধ্ব-১৮ দলের বিরুদ্ধে ম্যাচে ইতালি অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ইতালির বয়সভিত্তিক দলের হয়ে তিনি প্রায় ৫ বছরে ২৮ ম্যাচে অংশগ্রহণ করে ২টি গোল করেছেন।\n২০২৩ সালের ১৮ই জুন তারিখে, ২৪ বছর ও ১২ দিন বয়সে, বাম পায়ে ফুটবল খেলায় পারদর্শী বুয়োনজোর্নো নেদারল্যান্ডসের বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে ইতালির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৩ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ইতালি ৩–২ গোলের ব্যবধানে জয়লাভ করেছিল। ইতালির হয়ে অভিষেকের বছরে বুয়োনজোর্নো সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআলেসসান্দ্রো বুয়োনজোর্নো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেসসান্দ্রো বুয়োনজোর্নো  (ইংরেজি)  \nসকারবেসে \nবিডিফুটবলে \nইইউ-ফুটবলে \nট্রান্সফারমার্কেটে আলেসসান্দ্রো বুয়োনজোর্নো (ইংরেজি) \nওয়ার্ল্ডফুটবল.নেটে আলেসসান্দ্রো বুয়োনজোর্নো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}