{"pageid": 1338380, "title": "পোইক্কাল কুথিরাই আট্টম", "url": "https://bn.wikipedia.org/wiki?curid=1338380", "content": "পোইক্কাল কুথিরাই আট্টম অথবা পূরবী অট্টম হল ভারতের তামিলনাড়ু রাজ্যের একটি লোক নৃত্য। তামিল ভাষায় পোই কথার অর্থ হল মিথ্যা, কাল কথার অর্থ হল পদ এবং কুথিরাই কথার অর্থ হল ঘোড়া। এই তিন শব্দের মিলনে পোইক্কাল কুথিরাই -এর উতপত্তি। পোইক্কাল কুথিরাই আট্টম অর্থাৎ নকল ঘোড়ার পায়ের নাচ। এই নাচে নর্তক এক বিশেষভাবে তৈরী নকল ঘোড়া ব্যবহার করে যার পিঠের মাঝে একটি বেশ মানুষের পরিধির সমান বড় ছিদ্র থাকে। এই ছিদ্রের মধ্যে নিজের পা ও দেহের নিম্নাংশ ঢুকিয়ে দিয়ে নর্তক নৃত্য পরিবেশন করে।\n\n\n== উপকরণ ==\nপুতুল ঘোড়ার কাঠামো প্রস্তুত হয় হাল্কা ওজনের উপকরন যেমন, পাট, কার্ডবোর্ড, কাগজ এবং কাচ দিয়ে। পুতুল ঘোড়ার কাঠামোটিকে বড় ঝুলের বর্ণময় কাপড় পরানো হয় যাতে সেই কাপড়ে নৃত্যে অংশগ্রহনকাড়ী নর্তকের পা অব্ধি ঢেকে যায়। নর্তকরা তাদের পায়ে নকল কাঠের পা বেঁধে রাখে যাতে নাচের সময় মেঝেতে পদক্ষেপন কলে ঘোড়ার খুরের মতো আওয়াজ হয়। নর্তকদের হাতে হয় তরোয়াল,না হয় চাবুক থাকে।\n\n\n== নৃত্য প্রদর্শন ও বাদ্যযন্ত্র ==\nএই লোকনৃত্য পরিবেশনের জন্য অনেক প্রশিক্ষণ ও দক্ষতার প্রয়োজন। পুরুষ ও মহিলা উভ্যেই এই নাচে অংশগ্রহন করতে পারে। এই লোকনৃত্য ভগবান আইয়ানার পূজার সাথে যুক্ত এবং প্রধানত তাঞ্জাভুর অঞ্চলে এটি প্রচলিত। একজোড়া নর্তক রাজা এবং রাণীর বেশ ধারণ করে এই নৃত্য পরিবেশন করে। কখনও কখনও তারা নৃত্যের সময় মল্লক্রীড়া লিপ্ত হয় এবং  ঘন্টার পর ঘন্টা এভাবেই দর্শকদের বিনোদন দিতে থাকে। নৃত্য প্রদর্শনের সময় কুন্ডালম, নাইয়ান্দি মেলম, থাভিল, নাদাস্বরাম, পাম্বাই এবং থালামের মতো বাদ্যযন্ত্র বাজানো হয়।\nপোইক্কাল কুথিরাই আট্টম প্রতিবছর ভারতের রাজধানি নয়াদিল্লীতে অনুষ্ঠিত প্রজাতন্ত্র দিবসের অনুষ্ঠানের অন্যতম আকর্ষণ।\n\n\n== তথ্যসূত্র =="}