{"pageid": 1126585, "title": "১৯৬৪–৬৫ বুন্দেসলিগা", "url": "https://bn.wikipedia.org/wiki?curid=1126585", "content": "১৯৬৪–৬৫ বুন্দেসলিগা পশ্চিম জার্মানির পেশাদার ফুটবল লিগের শীর্ষ স্তর বুন্দেসলিগার দ্বিতীয় মৌসুম ছিল। এই মৌসুমটি ১৯৬৪ সালের ২২শে আগস্ট তারিখে শুরু হয়ে ১৯৬৫ সালে ১৫ই মে তারিখে সম্পন্ন হয়েছিল। শালকের জার্মান রক্ষণভাগের খেলোয়াড় এগন হর্স্ট এই মৌসুমের প্রথম গোল করেছিলেন।\nকলন বুন্দেসলিগার পূর্ববর্তী আসরের চ্যাম্পিয়ন, যারা ১৯৬৩–৬৪ মৌসুমে ৪৫ পয়েন্ট অর্জন করে এই প্রতিযোগিতার ইতিহাসে প্রথমবারের মতো শিরোপা জয়লাভ করেছিল।\nএই মৌসুমে ৪১ পয়েন্ট অর্জন করে ভেয়ার্ডার ব্রেমেন প্রথমবারের বুন্দেসলিগা এবং জার্মান শিরোপা জয়লাভ করেছিল। ১৮৬০ মিউনিখের জার্মান আক্রমণভাগের খেলোয়াড় রুডলফ ব্রুনেনমাইয়ার ২৪ গোল করে এই মৌসুমের শীর্ষ গোলদাতার পুরস্কার জয়লাভ করেছিলেন।\n\n\n== প্রতিযোগিতার ধরন ==\nপ্রতিটি ক্লাব একে অপরের বিরুদ্ধে দুটি করে ম্যাচ খেলেছিল, একটি নিজেদের মাঠে এবং অপরটি প্রতিপক্ষ দলের মাঠে। ক্লাবগুলো একটি জয়ের জন্য দুই পয়েন্ট এবং ড্রয়ের জন্য এক পয়েন্ট করে অর্জন করেছিল। যদি দুই বা ততোধিক দল সমান পয়েন্ট অর্জন করে থাকে, তবে পয়েন্ট তালিকায় তাদের অবস্থান গড় গোল দ্বারা নির্ধারণ করা হয়েছিল। সর্বাধিক পয়েন্ট অর্জনকারী ক্লাবটি চ্যাম্পিয়ন হিসেবে শিরোপা জয়লাভ করেছিল এবং সর্বনিম্ন পয়েন্ট অর্জনকারী দুটি ক্লাব তাদের নিজ নিজ আঞ্চলিক লিগে অবনমিত হয়েছিল।\n\n\n== দল ==\n১৯৬৩–৬৪ মৌসুম শেষে প্রয়সেন মুনস্টার এবং জারব্রুকেন মৌসুমে সর্বনিম্ন পয়েন্ট অর্জন করে পয়েন্ট তালিকার সর্বনিম্ন অবস্থানে থাকা দুই ক্লাব হিসেবে সরাসরি অবনমিত হয়েছিল। অন্যদিকে, তাদের বদলে হানোফার ৯৬ এবং বরুসিয়া নয়কির্খেন বুন্দেসলিগায় উন্নীত হয়েছিল। পূর্ববর্তী মৌসুমের মতো এই মৌসুমেও ১৬টি ক্লাব প্রতিদ্বন্দ্বিতা করেছিল।\n\n\n== পয়েন্ট তালিকা ==\n\n\n== ফলাফল ==\n\n\n== শীর্ষ গোলদাতা ==\n\n\n== তথ্যসূত্র ==\n\n\n== বহিঃসংযোগ ==\nডিএফবি আর্কাইভে ১৯৬৪–৬৫ বুন্দেসলিগা (জার্মান)"}