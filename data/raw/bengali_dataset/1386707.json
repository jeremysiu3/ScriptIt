{"pageid": 1386707, "title": "অংশুমান (হিন্দুধর্ম)", "url": "https://bn.wikipedia.org/wiki?curid=1386707", "content": "অংশুমান (সংস্কৃত: अंशुमान्) হিন্দুধর্মে সূর্যবংশ রাজবংশের একজন রাজা। অসমঞ্জসের পুত্র, অংশুমান তার পিতামহ রাজা সাগরের মৃত্যুর পর অযোধ্যার রাজা হন। অংশুমানের নাতি, ভগীরথ, স্বর্গ থেকে গঙ্গার প্রবাহ নামিয়ে আনেন।\n\n\n== কিংবদন্তি ==\n\n\n=== যজ্ঞ ===\nরাজা সগর যখন অশ্বমেধ যজ্ঞ করেন, তখন ইন্দ্র যজ্ঞের ঘোড়াটি চুরি করেন। সাগর তার ৬০,০০০ ছেলেকে বলে (যার মধ্যে অংশুমানের বাবা, অসমঞ্জসও ছিল) গিয়ে সেটা নিয়ে আসতে। পুত্ররা পাতালের উদ্দেশে যাত্রা করে, এবং ধ্যানরত ঋষি কপিলের পাশে ঘোড়াটিকে বাঁধা অবস্থায় দেখতে পায়। ঋষির তপস্যায় বিঘ্নিত করে পুত্ররা তাদের আবিষ্কারের উপর একটি মহা হট্টগোলের সৃষ্টি করে। ফলস্বরূপ, কপিল তার জ্বলন্ত চোখ দিয়ে তাদের পুড়িয়ে ছাই করে দেয়। যখন সাগরের ছেলেরা ফিরে আসল না, তখন তিনি তার নাতি অংশুমানকে অনুরোধ করেন তাদের খোঁজ করতে।\n\n\n=== আবিষ্কার ===\nঅংশুমান তার বাবা এবং চাচারা যে পথ ধরে পাতালে গিয়েছিলেন সেই পথ অনুসরণ করে। সেখানে তিনি ঋষি কপিল ও ঘোড়াটি দেখতে পান। তিনি সম্মানের সাথে তার কাছে যান এবং তার পরিবারের সদস্যদের অবস্থান সম্পর্কে জিজ্ঞাসা করেন। যখন বলা হয় যে তারা পুড়ে ছাই হয়ে গেছে, তখন তিনি শোকাহত হয়ে ওঠেন, যেহেতু তার বাবা এবং চাচারা সঠিক অন্ত্যেষ্টিক্রিয়া সম্পন্ন না হওয়ার কারণে এখন স্বর্গ লাভ করতে অক্ষম হবেন। কপিল অংশুমানকে বলেন যে কেবল তার অনাগত নাতি ভগীরথই গঙ্গাকে স্বর্গ থেকে নামিয়ে আনতে পারে। অংশুমান এই দুর্ভাগ্যজনক খবরটি সগরকে জানায়, যে শোকাহত হয়।\nরাজা সগর গঙ্গা নদীকে পৃথিবীতে আনার কোনো সমাধান খুঁজে পাননি এবং ৩০ হাজার বছর ধরে তার রাজ্য শাসন করার পর শেষ পর্যন্ত মারা যান। পরম্পরা অনুসারে, জনগণ এবং মন্ত্রীরা তখন অংশুমানকে তাদের রাজা হিসাবে স্থাপন করেছিলেন।\nঅংশুমানের পরে স্থলাভিষিক্ত হন তার ছেলে দিলীপ।\n\n\n== তথ্যসূত্র =="}