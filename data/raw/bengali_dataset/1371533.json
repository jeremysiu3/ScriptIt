{"pageid": 1371533, "title": "তৈরি পোশাক", "url": "https://bn.wikipedia.org/wiki?curid=1371533", "content": "তৈরি পোশাক বলতে একক ব্যক্তির জন্য না বানিয়ে বরং শিল্পকারখানায় কিছু প্রমিত মাপে গণহারে উৎপাদিত ও সম্পূর্ণরূপে পরিধানের জন্য প্রস্তুত অবস্থায় বিক্রীত পোশাককে বোঝায়। \nতৈরি পোশাক একক ব্যক্তির জন্য নকশা বা সেলাই করা হয় না, বরং বিভিন্ন মাপ বা আকারে গণহারে কারখানায় উৎপাদন করা হয় এবং ঐ অবস্থাতেই বিক্রয় করা হয়, তা ক্রেতার জন্য সম্পূর্ণ লাগসই হোক বা না হোক। এর বিপরীতে মাপসই পোশাক ও ফরমায়েশি পোশাক কোনও নির্দিষ্ট একক ব্যক্তির দেহের আকৃতির সাথে আংশিক বা সম্পূর্ণ লাগসই করে দস্তুরমাফিক (customized) মাপ ও চাহিদা অনুযায়ী দর্জির হাতে বানানো হয়। \nবেশভূষাশৈলী শিল্পখাতে (ফ্যাশন ইন্ডাস্ট্রি) বেশভূষাশৈলী নকশাবিদেরা প্রতি মৌসুমে পরিধানের জন্য প্রস্তুত পোশাক নকশা করেন যেগুলি কিছু প্রমিত বা আদর্শ মাপে এমনভাবে বানানো হয়, যাতে সিংহভাগ মানুষের দেহে সেগুলি লাগসই হয়। তারা প্রমিত বিন্যাস, কারখানার সরঞ্জাম ও অধিকতর দ্রুত পোশাকনির্মাণ কৌশল ব্যবহার করে, ফলে ঐসব পোশাক তৈরির খরচ দর্জির দ্বারা সেলাইকৃত পোশাকের চেয়ে অনেক কম হয়। \nতৈরি পোশাককে ইংরেজিতে রেডি-মেড (অর্থাৎ \"পরার জন্য প্রস্তুত হিসেবে বানানো), রেডি-টু-ওয়্যার (ready-to-wear, সংক্ষেপে RTW, অর্থাৎ \"পরার জন্য প্রস্তুত\"), অফ-দ্য-র‍্যাক (off-the-rack \"তাক থেকে নিয়ে পরার\"\"), অফ-দ্য-পেগ (off-the-peg, \"আংটা থেকে তুলে নিয়ে পরার\") এবং ফরাসিতে প্রেতাপর্তে (prêt-à-porter, অর্থাৎ \"পরার জন্য প্রস্তুত\") বলা হয়। \n\n\n== তথ্যসূত্র ==\n\nটেমপ্লেট:ঐতিহাসিক পোশাক"}