{"pageid": 1053893, "title": "জানলুকা মানচিনি", "url": "https://bn.wikipedia.org/wiki?curid=1053893", "content": "জানলুকা মানচিনি (ইতালীয়: Gianluca Mancini, ইতালীয় উচ্চারণ: [dʒanˈluːka manˈtʃiːni]; জন্ম: ১৭ এপ্রিল ১৯৯৬) হলেন একজন ইতালীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লিগের শীর্ষ স্তর সেরিয়ে আ-এর ক্লাব রোমা এবং ইতালি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলে থাকেন।\n২০১৭ সালে, মানচিনি ইতালি অনূর্ধ্ব-২১ দলের হয়ে ইতালির বয়সভিত্তিক পর্যায়ে অভিষেক করেছিলেন। প্রায় ২ বছর যাবত ইতালির বয়সভিত্তিক দলের হয়ে খেলার পর, তিনি ২০১৯ সালে ইতালির হয়ে আন্তর্জাতিক পর্যায়ে অভিষেক করেছেন; ইতালির জার্সি গায়ে তিনি এপর্যন্ত ৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজানলুকা মানচিনি ১৯৯৬ সালের ১৭ই এপ্রিল তারিখে ইতালির পোন্তেদেরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nজানলুকা মানচিনি – ফিফা প্রতিযোগিতার রেকর্ড (ইংরেজি) \nজানলুকা মানচিনি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জানলুকা মানচিনি  (ইংরেজি)  \nসকারবেসে জানলুকা মানচিনি (ইংরেজি) \nবিডিফুটবলে জানলুকা মানচিনি  (ইংরেজি)  \nট্রান্সফারমার্কেটে জানলুকা মানচিনি (ইংরেজি) \nওয়ার্ল্ডফুটবল.নেটে জানলুকা মানচিনি (ইংরেজি) \nইএসপিএন এফসিতে জানলুকা মানচিনি (ইংরেজি) \nন্যাশনাল-ফুটবল-টিমস.কমে জানলুকা মানচিনি (ইংরেজি)"}