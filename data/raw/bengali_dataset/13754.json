{"pageid": 13754, "title": "ঈগলস (ব্যান্ড)", "url": "https://bn.wikipedia.org/wiki?curid=13754", "content": "ঈগ্‌ল্‌স মার্কিন যুক্তরাষ্ট্রের এক সুবিখ্যাত রক ব্যান্ড। এটি ১৯৭১ সালে লস অ্যাঞ্জেলেসে প্রতিষ্ঠিত হয়। এর প্রতিষ্ঠাতা সদস্যরা ছিলেন গ্লেন ফ্রে (গিটার ও ভোকাল), ডন হেন্‌লি (ড্রাম ও ভোকাল), বার্নি লিডন (গিটার ও ভোকাল) এবং র‍্যান্ডি মেইসনার (বেজ গিটার ও ভোকাল)। তাদের সবচেয়ে জনপ্রিয় গানের মধ্যে রয়েছে \"হোটেল ক্যালিফোর্নিয়া\", টেইক ইট ইজি, টেকিলা সানরাইজ, ইত্যাদি। পাঁচটি শীর্ষ একক গান, ছয়টি শীর্ষ অ্যালবাম, ছয়টি গ্র্যামি পুরস্কার ও পাঁচটি আমেরিকান মিউজিক পুরস্কারপ্রাপ্ত ঈগলস ১৯৭০-এর দশকের সবচেয়ে সফল সঙ্গীত দল। বিংশ শতাব্দীর শেষের দিকে তাদের দুটি অ্যালবাম 'দেয়ার গ্রেটেস্ট হিট্‌স (১৯৭১-১৯৭৫) ও হোটেল ক্যালিফোর্নিয়া রক ইতিহাসের শীর্ষ ২০ বহুল বিক্রিত অ্যালবামের তালিকায় স্থান করে নেয়। হোটেল ক্যালিফোর্নিয়া রোলিং স্টোন-এর \"সর্বকালের সেরা ৫০০ অ্যালবাম\" তালিকায় ৩৭তম স্থান অধিকার করে এবং ব্যান্ড দলটি এই ম্যাগাজিনের ২০০৪ সালে করা সর্বকালের সেরা ১০০ শিল্পী তালিকায় ৭৫তম স্থান অধিকার করে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nকার্লিতে দি ঈগলস (ইংরেজি)"}