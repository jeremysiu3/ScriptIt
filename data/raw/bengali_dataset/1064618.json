{"pageid": 1064618, "title": "নলিনীরঞ্জন সেনগুপ্ত", "url": "https://bn.wikipedia.org/wiki?curid=1064618", "content": "নলিনীরঞ্জন সেনগুপ্ত  (১৮৮৯ ― ১৯৭৩) একজন বাঙালি মানবদরদী চিকিৎসাবিদ ও ধর্মপ্রচারক।\n\n\n== জীবনী ==\nনলিনীরঞ্জন উত্তর ২৪ পরগণা জেলার হালিসহরে জন্মগ্রহণ করেন। ১৯১১ সালে কলিকাতা বিশ্ববিদ্যালয় থেকে এম.বি. পাশ করেন এবং ১৯১৪ সালে এম.ডি হন। প্রথম কয়েক বছর তিনি কলিকাতা মেডিক্যাল কলেজে নিযুক্ত ছিলেন। পরে স্বাধীন চিকিৎসা শুরু করে অল্পদিনের মধ্যেই কলকাতার সুপ্রসিদ্ধ ডাক্তার হিসাবে বিপুল খ্যাতি অর্জন করেন, বিনামূল্যে বহুজনের চিকিৎসা করতেন। চিকিৎসা বিজ্ঞানের বিভিন্ন ধারা বিশেষত করোনারি থ্রমবসিস এবং পালমোনারি এমবলিজম সম্পর্কে তাঁর বেশ কয়েকটি গুরুত্বপূর্ণ প্ৰবন্ধ আছে। হিন্দুধর্মের মূলতত্ত্ব প্রচারের উদ্দেশ্যে শাস্ত্রধর্মপ্রচার সভার প্রতিষ্ঠা করেন নলিনীরঞ্জন সেনগুপ্ত। ভারতে ও ভারতের বাইরে এই সভার প্রায় ৪০০ টি শাখা বিদ্যমান। তিনি অকৃতদার ছিলেন।\n\n\n== তথ্যসূত্র =="}