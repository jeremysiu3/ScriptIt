{"pageid": 1355379, "title": "তিং লিরেন", "url": "https://bn.wikipedia.org/wiki?curid=1355379", "content": "তিং লিরেন (চীনা: 丁立人; ফিনিন: Dīng Lìrén; আ-ধ্ব-ব:[tíŋ lîʐə̌n];  জন্ম ২৪শে অক্টোবর, ১৯৯২) একজন চীনা গ্র্যান্ডমাস্টার দাবাড়ু ও দাবার ১৭তম বিশ্ব শিরোপাধারী (বিশ্ব দাবা চ্যাম্পিয়ন)। তিনি চীনের ইতিহাসের সবচয়ে বেশি রেটিংপ্রাপ্ত দাবাড়ু। তিনি তিন বার চীনের জাতীয় শিরোপা জয় করেন। তিনি প্রথম চীনা হিসেবে ফিদে বিশ্ব মর্যাদাক্রয়ে ২৮০০ ইলো রেটিং মাইলফলকটি অতিক্রম করেন। ২০১৬ সালের জুলাই মাসে দ্রুতগতির ঝটিকা দাবা (ব্লিৎস চেস) শ্রেণীর খেলায় তার রেটিং ছিল ২৮৭৫, যা ছিল সেসময় বিশ্বের সর্বোচ্চ রেটিং।\nতিং ২০১৭ সালের আগস্ট থেকে ২০১৮ সালের নভেম্বর মাস পর্যন্ত ধ্রুপদী দাবা খেলায় ২৯টি জয় ও ৭১টি অমীমাংসিত খেলা নিয়ে টানা মোট ১০০টি খেলায় অপরাজিত ছিলেন, যা উচ্চস্তরের দাবার ইতিহাসে এক অভূতপূর্ব ঘটনা বা রেকর্ড ছিল। তবে ২০১৯ সালে ম্যাগনাস কার্লসেন সেটি ভঙ্গ করেন। তিনি ২০২২ সালে রুশ দাবাড়ু ইয়ান নিয়েপোমনিয়াশি-র পেছনে থেকে ক্যান্ডিডেট টুর্নামেণ্ট ২০২২-এ দ্বিতীয় স্থান লাভ করেন, কিন্তু ২০২৩ সালে ইয়ানকে পরাজিত করে বিশ্ব শিরোপা জয় করেন। পূর্ববর্তী শিরোপাধারী ম্যাগনাস কার্লসেন শিরোপা রক্ষা করতে অস্বীকৃতি জানালে তিং ও ইয়ানের মধ্যে এই শিরোপা নির্ধারণী খেলাগুলি হয়। প্রথম ১৪টি খেলা শেষে প্রত্যেকে ৩টি করে জয় লাভ করেন। শেষে টাইব্রেকার খেলায় জিতে তিং বিশ্ব শিরোপা বিজয় করেন।\n\n\n== খেলোয়াড়ী জীবন ==\n\n\n=== বিশ্ব শিরোপা বিজয় ===\nতিং ২০২৩ সালে একটি দ্রুতগতির দাবা খেলার টাইব্রেকার ধারাবাহিকের ৪র্থ খেলায় কালো হিসেবে খেলে রুশ দাবাড়ু ইয়ান নিয়েপোমনিয়াশিকে পরাজিত করে বিশ্ব শিরোপা বিজয় করেন।\n\n\n== টীকা ==\n\n\n== তথ্যসূত্র =="}