{"pageid": 11683, "title": "শিবগঞ্জ উপজেলা, বগুড়া", "url": "https://bn.wikipedia.org/wiki?curid=11683", "content": "শিবগঞ্জ উপজেলা বাংলাদেশের বগুড়া জেলার অন্তর্গত একটি উপজেলা। বাংলার প্রাচীন পুন্ড্র জনপদের রাজধানী পুন্ড্রনগর (বর্তমান নাম মহাস্থানগড়) এই উপজেলাতেই অবস্থিত।\n\n\n== অবস্থান ও আয়তন ==\nএটি বগুড়া শহর থেকে ১৯ কিঃমিঃ উত্তর পশ্চিম দিকে করতোয়া, নাগর ও গাংনাই নদীর তীরে অবস্থিত। এর মোট আয়তন প্রায় ৩১৫.৩৩ বর্গ কিলোমিটার। এ উপজেলার উত্তরে গাইবান্ধা জেলার গোবিন্দগঞ্জ উপজেলা, দক্ষিণে বগুড়া সদর উপজেলা ও কাহালু উপজেলা ও দুপচাঁচিয়া উপজেলা, পূর্বে সোনাতলা উপজেলা ও গাবতলী উপজেলা, পশ্চিমে জয়পুরহাট জেলার কালাই উপজেলা ও ক্ষেতলাল উপজেলা। স্থলভাগের দিক থেকে এটি বগুড়া জেলার সর্ববৃহৎ উপজেলা।\n\n\n== প্রশাসনিক এলাকা ==\nশিবগঞ্জ উপজেলায় একটি থানা ও একটি পৌরসভাসহ (শিবগঞ্জ পৌরসভা) মোট ১২ টি ইউনিয়ন পরিষদ ও ৪৩৬ টি গ্রামের সমন্বয়ে গঠিত। ইউনিয়ন পরিষদগুলো হলঃ \n\n\n== ইতিহাস ==\nপুর্বে শিবগঞ্জ উপজেলা ছিল হিন্দু অধ্যুষিত এলাকা। সে সময় এ এলাকায় হিন্দুদের পুজাপার্বনের জন্য অসংখ্য শিবমন্দির ছিল। শিবমন্দিরকে কেন্দ্র করে বন্দর-গঞ্জ গড়ে উঠে। যার ফলশ্রূতিতে পরবর্তীতে এ উপজেলার নাম হয় শিবগঞ্জ। এ উপজেলা গঠিত হয় ১৯৮৩ সালের ২৪ মার্চ।\n\n\n== জনসংখ্যার উপাত্ত ==\n২০১১ সালের আদমশুমারি অনুযায়ী শিবগঞ্জ উপজেলার মোট জনসংখ্যা ৪,২৭,৯১৩ জন (প্রায়)। যার ২,০২,৩৮৬ জন (প্রায়) জন পুরুষ ও ২,২৫,৫২৭ জন (প্রায়) জন নারী। প্রতি কিলোমিটারে জনসংখ্যার ঘনত্ব ১,৮৪৮ জন। শিবগঞ্জ উপজেলার মোট ভোটার সংখ্যা ২,৪৫,৬৪৪ জন। এর মধ্যে পুরুষ ভোটার ১,১৭,৫৪০ জন ও মহিলা ভোটার ১,২৮,১০৪ জন।\n\n\n== শিক্ষা ==\nশিক্ষার হার ৬৫% (পুরুষ ৬৮% মহিলা ৬২%)। এ উপজেলায় সরকারি প্রাথমিক বিদ্যালয় আছে ১৫৭ টি, উচ্চ বিদ্যালয়ের সংখ্যা ৪৪ টি, আলিম, ফাজিল ও কামিল মাদ্রাসা আছে ২৭ টি এবং কলেজ আছে ১০ টি।\nসাদুরিয়া রাহমানিয়া আলিম মাদ্রাসা উপজেলার অন্যতম একটি পুরাতন মাদ্রাসা।\n\n\n== অর্থনীতি ==\nশিবগঞ্জের অর্থনীতি মূলত কৃষি নির্ভর। এখানে প্রচুর ধান ও আলু চাষ হয়। অন্যান্য ফসলের মধ্য রয়েছে ভুট্টা, গম, কলা,পাট ইত্যাদিসহ নানান দেশী-বিদেশি শাক সবজি। এছাড়া এখানে প্রচুর মাছ চাষ হয়।\n\n\n== একাত্তরের মুক্তিযুদ্ধ ==\n১৯৭১ সালের ৪ এপ্রিল পাকবাহিনী ময়দানহাটার এক পরিবারের ১৬ জন সদস্যকে হত্যা করে। এছাড়া পাঁচপীর সরলপুর গ্রামে পাকবাহিনী ও মুক্তিযোদ্ধাদের মধ্যে সম্মুখ লড়াইয়ে একজন মুক্তিযোদ্ধা শহীদ হন।\n\n\n== দর্শনীয় স্থান ==\n\nমহাস্থানগড়, পুন্ড্রবর্ধন প্রাচীনতম নগরী\nসরকার মহল, দেউলি ইউনিয়ন\nপ্রত্নতাত্ত্বিক জাদুঘর, মহাস্থান\nহযরত শাহ সুলতান মাহমুদ বলখী (র:) এর মাজার শরীফ\nভাসু বিহার\nবিহার ধাপ\nবিউটি ওয়াটার পার্ক\nশীলাদেবীর ঘাট\nগোবিন্দ ভিটা ও পরশুরামের প্রাসাদ\nজিয়ৎ কূপ ও মানকলির কুন্ড\nমসলা গবেষণা কেন্দ্র\n\n\n== উল্লেখযোগ্য ব্যক্তি ==\nপ্রফুল্ল চাকী (১৮৮৮-১৯০৮), ব্রিটিশ বিরোধী আন্দলনের নেতা।\nএম. আর. আখতার মুকুল (১৯২৯-২০০৪), লেখক এবং সাংবাদিক।\nমোজাফফর হোসেন (১৯৪৩-২০১৮), প্রাদেশিক পরিষদের সদস্য, প্রথম জাতীয় সংসদ সদস্য, তৃতীয় জাতীয় সংসদ সদস্য ও প্রতিমন্ত্রী।\nমাহমুদুর রহমান মান্না, বাংলাদেশী রাজনীতিবিদ, সভাপতি-নাগরিক ঐক্য ৷\nডা রেজাউল আলম জুয়েল  স্বনামধন্য চিকিৎসক ও রাজনীতিবিদ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় শিবগঞ্জ উপজেলা, বগুড়া\nদাপ্তরিক ওয়েবসাইট"}