{"pageid": 1122509, "title": "বানৌজা খান জাহান আলী (২০১৫)", "url": "https://bn.wikipedia.org/wiki?curid=1122509", "content": "বাংলাদেশ নৌবাহিনী জাহাজ (সংক্ষেপেঃ বানৌজা) খান জাহান আলী বাংলাদেশ নৌবাহিনীর তেলবাহী জাহাজ। জাহাজটি ২০১৪ সালে আনন্দ শিপইয়ার্ড কর্তৃক নির্মাণের পর বাংলাদেশ নৌবাহিনীকে হস্তান্তর করে এবং ২০১৫ সালে এটি কমিশন লাভ করে। এটি ছিল বাংলাদেশে নির্মিত প্রথম তেলবাহী জাহাজ। একই নামে বাংলাদেশ নৌবাহিনীর আরেকটি তেলবাহী জাহাজ ছিল, যা এই জাহাজটির কমিশন লাভের বছর অবসরে পাঠানো হয়।\n\n\n== ইতিহাস ==\nআনন্দ শিপইয়ার্ড এন্ড স্লিপওয়েজ নারায়ণগঞ্জের মেঘনাঘাটে তেলবাহী জাহাজটি তৈরী করে এবং ২০১৪ সালের ৬ নভেম্বর বাংলাদেশ নৌবাহিনীর কাছে হস্তান্তর করে। ২০১৫ সালের ৬ সেপ্টেম্বরে বাগেরহাটের মোংলায় বাংলাদেশ নৌবাহিনীর দীগরাজ নৌ-ঘাঁটিতে বানৈজা খান জাহান আলী নামে কমিশন লাভ করে।  \n\n\n== বৈশিষ্ট্য ও সক্ষমতা ==\nবানৈজা খান জাহান আলী-এর খালি অবস্থায় ওজন ২৭৭৪ টন, পূর্ণ অবস্থায় ৪০০০ টন। দৈর্ঘ্য ৭৯.৮৫ মিটার, ড্রাফট ৫.২০ মিটার, সাধারণ নিমজ্জন ৬.৫০ মিটার। ৩৭জন নাবিক নিয়ে পূর্ণ তেলবাহী অবস্থায় এটির গতিবেগ ঘন্টায় ২৪. কিলোমিটার। চলমান অবস্থায় এটি পাশাপাশি দুটি যুদ্ধজাহাজকে তেল সরবরাহে সক্ষম।\n\n\n== তথ্যসূত্র =="}