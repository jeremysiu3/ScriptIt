{"pageid": 1072758, "title": "ওভিদিউ হাতেগান", "url": "https://bn.wikipedia.org/wiki?curid=1072758", "content": "ওভিদিউ আলিন হাতেগান (রোমানীয়: Ovidiu Hațegan; জন্ম: ১৪ জুলাই ১৯৮০) হলেন একজন রোমানীয় পেশাদার ফুটবল রেফারি, যিনি মূলত লিগা ১ এবং ফিফার আন্তর্জাতিক রেফারি হিসেবে দায়িত্ব পালন করছেন।\n\n\n== রেফারি ==\nআরাদে জন্মগ্রহণ করা হাতেগান, ২০০৮ সালে ফিফার রেফারি হয়েছিলেন। তিনি উয়েফা ইউরো ২০১২ এবং ২০১৪ ফিফা বিশ্বকাপ বাছাইপর্বের রেফারি হিসেবে দায়িত্ব পালন করেছিলেন। ২০১৩ সালে, উয়েফার তৎকালীন প্রেসিডেন্ট মিশেল প্লাতিনি খিমকি এরিনায় ম্যানচেস্টার সিটি এবং সিএসকেএ মস্কোর মধ্যকার একটি ম্যাচ চলাকালীন দর্শকদের বর্ণবাদী প্রতিস্থিতি মোকাবেলায় কেন হাতেগান ব্যবস্থা প্রয়োগ করেননি তা জানার জন্য অভ্যন্তরীণ তদন্তের নির্দেশ দিয়েছিলেন। এই ঘটনার জন্য সিএসকেএ মস্কোর বিরুদ্ধে \"বর্ণবাদী আচরণ\" করার অভিযোগ আনা হয়েছিল, তবে হাতেগান দোষীসাব্যস্ত হননি।\n২০১৮ সালের ১৯শে নভেম্বর তারিখে, ২০১৮–১৯ উয়েফা নেশনস লীগের জার্মানি এবং নেদারল্যান্ডসের মধ্যকার একটি খেলার প্রথমার্ধ শেষে হাতেগান জানতে পারেন যে তার মা মারা গিয়েছেন; এর ফলে তিনি আনুষ্ঠানিকভাবে অন্য একজন রেফারি প্রতিস্থাপন করতে পারতেন, তবে তিনি শেষ পর্যন্ত ম্যাচটি পরিচালনা করেছিলেন। ম্যাচটি ২–২ গোলে সমাপ্ত হয়েছিল, যার ফলে নেদারল্যান্ডস সেমি-ফাইনালের জন্য উত্তীর্ণ হয়েছিল। শেষ বাশিঁ বাজার পর ভার্জিল ভান ডাইক হতাশ হাতেগানকে সান্ত্বনা দিয়েছিলেন।\n\n\n== ব্যক্তিগত জীবন ==\nহাতেগান চিকিৎসা বিজ্ঞানে তিমিশোয়ারার ভিক্টর বেব বিশ্ববিদ্যালয় থেকে পড়শোনা করেছেন। পরবর্তীকালে, তিনি তার নিজ শহরে ভ্যাসিলি গোল্ডিও ওয়েস্টার্ন বিশ্ববিদ্যালয়ে ইংরেজি ভাষায় শারীরস্থান বিষয়ে পড়শোনা করেছেন। ২০০৯ সালে হাতেগান, স্ত্রী নিকোলিতাকে বিয়ে করেছেন এবং এই দম্পতির দুটি সন্তান রয়েছে।\n\n\n== পরিসংখ্যান ==\n\n\n=== উয়েফা ইউরোপীয় চ্যাম্পিয়নশিপ ===\n\n\n=== গ্রীষ্মকালীন অলিম্পিক ===\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ডরেফারিতে ওভিদিউ হাতেগান (ইংরেজি)\nরোমানীয় ফুটবল ফেডারেশনে ওভিদিউ হাতেগান (রোমানীয়)"}