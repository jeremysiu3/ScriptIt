{"pageid": 1446623, "title": "ফাইল এক্সটেনশন", "url": "https://bn.wikipedia.org/wiki?curid=1446623", "content": "ফাইল এক্সটেনশন কম্পিউটার ফাইলের নামের সাথে যুক্ত এক প্রত্যয়, যেমন .txt, .docx ও .cpp। এই এক্সটেনশনের মাধ্যমে ফাইলের বৈশিষ্ট্য বা তার কাঙ্ক্ষিত ব্যবহারকে ইঙ্গিত করে (আগের উদাহরণের ক্ষেত্রে যথাক্রমে টেক্সট ফাইল, ডকুমেন্ট ফাইল ও সি++ সোর্স কোড)। সাধারণত একটি ফুল স্টপের মাধ্যমে এক্সটেনশনকে ফাইল নামের বাকি অংশ থেকে আলাদা করা হয়, তবে কিছু সিস্টেমে এই দুটোকে একটি স্পেস দিয়ে আলাদা করা হয়।\nকিছু ফাইল সিস্টেম এক্সটেনশনকে নিজের এক বৈশিষ্ট্য হিসাবে বিবেচনা করে এবং এক্সটেনশনের দৈর্ঘ্য ও ফরম্যাট নিয়ন্ত্রণ করে; তবে অন্যান্য ফাইল সিস্টেম এক্সটেনশনকে ফাইল নামের অংশ হিসাবেই বিবেচনা করে।\n\n\n== অপারেটিং সিস্টেম ও ফাইল সিস্টেম ==\nডিস্ক অপারেটিং সিস্টেম (ডস) ও ১৬-বিট উইন্ডোজে একটি ফাইল নাম সর্বোচ্চ ৮টি অক্ষর, একটি ফুল স্টপ এবং সর্বোচ্চ ৩টি অক্ষরের এক্সটেনশন নিয়ে গঠিত। ডস ও উইন্ডোজের ফাইল অ্যালোকেশন টেবিল ফাইল সিস্টেম ফাইল নামকে ৮ অক্ষরের নাম ও ৩ অক্ষরের এক্সটেনশন হিসাবে সঞ্চয় করে এবং সেখানে ফুল স্টপকে সঞ্চয় করা হয় না।\nইন্টারনেট যুগের সূচনালগ্নে ৮.৩ ফাইল নাম ফরম্যাটে সীমাবদ্ধ উইন্ডোজ সিস্টেম ব্যবহারকারীদের .HTM দিয়ে শেষ হয় এমন ওয়েবপেজ তৈরি করতে হয়েছিল, অন্যদিকে ম্যাকিন্টোশ ও ইউনিক্স কম্পিউটার ব্যবহারকারীরা সুপারিশকৃত .html এক্সটেনশন ব্যবহার করতে পারত। এছাড়া প্রোগ্রামারদের কাছে এটি জাভা প্রোগ্রামিং ভাষা নিয়ে পরীক্ষানিরীক্ষা করতে অসুবিধার সৃষ্টি করেছিল, কারণ জাভাতে সোর্স কোড ফাইলের জন্য ৪ অক্ষরের .java এবং জাভা কম্পাইলার অবজেক্ট কোড আউটপুট ফাইলের জন্য ৫ অক্ষরের .class এক্সটেনশন ব্যবহার করতে হয়।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে Filename extensions সম্পর্কিত মিডিয়া দেখুন।\nকার্লিতে Data Formats ফাইল এক্সটেনশন (ইংরেজি)\nফাইল এক্সটেনশনের ডাটাবেস, fileinfo.com"}