{"pageid": 1381848, "title": "শতাব্দী (বছর)", "url": "https://bn.wikipedia.org/wiki?curid=1381848", "content": "শতাব্দী হলো ১০০ বছরের একটি সময়কাল। বাংলা শতাব্দী শব্দটি শত থেকে এসেছে, যার অর্থ একশত।\nএক শতাব্দী বা শতবর্ষ হল একটি শততম বার্ষিকী বা এটির একটি উদযাপন, যা সাধারণত একশো বছর আগে ঘটে যাওয়া একটি ঘটনার স্মরণে করা হয়।\n\n\n== শতাব্দীর শুরু ও শেষ ==\nযদিও শতাব্দী বলতে যেকোন ১০০ বছরের সময়কেই বোঝায়; তবে মানক শতাব্দীর প্রকৃতি সম্পর্কে দুইটি দৃষ্টিভঙ্গি রয়েছে। একটি কঠোর নিয়মের উপর ভিত্তি করে; অন্যটি জনপ্রিয় উপলব্ধির উপর ভিত্তি করে।\nকঠোর নিয়ম অনুসারে, খ্রিস্টীয় ১ম শতাব্দী শুরু হয় খ্রিস্টাব্দ ১ সাল থেকে এবং শেষ হয় ১০০ খ্রিস্টাব্দে। দ্বিতীয় শতাব্দী ১০১ থেকে ২০০ খ্রিস্টাব্দ পর্যন্ত বিস্তৃত ছিল এবং এভাবেই আজ পর্যন্ত অব্যাহত থাকবে। এই হিসাবে, ২০শ শতাব্দী ১৯০১ থেকে ২০০০ সাল পর্যন্ত। ২১তম শতাব্দী হল ২০০১ থেকে ২১০০ পর্যন্ত। \nজনপ্রিয় উপলব্ধি ও অনুশীলনে শতাব্দী ০০ দিয়ে শুরু হয় এবং ৯৯-এ শেষ হয়। যেমন: ২০ শতাব্দী শুরু হয় ১৯০০ সালে এবং শেষ হয় ১৯৯৯ সালে। ২১শ শতাব্দী শুরু হয় ২০০০ সালে এবং শেষ হবে ২১০০ সালে। \n\n\n== বিকল্প ==\nঅনানুষ্ঠানিকভাবে, বছরের শতভাগ অংশের উপর ভিত্তি করে বছর উল্লেখ করা যেতে পারে। এই নিয়মে ১৯০০-১৯৯৯ সালকে উনিশ শত (১৯০০) হিসাবে উল্লেখ করা হয়। বাংলায় ব্যবহার ছাড়াও এই নিয়মটি ইংরেজি, সুইডিশ, ডেনিশ, নরওয়েজীয়, আইসল্যান্ডীয়, ফিনিশ এবং হাঙ্গেরীয় ভাষায় ব্যবহৃত হয়। সুইডিশ নিটনহন্ড্রেটালেট (বা ১৯০০-ট্যালেট), ডেনিশ নিটেনহন্ড্রেডেটালেট (বা নিটেনহন্ড্রেডেটালেট), নরওয়েজীয় নিটেনহন্ড্রেটাললেট (বা ১৯০০-ট্যালেট), ফিনিশ tuhatyhdeksänsataaluku (বা ১৯০০-লুকু) এবং হাঙ্গেরীয় ezerkilencszázas (১৯০০-এজ এভেক) প্রভৃতি দ্ব্যর্থহীনভাবে ১৯০০-১৯৯৯ পর্যন্ত সালকে বর্ণনা করে থাকে।\n\n\n== তথ্যসূত্র =="}