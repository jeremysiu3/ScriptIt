{"pageid": 1380754, "title": "ভিড়ের সময়", "url": "https://bn.wikipedia.org/wiki?curid=1380754", "content": "ভিড়ের সময় বা ব্যস্ততম সময় বলতে দিনের সেই অংশগুলিকে বোঝায়, যখন কোনও শহরের সড়কে যাত্রীবাহী যানবাহনের জট ও গণপরিবহন ব্যবস্থাগুলিতে (বাস, ট্রাম, রেল, পাতালরেল, ইত্যাদি) যাত্রীদের ভিড় সর্বোচ্চ শিখরে পৌঁছে। সাধারণত সাপ্তাহিক কর্মদিবসগুলিতে এই ঘটনাটি দিনে দুইবার ঘটে: সকালবেলা নিত্যযাত্রী মানুষ যখন কর্মস্থলে গমন করে এবং শেষ বিকাল বা সন্ধ্যাবেলা যখন নিত্যযাত্রীরা কর্মস্থল থেকে বাসস্থানে প্রত্যাবর্তন করে। ভিড়ের সময় এক থেকে দুই ঘণ্টা স্থায়ী হয়ে থাকে।\n\n\n== অন্য ভাষায় ==\nইংরেজিতে ভিড়ের সময়কে \"রাশ আওয়ার\" (Rush hour) বা \"পিক পিরিয়ড\" (Peak period) বলে।\n\n\n== তথ্যসূত্র =="}