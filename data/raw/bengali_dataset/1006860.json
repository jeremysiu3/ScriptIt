{"pageid": 1006860, "title": "রহমানুল্লাহ গুরবাজ", "url": "https://bn.wikipedia.org/wiki?curid=1006860", "content": "রহমানুল্লাহ গুরবাজ (পশতু: رحمان الله ګربز; জন্ম ২৮ নভেম্বর ২০০১) হলেন একজন আফগান ক্রিকেটার. ২০১৯ এর সেপ্টেম্বরে, আফগান ক্রিকেট দলের আন্তর্জাতিক ক্রিকেটে তার অভিষেক হয়।\n\n\n== ঘরোয়া ও টি২০ ক্রিকেট ==\n২০১৭ সালের ২৭ জানুয়ারি, আফগান ক্রিকেট দলের জিম্বাবুয়ে সফরে আফগানিস্তান এ দলের হয়ে জিম্বাবুয়ে এ দলের বিপরীতে লিস্ট এ ক্রিকেটে তার অভিষেক হয়। ২০১৭ এর ১২ সেপ্টেম্বর, ২০১৭ স্পাগিজা ক্রিকেট লিগ প্রতিযোগিতায় মিস আইনাক নাইটসের হয়ে টুয়েন্টি২০ ক্রিকেটে আত্মপ্রকাশ করেন। ২০১৮ সালের ১ মার্চ আহমদ শাহ আবদালী প্রতিযোগিতায় মিস আইনাক নাইটসের হয়ে প্রথম-শ্রেণীর ক্রিকেটে অভিষিক্ত হন।\n২০১৮ এর ডিসেম্বরে, আফগানিস্তান প্রিমিয়ার লিগ প্রতিযোগিতার প্রথম আসরে পাকতিয়া'র দলে যুক্ত হন। ২০১৯ এর নভেম্বরে, ২০১৯-২০ বাংলাদেশ প্রিমিয়ার লিগ প্রতিযোগিতায় খুলনা টাইগার্সের হয়ে খেলার জন্য নির্বাচিত হন। ২০২০ এর জুলাইয়ে, ২০২০ ক্যারিবিয়ান প্রিমিয়ার লিগ প্রতিযোগিতার জন্য বারবাডস ট্রাইডেন্টস এর স্কোয়াডে অন্তর্ভুক্ত করা হয়।\n\n\n== আন্তর্জাতিক ক্রিকেট ==\n২০১৭ এর ডিসেম্বরে, ২০১৮ অনূর্ধ্ব-১৯ ক্রিকেট বিশ্বকাপ প্রতিযোগিতার জন্য আফগানিস্তানের স্কোয়াডে তার নাম অন্তর্ভুক্ত করা হয়।\n২০১৮ এর অক্টোবরে, ২০১৮ এসিস অনূর্ধ্ব-১৯ এশিয়া কাপ প্রতিযোগিতায় চার ম্যাচে ১১৭ রান নিয়ে তিনি ছিলেন আফগানিস্তানের হয়ে সর্বোচ্চ রান সংগ্রহকারী। ২০১৮ সালের ডিসেম্বরে, ২০১৮ এসিসি ইমার্জিং টীম এশিয়া কাপ প্রতিযোগিতার জন্য আফগান যুবা দলের সদস্য হিসাবে মনোনীত হন।\n২০১৯ এর আগস্টে, ২০১৯-২০ বাংলাদেশ ত্রি-দেশীয় সিরিজ প্রতিযোগিতার জন্য আফগানিস্তান দলের টুয়েন্টি২০ আন্তর্জাতিক (টি২০আই) স্কোয়াডের জন্য মনোনীত হন। ২০১৯ সালের ১৪ সেপ্টেম্বর, আফগানিস্তানের হয়ে জিম্বাবুয়ের বিপরীতে টি২০আই ক্রিকেটে তার অভিষেক হয়।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে রহমানুল্লাহ গুরবাজ (ইংরেজি)"}