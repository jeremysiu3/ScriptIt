{"pageid": 1136592, "title": "আমির খায়েরবাক মসজিদ", "url": "https://bn.wikipedia.org/wiki?curid=1136592", "content": "আমির খায়েরবাক সমাধি চত্বর, আল-আমির খায়েরবাক মসজিদ ও মাদ্রাসা বা খায়েরবাক মসজিদ (আরবি: مسجد ومدرسة الأمير خاير بك) হলো মিশরের ইসলামি কায়রোর বাব আল-ওয়াজির সরণীতে (আল-দার্ব আল-আহমার জেলা) অবস্থিত একটি ধর্মীয় কমপ্লেক্স। উসমানীয় শাসনামলে ১৫০২ খ্রিষ্টাব্দে মিশরের গভর্নর খায়ের বেগ এখানে একটি সমাধিক্ষেত্র নির্মাণ করেন। পরবর্তীতে তিনি একটি মাদ্রাসা ও একটি মসজিদ নির্মাণ করেন এবং তার বাসভবন হিসেবে ব্যবহার্য পার্শ্ববর্তী আমির আলিন আক প্রাসাদকে (১২৯৩ খ্রিষ্টাব্দে নির্মিত) এর সাথে সংযুক্ত করেন। কমপ্লেক্সের দক্ষিণ-পূর্বে কায়রো দুর্গ, দক্ষিণ-পশ্চিমে আমির আলিন আক প্রাসাদ ও উত্তর-পূর্বে আকসুনকুর মসজিদ অবস্থিত। এটি মধ্যযুগে মিশরে বুর্জি রীতির মামলুক স্থাপত্যশৈলীতে নির্মিত অসংখ্য ভবনের অন্যতম।\n\n\n== স্থাপত্য ==\n\nমসজিদের বহির্ভাগে একটি গম্বুজবিশিষ্ট ছাদ রয়েছে। ছাদের দেয়াল ফুলের কারুকার্যে শোভিত। খিলানাকৃতির প্রবেশপথ মুকারনাস ধরনের সজ্জায় সজ্জিত। কমপ্লেক্সের উত্তরদিক বরাবর যাওয়ার একটি প্রশস্ত পথ রয়েছে। এর মিনারটি ১৮৮৪ খ্রিষ্টাব্দের ভূমিকম্পে ক্ষতিগ্রস্ত হয় এবং পরবর্তীতে ২০০৩ খ্রিষ্টাব্দে এটি পুনর্নির্মিত হয়।\nমসজিদের অভ্যন্তরভাগ আয়তাকার। এর মাঝখানে খোদাই করা একটি গামলাকৃতির গর্ত চারটি ধারক দ্বারা সংযুক্ত এবং চারদিকে চারটি ইওয়ান দ্বারা বেষ্টিত। কমপ্লেক্সটি আয়তাকার হওয়ায় দক্ষিণের কিবলাযুক্ত ইওয়ান ও এর বিপরীত দিকে উত্তরের ইওয়ানের তুলনায় পূর্ব ও পশ্চিমের ইওয়ান অপেক্ষাকৃত বেশি গভীর। ইওয়ানের দেওয়ালগুলো মাদ্রাসার মেঝের প্রায় ১.৫ মিটার উপরে ম্যান্টল পাথর দ্বারা বেষ্টিত, যার উপরের অংশে সূরা আল-ফাত্‌হ খোদাই করা আছে। দক্ষিণের দেয়ালের মাঝখানে মিহরাব অবস্থিত, যা দুইটি ক্ষুদ্র চাকতি দ্বারা বেষ্টিত। দক্ষিণের সম্পূর্ণ ইওয়ান এই তিনটি বেষ্টনী বা গার্ডার নিয়ে গঠিত।\n\n\n== আরও দেখুন ==\n\nমসজিদের তালিকা\nআফ্রিকার মসজিদের তালিকা\nমিশরের মসজিদের তালিকা\n\n\n== তথ্যসূত্র ==\n\n\n== বহিঃসংযোগ ==\nGovernment Website of Islamic artifacts"}