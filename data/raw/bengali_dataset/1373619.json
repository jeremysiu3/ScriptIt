{"pageid": 1373619, "title": "গ্ল্যাডিস স্টেইনস", "url": "https://bn.wikipedia.org/wiki?curid=1373619", "content": "গ্ল্যাডিস স্টেইনস (জন্ম আনুমানিক ১৯৫১) হলেন অস্ট্রেলিয়ান ধর্মপ্রচারক গ্রাহাম স্টেইনের বিধবা স্ত্রী। ভারতের ওড়িশায় ১৯৯৯ সালের ২২শে জানুয়ারি গ্রাহাম স্টেইনসকে তাঁদের দুই ছেলে ফিলিপ (বয়স ১০) এবং টিমোথি (বয়স ৭) সহ জীবন্ত পুড়িয়ে মারা হয়েছিল। বজরং দলের কর্মী দারা সিংয়ের নেতৃত্বে একটি বিরাট জনতা দল তাঁদের পুড়িয়ে মেরেছিল।\n\n\n== হিংসা পরবর্তী জীবন ==\nখুনিদের সাজা ঘোষণার পরপরই, স্টেইনস একটি বিবৃতি জারি করে বলেন যে তিনি খুনিদের ক্ষমা করেছেন এবং তাদের প্রতি তাঁর কোন তিক্ততা নেই। তিনি একজন প্রশিক্ষিত নার্স ছিলেন। মাতৃভূমি অস্ট্রেলিয়ায় ফিরে যাওয়ার পরিবর্তে, স্টেইনস \"ভারতে থাকার সিদ্ধান্ত নিয়েছিলেন, এখানে তিনি এবং তাঁর স্বামী বিগত ১৫ বছর ধরে কুষ্ঠরোগীদের সেবা করে গেছেন\"। তিনি একমাত্র জীবিত সন্তান কন্যা এস্টারকে নিজের সঙ্গে রেখে দিয়েছিলেন এবং বলেছিলেন: \"আমি সেই লোকদের ছেড়ে চলে যেতে পারি না যারা আমাদের ভালোবাসে এবং বিশ্বাস করে। আমি ভারতের জনগণ এবং তাদের সহনশীলতার প্রতি উচ্চ শ্রদ্ধাশীল।\" ওড়িশার ময়ূরভঞ্জ কুষ্ঠ হোমের একজন মহিলা পদ্মা, বলেছেন, গ্রাহাম স্টেইনস তাদের কাছে বাবার মতো ছিলেন এবং গ্ল্যাডিস (যাকে তিনি 'দিদি' বলে ডাকেন) বাড়ির সকলের কাছে মায়ের মতো।\n\n\n== পুরস্কার ==\n২০০৪ সালে, ক্রিশ্চিয়ানিটি টুডে এই মহিলাকে \"মাদার তেরেসার পরে ভারতের সবচেয়ে পরিচিত খ্রিস্টান\" হিসাবে বর্ণনা করেছিল। ২০০৫ সালে, তিনি ভারত সরকারের কাছ থেকে চতুর্থ সর্বোচ্চ বেসামরিক পুরস্কারে পদ্মশ্রীতে ভূষিত হন। \n\n\n== হাসপাতাল প্রতিষ্ঠা ==\nস্টেইনস যে বাড়িতে কুষ্ঠরোগীদের সেবা করতেন তিনি সেটিকে একটি সম্পূর্ণ হাসপাতালে রূপান্তরিত করেন। ২০০৪ সালে, গ্রাহামের মৃত্যুর পাঁচ বছর পর, শহরের উপকণ্ঠে ১৫ শয্যা বিশিষ্ট গ্রাহাম স্টেইনস মেমোরিয়াল হাসপাতালের উদ্বোধন করা হয়। ২০১৫ সালের নভেম্বরে, স্টেইনসকে সামাজিক ন্যায়বিচারের জন্য মাদার তেরেসা মেমোরিয়াল পুরস্কারে ভূষিত করা হয়েছিল। পুরস্কার পাওয়ার পর, তিনি বলেছিলেন \"আমার স্বামীর মৃত্যুর পরেও কুষ্ঠরোগীদের যত্ন নেওয়ার কাজটি করতে আমাকে সক্ষম করার জন্য আমি ঈশ্বরকে তাঁর সাহায্যের জন্য ধন্যবাদ জানাই।\"\n\n\n== তথ্যসূত্র ==\n\n\n== বহিঃসংযোগ ==\n\" কালাম গ্ল্যাডিস স্টেইনের সাথে দেখা করেন \", ১৫ই মে ২০০৩\n\" কোন মন্তব্য নেই, গ্ল্যাডিস স্টেইনস বলেছেন \", ১৫ই সেপ্টেম্বর ২০০৩\n\" গ্লাডিস স্টেইনস চিরতরে ভারত ছেড়ে যেতে পারেন \" - টাইমস অফ ইন্ডিয়া নিবন্ধ, ১৪ই জুলাই ২০০৪\n\" গ্লাডিস স্টেইনস বিড টু ইন্ডিয়া \" - টাইমস অফ ইন্ডিয়া নিবন্ধ, ১৫ই জুলাই ২০০৪\n\" প্রত্যাবর্তনের প্রতিশ্রুতি দিয়ে ভারত ছাড়লেন গ্ল্যাডিস স্টেইনস \"\nটেমপ্লেট:Padma Shri Award Recipients in Social Work"}