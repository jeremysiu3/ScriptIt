{"pageid": 1100274, "title": "গোদা চিংড়ি", "url": "https://bn.wikipedia.org/wiki?curid=1100274", "content": "গোদা চিংড়ি (বৈজ্ঞানিক নাম; Macrobrahcium rude) হল 'পালামনইডা' পরিবারের অন্তর্ভুক্ত একটি চিংড়ির প্রজাতি। স্থানীয় ভাবে গোদা ইছা, পাইট্টা ইছা, ছোলা ইছা, কুচো চিংড়ি ইত্যাদি নামে পরিচিত।\n\n\n== বিস্তৃত ==\nএটি বাংলাদেশের স্থানীয় একটি প্রজাতি। বাংলাদেশের  দক্ষিণের নদী ও খাল এ প্রজাতিটি দেখা যায়। বিশেষ করে বাগেরহাট, বরিশাল, পটুয়াখালী এবং সুন্দরবনে এ প্রজাতির চিংড়ি বেশি দেখা যায়। ভারত, কেনিয়া , দক্ষিণ আফ্রিকা সহ বিভিন্ন দেশে বর্তমানে এ চিংড়ি পাওয়া যায়।\n\n\n== খাদ্য ==\nএ চিংড়ি সর্বভুক এবং বেশিরভাগ সময় শেওলা, কোমল ঘাস, বিভিন্ন ধরনের জৈব পদার্থ খেয়ে থাকে। জলজ উদ্ভিদের পাতা ও কাণ্ড, কোপেপড, মোলাস্কস, জলজ পোকামাকড়, কৃমি এবং অন্যান্য ক্রাস্টেসিয়ানও খেয়ে থাকে।\n\n\n== স্বভাব ==\nএরা লোনা ও স্বাদু দুই রকমের পানিতেই থাকতে পারে এবং স্বচ্ছ স্রোতে থাকতে বেশি পছন্দ করে। এরা রাতে বেশি সক্রিয় থাকে।\n\n\n== তথ্যসূত্র =="}