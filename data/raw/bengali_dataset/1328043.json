{"pageid": 1328043, "title": "এভরিথিং এভরিওয়েআর অল অ্যাট ওয়ান্স", "url": "https://bn.wikipedia.org/wiki?curid=1328043", "content": "এভরিথিং এভরিওয়েআর অল অ্যাট ওয়ান্স (ইংরেজি: Everything Everywhere All At Once) ড্যানিয়েল কোয়ান ও ড্যানিয়েল শাইনার্ট (যৌথভাবে \"ড্যানিয়েলস\" নামে পরিচিত) রচিত ও পরিচালিত ২০২২ সালের মার্কিন হাস্যরসাত্মক-নাট্যধর্মী চলচ্চিত্র। তারা অ্যান্টনি ও জো রুসোর সাথে মিলিতভাবে এটি প্রযোজনাও করেন। গল্পটি চীনা-মার্কিন অভিবাসী (মিশেল ইয়ো)-কে কেন্দ্র করে অবর্তিত, আইআরএস তদন্ত করে বের করে মাল্টিভার্সকে ধ্বংসের হাত থেকে রক্ষা করতে তার নিজের প্যারালাল ইউনিভার্স সংস্করণের সাথে যোগাযোগ করা প্রয়োজন। এতে পার্শ্ব চরিত্রে অভিনয় করেন স্টেফানি সু, কি হুই কোয়ান, জেনি স্লেট, হ্যারি শাম জুনিয়র, জেমস হং ও জেমি লি কার্টিস।\n২০২২ সালে ১১ই মার্চ সাউথ বাই সাউথওয়েস্টে চলচ্চিত্রটির উদ্বোধনী প্রদর্শনী হয়। চলচ্চিত্রটি মার্কিন যুক্তরাষ্ট্রে ২০২২ সালের ২৫শে মার্চ সীমিত পরিসরে মুক্তি দেওয়া হয় এবং এটুয়েন্টিফোর চলচ্চিত্রটি ২০২২ সালের ৮ই এপ্রিল বৃহৎ পরিসরে মুক্তি দেয়। চলচ্চিত্রটি দার্শনিক বিষয়বস্তু তথা অস্তিত্ববাদ, শূন্যবাদ ও নিরর্থবাদ এবং প্রজন্মের পর প্রজন্ম ধরে চলে আসা ট্রমা, এডিএইচডি, এশীয়-মার্কিন পরিচয় চিত্রায়নের জন্য বিপুল সমাদৃত হয়। ন্যাশনাল বোর্ড অব রিভিউ ও আমেরিকান ফিল্ম ইনস্টিটিউট ২০২২ সালের সেরা ১০ চলচ্চিত্রের তালিকায় এই চলচ্চিত্রটিকে স্থান দেয়। অধিকন্তু, চলচ্চিত্রটি ব্যবসায়িকভাবে সফল হয় এবং বিশ্বব্যাপী ১০৭ মিলিয়ন মার্কিন ডলারের বেশি আয় করে। এটি এটুয়েন্টিফোরের প্রথম চলচ্চিত্র হিসেবে ১০০ মিলিয়ন মার্কিন ডলার আয়ের মাইলফলক স্পর্শ করে এবং এর পূর্বের সর্বাধিক আয়কারী চলচ্চিত্র হিরেডিটরি (২০১৮)-কে ছাড়িয়ে যায়।\nচলচ্চিত্রটি অসংখ্য পুরস্কার ও মনোনয়ন লাভ করে, তন্মধ্যে রয়েছে ৯৫তম একাডেমি পুরস্কারে শ্রেষ্ঠ চলচ্চিত্র, শ্রেষ্ঠ পরিচালনাসহ এই আয়োজনের সর্বাধিক ১১টি মনোনয়ন পেয়েছে এবং সেরা ছবি , সেরা পরিচালক , সেরা অভিনেত্রী (ইয়েহ), সেরা পার্শ্ব অভিনেতা (কুয়ান), সেরা পার্শ্ব অভিনেত্রী (কারটিস), সেরা সহ সাতটিতে জিতেছে। ৮০তম গোল্ডেন গ্লোব পুরস্কারে ৬টি মনোনয়ন থেকে ২টি জয়, ৭৬তম ব্রিটিশ একাডেমি চলচ্চিত্র পুরস্কারে ১০টি মনোনয়ন, ক্রিটিকস চয়েস চলচ্চিত্র পুরস্কারে শ্রেষ্ঠ চলচ্চিত্র-সহ সর্বাধিক ১৪টি মনোনয়ন থেকে ৫টি জয় এবং স্ক্রিন অ্যাক্টরস গিল্ড পুরস্কারে সেরা অভিনয়শিল্পীদল-সহ ৫টি বিভাগে মনোনয়ন লাভ করে।\n\n\n== কলাকুশলী ==\nমিশেল ইয়ো - ইভলিন কোয়ান ওয়াং\nস্টেফানি সু - জয় ওয়াং, ইভলিনের কন্যা\nকি হুই কোয়ান - ওয়েমন্ড ওয়াং, ইভলিনের স্বামী\nজেনি স্লেট - ডেবি দ্য ডগ মম\nহ্যারি শুম জুনিয়র - চ্যাড\nজেমস হং - গং গং, ইভলিনের পিতা\nজেমি লি কার্টিস - দেদ্র বোবের্দ্র, আইআরসি'র কর্মকর্তা\n\n\n== মুক্তি ==\n\n\n=== নাট্য ===\n২০২২ সালে ১১ মার্চ সাউথ বাই সাউথ ওয়েস্ট ফিল্ম ফেস্টিভ্যালে ওয়ার্ল্ড প্রিমিয়ার হয়। প্রেক্ষাগৃহে এটির সীমিত মুক্তি ছিল ২৫ মার্চ ২০২২ সালে এবং এটি মার্কিন যুক্তরাষ্ট্রে A24 দ্বারা দেশব্যাপী মুক্তি হয় ৮ এপ্রিল। ২০২২-এ ৩০ মার্চ ছবিটি শুধুমাত্র এক রাতের জন্য মার্কিন যুক্তরাষ্ট্রের নির্বাচিত IMAX থিয়েটারে মুক্তি পায়। জনপ্রিয়তার কারণে, ছবিটি ২৯ এপ্রিল ২০২২ থেকে এক সপ্তাহের জন্য নির্বাচিত আইম্যাক্স প্রেক্ষাগৃহে ফিরে আসে। সেন্সরশিপের কারণে সৌদি আরব এবং কুয়েত সহ মধ্যপ্রাচ্যের বেশিরভাগ অংশে ছবিটি মুক্তি পায়নি। ছবিটি যুক্তরাজ্যে ১৩ মে ২০২২-এ মুক্তি পায়। ২৯ জুলাই মার্কিন প্রেক্ষাগৃহে পুনরায় মুক্তি পায়, অপরিবর্তিত কিন্তু ড্যানিয়েলস দ্বারা একটি ভূমিকা এবং ক্রেডিটের পরে আট মিনিটের আউটটেক যোগ করা হয়। এটি অস্কারের মনোনয়ন উদযাপনের জন্য ২৭শে জানুয়ারী ২০২৩ তারিখে মার্কিন প্রেক্ষাগৃহে ১,৪০০টি স্ক্রিনে পুনরায় মুক্তি পায়।\n\n\n=== হোম মিডিয়া ===\nচলচ্চিত্রটি ৭ জুন, ২০২২-এ ডিজিটাল স্ট্রিমিং প্ল্যাটফর্মে মুক্তি পায় এবং লায়ন্সগেট হোম এন্টারটেইনমেন্ট দ্বারা ৫ জুলাই, ২০২২-এ ব্লু-রে , ডিভিডি এবং আল্ট্রা এইচডি ব্লু-রে- তে মুক্তি পায় ।\nফিল্মটি ভারতে সনি লিভ- তে ইংরেজি, হিন্দি, তামিল এবং তেলুগুতে প্রচার হচ্ছে।\n\n\n== তথ্যসূত্র ==\n\n\n== বহিঃসংযোগ ==\n[[Category:|d]][[Category:|q]]\nদাপ্তরিক ওয়েবসাইট \nইন্টারনেট মুভি ডেটাবেজে এভরিথিং এভরিওয়েআর অল অ্যাট ওয়ান্স   (ইংরেজি)\nরটেন টম্যাটোসে এভরিথিং এভরিওয়েআর অল অ্যাট ওয়ান্স (ইংরেজি)\nচিত্রনাট্য"}