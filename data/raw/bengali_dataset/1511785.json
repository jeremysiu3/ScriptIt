{"pageid": 1511785, "title": "নিশা বানো", "url": "https://bn.wikipedia.org/wiki?curid=1511785", "content": "নিশা সিং, যিনি পেশাগতভাবে নিশা বানো নামে পরিচিত, একজন ভারতীয় অভিনেত্রী এবং গায়িকা। তিনি পাঞ্জাবি বিনোদন জগতে কাজ করেন। তিনি জাট এয়ারওয়েজ ছবির মাধ্যমে তাঁর পাঞ্জাবি চলচ্চিত্র জীবন শুরু করেন। অমর সিং চমকিলা ছিল  হিন্দি চলচ্চিত্র জগতে তাঁর অভিষেক ছবি।\n\n\n== প্রাথমিক কর্মজীবন ==\nনিশা সিং, যিনি নিশা বানো নামেও পরিচিত, ভারতের পাঞ্জাবের মানসায় জন্মগ্রহণ করেন।  তিনি পাঞ্জাবের মানসার যোগেশ মেমোরিয়াল পাবলিক স্কুলে তাঁর স্কুলজীবন শেষ করেন। স্কুলজীবনে তিনি শিল্প ও সাংস্কৃতিক কর্মকাণ্ডে খুবই সক্রিয় ছিলেন। তিনি মানসার এসডি কলেজ থেকে স্নাতক সম্পন্ন করেছেন। কলেজ যুব উৎসবে গিদ্ধায় তিনি অনেক পুরস্কার জিতেছেন। পাঞ্জাবি টেলিভিশন ধারাবাহিকে ভগবন্ত মান-এর সাথে অভিনয় করে তিনি টেলিভিশন জগতে পদার্পণ করেন। এরপর তিনি বিন্নু ধিলন এবং করমজিৎ আনমোলের সাথে বিশ্বের বিভিন্ন মঞ্চে কাজ করেছেন। \n\n\n== কর্মজীবন ==\n\n\n=== অভিনয় জীবন ===\nনিশা বানো তাঁর অভিনয় জীবন শুরু করেন চ্যানেল এমএইচ১-এ প্রচারিত \"হাসদে হাসাঁদে রাভো\" নামক একটি টিভি অনুষ্ঠানের মাধ্যমে। পরবর্তীতে, তিনি \" জাট অ্যাণ্ড জুলিয়েট \" ছবি দিয়ে তাঁর চলচ্চিত্র যাত্রা শুরু করেন। তিনি \"জাট এয়ারওয়েজ\", \" ভাজি ইন প্রবলেম \", \"জাট বয়েজ - পুট জত্তান দে\", \" আংরেজ \", \" ফের মামলা গাদবাদ গাদবাদ \", \"বাজ\", \" টেশান \", \" নিক্কা জাইলদার \", \"মাঞ্জে বিস্ত্রে\" , পুয়াদা এবং আরও অনেকের মতো পাঞ্জাবি সিনেমাতে অভিনয় করেছেন। তিনি ২০২৪ সালে ইমতিয়াজ আলীর ছবি অমর সিং চামকিলা দিয়ে তার বলিউড অভিনয় জীবন শুরু করেন। \n\n\n=== সঙ্গীত জীবন ===\nঅভিনয়ের পাশাপাশি, নিশা বানো করমজিৎ আনমোলের সাথে দ্বৈত সঙ্গীত গাওয়ার জন্য বিখ্যাত। তিনি পাঞ্জাবি চলচ্চিত্রের জন্য নেপথ্য গায়িকা হিসেবে বিভিন্ন পাঞ্জাবি গান গেয়েছেন, তার মধ্যে আছে\"মর্নি\", \"মাই চাডতা\", \"মেরে ওয়ালা জাট\" ।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে নিশা বানো (ইংরেজি)"}