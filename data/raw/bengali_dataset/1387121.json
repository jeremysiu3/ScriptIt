{"pageid": 1387121, "title": "ফিলিস্তিনি বাহিনীর জোট", "url": "https://bn.wikipedia.org/wiki?curid=1387121", "content": "ফিলিস্তিনি বাহিনীর জোট ( আরবি: تحالف القوى الفلسطينية ; সংক্ষেপে: এপিএফ; APF) হলো আটটি ফিলিস্তিনি রাজনৈতিক দলের একটি দামেস্ক-ভিত্তিক জোট। ১৯৯৩ খ্রিস্টাব্দের ডিসেম্বরে সিরীয় রাজধানী দামেস্কে যে দশটি ফিলিস্তিনি রাজনৈতিক ও সশস্ত্র দল অসলো চুক্তির বিরোধিতা করে আলোচনায় বসেছিল তাদের দ্বারা জোটটি তৈরি করা হয়। দশজন প্রতিষ্ঠাতা সদস্যের মধ্যে হামাস ব্যতীত সকলের সদর দপ্তর ছিল দামেস্কে। প্রতিষ্ঠাতা সদস্যদের মধ্যে আট দল পূর্বে ফিলিস্তিনের মুক্তি সংস্থার ( পিএলও) সদস্য ছিল; অন্য দুটি হামাস ও ফিলিস্তিনি ইসলামি জিহাদ ।\nজোটটি ফিলিস্তিনি ভূমির মুক্তির আহ্বান জানায়। জোটটিকে কখনও কখনও \"দামেস্ক ১০\" হিসাবেও উল্লেখ করা হয়।\n\n\n== তথ্যসূত্র =="}