{"pageid": 1425883, "title": "মহাপ্রাণ ও অল্পপ্রাণ ব্যঞ্জনধ্বনি", "url": "https://bn.wikipedia.org/wiki?curid=1425883", "content": "ধ্বনিবিজ্ঞানে প্রাণ বলতে স্পর্শ বা  উষ্ম ব্যঞ্জনধ্বনির উচ্চারণের সাথে নির্গত শ্বাসবায়ুকে বোঝায়। বাংলাসহ বেশিরভাগ ইন্দো-আর্য ভাষা এবং বেশিরভাগ পূর্ব এশীয় ভাষায় মহাপ্রাণ ও অল্পপ্রাণ ব্যঞ্জনধ্বনির মধ্যে পার্থক্য বোঝা যায় (যেমন \"তালা\" ও \"থালা\")। অন্যদিকে ইংরেজি ভাষায় মহাপ্রাণ ও অল্পপ্রাণ ব্যঞ্জনধ্বনির মধ্যে পার্থক্য বোঝা যায় না এবং অবস্থানভেদে এর ব্যবহার লক্ষ করা যায়।\n\n\n== উপস্থাপনা ==\nআন্তর্জাতিক ধ্বনিমূলক বর্ণমালায় অল্পপ্রাণ ব্যঞ্জনধ্বনির প্রতীকের ডানদিকে অঘোষ স্বররন্ধ্রীয় উষ্মধ্বনির প্রতীকের ⟨h⟩ ঊর্ধ্বলিপি রূপ ⟨◌ʰ⟩ যোগ করে মহাপ্রাণ ব্যঞ্জনধ্বনি লেখা হয়। যেমন, ⟨p⟩ হচ্ছে অল্পপ্রাণ অঘোষ উভয়ৌষ্ঠ্য স্পর্শধ্বনি এবং তার ডানদিকে ⟨◌ʰ⟩ যোগ করলে মহাপ্রাণ অঘোষ উভয়ৌষ্ঠ্য স্পর্শধ্বনি ⟨pʰ⟩ বোঝাবে।\nঅল্পপ্রাণ বা টেনুইস ব্যঞ্জনধ্বনিকে সমান চিহ্নের ঊর্ধ্বলিপি রূপ ⟨◌˭⟩ দিয়ে চিহ্নিত করা হয়, যেমন ⟨p˭⟩। অবশ্য অল্পপ্রাণ ব্যঞ্জনধ্বনিকে সাধারণত আলাদাভাবে চিহ্নিত করা হয় না, যেমন  ⟨p⟩।\n\n\n== ধ্বনিবিজ্ঞান ==\n\n\n== ধ্বনিতত্ত্ব ==\nবিভিন্ন ভাষায় মহাপ্রাণ ও অল্পপ্রাণ ব্যঞ্জনধ্বনির বিভিন্ন গুরুত্ব রয়েছে। অনেক ভাষায় মহাপ্রাণ ও অল্পপ্রাণ ব্যঞ্জনধ্বনির মধ্যে পার্থক্য বোঝা যায়, আবার অনেক ভাষায় তা বোঝা যায় না।\n\n\n=== বাংলা ও অন্যান্য ভারতীয় ভাষা ===\n\nবাংলাসহ বেশিরভাগ ইন্দো-আর্য ভাষায় অঘোষ অল্পপ্রাণ, অঘোষ মহাপ্রাণ, ঘোষ অল্পপ্রাণ ও ঘোষ মহাপ্রাণ—এই চারপ্রকার স্পর্শ ব্যঞ্জনধ্বনি রয়েছে, যেমন /p pʰ b bʱ/ (বাংলায় প, ফ, ব, ভ)।\n\n\n== তথ্যসূত্র =="}