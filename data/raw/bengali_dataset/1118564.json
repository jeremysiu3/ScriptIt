{"pageid": 1118564, "title": "খেলমা জনজাতি", "url": "https://bn.wikipedia.org/wiki?curid=1118564", "content": "খেলমাবা সাকাচেপ হল ভারতের উত্তর-পূর্বাঞ্চলের প্রাচীন কুকি উপজাতিগুলির মধ্যে একটি।\nখেলমা উপজাতি প্রাচীন কুকি সম্প্রদায়ের একটি ছোট উপজাতি। তারা আসামের বেশ কয়েকটি এলাকায় বাস করে, যার মধ্যে আছে ডিমা হাসাও, কার্বি আংলং এবং জয়ন্তীয়া পাহাড়। এরা নাগাল্যান্ড, পেরেন এবং মিজোরাম ও ত্রিপুরাতেও বাস করে।\n\n\n== সংস্কৃতি ==\nতাদের জীবনধারা এবং অভ্যাসগুলি চিন-কুকি জনগোষ্ঠীর অন্যান্য উপজাতির সাথে ঘনিষ্ঠভাবে সাদৃশ্যপূর্ণ। ডিমা হাসাও জেলার বাসিন্দাদের মধ্যে খেলমা হল ক্ষুদ্রতম জনগোষ্ঠীর একটি। ভাষা, রীতিনীতি এবং ঐতিহ্যের দিক থেকে খেলমা গোষ্ঠী অনেকটাই বিয়াটে এবং হারাংখোলেরমত। তারা অতীতে পার্শ্ববর্তী সমতলের আদিবাসীদের মতো তাদের মৃতদের দাহ করত। কিন্তু পরে খ্রিস্টান ধর্মে দীক্ষিত হয়ে যায়। কিন্তু কিছু ক্ষেত্রে, খ্রিস্টান বিশ্বাস এবং অনুশীলনের সাথে ঐতিহ্যগত প্রভাবও জড়িত হয়ে গেছে।\n\n\n== জীবিকা ==\nখেলমাদের মূল জীবিকা চাষাবাদ। কৃষিপণ্যের মধ্যে রয়েছে ধান, ভুট্টা, ইয়াম, আদা, হলুদ, মরিচ, শাকসবজি, তুলা ইত্যাদি। জনসংখ্যার ৬০% এরও বেশি বর্তমানে কোনো না কোনোভাবে কৃষি ও রেশম চাষে জড়িত। মুষ্টিমেয় কিছু খেলমা সরকারি খাতে নিয়োজিত এবং কেউ কেউ ছুতোরশিল্প, হাঁস-মুরগি ও গবাদি পশু পালনের মতো ছোট আকারের ব্যবসা বেছে নিয়েছে।\n\n\n== উৎসব ==\nখেলমারা সারা বছর ধরে বিভিন্ন উৎসবও উদযাপন করে, যেগুলি  বিভিন্ন দেবদেবীর পূজার সাথে যুক্ত। তাদের বিভিন্ন উৎসবগুলি মধ্যে আছে সাকথার, রুবু-খাত, পারসেম-কুট, ইনমুথুং এবং রুবুথুম। যখন খেলমারা প্রকৃতির উপাসনা করে সেই সময়ে তাদের সমস্ত অনুষ্ঠানের মধ্যে রুবুথুম সবচেয়ে গুরুত্বপূর্ণ। তারা বিশ্বাস করে যে পরিবারে শান্তি আনতে এই অনুষ্ঠানটি করতে হবে। পারসেম কুট হল এপ্রিল মাসে উদযাপিত সবচেয়ে বড় উৎসবগুলির একটি। খেলামাদের বিভিন্ন অনুষ্ঠানে গাওয়ার জন্য প্রচুর লোকসংগীত রয়েছে, যেগুলি সাধারণত ধীর লয়ে গাওয়া হয়।\n\n\n== পোশাক ==\nখেলমারা তাদের স্বতন্ত্র পোশাকের জন্য পরিচিত। মহিলারা তাদের গলায় সুতোয় গাঁথা বিভিন্ন পুঁতি এবং মুদ্রার হার পরে। আজ, গ্রামের বেশিরভাগ তরুণ ছেলে মেয়েরা প্যান্ট, শার্ট এবং ঐতিহ্যবাহী মেখলা পরে। বয়স্ক পুরুষরা কেবল একটি ধুতি পরে।\n\n\n== ঐতিহ্য ==\nখেলমাদের ঐতিহ্যবাহী সামাজিক প্রশাসন হালাম নামে পরিচিত, যার প্রধানদের বলা হয় কালিম এবং কাবুর। খেলমা সম্প্রদায়ে, একজন যুবককে তার স্ত্রীকে বাড়িতে নিয়ে যাওয়ার অনুমতি নেওয়ার আগে চার বছর ধরে তার শ্বশুরবাড়ির সেবা করতে হয়। এই ব্যবস্থাকে মাকসা বলা হয়।\n\n\n== তথ্যসূত্র ==\n\n\n== বহিঃসংযোগ ==\nAssam people\nটেমপ্লেট:Hill tribes of Northeast India"}