{"pageid": 1523348, "title": "রঞ্জিনী হরিদাস", "url": "https://bn.wikipedia.org/wiki?curid=1523348", "content": "রঞ্জিনী হরিদাস একজন ভারতীয় টেলিভিশন উপস্থাপক, অভিনেত্রী, মডেল এবং ইউটিউবার ।  তিনি আঞ্চলিক এশিয়ানেট চ্যানেলের স্টার সিঙ্গার টিভি অনুষ্ঠানের মাধ্যমে জনপ্রিয় হয়ে ওঠেন । এই অনুষ্ঠানের ৫টি মরশুমে তিনি উপস্থাপিক ছিলেন।\n\n\n== কর্মজীবন ==\n\n\n=== উপস্থাপিকা ===\nরঞ্জিনী হরিদাস উচ্চশিক্ষার জন্য লন্ডনে গিয়েছিলেন। ফিরে আসার পর, তিনি এশিয়ানেট ফিল্ম অ্যাওয়ার্ডস, অমৃতা টিভি ফিল্ম অ্যাওয়ার্ডস, এশিয়াভিশন অ্যাওয়ার্ডস, ফ্লাওয়ার্স টিভি অ্যাওয়ার্ডস, জয়হিন্দ ফিল্ম অ্যাওয়ার্ডস এবং সিআইআইএমএ-এর মতো বেশ কয়েকটি অনুষ্ঠানের উপস্থাপনা করেছিলেন। রঞ্জিনী ২০০০ সালের ফেমিনা মিস কেরালা অনুষ্ঠানে অংশগ্রহন করে মিস কেরালা খেতাব অর্জন করেন।\n\n\n=== চলচ্চিত্রে উপস্থিতি ===\nচায়না টাউন এবং থালসামায়াম ওরু পেনকুট্টি (২০১৩) ছবিতে একটি ক্যামিও চরিত্রে অভিনয়ের মাধ্যমে রঞ্জিনী হরিদাস তার অভিনয় যাত্রা শুরু করেন । পরে তিনি অভিনেতা বাবুরাজের সাথে জুটি বেঁধে এন্ট্রি (২০১৩) চলচ্চিত্রে কাজ করেন যেখানে রঞ্জিনী একজন পুলিশ অফিসারের ভূমিকায় অভিনয় করেন। এটি ছিল তার প্রথম প্রধান ভূমিকা। ২০১৫ সাল থেকে তিনি ফ্লাওয়ার টিভির একটি অবিচ্ছেদ্য অংশ হিসাবে অনুষ্ঠান পরিচালনা এবং টিভি উপস্থাপিকা উভয় কাজেই অংশগ্রহন করেছেন। তিনি ২০০৭ থেকে ২০১২ সাল পর্যন্ত এশিয়ানেট টিভিতে স্টার সিঙ্গার অনুষ্ঠানটি উপস্থাপনা করেছিলেন। ২০১৭ সালে তিনি রান বেবি রান, নামক একটি তারকাদের সাক্ষাৎকার অনুষ্ঠানের সাথে যুক্ত হয়ে এশিয়ানেট চ্যানেলে ফিরে আসেন। তিনি বিগ বস মালায়ালামের প্রথম মরসুমের  অংশগ্রহণকারী ছিলেন। \n\n\n== বিতর্ক ==\n<i>স্টার সিঙ্গার</i> গানের প্রতিযোগিতায় উপস্থাপিকা হিসেবে কাজ করার সময় তার কার্যক্ষেত্রের সীমানা উল্লঙ্ঘনের জন্য প্রবীণ অভিনেতা জগৎ শ্রীকুমার তাকে প্রকাশ্যে সমালোচনা করেছিলেন।  প্রতিযোগীদের কাছ থেকে অভিযোগ ছিল যে তিনি কিছু প্রতিযোগীর স্বপক্ষে বিচারকদের প্রভাবিত করতে চাইছেন। রঞ্জিনী খোলাখুলিভাবে তার মৌখিক তিরস্কার সম্পর্কে কথা বলেছেন এবং মালায়ালাম বিনোদন জগতের সহজাত যৌনতাবাদের দিকে ইঙ্গিত করেছেন। বিমানবন্দরে গন্ডগোলের ঘটনার জন্য তিনি অনেকবার অভিযুক্ত হয়েছেন।  বিমানবন্দরে একজন যাত্রী অভিযোগ করেন যে তিনি বিশেষ সুযোগ-সুবিধা ব্যবহারের জন্য বিমানবন্দরে লাইন এড়িয়ে যাওয়ার চেষ্টা করছেন। উভয় পক্ষই একে অপরের বিরুদ্ধে অশালীন মৌখিক আক্রমণের অভিযোগে মামলা দায়ের করে। \nরঞ্জিনী আমচলিক গৃহলক্ষ্মী পত্রিকার জন্য রঞ্জিনী জোসের সাথে একটি সাক্ষাৎকারে উপস্থিত হয়েছিলেন।  বন্ধুত্ব দিবসে কেরালায় কীভাবে ভালো বন্ধুত্বকে সমকামী সম্পর্ক হিসেবে ব্যাখ্যা করা হয় সে সম্পর্কে কথা বলেছেন।\nতিনি কেরালায় পশুদের প্রতি, বিশেষ করে রাস্তার কুকুরের প্রতি নিষ্ঠুরতার বিরুদ্ধে প্রতিক্রিয়া ব্যক্ত করেছিলেন। কেরালার কোচিতে যখন এক মহিলা একটি কুকুর এবং ৭টি কুকুরছানাকে আগুন ধরিয়ে দেন, তখন তিনি তার বিরুদ্ধে প্রতিক্রিয়া জানিয়েছিলেন। \n\n\n== তথ্যসূত্র =="}