{"pageid": 1438984, "title": "অ্যাশলে শ্যাপার্ট", "url": "https://bn.wikipedia.org/wiki?curid=1438984", "content": "অ্যাশলে ক্যারুসোন শ্যাপার্ট (জন্ম মার্চ ২৭, ১৯৮৫) একজন ক্রীড়াবিদ, উদ্যোক্তা, চলচ্চিত্র প্রযোজক এবং লেখক। একজন আমেরিকান সাঁতারু প্রতিযোগী হিসাবে তিনি ব্যক্তিগত মেডলি এবং বাটারফ্লাই ইভেন্টগুলিতে বিশেষীকরণ করেছিলেন। তিনি ৪০০ মি এবং ২০০ মি বাটারফ্লাইতে ২টি ওয়াইএমসিএ ন্যাশনাল এসসিওয়াই রেকর্ড করেছেন, এবং ২০০ মি, ৪০০ মি ও ৮০০ মি ফ্রিস্টাইলে এবং ৪টি ওয়াইএমসিএ জাতীয় এলসিএম রেকর্ড করেছেন। অ্যাশলে ২০০৪ এবং ২০০৮ সালের অলিম্পিক ট্রায়ালে ফ্লোরিডা বিশ্ববিদ্যালয়ের হয়ে প্রতিদ্বন্দ্বিতা করেছিলেন। তিনি ২০০১ সালে তাঁর বয়সের বিভাগে (মহিলাদের ১৬ - ১৯) আন্তর্জাতিক ট্রায়াথলন ইউনিয়ন বিশ্ব চ্যাম্পিয়নশিপ, ২ বার প্যান আমেরিকান চ্যাম্পিয়ন এবং ১৩ বার ইউএসএটি অল-আমেরিকান চ্যাম্পিয়নশিপ জিতেছিলেন।\n\n\n== ব্যক্তিগত জীবন ==\nঅ্যাশলে শ্যাপার্ট ১৯৮৫ সালে ফ্লোরিডার গেইনসভিলে জন্মগ্রহণ করেন। তিনি গেইনসভিল হাই স্কুলের ২০০৩ সালের স্নাতক এবং সেই বছরেরই সান সাঁতারু ছিলেন। তিনি ৪ বার এফএইচএসএএ রাজ্য চ্যাম্পিয়ন ছিলেন। শ্যাপার্ট ফ্লোরিডা বিশ্ববিদ্যালয়ে যোগদান করেন, সেখানে তিনি চার বছর কোচ গ্রেগ ট্রয়ের ফ্লোরিডা গেটরস সাঁতার দলের হয়ে প্রতিদ্বন্দ্বিতা করেন। তিনি চারবার এসইসি একাডেমিক অনার রোল ছিলেন। তিনি ৪ বার এনসিএএ কোয়ালিফায়ার ছিলেন এবং এনসিএএ অনারেবল মেনশন অল-আমেরিকান (৪০০ মি) পেয়েছিলেন। অ্যাশলে কলেজে থাকাকালীন সাঁতারের পাশাপাশি ট্রায়াথলনে প্রতিযোগিতা করেছিলেন। তিনি ২০০১ সালে এজ গ্রুপ আইটিইউ ওয়ার্ল্ড চ্যাম্পিয়নশিপ জিতেছিলেন।\nঅ্যাশলে জেসন শ্যাপার্টকে বিয়ে করেছিলেন। ২০২১ সালে তাঁদের বিবাহবিচ্ছেদ হয়।\n\n\n== খেলাধুলা ==\n\nতিনি কানাডার এডমন্টনে ২০০১ সালে অনূর্ধ্ব ২০ ট্রায়াথলন বিশ্ব চ্যাম্পিয়নশিপ জিতেছেন। মাত্র ১৬ বছর বয়সে তিনি বিশ্ব চ্যাম্পিয়নশিপে প্রত্যেক ব্যক্তির সাঁতারের সময়কে পরাজিত করেছেন এবং ১:৩০ সময়ের ব্যবধানে তাঁর বিভাগে জিতেছিলেন।\nনিকেলোডিয়ন গেমস অ্যান্ড স্পোর্টস তাদের স্প্ল্যাশ টিভির একটি পর্বে অ্যাশলে ক্যারুসোন শ্যাপার্ট এবং ম্যানুয়েল হুয়ের্তাকে এনে ট্রায়াথলনে তাদের সাফল্য তুলে ধরেছিল এবং ট্রায়াথলনে কিভাবে প্রশিক্ষণ নেওয়া হয় সে সম্পর্কে শিশুদের শিক্ষা দিয়েছিল।\nকলেজের পড়া শেষ করার পর অ্যাশলে একজন পেশাদার ট্রায়াথলিট হিসাবে রেস করার পরিকল্পনা করেছিলেন। একটি ট্রায়াথলনে প্রতিদ্বন্দ্বিতা করার সময়, তিনি একটি গাড়ির দ্বারা ধাক্কা খেয়ে তাঁর চোয়াল ভেঙ্গেছিলেন।\nবেশ কয়েক বছর পুনর্বাসন এবং পুনরায় প্রশিক্ষণের পর অ্যাশলে আবার প্রতিযোগিতা শুরু করেন। অবসরের পর ট্রায়াথলনে তাঁর প্রত্যাবর্তন হয়েছিল ২০০৯ সালে ইউএসএটি জাতীয় চ্যাম্পিয়নশিপে। আঘাতের সঙ্গে লড়াই করার পর অ্যাশলে ক্যারুসোন শ্যাপার্ট জাতীয় চ্যাম্পিয়নশিপ জিতে তাঁর প্রথম জাতীয় চ্যাম্পিয়নশিপে প্রতিদ্বন্দ্বিতা করেন এবং পঞ্চম হয়ে আইটিইউ বিশ্ব চ্যাম্পিয়নশিপের জন্য যোগ্যতা অর্জন করেন।\n\n\n== ব্যবসা ==\nঅ্যাশলে ছিলেন জেসন শ্যাপার্টের ফ্লাইং এগেইন ছবির নির্বাহী প্রযোজক, এটি ২০১৬ সালে মুক্তি পেয়েছিল। এখানে জ্যাসন শ্যাপার্টের সাথে এমন পাইলটেরা কাজ করেছিলেন, যাঁরা দুই থেকে ত্রিশ বছরের মধ্যে আকাশে ওড়েননি। এটি তখন টিভি ধারাবাহিক দ্য এভিয়েটর্সে প্রদর্শিত হয়েছিল।\nঅ্যাশলে এবং তাঁর তৎকালীন স্বামী জেসন শ্যাপার্টের কোম্পানিকে গ্রো ফ্লোরিডার '২০১৭ ফ্লোরিডা কোম্পানিস টু ওয়াচ অনারেস' নাম দেওয়া হয়েছিল। এই কোম্পানি আইএনসি ৫০০০ দ্রুততম ক্রমবর্ধমান কোম্পানির তালিকায় তিনবার স্থান পেয়েছিল, ২০১৭ সালে ২৩০ নম্বরে, ২০১৮ সালে ৫৭৮ নম্বরে এবং ২০১৯ সালে ৮৯৬ নম্বরে ছিল। ২০১৮ এবং ২০১৯ সালে তারা তাদের বিকাশ বজায় রেখেছিল এবং আইএনসি ৫০০০ তালিকায় ২০১৮ সালে ৫৭৮ নম্বরে এবং ২০১৯ সালে ৮৯৬ নম্বরে উঠেছিল।\n২০২০ সালে, অ্যাশলে তাঁর প্রথম বই মেম্বারশিপ সাইট সাকসেস প্রকাশ করেন, যেটি দ্রুত জনপ্রিয় হয়ে উঠেছিল।\n\n\n== গ্রন্থপঞ্জি ==\nমেম্বারশিপ সাইট সাকসেস (২০২০);আইএসবিএন ৯৭৯-৮৬৩৯৬৩৭৫৯৯\nদ্য ফিমেল এন্টারপ্রেনারস প্লেবুক (২০২১); এএসআইএন B09B5DRT4H\n\n\n== তথ্যসূত্র ==\n\n\n== বহিঃসংযোগ ==\nCollegeSwimming.com এ Ashley Carusone প্রোফাইল"}