{"pageid": 1091257, "title": "মুহাম্মদ নাইম (ফুটবলার)", "url": "https://bn.wikipedia.org/wiki?curid=1091257", "content": "মুহাম্মদ নাইম (ইংরেজি: Mohamed Naim; জন্ম: ৭ অক্টোবর ১৯৯৬) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ঈগলস এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, মালদ্বীপীয় ফুটবল ক্লাব ঈগলসের যুব পর্যায়ের হয়ে খেলার মাধ্যমে নাইম ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৫–১৬ মৌসুমে, মালদ্বীপীয় ক্লাব গুরাইধুর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; গুরাইধুর হয়ে দুই মৌসুম অতিবাহিত করার পর ২০১৭–১৮ মৌসুমে তিনি ঈগলসে যোগদান করেছেন।\nনাইম ২০১৮ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৯ ম্যাচে ১টি গোল করেছেন।\n\n\n== প্রারম্ভিক জীবন ==\nমুহাম্মদ নাইম ১৯৯৬ সালের ৭ই অক্টোবর তারিখে মালদ্বীপের গুরাইধুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৮ সালের ২৩শে মার্চ তারিখে, মাত্র ২১ বছর, ৫ মাস ও ১৬ দিন বয়সে, ডান পায়ে ফুটবল খেলায় পারদর্শী নাইম সিঙ্গাপুরের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৭৩তম মিনিটে মধ্যমাঠের খেলোয়াড় রিহাম আব্দুল ঘানির বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি সিঙ্গাপুর ২–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে নাইম সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ৩ মাস ও ২৯ দিন পর, মালদ্বীপের জার্সি গায়ে প্রথম গোলটি করেছেন; ২০১৯ সালের ২২শে জুলাই তারিখে, মায়োতের বিরুদ্ধে ম্যাচের ২২তম মিনিটে মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মুহাম্মদ নাইম  (ইংরেজি)  \nট্রান্সফারমার্কেটে মুহাম্মদ নাইম (ইংরেজি) \nওয়ার্ল্ডফুটবল.নেটে মুহাম্মদ নাইম (ইংরেজি) \nইএসপিএন এফসিতে মুহাম্মদ নাইম (ইংরেজি) \nন্যাশনাল-ফুটবল-টিমস.কমে মুহাম্মদ নাইম (ইংরেজি)"}