{"pageid": 1428027, "title": "রাজলক্ষ্মী (ঔপন্যাসিক)", "url": "https://bn.wikipedia.org/wiki?curid=1428027", "content": "থাক্কাথু আমায়নকোট্টু রাজলক্ষ্মী (২রা জুন, ১৯৩০ - ১৮ই জানুয়ারী, ১৯৬৫), রাজলক্ষ্মী নামে অধিক পরিচিত, ছিলেন একজন ভারতীয় ঔপন্যাসিক, ছোট গল্প লেখক এবং মালয়ালম সাহিত্যের কবি। তিনি তিনটি উপন্যাস, দুটি কাব্য সংকলন এবং একটি ছোট গল্প সংকলনের লেখক ছিলেন। কেরালা সাহিত্য আকাদেমি তাঁকে ১৯৬০ সালে তাঁর একটি উপন্যাসের জন্য তাদের বার্ষিক পুরস্কার প্রদান করে, তিনি এই পুরস্কারের তৃতীয় প্রাপক ছিলেন। তাঁর পুরস্কারপ্রাপ্ত উপন্যাস ছিল, ওরু ভাঝিয়ুম কুরে নিজালুকালুম, এটি একটি টেলি-ধারাবাহিকের পাশাপাশি অল ইণ্ডিয়া রেডিওর একটি নাটকে রূপান্তরিত হয়েছে।\n\n\n== জীবনী ==\n\nরাজলক্ষ্মী ১৯৩০ সালের ২রা জুন তারিখে দক্ষিণ ভারতের কেরালা রাজ্যের পালঘাট জেলার চেরপুলাসেরিতে মারাথ অচ্যুত মেনন এবং ঠাক্কাথু আমায়নকোট্টু কুট্টিমালু আম্মার কনিষ্ঠ কন্যা হিসাবে জন্মগ্রহণ করেছিলেন; টি এ সরস্বতী আম্মা, যিনি পরে একজন বিশিষ্ট গণিতবিদ এবং পণ্ডিত হয়েছিলেন, তিনি ছিলেন তাঁর বড় বোন। রাজলক্ষ্মী এর্নাকুলামের মহারাজা'স কলেজ থেকে পদার্থবিদ্যায় স্নাতক হন এবং তিরুবনন্তপুরমের ইউনিভার্সিটি কলেজ-এ   মালয়ালম ভাষায় এমএ করার জন্য  যোগ দেন। কিন্তু পরে তিনি এখান থেকে বেনারস হিন্দু বিশ্ববিদ্যালয়ে গিয়ে পদার্থবিদ্যায় স্নাতকোত্তর ডিগ্রি অর্জন করেন। পরবর্তীকালে, তিনি একজন প্রভাষক হিসাবে তাঁর কর্মজীবন শুরু করেন এবং পেরুন্থানি, পাণ্ডালম এবং ওটাপ্পালামের নায়ার সার্ভিস সোসাইটির বিভিন্ন কলেজে কাজ করেন।\n১৯৬৫ সালের ১৮ই জানুয়ারী, সকালে রাজলক্ষ্মী বাড়ি থেকে কলেজে গিয়েছিলেন, এরপর বাড়িতে ফিরে এসে তিনি আত্মহত্যা করেন; তাঁর মৃতদেহ তাঁর ঘরে, ছাদ থেকে শাড়িতে ঝুলন্ত অবস্থায় পাওয়া যায়। সে সময় তাঁর বয়স ছিল ৩৪ বছর।\n\n\n== উত্তরাধিকার এবং সম্মান ==\nতিনি মালয়ালমের এমিলি ব্রন্টি নামে পরিচিত। ১৯৫৬ সালে তিনি মাতৃভূমি সাপ্তাহিক পত্রিকায় মাকাল নামে একটি ছোট গল্প প্রকাশ করেছিলেন। এটি ছিল তাঁর প্রথম উল্লেখযোগ্য কাজ। এর পরে তিনি সাত নম্বর ছোট গল্প এবং গদ্যে একটি কবিতা লেখেন। ছোটগল্প এবং দুটি কবিতা সংকলন ছাড়াও, তিনি তিনটি উপন্যাস লিখেছিলেন, যার প্রথমটি ছিল ওরু ভাঝিয়ুম কুরে নিজালুকালুম (একটি পথ এবং কয়েকটি ছায়া)। এখানে তিনি নারীদের সূক্ষ্ম আবেগকে বর্ণিত করেছিলেন। ওরু ভাঝিয়ুম কুরে নিঝালুকালুম তাঁকে ১৯৬০ সালে উপন্যাসের জন্য কেরালা সাহিত্য আকাদেমি পুরস্কার এনে দেয়। তিনি এই সম্মানের তৃতীয় প্রাপক ছিলেন। এটি থেকে পরে একটি টিভি ধারাবাহিক তৈরি করা হয় এবং অল ইণ্ডিয়া রেডিও থেকে একটি নাটক হিসেবে প্রচারিত হয়। তাঁর অন্যান্য উপন্যাসগুলি হল জ্ঞানেন্না ভবম্ এবং উছাওয়াইলুম ইলাম নিলাভুম। তাঁর উল্লেখযোগ্য কাব্যসংকলন হল \"নিনে নজান স্নেহিককুন্নু\"।\nপেরুম্বাদাভম শ্রীধরনের ১৯৬৭ সালের অভয়ম উপন্যাসটি ছিল রাজলক্ষ্মীর জীবনের উপর ভিত্তি করে লেখা। রামু করিয়াতের ১৯৭০ সালের চলচ্চিত্র অভয়ম ছিল এই উপন্যাসের একটি রূপান্তর।ক্রসওয়ার্ড বুক পুরস্কার বিজয়ী লেখক,  অনিতা নায়ার, রাজলক্ষ্মীর জীবনের উপর ভিত্তি করে তাঁর ২০১৮ সালের উপন্যাস, ইটিং ওয়াস্পস তৈরি করেছেন।\n\n\n== গ্রন্থপঞ্জি ==\n\n\n=== উপন্যাস ===\nরাজলক্ষ্মী (২০০৫)। ওরু ভাঝিয়ুম কুরে নিঝালুকালুম। কারেন্ট বুকস ত্রিশূর। এএসআইএন B007E4WWMO। \nরাজলক্ষ্মী। জ্ঞানেন্না ভবম্ (মালায়ালাম ভাষায়)। ত্রিশূর: কারেন্ট বুকস। \n\n\n=== ছোট গল্প ===\nরাজলক্ষ্মী (২০০৫)। রাজলক্ষ্মীযুদে কধকাল। কারেন্ট বুকস ত্রিশূর। আইএসবিএন 9788122610581। \nরাজলক্ষ্মী (২০০৬)। মাকাল। ত্রিশূর: মঙ্গলোদয়ম। আইএসবিএন 9788184230383। \n\n\n=== কবিতা ===\nরাজলক্ষ্মী (১৯৯৪)। অভয়বর্নঙ্গল। চেথিকোড়। \nরাজলক্ষ্মী। পারঞ্জিলা নিন্নোড়ু। চেথিকোড়।  \n\n\n== আরও দেখুন ==\n\n\n== আরও পড়ুন ==\nT. Palakeel, Women Writing in the Age of Modernity and postmodernity, Bradley University, Illinois-এর ছাত্রদের পাঠ্যক্রম সামগ্রী [১] 18 জানুয়ারী 2007-এ অ্যাক্সেস করা হয়েছে\n\n\n== বহিঃসংযোগ ==\n\"Portrait commissioned by Kerala Sahitya Akademi\"। Kerala Sahitya Akademi। ২০১৯-০৪-১৩। সংগ্রহের তারিখ ২০১৯-০৪-১৩। \n\"Rajalakshmi - Author profile\"। www.goodreads.com। সংগ্রহের তারিখ ২০১৯-০৪-১৩। \n\"എഴുത്തിന്‍റെ ആകാശഗംഗയിലൊരു നക്ഷത്രം ; സസ്നേഹം രാജലക്ഷ്മിക്ക്\"। ManoramaOnline। সংগ্রহের তারিখ ২০১৯-০৪-১৩। \n\n\n== তথ্যসূত্র =="}