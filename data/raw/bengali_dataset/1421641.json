{"pageid": 1421641, "title": "মোহিনী মোহন চক্রবর্তী", "url": "https://bn.wikipedia.org/wiki?curid=1421641", "content": "মোহিনী মোহন চক্রবর্তী ব্রিটিশ ভারতের একজন তাঁত ব্যবসায়ী ছিলেন।\n\n\n== শিক্ষা জীবন ==\nমোহিনী মোহন চক্রবর্তী এন্ট্রান্স পাশ করে ১৮৫২ সালের ১ ডিসেম্বর থেকে ১৮৫৭ সালের ৩০ জুন পর্যন্ত ভারতের বর্ধমান জেলার দি বোয়ালিয়াহ্ সরকারি বিদ্যালয়ে সাড়ে চার বছর জ্যামিতি, বীজগণিত, পাটিগণিত, ইংরেজি ভাষা ও সাহিত্য, সাধারণ জ্ঞান বিষয়ে পড়াশোনা করেছেন এবং এখানে তিনি স্মরণযোগ্য ফল লাভ করেছিলেন।\n\n\n== কর্ম জীবন ==\nতিনি ১৩/১৮৫৮ স্মারকে উক্ত স্কুলের প্রধান শিক্ষক হুররো গোবিন্দ সেন স্বাক্ষরিত এক সনদপত্রে তিনি যে পরিমাণ বিদ্যার্জন করেছিলেন, তা সে সমাজে ছিল অতি গ্রহণযোগ্য এ কথার সত্যতা মেলে। যাহোক, কর্মজীবনে তিনি নিজের অর্জিত জ্ঞান ও কর্মদক্ষতায় কালবিলম্ব না করে মাসিক ১৮ টাকা বেতনে কুষ্টিয়া কালেক্টরেট অফিসে অফিস সহকারী পদে চাকরি নেন। অক্লান্ত কর্তব্যনিষ্ঠা, কর্মতৎপরতা এবং দায়িত্ববোধের গুণে তিনি ডেপুটি ম্যাজিস্ট্রেট পদে উন্নিত হন। সে সময় একজন বাঙালির পক্ষে এতটা পদোন্নতি লাভ করা অসম্ভব ছিল।\nতাঁর কর্মদক্ষতার প্রশংসা করেছিলেন কুষ্টিয়া মহকুমার প্রশাসক স্যার আলেকজান্ডার ম্যাকেঞ্জি এবং বাংলার সর্বময় কর্তা বঙ্গীয় লেফটেন্যান্ট গভর্নর স্যার ডব্লিউ হান্টার। চাকরি ত্যাগ করে মোহিনী মোহন ১৯০৭ সালে ‘চক্রবর্তী এন্ড সন্স’ নামে একটি কোম্পানি প্রতিষ্ঠা করেন। ১৯০৮ সালে কুষ্টিয়া জেলার [[মিল \nপাড়া]] এলাকায় ১০০ একর জায়গার উপর নির্মাণ করেন মোহিনী মিল। মাত্র আটখানা তাঁত নিয়ে মিল শুরু হয়। পরবর্তীতে ইংল্যান্ড থেকে পিতলের হ্যান্ডলুম মেশিন আর পিতলের তৈরি প্রায় ২০০ তাঁত আমদানি করে বসিয়েছিলেন তার মিলে। এ সময় ভারতবর্ষের কয়েকটি জায়গায় এ ধরনের আধুনিক সুতার কলের মধ্যে মোহিনী মিল ছিল অন্যতম। এখানে প্রায় ৩০০ শ্রমিক কাজ করতেন। এ মিলে উৎপাদিত সুতা ভারতবর্ষের সব প্রদেশ ছাড়াও বার্মা, পাকিস্তান ও শ্রীলঙ্কায় যেত। সে সময় কুষ্টিয়ার ঐতিহ্যবাহী বস্ত্রকল মোহিনী মিল ছিল অর্থনৈতিক চালিকাশক্তি। কুষ্টিয়া জেলার অন্যতম কৃতিসন্তান, স্বদেশী আন্দোলনের নিরলস কর্মী এবং মোহিনী মিলের প্রতিষ্ঠাতা মোহিনী মোহন চক্রবর্তী বঙ্গদেশের বিখ্যাত ব্যক্তি ছিলেন।\n\n\n== তথ্যসূত্র =="}