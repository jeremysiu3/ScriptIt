{"pageid": 1516712, "title": "অখিলা ভার্গবন", "url": "https://bn.wikipedia.org/wiki?curid=1516712", "content": "অখিলা ভার্গবন একজন অভিনেত্রী যিনি মূলত মালায়ালাম চলচ্চিত্র জগতের সাথে যুক্ত। অখিলা অনুরাগ ইঞ্জিনিয়ারিং ওয়ার্কস নামের স্বল্পদৈর্ঘ্য চলচ্চিত্রে অভিনয়ের মাধ্যমে তার অভিনয় জীবনের সূচনা করেন। মালায়ালাম চলচ্চিত্র পুভান (২০২৩) এর মাধ্যমে তার চলচ্চিত্র জগতে অভিষেক ঘটে। তার অভিনীত সিনেমা প্রেমালু (২০২৪) সর্বকালের সর্বোচ্চ আয়কারী মালায়ালাম চলচ্চিত্রগুলির মধ্যে একটি হিসেবে বিবেচিত হয়। এই চলচ্চিত্রে অভিনয়ের মাধ্যমে অখিলা মালায়ালাম চলচ্চিত্র জগতে পরিচিত মুখ হয়ে ওঠেন। \n\n\n== প্রাথমিক জীবন এবং শিক্ষা ==\nঅখিলা ভার্গবান মূলত কান্নুরের পাইয়ানূর অঞ্চলের বাসিন্দা। তিনি পাইয়ানূরের সেন্ট মেরি'স গার্লস হাই স্কুলে থেকে স্কুল শিক্ষা সম্পন্ন করেছেন। তিনি ২০২০ সালে কোয়েম্বাটুরের সিএমএস কলেজ অফ আরটস অ্যান্ড সাইন্স থেকে মাইক্রোবায়োলজিতে স্নাতকোত্তর সম্পন্ন করেন। \n\n\n== কর্মজীবন ==\nঅনুরাগ ইঞ্জিনিয়ারিং ওয়ার্কস নামের স্বল্পদৈর্ঘ্য চলচ্চিত্রে অভিনয়ের মাধ্যমে অখিলা তার অভিনয় জীবনের সূচনা হয়। তার অভিনীত প্রথম পূরণদৈর্ঘ্য চলচ্চিত্র হল পুভান যা ২০২৩ সালে কেরালায় মুক্তি পেয়েছিল। পুভানে তার অভিনীত চরিত্রের নাম ছিল বীণা। একই বছরে তার অভিনীত অপর একটি চলচ্চিত্র আয়ালভাশি মুক্তি পায় যেখানে তিনি স্মৃতি চরিত্রে অভিনয় করেছিলেন। এরপর তিনি মালায়ালাম চলচ্চিত্র জগতে পরিচিত পেতে শুরু করেন। অখিলা মালয়ালম চলচ্চিত্র প্রেমালু -তে কাজ করার সুযোগ পান। প্রেমালু -তে তিনি কার্তিকা চরিত্রে অভিনয় করেন। প্রেমালু ২০২৪ সালে কেরালার প্রেক্ষাগৃহে মুক্তি পায় এবং ব্যবসায়িকভাবে অত্যন্ত সফল হয়। প্রেমালু চলচ্চিত্রটি তার ব্যবসায়িক সাফল্যের জন্য সর্বোচ্চ আয়কারী মালয়ালম চলচ্চিত্রের তালিকার মধ্যে স্থান পেয়েছে।\n\n\n== চলচ্চিত্র তালিকা ==\n\n\n=== চলচ্চিত্র ===\n\nঅন্যথায় উল্লেখ না করা হলে সমস্ত চলচ্চিত্র মালায়ালাম ভাষায়।\n\n\n=== স্বল্পদৈর্ঘ্য চলচ্চিত্র ==="}