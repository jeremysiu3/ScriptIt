{"pageid": 1334193, "title": "সুইটি বুরা", "url": "https://bn.wikipedia.org/wiki?curid=1334193", "content": "সুইটি বুরা, একনামে যিনি সুইটি বলেও পরিচিত, হলেন একজন ভারতীয় বক্সার। তিনি মধ্যম ওজনের (মিডলওয়েট) শ্রেণীতে প্রতিদ্বন্দ্বিতা করেন। তিনি ২০১৪ এআইবিএ মহিলা বিশ্ব বক্সিং চ্যাম্পিয়নশিপে হালকা হেভিওয়েট ক্লাসে রৌপ্য পদক জিতেছিলেন। তাঁর বোন সিউই বুরাও একজন ভারতীয় বক্সার।\n\n\n== প্রারম্ভিক এবং ব্যক্তিগত জীবন ==\nসুইটি ১৯৯৩ সালের ১০ই জানুয়ারি, হরিয়ানার হিসারের গ্রামাঞ্চলে জন্মগ্রহণ করেন। তাঁর বাবা মহেন্দর সিং ছিলেন একজন কৃষক, তিনি জাতীয় পর্যায়ে বাস্কেটবল খেলতেন। সুইটি একজন রাজ্য-স্তরের কাবাডি খেলোয়াড় ছিলেন। তাঁর বাবার কথায় তিনি ২০০৯ সালে পরিবর্তন করে বক্সিংয়ে চলে আসেন। তিনি প্রাথমিকভাবে চৌধুরী চরণ সিং হরিয়ানা কৃষি বিশ্ববিদ্যালয়ের কাছে কৃষি জমিতে প্রশিক্ষণ নেন, তবে পরে খেলাধুলায় জীবন গড়ার জন্য তাঁকে হরিয়ানা থেকে চলে যেতে হয়েছিল। সিউই বুরা সুইটি বুরার ছোট বোন।\n২০২২ সালের ৭ই জুলাই, সুইটি দীপক নিবাস হুডাকে বিয়ে করেন।\n\n\n== খেলোয়াড় জীবন ==\nজেজু সিটিতে ২০১৪ এআইবিএ মহিলা বিশ্ব বক্সিং চ্যাম্পিয়নশিপে, সুইটি চীনের ইয়াং জিয়াওলির কাছে ফাইনালে হেরে লাইট হেভিওয়েট (৮১ কেজি) ইভেন্টে রৌপ্য পদক জিতেছিলেন। সুইটি ছিলেন একমাত্র ভারতীয় যিনি ২০১৫ সালের এশিয়ান মহিলা অপেশাদার বক্সিং চ্যাম্পিয়নশিপে উলানচাবুতে একটি ইভেন্টের ফাইনালে পৌঁছেছিলেন। সেখানে তিনি একই প্রতিপক্ষের কাছে হেরে রৌপ্য পদক পান।\n২০১৭ সালে, সুইটি ২০১৫ - ১৬ মরসুমে তাঁর ক্রীড়া সাফল্যের জন্য হরিয়ানা সরকারের কাছ থেকে ভীম পুরস্কার পেয়েছিলেন। ২০১৮ সালে, তিনি তাঁর ওজন শ্রেণিকে হালকা হেভিওয়েট (৮১ কেজি) থেকে মিডলওয়েট (৭৫ কেজি) তে পরিবর্তন করেছিলেন কারণ প্রথমটি গ্রীষ্মকালীন অলিম্পিকের অংশ নয়। তিনি ২০১৯ এআইবিএ মহিলা বিশ্ব বক্সিং চ্যাম্পিয়নশিপের প্রি-কোয়ার্টার ফাইনাল রাউন্ডে বাদ পড়েছিলেন।\n\n\n== তথ্যসূত্র ==\n\n\n== বহিঃসংযোগ ==\nভারতীয় বক্সিং ফেডারেশনে সাউইটি বুরা\nBoxRec এ Saweety Boora"}