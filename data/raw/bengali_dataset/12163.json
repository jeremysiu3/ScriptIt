{"pageid": 12163, "title": "বেলুচি ভাষা", "url": "https://bn.wikipedia.org/wiki?curid=12163", "content": "বেলুচি ভাষা (বেলুচি ভাষায়: بلوچی বালোচি) ইন্দো-ইউরোপীয় ভাষাপরিবারের ইন্দো-ইরানীয় শাখার ইরানীয় উপশাখার একটি ভাষা। প্রায় ৮০ লক্ষ লোক হয় মাতৃভাষা বা দ্বিতীয় ভাষা হিসেবে এই ভাষায় কথা বলেন।\n\n\n== বিস্তার ==\nএই ভাষাভাষী লোকেরা দক্ষিণ-পূর্ব ইরান, দক্ষিণ-পশ্চিম পাকিস্তান, দক্ষিণ-পশ্চিম আফগানিস্তান, এবং দক্ষিণ তুর্কমেনিস্তান এর এক বিশাল এলাকা জুড়ে ছড়িয়ে আছেন। ওমানে একটি বড় বেলুচিভাষী সম্প্রদায় আছে। এছাড়া আফ্রিকার পূর্ব উপকূলেও এই ভাষাভাষীরা ছড়িয়ে ছিটিয়ে আছেন। বেলুচি ভাষা পাকিস্তানের বেলুচিস্তান প্রদেশের প্রধান ভাষা।\n\n\n== ইতিহাস ==\nবেলুচি ভাষার উৎস সম্পর্কে খুব বেশি জানা যায়নি। ধারণা করা হয় ২০০-৭০০ খ্রিস্টপূর্বাব্দে ভাষাটি তৎকালীন পার্থীয় সাম্রাজ্যে প্রচলিত একটি ভাষা থেকে উৎপত্তি লাভ করে। বর্তমামে কুর্দি ও ফার্সি ভাষা বেলুচির নিকটতম আত্মীয় ভাষা।\n\n\n== স্বীকৃতি ==\n১৯৪৭ সালের আগে বেলুচিস্তান এর সরকারি ভাষা ছিল ফার্সি ও ইংরেজি ভাষা। ১৯৪৮ সালে বেলুচিস্তান পাকিস্তানের অংশে পরিণত হলে সেখানে উর্দু সরকারী ভাষা হিসেবে চালু হয়। যেসমস্ত দেশে বেলুচি ভাষা প্রচলিত, সেগুলির কোনটিতেই বেলুচিকে সরকারী ভাষার মর্যাদা দেওয়া হয়নি বা শিক্ষাব্যবস্থায় এটিকে ব্যবহার করা হয়নি।\n\n\n=== শিক্ষা ও ব্যবহার ===\nযদিও বেলুচিস্তানে বেলুচি প্রধান ভাষা, মূলত শিক্ষকের অভাব ও বাবা-মাদের অনীহার কারণে ভাষাটিকে সেখানকার স্কুলে পড়ানো হয় না। বেশিরভাগ বেলুচি বাবা-মাই ছেলেমেয়েদেরকে উর্দু, ফার্সি বা ইংরেজি পড়াতে উৎসাহিত করেন। বেলুচিস্তানের প্রাদেশিক রাজধানী কোয়েটা শহরের পেশোয়ার বিশ্ববিদ্যালয়ে বেলুচি ভাষা ও সাহিত্যের উপর কোর্স নেবার ব্যবস্থা আছে। বেলুচি ভাষাতে সংবাদপত্র, ম্যাগাজিন এবং বইপত্র ছাপা হলেও বেলুচিভাষীদের মধ্যে সাক্ষরতার হার খুবই কম। \n\n\n== উপভাষা ==\nবেলুচির তিনটি উপভাষা আছে; রেডিও অনুষ্ঠানে তিনটিকেই প্রাধান্য দেয়া হয়। বর্তমানে বেলুচি ভাষার বিস্তার গার্হস্থ্য ও স্থানীয় সম্প্রদায়ের মধ্যেই সীমিত।\n\n\n== লিখন পদ্ধতি =="}