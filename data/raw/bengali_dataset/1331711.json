{"pageid": 1331711, "title": "হেনরিয়েট সরেট", "url": "https://bn.wikipedia.org/wiki?curid=1331711", "content": "হেনরিয়েট সরেট (বিয়ের পরে, সরেট-আর্নিভেল্ডে; ১৮৯০ - ১৯৭৬) একজন ফরাসি নারীবাদী লেখক এবং নারীবাদী শান্তিবাদী সাংবাদিক ছিলেন। তিনি একজন নারীবাদী সাহিত্য সমালোচক ছিলেন। অন্যান্য অভিজ্ঞ সমালোচকদের তুলনায়, অন্যান্য নারীবাদী শান্তিবাদী বই সম্পর্কে তাঁর মন্তব্য খুব একটা অনুকূল ছিলনা।\n\n\n== জীবনী ==\nহেনরিয়েট সরেট ১৮৯০ সালে জন্মগ্রহণ করেন। তাঁর বাবা ছিলেন জেনারেল হেনরি সেবাস্টিয়ান সরেট (ফরাসি: Henry Sébastien Sauret)। হেনরিয়েট সাংবাদিক আন্দ্রে আর্নিভেল্ডকে বিয়ে করেছিলেন।\nসরেট লে ডিমাঞ্চে ইলাস্ট্রে (ফরাসি: Le Dimanche illustré) এবং লা ফ্রন্ডের (ফরাসি: La Fronde) অবদানকারী ছিলেন, পাশাপাশি লা ভোয়া দে ফাম এর নিয়মিত রাজনৈতিক অবদানকারীও ছিলেন। \nতাঁর কবিতা লোইল দি ভিউ এ প্রকাশিত হয়েছিল। ১৯১৮ সালে এবং আবার পরের বছর, সরেট যুদ্ধ-সম্পর্কিত কবিতার দুটি খণ্ড প্রকাশ করেন, সেগুলি হল লে ফোর্সেস ডিটোর্নিস (ফরাসি: Les Forces détournées) (বিমুখ শক্তি) এবং লা আমোর আ লা গেহেনে (ফরাসি: L'Amour à la Géhenne) (গেহেনায় প্রেম)। শেষেরটির বিষয়বস্তু ছিল যুদ্ধের ক্ষতিকারক প্রভাব, যা নারীদের উপর পড়েছে।\nজিন বুভিয়ের এবং আন্দ্রে মারিয়ানি ( মারি-লুইস বোগলের স্বামী) সাথে, সরেট মেরি-লুইস বোগল লাইব্রেরির বন্ধুদের সোসাইটির (ফরাসি: Société des Amis de la Bibliothèque Marie-Louise Bouglé) সাথে যুক্ত ছিলেন। এছাড়াও তিনি নারী ভোটাধিকারের জন্য ফ্রেঞ্চ ইউনিয়নের সদস্য ছিলেন। ১৯১৯ সালে, তিনি যখন মহিলাদের বব কাট চুলকে \"স্বাধীনতার ইঙ্গিত; একটি ব্যক্তিগত প্রচেষ্টা\" হিসাবে  কথা বলেছিলেন তখন তাঁকে একজন উগ্র নারীবাদী হিসাবে দেখা হয়েছিল।\nহেনরিয়েট সরেট ১৯৭৬ সালে মারা যান এরিক স্যাটি তাঁর অবজারভেশনস ডুন ইম্বেসাইল (মোই) সরেট কে উৎসর্গ করেছেন।\n\n\n== নির্বাচিত কাজ ==\nজে রেসপিয়ার, ১৯১৩\nলেস ফোর্সেস ডিটোর্নিস, ১৯১৪ - ১৯১৭, ১৯১৮\nলা আমোর আ লা গেহেনে ফরাসি: L'amour à la géhenne : কবিতা, ১৯১৯\nইসাডোরা ডানকান, ইমরাট্রিস এরান্টে, ১৯২৮\nলে লরির দে লা ভ্যালি, ১৯৩৩\nইউনি অ্যাপোট্র সোশ্যাল: মারি-লুইস বোগল, ১৯৩৮\nডেস রোজেস! Poésie d' Henriette Sauret\n\n\n== আরও দেখুন ==\nশান্তি কর্মীদের তালিকা\n\n\n== মন্তব্য =="}