{"pageid": 1333107, "title": "সিএনসি ওয়ার্ল্ড", "url": "https://bn.wikipedia.org/wiki?curid=1333107", "content": "সিএনসি ওয়ার্ল্ড হল একটি ২৪-ঘন্টার বৈশ্বিক ইংরেজি ভাষার সংবাদ চ্যানেল, যার সংখ্যাগরিষ্ঠ অংশ চীনা রাষ্ট্রীয় মালিকানাধীন। এটি ১ জুলাই, ২০১০-এ চালু হয়। এটির মালিকানা ৫১% রাষ্ট্র-চালিত চায়না সিনহুয়া নিউজ নেটওয়ার্ক কর্পোরেশনের, এবং ৪৯% বেসরকারি বিনিয়োগকারীদের, যার মধ্যে চীনা হোম অ্যাপ্লায়েন্স নির্মাতা গ্রী রয়েছে।\nসিনহুয়ার প্রেসিডেন্ট লি কনজুন সিএনসি ওয়ার্ল্ডের উদ্বোধনী সংবাদ সম্মেলনে বলেন, 'এই উদ্যোগটি \"চীনা দৃষ্টিভঙ্গির সাথে আন্তর্জাতিক দৃষ্টিভঙ্গি উপস্থাপন করার\" বেইজিংয়ের প্রচেষ্টার অংশ।'\nসিএনসি ওয়ার্ল্ডকে মার্কিন যুক্তরাষ্ট্রে জনপ্রিয় করার জন্য সিনহুয়া নিউইয়র্কে টাইমস স্কোয়ারের একটি গগনচুম্বী ভবনের উপরে একটি সংবাদকক্ষ প্রতিষ্ঠা করেছে। ১৬ ডিসেম্বর, ২০১০-এ, সিএনসি ওয়ার্ল্ড ফরাসি স্যাটেলাইট প্রতিষ্ঠান ইউটেলস্যাটের সাথে একটি চুক্তিতে সম্মত হয়। এ চুক্তি অনুযায়ী ইউটেলস্যাটের স্যাটেলাইট টেলিভিশন পরিষেবায় পহেলা জানুয়ারি ২০১১ থেকে সিএনসি ওয়ার্ল্ড সম্প্রচার শুরু হয়। সিএনসি ওয়ার্ল্ড ২১ জুলাই, ২০১১-এ যুক্তরাজ্য এবং আয়ারল্যান্ডের স্কাই স্যাটেলাইট টেলিভিশন প্ল্যাটফর্মে চালু হয়।\n২০২০ সালে, মার্কিন যুক্তরাষ্ট্রের স্টেট ডিপার্টমেন্ট সিনহুয়াকে, অন্যান্য চীনা রাষ্ট্রীয় মিডিয়া আউটলেটের সাথে, \"বিদেশী মিশন\" হিসাবে মনোনীত করে।\n\n\n== তথ্যসূত্র =="}