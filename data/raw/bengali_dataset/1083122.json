{"pageid": 1083122, "title": "রণবীর (সংবাদপত্র)", "url": "https://bn.wikipedia.org/wiki?curid=1083122", "content": "রণবীর (উর্দু: رنبیر‎‎) ভারতের জম্মু থেকে প্রকাশিত উর্দু ভাষার সংবাদপত্র। এটি ছিল জম্মু ও কাশ্মীরের প্রথম দৈনিক সংবাদপত্র। পত্রিকাটি ১৯২৪ হতে ১৯৫০ পর্যন্ত সক্রীয় ছিল। এটির প্রকাশনা চলাকালীন দুইবার নিষেধাজ্ঞার কবলে পরে। পত্রিকাটি ভারত বিভাজনের পক্ষে ও পাকিস্তান বিরোধী খবর প্রকাশের জন্য প্রখ্যাত ছিল। \n\n\n== প্রতিষ্ঠা ==\nরণবীর পত্রিকাটির আনুষ্ঠানিক প্রতিষ্ঠা ঘটে ১৯২৪সালে। লালা মুলকরাজ সরফ ছিলেন একই সাথে পত্রিকাটির প্রতিষ্ঠাতা ও প্রথম সম্পাদক। এর আগে তিনি লালা লাজপত রায়ের জাতীয়তাবাদী সংগঠন বন্দে মাতরমের উপ-সম্পাদক হিসেবে কাজ করেছিলেন। সরফ জম্মু ও কাশ্মীরের মহারাজা প্রতাপ সিংয়ের কাছ থেকে রণবীরকে একটি রাজ্যব্যাপী সাপ্তাহিক হিসাবে প্রকাশ করার অনুমতি নেওয়ার জন্য কিছু সময়ের জন্য আলোচনা করেছিলেন।\nপ্রতাপ সিংয়ের প্রয়াত বাবা, জম্মু ও কাশ্মীরের পূর্বতন রাজা রণবীর সিংয়ের নামে পত্রিকাটির নামকরণ করা হয়েছিল। রণবীরের প্রথম সংখ্যাটি ১৯২৪  সালের ২৪ জুন দৈনিক পত্রিকা হিসেবে প্রকাশিত হয়েছিল। এটি জম্মু -কাশ্মীরের প্রথম দৈনিক পত্রিকা। রণবীর ব্যক্তিগত উদ্যোগে প্রকাশ শুরু হলেও এটির মুদ্রণ সরকারি ছাপাখানায় করা হয়েছিল। প্রকাশের পরপরই, পত্রিকাটি রাজ্যে ব্যাপক পাঠকপ্রিয়তা অর্জন করে।\n\n\n== ১৯৩০-এর নিষেধাজ্ঞা ==\n১৯৩০ সালের মে মাসে মহারাজা হরি সিং ব্রিটিশ ভারতে মহাত্মা গান্ধীর গ্রেপ্তার সংক্রান্ত জম্মুতে আন্দোলন নিয়ে একটি নিবন্ধের পরে রণবীরকে (এটি 'ধ্বংসাত্মক প্রচার' বলে অভিযুক্ত করে) নিষেধাজ্ঞা জারি করেন। মহারাজা যুক্তি দিয়েছিলেন যে রণবীরের ৭ মে, ১৯৩০ সংখ্যায় জম্মু বিক্ষোভে অংশগ্রহণের পরিসংখ্যান অতিরঞ্জিত ছিল এবং পত্রিকাটি মিথ্যা ইঙ্গিত দিয়েছিল যে মহারাজা নিজেই প্রতিবাদকে সমর্থন করতেন। সংবাদপত্রটি ১৯৩১ সালের নভেম্বরে পুনরায় প্রকাশনা শুরু করার অনুমতি পেয়েছিল। এই সময়টি জম্মু ও কাশ্মীরের দায়িত্বশীল সরকারের প্রতি বাড়তি চাপ ছিল, রাজ্যের সরকারের উপর অতিরিক্ত নাগরিক আন্দোলনের প্রতি পত্রিকাটির সমর্থন ছিল।\n\n\n== ১৯৪৭-এর নিষিদ্ধকরণ ও পরবর্তী সময় ==\n১৯৪৭ সালের জুন মাসে ভারতে যোগদানের দাবী এবং শেখ আবদুল্লাহ'র মুক্তির আহ্বান জানিয়ে সংবাদ প্রকাশ করলে রণবীরকে দ্বিতীয়বার নিষিদ্ধ করা হয়। ভারত স্বাধীন হওয়ার পর নিষেধাজ্ঞা প্রত্যাহার করা হয় এবং ১৯৪৭ সালের সেপ্টেম্বরে রণবীর পুনরায় প্রকাশিত হতে থাকে। পরবর্তী বছরগুলিতে রণবীর জম্মু ও কাশ্মীরের পাকিস্তান-বিরোধী প্রবণতার একটি গুরুত্বপূর্ণ মুখপাত্র ছিল। ১৯৫০ সালের ১৮ মে পত্রিকাটি বন্ধ হয়ে যায়।\n\n\n== তথ্যসূত্র =="}