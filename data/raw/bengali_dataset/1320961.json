{"pageid": 1320961, "title": "ওপেনএআই", "url": "https://bn.wikipedia.org/wiki?curid=1320961", "content": "ওপেনএআই হল একটি আমেরিকান কৃত্রিম বুদ্ধিমত্তা গবেষণামূলক প্রতিষ্ঠান । এটি অলাভজনক প্রতিষ্ঠান ওপেনএআই ইনকর্পোরেটেড এবং সাবসিডিয়ারি প্রতিষ্ঠান ওপেনএআই লিমিটেড পার্টনারশিপ নিয়ে গঠিত। ওপেনএআই বন্ধুত্বপূর্ণ কৃত্রিম বুদ্ধিমত্তা প্রচার ও বিকাশের জন্য গবেষণা পরিচালনা করে। সংস্থাটি ২০১৫ সালে সান ফ্রান্সিসকোতে স্যাম অল্টম্যান, রিড হফম্যান, জেসিকা লিভিংস্টন, ইলন মাস্ক, ইলিয়া সুটস্কেভার, পিটার থিয়েল এবং অন্যান্যদের দ্বারা প্রতিষ্ঠিত হয়েছিল, যারা সম্মিলিতভাবে এই প্রতিষ্ঠানে ১ বিলিয়ন মার্কিন ডলার বিনিয়োগ করেন। মাস্ক ২০১৮ সালে বোর্ড থেকে পদত্যাগ করেন, তবে তিনি এখনও প্রতিষ্ঠানটির সাথে দাতা হিসেবে যুক্ত আছেন। মাইক্রোসফট ২০১৯ সালে ওপেনএআই কে ১ বিলিয়ন মার্কিন ডলার বিনিয়োগ হিসেবে প্রদান করে এবং ২০২৩ সালের জানুয়ারিতে আগামী কয়েক বছরে আরও ১০ বিলিয়ন মার্কিন ডলার বিনিয়োগ করার প্রতিশ্রুতি দেয়। \n\n\n==== চ্যাটজিপিটি ====\nচ্যাটজিপিটি একটি কৃত্রিম বুদ্ধিমত্তা সম্পন্ন চ্যাটবট। এতে একটি কথোপকথনমূলক ইন্টারফেস রয়েছে যেখানে আপনি স্বাভাবিক ভাষায় প্রশ্ন জিজ্ঞাসা করতে পারবেন। চ্যাটজিপিটি তারপর সেকেন্ডের মধ্যে একটি প্রতিক্রিয়ামূলক উত্তর প্রদান করবে। যেসব বাক্য ব্যাবহার করে একে প্রশ্ন করা হয় সেসব বাক্যকে প্রম্পট বলে। এই প্রম্পট গুলো যত বেশি বোধগম্য হবে, চ্যাটজিপিটি ততো ভালোভাবে উত্তর প্রদান করতে পারবে। প্রম্পট গুলোকে বোধগম্য করে সাজিয়ে তোলার প্রক্রিয়া কে প্রম্পট ইঞ্জিনিয়ারিং বলে। চ্যাটজিপিটি ২০২২ সালের নভেম্বরে চালু হয়েছিল এবং এটি চালু হওয়ার মাত্র ৫ দিন এর মধ্যে ১ মিলিয়ন ব্যবহারকারীর মাইলফলক অর্জন করে। \n\n\n== তথ্যসূত্র =="}