{"pageid": 1480804, "title": "আরিয়ানা জাইরি", "url": "https://bn.wikipedia.org/wiki?curid=1480804", "content": "আরিয়ানা জাইরি দানিয়া মুহাম্মদ জাইরি (জন্ম: ২৭ জুলাই ২০০৫; আরিয়ানা জাইরি নামে সুপরিচিত) হলেন একজন মালয়েশীয় তীরন্দাজ, যিনি মালয়েশিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nজাইরি মালয়েশিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nআরিয়ানা জাইরি দানিয়া মুহাম্মদ জাইরি ২০০৫ সালের ২৭শে জুলাই তারিখে মালয়েশিয়ার কুয়ালালামপুরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nজাইরি মালয়েশিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ১০টি ১০ পয়েন্ট অর্জন করে সর্বমোট ৬৩৩ পয়েন্ট নিয়ে তিনি ৫০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১৫তম স্থান অধিকারী ইতালির কিয়ারা রেবালিয়াতির মুখোমুখি হয়েছিলেন, যেখানে তিনি ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি শাকিরা মাশাইখ এবং নুরুল ফাজিলের সাথে মালয়েশীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৭টি ১০ পয়েন্ট অর্জন করে সর্বমোট ১৯১৮ পয়েন্ট নিয়ে ১০ম স্থান অধিকার করেছিল। অতঃপর প্রাথমিক পর্বে তারা ইন্দোনেশিয়ার কাছে ৫–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও সংযোগ নেই"}