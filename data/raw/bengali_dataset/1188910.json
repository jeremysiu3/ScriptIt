{"pageid": 1188910, "title": "দেয়ান লভরেন", "url": "https://bn.wikipedia.org/wiki?curid=1188910", "content": "দেজান লভরেন (ক্রোয়েশীয় উচ্চারণ: [dějan lǒʋren]; জন্ম ৫ জুলাই ১৯৮৯) একজন ক্রোয়েশীয় পেশাদার ফুটবলার, যিনি রুশ প্রিমিয়ার লিগের ক্লাব জিনিত সেন্ট পিটার্সবার্গ ও ক্রোয়েশিয়া জাতীয় দলের হয়ে সেন্টার ব্যাক হিসেবে খেলেন।\nদেজান লভরেন ২০১০ সালের জানুয়ারি মাসে ওলাঁপিক লিয়োনেতে যোগ দেওয়ার আগে দিনামো জাগরেবে তার কর্মজীবন শুরু করেন। তিনি লিগ ১ দলের সঙ্গে সাড়ে তিন মৌসুম কাটিয়েছেন এবং সাউদাম্পটনে ২০১৩ সালে চুক্তিবদ্ধ হওয়ার আগে ২০১২ কুপ দি ফ্রান্স জিতেছিলেন। সাউদাম্পটনে একটি মৌসুম থাকার পর, তিনি ২০ মিলিয়ন পাউন্ডের বিনিময়ে লিভারপুলে যোগ দেন। রুশ চ্যাম্পিয়ন জেনিট সেন্ট পিটার্সবার্গে ২০২০ সালের জুলাইয় মাসে যোগ দেওয়ার আগে তিনি ক্লাবের হয়ে ১৮৫ টি খেলায় অংশ নিয়েছিলেন, ২০১৯ সালে উয়েফা চ্যাম্পিয়নস লিগ এবং ২০২০ সালে প্রিমিয়ার লিগ জিতেছিলেন। চার মাসের মধ্যে, তিনি আর্তেম জিউবার স্থলাভিষিক্ত হয়ে দলের অধিনায়ক হন। ইতিপূর্বে বিভিন্ন যুব পর্যায়ে ক্রোয়েশিয়ার প্রতিনিধিত্ব করার পরে, তিনি ২০০৯ সালে তার ঊর্ধ্বতন দলে অভিষিক্ত হয়েছিলেন এবং তারপর থেকে তার দেশের হয়ে ৬০ টিরও বেশি খেলায় অংশ নিয়েছিলেন। তিনি ব্রাজিলে অনুষ্ঠিত ২০১৪ ফিফা বিশ্বকাপ এবং রাশিয়ায় অনুষ্ঠিত ২০১৮ ফিফা বিশ্বকাপের—পরবর্তীতে তারা বিশ্বকাপ জয়ী ফ্রান্সের বিপক্ষে পরাজিত হয়েছিল—সেইসঙ্গে উয়েফা ইউরো ২০২০-এর জন্য ক্রোয়েশিয়ার দলে বা স্কোয়াডে নির্বাচিত হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nলিভারপুল এফ.সি. প্রোফাইল  ওয়েব্যাক মেশিনে আর্কাইভকৃত ১৫ জুলাই ২০১৮ তারিখে\nক্রোয়েশীয় ফুটবল ফেডারেশনে দেয়ান লভরেন (ইংরেজি)"}