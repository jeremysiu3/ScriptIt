{"pageid": 1008544, "title": "জলিল খায়াত মসজিদ", "url": "https://bn.wikipedia.org/wiki?curid=1008544", "content": "জলিল খায়াত মসজিদ (কুর্দি: مزگەوتی جەلیل خەیات) ইরাকি কুর্দিস্তানের আর্বিলে অবস্থিত একটি সুন্নি ইসলামি মসজিদ। এটি আর্বিল শহরের বৃহত্তম মসজিদ। ২০০৫ সালে মারা যাওয়া জলিল খায়াত মসজিদটি শুরু করেছিলেন এবং ২০০৭ সালে তার ছেলেদের দ্বারা তাদের বাবার স্মরণে মসজিদটি সম্পন্ন হয়েছিলো।\n\n\n== স্থাপত্যশৈলী ==\nমসজিদের স্থাপত্যশৈলী কায়রোর মুহাম্মদ আলীর মসজিদ এবং ইস্তাম্বুলের সুলতান আহমেদ মসজিদের সাথে সাদৃশ্যপূর্ণ। এই মসজিদের ভিতরের অংশকে অন্যতম সুন্দর অংশ হিসেবে উল্লেখ করা হয়েছে। আল-খায়াত নির্মাণ সংস্থা জানিয়েছে যে মসজিদের ভবনটি ইসলামী স্থাপত্য ও আল-আব্বাসী নকশার উপর নির্ভর করে এবং গম্বুজগুলো উসমানী নকশার আদলে তৈরি। মূল গম্বুজের উচ্চতা ৪৮ মিটার (১৫৭ ফুট), ব্যাস ২০ মিটার (৬৬ ফুট)। মসজিদটি ১৫,০০০ বর্গমিটার (১,৬০,০০০ বর্গফুট) এবং এতে প্রায় ১,৫০০ থেকে ২,০০০ মুসল্লি একসাথে সালাত আদায় করতে পারে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\n\n== আরও দেখুন ==\nইরাকে ইসলাম\nইরাকের মসজিদের তালিকা\n\n\n== তথ্যসূত্র ==\n\n\n== বহিঃসংযোগ =="}