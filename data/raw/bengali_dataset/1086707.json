{"pageid": 1086707, "title": "তুর্কি রাজনীতিতে নারী", "url": "https://bn.wikipedia.org/wiki?curid=1086707", "content": "তুরস্কে নারীদের জাতীয় রাজনীতিতে সক্রিয় অংশগ্রহণ রয়েছে এবং সাম্প্রতিক নির্বাচনে তুর্কি পার্লামেন্ট এ নারীর সংখ্যা ক্রমাগত বৃদ্ধি পাচ্ছে।\n\n\n== পটভূমি ==\n\n২৯শে অক্টোবর ১৯২৩ সালে উসমানীয় সাম্রাজ্য এর ধ্বংসাবশেষের উপর তুরস্ক প্রতিষ্ঠিত হয়েছিল। যদিও অটোমান সুলতানদের এর উপর কিছু ভালিদে সুলতান (রাণী মায়েরা) এর রাজনৈতিক ক্ষমতা ছিল, বিশেষত মহিলাদের সালতানাত নামে পরিচিত যুগে, তবুও উসমানীয় যুগে কোন সরকারি রাজনৈতিক পদে মহিলাদের চাকরির সুযোগ ছিল না।\nরিপাবলিকান যুগের প্রথম দিকে একজন উল্লেখযোগ্য মহিলা রাজনৈতিক কর্মী ছিলেন নেজিহে মুহিদ্দীন, যিনি ১৯২৩ সালের জুন মাসে তুরস্কে প্রথম মহিলা দল প্রতিষ্ঠা করেছিলেন; যদিও এটি কখনই বৈধ হয়নি কারণ এটি আনুষ্ঠানিকভাবে ঘোষিত হয়নি। তুরস্ক প্রজাতন্ত্রের প্রতিষ্ঠাতা মোস্তফা কামাল আতাতুর্ক, প্রথমবারের মতো মহিলাদের নাগরিক ও রাজনৈতিক সমতা সহ দেশকে আধুনিক করার জন্য সংস্কারের কাজ শুরু করেছিলেন। ১৭ই ফেব্রুয়ারি ১৯২৬ সালে তুরস্কে একটি নতুন সিভিল কোড গৃহীত হয় যার দ্বারা ভোটাধিকার ছাড়া তুর্কি নারী ও পুরুষের অধিকার সমান ঘোষণা করা হয়। একটি সংক্ষিপ্ত কিন্তু তীব্র সংগ্রামের পর, এক্ট নং ১৫৮০ আইন দ্বারা ৩ এপ্রিল ১৯৩০ সালে তুর্কি মহিলারা স্থানীয় নির্বাচনে ভোটাধিকার অর্জন করেন।  চার বছর পর, ১৯৩৪ সালের ৫ ডিসেম্বর প্রণীত আইনের মাধ্যমে তারা অন্যান্য দেশের তুলনায় অনেক আগেই সম্পূর্ণ সার্বজনীন ভোটাধিকার লাভ করে।\n\n\n== রাষ্ট্রপতি ==\nএখন পর্যন্ত, তুরস্কে কোনো মহিলা রাষ্ট্রপতি নির্বাচিত হন নি।\n\n\n== সংসদের স্পিকার ==\nএখন পর্যন্ত, তুরস্কে কোনো মহিলা গ্র্যান্ড ন্যাশনাল অ্যাসেম্বলি স্পিকার নির্বাচিত হন নি।\n\n\n== উপরাষ্ট্রপতি ==\nভাইস প্রেসিডেন্ট পদটি ২০১৮ সালে প্রতিষ্ঠিত হয়েছিল এবং তুরস্কে কোন মহিলা ভাইস প্রেসিডেন্ট নির্বাচিত হন নি।\n\n\n== প্রধানমন্ত্রী (১৯২০-২০১৮) ==\nতানসু সিলার, ১৯৮৩ সাল থেকে অর্থনীতির একজন তুর্কি পেশাগত অধ্যাপক, রক্ষণশীল ট্রু পাথ পার্টি (ডিঅয়াইপি) -এ যোগ দিয়ে নভেম্বর ১৯৯০ সালে রাজনীতিতে প্রবেশ করেন। ১৩ই জুন ১৯৯৩, তিনি পার্টির নেত্রী নির্বাচিত হন এবং একই বছরের ২৫শে জুন, সিলারকে জোট সরকারের প্রধানমন্ত্রী নিযুক্ত করা হয়, যা তুরস্কের প্রথম এবং এখন পর্যন্ত একমাত্র নির্বাচিত নারী প্রধানমন্ত্রী। তিনি ৫০ তম, ৫১ তম এবং তুরস্কের ৫২ তম সরকার এই পদে ৬ মার্চ ১৯৯৬ পর্যন্ত দায়িত্ব পালন করেছিলেন।\n\n\n== আরও দেখুন ==\nমুসলিম সংখ্যাগরিষ্ঠ রাষ্ট্রসমূহে নারীদের ভোটাধিকার লাভের সময়কাল\nতুরস্কে নারী\n\n\n== তথ্যসূত্র =="}