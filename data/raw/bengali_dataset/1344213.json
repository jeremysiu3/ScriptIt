{"pageid": 1344213, "title": "নাওরেম প্রিয়াংকা দেবী", "url": "https://bn.wikipedia.org/wiki?curid=1344213", "content": "নাওরেম প্রিয়াংকা দেবী (জন্ম ৯ই এপ্রিল ২০০৩) হলেন কৃষক পরিবার থেকে আসা একজন ভারতীয় পেশাদার ফুটবলার। তিনি ভারতের মহিলা জাতীয় ফুটবল দল এবং কেরালা মহিলা লিগে কেরালা ব্লাস্টার্সের হয়ে খেলেন। তিনি একজন মধ্যমাঠের খেলোয়াড় (মিডফিল্ডার)। ২০১৮ সালের সাফ অনূর্ধ্ব - ১৫ মহিলা চ্যাম্পিয়নশিপে ভারত চ্যাম্পিয়ন হয়েছিল এবং তাঁকে সবচেয়ে মূল্যবান খেলোয়াড় হিসাবে মনোনীত করা হয়েছিল।\n\n\n== ক্লাবের খেলা ==\nইণ্ডিয়ান অ্যারোস ক্লাব দিয়ে দিয়ে প্রিয়াংকা দেবী তাঁর সিনিয়র ক্রীড়া জীবন শুরু করেন এবং ভারতীয় মহিলা লিগে তাদের হয়ে খেলেন। ২০২২ সালের ১৪ই মে তারিখে, মাতা রুকমনি এফসি ক্লাবের বিরুদ্ধে ৮ - ০ ব্যবধানের জয়ে, তিনি নিজে ৪ গোল করেছিলেন। প্রিয়াংকা দেবী সেই মরশুমে ১১টি ম্যাচে নয়টি গোল করেছিলেন। তিনি মরশুমের উদীয়মান খেলোয়াড়ের পুরস্কার পেয়েছিলেন। ২০২২ সালে, তিনি কেরালা ব্লাস্টার্স দলের হয়ে খেলার জন্য স্বাক্ষর করেছিলেন। তাদের মহিলা দল সদ্য চালু হয়েছিল এবং তিনি সেই দলের অংশ ছিলেন।\n\n\n== আন্তর্জাতিক খেলোয়াড় জীবন ==\n২০২১ সালের সাফ অনূর্ধ্ব - ১৯ মহিলা চ্যাম্পিয়নশিপে প্রিয়াংকা চার গোল করেছিলেন এবং ভারতের সর্বোচ্চ গোলদাতা হয়েছিলেন। পরে ২০২২ সালে, তাঁকে সিনিয়র জাতীয় দলে ডাকা হয়। তিনি ২০২২ সালের ৬ই এপ্রিল সিনিয়র জাতীয় দলের হয়ে অভিষেক করেন এবং মিশরের বিপক্ষে ১ - ০ গোলে জেতার একমাত্র গোলটি করেন।\n\n\n== আন্তর্জাতিক গোল ==\nস্কোর এবং ফলাফলের তালিকায় প্রথমে ভারতের গোল সংখ্যা।\n\n\n== সম্মান ==\nমণিপুর\nজাতীয় গেমসে স্বর্ণপদক: ২০২২\nস্বতন্ত্র\nইন্ডিয়ান উইমেনস লিগ লিগের উদীয়মান খেলোয়াড়: ২০২১ - ২২\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে নাওরেম প্রিয়াংকা দেবী\nগ্লোবাল স্পোর্টস আর্কাইভে নাওরেম প্রিয়াংকা দেবী\nটেমপ্লেট:ভারতের স্কোয়াড ২০২২ এএফসি মহিলা এশিয়ান কাপ"}