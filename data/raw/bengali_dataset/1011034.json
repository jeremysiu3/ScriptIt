{"pageid": 1011034, "title": "হৃৎপিণ্ডের অকৃতকার্যতা", "url": "https://bn.wikipedia.org/wiki?curid=1011034", "content": "হৃৎপিণ্ডের অকৃতকার্যতা, যা ইংরেজিতে হার্ট ফেইলিউর (এইচএফ), কনজেসটিভ হার্ট ফেইলিউর (সিএইচএফ), ডিকম্পেনসেটিও কর্ডিস (ডিসি) এবং কনজেসটিভ কার্ডিয়াক ফেইলিউর (সিসিএফ) নামেও পরিচিত। এটি হলো এমন একটি অবস্থা যখন হৃৎপিণ্ড, বিপাকের জন্য প্রয়োজনীয় রক্ত দেহকলাতে সরবরাহ করতে পারে না। হৃৎপিণ্ডের অকৃতকার্যতার লক্ষণগুলির মধ্যে সাধারণত শ্বাসকষ্ট, অতিরিক্ত ক্লান্তি এবং পা ফোলা অন্তর্ভুক্ত । সাধারণত ব্যায়ামের সময় বা শুয়ে থাকার সময় শ্বাসকষ্ট আরও খারাপ হয় এবং রাতে ব্যক্তিকে ঘুম থেকে জাগিয়ে তুলতে পারে ।  ব্যায়াম করার ক্ষমতা কমে যাওয়া একটি সাধারণ লক্ষণ।  উল্লেখ্য হৃৎপিণ্ডের অকৃতকার্যতার কারণে হৃৎশূল এবং বুকের ব্যথা সাধারণত ঘটে না। \nহৃৎপিণ্ডের অকৃতকার্যতার সাধারণ কারণগুলির মধ্যে হৃৎ-ধমনীর ব্যাধি অন্তর্ভুক্ত রয়েছে। যার মধ্যে পূর্ববর্তী হৃৎপেশীর রক্তাভাবজনিত মৃত্যু (হার্ট অ্যাটাক), উচ্চ রক্তচাপ, অ্যাট্রিয়াল ফাইব্রিলেশন, হৃৎপিণ্ডের কপাটিকার রোগ, অতিরিক্ত মদ্যপান, সংক্রমণ এবং কোনও অজানা কারণে কার্ডিওমিওপ্যাথি রয়েছে।  এগুলি হৃৎপিণ্ডের কাঠামো বা কার্যকারিতা পরিবর্তন করে হৃৎপিণ্ডের অকৃতকার্যতা সৃষ্টি করে। বাম নিলয়ের হৃৎপিণ্ডের অকৃতকার্যতা দুই ধরনের - হ্রাসকৃত ইজেকশন ভগ্নাংশ (এইচএফআরইএফ) সহ হার্টের ব্যর্থতা এবং সংরক্ষিত ইজেকশন ভগ্নাংশ (এইচএফপিইএফ) সহ ব্যর্থতা। এগুলো বাম নিলয় সংকোচন করার ক্ষমতা বা শিথিল হওয়ার উপর নির্ভর করে। হৃৎপিণ্ডের অকৃতকার্যতার লক্ষণগুলোর তীব্রতা ব্যায়ামের সাথে বৃদ্ধি পেতে পারে।  হৃৎপিণ্ডের অকৃতকার্যতার মতো লক্ষণগুলি থাকতে পারে এমন অন্যান্য রোগগুলির মধ্যে রয়েছে স্থূলত্ব, কিডনি ব্যর্থতা, লিভারের সমস্যা, রক্তাল্পতা এবং থাইরয়েডের রোগ   রোগ নির্ণয় লক্ষণ, শারীরিক অনুসন্ধান এবং ইকোকার্ডোগ্রাফির উপর ভিত্তি করে।  রক্ত পরীক্ষা, ইলেক্ট্রোকার্ডিওগ্রাফি এবং বুকের রেডিওগ্রাফি অন্তর্নিহিত কারণ নির্ধারণ করতে কার্যকর হতে পারে।\nহৃৎপিণ্ডের অকৃতকার্যতার চিকিৎসা রোগের তীব্রতা এবং কারণের উপর নির্ভর করে। দীর্ঘস্থায়ী স্থিতিশীল হালকা হৃৎপিণ্ডের অকৃতকার্যতার ক্ষেত্রে, চিকিৎসার মধ্যে সাধারণত জীবনযাত্রার পরিবর্তনগুলি থাকে যেমন ধূমপান বন্ধ করা, শারীরিক অনুশীলন এবং খাদ্যাভাসের পরিবর্তন, পাশাপাশি ওষুধ সেবন করা।   বাম নিলয়ের অকৃতকার্যতার কারণে যাদের হৃৎপিণ্ডের অকৃতকার্যতা রয়েছে তাদের মধ্যে, এনজিওটেনসিন রূপান্তরকারী এনজাইম ইনহিবিটারস, অ্যাঞ্জিওটেনসিন রিসেপ্টর ব্লকারস, বা বিটা ব্লকারের সাথে ভ্যালসার্টন / স্যাকুবিট্রিল জাতীয় ওষুধ সেবন করা বাঞ্ছনীয়।  গুরুতর রোগে আক্রান্তদের ক্ষেত্রে, অ্যালডোস্টেরন বিরোধী বা নাইট্রেটযুক্ত হাইড্রাজিল ব্যবহার করা যেতে পারে। এগুলো মূত্রবর্ধক তরল ধরে রাখে এবং শ্বাসকষ্ট রোধ করতে সাহায্য করে। কখনও কখনও, কারণের উপর নির্ভর করে, ইমপ্লান্টেড ডিভাইস যেমন পেসমেকার বা ইমপ্লান্টেবল কার্ডিয়াক ডিফিব্রিলিটরের প্রস্তাব দেওয়া যেতে পারে। কিছু মাঝারি বা গুরুতর ক্ষেত্রে কার্ডিয়াক রেইনক্রোনাইজেশন থেরাপির (সিআরটি) পরামর্শ দেওয়া যেতে পারে।  যাতে হৃৎপিণ্ডের সংকোচনের মড্যুলেশনের সুবিধা হতে পারে।  একটি নিলয় সহায়ক ডিভাইস ব্যবহার করা(বাম, ডান, বা উভয় ভেন্ট্রিকলের জন্য), বা মাঝে মাঝে গুরুতর রোগে আক্রান্তদের মধ্যে হৃৎপিণ্ড প্রতিস্থাপনের পরামর্শ দেওয়া যেতে পারে। \nহৃৎপিণ্ডের অকৃতকার্যতা একটি সাধারণ, ব্যয়বহুল এবং সম্ভাব্য মারাত্মক অবস্থা।  ২০১৫ সালে, এটি বিশ্বব্যাপী প্রায় ৪ মিলিয়ন মানুষকে প্রভাবিত করেছিল।  সামগ্রিকভাবে প্রায় ২% প্রাপ্তবয়স্ক মানুষের হৃৎপিণ্ডের অকৃতকার্যতা হয়  এবং ৬৫ বছরের বেশি বয়সীদের মধ্যে, এটি বেড়ে যায় ৬-১০%।  দাম বাড়ার পূর্বাভাস দেওয়া হয়েছে।  মৃত্যুর ঝুঁকিটি নির্ণয়ের পরে প্রথম বছর প্রায় ৩৫% হয়, তবে দ্বিতীয় বছরের মধ্যে যারা বেঁচে থাকে তাদের জন্য মৃত্যুর ঝুঁকি ১০% এরও কম থাকে।  মৃত্যুর ঝুঁকি আছে এ রোগটি  কিছু ক্যান্সারের অনুরূপ।  যুক্তরাজ্যে, এই রোগটি জরুরি হাসপাতালে ভর্তির ৫% কারণ।   হৃৎপিন্ডের অকৃতকার্যতার কথা প্রাচীন কাল থেকেই জানা যায়। ইবারস পাপাইরাস খ্রিস্টপূর্ব ১৫৫০ সালের দিকে এ সম্পর্কে মন্তব্য করেছিলেন।\n\n\n== লক্ষণ ও উপসর্গ ==\n\nহৃৎপিণ্ডের অকৃতকার্যতা এমন একটি অবস্থা যেখানে হৃদপিণ্ড শরীরের বিভিন্ন অঙ্গপ্রত্যঙ্গ এবং ফুসফুসের জন্য রক্তের চাহিদা মেটাতে ব্যার্থ হয়।  \"কনজেসটিভ হৃৎপিণ্ডের অকৃতকার্যতা\" শব্দটি প্রায়শই ব্যবহৃত হয় এমন সব ক্ষেত্রে যার  সাধারণ লক্ষণগুলির মধ্যে একটি হল রক্তজমা, বা কোনও ব্যক্তির টিস্যু এবং ফুসফুস বা শরীরের অন্যান্য অংশের শিরাগুলিতে তরল তৈরি হওয়া। এক্ষেত্রে শরীরের অংশবিশেষে বা পুরো শরীরে শোথরোগ দেখা দেয়। পাশাপাশি ফুসফুসের শোথরোগ (শ্বাসকষ্টের কারণে) এবং অ্যাসাইটিস হতে পারে।\nহৃৎপিণ্ডের অকৃতকার্যতার লক্ষণগুলি সাধারণভাবে  বাম এবং ডান হৃৎপিণ্ডের অকৃতকার্যতায় বিভক্ত।\nযদি হৃৎপিণ্ডের কোনও একটি নিলয়ের অকৃতকার্যতার পরও একজন ব্যক্তি  দীর্ঘকাল বেঁচে থাকেন তবে এটি উভয় নিলয়ের অকৃতকার্যতার দিকে অগ্রসর হতে পারে। উদাহরণস্বরূপ, বাম নিলয়ের অকৃতকার্যতায় ফুসফুসের শোথরোগ এবং ফুসফুসের উচ্চরক্তচাপ ঘটায় যা ডান নিলয়ের উপর চাপ বাড়ায়। ডান নিলয়ের অকৃতকার্যতা বাম নিলয়ের অকৃতকার্যতার মতো ক্ষতিকারক নয়।\n\n\n== কারণসমূহ ==\nহৃৎপিণ্ডের অকৃতকার্যতা হৃৎপিণ্ডের বিভিন্ন রোগের সর্বশেষ ফলাফল। হৃৎপিণ্ডে ভাইরাস সংক্রমণের ফলে হৃৎপিণ্ডের পেশী স্তরে প্রদাহ হতে পারে। যা পরবর্তীতে হৃৎপিণ্ডের অকৃতকার্যতা বিকাশে অবদান রাখে। জিনগত কারন এক্ষেত্রে গুরুত্বপূর্ণ ভূমিকা পালন করে। যদি একাধিক কারণ উপস্থিত থাকে তবে হৃৎপিণ্ডের অকৃতকার্যতা  হওয়ার সম্ভাবনা বেশি থাকে। এক্ষেত্রে পূর্বাভাস আরও খারাপ হয়।  হৃৎপিণ্ডের বিকাশে বাঁধা, ভাইরাসের সংক্রমণ (যেমন এইচআইভি ), বিভিন্ন ওষুধ এবং মাদক যেমন, কোকেইন, এবং মেথামফেটামিন এর ব্যবহার হৃৎপিণ্ডের অকৃতকার্যতার ঝুঁকি বাড়িয়ে তোলে। সীসা এবং কোবাল্টের প্রতিনিয়ত সংস্পর্শে হৃৎপিণ্ডের ক্ষতি সাধন হয়। পাশাপাশি, অ্যামাইলয়েডোসিস ও সংযোজক টিস্যুকলার রোগ যেমন সিস্টেমিক লুপাস এরিথেমেটোসাসের মতো অনুপ্রবেশকারী ব্যাধি হৃৎপিণ্ডের অকৃতকার্যতার ঝুঁকি বাড়িয়ে তোলে। মাঝে মাঝে ঘুমের মধ্যে শ্বাসকষ্ট দেখা দেয়।  রোগীভিত্তিক পরীক্ষণের সাম্প্রতিক প্রতিবেদনগুলিতে দেখা গেছে যে রক্তচাপের পরিবর্তনের সাথে  হৃৎপিণ্ডের অন্যান্য কার্যক্রমগুলো পরিবর্তিত হয় যা হৃৎপিণ্ডের অকৃতকার্যতাকে উস্কে দিতে পারে। \n\n\n=== ওষুধ ===\nবেশ কয়েকটি ওষুধ এই হৃৎপিণ্ডের অকৃতকার্যতার কারণকে প্রশমিত করতে পারে। যেমন মিথাইলেফিনেডট,ট্রাইসাইক্লিক এন্টিডিপ্রেসেন্টস, লিথিয়াম, অ্যান্টিসাইকোটিকস, ডোপামিন অ্যাগোনিস্টস, টিএনএফ ইনহিবিটরস, ক্যালসিয়াম চ্যানেল ব্লকারস, স্যালবুটামল এবং ট্যামসুলোসিন । \n\n\n== রোগশারীরবিদ্যা ==\n\nহৃৎপিণ্ডের অকৃতকার্যতার কারণে হৃৎপিণ্ডের প্রকোষ্ঠগুলোতে অতিরিক্ত রক্তচাপ সৃষ্টি হয়। ফলে হৃৎপেশীগুলির ক্ষয়ক্ষতি হয়। সময়ের সাথে সাথে  কাজের চাপের বৃদ্ধিতে রেনিন-অ্যাঞ্জিওটেনসিন সিস্টেমের মতো নিউরোহরমোনাল সিস্টেমগুলির দীর্ঘমেয়াদী ক্রিয়াকলাপ বাঁধাগ্রস্থ করে। এছাড়া  ফাইব্রোসিস,নিলয়ের প্রসারণ এবং নিলয়ের আকৃতি  উপবৃত্তাকার থেকে গোলাকারে পরিবর্তিত হতে পারে।  \n\n\n== রোগ নির্ণয় ==\nহৃৎপিণ্ডের অকৃতকার্যতার ক্ষেত্রে কোনো আদর্শ রোগনির্ণয় পদ্ধতি স্বীকৃত হয়নি। জাতীয় স্বাস্থ্য ও পরিচর্যা  ইনস্টিটিউট আল্ট্রাসাউন্ডের মাধ্যমে  মস্তিষ্কের ন্যাট্রিইউরেটিক পেপটাইড (বিএনপি) পরিমাপ করার পরামর্শ দেয়। শ্বাসকষ্ট হওয়া ব্যক্তিদের মধ্যে এটিই সুপারিশ করা হয়। যাদের হৃদরোগগুলো ক্রমবর্ধমান তাদের বিএনপি এবং ট্রপোনিন  পরীক্ষা করার জন্য সুপারিশ করা হয়। \n\n\n=== বুকের এক্স - রে ===\n\n\n== রোগের বিস্তার ==\n২০১৫ সালে, হৃৎপিণ্ডের অকৃতকার্যতা বিশ্বব্যাপী প্রায় ৪ মিলিয়ন মানুষকে প্রভাবিত করেছিল।  সামগ্রিকভাবে, প্রাপ্তবয়স্কদের প্রায় ২% এর হৃৎপিণ্ডের অকৃতকার্যতা হয়েছে  এবং ৬৪ বছরের বেশি বয়সীদের মধ্যে, এটি বেড়ে  ৬-১০% হয়েছে  ৭৫ বছরেরও বেশি বয়সীদের ক্ষেত্রে এ হার ১০% এরও বেশি।\n\n\n=== লিঙ্গ ===\nপুরুষদের ক্ষেত্রে হৃৎপিণ্ডের অকৃতকার্যতার হার বেশি থাকে তবে হৃৎপিণ্ডের অকৃতকার্যতা শুরু হওয়ার পরে মহিলারা বেশি দিন বেঁচে থাকায় উভয় লিঙ্গেই সামগ্রিকভাবে বিস্তারের হার সমান।   রজোনিবৃত্তির পরের সময়ে মহিলারা বেশি হৃৎপিণ্ডের অকৃতকার্যতায় ভোগে। হৃৎপিণ্ডের রোগ নির্ণয়ের পরে পুরুষদের তুলনায় মহিলারা কম সামগ্রিক জীবনযাত্রা করেন বলে মনে করা হয় । এসময় মহিলাদের ডায়াস্টোলিক ডিসফাংশন দেখা দিতে পারে।\n\n\n== গবেষণার দিকনির্দেশ ==\nসাম্প্রতিক কিছু গবেষণা থেকে অনুমান করা হয় যে মাতৃকোষ থেরাপি হৃৎপিন্ডের অকৃতকার্যতা নিরাময়ে সাহায্য করতে পারে।  কিন্তু এসব গবেষণার বিপরীত গবেষণাও রয়েছে। যেগুলো হৃৎপিন্ডের অকৃতকার্যতা নিরাময়ে স্টেম কোষের ব্যবহারকে নিরুৎসাহিত করে। ২০১৬ সালের একটি গবেষণায় দেখা গেছে যে অস্থিমজ্জা থেকে উদ্ভূত স্টেম কোষ দ্বারা হৃৎপিন্ডের অকৃতকার্যতার চিকিৎসা করা ব্যক্তিরা দীর্ঘায়ু লাভ করেন। পাশাপাশি বাম নিলয়ের ইজেকশন ভগ্নাংশেরও অস্থায়ী উন্নতি হয়।\n\n\n== তথ্যসূত্র =="}