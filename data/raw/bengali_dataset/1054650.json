{"pageid": 1054650, "title": "পিচফোর্ক", "url": "https://bn.wikipedia.org/wiki?curid=1054650", "content": "পিচফোর্ক (ইংরেজি: Pitchfork) একটি মার্কিন অনলাইন সঙ্গীত প্রকাশনা ও সাময়িকী। এটি ১৯৯৫ সালে রায়ান স্র্যাইবার কর্তৃক প্রতিষ্ঠিত হয়েছিল। এটি স্র্যাইবারের কৈশোর বয়সে একটি রেকর্ড স্টোরে কাজ করার সময় একটি ব্লগ হিসাবে যাত্রা শুরু করে। এটি স্বাধীন সংগীতের বিস্তৃতির জন্য দ্রুত খ্যাতি অর্জন করে। এরপর এটি পপ সঙ্গীতসহ সকল ধরনের সংগীতকে প্রসারিত ও কভার করেছে।\nপিচফোর্কের প্রকাশিত মতামত ও সংগীত পর্যালোচনা বর্ধিত-সাংস্কৃতিক স্থায়িত্ব অর্জন করেছে; মূলধারার গণমাধ্যমগুলি প্রতিনিয়ত সাইটটিকে স্বাধীন সংগীতের ব্যারোমিটার হিসাবে দেখেন এবং এর পর্যালোচনা থেকে পাওয়া উক্তিসমূহ প্রেস রিলিজগুলিতে ক্রমবর্ধমান ব্যবহৃত হয় এবং সংগীতের সিডির সম্মুখদিকে থাকে।\nবিপরীতভাবে পিচফোর্ককে স্বাধীন সংগীতজ্ঞদের উপর নেতিবাচক প্রভাব বিস্তারের জন্য অনেকেই দায়ী করে থাকে। ২০০৬ সালে দ্য ওয়াশিংটন পোস্টের একটি প্রতিবেদনে বলা হয় পিচফোর্কের নেতিবাচক পর্যালোচনা অ্যালবামের জনপ্রিয়তার উপর উল্লেখযোগ্য প্রভাব ফেলতে পারে। পিচফোর্ক তাদের নানা সময়ের অত্যধিক নেতিবাচক পর্যালোচনার দ্বারা বহু সঙ্গীতঙ্গ ও ব্যান্ড দের ক্যারিয়ার ধ্বংস করার জন্য ও কুখ্যাত। ২০০৬ সালে অস্ট্রেলিয়ান রক ব্যান্ড \"জেট\" এর প্রকাশিত অ্যালবাম \"শাইন অন\" এর অপ্রচলিত ও বিতর্কিত রিভিউ এর জন্য পিচফোর্ক ব্যাপক আলোচনা ও সমালোচনার সম্মুখীন হয়। রিভিউটিতে কোনোরকম লিখিত পর্যালোচনা ছাড়া শুধু মাত্র একটি শিম্পাঞ্জির নিজের মুখের মধ্যে প্রস্রাব করার ভিডিও ক্লিপ দিয়ে আলবামটিকে ১০ এ ০.০ স্কোর দেওয়া হয়। \n\n\n== তথ্যসূত্র =="}