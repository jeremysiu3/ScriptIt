{"pageid": 1532071, "title": "মুহাম্মদ ইবনে আবদুল্লাহ ইবনে হাসান", "url": "https://bn.wikipedia.org/wiki?curid=1532071", "content": "মুহাম্মাদ ইবনে আবদুল্লাহ ইবনে হাসান ইবনে আবি নুমায়ি ( আরবি: محمد بن عبد الله بن حسن بن أبي نمي   ) জায়েদ ইবনে মুহসিনের সাথে অংশীদারিত্বে ১৬৩১ থেকে ১৬৩২ সাল পর্যন্ত মক্কার আমির এবং হেজাজের শাসক ছিলেন। \nতিনি  মক্কার আমির শরীফ আবদুল্লাহ ইবনে হাসানের পুত্র ছিলেন। শুক্রবার, ১ সফর ১০৪১ হিজরি (২৯ আগস্ট ১৬৩১) তারিখে, আবদুল্লাহ সিংহাসন ত্যাগ করে মুহাম্মদ এবং যায়েদ ইবনে মুহসিনকে তার উত্তরসূরি হিসেবে নিয়োগ দেন।  \nমুহাম্মদ এবং জায়েদ শা'বান (মার্চ ১৬৩২) পর্যন্ত একসাথে শাসন করেন। পরে সেনাপতি কোর মাহমুদ এবং আলী বে-এর নেতৃত্বে একটি বিদ্রোহী ইয়েমেনি সেনাবাহিনী মক্কা দখল করে নেয়। বিদ্রোহীরা নামি ইবনে আবদুল মুত্তালিব নামে একজন প্রতিদ্বন্দ্বী চাচাতো ভাইয়ের সঙ্গে জোট বাঁধে। মিশরে যাওয়ার পথে শহরে প্রবেশের অনুমতি না পাওয়ার পর মক্কা অভিমুখে যাত্রা করে। মুহাম্মদ ও জায়েদ জেদ্দার গভর্নর মুস্তফা বে-এর সঙ্গে বিদ্রোহীদের বিরুদ্ধে লড়াই করেন। ২৫ শাবান, বুধবার (১৭ মার্চ ১৬৩২) ওয়াদি আল-বিয়ারের কাছে তারা পরাজিত হন। এই যুদ্ধে মুহাম্মদ নিহত হন। তার সাথে আশরাফদের একটি দল এবং দুই শতাধিক সৈন্য সহ অধিকাংশ  উসমানীয় সেনা নিহত হয়। আশরাফরা  সেদিনই তার দেহ মক্কায় ফিরিয়ে আনেন। তারা তাকে গোসল করান ও জানাযার নামাজ পড়েন। তারপর আল-মালাহতে  মুহাম্মাদকে দাফন করেন।  \nজায়েদ বাকি আশরাফদের নিয়ে ওয়াদি মার আল-জাহরানে পালিয়ে যান। এরপর নামি বিদ্রোহীদের সঙ্গে মক্কায় প্রবেশ করে আমিরাত দখল করেন। \n\n\n== তথ্যসূত্র ==\n\n\n== গ্রন্থপঞ্জি ==\nal-Ghāzī, ‘Abd Allāh ibn Muḥammad (২০০৯)। Ifādat al-anām إفادة الأنام (Arabic ভাষায়) (1st সংস্করণ)। Maktabat al-Asadī। পৃষ্ঠা 400–402। উদ্ধৃতি শৈলী রক্ষণাবেক্ষণ: অচেনা ভাষা (link) \nal-Sinjārī, ‘Alī ibn Tāj al-Dīn ibn Taqī al-Dīn (১৯৯৮)। Manā'iḥ al-karam fī akhbār Makkah wa'l-Bayt wa-wulāt al-Ḥaram منائح الكرم في أخبار مكة والبيت وولاة الحرم (Arabic ভাষায়) (1st সংস্করণ)। Jāmi‘at Umm al-Qurá। উদ্ধৃতি শৈলী রক্ষণাবেক্ষণ: অচেনা ভাষা (link) \nal-‘Aṣimī, ‘Abd al-Malik ibn Ḥusayn (১৯৯৮)। Samṭ al-nujūm al-'awālī fī anbā' al-awā'il wa-al-tawālī سمط النجوم العوالي في أنباء الأوائل والتوالي (Arabic ভাষায়)। Dār al-Kutub al-‘Ilmīyah। উদ্ধৃতি শৈলী রক্ষণাবেক্ষণ: অচেনা ভাষা (link) \nUzunçarşılı, İsmail Hakkı (২০০৩)। Ashrāf Makkat al-Mukarramah wa-umarāʼihā fī al-ʻahd al-ʻUthmānī أشراف مكة المكرمة وأمرائها في العهد العثماني (Arabic ভাষায়) (1st সংস্করণ)। al-Dār al-‘Arabīyah lil-Mawsū‘āt। উদ্ধৃতি শৈলী রক্ষণাবেক্ষণ: অচেনা ভাষা (link) \nde Zambaur, E. (১৯২৭)। Manuel de généalogie et de chronologie pour l'histoire de l'Islam (French ভাষায়)। Heinz Lafaire। উদ্ধৃতি শৈলী রক্ষণাবেক্ষণ: অচেনা ভাষা (link)"}