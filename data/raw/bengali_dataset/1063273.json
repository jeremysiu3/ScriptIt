{"pageid": 1063273, "title": "হোয়াইট হাউস ডাউন", "url": "https://bn.wikipedia.org/wiki?curid=1063273", "content": "হোয়াইট হাউস ডাউন ২০১৩ সালের একটি আমেরিকান অ্যাকশন চলচ্চিত্র যা পরিচালনা করেছেন রোলান্ড এমেরিখ এবং রচনা করেছেন জেমস ভ্যান্ডারবিল্ট। চলচ্চিত্রে, জন কেইল নামের একজন তালাকপ্রাপ্ত মার্কিন ক্যাপিটল পুলিশ কর্মকর্তা হোয়াইট হাউসে ধ্বংসাত্মক সন্ত্রাসী হামলার সময় তার মেয়ে এমিলি এবং মার্কিন যুক্তরাষ্ট্রের রাষ্ট্রপতি জেমস সয়ার উভয়কে উদ্ধারের চেষ্টা করেন। এতে অভিনয় করেছেন চ্যানিং টেটাম, জেমি ফক্স, ম্যাগি গিলেনহাল, জোয়ী কিং, জেসন ক্লার্ক, রিচার্ড জেনকিন্স এবং জেমস উডস।\n২৩ শে জুন, ২০১৩ সালে চলচ্চিত্রটি সনি পিকচার্সের অধীনে মুক্তি পায়। হোয়াইট হাউস ডাউনের চিত্রনাট্য এবং জটিল গল্পের সমালোচকদের কাছ থেকে মিশ্র পর্যালোচনা পেয়েছে, যদিও অভিনয় ও অ্যাকশন সিকোয়েন্স প্রশংসিত হয়েছিল। চলচ্চিত্রটি বক্স অফিসে দারুন সফল ছিল, $১৫০ মিলিয়ন ডলারের বাজেটের বিপরীতে বিশ্বব্যাপী এটি $২০৫ মিলিয়ন ডলারের বেশি আয় করেছে। হোয়াইট হাউস ডাউন ছিল ২০১৩ সালে মুক্তিপ্রাপ্ত দুটি চলচ্চিত্রের মধ্যে একটি যা হোয়াইট হাউসে সন্ত্রাসবাদী হামলার মোকাবিলা করেছিল; অপরটি, অলিম্পাস হ্যাস ফ্যালেন যা তিন মাস আগে মুক্তি পেয়েছিল।\n\n\n== পটভূমি ==\nমার্কিন রাষ্ট্রপতি জেমস সয়ার (জেমি ফক্স) মধ্যপ্রাচ্য থেকে সামরিক বাহিনী অপসারণের জন্য একটি বিতর্কিত প্রস্তাবনা দিয়েছেন। জন কেইল (চ্যানিং টাটাম) একজন তালাকপ্রাপ্ত অভিজ্ঞ ক্যাপিটাল পুলিশ অফিসার হিসাবে কাজ করেছেন যাকে হাউসের স্পিকার এলি রাফেলসন (রিচার্ড জেনকিন্স) নিয়োগ দিয়েছেন, যার ভাগ্নেকে তিনি আফগানিস্তানে চাকরি করার সময় বাঁচিয়েছিলেন। কেল আশা করেন সিক্রেট সার্ভিসের প্রেসিডেন্সিয়াল ডিটেইলের জন্য সাক্ষাতকার দিয়ে তিনি হোয়াইট হাউসে ভ্রমণের জন্য টিকিট সংগ্রহ করে তাঁর মেয়ে এমিলিকে (জোয়ী কিং) মুগ্ধ করবেন। তাঁর সাক্ষাৎকার গ্ৰহণকারী, কলেজের পরিচিত ডেপুটি স্পেশাল এজেন্ট-ইন-চার্জ ক্যারল ফিনারিটি (ম্যাগি গিলেনহাল) তাকে এই কাজের জন্য অযোগ্য বলে মনে করেন।\nইতোমধ্যে, মার্কিন যুক্তরাষ্ট্রের ক্যাপিটাল হিলে একটি বোমা বিস্ফোরিত হয়, রোটুন্ডা ভেঙ্গে পড়ে এবং একই সাথে ওয়াশিংটন, ডি.সি. কে লকডাউন করে দেওয়া হয়। ফিনার্টি রাফেলসনকে পেন্টাগনের একটি ভূগর্ভস্থ কমান্ড সেন্টারে নিয়ে যায়, অন্যদিকে ভাইস প্রেসিডেন্ট আলভিন হ্যামন্ডকে (মাইকেল মার্ফি) এয়ার ফোর্স ওয়ানে নিয়ে যাওয়া হয়। সাবেক ডেল্টা ফোর্সের সদস্য এমিল স্টেনজের (জেসন ক্লার্ক) নেতৃত্বে ভাড়াটেদের অনুপ্রবেশকারীদের একটি দল হোয়াইট হাউজে অনুপ্রবেশ করে এবং সিক্রেট সার্ভিসকে পরাজিত করে ভবনটি দখল করে নেয়। ট্যুর গ্রুপটিকে সাদা জাতীয়তাবাদে বিশ্বাসী কার্ল কিলিক (কেভিন র ্যাঙ্কিন) ব্লু রুমে জিম্মি করেন, কিন্তু কেল তাদের নিয়ে যাওয়ার সময় আলাদা হয়ে এমিলির খোঁজে পালিয়ে যান। প্রেসিডেন্সিয়াল ডিটেইলস স্পেশাল এজেন্ট-ইন-চার্জ মার্টিন ওয়াকার (জেমস উডস) রাষ্ট্রপতি সয়ারকে লাইব্রেরীর নিচে পিওওসিতে নিয়ে আসেন। ভেতরে, ওয়াকার সয়ারের প্রেস সেক্রেটারি কে হত্যা করে এবং সে এই হামলার নেতা হিসেবে নিজেকে প্রকাশ করে। দৃশ্যত সে তার ছেলের জন্য সয়ারের বিরুদ্ধে প্রতিশোধ নিতে চায়, যে এক বছর আগে ইরানে যুক্তরাষ্ট্র মেরিন কোরের এক মিশনে নিহত হয়েছিল। কেইল একজন ভাড়াটেকে হত্যা করে, তার অস্ত্র এবং রেডিও নিয়ে এবং ওয়াকারের কথা শোনার পর সয়ারকে উদ্ধার করে।\nশেষাংশে সয়ার তার নতুন বিশেষ এজেন্ট হিসেবে কেলের নাম উল্লেখ করেন এবং তাকে এবং এমিলিকে নিয়ে মেরিন ওয়ানে ওয়াশিংটন ডিসির আকাশপথে ভ্রমণে নিয়ে যান, যেখানে তিনি খবর পান যে ফ্রান্স, রাশিয়া, চীন, ইজরায়েল এবং ইরান হোয়াইট হাউসের ঘটনা জানার পর তার শান্তি চুক্তিতে সম্মত হয়েছে, সমস্ত যুদ্ধ বন্ধের আহ্বান জানিয়েছে।\n\n\n== মুক্তি ==\nহোয়াইট হাউস ডাউন মূলত ১ নভেম্বর ২০১৩ সালে মুক্তি দেওয়ার কথা ছিল, কিন্তু পরবর্তীতে এটি ২৮শে জুন, ২০১৩ সালে মুক্তি দেওয়া হয়।\nচলচ্চিত্রটি ৫ নভেম্বর, ২০১৩ তারিখে ডিভিডি এবং ব্লু-রে ডিস্কে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে হোয়াইট হাউস ডাউন  (ইংরেজি)\nবক্স অফিস মোজোতে হোয়াইট হাউস ডাউন (ইংরেজি)\nরটেন টম্যাটোসে হোয়াইট হাউস ডাউন (ইংরেজি)\nমেটাক্রিটিকে হোয়াইট হাউস ডাউন (ইংরেজি)\nঅলমুভিতে হোয়াইট হাউস ডাউন (ইংরেজি)"}