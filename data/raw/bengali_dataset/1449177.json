{"pageid": 1449177, "title": "শুক-সারি লতা", "url": "https://bn.wikipedia.org/wiki?curid=1449177", "content": "শুক-সারি লতা (বৈজ্ঞানিক নাম: Strongylodon macrobotrys) ফিলিপাইনের একটি স্থানীয় লতা এবং এর ঝরঝরে  সবুজ-নীল, ফিরোজ়ী বা সামুদ্রিক সবুজ রঙের এবং বাঘ-নখের আকৃতির ফুলের গুচ্ছের  জন্য বহুল পরিচিত। এটি শিম্বিগোত্রীয় অর্থাৎ  মটর পরিবার-এর সদস্য এবং মটর, বিন, এবং ছোলার জাতভাই। এই লতার অনন্য ফুলের রঙ এবং আকৃতি এটিকে বিশ্বব্যাপী উষ্ণ এবং উপ-উষ্ণমণ্ডলীয় বাগানে একটি জনপ্রিয় আলঙ্কারিক গাছ করে তুলেছে। ফিলিপাইনে এর নাম \"তাইয়াবক\" এবং এগুলিকে ফিলিপাইনে, আমাদের \"বকফুল\" (সেসবানিয়া গ্র্যান্ডিফ্লোরা)-এর মতোই সবজি হিসাবে খাওয়া হয়।\n\n\n== নামকরণ ও ব্যুৎপত্তি ==\nStrongylodon macrobotrys (স্ট্রংগাইলোডন ম্যাক্রোবট্রিস) হল শুক-সারি লতার বৈজ্ঞানিক নাম। \"স্ট্রংগাইলোডন\" মানে \"গোল দাঁত\", যা ফুলগুলির বৃন্তের বর্ণনা দেয়। পাশাপাশি, \"ম্যাক্রোবট্রিস\" মানে \"দীর্ঘ আঙ্গুরের গুচ্ছ\", যা লতার ফুলগুলির দীর্ঘাকার সজ্জার বর্ণনা দেয়। \"শুক-সারি লতা\" নামটি পলাশ ফুলের সংস্কৃত নাম \"কিংশুক\" থেকে অনুপ্রাণিত, যার অর্থ \"পাখির মতো দেখতে\"। নামটিতে \"শুক\" এবং \"সারিকা\" হল যথাক্রমে \"সবুজ টিয়ে\" এবং \"শালিক পাখি\"। গাছের নীলচে-সবুজ ফুলগুলি যেন পাখিদের সমাহার, তাই এই নাম।\n\n\n== উদ্ভিদ সম্পর্কে ==\n\n\n==== উদ্ভিদ ====\nপ্রকার: কাষ্ঠল লতা\nউচ্চতা: ১৮ মিটার পর্যন্ত পৌঁছাতে পারে\n\n\n===== ফুল: =====\nরঙের বৈচিত্র্য:ফিরোজা থেকে সামুদ্রিক সবুজ রঙের।\nপাপড়ি: নখর আকৃতির বা চঞ্চু আকৃতির।\nদলমণ্ডলের বিবর্তন : বাদুড় দ্বারা পরাগায়নের জন্য  বিবর্তিত।\nফুলে মধুর উপস্থিতি :  হ্যাঁ,  পরাগায়নকারী বাদুড়দের আকর্ষণ করে।\nপ্রস্ফুটন: সাধারণত,  গ্রীষ্মমন্ডলীয় পরিস্থিতিতে ফুল ফোটে।\nপরাগায়নকারী: বাদুড় এ গাছের প্রাকৃতিক পরাগায়নকারী।\n\n\n===== পাতা: =====\nপ্রকার ও আকৃতি: আয়তাকার পত্রফলকগুলি  একান্তরভাবে  সাজানো।\nআকার: ২৫ সেমি পর্যন্ত লম্বা\nরঙ: ফ্যাকাশে সবুজ\nপৃষ্ঠ: মসৃণ\n\n\n===== ফল: =====\nরং: সবুজ, শাঁসালো  শুঁটি\nঅভ্যন্তরীণ অংশ: ১২টি পর্যন্ত বীজ থাকে।\nভোজ্য: হ্যাঁ, তবে সাধারণত খাওয়া হয় না\nস্বাদ: নথিভুক্ত নয়\nবিষাক্ততা: মানুষের জন্য কোনো নির্দিষ্ট বিষাক্ত প্রভাব নথিভুক্ত নয়।\nবীজ:\nআকার: ১৫ সেমি লম্বা বীজাধানের মধ্যে থাকে।\nব্যবহার:সাধারণত ব্যবহৃত হয় না।\n\n\n== প্রাকৃতিক বণ্টন ==\nউৎপত্তি ফিলিপাইনের গ্রীষ্মমন্ডলীয় রেইনফরেস্টের স্থানীয়। তবে, শোভাময় মূল্যের কারণে এখন বিশ্বব্যাপী বোটানিক্যাল গার্ডেনে পাওয়া যায়।\n\n\n== তথ্যসূত্র =="}