{"pageid": 1334674, "title": "নির্বাচনি প্রশিক্ষণ ইনস্টিটিউট", "url": "https://bn.wikipedia.org/wiki?curid=1334674", "content": "নির্বাচনি প্রশিক্ষণ ইনস্টিটিউট বাংলাদেশ নির্বাচন কমিশনের অধীনস্থ একটি সরকারি প্রতিষ্ঠান। প্রতিষ্ঠানটি নির্বাচনি কর্মকাণ্ডের সাথে  সকল কর্মকর্তা-কর্মচারী প্রশিক্ষণ দিয়ে থাকে। সাধারণত ইউনিয়ন পরিষদ, পৌরসভা, উপজেলা পরিষদ, জেলা পরিষদ, সিটি কর্পোরেশন এবং জাতীয় সংসদ নির্বাচনে ভোটগ্রহণ কর্মকর্তাদের দক্ষতা বৃদ্ধিতে কাজ করছে। \n\n\n== ইতিহাস ==\nনির্বাচনি ইনস্টিটিউট প্রতিষ্ঠার আগে কর্মকর্তাদের প্রশিক্ষণ দেওয়া হত জেলা পর্যায়ে। এক্ষেত্রে ভালোমানের প্রশিক্ষক কিংবা নির্বাচন কর্মকর্তা তৈরির কোনো কার্যক্রম ছিলো না। ১৯৯৫ সালে নির্বাচনি প্রশিক্ষণে নতুন একটি ধারা তৈরি হলে প্রয়োজন পড়ে চৌকষ কর্মকর্তার। যার ফলে প্রতিষ্ঠিত হয় নির্বাচনি প্রশিক্ষণ ইনস্টিটিউট। এশিয়া ফাউন্ডেশন, নোরাড ও বাংলাদেশ সরকারের সহায়তায় এটি প্রতিষ্ঠা লাভ করে। ১৯৯৮ সালের ১ এপ্রিল প্রতিষ্ঠানটি সরকারের রাজস্ব খাতে স্থানান্তরিত হয়।\n\n\n== গঠন ==\nপ্রশিক্ষণ ব্যবস্থাপনার কার্যক্রম পরিচালনার জন্য ১৭ সদস্যের একটি পরিচালনা পর্ষদ গঠন করা হয়। তাঁরা হলেন:\n\nমহাপরিচালক: ১ জন\nপরিচালক: ২ জন\nউপ পরিচালক: ৪ জন\nসহকারী পরিচালক: ৬ জন\nপ্রোগ্রামার: ১ জন\nসহকারী প্রোগ্রামার: ১ জন\nসহকারী মেইন্টেন্যান্স ইঞ্জিনিয়ার: ১ জন\nমেডিকেল অফিসার: ১ জন\n\n\n== আরো দেখুন ==\nবাংলাদেশ নির্বাচন কমিশন\n\n\n== তথ্যসূত্র =="}