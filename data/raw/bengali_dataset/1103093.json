{"pageid": 1103093, "title": "ফ্রান্স পুত্রোস", "url": "https://bn.wikipedia.org/wiki?curid=1103093", "content": "ফ্রান্স দিয়া জিরজিস হাদ্দাদ (আরবি: فرانس بطرس‎, ইংরেজি: Frans Putros; ১৪ জুলাই ১৯৯৪; ফ্রান্স পুত্রোস নামে সুপরিচিত) হলেন একজন ডেনীয়-ইরাকি পেশাদার ফুটবল খেলোয়াড়। তিনি বর্তমানে ডেনীয় ক্লাব ভিপর এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং ডান পার্শ্বীয় রক্ষণভাগের খেলোয়াড় হিসেবে খেলেন।\nডেনীয় ফুটবল ক্লাব স্কোপাকং আরহাউসের যুব পর্যায়ের হয়ে খেলার মাধ্যমে পুত্রোস ফুটবল জগতে প্রবেশ করেছেন এবং পরবর্তীকালে আরহাউসের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১২–১৩ মৌসুমে, আরহাউসের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আরহাউসের হয়ে মাত্র এক মৌসুমে ৩ ম্যাচে অংশগ্রহণ করার পর ২০১৪–১৫ মৌসুমে তিনি সেলকেপরে যোগদান করেছেন। সেলকেপরে মাত্র এক মৌসুম অতিবাহিত করার পর ফেরেদেরিসিয়ার সাথে চুক্তি স্বাক্ষর করেছেন। পরবর্তীকালে, তিনি হোপ্রোর হয়ে খেলেছেন। ২০২০–২১ মৌসুমে, তিনি হোপ্রো হতে ডেনীয় ক্লাব ভিপরে যোগদান করেছেন।\n২০১২ সালে, পুত্রোস ডেনমার্ক অনূর্ধ্ব-২০ দলের হয়ে ডেনমার্কের বয়সভিত্তিক পর্যায়ে অভিষেক করেছিলেন। প্রায় ৬ বছর যাবত ডেনমার্কের বয়সভিত্তিক দলের হয়ে খেলার পর, তিনি ২০১৮ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nফ্রান্স দিয়া জিরজিস হাদ্দাদ ১৯৯৪ সালের ১৪ই জুলাই তারিখে ডেনমার্কের আরহাউসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপুত্রোস ডেনমার্ক অনূর্ধ্ব-২০ এবং ডেনমার্ক অনূর্ধ্ব-২১ দলের হয়ে খেলার মাধ্যমে ডেনমার্কের প্রতিনিধিত্ব করেছেন।\n২০১৮ সালের ৪ঠা আগস্ট তারিখে, ২৪ বছর ও ২১ দিন বয়সে, ডান পায়ে ফুটবল খেলায় পারদর্শী পুত্রোস ফিলিস্তিনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৮ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ইরাক ৩–০ গোলের ব্যবধানে জয়লাভ করেছিল। ইরাকের হয়ে অভিষেকের বছরে পুত্রোস সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৬ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ফ্রান্স পুত্রোস  (ইংরেজি)  \nট্রান্সফারমার্কেটে ফ্রান্স পুত্রোস (ইংরেজি) \nওয়ার্ল্ডফুটবল.নেটে ফ্রান্স পুত্রোস (ইংরেজি) \nইএসপিএন এফসিতে ফ্রান্স পুত্রোস (ইংরেজি) \nন্যাশনাল-ফুটবল-টিমস.কমে ফ্রান্স পুত্রোস (ইংরেজি)"}