{"pageid": 1025011, "title": "অদিতি মঙ্গলদাস", "url": "https://bn.wikipedia.org/wiki?curid=1025011", "content": "অদিতি মঙ্গলদাস (জন্ম : ১৯৬০) একজন কত্থক নৃত্যশিল্পী এবং নৃত্য পরিকল্পনাকার (কোরিওগ্রাফার) যিনি কত্থকের ঐতিহ্যবাহী নাট্যসম্ভারের সাথে কাজ করেন। তিনি কুমুদিনী লাখিয়া ও বিরজু মহারাজের প্রাক্তন ছাত্রী। তিনি দিল্লিতে দৃষ্টিকোণ ডান্স ফাউন্ডেশন নামে তাঁর নিজস্ব একটি নৃত্য প্রতিষ্ঠান খুলেছেন, যেখানে তিনি শৈল্পিক পরিচালক এবং প্রধান নৃত্যশিল্পী হিসাবে কাজ শুরু করার আগে বেশ কয়েক বছর ধরে নৃত্যশিল্পীদের একজন ছিলেন। \n\n\n== প্রাথমিক জীবন এবং প্রশিক্ষণ ==\n১৯৬০ সালে জন্মগ্রহণ করা অদিতি মঙ্গলদাসের জন্ম হয়েছিল ভারতের আহমেদাবাদে, যেখানে তিনি সেন্ট জ্যাভিয়ার কলেজ থেকে বিজ্ঞান স্নাতক করেছেন। \nতিনি অল্প বয়সেই আহমেদাবাদে কদম্ব নৃত্যকেন্দ্রে কুমুদিনী লাখিয়ার অধীনে কত্থক নৃত্যের প্রশিক্ষণ শুরু করেছিলেন। পরে তাঁর খালা/মাসি পুপুল জয়াকরের পরামর্শে তিনি শহুরে নৃত্যের উপায়গুলো ঘুরে দেখার জন্য দিল্লিতে চলে যান। সেখানে তিনি দিল্লির কত্থক কেন্দ্রের বিরজু মহারাজের ছাত্রী হয়েছিলেন। তাঁর নাচের প্রশিক্ষণ শেষ করার পরে, তিনি বিরজু মহারাজের দলের অংশ হিসাবে বিশ্বের অনেক জায়গায় ভ্রমণ করেছিলেন। \n\n\n== কর্মজীবন ==\n\nমঙ্গলদাস ভারতের প্রধান নৃত্য উৎসবগুলোতে কত্থক নৃত্যাভিনয় করেছেন এবং যুক্তরাজ্য, মার্কিন যুক্তরাষ্ট্র ও সোভিয়েত ইউনিয়নে ভারতীয় উৎসবে প্রদর্শিত হয়েছেন।\nএকক নৃত্য পরিচালনার পাশাপাশি, তিনি প্রচুর সমবেত নৃত্য পরিকল্পনা করেছেন যাতে প্রচলিত এবং সমসাময়িক নৃত্যশৈলীর চমকপ্রদ মিশ্রণ রয়েছে। তিনি চিখ, স্বাগত বিস্তার, ইউনিভার্স সাউন্ড, এবং বৃন্দাকৃতি সহ বিভিন্ন নাচের পরিকল্পনা কাজে জড়িত ছিলেন। তিনি বিভিন্ন কর্মশালা পরিচালনা করেছেন এবং নৃত্যসভায় কাগজপত্রও উপস্থাপন করেছেন।\n২০০৫ সালে ছয়জন নৃত্যশিল্পী এবং তিনজন সংগীতশিল্পীর একটি দল নিয়ে অদিতি মঙ্গলদাস নৃত্য সংস্থা এশিয়া সোসাইটিতে ফুটপ্রিন্টস অন ওয়াটার দিয়ে মার্কিন যুক্তরাষ্ট্রে আত্মপ্রকাশ করেছিলেন। \n\n\n== তথ্যসূত্র ==\n\n\n== বহিঃসংযোগ ==\nঅদিতি মঙ্গলদাস ওয়েবসাইট\nদ্য হিন্দুতে \"শিকড়স্থ, তবু আধুনিক\" (সাক্ষাৎকার)  ওয়েব্যাক মেশিনে আর্কাইভকৃত ২৬ জুন ২০০৬ তারিখে"}