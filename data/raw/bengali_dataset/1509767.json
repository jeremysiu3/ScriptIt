{"pageid": 1509767, "title": "কানি কুস্রুতি", "url": "https://bn.wikipedia.org/wiki?curid=1509767", "content": "কানি কুস্রুতি একজন ভারতীয় অভিনেত্রী। ২০০৯ সালে মুক্তিপ্রাপ্ত কেরল ক্যাফে চলচ্চিত্রে অভিনয়ের মাধ্যমে তিনি পরিচিতি অর্জন করেছিলেন এবং প্রশংসিত হয়েছিলেন। তিনি বিরিয়ানি (২০২০) চলচ্চিত্রে তার অভিনয়ের জন্য কেরল রাজ্য চলচ্চিত্র পুরস্কার এবং মস্কো আন্তর্জাতিক চলচ্চিত্র উৎসবে শ্রেষ্ঠ অভিনেত্রী বিভাগে পুরস্কার জিতেছিলেন। ২০২৪ সালে তিনি স্বাধীন চলচ্চিত্র অল উই ইমাজিন অ্যাজ লাইট–এ অভিনয় করেছিলেন।\n\n\n== প্রারম্ভিক জীবন ==\nকানি কুস্রুতি ভারতের কেরলের তিরুবনন্তপুরমের চেরুভাক্কল নামে একটি ছোট গ্রামে জন্মগ্রহণ করেন। তার বাবা-মা জয়শ্রী এ. কে. এবং মৈত্রেয় মৈত্রেয়ন ছিলেন সমাজকর্মী ও যুক্তিবাদী চিন্তাধারার অনুসারী। ভারতের সামাজিক শ্রেণিবিন্যাসের প্রতীক হিসেবে বিবেচিত উপাধি (শেষ নাম) বাদ দেওয়ার সিদ্ধান্ত নিয়েছিলেন তারা। ১৫ বছর বয়সে কানি নিজের জন্য \"কুস্রুতি\" উপাধি গ্রহণ করেছিলেন, (মালয়ালম ভাষায় যার অর্থ \"দুষ্টু\"), কারণ দশম শ্রেণির পরীক্ষার আবেদনপত্রে উপাধি উল্লেখ করা বাধ্যতামূলক ছিল। তিনি তিরুবনন্তপুরমে বেড়ে ওঠেছেন এবং সেখানেই অভিনয়া থিয়েটার রিসার্চ সেন্টারে যুক্ত হয়েছিলেন।\nতিনি ২০০৫ থেকে ২০০৭ সালের মধ্যে ত্রিশূরের স্কুল অব ড্রামা-তে থিয়েটার আর্টস অধ্যয়ন করেছিলেন। এরপর, তিনি লে-কোল্ আন্তেরনাশিওনাল দ্য থেয়াত্র্ ঝাক্ লেকোক্-এ ভর্তি হয়ে সেখানে দুই বছর প্রশিক্ষণ নিয়েছিলেন।\n\n\n== চলচ্চিত্রের তালিকা ==\n\n\n=== পূর্ণদৈর্ঘ্য চলচ্চিত্র ===\n\n\n=== টেলিভিশন ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে কানি কুস্রুতি (ইংরেজি)\nইন্সটাগ্রামে কানি কুস্রুতি"}