{"pageid": 1100365, "title": "সাহেব বিবি মসজিদ", "url": "https://bn.wikipedia.org/wiki?curid=1100365", "content": "সাহেব বিবি মসজিদ বাংলাদেশের চট্টগ্রাম জেলার  রাউজান উপজেলার বিনাজুরী ইউনিয়নের লেলাঙ্গারা গ্রামে অবস্থিত একটি অতি প্রাচীন মসজিদ ।\n\n\n== ইতিহাস ==\n\nচট্টগ্রামের ঐতিহাসিক আনোয়ারা থানার শোলকাটা গ্রামের বিশিষ্ট জমিদার আমির মোহাম্মদ চৌধুরীর স্বনামধন্য পত্নী ও চট্টগ্রামের প্রসিদ্ধ মলকা বানুর মাতা সাহেব বিবি আনুমানিক ১৬১২ খৃষ্টাব্দে এই মসজিদের প্রতিষ্ঠা করেন ।\nমসজিদের পাশে রয়েছে ফুলবাগান সংবলিত কবরস্থান যেখানে শায়িত আছেন এই মসজিদের প্রতিষ্ঠাতা মরহুম সাহেব বিবি। এছাড়াও, এর পাশে আছে সাহেব বিবি দীঘি যাকে শাহী পুকুরও বলা হয়।\nকবরস্থানসহ মসজিদটি ৩০ শতক জমির উপর নির্মিত। বিভিন্ন কারু কাজ-সম্বলিত টেরাকোটার ইট ও চুন-সুরকির গাঁথুনিতে মসজিদটি নির্মিত। মসজিদটির সামনে একটি ঈদগাহ ও পাশে কবরস্থান রয়েছে।\n\n\n== স্থাপত্য ==\nএক গম্বুজ বিশিষ্ট মনে করা হলেও এটি আসলে তিন গম্বুজ বিশিষ্ট মসজিদ। তবে বড় গম্বুজের দুই পাশের গম্বুজ দুটি অপেক্ষাকৃত ছোট। এছাড়া চারকোণে চারটি মিনার ও মধ্যভাগে চারটি সহ মোট আটটি মিনার বিদ্যমান।\nসুন্দর কারুকাজ সংবলিত এই মসজিদের মূল নকশা ও সৌন্দর্য প্রায় অবিকল রয়েছে । এই মসজিদে তিন কাতারে প্রায় ১৫০ জন মুসল্লি নামাজ আদায় করতে পারেন ।\n\n\n== বর্তমান অবস্থা ==\nএই মসজিদ কবরস্থান সহ ৩০ শতক জায়গার উপর নির্মিত। ঐতিহ্যবাহী দর্শনীয় মসজিদে দূর-দূরান্ত থেকে অসংখ্য মুসল্লীও এখানে এসে নামাজ আদায় করেন। কালের সাক্ষী এই মসজিদ দেখার জন্য পর্যটকরাও এখানে ভিড় জমান ।\nপ্রায় পাঁচশত বছর পূর্বে নির্মিত স্থাপনাটি রূপগত পরিবর্তন করে সম্প্রতি টাইলস লাগানো হয়েছে ।\n\n\n== তথ্যসূত্র =="}