{"pageid": 1344793, "title": "বাংলাদেশ রাবার বোর্ড", "url": "https://bn.wikipedia.org/wiki?curid=1344793", "content": "বাংলাদেশ রাবার বোর্ড পরিবেশ, বন ও জলবায়ু পরিবর্তন মন্ত্রণালয়ের অধীনস্থ একটি সংস্থা। মূলত রাবার চাষ ও এর সার্বিক অগ্রগতি পর্যবেক্ষণ, রাবার বিপণন ও রপ্তানি সহায়তা প্রদানে ভূমিকা রাখছে এ প্রতিষ্ঠানটি। \n\n\n== ইতিহাস ==\n১৯৬১ সালে সরকারি পৃষ্ঠপোষকতায় বাণিজ্যিক ভাবে সিলেটে ও পার্বত্য চট্টগ্রাম অঞ্চলে রাবার চাষ শুরু হয়। ক্রমাগত এর চাহিদা বাড়তে থাকলে বন বিভাগ ১২১৪ হেক্টর জমি অধিগ্রহণ করে রাবার চাষের জন্য বাংলাদেশ বনশিল্প উন্নয়ন কর্পোরেশনের কাছে হস্তান্তর করে। পরবর্তীতে সরকার বাংলাদেশ রাবার বোর্ড আইন, ২০১৩ প্রণয়নের মাধ্যমে বাংলাদেশ রাবার বোর্ড প্রতিষ্ঠা করে। প্রথমদিকে বাংলাদেশ বনশিল্প উন্নয়ন কর্পোরেশনের অধীনে থাকলেও ৩০ এপ্রিল, ২০১৯ সাল হতে বোর্ডটি স্বতন্ত্রভাবে এর কার্যক্রম শুরু করে। বর্তমানে বোর্ডটি বাংলাদেশ রাবার নীতি, ২০১০ ও বাংলাদেশ রাবার বোর্ড (কর্মচারী) চাকুরি প্রবিধানমালা, ২০২০ অনুযায়ী পরিচালিত হচ্ছে।\n\n\n== গঠন ==\nব্যবস্থাপনার কার্যক্রম পরিচালনার জন্য ২০ সদস্যের একটি পরিচালনা পর্ষদ গঠন করা হয়। তাঁরা হলেন:\n\nচেয়ারম্যান: অতিরিক্ত সচিব\nসদস্য: অতিরিক্ত বিভাগীয় কমিশনার (রাজস্ব)\nসদস্য: উপ-সচিব, পরিবেশ, বন ও জলবায়ু পরিবর্তন মন্ত্রণালয় (বাংলাদেশ)\nসদস্য: উপ-সচিব, ভূমি মন্ত্রণালয় (বাংলাদেশ)\nসদস্য: উপ-সচিব, অর্থ বিভাগ\nসদস্য: প্রধান বন সংরক্ষক, বন অধিদপ্তর\nসদস্য: পরিচালক, বাংলাদেশ বনশিল্প উন্নয়ন কর্পোরেশন\nসদস্য: পরিচালক, বাংলাদেশ বন গবেষণা প্রতিষ্ঠান\nসদস্য: প্রতিনিধি, পার্বত্য চট্টগ্রাম উন্নয়ন বোর্ড\nসদস্য: প্রতিনিধি, পার্বত্য চট্টগ্রাম আঞ্চলিক পরিষদ\nসদস্য: সভাপতি, বাংলাদেশ রাবার বাগান মালিক সমিতি\nসদস্য: সভাপতি, বাংলাদেশ রাবার শিল্প মালিক সমিতি\n\n\n== আরও দেখুন ==\nপরিবেশ, বন ও জলবায়ু পরিবর্তন মন্ত্রণালয় (বাংলাদেশ)\n\n\n== তথ্যসূত্র =="}