{"pageid": 1156509, "title": "আলবার্ট আইনস্টাইন কলেজ অব মেডিসিন", "url": "https://bn.wikipedia.org/wiki?curid=1156509", "content": "অ্যালবার্ট আইনস্টাইন কলেজ অব মেডিসিন হলো একটি বেসরকারি অলাভজনক গবেষণা-নিবিড় মেডিকেল বিদ্যাপীঠ। এটি মরিস পার্ক পাড়া, ব্রঙ্কস, নিউ ইয়র্ক সিটি, মার্কিন যুক্তরাষ্ট্রে অবস্থিত।\nএটি ১৯৫৩ সালে প্রতিষ্ঠিত হয় এবং আইনস্টাইন ইন্টিগ্রেটেড হেলথ কেয়ার মন্টেফিওর হেলথ সিস্টেম (মন্টেফিওর মেডিসিন) এর অংশ হিসাবে একটি স্বাধীন ডিগ্রী প্রদানকারী প্রতিষ্ঠান হিসাবে কাজ করে এবং জ্যাকোবি মেডিকেল সেন্টারের সাথেও এটি সম্পর্কযুক্ত ।\nআইনস্টাইনে ভর্তি অত্যন্ত প্রতিযোগিতামূলক। এই বিদ্যাপীঠটি অ্যাকাডেমিক মেডিসিন এবং বায়োমেডিকাল গবেষণায় স্নাতক সাফল্যের জন্য শীর্ষ মার্কিন মেডিকেল বিদ্যাপীঠ গুলোর মধ্যে ১৩ তম স্থানে রয়েছে। \nএই বিদ্যাপীঠটির নামকরণ করা হয়েছে বিশ্বখ্যাত পদার্থবিদ আলবার্ট আইনস্টাইনের নামানুসারে।\n\n\n== ইতিহাস ==\nআইনস্টাইন ইয়েশিভা বিশ্ববিদ্যালয়ের অধিভুক্ত মেডিকেল বিদ্যাপীঠ হত। ইয়েশিভা বিশ্ববিদ্যালয়ের তৎকালীন প্রেসিডেন্ট স্যামুয়েল বেলকিন ১৯৪৫ সালের প্রথম দিকে একটি নতুন মেডিকেল বিদ্যাপীঠের পরিকল্পনা শুরু করেন। ছয় বছর পর বেলকিন এবং নিউ ইয়র্ক সিটির মেয়র ভিনসেন্ট ইমপেলিটারি হেনরি এইচ. মিনস্কফ  এবং ফিলিপ স্টলম্যানের অর্থায়নে এর নির্মাণ কাজ শুরু করার জন্য একটি চুক্তি করেন।  একই সময়ে পদার্থবিদ আলবার্ট আইনস্টাইন বেলকিনকে একটি চিঠি পাঠান। তিনি মন্তব্য করেছিলেন যে এই ধরনের একটি প্রচেষ্টা \"অনন্য\" হবে এবং স্কুলটিতে \"সকল ধর্ম ও বর্ণের ছাত্রদের স্বাগত জানাবে\"।  দুই বছর পরে তার ৭৪ তম জন্মদিন অর্থাৎ ১৪ মার্চ ১৯৫৩ সালে আলবার্ট আইনস্টাইন তার নাম মেডিকেল বিদ্যাপীঠটিতে সংযুক্ত করতে সম্মত হন।\n১২ সেপ্টেম্বর ১৯৫৫ সালে ৫৬ জন ছাত্র নিয়ে প্রথম ক্লাস শুরু হয়েছিল। বিদ্যাপীঠটির প্রথম ডিন ছিলেন আরভিং লন্ডন । \"স্যু গোল্ডিং গ্র্যাজুয়েট বিভাগ\" ১৯৫৭ সালে বায়োমেডিকাল শাখায় ডক্টর অফ ফিলোসফি ডিগ্রি প্রদানের জন্য প্রতিষ্ঠিত হয়েছিল।  মেডিকেল সায়েন্টিস্ট ট্রেনিং প্রোগ্রাম হলো একটি সম্মিলিত এমডি-পিএইচডি প্রোগ্রাম যা ১৯৬৪ সালে শুরু হয়েছিল  ক্লিনিক্যাল রিসার্চ ট্রেনিং প্রোগ্রাম যা ক্লিনিক্যাল রিসার্চ পদ্ধতিতে মাস্টার অফ সায়েন্স ডিগ্রি প্রদান করে। এটি জুলাই ১৯৯৮ সালে শুরু হয়েছিল। \nফেব্রুয়ারী ২০১৫ সালে ইয়েশিভা ইউনিভার্সিটি আইনস্টাইনের মালিকানা মন্টেফিওর হেলথ সিস্টেমে হস্তান্তরের ঘোষণা করে। এতে বিশ্ববিদ্যালয়ের আর্থিক দিক থেকে একটি বড় ঘাটতি দূর করা যায়। ৯ সেপ্টেম্বর ২০১৫ সালে ইয়েশিভা এবং মন্টেফিওরের মধ্যে চুক্তি চূড়ান্ত করা হয়েছিল। আর অ্যালবার্ট আইনস্টাইন কলেজ অব মেডিসিনের আর্থিক ও অপারেশনাল নিয়ন্ত্রণ মন্টেফিওরে স্থানান্তরিত হয়েছিল।  ইয়েশিভা ইউনিভার্সিটি ২০১৮ সাল পর্যন্ত আইনস্টাইনের ডিগ্রী প্রদান অব্যাহত রাখে। \n\n\n== অধিভুক্তি ==\nআইনস্টাইনের অনুমোদিত হাসপাতাল নেটওয়ার্কগুলোর মধ্যে রয়েছে মন্টেফিওর হেলথ সিস্টেম এবং জ্যাকোবি মেডিকেল সেন্টার। এগুলো প্রশিক্ষণ অভিজ্ঞতার জন্য বিভিন্ন চিকিৎসা ব্যবস্থা প্রদান করে।\n\n\n=== মন্টেফিওর হেলথ সিস্টেম ===\nআইনস্টাইনের মূল প্রতিষ্ঠান হলো মন্টেফিওর হেলথ সিস্টেম। এটি বেসরকারি স্বাস্থ্যসেবা ব্যবস্থা এবং নিউ ইয়র্কের বৃহত্তম নিয়োগকর্তাদের মধ্যে একটি। এটি মন্টেফিওর মেডিকেল সেন্টার এবং চিলড্রেন'স হাসপাতাল সহ ১৫টি সদস্য হাসপাতাল নিয়ে গঠিত।\n\n\n=== জ্যাকবি মেডিকেল সেন্টার ===\nজ্যাকবি মেডিকেল সেন্টার আইনস্টাইনের সংলগ্ন একটি সরকারী হাসপাতাল। এটি প্রায় ১.২ মিলিয়ন ব্রঙ্কস এবং নিউ ইয়র্ক সিটি এলাকার বাসিন্দাদের জন্য স্বাস্থ্যসেবা প্রদান করে।\n\n\n== আবাসন ==\nআইনস্টাইন স্বল্প শিক্ষার্থী, পোস্টডক্স এবং কর্মীদের জন্য আবাসন সুবিধা দেয়। শিক্ষার্থীদের আবাসন ক্যাম্পাসটি ১৯২৫, ১৯৩৫ এবং ১৯৪৫ ইস্টচেস্টার রোডে ৩ টাওয়ার ব্লকে অবস্থিত এবং পোস্টডকদের ক্যাম্পাসটি ১৫৭৯ রাইনল্যান্ডার এভিনিউতে অবস্থিত। মেডিকেল এবং স্নাতক শিক্ষার্থীদের প্রতিটি বছরের জন্য আবাসন ব্যবস্থা নিশ্চিত করা হয়। ভাড়ার মধ্যে বিনামূল্যে ইন্টারনেট এবং ইউটিলিটিগুলি অন্তর্ভুক্ত থাকে।\n\n\n== তথ্যসূত্র ==\n\n\n== বহিঃসংযোগ =="}