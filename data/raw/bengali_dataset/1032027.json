{"pageid": 1032027, "title": "লুনার গেটওয়ে", "url": "https://bn.wikipedia.org/wiki?curid=1032027", "content": "লুনার গেটওয়ে বা সহজভাবে গেটওয়ে চাঁদের কক্ষপথে একটি পরিকল্পিত ছোট মহাকাশ স্টেশন, যা সৌরশক্তি চালিত যোগাযোগ কেন্দ্র, বিজ্ঞান পরীক্ষাগার, স্বল্পমেয়াদী বাসস্থান মডিউল ও পরিভ্রামক যান এবং অন্যান্য রোবটের জন্য ধারণ অঞ্চল হিসাবে পরিবেশন করা হবে।\n২০১৯ সালের মার্কিন যুক্তরাষ্ট্রের ফেডারাল বাজেটের জন্য নাসার ২০১৮ সালের প্রস্তাবনায় পূর্বে ডিপ স্পেস গেটওয়ে (ডিএসজি) নামে পরিচিত স্টেশনকে লুনার অরবিটাল প্ল্যাটফর্ম-গেটওয়ে (এলওপি-জি) নামে নামকরণ করা হয়। বাজেট প্রক্রিয়াটি সম্পূর্ণ হওয়ার পরে, কংগ্রেস প্রাথমিক অধ্যয়নে $৩৩২ মিলিয়নের জন্য প্রতিশ্রুতিবদ্ধ হয়।\nগেটওয়েতে যে বৈজ্ঞানিক অধ্যয়ন করা হবে, তার মধ্যে গ্রহ বিজ্ঞান, জ্যোতির্বিজ্ঞান, পৃথিবী পর্যবেক্ষণ, হেলিওফিজিক্স, মৌলিক মহাকাশ জীববিজ্ঞান এবং মানব স্বাস্থ্য ও কর্মক্ষমতা অন্তর্ভুক্ত রয়েছে বলে আশা করা হচ্ছে। গেটওয়ে উন্নয়নের সাথে আন্তর্জাতিক মহাকাশ স্টেশনের চারটি অংশীদার সংস্থা নাসা, ইএসএ, জ্যাক্স ও সিএসএ রয়েছে। ২০২০-এর দশকে নির্মাণের পরিকল্পনা করা হয়েছে। সমস্ত বড় সহ ১৪ টিরও বেশি মহাকাশ সংস্থার সমন্বয়ে গঠিত আন্তর্জাতিক মহাকাশ অন্বেষণ সমন্বয় গোষ্ঠী (আইএসইসিজি), এই সিদ্ধান্তে পৌঁছেছে যে গেটওয়ে চাঁদ, মঙ্গল গ্রহে ও সৌরজগতের গভীরে  মানুষের প্রবেশের ক্ষেত্রে সংকটপূর্ণ।\nগেটওয়েটির নাম ও লোগোর সাথে আমেরিকান সীমান্ত প্রতীক সেন্ট লুইস গেটওয়ে আর্কের সংযুক্ত।\nপ্রকল্পটি ২০২৪ সালের পরে নাসার আর্টেমিস প্রোগ্রামে একটি প্রধান ভূমিকা পালন করবে বলে আশা করা হচ্ছে। প্রকল্পটি নাসার নেতৃত্বে চলাকালে গেটওয়েটিকে কানাডীয় স্পেস এজেন্সি, ইউরোপীয় স্পেস এজেন্সি, জাপান এরোস্পেস এক্সপ্লোরেশন এজেন্সি এবং বাণিজ্যিক অংশীদারদের সহযোগিতায় উন্নয়ন, পরিবেশন ও ব্যবহার করা হবে। এটি চাঁদের দক্ষিণ মেরুতে রোবোটিক ও মানব অনুসন্ধান উভয়ের মঞ্চ হিসাবে কাজ করবে এবং মঙ্গল গ্রহে পরিবহনের জন্য নাসার গভীর মহাকাশ পরিবহন ধারণার (ডিপ স্পেস ট্রান্সপোর্ট কনসেপ্টের) জন্য প্রস্তাবিত উপস্থাপনকারী কর্মকাণ্ড।\nনাসা ও রাশিয়ার রসকসমসের মধ্যে কর্মসূচী সংক্রান্ত সহযোগিতা সম্পর্কিত একটি অনানুষ্ঠানিক যৌথ বিবৃতি ২০১৭ সালের ২৭ সেপ্টেম্বর ঘোষণা করা হয়। তবে, ২০২০ সালের অক্টোবর মাসে রসকসমসের মহাপরিচালক দিমিত্রি রোগোজিন বলেন যে রোসকোমোস অংশ নেওয়া এই কার্যক্রমটি খুবই “মার্কিন যুক্তরাষ্ট্রকেন্দ্রিক”। রসকসমস ২০২১ সালের জানুয়ারি মাসে ঘোষণা করে যে তারা কার্যক্রমে অংশ নেবে না।\n\n\n== ইতিহাস ==\n\n\n=== অধ্যয়ন ===\nসিসলুনার স্টেশনের জন্য পূর্বের নাসার একটি প্রস্তাব ২০১২ সালে প্রকাশিত হয় এবং এটিকে ডিপ স্পেস হ্যাবিট্যাট নামে অভিহিত করা হয়। এই প্রস্তাবটি ডিপ স্পেস হ্যাবিট্যাটের প্রয়োজনীয়তা অধ্যয়নের জন্য নেক্সটস্টেপ প্রোগ্রামের আওতায় ২০১৫ সালে তহবিল সরবরাহ করা হয়। [১৮] এটি ২০১৮ সালের ফেব্রুয়ারি ঘোষণা করে যে নেক্সটস্টেপ স্টাডিজ ও অন্যান্য আইএসএস অংশীদার অধ্যয়ন গেটওয়ের আবাস মডিউলসমূহের প্রয়োজনীয় দক্ষতার দিকনির্দেশনা করতে সহায়তা করবে 19 গেটওয়ের সৌর বৈদ্যুতিক শক্তি ও প্রপালশন এলিমেন্ট (পিপিই) মূলত এখন বাতিল হওয়া গ্রহাণু পুনর্নির্দেশ অভিযানের একটি অংশ ছিল। [২০] [২১] নাসা বৈশ্বিক বিজ্ঞান সম্প্রদায়কে বৈজ্ঞানিক গবেষণার জন্য ২০১৭ সালের নভেম্বর মাসে ধারণাগুলি জমা দিতে বলে, যা সিসলুনার স্পেসে ডিপ স্পেস গেটওয়ের অবস্থানের সুবিধা নিতে পারে। [১১] ‘ডিপ স্পেস গেটওয়ে কনসেপ্ট সায়েন্স ওয়ার্কশপ’ ২০১৮ সালের ২৭শে ফেব্রুয়ারি থেকে ১ই মার্চ পর্যন্ত কলোরাডোর ডেনভারে অনুষ্ঠিত হয়। এই তিন দিনের সম্মেলনটি এমন একটি কর্মশালা ছিল, যেখানে সম্ভাব্য বৈজ্ঞানিক অধ্যয়নের জন্য ১৯৬ টি উপস্থাপনা দেওয়া হয়, যা গেটওয়ের ব্যবহারের মাধ্যমে উন্নত হতে পারে। [২২]\n\n\n== নির্মাণ ==\nগেটওয়েতে ক্রু উড়ানের জন্য ওরিওন ও এসএলএস ব্যবহার করার আশা করা হচ্ছে এবং অন্যান্য অভিযান বাণিজ্যিক উৎক্ষেপক সরবরাহকারীর দ্বারা করা হবে বলে আশা করা হচ্ছে। নাসা গেটওয়েতে সরবরাহ করার জন্য ২০২০ সালের মার্চ মাসে প্রথম বাণিজ্যিক অংশীদার হিসাবে ভবিষ্যত মহাকাশযান ড্রাগন এক্সএল সহ স্পেসএক্সের নাম ঘোষণা করে (জিএলএস দেখুন)। দুটি মডিউলকে (পিপিই ও হ্যালো) একই সাথে ২০২৪ সালের নভেম্বর মাসে ফ্যালকন হেভি রকেটের মাধ্যমে উৎক্ষেপণ করা হবে।\n\n\n== তথ্যসূত্র ==\n\n\n== বহিঃসংযোগ =="}