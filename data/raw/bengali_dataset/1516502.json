{"pageid": 1516502, "title": "স্মৃতি কালরা", "url": "https://bn.wikipedia.org/wiki?curid=1516502", "content": "স্মৃতি কালরা একজন ভারতীয় অভিনেত্রী এবং মডেল। তিনি জি টিভির ১২/২৪ কারোল বাগ ধারাবাহিকের প্রধান চরিত্র সিম্মির ভূমিকায় অভিনয় করেন। স্মৃতি চ্যানেল ভি ইন্ডিয়ার ধারাবাহিক সুরভীন গুগ্গল - টপার অফ দ্য ইয়ার -এ নাম ভূমিকায় অভিনয় করে খ্যাতি অর্জন করেন। স্টারপ্লাসের  দিল সমহল্ জা জরা ধারাবাহিকে তিনি অহনা চরিত্রে অভিনয় করেছিলেন। তার প্রথম ছবি ক্যাশ ডিজনি+ হটস্টারে মুক্তি পেয়েছে।\n\n\n== কর্মজীবন ==\nতিনি ১২/২৪ কারোল বাগ ধারাবাহিকের মাধ্যমে তার অভিনয় জীবনের সূচনা করেন। এই ধারাবাহিকে তিনি সিম্মির ভূমিকায় অভিনয় করেন। ২০১২ সালে তিনি সুরভীন গুগ্গল - টপার অফ দ্য ইয়ার ধারাবাহিকে একজন কলেজ ছাত্রী সুরভীনের চরিত্রে অভিনয় করেন। ২০১৪ সালে, তিনি সনি টিভিতে সম্প্রচারিত ইত্তি সি খুশি ধারাবাহিকে নেহার চরিত্রে অভিনয় করেন এবং সমালোচকদের দ্বারা প্রশংসিত হন। এই ধারাবাহিকটি ছিল এক ২৬ বছর বয়সী এক মহিলার চরিত্রকে কেন্দ্র করে। স্মৃতিশক্তি লোপ পাওয়ার কারণে যার মন এবং আচরণ ১৬ বছর বয়সী এক কিশোরীর সমান হয়ে যায়। ২০১৫ সালে তিনি অভিনেতা পার্থ সামথানের সাথে জিং টিভিতে সম্প্রচারিত পেয়ার তুনে কেয়া কিয়া  নামক পর্বভিত্তিক ধারাবাহিকের পঞ্চম সিজন উপস্থাপনা করেছিলেন। ২০১৭ সালে তিনি কাপ অফ টি  নামক স্বল্পদৈর্ঘ্য চলচ্চিত্রে কাজ করেছিলেন যা ৭২টিরও বেশি আন্তর্জাতিক চলচ্চিত্র উৎসবে আনুষ্ঠানিক নির্বাচন এবং মনোনয়ন পেয়েছিল এবং এডুডক আন্তর্জাতিক স্বল্পদৈর্ঘ্য চলচ্চিত্র প্রতিযোগিতায় দ্বিতীয় সেরা স্বল্পদৈর্ঘ্য চলচ্চিত্র পুরস্কার সহ অনেক পুরস্কার জিতেছিল। এছাড়াও এই স্বল্পদৈর্ঘ্য চলচ্চিত্রটি ২০তম আন্তর্জাতিক শিশু চলচ্চিত্র উৎসবে জন্য আনুষ্ঠানিকভাবে নির্বাচিত হয়েছিল।\n২০১৭ সালে, তিনি আধুনিক যুগের প্রেমের পটভূমিতে নির্মিত স্টার প্লাসের টেলিভিশন ধারাবাহিক \"দিল সমহল জা জারা\" -তে অভিনেতা সঞ্জয় কাপুরের বিপরীতে অভিনয় করেছিলেন।\n২০১৯ সালে, তিনি পুরস্কারপ্রাপ্ত স্বল্পদৈর্ঘ্য চলচ্চিত্র আম্বু-এর সহ-পরিচালক ছিলেন, যেখানে তিনি একজন পুরুষ এবং একজন মহিলা উভয়ের চরিত্রে অভিনয় করেছিলেন। ২০১৯ সালে অরল্যান্ডোতে অনুষ্ঠিত ফিল্মপালুজায় এই স্বল্পদৈর্ঘ্য চলচ্চিত্রটি বিশেষ সম্মান পায়।\n২০২০ সালে, তাকে আনলকড: দ্য স্ট্রেঞ্জার নামক স্বল্পদৈর্ঘ্য চলচ্চিত্রে দেখা গিয়েছিল, যা অভিজিৎ দাসের লেখা এবং পরিচালনায় নির্মিত। কোভিড-১৯ লকডাউনের সময় নির্মিত ৫টি স্বল্পদৈর্ঘ্য চলচ্চিত্র শৃঙ্খলার প্রথম পরিবেশনা ছিল আনলকড: দ্য স্ট্রেঞ্জার।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n==== বিশেষ উপস্থিতি ====\n\n\n=== সঙ্গীত ভিডিও ===\n\n\n== পুরস্কার এবং মনোনয়ন ==\n\n\n== তথ্যসূত্র =="}