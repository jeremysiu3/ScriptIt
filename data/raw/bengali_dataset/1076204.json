{"pageid": 1076204, "title": "মোহাম্মদ আলী (অধ্যাপক)", "url": "https://bn.wikipedia.org/wiki?curid=1076204", "content": "মোহাম্মদ আলী (১৯৩৪ - ২০২১) একজন বাংলাদেশী শিক্ষাবিদ। তিনি চট্টগ্রাম বিশ্ববিদ্যালয়ের ইংরেজি বিভাগের সাবেক অধ্যাপক এবং বিশ্ববিদ্যালয়টির সাবেক উপাচার্য। এছাড়াও তিনি তিনটি বেসরকারি বিশ্ববিদ্যালয়, আন্তর্জাতিক ইসলামী বিশ্ববিদ্যালয় চট্টগ্রাম, নর্দান ইউনিভার্সিটি বাংলাদেশ এবং সাউদার্ন ইউনিভার্সিটি বাংলাদেশ এর উপাচার্য ছিলেন।\n\n\n== জন্ম ==\nতিনি ১৯৩৪ সালে চট্টগ্রামের ফটিকছড়ি উপজেলার পাইন্দং এ জন্মগ্রহণ করেন।\n\n\n== শিক্ষা ==\nআলী অক্সফোর্ড বিশ্ববিদ্যালয় থেকে উচ্চশিক্ষা লাভ করেন।\n\n\n== কর্মজীবন ==\nমোহাম্মদ আলী চট্টগ্রাম বিশ্ববিদ্যালয়ের (চবি) ইংরেজি বিভাগে দীর্ঘদিন অধ্যাপনা করেন। তিনি বিভাগটির প্রতিষ্ঠাকালীন সভাপতি ছিলেন।\nদীর্ঘ কর্মজীবনে অধ্যাপনার পাশাপাশি তিনি চবির সিনেট ও সিন্ডিকেট সদস্য, কলা ও মানববিদ্যা অনুষদের ডিন, বাংলাদেশ বিশ্ববিদ্যালয় মঞ্জুরী কমিশনের সদস্যসহ বিভিন্ন গুরুত্বপূর্ণ দায়িত্ব পালন করেন।\nমোহাম্মদ আলী ১৯৮৫ সালের ১৯ এপ্রিল থেকে ১৯৮৮ সালের ২২ মে পর্যন্ত চট্টগ্রাম বিশ্ববিদ্যালয়ের উপাচার্য হিসেবে দায়িত্ব পালন করেন। এছাড়াও তিনি তিনটি বেসরকারি বিশ্ববিদ্যালয়, আন্তর্জাতিক ইসলামী বিশ্ববিদ্যালয় চট্টগ্রাম, নর্দান ইউনিভার্সিটি বাংলাদেশ এবং সাউদার্ন ইউনিভার্সিটি বাংলাদেশ এর উপাচার্য ছিলেন।\n\n\n== প্রকাশনা ==\nতিনি ইংরেজি সাহিত্য ও সমসাময়িক রাজনীতি নিয়ে একাধিক বই রচনা করেছেন। এছাড়া তিনি বাংলা একাডেমি প্রবর্তিত অভিধানের অন্যতম সম্পাদক ছিলেন।\n\n\n== মৃত্যু ==\nমোহাম্মদ আলী ২০২১ সালের ২৪ জুন চট্টগ্রামে মৃত্যুবরণ করেন।\n\n\n== তথ্যসূত্র =="}