{"pageid": 1477540, "title": "মহানন্দা সেতু", "url": "https://bn.wikipedia.org/wiki?curid=1477540", "content": "মহানন্দা সেতু বা শহীদ ক্যাপ্টেন মহিউদ্দিন জাহাঙ্গীর সেতু চাঁপাইনবাবগঞ্জে মহানন্দা নদীর উপর নির্মিত একটি সড়ক সেতু। এই সেতুটি সড়কপথে (এন৬) সোনামসজিদ স্থল বন্দরকে যুক্ত করেছে। সেতুটিতে ১৯৯৩ সালে যানবাহন চলাচল শুরু হয়।\n\n\n== ইতিহাস ==\nচীনের একটি ঠিকাদারি প্রতিষ্ঠান সেতুটি নির্মাণ কাজ সম্পন্ন করেছিল। ১৯৯৩ সালের ২৬ জুন যানবাহন চলাচলে জন্য সেতু খুলে দেওয়া হয়।\n\n\n=== নামকরণ ===\nবীরশ্রেষ্ঠ মহিউদ্দিন জাহাঙ্গীরের নামানুসারে সেতুটির নামকরণ করা হয়েছে। সেতুটি মহানন্দা নদীর উপর নির্মিত হওয়াই মহানন্দা সেতু নামেই অধিক পরিচিত।\n\n\n== আলোচনা ==\n\n\n=== দুর্বলতা ===\n\n২০১৮ সালের একটি তথ্যানুযায়ী সেতুতে ছোট ছোট ফাঁটল দেখা দেয়। কিন্তু তবে সড়ক ও জনপথ বিভাগ দাবি করে এই পরিস্থিতি এখনও বিপজ্জনক নয়। ২০১৪ সালে ৬৩ লক্ষ টাকা ব্যয়ে করে ওজন পরিমাপক যন্ত্র বসানো হয়। কিন্তু চালুর ২৫ দিন পর কারিগরি ত্রুটির কারণে পরিমাপক যন্ত্রটি বন্ধ হয়ে যায়। \n\n\n=== টোল আদায় ===\nসেতুর টোল আদায় বন্ধের জন্য স্থানীয় জনগণ বিভিন্ন কর্মসূচি পালন করত। ২০১৯ সালে ২০ জানুয়ারি চাঁপাইনবাবগঞ্জ জেলা প্রশাসনের সমন্বয় কমিটির একটি সভায় মহানন্দা সেতুকে টোল মুক্তকরণের সিদ্ধান্ত হয়। একই বছরের ৬ মার্চ বুধবার জেলা প্রশাসন সেতুটিকে টোলমুক্ত ঘোষণা করতে সেতু মন্ত্রণালয়ের সিনিয়র সচিবকে চিঠি প্রেরণ করেন। পরবর্তীতে ২০২৪ সালের ১৫ আগস্ট থেকে সেতু সাময়িক ভাবে টোল মুক্ত হয়।\n\n\n== তথ্যসূত্র =="}