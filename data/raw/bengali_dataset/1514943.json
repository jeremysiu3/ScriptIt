{"pageid": 1514943, "title": "এআরএম লুৎফুল কবীর", "url": "https://bn.wikipedia.org/wiki?curid=1514943", "content": "এআরএম লুৎফুল কাবীর ( জন্ম: ১৯৫৬  ) হলেন একজন বাংলাদেশী চিকিৎসক এবং শিক্ষাবিদ। তিনি ঢাকাস্থ শিশু ও মাতৃস্বাস্থ্য ইনস্টিটিউটের নির্বাহী পরিচালক ছিলেন। তিনি বর্তমানে আদ-দ্বীন উইমেন্স মেডিকেল কলেজের শিশু বিশেষজ্ঞ বিভাগের অধ্যাপক ও প্রধান।\n\n\n== প্রাথমিক জীবন এবং শিক্ষা ==\nএআরএম লুৎফুল কাবীর ১৯৫৬ সালে দাউদকান্দি উপজেলা, কুমিল্লা, বাংলাদেশের, তৎকালীন পূর্ব পাকিস্তানে জন্মগ্রহণ করেন। তিনি ময়মনসিংহ জেলা স্কুল থেকে এসএসসি পাস করেন। তিনি ১৯৮০ সালে ময়মনসিংহ মেডিকেল কলেজ থেকে এমবিবিএস পাস করেন। তিনি ১৯৮৮ সালে বাংলাদেশ কলেজ অফ ফিজিশিয়ানস অ্যান্ড সার্জনস থেকে ফেলোশিপ সম্পন্ন করেন। তিনি ১৯৯৫ সালে রয়েল আলেকজান্দ্রা হাসপাতাল ফর চিলড্রেন থেকে পেডিয়াট্রিক রেসপিরেটরি মেডিসিনে ক্লিনিক্যাল ফেলোশিপ অর্জন করেন।\n\n\n== কর্মজীবন ==\nতিনি সিলেট এমএজি ওসমানী মেডিকেল কলেজ, ফরিদপুর মেডিকেল কলেজ এবং স্যার সলিমুল্লাহ মেডিকেল কলেজের শিশুরোগ বিভাগের প্রধান ছিলেন। তিনি বাংলাদেশ পেডিয়াট্রিক পালমোনোলজি ফোরামের প্রতিষ্ঠাতা সাধারণ সম্পাদক ছিলেন। তিনি ২০০৪ এবং এরপর ২০০৮ থেকে ২০০৯ সাল পর্যন্ত ঢাকাস্থ শিশু ও মাতৃস্বাস্থ্য ইনস্টিটিউটের নির্বাহী পরিচালক ছিলেন। তিনি বাংলাদেশ পেডিয়াট্রিক অ্যাসোসিয়েশনের আজীবন সদস্যও।\n\n\n== প্রকাশনা ==\nলুৎফুল কাবীর ১৫০ টিরও বেশি বৈজ্ঞানিক প্রকাশনা রয়েছে। তার কিছু বই হলো: পেডিয়াট্রিক প্র্যাকটিস অন প্যারেন্টস' প্রেজেন্টেশন (২০১১), শিশু-ও-হাশি (২০১৫), অ্যাটলাস অন ক্লিনিক্যাল পেডিয়াট্রিক্স (২০১৬), ক্লিনিক্যাল অ্যান্ড ভিজ্যুয়াল পেডিয়াট্রিক্স (২০১৯), পেডিয়াট্রিক ক্লিনিক্যাল রেডিওলজি অ্যান্ড ইমেজিং (২০২২)।\n\n\n== পুরস্কার এবং সম্মাননা ==\n২০১৭ সালে তিনি বাংলাদেশের স্বাস্থ্যসেবা অধিদপ্তরের মহাপরিচালক অধ্যাপক আবুল কালাম আজাদের কাছ থেকে গবেষণার জন্য ধন্যবাদ পত্র পান। ২০১৮ সালে বাংলাদেশ পল্লী শিশু ফাউন্ডেশন কর্তৃক তার শিক্ষা ও গবেষণা অবদানের জন্য তোফায়েল আহমেদ স্মৃতি পুরস্কার।\n১৫ই ফেব্রুয়ারি ২০২৩ তারিখে, বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত ৭ম আন্তর্জাতিক পালমোকনে বাংলাদেশ ফুসফুস ফাউন্ডেশন কর্তৃক তাকে আজীবন সম্মাননা পুরস্কার প্রদান করা হয়।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে এআরএম লুৎফুল কবীর সম্পর্কিত মিডিয়া দেখুন।"}