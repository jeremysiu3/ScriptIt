{"pageid": 1525065, "title": "সুস্মিতা বাগচী", "url": "https://bn.wikipedia.org/wiki?curid=1525065", "content": "সুস্মিতা বাগচী ( বিবাহ-পূর্ব পদবী পান্ডা ) একজন ভারতীয় লেখিকা। তিনি ওড়িয়া এবং ইংরেজিতে লেখেন। তিনি উপন্যাস, ছোটগল্প এবং ভ্রমণকাহিনীর অসংখ্য বই প্রকাশ করেছেন। তিনি বিশিষ্ট ওড়িয়া লেখিকা এবং ওড়িয়া মহিলাদের মাসিক সুচরিতা-র প্রতিষ্ঠাতা শকুন্তলা পান্ডার কন্যা। তিনি তার ছোটগল্প সংকলন \"আকাশ জিউন্থী কথা\" -এর জন্য সর্বাধিক পরিচিত। ১৯৯২ সালে তিনি এ লেখার জন্য   ওড়িশা সাহিত্য আকাদেমি পুরস্কার লাভ করেন। বর্তমানে তিনিমো স্কুল কার্যক্রমের নেতৃত্ব দিচ্ছেন।\n\n\n== ব্যক্তিগত জীবন ==\nতিনি ১৯৬০ সালের ২৫ সেপ্টেম্বর কটকে জন্মগ্রহণ করেন। তাঁর মা শকুন্তলা পাণ্ডা ছিলেন একজন বিশিষ্ট ওড়িয়া লেখিকা। তিনি রাষ্ট্রবিজ্ঞানে স্নাতকোত্তর ডিগ্রি অর্জনের আগে পর্যন্ত ওড়িশায় তিনি পড়াশুনা করেন।  দিল্লি বিশ্ববিদ্যালয়ে কিছুসময় প্রভাষক হিসেবেও কাজ করেন। পনের বছর বয়সে তাঁর সুব্রত বাগচীর সাথে  প্রথম দেখা হয়। এর ৪ বছর পর সুব্রত বাগচীর সাথে তাঁর বিয়ে হয়।\n\n\n== কর্মজীবন ==\nতিনি ১৯৮২ সালে সুচরিতা-তে তিনি তাঁর প্রথম ছোটগল্প লিখেছিলেন। ১৯৯০ সালে   \"আকাশ জিউন্থী কথা\" নামে তাঁর প্রথম ছোটগল্প সংকলন প্রকাশিত হয়। তিনি ছাই সেপাখে মনীষা কে অনুসরণ করেছিলেন। ২০০৬ সালে  \"দেব শিশু\" নামে তাঁর ওড়িয়া উপন্যাস প্রকাশিত হয়েছিল। \"দেব শিশু\" উপন্যাসটি সেরিব্রাল পালসিতে আক্রান্ত শিশুদের নিয়ে লেখা। এই  উপন্যাসটি ইংরেজিতে অনুবাদ করা হয়েছিল । ২০১০ সালে পেঙ্গুইন প্রকাশনা থেকে \"চিলড্রেন অফ আ বেটার গড\" নামে প্রকাশিত হয়েছিল। তিনি ওড়িশা সরকারের মো স্কুল কার্যক্রমের প্রধান হিসেবে নিযুক্ত  হয়েছিলেন। এই কার্যক্রমের মূল লক্ষ্য ছিল রাজ্যের সরকারি এবং সরকারি সাহায্যপ্রাপ্ত বিদ্যালয়গুলির উন্নতি করা।\n\n\n== তথ্যসূত্র =="}