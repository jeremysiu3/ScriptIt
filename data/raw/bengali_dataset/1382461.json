{"pageid": 1382461, "title": "মাঞ্জলি মসজিদ", "url": "https://bn.wikipedia.org/wiki?curid=1382461", "content": "মাঞ্জলি মসজিদ (কাজাখ: Imanǵalı meshiti/Иманғали мешіті; রুশ: Мечеть Имангали) যেটি  কাজাখস্তান এর কেন্দ্রীয় আতিরাউ এলাকার সাতপায়েভ অ্যাভিনিউতে অবস্থিত। \nমসজিদটির নির্মাণ কাজ ১৯৯৯ সালে আরম্ভ হয় এবং তা ২০০১ সালে সম্পন্ন হয়। মসজিদটি জনসাধারণের প্রার্থনার উদ্দেশ্যে ৫ মে, ২০০১ -এ উন্মুক্ত করা হয় এবং এতে এক সাথে ৬০০ এর অধিক মুসল্লি সালাত আদায় করতে পারে।\n\n\n== বর্ণনা ==\nমসজিদটিতে একটি বড় গম্বুজ রয়েছে যার উচ্চতা ২৩ মিটার। এর বাইরের ব্যাস ৭ মিটার এবং ভিতরের ব্যাস ৫ মিটার। চারপাশের মাঠ সহ মসজিদের মোট আয়তন ১৩২৮.৩ বর্গ মিটার, শুধু মসজিদটি ১০৯৩.১ বর্গমিটার এলাকা জুড়ে অবস্থিত আছে। এটি ২ তলা বিশিষ্ট, এতে দুটি বড় হল, পাঁচটি প্রার্থনা কক্ষ, পুরুষ ও মহিলাদের জন্য আলাদা প্রার্থনা কক্ষ, একটি পাঠকক্ষ, একটি মাদ্রাসা, একটি গ্রন্থাগার এবং পুরুষ ও মহিলাদের জন্য অতিরিক্ত কক্ষ রয়েছে। মসজিদের দেয়ালের উচ্চতা ১৫ মিটার।\nপ্রবেশদ্বারের দরজার উপরে ত্রাণটি যোদ্ধার শিরস্ত্রাণের মতো। মসজিদটিতে দুটি মিনার রয়েছে যার উভয়টির উচ্চতা ২০.৭ মিটার। মিম্বারের উচ্চতা ৩ মিটার এবং এটি উন্নতমানের কাঠের তৈরি। ছাদের উপরের বাকি ৬ টি ছোট গম্বুজের ব্যাস ১ মিটার। মসজিদের বাইরে ২৩৫.২ বর্গ মিটারের একটি অতিরিক্ত ভবন রয়েছে। এতে ইমাম, মুয়াজ্জিন ও তাদের পরিবারের বসবাসের জন্য আলাদা কক্ষ রয়েছে। পুরুষ ও মহিলাদের জন্য আলাদা শৌচাগারের ব্যবস্থা রয়েছে ।\n\n\n== তথ্যসূত্র ==\n\n\n== বহিঃসংযোগ =="}