{"pageid": 10483, "title": "হাজী শাহাবাজের মাজার ও মসজিদ", "url": "https://bn.wikipedia.org/wiki?curid=10483", "content": "হাজী শাহাবাজের মাজার ও মসজিদ বাংলাদেশের রাজধানী ঢাকা শহরের রমনা এলাকায় অবস্থিত একটি প্রাচীন মসজিদ। মোগল শাসনামলে শাহজাদা আযমের সময়কালে ১৬৭৯ খ্রিষ্টাব্দে এটি নির্মিত হয়। মসজিদটি হাইকোর্টের পিছনে এবং তিন নেতার মাজার এর পূর্ব পার্শ্বে অবস্থিত। এর চত্ত্বরে হাজী শাহবাজের সমাধি অবস্থিত। দৈর্ঘ্যে মসজিদটি ৬৮ ফুট ও প্রস্থে ২৬ ফুট। এতে তিনটি গম্বুজ রয়েছে।\n\n\n== ইতিহাস ==\nঐতিহাসিক মুনতাসীর মামুনের মতানুসারে হাজী শাহবাজ ছিলেন একজন অভিজাত ধনী ব্যবসায়ী, যিনি কাশ্মীর হতে সুবাহ বাংলায় এসে টঙ্গী এলাকায় বসতি স্থাপন করেন। ১৬৭৯ সালে তিনি জীবিত থাকাকালেই এই মসজিদ ও নিজের মাজার নির্মাণ করেন। তৎকালে সুবাহদার ছিলেন শাহজাদা মুহম্মদ আজম।\n\n\n== স্থাপত্য-রীতি ==\nমসজিদ ভবনটির স্থাপত্যে উত্তর ভারতীয় মোগল-রীতি লক্ষ্য করা যায়।\nমসজিদটি আয়তক্ষেত্রাকার এবং অভ্যন্তরে মসজিদটি তিনটি সমান বিভাগে বিভক্ত, যার প্রতিটিতে ছাদসহ একটি পেঁয়াজ গম্বুজ রয়েছে। মসজিদের পূর্ব বহির্ভাগে তিনটি খিলান রয়েছে, এবং উত্তর ও দক্ষিণ বহির্ভাগে একটি খিলান রয়েছে। নামাজ কক্ষে তিনটি আধা-অষ্টভুজাকৃতির মিহরাব রয়েছে। কেন্দ্রীয় মিহরাবটি বৃহত্তর।\n১৯৫০ সালে, পাকিস্তান প্রত্নতত্ত্ব অধিদপ্তর মসজিদটিতে সংস্কারের কাজ করে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nবাংলাদেশের প্রত্নতাত্ত্বিক স্থানের তালিকা\nবাংলাদেশের মসজিদের তালিকা\nঢাকা বিভাগের মসজিদের তালিকা\n\n\n== তথ্যসূত্র =="}