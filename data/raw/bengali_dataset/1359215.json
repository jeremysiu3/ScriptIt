{"pageid": 1359215, "title": "অনুরাগ (১৯৭২-এর চলচ্চিত্র)", "url": "https://bn.wikipedia.org/wiki?curid=1359215", "content": "অনুরাগ শক্তি সামন্ত পরিচালিত ও প্রযোজিত ১৯৭২ সালের ভারতীয় হিন্দি ভাষার চলচ্চিত্র। এতে শ্রেষ্ঠাংশে অভিনয় করেন অশোক কুমার, বিনোদ মেহরা, নূতন ও মৌসুমী চট্টোপাধ্যায়। চলচ্চিত্রটি বক্স অফিসে সামগ্রিকভাবে মধ্যমমানের ব্যবসা করে, তবে বড় শহরগুলোতে খুব ভালো ব্যবসা করে।\nচলচ্চিত্রটি ২১তম ফিল্মফেয়ার পুরস্কারে ৫টি বিভাগে মনোনয়ন থেকে শ্রেষ্ঠ চলচ্চিত্র-সহ ২টি বিভাগে পুরস্কার লাভ করে। চলচ্চিত্রটি পরবর্তীকালে তেলুগু ভাষায় অনুরাগালু (১৯৭৫) নামে পুনর্নির্মিত হয়, এতে শ্রীদেবী প্রথম কেন্দ্রীয় চরিত্রে অভিনয় করেন। এ. ভীমসিংহ এটি মালয়ালম ভাষায় রাগম (১৯৭৫) নামে পুনর্নির্মাণ করেন। এছাড়া এটি তামিল ভাষায় নীল মলর্গল (১৯৭৯) ও কন্নড় ভাষায় চিরঞ্জীবী নামে পুনর্নির্মিত হয়।\n\n\n== অভিনয়শিল্পীদল ==\nঅশোক কুমার - শিব শঙ্কর রাই/রাই সাহেব\nনূতন - অনু রাই, রাই সাহেবের পুত্রবধূ\nবিনোদ মেহরা - রাজেশ\nমৌসুমী চট্টোপাধ্যায় - শিবানী\nরাজেশ খান্না - গঙ্গারাম (অতিথি চরিত্রে)\nমাস্টার সত্যজিৎ - চন্দন রাই\nনাসির হুসাইন - অনুর বাবা\nমুরাদ - চক্ষু বিশেষজ্ঞ\nডেভিড আব্রাহাম\nঅসিত সেন - ডিসুজা\nমদন পুরি - আমিরচাঁদ, রাজেশের বাবা\nঅনিতা গুহ - রাজেশের মা\nঅভি ভট্টাচার্য - হরি\nসত্যেন কাপ্পু - ডাক্তার সুনীল\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে অনুরাগ  (ইংরেজি)"}