{"pageid": 1165617, "title": "ডোমজুড় সমষ্টি উন্নয়ন ব্লক", "url": "https://bn.wikipedia.org/wiki?curid=1165617", "content": "ডোমজুড় সমষ্টি উন্নয়ন ব্লক হল ভারতের পশ্চিমবঙ্গ রাজ্যের হাওড়া জেলার হাওড়া সদর মহকুমার অন্তর্গত একটি সমষ্টি উন্নয়ন ব্লক।\n\n\n== ভূগোল ==\n\n\n=== অবস্থান ===\nডোমজুড়ের স্থানাঙ্ক ২২°৩৮′ উত্তর ৮৮°১৩′ পূর্ব।\nডোমজুড় সমষ্টি উন্নয়ন ব্লকের উত্তর দিকে রয়েছে হুগলি জেলার চণ্ডীতলা ১ ও চণ্ডীতলা ২ সমষ্টি উন্নয়ন ব্লক, পূর্ব দিকে বালি জগাছা সমষ্টি উন্নয়ন ব্লক, দক্ষিণ দিকে রয়েছে সাঁকরাইল সমষ্টি উন্নয়ন ব্লক এবং পশ্চিম দিকে রয়েছে পাঁচলা ও জগৎবল্লভপুর সমষ্টি উন্নয়ন ব্লক।\nজেলা সদর হাওড়া থেকে ডোমজুড়ের দূরত্ব ১২ কিলোমিটার।\n\n\n=== আয়তন ও প্রশাসন ===\nডোমজুড় সমষ্টি উন্নয়ন ব্লকের আয়তন ৫৮.৩৩ বর্গ কিলোমিটার। এই সমষ্টি উন্নয়ন ব্লকটি হাওড়া মহানগর পুলিশের ডোমজুড় থানার এক্তিয়ারভুক্ত এলাকার অন্তর্গত। ডোমজুড় পঞ্চায়েত সমিতিতে ১৮টি গ্রাম পঞ্চায়েত রয়েছে। এই সমষ্টি উন্নয়ন ব্লকে জনবসতিপূর্ণ গ্রামের সংখ্যা ৩৮। ব্লকের সদর ডোমজুড়ে অবস্থিত।\n\n\n=== গ্রাম পঞ্চায়েত ===\nডোমজুড় সমষ্টি উন্নয়ন ব্লক/পঞ্চায়েত সমিতির অন্তর্গত গ্রাম পঞ্চায়েতগুলি হল: বাঁকড়া ১, বাঁকড়া ২, বাঁকড়া ৩, বেগারি, দক্ষিণ ঝাপড়দহ, ডোমজুড়, কোলোরা ১, কোলোরা ২, মহিয়াড়ি ১, মহিয়াড়ি ২, মাকড়দহ ১, মাকড়দহ ২, নারনা, পার্বতীপুর, রুদ্রপুর, সলপ ১, সলপ ২ ও উত্তর ঝাপড়দহ।\n\n\n== জনপরিসংখ্যান ==\nটেমপ্লেট:BPL families in CD Blocks of Howrah district\n\n\n=== জনসংখ্যা ===\n২০১১ সালের জনগণনার তথ্য অনুযায়ী, ডোমজুড় সমষ্টি উন্নয়ন ব্লকের মোট জনসংখ্যা ৩৭৭,৫৮৮; যার মধ্যে ৭৪,৫১০ জন গ্রাম ও ৩০৩,০৭৮ জন শহরাঞ্চলের বাসিন্দা। পুরুষের সংখ্যা ১৯২,১৯৯ (৫১%) ও নারীর সংখ্যা ১৮৫,৩৮৯ (৪৯%)। অনূর্ধ্ব ছয় বছর বয়সীদের মোট সংখ্যা ৪১,৯৭৮। তফসিলি জাতির সংখ্যা ৬৫,২০২ এবং তফসিলি উপজাতির ১,৫৮৭।\n২০০১ সালের জনগণনা অনুযায়ী, ডোমজুড় ব্লকের মোট জনসংখ্যা ছিল ৩১১,১৩৩, যার মধ্যে ১৫৮,৪৫১ জন ছিল পুরুষ ও ১৫২,৬৮২ জন নারী। ১৯৯১-২০০১ দশকে এই ব্লকের জনসংখ্যা বৃদ্ধির নথিভুক্ত হার ছিল ২২.১০ শতাংশ (উল্লেখ্য, উক্ত দশকে হাওড়া জেলা ও পশ্চিমবঙ্গের সামগ্রিক জনসংখ্যা বৃদ্ধির হার ছিল যথাক্রমে ১২.৭৬% ও ১৭.৮৪%)। তফসিলি জাতির সংখ্যা ছিল ৭০,৮৪৪ (জনসংখ্যার প্রাত এক-পঞ্চমাংশ) এবং তফসিলি উপজাতির সংখ্যা ছিল ৪,৮৭০।\n\n\n=== জনগণনা নগর ও বড়ো গ্রাম ===\nডোমজুড় সমষ্টি উন্নয়ন ব্লকের জনগণনা নগরগুলি হল (বন্ধনীতে ২০১১ সালের জনসংখ্যা): উত্তর ঝাঁপড়দহ (৮,৪২৫), দফরপুর (৫,৪৬১), বালুহাটি (৪,৩৬৩), ডোমজুড় (১৮,৪৩৩), দক্ষিণ ঝাঁপড়দহ (১৩,৭০৪), রুদ্রপুর (৬,৮১০), খানতোড়া (৬,৫৪৭), ভাণ্ডারদহ (৫,৬৬৭), মাকড়দহ (৮,৭১৩), কাঁতলিয়া (৯,৫৬৭), তেঁতুলকুলি (৭,২০৩), সলপ (১৫,১৭১), বাঁকড়া (৬৩,৯৫৭), নিবড়া (২৭,৮১৮), অঙ্কুরহাটী (১১,১৩০), বিপ্র নোয়াপাড়া (৯,৪০৮), বেগাড়ি (৫,৫০৫), কেশবপুর (১২,০৭৩), ওয়াদিপুর (৫,০০২), নাতিবপুর (৭,২১২), কালারা (২৭,২১০), বানিয়াড়া (৫,৪৭৬) ও মাহিয়ারি (১৮,২২৩)।\n২০১১ সালের জনগণনার প্রতিবেদন থেকে জানা যায় যে, ডোমজুড় ব্লকের বড়ো গ্রামগুলি (৪,০০০+ জনসংখ্যাবিশিষ্ট) হল (বন্ধনীতে ২০১১ সালের জনসংখ্যা): পার্বতীপুর (৪,৫৮৬), খাস মারা (৫,২৯৮), শাঁখারিদহ (৪,০২১), প্রশস্থ (৪,২৫৫), নারনা (৫,৫১৮) ও লক্ষ্মণপুর (৪,৫৯৬)।\n\n\n=== সাক্ষরতা ===\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের মোট সাক্ষরের সংখ্যা ২৭২,৯৪০ (অন্যূন ছয় বছর বয়সী জনসংখ্যার ৮১.৩৩%), যার মধ্যে সাক্ষর পুরুষের সংখ্যা ১৪৩,৭৯৬ (৫৩%) এবং সাক্ষর নারীর সংখ্যা ১২৯,১৪৪ (৪৭%)। উল্লেখ্য, উক্ত জনগণনা অনুযায়ী হাওড়া জেলার সাক্ষরতার হার ছিল ৭৮.৬৬%। এবং সমগ্র রাজ্যের সাক্ষরতার হার ছিল ৭৭.০৮%। অন্যদিকে সারা দেশের সাক্ষরতার হার ছিল ৭৪.০৪%।\nটেমপ্লেট:Literacy in CD Blocks of Howrah district\n\n\n=== ভাষা ===\nএই অঞ্চলের স্থানীয় ভাষা হল বাংলা।\n\n\n=== ধর্ম ===\n\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের হিন্দু জনসংখ্যা ২৩৫,৩১১ (মোট জনসংখ্যার ৬২.৩২%), মুসলমান জনসংখ্যা ১৩৮,৭৭৯ (৩৬.৭৫%) এবং অন্যান্য ধর্মাবলম্বীর সংখ্যা ৩,৪৯৮ (০.৯৩%)। খ্রিস্টানের সংখ্যা ৭১৫ এবং ২,২২১ জন নিজেদের ধর্ম উল্লেখ করেননি।\n\n\n== অর্থনীতি ==\n\n\n=== পরিকাঠামো ===\n২০০৩-০৪ সালের আগে ডোমজুড় সমষ্টি উন্নয়ন ব্লকে ৬০ হেক্টর অর্পিত জমি ছিল, যার মধ্যে ৪৫ হেক্টর জমি ৬৯৪ জনের মধ্যে বণ্টিত হয়। এই ব্লকের ২,৫৪৩ হেক্টর জমিতে একাধিকবার ফলন হয়। ব্লকের মোট কৃষিজমির পরিমাণ ৬,৭৬৭ হেক্টর। ২,২৬৫ হেক্টর জমি খাল দ্বারা সেচিত হয়। ২০০৪ সালের মার্চ মাসের হিসেব অনুযায়ী ব্লকের ৩৯টি মোজায় বৈদ্যুতিকীকরণের কাজ সমাপ্ত হয়েছে।\n\n\n== শিক্ষাব্যবস্থা ==\n২০০৩-০৪ সালের হিসেব অনুযায়ী, ডোমজুড় সমষ্টি উন্নয়ন ব্লকের ১৫৩টি প্রাথমিক বিদ্যালয়ে ২৬,৩২১ জন, ৩টি মধ্য বিদ্যালয়ে ১,২৫১ জন, ২৪টি উচ্চ বিদ্যালয়ে ১৬,১৯৫ জন এবং ১২টি উচ্চ মাধ্যমিক বিদ্যালয়ে ১২,৪৭১ জন শিক্ষার্থী পড়াশোনা করে। ব্লকের একটি সাধারণ কলেজে ৪১৫ জন পড়াশোনা করে। এই ব্লকে ২৫৫টি বিশেষ ও অ-প্রাতিষ্ঠানিক শিক্ষাপ্রতিষ্ঠানের মোট শিক্ষার্থী সংখ্যা ২৮,৭২৯। এখানে ২টি গণ-সাক্ষরতা কেন্দ্রও আছে।\n\n\n== স্বাস্থ্য পরিষেবা ==\n২০০৩ সালের হিসেব অনুযায়ী, ডোমজুড় সমষ্টি উন্নয়ন ব্লকে মোট ৪৯টি শয্যাবিশিষ্ট ও ৪৯ জন চিকিৎসক সম্বলিত ৪টি স্বাস্থ্যকেন্দ্র, ৯টি ক্লিনিক, ৪টি ডিসপেনসারি ও ১টি হাসপাতাল আছে। ব্লকের মোট পরিবার কল্যাণ কেন্দ্রের সংখ্যা ৪৩।\n\n\n== তথ্যসূত্র =="}