{"pageid": 1528145, "title": "মুক্তা (অভিনেত্রী)", "url": "https://bn.wikipedia.org/wiki?curid=1528145", "content": "মুক্তা, যিনি ভানু নামেও পরিচিত, তিনি একজন ভারতীয় অভিনেত্রী যিনি মালায়ালাম এবং তামিল ছবিতে অভিনয় করেন। মুক্তা তামিল ছবি থামিরাভারণীতে ভানুমতি সারাভানাপেরুমাল চরিত্রে অভিনয়ের জন্য সুপরিচিত। \n\n\n== জীবনের প্রথমার্ধ ==\nমুক্তা জন্মসূত্রে আঙ্গামালির বাসিন্দা। কোলেনচেরির অধবাসী জর্জ এবং স্যালির দুই সন্তানের মধ্যে তিনি সর্বকনিষ্ঠ ছিলেন। মুক্তার একজন বড় বোন আছে। তিনি কেরালার কোথামঙ্গলমের সেন্ট অগাস্টিন'স গার্লস হায়ার সেকেন্ডারি স্কুলে পড়াশোনা করেছেন। \n\n\n== কর্মজীবন ==\nমুক্তা যখন ষষ্ঠ শ্রেণীতে পড়েন, তখন তিনি শিশুশিল্পী হিসেবে তার অভিনয় জীবন শুরু করেন। তিনি স্বরম (অমৃতা টিভিতে)  নামক আঞ্চলিক টেলিভিশন ধারাবাহিকে অভিনয় করেছিলেন এবং তারপর তিনি চলচ্চিত্র জগতে পা রাখেন।  ২০০৫ সালে মুক্তিপ্রাপ্ত ওট্টা নানায়াম ছবিতে পার্শ্ব চরিত্রে অভিনয়ের মাধ্যমে তিনি রূপালি পর্দায় আত্মপ্রকাশ করেন। মুখ্য চরিত্র হিসাবে তার প্রথম ছবি ছিল লাল জোসের অচানুরঙ্গথা বীদু, যা ২০০৫ সালে মুক্তি পায়। তখন মুক্তা তার অষ্টম শ্রেণীতে পড়ছিল।  এই ছবিতে তিনি লিসাম্মা চরিত্রে অভিনয় করেন। দ্য হিন্দু পত্রিকার পক্ষ থেকে মুক্তার অভিনীত চরিত্রকে  আধুনিক মালায়ালাম সিনেমার সবচেয়ে স্থায়ী নারী চরিত্রগুলির মধ্যে একটি হিসাবে বর্ননা করা হয়েছে। \nপরে মুক্তা অভিনেতা আনন্দ এবং অভিনেত্রী অঞ্জলির সাথে ফটো নামে একটি তেলুগু ছবিতে অভিনয় করেন।  তিনি অভিনেতা বিশালের সাথে জুটি বেঁধে থামিরাভরানি চলচ্চিত্রে অভিনয় করেন। এই চলচ্চিত্রের মাধ্যমে মুক্তা তামিল চলচ্চিত্র জগতে  প্রবেশ করেন। পরবর্তীতে তিনি নাসরানি এবং গোলের মতো কিছু মালায়ালাম ছবিতে অভিনয় করেন।\nমুক্তা তামিল চলচ্চিত্র পুধুমুগাঙ্গল থেভাই -এ একজন প্রতিষ্ঠিত অভিনেত্রীর ভূমিকায় অভিনয় করেছিলেন।  মুন্ড্রু পের মুন্ড্রু কাধাল -এ তিনি মল্লিকা নামে একজন জেলে সম্প্রদায়ের অন্তর্ভুক্ত দুষ্ট তরুণীর ভূমিকায় অভিনয় করেছিলেন।  তার ভূমিকার জন্য প্রস্তুতি হিসাবে মুক্তা এক মাস সমুদ্র সৈকতে কাটিয়েছিলেন এবং নাগারকয়েল অঞ্চলের তামিল ভাষায় কথা বলতেও শিখেছিলেন।  ২০১৩ সালে, তিনি সান্থু পরিচালিত তার প্রথম কন্নড় ছবি ডার্লিং -এ অভিনয়ের জন্য চুক্তিবদ্ধ হন যেখানে তিনি অভিনেতা যোগীর সাথে অভিনয় করেন। \n\n\n== ব্যক্তিগত জীবন ==\n২০১৫ সালের ২৩শে আগস্ট তারিখে রিঙ্কু টমির সাথে মুক্তার বাগদান হয় এবং তারপর ২০১৫ভ সালের ৩০শে আগস্ট তারিখে এডাপ্পালিতে তাদের বিয়ে হয়।  মুক্তা একজন প্রশিক্ষিত ধ্রুপদী নৃত্যশিল্পী এবং অনেক মঞ্চ পরিবেশনায় অংশগ্রহন করেছেন। \n\n\n== তথ্যসূত্র =="}