{"pageid": 1524627, "title": "গান্তি বিজয়া কুমারী", "url": "https://bn.wikipedia.org/wiki?curid=1524627", "content": "বিজয়া কুমারী গান্তি অন্ধ্র প্রদেশের অমলাপুরম থেকে নির্বাচিত ১৩তম লোকসভার প্রাক্তন সদস্য। তিনি লোকসভার স্পিকার জি এম সি বালযোগীর স্ত্রী এবং তাঁর মৃত্যুর পর অনুষ্ঠিত উপনির্বাচনে (২০০২) জয়ী হন।\n\n\n== কর্মজীবন ==\nঅমলাপুরমের সাংসদ এবং লোকসভার স্পিকার গান্তি মোহন চন্দ্র বালযোগীর আকস্মিক মৃত্যুতে সংরক্ষিত আসনের জন্য উপনির্বাচনের প্রয়োজন হয়েছিল। বালযোগীর বিধবা স্ত্রী গান্তি বিজয়া কুমারীকে এই আসনে প্রার্থী করার আগে, তেলুগু দেশম পার্টির (টিডিপি) বরিষ্ঠ সদস্যরা রাজ্যসভায় তাঁর মনোনয়নের কথা বিবেচনা করছিলেন। বিজয়া কুমারী নিজেও হতবাক হয়ে নির্বাচনে প্রতিদ্বন্দ্বিতা করতে অনিচ্ছুক ছিলেন এবং বালযোগীর পরিবার চেয়েছিল তাদের বোন বালযোগীর উত্তরসূরি হোক।\nভারতীয় জাতীয় কংগ্রেস (আইএনসি) উপনির্বাচনে প্রতিদ্বন্দ্বিতা করেনি এবং টিডিপি বুঝেছিল বিজয়া কুমারী বিনা প্রতিদ্বন্দ্বিতায় জিতবেন। এমনকি ভারতীয় জনতা পার্টিরও একজন বিধায়ক তাঁর মনোনয়নপত্র জমা দেওয়ার সময় উপস্থিত ছিলেন। কেবল বহুজন সমাজ পার্টি এবং রিপাবলিকান পার্টি অফ ইণ্ডিয়া তাঁর বিরুদ্ধে তাদের প্রার্থী দিয়েছিল এবং উভয়েরই জমানত বাজেয়াপ্ত হয়েছিল। তিনি ৩,১৩,৬৬০ ভোটের ব্যবধানে জয়ী হন।\n২০০২ সালের লোকসভার বর্ষাকালীন অধিবেশনের প্রথম দিনেই বিজয়া কুমারী শপথ গ্রহণ করেন। পরবর্তী সাধারণ নির্বাচনে টিডিপি তাঁর পরিবর্তে দুন্না জনার্দন রাওকে তাদের আনুষ্ঠানিক প্রার্থী করে।\nলোকসভার স্পিকারদের স্ত্রীদের নতুন দিল্লিতে একটি বাড়ি দেওয়া হয়। কিন্তু, বিজয়া কুমারী বরাদ্দ বাড়ি পেতে সমস্যার সম্মুখীন হন। \n\n\n== ব্যক্তিগত জীবন ==\nবিজয়া কুমারী ১৯৮২ সালের ১৬ই এপ্রিল জি এম সি বালযোগীকে বিয়ে করেন। তাঁদের এক ছেলে এবং তিন মেয়ে ছিল। ২০০২ সালে ৩রা মার্চ একটি হেলিকপ্টার দুর্ঘটনায় বালযোগী মারা যান।\n\n\n== তথ্যসূত্র =="}