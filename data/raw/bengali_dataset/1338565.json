{"pageid": 1338565, "title": "জয়শ্রী খাদিলকার", "url": "https://bn.wikipedia.org/wiki?curid=1338565", "content": "জয়শ্রী খাদিলকার পান্ডে (জন্ম ২৫শে এপ্রিল ১৯৬২) হলেন একজন ভারতীয় দাবা খেলোয়াড়। তিনি ১৯৭৯ সালে মহিলা আন্তর্জাতিক মাস্টার (ডব্লিউআইএম) এর ফিদে খেতাব পেয়েছিলেন। তিনিই প্রথম ভারতীয় মহিলা যিনি এই খেতাব অর্জন করেছিলেন। তিনি ভারতের প্রথম খেলোয়াড় যিনি এই খেতাব অর্জন করেছেন এবং চারবার ভারতীয় মহিলা চ্যাম্পিয়নশিপ জিতেছেন।\n\n\n== জাতীয় ক্ষেত্রে অবদান ==\n১৯৭০ এর দশকের গোড়ার দিকে খাদিলকার বোনেরা দাবা ক্রীড়াক্ষেত্রে প্রবেশ না করা পর্যন্ত, ভারতীয় মহিলাদের দাবা প্রায় অস্তিত্বহীন ছিল। তার আগে, ১৯৩৩ সালে ফাতিমা গোলাম নামে একজন ভারতীয় মহিলা ব্রিটিশ মহিলা চ্যাম্পিয়নশিপ জিতেছিলেন। যে অঞ্চল থেকে তিনি এসেছিলেন সেটি অবিভক্ত ভারতের অংশ হলেও এখন পাকিস্তানে। তাই তাঁর উৎপত্তি দেশ নিয়ে বিতর্ক হতে পারে।\n\n\n== আন্তর্জাতিক ক্ষেত্রে অবদান ==\nজাতীয় ও আন্তর্জাতিক টুর্নামেন্ট থেকে মহিলা দাবা খেলোয়াড়দের লিঙ্গ বৈষম্যের কারণে অযোগ্য ঘোষণা করা হত। জয়শ্রী খাদিলকার মহিলা খেলোয়াড়দের জন্য প্রতিযোগিতামূলক দাবা জগতের এই নিয়মের পরিবর্তনে গুরুত্বপূর্ণ ভূমিকা পালন করেছিলেন। তিনি ফিদে সভাপতির কাছ থেকে একটি আদেশপত্র সুরক্ষিত করেছিলেন, যার ফলে লিঙ্গের কারণে আর মহিলা দাবা খেলোয়াড়দের জাতীয় ও আন্তর্জাতিক টুর্নামেন্ট থেকে অযোগ্য ঘোষণা করা যেতনা।\nতিন খাদিলকার বোন, বাসন্তী, জয়শ্রী এবং রোহিনী ভারতের মহিলা দাবা চ্যাম্পিয়নশিপে আধিপত্য বিস্তার করেছিলেন, প্রতিযোগিতা শুরুর প্রথম দশকে তাঁরা সমস্ত শিরোপা জিতেছিলেন। জয়শ্রীর সর্বোচ্চ ফিদে মর্যাদাক্রম ছিল ২১২০, যা তিনি ১৯৮৭ সালের জানুয়ারি মাসে অর্জন করেছিলেন। তিন বোনের মধ্যে তিনি সবচেয়ে বেশি শিরোপা এবং টুর্নামেন্ট জিতেছেন।\nতিনি নব কাল পত্রিকার সম্পাদক, মুদ্রক এবং প্রকাশকও।\n\n\n== তথ্যসূত্র ==\n\n\n== বহিঃসংযোগ ==\nফিদে সাইটে Khadilkar, Jayshree রেটিং কার্ড  (ইংরেজি)"}