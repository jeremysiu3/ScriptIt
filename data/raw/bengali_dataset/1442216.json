{"pageid": 1442216, "title": "দিয়োগো জোতা", "url": "https://bn.wikipedia.org/wiki?curid=1442216", "content": "দিয়োগো জোসে তেইশেইরা দা সিলভা (পর্তুগিজ: Diogo Jota; জন্ম: ৪ ডিসেম্বর ১৯৯৬; দিয়োগো জোতা নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব লিভারপুল এবং পর্তুগাল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা কেন্দ্রীয় আক্রমণভাগের খেলোয়াড় হিসেবে খেলেন।\n২০১৪ সালে, জোতা পর্তুগাল অনূর্ধ্ব-১৯ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত পর্তুগালের বয়সভিত্তিক দলের হয়ে খেলার পর, তিনি ২০১৯ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ৩৬ ম্যাচে ১২টি গোল করেছেন।\n\n\n== প্রারম্ভিক জীবন ==\nদিয়োগো জোসে তেইশেইরা দা সিলভা ১৯৯৬ সালের ৪ঠা ডিসেম্বর তারিখে পর্তুগালের পোর্তুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজোতা পর্তুগাল অনূর্ধ্ব-১৯, পর্তুগাল অনূর্ধ্ব-২১ এবং পর্তুগাল অনূর্ধ্ব-২৩ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৪ সালের ১২ই নভেম্বর তারিখে তিনি ২০১৫ উয়েফা ইউরোপীয় অনূর্ধ্ব-১৯ চ্যাম্পিয়নশিপ বাছাইপর্বে ওয়েলস অনূর্ধ্ব-১৯ দলের বিরুদ্ধে ম্যাচে পর্তুগাল অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৫ বছরে ৩০ ম্যাচে অংশগ্রহণ করে ১৪টি গোল করেছেন।\n২০১৯ সালের ১৪ই নভেম্বর তারিখে, ২২ বছর, ১১ মাস ও ১০ দিন বয়সে, ডান পায়ে ফুটবল খেলায় পারদর্শী জোতা লিথুয়ানিয়ার বিরুদ্ধে অনুষ্ঠিত উয়েফা ইউরো ২০২০ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৮৩তম মিনিটে আক্রমণভাগের খেলোয়াড় ক্রিস্তিয়ানো রোনালদোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি পর্তুগাল ৬–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে জোতা সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ৯ মাস ও ২২ দিন পর, পর্তুগালের জার্সি গায়ে প্রথম গোলটি করেছেন; ২০২০ সালের ৫ই সেপ্টেম্বর তারিখে, ক্রোয়েশিয়ার বিরুদ্ধে ম্যাচের ৫৮তম মিনিটে রাফায়েল গেরেইরোর অ্যাসিস্ট হতে পর্তুগালের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nদিয়োগো জোতা – ফিফা প্রতিযোগিতার রেকর্ড (ইংরেজি) \nদিয়োগো জোতা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দিয়োগো জোতা  (ইংরেজি)  \nসকারবেসে দিয়োগো জোতা (ইংরেজি) \nবিডিফুটবলে দিয়োগো জোতা  (ইংরেজি)  \nইইউ-ফুটবলে দিয়োগো জোতা (ইংরেজি) \nট্রান্সফারমার্কেটে দিয়োগো জোতা (ইংরেজি) \nওয়ার্ল্ডফুটবল.নেটে দিয়োগো জোতা (ইংরেজি) \nইএসপিএন এফসিতে দিয়োগো জোতা (ইংরেজি) \nন্যাশনাল-ফুটবল-টিমস.কমে দিয়োগো জোতা (ইংরেজি)"}