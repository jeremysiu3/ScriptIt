{"pageid": 1032506, "title": "মির্থা কলোন", "url": "https://bn.wikipedia.org/wiki?curid=1032506", "content": "মির্থা কলোন (জন্ম ১৮ মে, ১৯৫১) হলেন হন্ডুরাসে জন্মগ্রহণকারী একজন গ্যারিফুনা সক্রিয়কর্মী ও সমাজকর্মী। তিনি দ্য ব্রংক্‌সে থাকা ক্যারিবীয় অভিবাসীদের সহায়তা করেছিলেন এবং পাশাপশি এইচআইভি প্রতিরোধ, যৌন শিক্ষা ও সাংস্কৃতিক সংরক্ষণের বিষয়ে কাজ করার জন্য প্রায়শই ভ্রমণ করতেন। ২০১২ সালে নিউইয়র্কে থাকা আফ্রিকান অভিবাসীদের প্রতি তাঁর পরিষেবার জন্য নিউইয়র্ক রাজ্য আইনসভা থেকে স্বীকৃতি পেয়েছিলেন।\n\n\n== প্রারম্ভিক জীবন ==\nমির্থা কলোন ১৯৫১ সালের ১৮ মে হন্ডুরাসের কলোন ডিপার্টমেন্টের ক্যারিবীয় উপকূলের ট্রুজিলোতে জন্মগ্রহণ করেছিলেন। তিনি গ্যারিফুনা সম্প্রদায়ের অন্তর্গত।\n১৯৬২ সালে তাঁর বড় বোন দ্য ব্রংক্সে চলে গিয়েছিলেন, সেখানে গ্যারিফুনা সম্প্রদায়ের একটি বিশাল প্রবাসী গোষ্ঠী বসবাস করত। ১৯৬৮ সালে সেই বোন কলোনকে নিজের সাথে নিয়ে যাওয়ার প্রক্রিয়া শুরু করেছিলেন।\n\n\n== কর্মজীবন ==\nনিউ ইয়র্ক সিটিতে পৌঁছে কলোন একটি ব্রুকলিনের একটি পোশাক উৎপাদন কারখানায় কাজ শুরু করেছিলেন। তাঁর দ্বিতীয় সন্তানের জন্মের পরে তিনি স্কুলে ফিরে আসার জন্য দৃঢ় প্রতিজ্ঞ হয়ে উঠেছিলেন। তিনি হোস্টোস কমিউনিটি কলেজের জেনারেল এডুকেশনাল ডেভলপমেন্ট (জিইডি) প্রোগ্রামে ভর্তি হয়েছিলেন এবং ১৯৮৪ সালে সেখান থেকে সনদপত্র অর্জন করেছিলেন। তাঁর কাজের সময়সূচীর সাথে দ্বন্দ্বের কারণে, তিনি হোস্টোস ছেড়ে চলে গিয়েছিলেন এবং বোরিকুয়া কলেজের সামাজিক পরিষেবা কোর্সে ভর্তি হয়েছিলেন।\n২০১২ সালে তিনি নিউইয়র্ক স্টেটস আউটস্ট্যান্ডিং সার্ভিং হিউম্যানিটি পুরস্কার পেয়েছিলেন। স্বাস্থ্যসেবা ছাড়াও তিনি গ্যারিফুনা জনসংখ্যার মধ্যে যোগাযোগ উন্নতি করার জন্য নেটওয়ার্ক তৈরিতে সাংস্কৃতিক অনুষ্ঠানের প্রচার করেছেন। মেয়র মাইকেল ব্লুমবার্গের সাথে ২০১০ সালের সম্প্রদায় বৈঠকটি ছিল এরকমই একটি অনুষ্ঠান। অন্যান্য অনুষ্ঠানের মধ্যে রয়েছে ২০১৪ সালে দ্য ব্রংক্সে অনুষ্ঠিত গ্যারিফুনা নেশন সামিট  এবং বার্ষিক স্পনসরিত মিস গ্যারিফুনা প্রদর্শনী।  নিউইয়র্কে কাজ ছাড়াও তিনি সেন্ট্রাল আমেরিকান নিগ্রো অর্গানাইজেশনের (স্পেনীয়: Organización Negra Centroamericana (ONECA)) সভাপতির দায়িত্ব পালন করেছিলেন, যা ১৯৯৯ সালে মধ্য আমেরিকায় থাকা আফ্রিকান অভিবাসীদের সমস্যাদি সমাধানের নিমিত্তে যোগাযোগ ব্যবস্থা উন্নত করার জন্য সংগঠিত হয়েছিল।\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ==="}