{"pageid": 1478766, "title": "জাহাঙ্গীর আলম (সমাজবিজ্ঞানী)", "url": "https://bn.wikipedia.org/wiki?curid=1478766", "content": "জাহাঙ্গীর আলম একজন বাংলাদেশী সমাজবিজ্ঞানী। তিনি ঢাকা বিশ্ববিদ্যালয়ের সমাজবিজ্ঞান বিভাগের অধ্যাপক এবং জাতীয় কবি কাজী নজরুল ইসলাম বিশ্ববিদ্যালয়ের বর্তমান উপাচার্য।\n\n\n== শিক্ষাজীবন ==\nজাহাঙ্গীর চট্টগ্রাম বিশ্ববিদ্যালয়ের সমাজবিজ্ঞান বিভাগ থেকে ১৯৮৮ সালে স্নাতক ও ১৯৮৯ সালে স্নাতকোত্তর ডিগ্রি লাভ করেন। তিনি থাইল্যান্ডের এশিয়ান ইনস্টিটিউট অব টেকনোলজি থেকে ১৯৯৯ সালে নগর পরিকল্পনা, ভূমি ও আবাসন উন্নয়ন বিষয়ে স্নাতকোত্তর এবং ২০১১ সালে গ্রামীণ ও আঞ্চলিক উন্নয়ন পরিকল্পনা বিষয়ে পিএইচডি ডিগ্রি অর্জন করেন।\n\n\n== কর্মজীবন ==\nজাহাঙ্গীর আলম ১৯৯৫ সালে শাহজালাল বিজ্ঞান ও প্রযুক্তি বিশ্ববিদ্যালয়ের সমাজবিজ্ঞান বিভাগে প্রভাষক হিসেবে শিক্ষকতা শুরু করেন। তিনি ১৯৯৮ সালে সহকারী অধ্যাপক হন। ২০০৩ সালে তিনি ঢাকা বিশ্ববিদ্যালয়ের সমাজবিজ্ঞান বিভাগে সহকারী অধ্যাপক হিসেবে যোগদান করেন। এরই ধারাবাহিকতায় তিনি ২০১২ সালে একই বিভাগের সহযোগী অধ্যাপক ও ২০২২ সালে অধ্যাপক পদে উন্নীত হন। ২০২৪ সালের ১৮ সেপ্টেম্বর তিনি জাতীয় কবি কাজী নজরুল ইসলাম বিশ্ববিদ্যালয়ের উপাচার্য হিসেবে নিয়োগ লাভ করেন এবং ১৯ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== গবেষণা ও প্রকাশনা ==\nদেশীয় ও আন্তর্জাতিক জার্নালে তার প্রায় ২ ডজন গবেষণা প্রবন্ধ প্রকাশিত হয়েছে। এছাড়া তিনি ২টি বইয়ের রচয়িতা।\n\n\n== তথ্যসূত্র ==\n\n\n== বহিঃসংযোগ ==\nআরটিভিতে প্রদত্ত জাহাঙ্গীর আলমের সাক্ষাৎকার"}