{"pageid": 1474183, "title": "জোড়া নজমুল উলুম কামিল মাদ্রাসা", "url": "https://bn.wikipedia.org/wiki?curid=1474183", "content": "জোড়া নজমুল উলুম কামিল মাদ্রাসা বাংলাদেশের বগুড়া জেলার শাজাহানপুর উপজেলার আশেকপুর ইউনিয়নের রাণীরহাট নামক স্থানের একটি ঐতিহ্যবাহী আলিয়া মাদ্রাসা। মাদ্রাসাটি ১৯১০ স্থানীয় ইসলামি শিক্ষানুরাগী ব্যক্তিবর্গের উদ্যোগে মাদ্রাসাটি প্রতিষ্ঠিত হয়। এটি ২০২৪ সালের জাতীয় শিক্ষা সপ্তাহ প্রোগ্রামে উপজেলা পর্যায়ে শ্রেষ্ঠ শিক্ষাপ্রতিষ্ঠান নির্বাচিত হয়। মাদ্রাসার বর্তমান অধ্যক্ষের নাম এ এইচ এম শহিদুল ইসলাম। মাদ্রাসাটির দাখিল ও আলিম সেকশন বাংলাদেশ মাদ্রাসা শিক্ষাবোর্ডের এবং ফাজিল ও কামিল সেকশন ইসলামি আরবি বিশ্ববিদ্যালয়ের অধীনে পরিচালিত হয়ে থাকে।\n\n\n== ইতিহাস ==\n১৯১০ সালে শাজাহানপুর উপজেলার আশেকপুর ইউনিয়নের বাসিন্দারা নিজ এলাকায় শিক্ষা প্রসারের চিন্তা শুরু করেন। এর ভিত্তিতে এলাকায় একটি ইসলামি বিদ্যাপিঠ নির্মাণের জন্য সবাই একমত হোন, সবার আর্থিক ও প্রত্যক্ষ উদ্যোগে একটি প্রাথমিক স্তরের একটি মাদ্রাসা প্রতিষ্ঠা করা হয়। মাদ্রাসাটি ১৯৪৩ সালের ৬ জানুয়ারি পাকিস্তান সরকার কর্তৃক স্বীকৃতি লাভ করে। এরপরে মাদ্রাসাটি শিক্ষার্থী সংখ্যা বৃদ্ধি পেলে ধীরে ধীরে মাদ্রাসাটির দাখিল, আলিম, ফাজিল ও কামিল শ্রেনীর অনুমোদনও লাভ করে।\n\n\n== শিক্ষা কার্যক্রম ==\nমাদ্রাসার দাখিল শ্রেণীতে বিজ্ঞান ও মানবিক উভয় বিভাগ চালু রয়েছে। মাদ্রাসার ফাজিল ও কামিল শ্রেণীতে আল কুরআন, আল হাদিস ও আল ফিকহ বিভাগে পড়াশোনার সুযোগ রয়েছে। ২০০৬ সালের পূর্বে বাংলাদেশের আলিয়া মাদ্রাসার পরীক্ষা মূলত বাংলাদেশ মাদ্রাসা শিক্ষাবোর্ড নিয়ন্ত্রণ করত। এরপরে ২০০৬ সালের ইসলামী বিশ্ববিদ্যালয় সংশোধনী আইন, ২০০৬ মোতাবেক আলিয়া মাদ্রাসার ফাযিল (স্নাতক ডিগ্রি) ও কামিল (স্নাতকোত্তর) ডিগ্রিকে কুষ্টিয়া ইসলামী বিশ্ববিদ্যালয়ের অধিভুক্ত হয়। তখন এই মাদ্রাসাটিও ইবি অধিভুক্তি লাভ করে। পরবর্তীতে কুষ্টিয়া ইসলামী বিশ্ববিদ্যালয় থেকে ৫ সেপ্টেম্বর ২০১০ সালে কামিলে হাদিস বিভাগ এবং ফাজিল বিএ অনার্স আল-হাদিস এন্ড ইসলামিক স্টাডিজ বিভাগের অনুমতি লাভ করে। এরপর ২০১৬ সালে মাদ্রাসা শিক্ষাকে আরও আধুনিকরন করার জন্য ইসলামি আরবি বিশ্ববিদ্যালয় প্রতিষ্ঠা করা হলে, এটি সেখানে স্থানান্তরিত করা হয়।\nমাদ্রাসার শিক্ষা প্রতিষ্ঠান সনাক্তকরণ নম্বর (EIIN) হলো ১১৯২৯৮ এবং অফিসিয়াল রেজিস্ট্রেশন নম্বর হল ৭৬০২০৪২৩০১। মাদ্রাসাটি বাংলাদেশ সরকার কর্তৃক এমপিও বেতন ভুক্ত মাদ্রাসা।\n\n\n== তথ্যসূত্র ==\n\n\n== বহিঃসংযোগ ==\nফেসবুক পাতা"}