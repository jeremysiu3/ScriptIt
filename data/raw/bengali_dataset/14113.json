{"pageid": 14113, "title": "আকিতেন", "url": "https://bn.wikipedia.org/wiki?curid=14113", "content": "আকিতেন (ইউকে: , ইউএস: , ফরাসি : [akitɛn] (); অক্সিতঁ: Aquitània [akiˈtanjɔ]; বাস্ক: Akitania; Poitevin-Saintongeais: Aguiéne), দক্ষিণ-পশ্চিম ফ্রান্সের একটি ঐতিহাসিক অঞ্চল এবং দেশের একটি প্রাক্তন প্রশাসনিক অঞ্চল। ১ জানুয়ারী ২০১৬ সাল থেকে এটি নুভেল-অ্যাকুইটাইন অঞ্চলের অংশ।\nজুলিয়াস সিজার তথা ইউলিউস কায়েসার প্রথম খ্রিস্টপূর্ব ১ম শতকে অঞ্চলটির নাম হিসেবে আকুইতানিয়া শব্দটি ব্যবহার করেন। রোমানদের অধীনে আকিতেনের সীমান্ত উত্তরে লোয়ার নদী পর্যন্ত পৌঁছেছিল। জিরোঁদ নদীর দক্ষিণের নোভেমপপুলানা অংশটিকে একটি আলাদা প্রদেশ বানানো হয়। আকিতেনের বাকী অংশ ফ্রাংকদের যুগে একটি আলাদা রাজ্যে পরিণত হয়। ১০ম থেকে ১২শ শতক পর্যন্ত পোয়াতিয়ে-র কাউন্টেরা আকিতেনের ডিউক উপাধি ব্যবহার করতেন। এই ধারার শেষ ডিউক ছিল ১০ম উইলিয়াম। যখন তার কন্যা আকিতেনের এলেয়ানর ১১৫২ সালে হবু ইংরেজ রাজাকে বিয়ে করেন, তখন অঞ্চলটি ইংরেজদের অধীনে আসে এবং ১৫শ শতক পর্যন্ত সেই অবস্থায় থাকে। ১৫শ শতকে শত বছরের যুদ্ধ শেষে ফ্রান্স এলাকাটি পুনরায় দখল করে নেয়। ১৩শ শতক থেকে ফরাসি বিপ্লব পর্যন্ত আকিতেন সাধারণত গুইয়েন নামে পরিচিত ছিল। ১৯৬০-এর দশকে আকিতেন নামটি পুনরায় ব্যবহার করা শুরু হয়। মূলত পিরেনে-আতলঁতিক, লঁদ, জিরোঁদ, দর্দইন, এবং লো-এ-গারন দেপার্ত্যমঁগুলি নিয়ে গঠিত অর্থনৈতিক অঞ্চলটি নির্দেশ করতে নামটি ব্যবহার করা হয়। এলাকাটির আয়তন ৪১,৩০৯ বর্গকিমি। এখানে প্রায় ৩০ লক্ষ লোক বাস করেন।\n\n\n== তথ্যসূত্র =="}