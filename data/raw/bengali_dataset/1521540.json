{"pageid": 1521540, "title": "জয়াম্মা বাণ্ডারি", "url": "https://bn.wikipedia.org/wiki?curid=1521540", "content": "জয়াম্মা বাণ্ডারি (জন্ম আনুমানিক ১৯৭৮) একজন ভারতীয় প্রাক্তন যৌনকর্মী এবং সমাজকর্মী। ২০১৮ সালে তিনি নারী শক্তি পুরস্কারে ভূষিত হন। ২০১১ সালে তিনি একটি সংস্থা প্রতিষ্ঠা করেন যারা যৌনকর্মী এবং তাঁদের সন্তানদের জীবিকা পছন্দে সহায়তা করে।\n\n\n== জীবন ==\nজয়াম্মা বাণ্ডারি ১৯৭৮ সাল নাগাদ নালগোন্ডায় জন্মগ্রহণ করেন। তিন বছর বয়সে তিনি অনাথ হয়ে যান এবং তাঁর এক কাকা তাঁর অভিভাবক হন। চোদ্দ বছর বয়সে তাঁকে বিয়ে দেওয়ার চেষ্টা হয়েছিল এবং এমনকি তাঁকে এমন একজন পুরুষের সাথে বিয়ে দেওয়ার চেষ্টা হয়েছিল যে ইতিমধ্যেই বিবাহিত ছিল।\nতাঁর মদ্যপ স্বামী তাঁকে যৌনকর্মী হতে রাজি করায়।\n২০০১ সালে তিনি জয়া সিং থমাসের সহায়তায় হায়দ্রাবাদে চৈতন্য মহিলা মণ্ডলী সংগঠন প্রতিষ্ঠা করেন। এই সংস্থাটি তাদের পেশা থেকে পালাতে চাওয়া যৌনকর্মীদের সহায়তা প্রদান করে। এই সংস্থাটি যৌনকর্মীদের কন্যাদের সহায়তা প্রদান করে এবং তাদের যত্ন নেয় যাতে তাদের বাবা-মায়ের মতো জীবিকা বেছে নিতে না হয়। এই উদ্যোগের সাহায্যে ৩,৫০০ শিশুকে উদ্ধার করা হয়েছে এবং এক হাজার মহিলা নতুন কাজ খুঁজে পেয়েছেন। তাঁর প্রতিষ্ঠান কর্তৃক রাজ্য স্কুলে ভর্তির পর শিশুদের নিয়মিত পরীক্ষা করা হয়। \n\n\n== পুরস্কার ==\n২০১৪ সালে ভিজিল ইণ্ডিয়া মুভমেন্ট তাঁকে এম এ থমাস জাতীয় মানবাধিকার পুরস্কার প্রদান করে। ২০১৭ সালে ভারতীয় শিল্প কনফেডারেশন তাঁকে তিনটি নারী আদর্শ পুরস্কারের মধ্যে একটিতে ভূষিত করে। অন্যান্য পুরস্কারগুলি ছিল পশ্চিমবঙ্গের উদ্যোক্তা কমল কুম্ভার এবং মনিকা মজুমদারের জন্য। ভারতের রাষ্ট্রপতি প্রণব মুখার্জি এই পুরস্কারগুলি প্রদান করেন এবং সিআইআই সভাপতি নওশাদ ফোর্বস ও শোভনা কামিনেনি এতে সহায়তা করেন। ২০১৮ সালের ৮ই মার্চ (আন্তর্জাতিক নারী দিবস) জয়াম্মা বাণ্ডারিকে নারী শক্তি পুরস্কারে ভূষিত করা হয়। নতুন দিল্লির রাষ্ট্রপতি ভবনে রাষ্ট্রপতি রাম নাথ কোবিন্দ এই পুরস্কার প্রদান করেন। সেখানে ভারতের প্রধানমন্ত্রী নরেন্দ্র মোদীও উপস্থিত ছিলেন। সেই বছর ঊনত্রিশ জন ব্যক্তি বা সংস্থাকে সম্মানিত করা হয়েছিল। তারা প্রশংশাপত্র এবং ১০০,০০০ টাকা পুরস্কার পেয়েছেন।\n\n\n== তথ্যসূত্র =="}