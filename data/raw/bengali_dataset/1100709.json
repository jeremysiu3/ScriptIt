{"pageid": 1100709, "title": "পূর্বাঞ্চল এক্সপ্রেসওয়ে", "url": "https://bn.wikipedia.org/wiki?curid=1100709", "content": "পূর্বাঞ্চল এক্সপ্রেসওয়ে ভারতের উত্তরপ্রদেশ রাজ্যের একটি ৩৪০.৮ কিমি দীর্ঘ ও ৬-লেন চওড়া (৮ লেন পর্যন্ত প্রসারিত করা সম্ভব) প্রবেশাধিকার-নিয়ন্ত্রিত এক্সপ্রেসওয়ে। এক্সপ্রেসওয়েটি গাজীপুর জেলার এনএইচ-৩১-এর পার্শ্ববর্তী হায়দরিয়া গ্রামের সঙ্গে লখনউ জেলার গোসাইনগঞ্জের নিকটে চাঁদ সরাই গ্রামকে সংযুক্ত করে। এটি উত্তরপ্রদেশ এক্সপ্রেসওয়েজ ইন্ডাস্ট্রিয়াল ডেভেলপমেন্ট অথরিটি (ইউপিইআইডিএ) দ্বারা বিকাশিত করা হয়। পূর্বাঞ্চল এক্সপ্রেসওয়েতে বিমানের জরুরি অবতরণের জন্য সুলতানপুর জেলার কুরেভারের নিকট আখলকিরি করবত গ্রামে একটি ৩.২ কিলোমিটার দীর্ঘ বিমান স্ট্রীপ রয়েছে। নির্মাণ কাজ ইউপিইআইডিএ দ্বারা ২০১৮ সালের ১০ই অক্টোবর শুরু হয় এবং উদ্বোধন ২০২১ সালের ১৬ই নভেম্বর করা হয়।\nপ্রকল্পটি উত্তরপ্রদেশের তৎকালীন মুখ্যমন্ত্রী অখিলেশ যাদব ২০১৫ সালের মে মাসে লখনউ-আজমগড়-বালিয়া এক্সপ্রেসওয়ে হিসাবে ঘোষণা করেছিলেন। পরে, যোগী আদিত্যনাথ সরকার দ্বারা লখনউ-আজমগড়-গাজিপুরে রুট পরিবর্তন করা হয় এবং প্রয়োজনীয় জমির প্রায় ৯৫% অধিগ্রহণের পরে, ২০১৮ সালের ১৪ই জুলাই প্রধানমন্ত্রী নরেন্দ্র মোদি দ্বারা পূর্বাচল এক্সপ্রেসওয়ের ভিত্তিপ্রস্তর স্থাপন করা হয়। ভূমি অধিগ্রহণ খরচ সহ মোট ₹২২,৪৯৪ কোটির প্রকল্প মূল্যের এক্সপ্রেসওয়েটি হল ভারতের দীর্ঘতম এক্সপ্রেসওয়ে।\nএক্সপ্রেসওয়েটি বারাণসী-আজমগড় মহাসড়কের সঙ্গে একটি পৃথক সংযোগ সড়কের মাধ্যমে যুক্ত করা হবে। ইউপিইআইডিএ গোরখপুর লিঙ্ক এক্সপ্রেসওয়েও নির্মাণ করছে, যা গোরখপুর জেলার জৈতপুর গ্রামকে আজমগড় জেলার সালারপুর গ্রামের পূর্বাঞ্চল এক্সপ্রেসওয়ের সঙ্গে সংযুক্ত করবে। ১৭ কিমি দীর্ঘ, ৪-লেনের চওড়া বক্সার-গাজিপুর এলিভেটেড রোড (বক্সারের ভারাউলি থেকে গাজীপুরের হায়দরিয়া) সম্পন্ন হওয়ার পরে, উত্তরপ্রদেশের লখনউ শহর পূর্বাঞ্চল এক্সপ্রেসওয়ে ও ইনএইচ-৯২২ দ্বারা বিহারের আরা ও পাটনার সঙ্গে সরাসরি সংযুক্ত হবে।\n\n\n== আরও দেখুন ==\nভারতের এক্সপ্রেসওয়ে\nবুন্দেলখণ্ড এক্সপ্রেসওয়ে\nগোরখপুর লিঙ্ক এক্সপ্রেসওয়ে\nগঙ্গা এক্সপ্রেসওয়ে\nযমুনা এক্সপ্রেসওয়ে\n\n\n== তথ্যসূত্র =="}