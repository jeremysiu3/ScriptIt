{"pageid": 1338450, "title": "মারাঠি বৌদ্ধ", "url": "https://bn.wikipedia.org/wiki?curid=1338450", "content": "মারাঠি বৌদ্ধ হল মারাঠি জাতি এবং ভাষার সন্নিধিতে অন্তর্ভুক্ত বৌদ্ধ ধর্ম অনুসরণকারী জন সম্প্রদায়। এই ধর্মীয় সম্প্রদায় ভারতের মহারাষ্ট্র রাজ্যে বসবাস করে। তাদের মাতৃভাষা হিন্দি এবং মারাঠি। মারাঠি বৌদ্ধ সম্প্রদায় ভারতের সবচেয়ে বড় বৌদ্ধ সম্প্রদায়। ২০১১ সালের ভারতীয় জনগণনা অনুসারে, মহারাষ্ট্রে বসবাসকারী মারাঠি বৌদ্ধদের সংখ্যা হল ৫.৮১% যা দেশের মোট বৌদ্ধ জনসংখ্যার ৭৭%।\n\n\n== ইতিহাস ==\n\nপ্রায় সব মারাঠি বৌদ্ধ নবায়ন প্রথা -এর অনুসরণকারী। নবায়ন প্রথা হল একটি বৌদ্ধ পুনরুদ্ধার আন্দোলন যা ২০ শতকের ভারতে বৌদ্ধ ধর্ম পুনরুদ্ধার করার উদ্দেশে সংগঠিত হয়। বি. আর. আম্বেডকর এই আন্দোলনের প্রমুখ মুখপাত্র ছিলেন। তিনি হিন্দুধর্মের জাতি ভিত্তিক সমাজ ব্যবস্থা ও বর্ণাধিকার থেকে উদ্ভুত অন্যায়ের বিরুদ্ধে  সামাজের নিম্নস্তরের শোষিত মানুষদের বৌদ্ধ ধর্মে‌ ধর্মা‌ন্তরিত হতে আহ্বান করেন।\nবৌদ্ধধর্মে ধর্মান্তরিত হওয়ার তার প্রথম ইচ্ছা প্রকটের প্রায় ২০ বছর পর ১৪ অক্টোবর ১৯৫৬ সালে বি. আর. আম্বেডকর নাগপুরের দীক্ষাভূমিতে সার্বজনীনভাবে বৌদ্ধ ধর্ম গ্রহণ করেন। এই অনুষ্ঠানে বৌদ্ধধর্মের বিশিষ্ট ব্যক্তিজন যেমন, মেধারথি, তার প্রধান শিষ্য ভোজ দেব মুদিত এবং মহাস্তবীর বোধনন্দের শ্রীলঙ্কার উত্তরসূরি ভান্তে প্রজ্ঞানন্দ উপস্থিত ছিলেন। তার অনুপ্রেরনায় প্রায় ছয় লক্ষ মানুষ বৌদ্ধ ধর্ম গ্রহণ করেন।\nআম্বেডকর দলিতদের জন্য ঐতিহ্যমূলক বৌদ্ধধর্ম(হীনযান, মহাযান এবং বজ্রযান) থেকে পৃথক এক নতুন ধারা অনুসরণ করতে উপদেশ দেন। বৌদ্ধধর্মের তার এই নিজস্ব সংস্করণকে নবায়ন বা নিও বুদ্ধিজ্ম‌ বা নতুন বৌদ্ধধর্ম বলে অভিহিত করা হয়। বহু বৌদ্ধধর্ম অনুসরণকারীরা অম্বেদকরাইট বুদ্ধিজ্‌ম বা অম্বেদকরের বৌদ্ধধর্ম কথাটি উল্লেখ করে যা আম্বেদকরের বৌদ্ধধর্ম গ্রহণের ঘটনাকে উল্লেখ করে।\n\n\n== জনস্ংখ্যা ==\nবেশিরভাগ বৌদ্ধ মারাঠি মানুষ প্রাক্তন মহার সম্প্রদায়ের অন্তর্গত যারা ১৯৫৬ সালে আম্বেদকরের সাথে বৌদ্ধ ধর্ম গ্রহণ করেছিলেন।\nভারতের ১৯৫১ সালের আদমশুমারি অনুসারে মহারাষ্ট্রে ২৪৮৭(০.০১%) জন বৌদ্ধধর্ম অনুসরণকারীর বসবাস। বি.আর. আম্বেদকর ১৯৫৬ সালে তার লক্ষাধিক অনুসারীদের সাথে নবায়ন বৌদ্ধধর্ম গ্রহণের পর ১৯৬১ সালের আদমশুমারিতে মহারাষ্ট্রে বৌদ্ধধর্ম অনুসরণকারীর সংখ্যা বেড়ে দেখায় ২,৭৮৯,৫০১ (৭.০৫%) জন।\nসবচেয়ে সাম্প্রতিক জনগননা অনুসারে মুম্বাইয়ের মোট জনসংখ্যার ৪.৮৫% বৌদ্ধ। রাজ্যে প্রায় ৯০ শতাংশ নবায়ন বৌদ্ধ বাস করে।\n\n\n== তথ্যসূত্র =="}