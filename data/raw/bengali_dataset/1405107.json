{"pageid": 1405107, "title": "ম্যাক মোহন", "url": "https://bn.wikipedia.org/wiki?curid=1405107", "content": "ম্যাক মোহন (২৪ এপ্রিল ১৯৩৮  –  ১০ মে ২০১০) ছিলেন একজন ভারতীয় অভিনেতা, যিনি হিন্দি চলচ্চিত্রে অভিনয় করতেন।  তিনি ১৯৭০ এবং ১৯৮০ এর দশকে চলচ্চিত্রে তার খলনায়ক চরিত্রের জন্য পরিচিত ছিলেন। তিনি ডন (১৯৭৮), কার্জ (১৯৮০), সাত্তে পে সাত্তা (১৯৮২), জাঞ্জির (১৯৭৩), রাফু চক্কর (১৯৭৫), শান (১৯৮০), খুন পাসিনা (১৯৭৭) এবং শোলে (১৯৭৫) সহ ২০০টিরও বেশি চলচ্চিত্রে অভিনয় করেছিলেন।\n\n\n== প্রারম্ভিক জীবন ==\nম্যাক মোহন ব্রিটিশ ভারতের করাচিতে জন্মগ্রহণ করেন। তিনি বোম্বে এসেছিলেন ক্রিকেটার হওয়ার জন্য, কিন্তু থিয়েটারে যোগ দিয়ে বলিউড অভিনেতা হয়েছিলেন। তিনি বোম্বের ফিল্মালয় স্কুল অফ অ্যাক্টিং-এ অভিনয় শিখেছিলেন।\n\n\n== কর্মজীবন ==\nম্যাক মোহন হিন্দি চলচ্চিত্রে তার কর্মজীবন শুরু করেন পরিচালক চেতন আনন্দের সহকারী হিসেবে। তিনি ১৯৬৪ সালে হকিকত চলচ্চিত্রের মাধ্যমে অভিনেতা হিসেবে আত্মপ্রকাশ করেন। তার শেষ উপস্থিতি ছিল অতিথি তুম কাব যাওগে (২০১০) কমেডি চলচ্চিত্রে, যেখানে তিনি একটি ছোট ভূমিকায় অভিনয় করেছিলেন।\nহিন্দি চলচ্চিত্রের পাশাপাশি তিনি ভোজপুরি, গুজরাটি, হরিয়ানভি, মারাঠি, পাঞ্জাবি, বাংলা এবং সিন্ধি চলচ্চিত্রেও অভিনয় করেছেন।\n\n\n== ব্যক্তিগত জীবন ==\nম্যাক মোহন ১৯৮৬ সালে মিন্নিকে বিয়ে করেন। এই দম্পতির মঞ্জরী মাকিজানি ও বিনতি মাকিজানি নামে ২ জন কন্যা এবং বিক্রান্ত মাকিজানি নামে একজন পুত্র রয়েছে। মোহন অভিনেত্রী রবীনা ট্যান্ডনের মামা ছিলেন।\n\n\n== মৃত্যু ==\nম্যাক মোহনের ডান ফুসফুসে একটি টিউমার ছিল, যা ফুসফুসের ক্যান্সারে পরিণত হয়েছিল। তিনি ২০১০ সালের ১০ মে ৭২ বছর বয়সে ক্যান্সারে আক্রান্ত থাকা অবস্থায় মারা যান।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ম্যাক মোহন (ইংরেজি)"}