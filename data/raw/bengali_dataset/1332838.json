{"pageid": 1332838, "title": "ব্যাংকার (প্রাচীন)", "url": "https://bn.wikipedia.org/wiki?curid=1332838", "content": "একজন ব্যাংকার প্রাচীন মেসোপটেমিয়া, প্রাচীন গ্রিস এবং প্রাচীন রোমান যুগে আর্থিক কার্যক্রমে নিযুক্ত ছিলেন। প্রাচীনযুগে আর্থিক পরিষেবা প্রদানকারী ব্যক্তিকে ব্যাংকার বলা হত। \n\n\n== মেসোপটেমিয়া ==\nএকটি সুত্র অনুসারে, মেসোপটেমিয়ার কিছু পরিবারকে ব্যাংকিং পরিবার হিসাবে ভাবা হলেও এই পরিবারের আর্থিক কর্মকাণ্ড পুরোপুরি ব্যাংকিং কর্মকাণ্ড ছিল না। কারণ, ওই পরিবারগুলি আমানতের উপর এবং ঋণের জন্য একই রকম চার্জ বা সুদ নিত। ফলে এই কার্যক্রম ব্যাংকিং থেকে আলাদা ছিল। সাধারণ ব্যাংকিং ব্যবস্থায় আমানতের থেকে ঋণের উপর বেশি চার্জ বা সুদ নেয়া হয়। এই দুই সুদের পার্থক্যই ব্যাংকের মুনাফার মূল উৎস। নব্য-ব্যাবিলনীয় সাম্রাজ্যের সময়কালে এগিবি হাউস, মুরাশুর হাউজ এবং ই-ইলুটা-বানি পরিবার তিনটি মার্চেন্ট ব্যাংকার হিসাবে পরিচিত ছিল।  \n\n\n== প্রাচীন গ্রিস ==\nপ্রাচীন গ্রীক ব্যাংকাররা τραπεζίται (ট্রাপিজিটিই ) বা ট্রাপিজিটেস নামে পরিচিত ছিল। খ্রিস্টপূর্ব ৫ম শতাব্দীর দিকে তারা ব্যাংকিং কার্যক্রমে সক্রিয় ছিল। তারা বিভিন্ন ধরনের আর্থিক পরিষেবা প্রদান যেমন-প্রাথমিকভাবে অর্থ-পরিবর্তন, জমাকৃত অর্থের উপর সুদ প্রদান, প্যানব্রোকারিং, নোটারি হিসেবে কাজ করা এবং মূল্যবান জিনিসপত্রের সুরক্ষা প্রদান করতো।     \n\n\n=== স্বতন্ত্র ব্যাংকার ===\nফিলোস্টেফানোসকে (করিন্থের) প্রাচীন সমাজের প্রথম স্বতন্ত্র ব্যাংকার হিসেবে ভাবা হয়। \nআর্কেস্ট্রাটোস এবং অ্যান্টিসথেনিস পেইরাইউসের একটি ব্যাংকিং ফার্মের অংশীদার ছিলেন। প্যাশন নামক একজন ক্রীতদাসকে তার মেটিক ক্লাস শেষে ওই ফার্মে নিয়োগ দেয়া হয়। পরবর্তীতে, প্যাশন অ্যাথেন্সের সবচেয়ে গুরুত্বপূর্ণ ব্যাংকার হয়ে ওঠে। প্যাশন ৩৯৪ খ্রিস্টপূর্বাব্দ থেকে ৩৭০ খ্রিস্টপূর্বাব্দ পর্যন্ত ব্যাংকার হিসাবে কাজ করেছিলেন। উত্তরাধিকারসূত্রে তার ব্যবসার ফোর্মিও নামের তার নিজেরই একজন ক্রীতদাস পায়।       \n\n\n== প্রাচীন রোম ==\nপ্রাচীন রোমে ব্যাংকাররা প্রাথমিকভাবে মেনসারি, মেনসুলারী এবং নুমুলারি বাআর্জেনটারি নামে পরিচিত ছিল। তখন ব্যাংকারদের সরকার কর্তৃক নিয়োগ দেয়া হত এবং তারা কর সংগ্রহের দায়িত্ব পালন করতো। পরবর্তী সময়ে তারা স্বাধীনভাবে পরিচালিত হয়েছিল।  \nক্যালিস্ট্রাটাসের মতে প্রাচীন রোমান আইনে মহিলাদের ব্যাংকার হিসেবে কার্যক্রম পরিচালনায় নিষেধাজ্ঞা ছিল।\n\n\n== আরও দেখুন ==\nব্যাংকিংয়ের ইতিহাস\nব্যাংকিং পরিবারসমুহের তালিকা\n\n\n== তথ্যসূত্র =="}