{"pageid": 1033104, "title": "সংজ্ঞান", "url": "https://bn.wikipedia.org/wiki?curid=1033104", "content": "সংজ্ঞান বলতে যেসব উচ্চতর মানসিক প্রক্রিয়ার মাধ্যমে কোনও প্রাণী (মূলত মানুষ) বহির্বিশ্ব থেকে বিভিন্ন জ্ঞানেন্দ্রিয়ের মাধ্যমে আগত তথ্য প্রক্রিয়াজাত করে নতুন জ্ঞান অর্জন করে এবং পুরাতন জ্ঞানের সাথে সেগুলিকে সমন্বিত করে, সেগুলির সমষ্টিকে বোঝায়। সংবেদন, প্রত্যক্ষণ, মনোযোগ, চিন্তা, স্মৃতি, বিচার, মূল্যায়ন, যুক্তিপাত, পরিগণনা, সমস্যা সমাধান, সিদ্ধান্ত গ্রহণ, উপলব্ধি, ভাষা, ইত্যাদি বুদ্ধিবৃত্তিক ক্রিয়া-প্রক্রিয়াগুলি সংজ্ঞানের অন্তর্ভুক্ত।\nসংজ্ঞানাত্মক প্রক্রিয়াগুলি নিয়ে জ্ঞানের বহুসংখ্যক শাখায় গবেষণা সম্পাদন করা হয়। এগুলির মধ্যে আছে ভাষাবিজ্ঞান, স্নায়ুবিজ্ঞান, মনোরোগবিদ্যা, মনোবিজ্ঞান, শিক্ষা, নৃবিজ্ঞান, দর্শন, জীববিজ্ঞান, যুক্তিবিজ্ঞান ও কম্পিউটার বিজ্ঞান। এইসব ক্ষেত্রে এবং এগুলির বাইরের আরও বিভিন্ন দৃষ্টিকোণ থেকে সংজ্ঞানের বিশ্লেষণগুলির সমন্বয় সাধন করে উদীয়মান একটি জ্ঞানের শাখার উদ্ভব হয়েছে, যার নাম সংজ্ঞানাত্মক বিজ্ঞান, যা ধীরে ধীরে জ্ঞানের একটি স্বতন্ত্র শাখায় পরিণত হচ্ছে।\n\n\n== তথ্যসূত্র ==\n\n\n== পরিভাষা =="}