{"pageid": 1152193, "title": "মহেশ তীক্ষণ", "url": "https://bn.wikipedia.org/wiki?curid=1152193", "content": "মোরাওয়াকাগে মহেশ তীক্ষণ (সিংহলি: මහේෂ් තීක්ෂණ; জন্ম ১ আগস্ট ২০০০) একজন পেশাদার শ্রীলঙ্কান ক্রিকেটার। সেপ্টেম্বর ২০২১-এ তার আন্তর্জাতিক ক্রিকেটে অভিষেক হয়।\n\n\n== আইপিএল ==\n\n\n=== ২০২২ ===\n২০২২ ইন্ডিয়ান প্রিমিয়ার লিগ-এর নিলাম চলাকালীন চেন্নাই সুপার কিংস তাকে কিনেছিল ও পুরো মরসুমে দুর্দান্ত পারফরম্যান্স করেন।\n\n\n== আন্তর্জাতিক ক্রিকেট ==\nএসএলসি আমন্ত্রণমূলক টি২০ লিগে তার অসামান্য শক্তিশালী পারফরম্যান্সের পর, তাকে দক্ষিণ আফ্রিকার বিপক্ষে সিরিজের জন্য শ্রীলঙ্কার একদিনের আন্তর্জাতিক এবং টি২০আই দল ভুক্ত করা হয়েছিল। ৭ সেপ্টেম্বর ২০২১-এ তার ওডিআই অভিষেক হয়। অভিষেক ম্যাচে প্রথম ডেলিভারিতেই তিনি উইকেট লাভ করেন। মোট ৩৭ রানের বিনিময়ে ৪ উইকেটে তুলে নেন। শ্রীলঙ্কা ২-১ এ সিরিজ জিতে নেয়। দক্ষিণ আফ্রিকার বিপক্ষেই তার টি২০আই অভিষেক ঘটে ১০ সেপ্টেম্বর ২০২১-এ।\nএরপর ২০২১ আইসিসি পুরুষ টি২০ বিশ্বকাপ প্রতিযোগিতার জন্য তিনি শ্রীলঙ্কা দলে যোগ দেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে মহেশ তীক্ষণ (ইংরেজি)"}