{"pageid": 11647, "title": "বাবুগঞ্জ উপজেলা", "url": "https://bn.wikipedia.org/wiki?curid=11647", "content": "বাবুগঞ্জ বাংলাদেশের বরিশাল জেলার অন্তর্গত একটি উপজেলা।\n\n\n== অবস্থান ও আয়তন ==\nউত্তরে গৌরনদী উপজেলা, দক্ষিণে বরিশাল সদর উপজেলা ও ঝালকাঠি সদর উপজেলা, পূর্বে মুলাদি উপজেলা ও বরিশাল সদর উপজেলা, পশ্চিমে উজিরপুর উপজেলা।\n\n\n== প্রশাসনিক এলাকা ==\nবাবুগঞ্জ উপজেলায় বর্তমানে ৬টি ইউনিয়ন রয়েছে। ৩টি ইউনিয়নের প্রশাসনিক কার্যক্রম বাবুগঞ্জ থানার আওতাধীন এবং বাকি ৩টি ইউনিয়নের প্রশাসনিক কার্যক্রম বরিশাল সিটি কর্পোরেশনের বিমানবন্দর থানার আওতাধীন।\nবাবুগঞ্জ থানার আওতাধীন ইউনিয়নসমূহ:\n\n১নং জাহাঙ্গীরনগর\n২নং কেদারপুর\n৩নং দেহেরগতি\nএবং বিমানবন্দর থানার আওতাধীন ইউনিয়নসমূহ: \n\n৪নং চাঁদপাশা\n৫নং রহমতপুর\n৬নং মাধবপাশা\n\n\n== ইতিহাস ==\nএখানে থানা সদর দপ্তর প্রতিষ্ঠিত হয় ১৯ ফেব্রুয়ারি ১৯০৬ সালে। বাবুগঞ্জ নামকরণ সম্পর্কে নির্ভরযোগ্য ইতিহাস পাওয়া না গেলেও ইতিহাস বর্ণনায় জানা যায়, আজ থেকে ৪০০ বছর আগে এই অঞ্চলে বসবাসরত বেশ ক’জন হিন্দু জমিদার তাদের প্রয়োজনে বাবুগঞ্জ উপজেলা সদরের বর্তমান বাজারটি মেলায়। ঐ সময়ে অত্র অঞ্চলের লোকজন জমিদারদের বাবু বলে সম্বোধন করত। আর বাজারটিকে তারা অভিহিত করত গঞ্জ বলে। ফলে জমিদার বাবুদের মেলানো গঞ্জ থেকে এই এলাকার নাম হয় বাবুগঞ্জ। অন্য এক তথ্যানুসারে বলা হয় যে, যশোর পরগনার জমিদার ‘বাবু বিরাজ রায় চৌধুরী’ এই অঞ্চল প্রাপ্ত হয়ে এখানে একটি বাণিজ্য কেন্দ্র (গঞ্জ) প্রতিষ্ঠা করেন। বাবু বিরাজ রায় চৌধুরীর নামানুসারে এলাকার নাম হয় বাবুগঞ্জ।\n\n\n== জনসংখ্যার উপাত্ত ==\n২০১১ সালের আদমশুমারি অনুযায়ী বাবুগঞ্জ উপজেলার মোট জনসংখ্যা ১,৪০,৩৬১ জন। এর মধ্যে পুরুষ ৬৭,৫৮৬ জন এবং মহিলা ৭২,৭৭৫ জন। মোট পরিবার ৩১,৬৬৩টি।\n\n\n== ধর্ম ==\n২০১১ সালের আদমশুমারি অনুযায়ী এ উপজেলার প্রায় ৯৩.৮৫% মুসলিম, ৬.১২% হিন্দু এবং ০.২% অন্যান্য।\n\n\n== শিক্ষা ==\n২০১১ সালের আদমশুমারি অনুযায়ী বাবুগঞ্জ উপজেলার সাক্ষরতার হার ৬৮.৮%।\nউল্লেখযোগ্য শিক্ষা প্রতিষ্ঠান: \n\nবরিশাল ক্যাডেট কলেজ (1981)\nপটুয়াখালী বিজ্ঞান ও প্রযুক্তি বিশ্ববিদ্যালয় (বাবুগঞ্জ ক্যাম্পাস)\nবাবুগঞ্জ কলেজ (১৯৬৬)\nআবুল কালাম কলেজ (১৯৭০)\nআগরপুর কলেজ (১৯৯৫)\nবাবুগঞ্জ পাইলট মাধ্যমিক বিদ্যালয় (১৮৪৭)\n\n\n== অর্থনীতি ==\nজনগোষ্ঠীর আয়ের প্রধান উৎস কৃষি ৫০.৫৮%,অকৃষি শ্রমিক ৩.৫৮%,শিল­ ১.১১%,ব্যবসা ১৩.৫৪%,পরিবহন ও যোগাযোগ ২.৮১%,চাকুরি ১৫.৯২%,নির্মাণ ১.৭৮%,ধমীয় সেবা ০.২৯%, রেন্ট অ্যান্ড রেমিটেন্স ৪.০১%  ত্রবং অন্যান্য ৬.৩৮%। কৃষিভূমির মালিকানা ভুমি মালিক ৭৭.৯৯%,ভুমিহীন ২২.১%। শহরে ৬৪.৯৪% এবং গ্রামে ৭৮.৮৮% পরিবারের কৃষি রয়েছে।\nশিল্প ও কলখানা অয়ের মিল ২, ফ্লাওয়ারশিল ২০, রাইমিল ৬২, আইস ফ্যাষ্টরি ১৮, ওয়েল্ডিং কারখানা ১৫। \nকুটিরশিল্প, লৌহশিল্প ১৭৫, দারুশিল্প ৪০০, বাঁশের ২১০।\nপ্রধান রপ্তানিদ্রব্য ধান, নারিকেল, সুপারি, শাকসবজি।\n\n\n== উল্লেখযোগ্য স্থান ও স্থাপনা ==\nমাধবপাশা জমিদার বাড়ি\nদুর্গাসাগর দিঘী\nবাবুগঞ্জ বিমানবন্দর\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় বাবুগঞ্জ উপজেলা"}