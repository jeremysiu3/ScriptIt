{"pageid": 1446659, "title": "মার্সেলো ব্রোজোভিচ", "url": "https://bn.wikipedia.org/wiki?curid=1446659", "content": "মার্সেলো ব্রোজোভিচ (ক্রোয়েশীয়: Marcelo Brozović; জন্ম: ১৬ নভেম্বর ১৯৯২) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে সৌদি ক্লাব আল নাসর এবং ক্রোয়েশিয়া জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০০৯ সালে, ব্রোজোভিচ ক্রোয়েশিয়া অনূর্ধ্ব-১৮ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০১৪ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ৯৫ ম্যাচে ৭টি গোল করেছেন।\n\n\n== প্রারম্ভিক জীবন ==\nমার্সেলো ব্রোজোভিচ ১৯৯২ সালের ১৬ই নভেম্বর তারিখে ক্রোয়েশিয়ার জাগরেবে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nব্রোজোভিচ ক্রোয়েশিয়া অনূর্ধ্ব-১৮, ক্রোয়েশিয়া অনূর্ধ্ব-১৯, ক্রোয়েশিয়া অনূর্ধ্ব-২০ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০০৯ সালের ২৫শে আগস্ট তারিখে তিনি ক্রোয়েশিয়া অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৫ বছরে ২৩ ম্যাচে অংশগ্রহণ করে ১০টি গোল করেছেন।\n২০১৪ সালের ৬ই জুন তারিখে, ২১ বছর, ৬ মাস ও ২১ দিন বয়সে, উভয় পায়ে ফুটবল খেলায় পারদর্শী ব্রোজোভিচ অস্ট্রেলিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৪ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ক্রোয়েশিয়া ১–০ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে ব্রোজোভিচ সর্বমোট ৭ ম্যাচে ১টি গোল করেছেন। জাতীয় দলের হয়ে অভিষেকের ৪ মাস ও ৭ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০১৪ সালের ১৩ই অক্টোবর তারিখে, আজারবাইজানের বিরুদ্ধে ম্যাচের ৪৭তম মিনিটে লুকা মদরিচের অ্যাসিস্ট হতে ক্রোয়েশিয়ার হয়ে ম্যাচের চতুর্থ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমার্সেলো ব্রোজোভিচ – ফিফা প্রতিযোগিতার রেকর্ড (ইংরেজি) \nমার্সেলো ব্রোজোভিচ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মার্সেলো ব্রোজোভিচ  (ইংরেজি)  \nসকারবেসে মার্সেলো ব্রোজোভিচ (ইংরেজি) \nবিডিফুটবলে মার্সেলো ব্রোজোভিচ  (ইংরেজি)  \nইইউ-ফুটবলে মার্সেলো ব্রোজোভিচ (ইংরেজি) \nট্রান্সফারমার্কেটে মার্সেলো ব্রোজোভিচ (ইংরেজি) \nওয়ার্ল্ডফুটবল.নেটে মার্সেলো ব্রোজোভিচ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মার্সেলো ব্রোজোভিচ (ইংরেজি)"}