{"pageid": 1027166, "title": "সিনথিয়া লিং লি", "url": "https://bn.wikipedia.org/wiki?curid=1027166", "content": "সিনথিয়া লিং লি একজন আমেরিকান নৃত্যশিল্পী, নৃত্য পরিকল্পনাকার এবং নৃত্যবিশারদ। তিনি সমসাময়িক, উত্তর আধুনিক এবং ধ্রুপদী ভারতীয় নৃত্য কলার নৃত্য প্রদর্শন করেন। তাঁর গবেষণাগুলো মূলত এশীয় অভিবাসিক পরিবেশনায় কৌতুকপূর্ণ এবং উপনিবেশোত্তর অভিজ্ঞতার উপর আলোকপাত করে।\n\n\n== জীবনী ==\nসিনথিয়া লিং লি তাইওয়ান থেকে আসা অভিবাসী বাবা-মায়ের কাছে টেক্সাসে বড় হয়েছেন। তিনি হান চাইনিজ এবং তাইওয়ানীয় আদিবাসী বংশোদ্ভূত।   ছোটবেলায় তিনি ধ্রুপদী পিয়ানোতে প্রশিক্ষণ নিয়েছিলেনন তবে উচ্চ বিদ্যালয়ে যাওয়ার আগে পর্যন্ত নাচ শেখা শুরু করেননি। উচ্চ বিদ্যালয়ে যাওয়ারর পরে তিনি চীনা লোকনৃত্য এবং আধুনিক নৃত্যের প্রশিক্ষণ গ্রহণ শুরু করেছিলেন। তিনি স্বার্থমোর কলেজে পড়াশোনা করেছিলেন এবং সেখানে তিনি ইংরেজি সাম্মানিক পর্যায়ে এবং নৃত্য নিয়ে সাধারণ পর্যায়ে পড়াশুনা করেছিলেন। স্বার্থমোর থেকে স্নাতক শেষ করার পরে থাইল্যান্ড, ভারত এবং ব্রাজিলের ধর্মীয় নৃত্য অধ্যয়নের জন্য তিনি থমাস জে ওয়াটসন ফেলোশিপ লাভ করেছিলেন। ভারতে অধ্যয়নকালে তাঁর পরিচয় হয়েছিল ভারতীয় ধ্রুপদী নৃত্যের কত্থক ঘরানার সাথে। তিনি কত্থক অধ্যয়ন শুরু করেছিলেন এবং নৃত্যপরিকল্পনা ও আন্তঃসংস্কৃতির মধ্যে সংযোগ নিয়ে গবেষণা করেছিলেন। লি যুক্তরাষ্ট্রে ফিরে গিয়ে লস অ্যাঞ্জেলেসের ক্যালিফোর্নিয়া বিশ্ববিদ্যালয় থেকে নৃত্যে স্নাতকোত্তর ডিগ্রি অর্জন করেছেন। তিনি ইউসিএলএর আন্তর্জাতিক বিশ্ব ভক্তিমূলক সঙ্গীত উৎসবের আনতঃসাংস্কৃতিক কেন্দ্রে (সেন্টার ফর ইন্টারকালচারাল পারফরম্যান্স ওয়ার্ল্ড ফেস্টিভ্যাল অফ স্যাক্রেড মিউজিক) কর্মী সদস্য হিসাবে যোগদান করেছেন।\nগ্র্যাজুয়েট স্কুল শেষে লি পোস্ট নাট্যম কালেক্টিভে যোগ দিয়েছিলেন। পোস্ট নাট্যম কালেক্টিভ হল নৃত্যশিল্পীদের একটি আন্তঃজাতীয় জোট যা দক্ষিণ এশিয়ার নাচের সমালোচনামূলক পদ্ধতিগুলোর সাথে জড়িত। কলেজ অফ ভিজ্যুয়াল অ্যান্ড পারফর্মিং আর্টসের আওতাধীন স্কুল অফ ডান্সে সহকারী অধ্যাপক হিসাবে তিনি গ্রিনসবারোর নর্থ ক্যারোলিনা বিশ্ববিদ্যালয়ের অনুষদে যোগদান করেছিলেন। পরে তিনি নাট্য শিল্পের সহকারী অধ্যাপক হিসাবে সমসাময়িক নৃত্য এবং কত্থক শেখাতে  সান্টা ক্রুজের ক্যালিফোর্নিয়া বিশ্ববিদ্যালয়ের অনুষদে যোগদান করেন। তাঁর পরিকল্পনা করা কাজ এবং গবেষণাগুলো ছিল এশীয় অভিবাসিক পরিবেশনায়  উপনিবেশোত্তর, কৌতুকপূর্ণ এবং রঙ-নারীবাদী প্রভাবকেন্দ্রিক। তিনি নিউইয়র্কের ডান্স থিয়েটার কর্মশালায় নৃত্য পরিবেশন করেছেন। এছাড়া লস অ্যাঞ্জেলেসের ইস্ট ওয়েস্ট প্লেয়ার্স, আইজিএনআইটিই! নয়াদিল্লিতে সমসাময়িক নৃত্যের উৎসব, এবং চন্দ্র-মণ্ডপ: স্পেসেস ইন চেন্নাইয়ে নৃত্যাভিনয় করেছেন। \nলি নেটওয়ার্ক অফ এনসেম্বল থিয়েটার্স-এর নির্বাহী পর্ষদের সদস্য। \n\n\n== তথ্যসূত্র =="}