{"pageid": 1088531, "title": "উসমানীয় শান্তিপর্ব", "url": "https://bn.wikipedia.org/wiki?curid=1088531", "content": "ইতিহাসলিখনবিদ্যায় উসমানীয় শান্তিপর্ব (ইংরেজি ও লাতিন Pax Ottomana পাক্স ওত্তোমানা বা Pax Ottomanica পাক্স ওত্তোমানিকা)\nপরিভাষাটি দিয়ে ১৬শ ও ১৭শ শতকে শক্তির শিখরে অবস্থিত উসমানীয় সাম্রাজ্যের বিজিত প্রদেশগুলিতে অর্থাৎ বলকান উপদ্বীপ, আনাতোলিয়া উপদ্বীপ, মধ্যপ্রাচ্য, উত্তর আফ্রিকা ও ককেসাস অঞ্চলে বিরাজমান অর্থনৈতিক ও সামাজিক স্থিতিশীল ঐতিহাসিক পর্বটিকে নির্দেশ করা হয়।\nযেসব ইতিহাসবিদ ও লেখক বিজিত অঞ্চলগুলির উসমানীয় শাসনের ইতিবাচক প্রভাবের উপর জোর দিতে চান, তারাই মূলত এই পরিভাষাটি ব্যবহার করে থাকেন। উসমানীয় সাম্রাজ্যের উত্থানের আগে যে অস্থিতিশীলতা বিরাজমান ছিল ও উসমানীয় সাম্রাজ্যের পতনের পরে (প্রথম বিশ্বযুদ্ধের পরে) যে অস্থিতিশীলতার সৃষ্টি হয়, সেগুলির বিপরীতে উসমানীয় শাসনামলের সময় তুলনামূলক স্থিতিশীলতাটিকে তারা ইতিবাচক দৃষ্টিভঙ্গি থেকে উপস্থাপন করেন।\nএই পরিভাষাটি আরও ব্যাপকভাবে প্রচলিত একটি লাতিন পরিভাষা রোমান শান্তিপর্ব-র (Pax Romana পাক্স রোমানা) অনুরূপে তৈরি করা হয়েছে।\n\n\n== আরও দেখুন ==\nতুর্কি আতঙ্ক\nপ্রারম্ভিক আধুনিক পর্ব\n\n\n== তথ্যসূত্র ==\n\n\n== রচনা ও উৎসপঞ্জি ==\nRichard Hooker. 1996. The Ottomans. Washington State University.\nÇiçek, Kemal (২০০১)। Pax Ottomana: studies in memoriam Prof. Dr. Nejat Göyünç। Yeni Türkiye। আইএসবিএন 9080440965। \nİlber Ortaylı. 2004. Osmanlı Barışı. İstanbul: Timaş."}