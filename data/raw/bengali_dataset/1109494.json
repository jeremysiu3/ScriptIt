{"pageid": 1109494, "title": "মুহাম্মদ মুসা", "url": "https://bn.wikipedia.org/wiki?curid=1109494", "content": "মুহাম্মদ মুসা খান (জন্ম ২৮ আগস্ট ২০০০) একজন পাকিস্তানি ক্রিকেটার। নভেম্বর,২০১৯ সালে পাকিস্তান ক্রিকেট দলের হয়ে তার আন্তর্জাতিক ক্রিকেটে অভিষেক ঘটে।  \n\n\n== ঘরোয়া ক্রিকেট ==\n১৬ অক্টোবর, ২০১৮ সালে অনুষ্ঠিত ২০১৮-১৯ কায়েদ-ই-আজম ওয়ানডে কাপে সুই নর্দার্ন গ্যাস পাইপলাইনস লিমিটেডের হয়ে লিস্ট এ অভিষেক ঘটে।    তার লিস্ট এ অভিষেকের আগে, তাকে ২০১৮ অনূর্ধ্ব-১৯ ক্রিকেট বিশ্বকাপের জন্য পাকিস্তানের দলে রাখা হয়েছিল।  ২০১৮-১৯  কায়েদ-ই-আজম ট্রফিতে ৭ নভেম্বর ২০১৮ সালে  সুই নর্দার্ন গ্যাস পাইপলাইনস লিমিটেডের হয়ে প্রথম-শ্রেণীর ক্রিকেটে অভিষেক হন।  \n২২ ফেব্রুয়ারি ২০১৯ সালে অনুষ্ঠিত ২০১৯ পাকিস্তান সুপার লিগে ইসলামাবাদ ইউনাইটেডের হয়ে তার টি-টোয়েন্টি অভিষেক হয়।  টুর্নামেন্ট চলাকালীন, \"সবুজ চোখ এবং একটি নজরকাড়া চুলের স্টাইল সহ লম্বা, চওড়া কাঁধের যুবক\" তার গতির জন্য (উচ্চ ১৪০ সেকেন্ডে) কিন্তু নির্ভুলতার অভাবের জন্য উল্লেখ করা হয়েছিল। \nসেপ্টেম্বর ২০১৯ সালে তাকে ২০১৯-২০ কায়েদ-ই-আজম ট্রফি টুর্নামেন্টের জন্য নর্দান দলে সদস্য করা হয়েছিল।   \n\n\n== আন্তর্জাতিক ক্রিকেট ==\nডিসেম্বর,২০১৮ সালে উদীয়মান এশিয়া কাপের জন্য পাকিস্তানের দলে মনোনীত করা হয়।  অক্টোবর, ২০১৯ সালে ২০১৯-২০ অস্ট্রেলিয়ার সফরে টেস্ট এবং টি-টোয়েন্টি আন্তর্জাতিক (T20I) স্কোয়াডে অন্তর্ভুক্ত করা হয়েছিল।  ৪ নভেম্বর ২০১৯ সালে অস্ট্রেলিয়ার বিপক্ষে পাকিস্তানের হয়ে তার টি-টোয়েন্টি অভিষেক হয়।  ২৯ নভেম্বর,  ২০১৯ সালে অস্ট্রেলিয়ার বিপক্ষেও পাকিস্তানের হয়ে তার টেস্ট অভিষেক ঘটে। \nজুন,২০২০ সালেকোভিড-১৯ মহামারি চলাকালীন পাকিস্তানের ইংল্যান্ড সফরের জন্য তাকে চার রিজার্ভ খেলোয়াড়ের একজন হিসাবে দলে অন্তর্ভুক্ত করা হয়েছিলো।  ২০২০ সালের অক্টোবরে, তাকে জিম্বাবুয়ের বিরুদ্ধে পাকিস্তানের হোম সিরিজের জন্য  ২২ সদস্যের দলে নিবার্চন করা হয়েছিল।  ২৯ অক্টোবর ২০২০ সালে তাকে জিম্বাবুয়ের বিরুদ্ধে প্রথম ম্যাচের জন্য পাকিস্তানের একদিনের আন্তর্জাতিক (ওডিআই) দলে অন্তর্ভুক্ত করা হয়েছিল।  ১ নভেম্বর ২০২০ সালে জিম্বাবুয়ের বিপক্ষে  একদিনের আন্তর্জাতিক(ওডিআই) ম্যাচে অভিষেক ঘটে। \n\n\n== তথ্যসূত্র ==\n\n \n\n\n== বহিঃসংযোগ ==\nইএসপিএনক্রিকইনফোতে মুহাম্মদ মুসা (ইংরেজি)"}