{"pageid": 1514023, "title": "দিব্যদর্শিনী", "url": "https://bn.wikipedia.org/wiki?curid=1514023", "content": "দিব্যদর্শিনী ডিডি নীলকন্দন হলেন একজন ভারতীয় টেলিভিশন উপস্থাপক এবং অভিনেত্রী। তিনি মূলত তামিল বিনোদন জগতের সাথে যুক্ত। তিনি অনেক তামিল টেলিভিশন ধারাবাহিক এবং চলচ্চিত্রে  কাজ করেন। তিনি কফি উইথ ডিডি, অন্বুদান ডিডির মতো অসংখ্য টেলিভিশন অনুষ্ঠান উপস্থাপনা করেছেন। \nঅভিনেত্রী হিসেবে বিনোদন জগতে আত্মপ্রকাশের পর, তিনি কমল হাসানের প্রযোজিত নালা দময়ন্তী (২০০৩) সহ বিভিন্ন চলচ্চিত্রে পার্শ্ব চরিত্রে অভিনয় করেছিলেন। টেলিভিশন ধারাবাহিকে কাজ শুরু করার আগে তিনি রাদান মিডিয়ার উদ্যোগে গঠিত সেলভি এবং আরসিতে কাজ করেছিলেন যেখানে তিনি তার অভিনয়ের জন্য দর্শকদের মনোযোগ আকর্ষণ করেছিলেন। ২০০৭ সাল থেকে তিনি বিজয় টিভির অনুষ্ঠানে নিয়মিত উপস্থাপক হিসেবে কাজ করে আসছেন এবং ২০১৪ সালে, তিনি তার নিজস্ব অনুষ্ঠান \"কফি উইথ ডিডি\" উপস্থাপনা শুরু করেন।\n\n\n== জীবনের প্রথমার্ধ ==\nদিব্যদর্শিনী কে. নীলকন্দন এবং এন. শ্রীলতার ঘরে  জন্মগ্রহণ করেন। তার বোন প্রিয়দর্শিনীও একজন টেলিভিশন উপস্থাপিকা। তার ছোট ভাই একজন বিমানচালক।  দিব্যদর্শিনী আওয়ার লেডি'স ম্যাট্রিকুলেশন উচ্চ মাধ্যমিক বিদ্যালয়ে পড়াশোনা করেছেন। তারপর থেকে তিনি চেন্নাইয়ের আন্না আদর্শ কলেজে খণ্ডকালীন পড়াশোনা চালিয়ে যাচ্ছেন। \n\n\n== কর্মজীবন ==\n১৯৯৯ সালে দিব্যদর্শিনী টেলিভিশন উপস্থাপক হিসেবে আত্মপ্রকাশ করেন। প্রথমে তিনি বিজয় টিভির উঙ্গাল থেরপুতে শিশু উপস্থাপক হিসাবে কাজ করতে শুরু করেন। রাজ টিভিতে প্রচারিত কে. বালাচন্দরের টেলিভিশন ধারাবাহিক \"রেক্কাই কাটিয়া মনসু\" -তে একটি গুরুত্বপূর্ন চরিত্রে তিনি অভিনয় করেন এবং একজন অভিনেত্রী হিসেবে সাফল্য অর্জন করেন। তার অভিনয় তাকে বিশেষ জনপ্রিয়তা দেয় এবং অভিনয় জগতে আরো সুযোগ পেতে সহায়তা করে।  আরও কয়েকটি চলচ্চিত্রে স্বল্প দৈর্ঘ্যের চরিত্রে অভিনয়ের পর, দিব্যদর্শিনী পুনরায় টেলিভিশনে কাজ করতে শুরু করেন। তিনি রাদান মিডিয়ার উদ্যোগে গঠিত সেলভি এবং আরাসে উল্লেখযোগ্য ভূমিকা পালন করেন। তিনি চলচ্চিত্রে কন্ঠ শিল্পী হিসেবেও অবদান রেখেছেন। সারোজা (২০০৮) ছবিতে ভেগা তামোটিয়া এবং গোয়া (২০১০) ছবিতে পিয়া বাজপাই-এর কণ্ঠ দিয়েছেন তিনি।\n২০০৭ সাল থেকে, দিব্যদর্শিনী তামিল টেলিভিশনের অন্যতম শীর্ষস্থানীয় টিভি উপস্থাপক হয়ে উঠেছেন। এবং বিজয় টিভিতে বেশ কয়েকটি জনপ্রিয় টিভি অনুষ্ঠান উপস্থাপনা করে চলেছেন। তিনি দীপক এবং অরবিন্দ আকাশের সাথে জোডি নাম্বার ওয়ানের প্রথম সিজন উপস্থাপনা করেছিলেন। তিনি একই সাথে বয়েজ ভার্সাস গার্লসের প্রথম সিজনও উপস্থাপনা করেছিলেন।\n\n\n== ব্যক্তিগত জীবন ==\nতিনি তার দীর্ঘদিনের বন্ধু এবং সহকারী পরিচালক শ্রীকান্ত রবিচন্দ্রনকে বিয়ে করেন। কিন্তু এই দম্পতি ২০১৭ সালে তাদের বিচ্ছেদের কথা ঘোষণা করেন। পরবর্তীতে তারা চেন্নাইয়ের একটি পারিবারিক আদালতে বিবাহবিচ্ছেদের আবেদন করেন।  দিব্যদর্শিনী রিউমাটয়েড আর্থ্রাইটিসে ভুগছেন, যার ফলে তিনি দীর্ঘ দূরত্ব হাঁটতে পারেন না। \n\n\n== চলচ্চিত্র তালিকা ==\n\n\n== কণ্ঠশিল্পী ==\n\n\n=== ধারাবাহিক ===\n\n\n=== ওয়েব সিরিজ ===\n\n\n== পুরস্কার ==\n\n\n=== ভিকাতান পুরস্কার ===\nতামিলনাড়ুর অন্যতম শীর্ষস্থানীয় সাপ্তাহিক পত্রিকা <i>আনন্দ বিকাটন</i> বিভিন্ন মানদণ্ডের ভিত্তিতে চলচ্চিত্র, অভিনেতা এবং প্রযুক্তিবিদদের পুরস্কার দিয়ে আসছে। \n\n\n=== বিজয় টেলিভিশন পুরস্কার ===\n\n\n== তথ্যসূত্র =="}