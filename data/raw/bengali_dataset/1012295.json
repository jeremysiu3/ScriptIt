{"pageid": 1012295, "title": "খামিস মুশাইত", "url": "https://bn.wikipedia.org/wiki?curid=1012295", "content": "খামিস মুশাইত (আরবি: خميس مشيط) দক্ষিণ-পশ্চিম সৌদি আরবের একটি শহর যা আবহা এর পূর্বে 'আছির প্রদেশে, দাহরান থেকে ১,৩০০ কিলোমিটার (৮১০ মাইল) বা ৬৫০ নটিক্যাল মাইল এবং দেশের রাজধানী রিয়াদ থেকে ৮৮৪ কিলোমিটার (৫৪৯ মাইল) দূরে অবস্থিত। এটি শাহরান উপজাতির রাজধানী। সৌদি আরবের অষ্টম বৃহত্তম খামিস মুশাইতের আনুমানিক জনসংখ্যা ১,৩০০,০০০। এটি সৌদি আরবের চতুর্থ বৃহত্তম বাণিজ্য কেন্দ্র হিসেবে উল্লেখযোগ্য এবং বিশ্বমানের সামরিক বিমানবন্দরের জন্য বিখ্যাত।\n\n\n== ইতিহাস ==\n১৯৭০-এর দশক অবধি, খামিস মুশাইত ছিল হালকা-জলবায়ু কৃষি অঞ্চল এবং ৫০,০০০ এরও কম জনসংখ্যার একটি ছোট শহর। তখন থেকে এর জনসংখ্যা নাটকীয়ভাবে বেড়ে ১,২০০,০০০ এরও বেশি হয়েছে। শহরটির চারদিক কৃষিজাত ফসল উৎপাদনের খামার দ্বারা বেষ্টিত।\nকিং খালিদ এয়ার বেস (কেএমএক্স) এর একটি ১২,৪০০ ফু (৩,৭৮০ মি) পাকা রানওয়ে আছে। ১৯৬০ এবং ৭০ এর দশকে বেসটি বিমানবাহিনীর ইঞ্জিনিয়াররা নকশা করেন এবং মার্কিন সেনারা তৈরি করেন এবং এতে এফ-১৫ সুবিধা রয়েছে। ১৯৯১ সালে উপসাগরীয় যুদ্ধের সময় এখানে মার্কিন বিমানবাহিনীর একটি ঘাঁটি ছিল যেখান থেকে তারা বাগদাদে বোমারু বিমান চালাতো।\nখামিস মুশাইত ১৭৬০-এর দশক থেকে এই নামে পরিচিত। \"খামিস\" বাজার যা সপ্তাহের প্রতি বৃহস্পতিবার অনুষ্ঠিত হয় এবং শাহরান উপজাতির প্রধান মুশাইত ইবনে সালেমের নামে এর নামকরণ করা হয় যিনি বাজারের তত্ত্বাবধায়ক।\n\n\n== জলবায়ু ==\nখামিস মুশাইতে উষ্ণ মরুজ জলবায়ু রয়েছে।\n\n\n== উল্লেখযোগ্য বৈশিষ্ট্য ==\nখামিস মুশাইতে কয়েকটি বাজারের মধ্যে রয়েছে, খামিস বাজার ও রূপার বাজার। এই বাজার দুটি রূপা এবং মসলার বাজারের জন্য সুপরিচিত। উল্লেখযোগ্য হোটেলগুলোর মধ্যে রয়েছে মুশায়াত প্যালেস হোটেল এবং ট্রিডেন্ট হোটেল। আল-হায়াত হাসপাতাল এবং খামিস মুশাইত মসজিদটিও উল্লেখযোগ্য।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nসৌদি আরবের প্রদেশসমূহ\nআবহা\n'আছির প্রদেশ\nজেদ্দা\nতিহামা\nরিয়াদ\n\n\n== তথ্যসূত্র ==\n\n\n== বহিঃসংযোগ =="}