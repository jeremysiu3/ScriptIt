{"pageid": 1521569, "title": "অম্বিকা বেরি", "url": "https://bn.wikipedia.org/wiki?curid=1521569", "content": "অম্বিকা বেরি, জন্মসূত্রে অম্বিকা সুবেরওয়াল, একজন ভারতীয় আর্ট গ্যালারির মালিক। শিল্পীদের জন্য একটি আশ্রম প্রতিষ্ঠার জন্য তাকে ২০১৮ সালে নারী শক্তি পুরস্কারে ভূষিত করা হয়।\n\n\n== জীবন ==\nশৈশব থেকেই অম্বিকা বেরি (জন্ম নাম অম্বিকা সুবেরওয়াল) শিল্পকলার প্রতি আগ্রহী ছিলেন। তাঁর বাবা একজন স্থপতি ছিলেন।\nঅম্বিকা বেরি একজন আর্ট গ্যালারির মালিক হিসেবে পরিচিত। তাঁর গ্যালারিটি ১৯৯০ সাল নাগাদ খোলা হয়েছিল এবং এটি গ্যালারি সংস্কৃতি নামে পরিচিত। এটি কলকাতায় অবস্থিত।\nঅম্বিকা বেরি শিল্পীদের জন্য একটি রিট্রিট প্রতিষ্ঠা করেছিলেন। এটিকে \"আর্ট ইচল\" বলা হয় এবং বলা হয় এটি \"শিল্পী, লেখক এবং ভাস্করদের জন্য ভারতের একমাত্র স্থায়ী সৃজনশীল আশ্রম\"। এই রিট্রিটটি ইচালের ছোট্ট একটি গ্রামে আছে, স্থানটি খাজুরাহোর পর্যটন এলাকা থেকে ১৪০ কিলোমিটার দূরে অবস্থিত।\nঅম্বিকা বেরি মাইহারে বসবাসকারী আলাউদ্দিন খানের বাড়িটি পুনরুদ্ধার করেছিলেন। তিনি ছিলেন একজন বাঙালি সরোদ ও বহু-বাদ্যযন্ত্র বাদক এবং সুরকার। আলাউদ্দিন খাঁর বাড়িটি প্রধান তিনটি অংশের মধ্যে একটিতে অবস্থিত - অন্য দুটি অংশের একটি হল শিল্পীদের আবাসস্থল এবং অন্যটি লেখকদের জন্য, যার নাম আমারিয়া। এইখানে তিন একর ক্ষেত্রের একটি ভাস্কর্য পার্ক রয়েছে যা প্রদর্শনের জন্য ব্যবহৃত বিভিন্ন জিনিসপত্রে পরিপূর্ণ, যার মধ্যে রয়েছে আলাউদ্দিন খানের সরোদ বাজানোর একটি মূর্তি।\nঅম্বিকা বেরি ২০১৮ সালে \"নারী শক্তি পুরস্কার\" নামে পরিচিত \"মহিলাদের জন্য সর্বোচ্চ বেসামরিক সম্মান\" লাভ করেন। ২০১৮ সালের আন্তর্জাতিক নারী দিবসে তাঁকে নারী শক্তি পুরস্কার প্রদান করা হয়। ভারতের রাষ্ট্রপতি রাম নাথ কোবিন্দ নতুন দিল্লির রাষ্ট্রপতি ভবনে এই পুরস্কার প্রদান করেন, সেখানে ভারতের প্রধানমন্ত্রী নরেন্দ্র মোদী এবং তৎকালীন নারী ও শিশু উন্নয়ন মন্ত্রী মানেকা সঞ্জয় গান্ধীও উপস্থিত ছিলেন। সেই বছর প্রায় ৩০ জন ব্যক্তি এবং নয়টি প্রতিষ্ঠানকে সম্মানিত করা হয়েছিল, এবং প্রত্যেকে ১০০,০০০ টাকা এবং প্রশংসা পত্র পেয়েছিলেন।\n\n\n== তথ্যসূত্র =="}