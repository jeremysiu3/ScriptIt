{"pageid": 1131309, "title": "রবীন্দ্রনাথ ঠাকুরের রেকর্ডকৃত গান ও কবিতার তালিকা", "url": "https://bn.wikipedia.org/wiki?curid=1131309", "content": "রবীন্দ্রনাথ ঠাকুর (৮ মে, ১৮৬১ – ৭ অগস্ট, ১৯৪১) স্বরচিত বেশ কয়েকটি গান ও কবিতা রেকর্ড করেছিলেন। এই পৃষ্ঠায় তাঁর রেকর্ডকৃত গান ও কবিতাগুলির পূর্ণাঙ্গ তথ্য দেওয়া হল।\n\n\n== প্রথম রেকর্ড ==\n১৯০৬ সালে রবীন্দ্রনাথের কণ্ঠে গান রেকর্ড করার উদ্যোগ নিয়েছিলেন বিশিষ্ট ব্যবসায়ী হেমেন্দ্রমোহন বসু (১৮৬৬-১৯১৬; যিনি এইচ. বোস নামে সমধিক পরিচিত)। রবীন্দ্র-অনুরাগী হেমেন্দ্রমোহন পারিবারিক সূত্রে রবীন্দ্রনাথের সহযোগী উপেন্দ্রকিশোর রায়চৌধুরীর ভগ্নীপতি হলেও রবীন্দ্রনাথের সঙ্গে তাঁর ঘনিষ্ঠতা হয়েছিল কাজের সূত্রেই। হেমেন্দ্রমোহন প্রতিষ্ঠিত এইচ. বোস পারফিউমার থেকে উৎপাদিত ‘কুন্তলীন’ পারফিউমারের একটি শংসাপত্র লিখে দিয়েছিলেন রবীন্দ্রনাথ। বঙ্গভঙ্গ-বিরোধী আন্দোলনের প্রেক্ষাপটে হেমেন্দ্রমোহনই ভারতে প্রথম রেকর্ড প্রস্তুতের ব্যবস্থা (ফোনোগ্রাফার সিলিন্ডার) চালু করেছিলেন ‘এইচ. বোস রেকর্ডস’ নামক কোম্পানির মাধ্যমে। ১৯০৬ সালে এই কোম্পানির ক্যাটালগে রবীন্দ্রনাথের রেকর্ড করা ১৪টি গানের উল্লেখ পাওয়া যায়: \n\nসার্থক জনম আমার জন্মেছি এই দেশে,\nআমরা পথে পথে যাব সারে সারে,\nও আমার দেশের মাটি, তোমার ’পরে ঠেকাই মাথা,\nবুক বেঁধে তুই দাঁড়া দেখি, বারে বারে হেলিস নে ভাই!,\nনিশিদিন ভরসা রাখিস, ওরে মন, হবেই হবে,\nএবার তোর মরা গাঙে বান এসেছে, ‘জয় মা’ বলে ভাসা তরী,\nযদি তোর ডাক শুনে কেউ না আসে তবে একলা চলো রে,\nআজি বাংলাদেশের হৃদয় হতে কখন আপনি,\nযে তোমায় ছাড়ে ছাড়ুক, আমি তোমায় ছাড়ব না মা,\nযে তোরে পাগল বলে তারে তুই বলিস নে কিছু,\nযদি তোর ভাবনা থাকে ফিরে যা-না,\nআপনি অবশ হলি, তবে বল দিবি তুই কারে?,\nতোর আপনজনে ছাড়বে তোরে,\nঘরে মলিন মুখ দেখে গলিস নে− ওরে ভাই।\nপরবর্তীকালে এই সিলিন্ডার রেকর্ডের গানগুলি উদ্ধারের চেষ্টা করা হয়ছিল, কিন্তু তা করা যায়নি। এমনকি শেষোক্ত গানটির সুর আজও অজানা।\n\n\n== গান ==\n\n\n== তথ্যসূত্র ==\n\n\n== উল্লেখপঞ্জি ==\nঅনুত্তম ভট্টাচার্য, রবীন্দ্ররচনাভিধান, ১৭শ খণ্ড: গীতবিতান-এক [পূজা-স্বদেশ-প্রেম], দীপ প্রকাশন, কলকাতা, ২০১৮\nঅনুত্তম ভট্টাচার্য, রবীন্দ্ররচনাভিধান, ১৮শ খণ্ড: গীতবিতান-দুই [প্রকৃতি-বিবিধ গান], দীপ প্রকাশন, কলকাতা, ২০১৮\nপূর্ণেন্দুবিকাশ সরকার (সংকলন ও সম্পাদনা), গীতবিতান তথ্যভাণ্ডার, সিগনেট প্রেস, কলকাতা, ২০১৯\nপ্রবীর গুহ ঠাকুরতা, রবীন্দ্রসঙ্গীত মহাকোষ, প্রথম ভাগ, দে’জ পাবলিশিং, কলকাতা, ২০০৮\nপ্রবীর গুহ ঠাকুরতা, রবীন্দ্রসংগীত মহাকোষ, দ্বিতীয় ভাগ – প্রথম পর্ব, দে’জ পাবলিশিং, কলকাতা, ২০১৩\nসুরেন মুখোপাধ্যায়, রবীন্দ্র-সঙ্গীত-কোষ, সাহিত্য প্রকাশ, কলকাতা, ২০১০"}