{"pageid": 1461961, "title": "ওলমেক সভ্যতা", "url": "https://bn.wikipedia.org/wiki?curid=1461961", "content": "ওলমেক সভ্যতা ছিল প্রাচীনতম পরিচিত প্রধান মেসোআমেরিকান সভ্যতা। সোকোনুস্কোতে একটি প্রগতিশীল বিকাশের পরে, তারা আধুনিক দিনের মেক্সিকান রাজ্য ভেরাক্রুজ ও তাবাসকোর গ্রীষ্মমন্ডলীয় নিম্নভূমিতে ছড়িয়ে পড়েছিল। এটি অনুমান করা হয়, যে ওলমেক আংশিকভাবে প্রতিবেশী মোকায়া বা মিক্স-জোক সংস্কৃতি থেকে উদ্ভূত হয়েছে।\nওলমেক সভ্যতার সমৃদ্ধি মোটামুটিভাবে ১২০০ খ্রিস্টপূর্বাব্দ থেকে প্রায় ৪০০ খ্রিস্টপূর্বাব্দ পর্যন্ত ঘটেছিল। প্রাক-ওলমেক সংস্কৃতি প্রায় ২৫০০ খ্রিস্টপূর্বাব্দ থেকে ১২০০ খ্রিস্টপূর্বাব্দের মধ্যে বিকাশ লাভ করেছিল; দক্ষিণ-পূর্ব ভেরাক্রুজের উপকূলের কাছে সান লরেঞ্জো তেনোচতিতল্যানকে কেন্দ্র করে প্রারম্ভিক ওলমেক সংস্কৃতির উদ্ভব হয়েছিল। এই সভ্যতাটি ছিল প্রথম মেসোআমেরিকান সভ্যতা, এবং এর অধিবাসীরা পরবর্তী সভ্যতারগুলির ভিত্তি স্থাপন করেছিল। ওলমেকের অধিবাসীরা মধ্যে ধর্মীয় ভাবে স্ব-রক্ত উৎসর্গকরণ ও মেসোআমেরিকান বলগেম অনুশীলন করার প্রমান রয়েছে, যা পরবর্তী প্রায় সমস্ত মেসোআমেরিকান সমাজের সাধারণ বৈশিষ্ট্য হিসাবে উপস্থিত ছিল। ওলমেক অধিবাসীদের সবচেয়ে পরিচিত দিকটি হল তাদের শিল্পকর্ম, বিশেষ করে প্রকাণ্ড মস্তক। ওলমেক সভ্যতাকে প্রথম সংজ্ঞায়িত করা হয়েছিল শিল্পকর্মগুলির মাধ্যমে, যা সংগ্রহকারীরা ১৯তম শতাব্দীর শেষের দিকে ও ২০তম শতাব্দীর শুরুতে প্রাক-কলম্বিয়ান শিল্পের বাজার থেকে ক্রয় করেছিলেন। ওলমেক শিল্পকর্মগুলিকে প্রাচীন আমেরিকার সবচেয়ে আকর্ষণীয় বলে মনে করা হয়।\n\n\n== তথ্যসূত্র =="}