{"pageid": 1030082, "title": "সোমালিল্যান্ড জাতীয় ফুটবল দল", "url": "https://bn.wikipedia.org/wiki?curid=1030082", "content": "সোমালিল্যান্ড জাতীয় ফুটবল দল (ইংরেজি: Somaliland national football team) হচ্ছে আন্তর্জাতিক ফুটবলে সোমালিল্যান্ডের প্রতিনিধিত্বকারী পুরুষদের জাতীয় দল, যার সকল কার্যক্রম সোমালিল্যান্ডের ফুটবলের সর্বোচ্চ নিয়ন্ত্রক সংস্থা সোমালিল্যান্ড ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা আফ্রিকান ফুটবল কনফেডারেশনের সদস্যপদ লাভ করতে পারেনি। সোমালিল্যান্ড সিল্যান্ডের বিরুদ্ধে প্রথমবারের মতো আন্তর্জাতিক খেলায় অংশগ্রহণ করেছে; সোমালিল্যান্ডে অনুষ্ঠিত সোমালিল্যান্ড এবং সিল্যান্ডের মধ্যকার উক্ত ম্যাচটি ২–২ গোলে ড্র হয়েছে।\n২০,০০০ ধারণক্ষমতাবিশিষ্ট হার্গিসা স্টেডিয়ামে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সোমালিল্যান্ডে অবস্থিত। বর্তমানে এই দলের ম্যানেজারের দায়িত্ব পালন করছেন ওমর আব্দুল্লাহি এবং অধিনায়কের দায়িত্ব পালন করছেন রক্ষণভাগের খেলোয়াড় আব্দুররহমান জামা।\nফিফা এবং এএফসির সদস্যপদ না থাকার ফলে সোমালিল্যান্ড এপর্যন্ত একবারও ফিফা বিশ্বকাপ এবং আফ্রিকা কাপ অফ নেশন্সে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপে সোমালিল্যান্ড এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করেছে।\nআব্দুররিসাক মুহাম্মদ জামা, আব্দুসসামাদ ইব্রাহিম মিগান, আব্দুররহমান জামা, আব্দুল্লাহি নুর এবং আব্দুলকানি ওমরের মতো খেলোয়াড়গণ সোমালিল্যান্ডের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে সোমালিল্যান্ডের কোন স্থান নেই। অন্যদিকে, বিশ্ব ফুটবল এলো রেটিংয়ে সোমালিল্যান্ডের সর্বোচ্চ অবস্থান হচ্ছে ১৮৭তম (যা তারা ২০১৬ সালে অর্জন করেছিল) এবং সর্বনিম্ন অবস্থান হচ্ছে ১৯০। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nকনিফা-এ সোমালিল্যান্ড জাতীয় ফুটবল দল  ওয়েব্যাক মেশিনে আর্কাইভকৃত ২৩ জানুয়ারি ২০১৮ তারিখে (ইংরেজি)"}