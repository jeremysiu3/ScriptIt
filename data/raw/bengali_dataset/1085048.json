{"pageid": 1085048, "title": "গাব্রিয়েল মার্তিনেলি", "url": "https://bn.wikipedia.org/wiki?curid=1085048", "content": "গাব্রিয়েল তেওদোরো মার্তিনেলি সিলভা (পর্তুগিজ: Gabriel Martinelli; জন্ম: ২৪ জুন ২০০১; গাব্রিয়েল মার্তিনেলি নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং ব্রাজিল জাতীয় দল এর হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলেন।\n২০১০–১১ মৌসুমে, মাত্র ১০ বছর বয়সে, ব্রাজিলীয় ফুটবল ক্লাব করিন্থিয়ান্সের যুব পর্যায়ের হয়ে খেলার মাধ্যমে মার্তিনেলি ফুটবল জগতে প্রবেশ করেছেন এবং পরবর্তীকালে ইতুয়ানোর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮ সালে, ইতুয়ানোর মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ইতুয়ানোর হয়ে দুই মৌসুমে সকল প্রতিযোগিতায় ৩৪ ম্যাচে ১০টি গোল করার পর ২০১৯–২০ মৌসুমে তিনি প্রায় ৭ মিলিয়ন ইউরোর বিনিময়ে ইংরেজ ক্লাব আর্সেনালে যোগদান করেছেন।\n২০১৯ সালে, মার্তিনেলি ব্রাজিল অনূর্ধ্ব-২৩ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। ব্যক্তিগতভাবে, মার্তিনেলি বেশ কিছু পুরস্কার জয়লাভ করেছেন, যার মধ্যে ২০১৯ কাম্পেওনাতো পাউলিস্তার সেরা নতুন খেলোয়াড়ের পুরস্কার জয় অন্যতম।\n\n\n== প্রারম্ভিক জীবন ==\nগাব্রিয়েল তেওদোরো মার্তিনেলি সিলভা ২০০১ সালের ১৮ই জুন তারিখে ব্রাজিলের গুয়ারুলিয়োসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমার্তিনেলি জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত ব্রাজিল অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে গাব্রিয়েল মার্তিনেলি  (ইংরেজি)  \nসকারবেসে গাব্রিয়েল মার্তিনেলি (ইংরেজি) \nবিডিফুটবলে গাব্রিয়েল মার্তিনেলি  (ইংরেজি)  \nট্রান্সফারমার্কেটে গাব্রিয়েল মার্তিনেলি (ইংরেজি) \nওয়ার্ল্ডফুটবল.নেটে গাব্রিয়েল মার্তিনেলি (ইংরেজি) \nইএসপিএন এফসিতে গাব্রিয়েল মার্তিনেলি (ইংরেজি)"}