{"pageid": 1322340, "title": "ভোগবতি", "url": "https://bn.wikipedia.org/wiki?curid=1322340", "content": "হিন্দু পুরাণ এবং বৌদ্ধ পুরাণে ভোগবতী (হিন্দি: भोगवती) আক্ষরিক অর্থে \"মনুষ্যাকৃতি সাপ দ্বারা পূর্ণ নগরী\" বা \"আনন্দময় স্থান\") হল ভূগর্ভস্থ পাতালের অন্তর্ভুক্ত রাজধানী। এটি নাগলোকে  পাতালে অবস্থিত।\nস্থানটিকে পুতকারি ও বলা হয়।\n\n\n== বৌদ্ধধর্ম ==\nভোগবতী বৌদ্ধ ঐতিহ্যে নাগ জগতে একটি প্রাসাদের নাম। এটি নাগরাজ বরুণ এর বাসস্থান।\nবিধুরপণ্ডিত জাতক-এ এই প্রাসাদের কিছুটা বিশদ বিবরণ দেওয়া হয়েছে।\n\n\n== হিন্দুধর্ম ==\nমহাভারতে ভোগবতীর বর্ণনা পাওয়া যায় । যে সমস্ত নাগগণ এই নগরে বাস করে তাদের দৈহিক আকৃতি পর্বতের সমান। তারা কশ্যপ ও সুরসার বংশধর । এই নাগগণ একাধিক মস্তকবিশিষ্ট, ইচ্ছাধারী। তারা মণি, স্বস্তিক , মস্তকবলয় পরিহিত,বিবিধ রত্নালঙ্কার সমন্বিত এবং সুরাপানাসক্ত ইত্যাদি বৈশিষ্ট্যযুক্ত । তদুপরি তারা হিংস্র ও মহাপরাক্রমশালী।   বাসুকি হলেন নাগগণের রাজা। \nরামায়ণে বলা হয়েছে, রাক্ষসরাজ রাবণ তার রাজত্বকালে ভোগবতী নগরী দখল করেছিলেন । \n\n\n== তথ্যসূত্র ==\n\nA Classical Dictionary of Hindu Mythology & Religion by John Dowson\nIndian Serpent Lore or The Nagas in Hindu Legend and Rt by J. Vogel."}