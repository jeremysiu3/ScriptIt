{"pageid": 1518705, "title": "স্বাধিকার থেকে স্বাধীনতা", "url": "https://bn.wikipedia.org/wiki?curid=1518705", "content": "স্বাধিকার থেকে স্বাধীনতা কুষ্টিয়ার এনএস রোডে অবস্থিত একটি মঞ্চ ও চত্বর। বাংলাদেশের স্বাধীনতার ইতিহাস তুলে ধরতে এই চত্বর ১৯৭২ সালে নির্মাণ করা হয়। মঞ্চে বায়ান্নর ভাষা আন্দোলন থেকে শুরু করে একাত্তরের মুক্তিযুদ্ধ পর্যন্ত ইতিহাসের বিভিন্ন আন্দোলন-সংগ্রাম চিত্রায়িত হয়েছে।\n\n\n== ইতিহাস ==\n\n১৯৭১ সালে স্বাধীনতা যুদ্ধ চলাকালীন পাক সেনারা কুষ্টিয়ার এনএস রোডে অবস্থিত পৌর বাজারে শক্তিশালী বোমা নিক্ষেপ করে। ফলে সড়কসহ বাজারের ব্যাপক ক্ষতি হয়। ক্ষতিগ্রস্ত স্থানে ১৯৭২ সালে পৌরসভার তৎকালীন চেয়ারম্যান ম. ম. রেজা সাহেব মঞ্চটি নির্মাণের উদ্যোগ গ্রহণ করেন। মঞ্চটি নির্মাণে তৎকালীন কুষ্টিয়ার নাগরিক কমিটি সহযোগিতা করেছিল।\n\nঅনেক বছর ধরে মঞ্চটি অবহেলিত ছিল। মঞ্চের ভাস্কর্যগুলোর রং উঠে গিয়েছিল। অনেক জায়গায় ফেটে ও ভেঙে গিয়েছিল। সংশ্লিষ্ট কর্তৃপক্ষ এই বিষয়ে কোনো কোনো পদক্ষেপ গ্রহণ করেনি। ২০২৪ সালের ৯ আগস্ট বৈষম্য বিরোধী ছাত্র আন্দোলনকারীদের উদ্যোগে মঞ্চের সংস্কার কাজ সম্পন্ন হয়।\n\n\n== তথ্যসূত্র =="}