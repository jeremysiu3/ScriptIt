{"pageid": 1137804, "title": "হায়দ্রাবাদের বুদ্ধ মূর্তি", "url": "https://bn.wikipedia.org/wiki?curid=1137804", "content": "হায়দ্রাবাদের বুদ্ধ মূর্তি দক্ষিণ ভারতের অধুনা তেলেঙ্গানা রাজ্যের হায়দ্রাবাদ শহরে অবস্থিত অখণ্ড একক শিলার বুদ্ধ মূর্তি। জিব্রাল্টার শিলায় নির্মিত বিশ্বের উচ্চতম গৌতম বুদ্ধের মূর্তিটি হুসেন সাগরে প্রতিষ্ঠিত হয়েছে।  \n\n\n== ইতিহাস ==\nহায়দ্রাবাদ অধুনা তেলেঙ্গানা রাজ্যের রাজধানী (২০১৪ খ্রিস্টাব্দের ২ জুন পৃথক রাজ্য হওয়ার কারণে) পূর্বে এটি  অখণ্ড অন্ধ্রপ্রদেশ রাজ্যের রাজধানী ছিল। দক্ষিণ ভারতের সবচেয়ে জনপ্রিয় চলচ্চিত্র তারকা তথা ব্যক্তিত্ব এন টি রামা রাও তৎকালীন অখণ্ড অন্ধ্রপ্রদেশ  রাজ্যের মুখ্যমন্ত্রী ছিলেন। তিনি ১৯৮৩ -১৯৮৯ খ্রিস্টাব্দ সময়ের শাসনামলে রাজ্যে রাজনৈতিক ও ধর্মীয় ইতিহাস রক্ষায় বেশ কিছু মূর্তি স্থাপনের জন্য বিপুল অর্থ ব্যয়  করেন।  তিনি আমেরিকা যুক্তরাষ্ট্রের  নিউইয়র্ক সফরের সময়, তিনি স্ট্যাচু অব লিবার্টি দেখেন এবং এর পুনরুদ্ধারের প্রচেষ্টায় অনুপ্রাণিত হয়ে বলেন -  \"আমি প্রকৃতই এমন কিছু দেখতে চেয়েছিলাম ...,.. আর এটিই হবে সমাজের প্রতি আমার অবদান।\" \nহায়দ্রাবাদে রামা রাও গৌতম বুদ্ধের মূর্তি স্থাপনের সিদ্ধান্ত নেন, কেননা তার মতে  \"গৌতম বুদ্ধ ছিলেন এমন মানবতাবাদী, যিনি মানুষের মাঝে প্রকৃত সত্যের বাণী  প্রচার করেছেন। এটিই  আমাদের গর্ব।\" দীর্ঘ অনুসন্ধানের পর, তিনি হায়দ্রাবাদ হতে ৪৬ কিলোমিটার দূরত্বে  নালগোন্ডা জেলায় রায়গিরির ভঙ্গিরে এক পাহাড়ের ধারে একটি অখণ্ড সাদা গ্রানাইট শিলার সন্ধান পান। ১৯৮৫ খ্রিস্টাব্দের  অক্টোবর রামা রাও মূর্তির কাঠামো নির্মাণ কাজের উদ্বোধন করেন। এক বছরেরও বেশি সময় ধরে, শত শত শ্রমিকদের নিরলস কাজের ফলে মন্দিরের স্থপতি এবং নির্মাতা এস এম গণপতি স্থপতি মূর্তিটি তৈরি করেন। পাঁচ বছর সময়ে ৩০ লক্ষ মার্কিন ডলার অর্থমূল্যে ৫৮ ফুট বা ১৮ মিটার উঁচু এবং ৩৫০ টন ওজনের মূর্তিটি তৈরির কাজ সম্পন্ন হয়েছিল।  ৫৮ ফুট বা ১৮ মিটার উচ্চতার ৩৫০ টন ওজনের এই মূর্তিটি হল বিশ্বের উচ্চতম মনোলিথ তথা অখণ্ড একক শিলার বুদ্ধ মূর্তি।  ১৫ ফুট (৪.৬ মিটার), এটিকে হুসেন সাগরের মাঝখানে স্থাপনের জন্য  ১৫ ফুট (বা ৪.৬ মিটার) পরিমাপের একটি কংক্রিট প্ল্যাটফর্ম, যেটাকে রক অফ জিব্রাল্টার বা  \"জিব্রাল্টারের শিলা\" বলা হয়, নির্মিত হয়েছিল এবং এ জন্য শহরের সন্নিহিত রাস্তাগুলোকেও প্রশস্ত করা হয়েছিল \nহুসেন সাগরের মাঝে তৈরি দ্বীপে লুম্বিনি পার্কে অবস্থিত এই বুদ্ধ মূর্তিটির কাছে যেতে নৌকায় ১৫ মিনিট সময় লাগে।  মূর্তিটি খয়রাতাবাদের লকডি-কা-পুল এবং অ্যাসেম্বলি হায়দ্রাবাদ মেট্রো স্টেশনের কাছেই।\n\n\n== দুর্ঘটনা ==\nএন টি রামা রাও-এর নেতৃত্বে গঠিত অন্ধ্রপ্রদেশ সরকার ১৯৮৯ খ্রিস্টাব্দে ক্ষমতাচ্যুত হয়। পরের বছরেই, মূর্তিটি স্থাপনার জন্য প্রস্তুত ছিল। মূর্তিটিকে কংক্রিটের প্ল্যাটফর্মে স্থাপনার দায়িত্ব ছিল স্থানীয় কোম্পানি এবিসি লিমিটেডের উপর। একটি ট্রেলার গাড়িতে করে মূর্তিটি হুসেন সাগরের তীরে আনা হলে ১৯৯০ খ্রিস্টাব্দের ১০ মার্চ, কোম্পানির কর্মীরা মূর্তিটিকে একটি বিশাল মালবাহী বার্জের উপরে তোলেন। কিন্তু  মাত্র ১০০ গজ (৯১ মিটার) যাওয়ার পর হঠাৎ বার্জ উল্টে  মূর্তিটি  সাগরে পড়ে যায়।  এই দুর্ঘটনায় ১০ জনের প্রাণ হানি ঘটে। \nদুই বছর ধরে উদ্ধার অভিযানের পর মূর্তিটি তুলে আনা সম্ভব হয়। শেষমেশ ১৯৯২ খ্রিস্টাব্দের ১ ডিসেম্বরে মূর্তিটিকে প্ল্যাটফর্মে সফলভাবে স্থাপন করা হয়। ২০০৬ খ্রিস্টাব্দে তিব্বতের আধ্যাত্মিক প্রধান বৌদ্ধ ধর্মীয় গুরু  নোবেলজয়ী ১৪শ দলাই লামা ধর্মীয় আচার অনুষ্ঠানের মাধ্যমে মূর্তিটির পবিত্রতা আনেন। \n\n\n== আরও দেখুন ==\nঅহিংসার মূর্তি\nসবচেয়ে উঁচু মূর্তির তালিকা\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}