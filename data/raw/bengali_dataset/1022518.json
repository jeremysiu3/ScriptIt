{"pageid": 1022518, "title": "ম্যাথিউ জে. হোলম্যান", "url": "https://bn.wikipedia.org/wiki?curid=1022518", "content": "ম্যাথিউ জে. হোলম্যান (ইংরেজি: Matthew J. Holman; জন্ম: ১৯৬৭) হলেন একজন স্মিথসোনিয়ান জ্যোতিঃপদার্থবিজ্ঞানী এবং হার্ভার্ড বিশ্ববিদ্যালয়ের প্রভাষক। হোলম্যান ম্যাসাচুয়েটস ইনস্টিটিউট অফ টেকনোলজিতে পড়াশোনা করেন এবং ১৯৮৯ সালে গণিতে ব্যাচেলর ডিগ্রি অর্জন করেন ও ১৯৯৪ সালে গ্রহবিজ্ঞানে পিএইচডি করেন। ১৯৯৮ সালে তিনি নিউকম্ব ক্লিভল্যান্ড পুরস্কার লাভ করেন।\n২০১৫ সালের ২৫ জানুয়ারি আইএইউ-র মাইনর প্ল্যানেট সেন্টারের (এমপিসি) প্রাক্তন পরিচালক টিমোথি বি. স্পার পদত্যাগ করার পর হোলম্যান উক্ত সংস্থার অন্তর্বর্তী পরিচালকের পদে বৃত হন।\nতিনি ছিলেন আলাস্কান সেনেট প্রার্থী জো মিলারের সালিনা সেন্ট্রাল হাই স্কুল (কানসাস)-এর সহপাঠী এবং বিতর্ক দলের সহ-সদস্য। ১৯৯৯ সালে প্রধান-বেষ্টনীর গ্রহাণু ৩৬৬৬ হোলম্যান তাঁর সম্মানে নামাঙ্কিত হয় (এম.পি.সি. ৩৪৬১৯).\n\n\n== আবিষ্কার ==\n\n১৯৯৯-২০০০ সালে এমপিসি হোলম্যানকে (৪৪৫৯৪) ১৯৯৯ ওএক্স৩ ও (৬০৬২১) ২০০০ এফই৮ সহ বেশ কয়েকটি নেপচুনোত্তর বস্তুর (সারণি দেখুন) আবিষ্কর্তা ও সহ-আবিষ্কর্তার স্বীকৃতি প্রদান করে। এছাড়াও তিনি সেন্টোরগুলির একজন সক্রিয় পর্যবেক্ষক।\n\nজ্যোতির্বিজ্ঞানীদের একটি দলের সদস্য হিসেবে হোলম্যান অনেকগুলি অনিয়মিত উপগ্রহ আবিষ্কার করেন:\n\nআবিষ্কৃত নেপচুনের প্রাকৃতিক উপগ্রহ (পূর্ণাঙ্গ তালিকা):\nহ্যালিমিডি (নেপচুন ৯) – ২০০২ সালে; জন জে. ক্যাভেলারস, টমি গ্র্যাভ, ডব্লিউ. ফ্রেজার ও ড্যান মিলিস্যাভ্লজেভিকের সঙ্গে (আইএইউসি ৮০৪৭)\nসেও (নেপচুন ১১) – ২০০২ সালে; জন জে. ক্যাভেলারস, টমি গ্র্যাভ, ডব্লিউ. ফ্রেজার ও ড্যান মিলিস্যাভ্লজেভিকের সঙ্গে (আইএইউসি ৮০৪৭)\nলেওমাডিয়া (নেপচুন ১২) – ২০০২ সালে; জন জে. ক্যাভেলারস, টমি গ্র্যাভ, ডব্লিউ. ফ্রেজার ও ড্যান মিলিস্যাভ্লজেভিকের সঙ্গে (আইএইউসি ৮০৪৭)\nনিসো (নেপচুন ১৩) – ২০০২ সালে, ব্রেট জে. গ্ল্যাডম্যান ও অন্যান্যদের সঙ্গে (আইএইউসি ৮২১৩)\nআবিষ্কৃত ইউরেনাসের প্রাকৃতিক উপগ্রহ (পূর্ণাঙ্গ তালিকা):\nপ্রসপেরো (ইউরেনাস ১৮) – ১৯৯৯ সালে; জন জে. ক্যাভেলারস,  ব্রেট জে. গ্ল্যাডম্যান, জেন-মার্ক পেটিট, হ্যান্স শোলের সঙ্গে (আইএইউসি ৭২৪৮)\nসেটেবোস (ইউরেনাস ১৯) – ১৯৯৯ সালে; জন জে. ক্যাভেলারস,  ব্রেট জে. গ্ল্যাডম্যান, জেন-মার্ক পেটিট, হ্যান্স শোলের সঙ্গে (আইএইউসি ৭২৩০)\nস্টিফেনো (ইউরেনাস ২০) – ১৯৯৯ সালে; জন জে. ক্যাভেলারস,  ব্রেট জে. গ্ল্যাডম্যান, জেন-মার্ক পেটিট, হ্যান্স শোলের সঙ্গে (আইএইউসি ৭২৩০)\nট্রিংক্যুলো (ইউরেনাস ২১) – ২০০১ সালে; জন জে. ক্যাভেলারস ও ড্যান মিলিস্যাভ্লজেভিকের সঙ্গে (আইএইউসি ৭৯৮০)\nফ্রান্সিসকো (ইউরেনাস ২২) – ২০০১ সালে; জন জে. ক্যাভেলারস, টমি গ্র্যাভ ও ড্যান মিলিস্যাভ্লজেভিকের সঙ্গে (আইএইউসি ৮২১৬, আইএইউসি ৭৯৮০)\nফার্দিনান্দ (ইউরেনাস ২৪) – ২০০১ সালে; জন জে. ক্যাভেলারস, টমি গ্র্যাভ ও ড্যান মিলিস্যাভ্লজেভিকের সঙ্গে (আইএইউসি ৮২১৩)\nআবিষ্কৃত শনির প্রাকৃতিক উপগ্রহ (পূর্ণাঙ্গ তালিকা):\nঅ্যালবায়োরিক্স (শনি ২৬) – ২০০০ সালে; টিমোথি বি. স্পারের সঙ্গে (আইএইউসি ৭৫৪৫)\n\n\n== তথ্যসূত্র ==\n\n\n== বহিঃসংযোগ ==\nMatthew J. Holman, homepage at Harvard–Smithsonian Center for Astrophysics\nThe Minor Planet Center Status Report Matthew Holman, 8 November 2015"}