{"pageid": 1333547, "title": "মর্দানি ঝুমার", "url": "https://bn.wikipedia.org/wiki?curid=1333547", "content": "মর্দানি ঝুমার বা মর্দানা ঝুমার একটি নাগপুরী লোকনৃত্য। মুলতঃ ভারতের ঝাড়খণ্ড, ছত্তিশগড় এবং ওড়িশা রাজ্যের এই নৃত্যের উতপত্তি এবং প্রচলন হয়। এটি একটি দলগত নৃত্য অর্থাৎ একের বেশি ব্যাক্তি এই নৃত্য পরিবেশনায় অংশগ্রহণ করতে পারেন। এটি একটি পুরুষপ্রধান নৃত্যশৈলী অর্থাৎ প্রধানত পুরুষরাই এই নৃত্য পরিবেশনায় অংশগ্রহণ করতে পারে। সাধারনত ফসল তোলার পর এই নৃত্য পরিবেশনা করা হয়। যেহেতু মর্দানি ঝুমার একটি পুরুষকেন্দ্রিক নাচ তাই এর পদচালনা ও অঙ্গভঙ্গী পুরুষালি শক্তি প্রতিফলিত করে।\nএটি কঠিন, ভারী এবং ক্লান্তিকর নাচ। নৃত্য পরিবেশনার সময় পুরুষ নর্তকরা পায়ে ঘুঙুর পরিধান করেন, তাদের হাতে থাকে ঢাল ও তরোয়াল। তারা একে অপরের হাত ধরে পুরুষরা একে অপরের হাত ধরে, লম্বা সারিতে একটি বৃত্তাকার সমূহ গঠন করে ও নৃত্য পরিবেশনা করেন। এই বিশেষ অংভঙ্গীর মধ্যে পরে, একসাথে লাফ মারা ও দেহ আন্দোলিত করা, ভুমির উপর দৃঢ় পদ সঞ্চালনা করে গাছে গাছে কম্পন সৃষ্টি করা ও সবশেষে কাঁধ এবং বাহু বিশেষ ভঙ্গিমায় কম্পিত করা। মারদানি ঝুমার নৃত্যশিল্পীরা সোজা হাত সোজাভাবে উপরে নিয়ে যান এবং সেই হাত কখনই অকস্মাৎ নিচে নিয়ে আসেন না। নৃত্য পরিবেশনার সম্পূর্ণ সময় তারা কখনো একে অপরের হাত ছেড়ে সারিবদ্ধতা ভঙ্গ করেন না। সকল নর্তক একে অপরের পিছনে দাড়িয়ে বা একই সারিতে অবস্থান করে একটি বিশেষ আকর্ষণীয় ভঙ্গিতে তাদের নৃত্য পরিবেশনা করেন।\nনৃত্য পরিবেশনার সময় মান্দার, নাগারা, ঢাক এবং শেহনাই বা বংশী ইত্যাদি বাদ্যযন্ত্রে সংগত করা হয়। কখনও কখনও মহিলা নর্তকীরা এই নাচে অংশগ্রহণ করে এবং তারা নাচনি নামে পরিচিত।\n\n\n== তথ্যসূত্র =="}