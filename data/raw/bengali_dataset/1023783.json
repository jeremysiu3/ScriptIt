{"pageid": 1023783, "title": "আইয়োনীয় উপভাষা", "url": "https://bn.wikipedia.org/wiki?curid=1023783", "content": "আইয়োনীয় উপভাষা (প্রাচীন গ্রিক: Ἑλληνική Ἰωνική Hellēnikē Iōnikē) প্রাচীন গ্রীকের অ্যাটিক – আইয়োনীয় উপভাষা বা পূর্ব গ্রীকের উপভাষা গোষ্ঠী হিসেবে অতীতে বিদ্যমান ছিল।\n\n\n== ইতিহাস ==\nধারণা করা হয় আইয়োনীয় উপভাষা খ্রিস্টপূর্ব একাদশ শতাব্দীর প্রথমদিকে গ্রীক অন্ধকার যুগে ডোরিয়ান আক্রমণ এর সময় গ্রীক মূল ভূখণ্ড থেকে এজিয়ান জুড়ে ছড়িয়ে পড়েছিল। প্রাচীন গ্রীসের শেষার্ধে এবং আধুনিক গ্রীসের শুরুর দিকে খ্রিস্টপূর্ব ৫ম শতাব্দীতে এশিয়া মাইনরের মধ্য পশ্চিম উপকূল এবং চিওস ও সামোস দ্বীপপুঞ্জের সমন্বয়ে আইওনিয়া গঠিত হয়। আইয়োনীয় উপভাষা মধ্য এজিয়ান দ্বীপপুঞ্জ এবং অ্যাথেন্সের উত্তরে ইউবোয়ার বিশাল দ্বীপ জুড়ে প্রচলিত ছিল। আয়নীয় উপনিবেশের মাধ্যমে শীঘ্রই এই উপভাষা সিসিলি এবং ইতালির ম্যাগনা গ্র্যাসিয়া সহ উত্তর ইজিয়ান, কৃষ্ণ সাগর এবং পশ্চিম ভূমধ্যসাগর অঞ্চলে ছড়িয়ে পড়ে। আইয়োনীয় উপভাষাকে সাধারণত দুটি প্রধান সময়কাল, প্রাচীন আইয়োনীয় (বা ওল্ড আইওনিয়ান) এবং নব্য আইয়োনীয় (বা নিউ আয়নীয়) বিভক্ত করা হয়। দুই কালের মধ্যবর্তী সময়ের ব্যবধান পরিষ্কারভাবে সংজ্ঞায়িত করা হয়নি, তবে অনুমান করা হয় এটি খ্রিস্টপূর্ব ৬০০ অব্দ হতে পারে।\n\n\n== শব্দতত্ত্ব ==\n\n\n=== স্বরবর্ণ ===\nপ্রত্ন-গ্রিক ভাষা ā > আইয়োনীয় ē; ডোরিক, আইলিক ā; অ্যাটিকে ā এর পর e, i, r, তবে ē অন্যত্র। \n\nঅ্যাটিকে νεᾱνίᾱς neāníās, আইয়োনীয় νεηνίης neēníēs \"যুবক\"।\nআসল এবং ডোরিক ἁ (ᾱ) hā > ἡ hē অ্যাটিক-আইয়োনীয় \"এই\" ।\nআসল এবং ডোরিক μᾱτηρ mātēr > অ্যাটিক-আইয়োনীয় μητήρ mētḗr \"মা\"।\n\n\n=== ব্যঞ্জনবর্ণ ===\nপ্রত্ন-গ্রিক ভাষা* kʷ এর আগে a, o> আইয়োনীয় k, অ্যাটিক p। \n\nপ্রত্ন-গ্রীক *hókʷōs > আইয়োনীয় ὅκως hókōs, অ্যাটিক ὅπως hópōs \"যেভাবেই হোক, যেকোন পথে\" ।\nপ্রত্ন-গ্রিক *ťť > আইয়োনীয় ss, অ্যাটিক tt.\n\nপ্রত্ন-গ্রিক *táťťō >τάσσω tássō, অ্যাটিক τάττω táttō \"আমি ব্যবস্থা করব\"।\n\n\n== টীকা =="}