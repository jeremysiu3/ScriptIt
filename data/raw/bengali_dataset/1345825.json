{"pageid": 1345825, "title": "মেমিল-বুচিমগে", "url": "https://bn.wikipedia.org/wiki?curid=1345825", "content": "মেমিল-বুচিমগে ( 메밀부침개 ) বা মেমিলবুচিমগা অথবা বাকউইট প্যানকেক হল বিভিন্ন ধরণের বুচিমগা, বা কোরিয়ান প্যানকেকের প্রকার। এটি একটি ক্রেপ-জাতীয় (খুব পাতলা প্যানকেক) খাবার যা পাতলা বাকউইট বাটা এবং স্থানীয়ভাবে উতপাদিত নাপা বাঁধাকপি দিয়ে তৈরি।\nঅন্যান্য বাকউইটের খাবারের সাথে, এটি গ্যাংওয়ান প্রদেশের একটি ঐতিহ্যবাহী স্থানীয় বিশেষত্ব। এইসব অঞ্চলে শীতল পর্বতীয় জলবায়ুর কারণে বাকউইট ব্যাপকভাবে চাষ করা হয়। পিয়ংচাং এবং জিওংসিওন কাউন্টিগুলিতে মেমিলমুক (বাকউইট জেলি) এবং মেমিলগুকসু (বাকউইট নুডলস) -এর মতো বাকউইটের বিভিন্ন খাবারের জন্য বিখ্যাত। পিয়ংচ্যাং-এর বৃহত্তম স্থানীয় উৎসবকে মেমিলবুচিগি উৎসব বলা হত যার ২০১৫ সালে পিয়ংচ্যাং ফেস্টিভ্যাল নামকরণ হয়। পিয়ংচ্যাং মার্কেটে অসংখ্য মেমিলবুচিমগা কিনতে পাওয়া যায়। প্রতি পাঁচ দিনে পিয়ংচাং-এ একটি কৃষকের বাজার বসে। \n\nবাকউইট ময়দা এবং জল মিশিয়ে একটি পাতলা গোলা বা পিটালি গোলা তৈরি করা হয়। কখনও কখনও এতে অল্প পরিমাণে গমের আটা বা স্টার্চ যোগ করা যেতে পারে কারণ বাকউইটে কম আঠালো উপাদান থাকে। ঐতিহ্যগত উপায়ে, জলের সাথে মিশ্রিত বাকউইটকে পেষনযন্ত্রের সাহায্যে পেষা ও বাটা হয় এবং একটি চালুনি দিয়ে ছেঁকে নেওয়া হয়। ছেঁকে নেওয়া গোলা একটি সোডাঙ (소당) -এর উপর রান্না করা হয় যা একটি সোটের ঢাকনা। সোটে হল একটি ঐতিহ্যবাহী বড় পাত্র যা ভাজার জন্য ব্যবহৃত হয়। উল্লম্বভাবে টুকরো করে কাটা নুন মেশানো নাপা বাঁধাকপি এবং স্ক্যালিয়নগুলির বেশ কয়েকটি টুকরো উত্তপ্ত সোডাঙের উপর রাখা হয় এবং তাদের উপর প্রস্তুত গোলাটি ঢেলে দেওয়া হয়। টক কিমচির বদলে বাঁধাকপি দিয়ে রান্নাটি করা যেতে পারে। মেমিলবুচিমগা তৈরি করার সময় গোলাটি খুব অল্প করে ঢালতে হবে যাতে একটি পাতলা স্তর তৈরি হয়, কারণ ঘন মেমিলবুচিমগা কম সুস্বাদু বলে মনে করা হয়। মেমিলবুচিমগা রান্না করতে পেরিলা তেল ব্যবহার করা হয়।\n\n\n== তথ্যসূত্র =="}