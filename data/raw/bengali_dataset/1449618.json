{"pageid": 1449618, "title": "সান্তিয়াগো মেলে", "url": "https://bn.wikipedia.org/wiki?curid=1449618", "content": "সান্তিয়াগো আন্দ্রেস মেলে কাস্তানিয়েরো (স্পেনীয়: Santiago Mele; জন্ম: ৬ সেপ্টেম্বর ১৯৯৭; সান্তিয়াগো মেলে নামে সুপরিচিত) হলেন একজন উরুগুয়েয়ীয় পেশাদার ফুটবল খেলোয়াড়। তিনি বর্তমানে ব্রাজিলীয় ক্লাব আতলেতিকো জুনিয়র এবং উরুগুয়ে জাতীয় দলের হয়ে গোলরক্ষক হিসেবে খেলেন।\n২০১৫ সালে, মেলে উরুগুয়ে অনূর্ধ্ব-১৮ দলের হয়ে উরুগুয়ের বয়সভিত্তিক পর্যায়ে অভিষেক করেছিলেন। প্রায় চার বছর যাবত উরুগুয়ের বয়সভিত্তিক দলের হয়ে খেলার পর, তিনি ২০২৩ সালে উরুগুয়ের হয়ে আন্তর্জাতিক পর্যায়ে অভিষেক করেছেন; উরুগুয়ের জার্সি গায়ে তিনি এপর্যন্ত ৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসান্তিয়াগো আন্দ্রেস মেলে কাস্তানিয়েরো ১৯৯৭ সালের ৬ই সেপ্টেম্বর তারিখে উরুগুয়ের মোন্তেভিদেওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমেলে উরুগুয়ে অনূর্ধ্ব-১৮, উরুগুয়ে অনূর্ধ্ব-২০ এবং উরুগুয়ে অনূর্ধ্ব-২২ দলের হয়ে খেলার মাধ্যমে উরুগুয়ের প্রতিনিধিত্ব করেছেন। ২০১৫ সালের ১২ই অক্টোবর তারিখে তিনি উরুগুয়ে অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। উরুগুয়ের বয়সভিত্তিক দলের হয়ে তিনি প্রায় ৪ বছরে ৩৫ ম্যাচে অংশগ্রহণ করেছেন।\n২০২৩ সালের ২৮শে মার্চ তারিখে, ২৫ বছর, ৬ মাস ও ২২ দিন বয়সে, ডান পায়ে ফুটবল খেলায় পারদর্শী মেলে দক্ষিণ কোরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে উরুগুয়ের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৩ নম্বর জার্সি পরিধান করে গোলরক্ষক হিসেবে খেলেছিলেন। ম্যাচটি উরুগুয়ে ২–১ গোলের ব্যবধানে জয়লাভ করেছিল। উরুগুয়ের হয়ে অভিষেকের বছরে মেলে সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসান্তিয়াগো মেলে – ফিফা প্রতিযোগিতার রেকর্ড (ইংরেজি) \nসকারওয়েতে সান্তিয়াগো মেলে  (ইংরেজি)  \nসকারবেসে \nবিডিফুটবলে \nট্রান্সফারমার্কেটে সান্তিয়াগো মেলে (ইংরেজি) \nওয়ার্ল্ডফুটবল.নেটে সান্তিয়াগো মেলে (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}