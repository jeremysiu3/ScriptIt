{"pageid": 1348242, "title": "আহমেদ স্কিরেজ", "url": "https://bn.wikipedia.org/wiki?curid=1348242", "content": "আহমেদ স্কিরেজ অথবা আবু আব্বাস আহমেদ ইবনে আল-লাইশি সুকায়রিজ আল-খাজরাজি আল-আনসারি আল-ফাসি (১৮৭৮--১৯৪৪) ছিলেন একজন বহুল পরিচিত মরক্কী সুফি পন্ডিত এবং বিচারক।  তিনি অনেক বই লিখেছেন, কিন্তু সিদি আহমেদ তিজানির সঙ্গিদের উপর লেখা বিশালাকার বই, কিতাব কাসফ আল-হিজাব আম্মান তালাগা বি-শাঈখ তিজানি মিনাল আসহাব (শাঈখ তিজানির মুখোমুখি হওয়া সাহাবীদের পর্দা উন্মোচন) এর জন্য বিশেষভাবে পরিচিত হয়ে আছেন। মরোক্কোর বিচারক এবং শাঈখ, আহমেদ স্কিরেজ ছিলেন মরোক্কোর মালিকি মাযহাবের কাজী। শুধু তাই নয়, তিনি ছিলেন ইব্রাহিম নিয়াসের সমতুল্য তিজানিয়া তরিকার প্রধান শাঈখদের একজন। শাঈখ ১৬০ টির মত বই লিখেছিলেন যেখানে জালালুদ্দীন সুয়ুতীর লেখা খাসায়েসুল কুবরার উপর প্রায় ২০,০০০ লাইনের কবিতা (নজম) আছে এবং আল-বুসিরির লেখা কাসিদা-ই-বুরদা ও কাজী আয়াজের লেখা আশ-শিফার উপর একটি ৫০০ লাইনের কবিতা (নজম)। মৃত্যুর আগ পর্যন্ত তিনি ছয় শতাধিক ইজাজত প্রদান করেছিলেন। শাঈখ স্বপ্নে কাজী আয়াজের দেখা পান এবং তার মত করে সমাহিত হবার আদেশ প্রদান করেছিলেন।\n\n\n== আহমেদ স্কিরেজের বই ==\nতিজানি শিক্ষায় অনুরাগীদের ইজাজত প্রদানের ইচ্ছা অর্জন (বুলুঘ আল-আমানি বিল ইজাজাহ আল-উইর্দ তিজানি)\nতাকওয়া ম্যাগাজিনে প্রকাশিত দুঃখ দূর করা (কাশফ আল-বালওয়া আল-মানশুরা আলা মাজাল্লাত তাকওয়া)\nসউসের আশেপাশে ভ্রমনরত চ্যাম্পিয়নদের মুকুট (তাজ রুউস বি-তাফাসসুন ফি নাওয়াহি সাস)\nকাদাম আল-রুসুখ ফিমা লি-মুয়াল্লিফিহি আল-শুয়ুখ\nইরশাদ আল-মুতা-আল্লিম ওয়া-আল-নাসি ফি সিফাত আশকাল আল-গালাম আল-ফাসি\nআল-সিরাত আল-মুসতাকিম\nতিজানি তরিকার একটি বিস্তারিত রচনা, আল-কাওকাব আল-ওয়াহহাজ লি তাওদিহ আল-মিনহাজ (তিউনিস, ১৯১০)। দুররাত আল-তাজের পর্যালোচনা হিসেবে লেখা হয়েছিল যেটি আবদুল করিম বন্নির তিজানি তরিকার উপর লেখা একটি বই ছিল।\nকাসিদা-ই-বুরদার উপর একটি পর্যালোচনা।\n\n\n== তথ্যসূত্র ==\n\n\n== আরও দেখুন ==\nজালালুদ্দীন সুয়ুতী\nকাজী আয়াজ"}