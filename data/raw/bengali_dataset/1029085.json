{"pageid": 1029085, "title": "ফিলিস ওয়েব", "url": "https://bn.wikipedia.org/wiki?curid=1029085", "content": "ফিলিস ওয়েব (জন্ম ১৯২৭) কানাডার অগ্রগণ্য কবি। তিনি ১৯৯২ সালে তিনি অর্ডার অব কানাডার অফিসার পদে ভূষিত হন। এর দশ বছর আগে ১৯৮২ সালে কবিতার জন্য পান গভর্নর জেনারেল সাহিত্য পুরস্কার। বর্তমানে ব্রিটিশ কলাম্বিয়ার বাসিন্দা ফিলিস বিমূর্ত চিত্রকলার একজন শিল্পীও বটে। ফিলিসের প্রথম কবিতার বই প্রকাশিত হয়েছিল ১৯৫৪ সালে এবং শেষ বইটি ১৯৯৭ সালে। শেষ তিনটি যদিও কাব্য-সংকলন। সাড়ে চার দশকে ফিলিসের মোট কবিতার বই তেইশটি। এ ছাড়া আছে দুটি গদ্যগ্রন্থ।\n১৯৬৫ সালে প্রকাশিত হয়েছিল তাঁর কাব্যগ্রন্থ নেইকেড পেয়েমস। সমালোচকদের বিবেচনায় এ গ্রন্থটি ছিল সমকালীন কাব্যধারার এক অসামান্য সংযোজন। কানাডার অগ্রগণ্য সাহিত্যিক মাইকেল ওনডাডজিও বলেছেন, ১৯৬০-এর দশকে এ বই অসাধারণ প্রভাবশালী একটি প্রয়াস এবং মজার বিষয় হলো এই কাব্যগ্রন্থের পর ফিলিসকে নিশ্চুপ দেখা গেছে প্রায় পনেরো বছর। ১৯৮০ সালে প্রকাশিত হয়েছিল উইলসন বাউল। সেটিকে প্রতিষ্ঠিত কানাডীয় সাহিত্য সমালোচক নরথ্রপ ফ্রাই (১৯১২—১৯৯১) বললেন, কানাডীয় কবিতায় এটি ল্যান্ডমার্ক। অনেকের মতে ১৯৯০ সালে প্রকাশিত ফিলিসের হ্যাঙ্গিং ফায়ার তাঁর সর্বশ্রেষ্ঠ কাব্যসৃজন। ২০১৪ সালে জন এফ হালকুপের সম্পাদনায় প্রকাশিত হয় ফিলিস ওয়েবের কাব্য সংকলন পিকক ব্লু। পাঁচশ পৃষ্ঠার এই গ্রন্থটি ফিলিসের কবিতাকে সহজসাধ্যভাবে বোঝার জন্য এক গুরুত্বপূর্ণ উদ্যোগ। মোট আটটি কাব্যগ্রন্থ থেকে সম্পাদক কবিতাগুলো নির্বাচন করেছেন। সেগুলোর বাইরে আরও গোটা পঞ্চাশেক কবিতা আছে বইটিতে। \n\n\n== জীবন ==\n\n\n== গ্রন্থাবলী ==\nট্রায়ো (যুগ্মভাবে, ১৯৫৪)\nইভেন ইওর রাইট আই’ (১৯৫৬)\nইন আ গার্ডেন অব দ্য পিটি প্যালেস: আ প্যাঙ কানটাটা (১৯৬১)\nদি সি ইজ অলসো আ গার্ডেন (১৯৬২)\nনেইকেড পেয়েমস (১৯৬৫)\nউইলসন বাউল (১৯৮০)\nওয়াটার অ্যান্ড লাইট: গজলস অ্যান্ড অ্যান্টি গজলস(১৯৮৪)\nহ্যাঙ্গিং ফায়ার (১৯৯০)\nপিকক ব্লু (২০১৪)\n\n\n== পুরস্কার ==\nঅফিসার অর্ডার অব কানাডার (১৯৯২)\nগভর্নর জেনারেল সাহিত্য পুরস্কার [১৯৮২]\n\n\n== তথ্যসূত্র =="}