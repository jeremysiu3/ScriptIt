{"pageid": 1168615, "title": "জব্বলপুর–সাঁতরাগাছি হামসফর এক্সপ্রেস", "url": "https://bn.wikipedia.org/wiki?curid=1168615", "content": "জব্বলপুর–সাঁতরাগাছি হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা মধ্যপ্রদেশের জব্বলপুর জংশন রেলওয়ে স্টেশন এবং পশ্চিমবঙ্গের হাওড়ায় অবস্থিত সাঁতরাগাছি জংশন রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ২০৮২৭/২০৮২৮ ট্রেন নম্বরাঙ্কিত হয়ে পরিচালিত হচ্ছে। ট্রেনটি মধ্যপ্রদেশ, ছত্রিশগড়, ওড়িশা, ঝাড়খণ্ড ও পশ্চিমবঙ্গের মধ্যে চলাচল করে। ট্রেনটি ২০৮২১/২০৮২২ সাঁতরাগাছি–পুণে হামসফর এক্সপ্রেস-এর সাথে রেক ভাগাভাগি করে।\n\n\n== পরিষেবা ==\n২০৮২৭ নং জব্বলপুর–সাঁতরাগাছি হামসফর এক্সপ্রেস ৫৬ কিমি প্রতি ঘন্টা বেগে ১৯ ঘন্টা ৫০ মিনিটে ১১১৭ কিমি এবং ২০৮২৮ নং ট্রেনটি ৫৭ কিমি প্রতি ঘন্টা বেগে যাত্রা করে ১৯ ঘন্টা ৩০ মিনিটে ঐ দূরত্ব অতিক্রম করে।\n\n\n== লোকো লিংক ==\nএই ট্রেনটি সাঁতরাগাছি ইলেকট্রিক লোকো শেড ডব্লিউএপি-৭ লোকোমোটিভ দ্বারা জব্বলপুর থেকে সাঁতরাগাছি পর্যন্ত যায়।\n\n\n== পথ ও যাত্রাবিরতি ==\nজব্বলপুর জংশন\nকাটনি দক্ষিণ\nশাহদোল\nবিলাসপুর জংশন\nরায়গড়\nঝারসুগুড়া জংশন\nরৌরকেল্লা জংশন\nচক্রধরপুর\nটাটানগর জংশন\nখড়্গপুর জংশন\nসাঁতরাগাছি জংশন\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\n\n\n== টীকা ==\n\n\n== তথ্যসূত্র =="}