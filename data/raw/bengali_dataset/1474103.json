{"pageid": 1474103, "title": "নাথান কেনেথ প্যাটারসন", "url": "https://bn.wikipedia.org/wiki?curid=1474103", "content": "নাথান কেনেথ প্যাটারসন (ইংরেজি: Nathan Patterson; জন্ম: ১৬ অক্টোবর ২০০১; নাথান প্যাটারসন নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব এভার্টন এবং স্কটল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় অথবা ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৫ সালে, প্যাটারসন স্কটল্যান্ড অনূর্ধ্ব-১৫ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় চার বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০২১ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ২১ ম্যাচে ১টি গোল করেছেন।\n\n\n== প্রারম্ভিক জীবন ==\nনাথান কেনেথ প্যাটারসন ২০০১ সালের ১৬ই অক্টোবর তারিখে স্কটল্যান্ডের গ্লাসগোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপ্যাটারসন স্কটল্যান্ড অনূর্ধ্ব-১৭, স্কটল্যান্ড অনূর্ধ্ব-১৮, স্কটল্যান্ড অনূর্ধ্ব-১৯ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৫ সালের ২২শে সেপ্টেম্বর তারিখে তিনি সুইজারল্যান্ড অনূর্ধ্ব-১৫ দলের বিরুদ্ধে ম্যাচে স্কটল্যান্ড অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৪ বছরে ১৯ ম্যাচে অংশগ্রহণ করে ৪টি গোল করেছেন।\n২০২১ সালের ৬ই জুন তারিখে, ১৯ বছর, ৭ মাস ও ২১ দিন বয়সে, ডান পায়ে ফুটবল খেলায় পারদর্শী প্যাটারসন লুক্সেমবুর্গের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। উক্ত ম্যাচের ৬৪তম মিনিটে মধ্যমাঠের খেলোয়াড় স্টেফেন ও'ডোনেলের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২২ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি স্কটল্যান্ড ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে প্যাটারসন সর্বমোট ৬ ম্যাচে ১টি গোল করেছেন। জাতীয় দলের হয়ে অভিষেকের ৫ মাস ও ৬ দিন পর, স্কটল্যান্ডের জার্সি গায়ে প্রথম গোলটি করেছেন; ২০২১ সালের ১২ই নভেম্বর তারিখে, মলদোভার বিরুদ্ধে ম্যাচের ৩৮তম মিনিটে জন ম্যাকগিনের অ্যাসিস্ট হতে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১ সেপ্টেম্বর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nনাথান কেনেথ প্যাটারসন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে নাথান কেনেথ প্যাটারসন  (ইংরেজি)  \nসকারবেসে নাথান কেনেথ প্যাটারসন (ইংরেজি) \nবিডিফুটবলে নাথান কেনেথ প্যাটারসন  (ইংরেজি)  \nইইউ-ফুটবলে নাথান কেনেথ প্যাটারসন (ইংরেজি) \nট্রান্সফারমার্কেটে নাথান কেনেথ প্যাটারসন (ইংরেজি) \nওয়ার্ল্ডফুটবল.নেটে নাথান কেনেথ প্যাটারসন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে নাথান কেনেথ প্যাটারসন (ইংরেজি)"}