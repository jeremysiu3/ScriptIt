{"pageid": 1476685, "title": "হেরেমি সারমিয়েন্তো", "url": "https://bn.wikipedia.org/wiki?curid=1476685", "content": "হেরেমি লিওনেল সারমিয়েন্তো মোরান্তে (স্পেনীয়: Jeremy Sarmiento; জন্ম: ১৬ জুন ২০০২; হেরেমি সারমিয়েন্তো নামে সুপরিচিত) হলেন একজন ইংরেজ–ইকুয়েডরীয় পেশাদার ফুটবল খেলোয়াড়। তিনি বর্তমানে ইংরেজ ক্লাব ইপ্সউইচ টাউন এবং ইকুয়েডর জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৭ সালে, সারমিয়েন্তো ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় তিন বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২১ সালে ইকুয়েডরের হয়ে আন্তর্জাতিক পর্যায়ে অভিষেক করেছেন; ইকুয়েডরের জার্সি গায়ে তিনি এপর্যন্ত ১৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nহেরেমি লিওনেল সারমিয়েন্তো মোরান্তে ২০০২ সালের ১৬ই জুন তারিখে স্পেনের মাদ্রিদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসারমিয়েন্তো ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭ এবং ইংল্যান্ড অনূর্ধ্ব-১৮ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৭ সালের ১লা ডিসেম্বর তারিখে তিনি ব্রাজিল অনূর্ধ্ব-১৬ দলের বিরুদ্ধে ম্যাচে ইংল্যান্ড অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ইংল্যান্ডের বয়সভিত্তিক দলের হয়ে তিনি প্রায় ৩ বছরে ১৪ ম্যাচে অংশগ্রহণ করে ৩টি গোল করেছেন।\n২০২১ সালের ৮ই অক্টোবর তারিখে, ১৯ বছর, ৩ মাস ও ২২ দিন বয়সে, ডান পায়ে ফুটবল খেলায় পারদর্শী সারমিয়েন্তো বলিভিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ইকুয়েডরের হয়ে অভিষেক করেছেন। উক্ত ম্যাচের ৬৪তম মিনিটে আক্রমণভাগের খেলোয়াড় আনহেল মেনার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ইকুয়েডর ৩–০ গোলের ব্যবধানে জয়লাভ করেছিল। ইকুয়েডরের হয়ে অভিষেকের বছরে সারমিয়েন্তো সর্বমোট ৩ ম্যাচে অংশগ্রহণ করেছেন। \n\n\n== পরিসংখ্যান ==\n\n\n=== আন্তর্জাতিক ===\n১১ সেপ্টেম্বর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হেরেমি সারমিয়েন্তো  (ইংরেজি)  \nসকারবেসে হেরেমি সারমিয়েন্তো (ইংরেজি) \nবিডিফুটবলে হেরেমি সারমিয়েন্তো  (ইংরেজি)  \nট্রান্সফারমার্কেটে হেরেমি সারমিয়েন্তো (ইংরেজি) \nওয়ার্ল্ডফুটবল.নেটে হেরেমি সারমিয়েন্তো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে হেরেমি সারমিয়েন্তো (ইংরেজি)"}