{"pageid": 1516139, "title": "হেমল ইঙ্গলে", "url": "https://bn.wikipedia.org/wiki?curid=1516139", "content": "হেমল ইঙ্গলে (জন্ম: ২রা মার্চ ১৯৯৬) যিনি হেমল দেব নামেও পরিচিত, তিনি একজন ভারতীয় অভিনেত্রী এবং মডেল, তিনি মূলত মারাঠি ছবিতে কাজ করেন। তিনি ২০১৮ সালে তেলুগু চলচ্চিত্র হুশারু -র মাধ্যমে অভিনয় জগতে প্রবেশ করেন। তিনি আশি হি আশিকি (২০১৯), রূপ নগর কে চিতে (২০২২), উনাদ (২০২৩), নভরা মাজা নবসাচা ২ (২০২৪) -র মতো মারাঠি চলচ্চিত্রে প্রধান ভূমিকায় অভিনয় করেছেন।\n\n\n== প্রাথমিক জীবন এবং শিক্ষা ==\nহেমল ইঙ্গলে ১৯৯৬ সালের ২রা মার্চ কোলাপুরে একটি মারাঠি পরিবারে জন্মগ্রহণ করেন। তাঁর বাবা একজন এলআইসি পরামর্শদাতা এবং মা একজন গৃহিণী। তিনি ফার্গুসন কলেজ এবং শিবাজি বিশ্ববিদ্যালয় থেকে পড়াশোনা করেছেন। তিনি হেমল দেব নামটিও ব্যবহার করেন, দেব তাঁর বাবার প্রথম নাম থেকে নেওয়া হয়েছে।\n\n\n== কর্মজীবন ==\n২০১৮ সালের তেলুগু ছবি হুশারু দিয়ে আত্মপ্রকাশের সময় হেমল ইঙ্গলে কোয়ান্টেটিভেটিভ ইকোনমিক্স নিয়ে স্নাতক পর্যায়ে পড়াশোনা করছিলেন। তিনি মিস ইউনিভার্সিটি ইণ্ডিয়া ২০১৫, মিস আর্থ ইণ্ডিয়া ফায়ার ২০১৬ এবং মিস ইণ্ডিয়া এক্সকুইজিট-কুইন ২০১৬-১৭ এর মতো সৌন্দর্য প্রতিযোগিতাও জিতেছেন। শচীন পিলগাঁওকর তাঁকে আশি হি আশিকি-তে অভিনয় বেরদের সঙ্গে অভিনয়ের জন্য সযোগ দিয়েছিলেন। ২০২০ সালের অক্টোবরে, তিনি \"স্বপ্নতল্যা\" নামে একটি মারাঠি রোমান্টিক গানে অভিনয় করেছিলেন। তিনি ১৯৬২: দ্য ওয়ার ইন দ্য হিলস দিয়ে তাঁর ওয়েব সিরিজে আত্মপ্রকাশ করেন, এটি ছিল হটস্টার সিরিজের প্রযোজনা। এই ধারাবাহিকটি ২০২১ সালের ২৩শে ফেব্রুয়ারি তারিখে সম্প্রচারিত হয়। সেখানে অভয় দেওল প্রধান অভিনেতা হিসেবে অভিনয় করেছেন। এনডিটিভির শৈবাল চ্যাটার্জী সিরিজটিতে হেমলের অভিনয়ের জন্য \"বিশেষ করে ভালো\" লিখেছেন। ২০২২ সালে তিনি রূপ নগর কে চিতে ছবিতে অভিনয় করেছিলেন।  ২০২৩ সালে হেমলেকে আমব্রেলা এবং আদিত্য সরপোতদার-এর উনাদ ছবিতে দেখা গিয়েছিল। হেমল ২০২৪ সালের আইপিএলে একজন উপস্থাপক হিসেবে আত্মপ্রকাশ করেন। তিনি ২০২৪ সালে নভরা মাজা নবসাচা ২  এবং মহাপরিনির্বাণ চলচ্চিত্রে অভিনয় করেছিলেন। বর্তমানে তিনি শুভঙ্কর তাওড়ে-এর সাথে রহস্যময় ছবি থাকাবাই -তে কাজ করছেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব সিরিজ ===\n\n\n=== মিউজিক ভিডিও ===\n\n\n== ব্যক্তিগত জীবন ==\n২০২৪ সালের আগস্টে, হেমল ইঙ্গলে তাঁর দীর্ঘদিনের প্রেমিক রৌনক চোরদিয়াকে বাগদান করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে হেমল ইঙ্গলে (ইংরেজি)"}