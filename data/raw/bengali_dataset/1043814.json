{"pageid": 1043814, "title": "জে. পি. দত্ত", "url": "https://bn.wikipedia.org/wiki?curid=1043814", "content": "জ্যোতি প্রকাশ দত্ত (জন্ম ৩ অক্টোবর ১৯৪৯) একজন ভারতীয় বলিউড চলচ্চিত্র পরিচালক, প্রযোজক, ও লেখক। তিনি দেশপ্রেমমূলক মারপিটধর্মী যুদ্ধের চলচ্চিত্র নির্মাণের জন্য সর্বাধিক পরিচিত। তিনি বর্ডার চলচ্চিত্র পরিচালনা করে শ্রেষ্ঠ পরিচালক বিভাগে ফিল্মফেয়ার পুরস্কার ও স্ক্রিন পুরস্কার অর্জন করেন। তার অন্যান্য উল্লেখযোগ্য চলচ্চিত্র হল রিফিউজি, এলওসি: কার্গিল এবং উমরাও জান।\n\n\n== কর্মজীবন ==\nদত্ত জেপি ফিল্মসের ব্যানারে তার চলচ্চিত্র নির্মাণ করেন। তিনি অনেক দেশপ্রেমমূলক যুদ্ধভিত্তিক চলচ্চিত্র এবং মারপিট ঘরানার চলচ্চিত্র পরিচালনার জন্য পরিচিত। তার চলচ্চিত্রগুলো প্রায়ই তারকাবহুল হয়ে থাকে।\n১৯৯৮ সালে ব্যবসাসফলবর্ডার চলচ্চিত্রের জন্য ভারতের রাষ্ট্রপতির কাছ থেকে 'জাতীয় একীকরণের জন্য শ্রেষ্ঠ পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার' লাভ করেন। প্রতিরক্ষা মন্ত্রণালয় তাকে এই যুদ্ধভিত্তিক চলচ্চিত্রের জন্য পূর্ণ সহযোগিতা প্রদান করে। এই কাজের জন্য তিনি শ্রেষ্ঠ পরিচালক বিভাগে ফিল্মফেয়ার পুরস্কার ও স্ক্রিন পুরস্কার অর্জন করেন।\nতিনি এরপর যে কয়েকটি বলিউড হিন্দি চলচ্চিত্র রচনা, প্রযোজনা ও পরিচালনা করেছেন, সেগুলো হল রিফিউজি, এলওসি: কার্গিল এবং উমরাও জান।\nকেন্দ্রীয় তথ্য ও সম্প্রচার মন্ত্রণালয়ের সূত্রের খবর অনুযায়ী, তিনি জাতীয় চলচ্চিত্র পুরস্কার (২০১০)-এর জন্য চলচ্চিত্রের বিভাগ বিভাগের প্রধান ছিলেন।\n২০১৩ সালে ঘোষিত হয়েছিল যে দত্ত তার ১৯৯৭ সালে নির্মিত চলচ্চিত্র বর্ডারের সিক্যুয়াল হাতে নেবে, এবং এই বর্ডার ২  চলচ্চিত্রে অভিনয় করবেন সংগ্রাম সিং এবং নাফিসা আলীর পুত্র অজিত সোধি। তিনি জে পি জিন নামে প্রযোজনা সংস্থার মালিক।\n\n\n== ব্যক্তিগত জীবন ==\nদত্ত বলিউডের চলচ্চিত্র অভিনেত্রী বিন্দিয়া গোস্বামীর সাথে বিবাহ বন্ধনে আবদ্ধ হন। এই দম্পতির নিধি ও সিদ্ধি নামে দুই কন্যা রয়েছে। নিধি তার পরবর্তী ছবিতে আত্মপ্রকাশ করবে।\n\n\n== চলচ্চিত্রের তালিকা ==\nপল্টন - 2018\nউমরাও জান - 2006\nএলওসি কার্গিল - 2003\nরিফিউজি - 2000\nবর্ডার - 1997\nক্ষত্রিয় - 1993\nহাতিয়ার - 1989\nবাটোয়ারা - 1989\nইয়াতিম - 1988\nগোলামি - 1985\nসরহাদ - 1976 - মুক্তি পায়নি\n\n\n== তথ্যসূত্র ==\n \n\n\n== বহিঃসংযোগ ==\nইন্টারনেট মুভি ডেটাবেজে জে. পি. দত্ত (ইংরেজি)\nজে পি দত্ত : ফিল্মোগ্রাফি\nওপি দত্ত : চিত্রগ্রহণ"}