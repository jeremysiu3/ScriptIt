{"pageid": 1333494, "title": "হিমশ্রী রায়", "url": "https://bn.wikipedia.org/wiki?curid=1333494", "content": "হিমশ্রী রায় হলেন একজন ভারতীয় মহিলা অ্যাথলিট। ১৯৯৫ সালের ১৫ই মার্চ তিনি পশ্চিমবঙ্গের জলপাইগুড়ি জেলার পশ্চিম মল্লিক পাড়ায় জন্মগ্রহণ করেন। তিনি ২০১৭ সালের ৯ই জুলাই ২২ তম এশিয়ান অ্যাথলেটিক্স চ্যাম্পিয়নশিপে মার্লিন কে জোসেফ, শ্রাবণী নন্দা এবং দ্যুতি চাঁদের সাথে মহিলাদের ৪ x ১০০ মিটার রিলে রেসে ব্রোঞ্জ পদক জিতেছিলেন। \n\n\n== কর্মজীবন ==\n২০১৮ সালের জাতীয় ওপেন অ্যাথলেটিক্স চ্যাম্পিয়নশিপে, তিনি এন. শারদা, সোনাল চাওলা এবং প্রিয়াঙ্কার সাথে মহিলাদের ৪ x ১০০ মিটার রিলে রেসে রৌপ্য পদক জিতেছিলেন। এই প্রতিযোগিতায় তাঁরা ভারতীয় রেলের প্রতিনিধিত্ব করেছিলেন।\n\nহিমশ্রী রায় ইস্টার্ন রেলওয়ে স্পোর্টস অ্যাসোসিয়েশন (ইআরএসএ) এর প্রতিনিধিত্ব করার সময় ২০১৮ সালের ৫ই আগস্ট বিবেকানন্দ যুবভারতী ক্রীড়াঙ্গনে (সল্টলেক স্টেডিয়াম) মহিলাদের ১০০ মিটার দৌড়ে ১১.৬০ সেকেন্ড সময় নিয়ে দৌড় শেষ করে রেকর্ড গড়েছিলেন। ২০১৭ সালে, তিনি ৮৪তম অল ইন্ডিয়া রেলওয়ে অ্যাথলেটিক্স চ্যাম্পিয়নশিপে মহিলাদের ১০০ মিটার দৌড়ের ফাইনালে ব্রোঞ্জ পদক জিতেছিলেন।\nথাইল্যান্ডে অনুষ্ঠিত ২০১৫ সালের এশিয়ান গ্র্যান্ড প্রিক্স গেমসের দ্বিতীয় লেগে হিমশ্রী রায়, এম জি পদ্মিনী, শ্রাবণী নন্দা এবং গায়ত্রী গোবিন্দরাজ মহিলাদের ৪ x ১০০ মিটার রিলে রেসের জন্য ব্রোঞ্জ পদক জিতেছেন। ৫৫তম জাতীয় ওপেন অ্যাথলেটিক চ্যাম্পিয়নশিপে ভারতীয় রেলের প্রতিনিধিত্ব করার সময় তিনি সতীর্থ দ্যুতি চাঁদ, শ্রাবণী নন্দা এবং মেরলিন কে জোসেফের সাথে মহিলাদের ৪ × ১০০ মিটার রিলেতে স্বর্ণপদক জিতেছিলেন।\n\n\n== তথ্যসূত্র =="}