{"pageid": 1012141, "title": "কঙ্গো জাতীয় ফুটবল দল", "url": "https://bn.wikipedia.org/wiki?curid=1012141", "content": "কঙ্গো জাতীয় ফুটবল দল (ফরাসি: Équipe nationale de football du Congo) হচ্ছে আন্তর্জাতিক ফুটবলে কঙ্গোর প্রতিনিধিত্বকারী পুরুষদের জাতীয় দল, যার সকল কার্যক্রম কঙ্গোর ফুটবলের সর্বোচ্চ নিয়ন্ত্রক সংস্থা কঙ্গোলীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৫ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৪ সালে, কঙ্গো প্রথমবারের মতো আন্তর্জাতিক খেলায় অংশগ্রহণ করেছে; ফরাসি কঙ্গোতে অনুষ্ঠিত উক্ত ম্যাচে কঙ্গো ক্যামেরুনকে ৫–১ গোলের ব্যবধানে পরাজিত করেছে।\n৬০,০০০ ধারণক্ষমতাবিশিষ্ট কিন্তেলে পৌর স্টেডিয়ামে রেড ডেভিল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কঙ্গো প্রজাতন্ত্রের রাজধানী ব্রাজাভিলে অবস্থিত। বর্তমানে এই দলের ম্যানেজারের দায়িত্ব পালন করছেন ভালদো ফিলিয়ো এবং অধিনায়কের দায়িত্ব পালন করছেন স্তাদ তিউনিসিয়েনের মধ্যমাঠের খেলোয়াড় আমুর লুসুকু।\nকঙ্গো এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে কঙ্গো অন্যতম সফল দল, যেখানে তারা ১টি (১৯৭২) শিরোপা জয়লাভ করেছে॥\nমারেল মুকো, দেস্তিন মাকিতা, লুক-আর্সেন দিয়ামেসো, থিয়েভি বিফুমা এবং জোনাস বাহাম্বুলার মতো খেলোয়াড়গণ কঙ্গোর জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের সেপ্টেম্বর মাসে প্রকাশিত র‌্যাঙ্কিংয়ে কঙ্গো তাদের ইতিহাসে সর্বোচ্চ অবস্থান (৪২তম) অর্জন করে এবং ২০১১ সালের সেপ্টেম্বর মাসে প্রকাশিত র‌্যাঙ্কিংয়ে তারা ১৪৪তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কঙ্গোর সর্বোচ্চ অবস্থান হচ্ছে ৩৭তম (যা তারা ১৯৭২ সালে অর্জন করেছিল) এবং সর্বনিম্ন অবস্থান হচ্ছে ১৩৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ কঙ্গো জাতীয় ফুটবল দল  ওয়েব্যাক মেশিনে আর্কাইভকৃত ১০ ডিসেম্বর ২০১৭ তারিখে (ইংরেজি)\nক্যাফ-এ কঙ্গো জাতীয় ফুটবল দল (ইংরেজি)"}