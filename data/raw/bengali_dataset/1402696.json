{"pageid": 1402696, "title": "কাশকাদারিও প্রদেশ", "url": "https://bn.wikipedia.org/wiki?curid=1402696", "content": "কাশকাদারিও অঞ্চল (উজবেক: কাশকাদারিও ভিলোয়াতি, Қашқадарё вилояти, قشقه‌دریا ولایتی; পূর্বতন বানান কাশকাদারিয়া অঞ্চল, রুশ: Кашкадарьинская область) হলো উজবেকিস্তানের  একটি প্রদেশ। এই প্রদেশটি পামীর-আলয় পর্বতের পশ্চিম ঢালে দেশের দক্ষিণ - পূর্বাংশের কাশকাদারিও নদী উপত্যকায় অবস্থিত। এটি তাজিকিস্তান, তুর্কমেনিস্তান, সমরকন্দ প্রদেশ, বুখারা প্রদেশ এবং সুরখান্দারিয়া প্রদেশ দ্বারা পরিবেষ্টিত। প্রদেশটি সর্বমোট ২৮,৫৭০ বর্গকিলোমিটার স্থান জুড়ে বিস্তৃত। ২০২২ সালের হিসাব অনুসারে এখানকার আনুমানিক লোকসংখ্যা ছিলো ৩৪,০৮,৩৪৫ জন, যাদের ৫৭ শতাংশ অধিবাসী গ্রামে বসবাস করে। ২,৭৮,৩০০ জন অধিবাসী বিশিষ্ট কার্সি এই অঞ্চলটির রাজধানী।\n\n\n== প্রশাসনিক বিভাগ ==\n\nকাশকাদারিও অঞ্চলে মোট ১৩টি জেলা এবং ২টি জেলা-পর্যায়ের নগর, কার্সি এবং শাহরিসাবজ, রয়েছে।\n\nকাশকাদারিও অঞ্চলে ১২টি নগর (কার্সি, শাহরিসাবজ, গুজোর, কামাশি, বেসকেন্ট, কোসন, কিতোব, মুবোরাক, ইয়ানগি নিশোন, তাল্লিমারজন, চিরোকচি, ইয়াক্কাবগ) এবং ১১৭টি শহর রয়েছে।\n\n\n== ভূগোল ==\nএই প্রদেশে সাধারণত শুষ্ক মহাদেশীয় জলবায়ু এবং আংশিকভাবে উপ-ক্রান্তীয় জলবায়ু দৃষ্ট হয়। এই অঞ্চলে অনেকগুলো নদী, পর্বতশ্রেণী (হিসার), জলাধার (কিতাব প্রদেশ ভূতাত্ত্বিক জলাধার, হিসার প্রদেশ জলাধার) এবং হ্রদ রয়েছে।\n\n\n== ঐতিহাসিক ভবনসমূহ ==\nমুবারক মেরভাজি সমাধি ১৪দশ শতকে নির্মিত হয়েছিল। এটি কাশকাদারিও অঞ্চলের মুবোরাক জেলার \"সারিক্কিশ্লোক\" এলাকায় অবস্থিত। ২০১৯ সালের ৪ অক্টোবর উজবেকিস্তান প্রজাতন্ত্রের মন্ত্রিপরিষদের সিদ্ধান্তের এটিকে রাষ্ট্রীয় সুরক্ষার অধীনে সুনির্দিষ্ট সাংস্কৃতিক ঐতিহ্যের স্থাবর সম্পত্তির জাতীয় তালিকায় অন্তর্ভুক্ত করা হয়। ১২দশ হতে ১৩দশ শতাব্দীর হজরত সুলতানের সমাধি কাশকাদারিও অঞ্চলের কিটোব জেলার কোহসোর পাড়ার শাট গ্রামে অবস্থিত একটি স্মারক স্থান।\n\n\n== সংস্কৃতি ==\nআমির তৈমুর লংয়ের জন্মস্থান শাহরিসাবজ শহরটি এই অঞ্চলের প্রধান পর্যটক আকর্ষণ।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:কাশকাদারিও অঞ্চল"}