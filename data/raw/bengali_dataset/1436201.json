{"pageid": 1436201, "title": "ব্যাকল্যাশ (২০১৬)", "url": "https://bn.wikipedia.org/wiki?curid=1436201", "content": "ব্যাকল্যাশ একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড স্ম্যাকডাউনের জন্য প্রযোজনা করেছে। এটি ব্যাকল্যাশ কালানুক্রমিকের অধীনে প্রচারিত সপ্তদশ অনুষ্ঠান ছিল। এই অনুষ্ঠানটি ২০১৬ সালের ১১ই সেপ্টেম্বর তারিখে মার্কিন যুক্তরাষ্ট্রের ভার্জিনিয়ার রিচমন্ডের রিচমন্ড কলিসিয়ামে অনুষ্ঠিত হয়েছে; যা ২০০৬ সালের আর্মাগেডনের পর এই মাঠে ডাব্লিউডাব্লিউইর প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট আটটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে এজে স্টাইলস ডাব্লিউডাব্লিউই ওয়ার্ল্ড চ্যাম্পিয়নশিপ ম্যাচে ডিন অ্যামব্রোজকে পরাজিত করেছে। অন্যান্য শীর্ষস্থানীয় ম্যাচে, দ্য মিজ ডাব্লিউডাব্লিউই আন্তঃমহাদেশীয় চ্যাম্পিয়নশিপের জন্য আয়োজিত একক ম্যাচে ডলফ জিগলারকে এবং ডাব্লিউডাব্লিউই স্ম্যাকডাউন নারী চ্যাম্পিয়নশিপ ম্যাচে বেকি লিঞ্চ অ্যালেক্সা ব্লিস, কারমেলা, ন্যাওমি, নাটালিয়া ও নিকি বেলাকে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান স্ম্যাকডাউনে প্রদর্শন করা হয়েছে।\n\n\n== পটভূমি ==\nব্যাকল্যাশ হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের সেপ্টেম্বর মাসে অনুষ্ঠিত হয়। \"গ্রীষ্মের সবচেয়ে বড় পার্টি\" হিসেবে পরিচিত এই অনুষ্ঠানটি ডাব্লিউডাব্লিউই দ্বারা আয়োজিত প্রধান চারটি প্রতি-দর্শনে-পরিশোধ অনুষ্ঠানের (রেসলম্যানিয়া, রয়্যাল রাম্বল এবং সার্ভাইভার সিরিজ) মধ্যে একটি; এবং ২০২১ সাল অনুযায়ী, প্রধান পাঁচটি অনুষ্ঠানের মধ্যে একটি (যেখানে মানি ইন দ্য ব্যাংক অন্তর্ভুক্ত)। এই পাঁচটি প্রধান অনুষ্ঠানের মধ্যে রেসলম্যানিয়ার পর এটি ডাব্লিউডাব্লিউই দ্বারা আয়োজিত দ্বিতীয় বৃহত্তম অনুষ্ঠান। ১৯৮৮ সালের ২৯শে আগস্ট তারিখে প্রথমবারের মতো ব্যাকল্যাশ অনুষ্ঠিত হয়েছে।\n২০১৬ সালের এই অনুষ্ঠানটি ব্যাকল্যাশ কালানুক্রমিকের সপ্তদশ অনুষ্ঠান ছিল, যা ১১ই সেপ্টেম্বর তারিখে মার্কিন যুক্তরাষ্ট্রের ভার্জিনিয়ার রিচমন্ডের রিচমন্ড কলিসিয়ামে আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}