{"pageid": 1528250, "title": "অনাইতা নায়ার", "url": "https://bn.wikipedia.org/wiki?curid=1528250", "content": "অনাইতা নায়ার (জন্ম: ১৯ জুলাই ১৯৮৪) একজন ভারতীয় চলচ্চিত্র ও নাট্যমঞ্চ অভিনেত্রী এবং গায়িকা। ইনি শাহরুখ খান অভিনীত ক্রীড়া-কেন্দ্রিক চলচ্চিত্র চক দে ইন্ডিয়া (২০০৭) -এ ভারতীয় মহিলা জাতীয় হকি দলের সদস্য আলিয়া বোসের ভূমিকায় অভিনয় করার জন্য সর্বাধিক পরিচিত।\n\n\n== কর্মজীবন ==\nঅনাইতা বেঙ্গালুরুতে জন্মগ্রহণ করেন। তার বাবা মালয়ালি এবং মা পার্সি বংশদ্ভোত।  তিনি বেঙ্গালুরুর দ্য ফ্র্যাঙ্ক অ্যান্থনি পাবলিক স্কুলে তার স্কুলজীবন সম্পন্ন করেন এবং বেঙ্গালুরু বিশ্ববিদ্যালয়ে পড়াশোনা করেন।  পড়াশোনা শেষ করে অনাইতা মুম্বাই চলে আসেন।  ২০০৭ সালে মুক্তিপ্রাপ্ত ক্রীড়া-কেন্দ্রিক চলচ্চিত্র \"চক দে ইন্ডিয়া \"-তে ভারতীয় মহিলা জাতীয় হকি দলের সদস্য আলিয়া বোসের ভূমিকায় অভিনয় করার পর তিনি খ্যাতি অর্জন করেন। তিনি দুটি মালায়ালাম ছবি, বাই দ্য পিপল (২০০৫) এবং আইজি (২০০৯) -তেও অভিনয় করেছেন।\nঅনাইতা বেশ কয়েকটি টিভি বিজ্ঞাপনেও অভিনয় করেছিলেন। রণবীর কাপুরের সাথে ভার্জিন মোবাইল সংস্থার বিজ্ঞাপ্নে তিনি উপস্থিত ছিলেন। এছাড়াও ডেইরি মিল্ক সিল্ক, এসার, ডাভ, মেডিকেল অ্যাবোর্শন পিলস এবং নেসক্যাফে ইত্যাসি সংস্থার বিজ্ঞাপনে তিনি উপস্থিত ছিলেন।\nতিনি ব্রিটিশ - ভারতীয় কৌতুক ধারাবাহিক মুম্বাই কলিং -এ বিন্দিয়া চরিত্রে অভিনয় করেছিলেন।  তার দ্বিতীয় হিন্দি ছবি ছিল শ্যাম বেনেগাল পরিচালিত ওয়েল ডন আব্বা (২০১০)। নাগেশ কুকুনুর পরিচালিত আশায়েঁ ছবিতে অনাইতা একজন ক্যান্সার রোগীর চরিত্রে অভিনয় করেছিলেন। চরিত্রটির জন্য, তিনি তার মাথার চুল কেটে দিয়েছিলেন ।  তিনি আব্বাস টায়রেওয়ালার ঝুঠা হি সহি  এবং রোহান সিপ্পির দম মারো দম চলচ্চিত্রে অভিনয় করেছিলেন।  অনাইতার সাম্প্রতিক মুক্তিপ্রাপ্ত ছবিগুলো হলো সুনীল পিল্লাই পরিচালিত একান্ত এবং নিশিকান্ত কামাত পরিচালিত ফোর্স ।\nঅভিনয়ের পাশাপাশি, অনাথা এস ফাইভ নামক একটি সংগীত দলের অংশ ছিলেন, তারা সনি-বিএমজির সাথে ইসাই সংগীত অ্যালবামটি প্রকাশ করেছিলেন। \n\n\n== চলচ্চিত্র তালিকা =="}