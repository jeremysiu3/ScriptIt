{"pageid": 1520865, "title": "চেঙ্গিজ সিচেক", "url": "https://bn.wikipedia.org/wiki?curid=1520865", "content": "জেঙ্গিজ চিচেক (জন্ম: ১৯৭৮ তুনজেলি, তুরস্ক) একজন আইনজীবী ও রাজনীতিবিদ। তিনি পিপলস ইকুয়ালিটি অ্যান্ড ডেমোক্রেসি পার্টি (ডেম পার্টি)-এর সদস্য। জুন ২০২৩ থেকে তিনি তুরস্কের মহান জাতীয় সভার সদস্য হিসেবে দায়িত্ব পালন করছেন।\n\n\n== প্রাথমিক জীবন ও শিক্ষা ==\nজেঙ্গিজ চিচেক ১৯৭৮ সালে তুরস্কের তুনজেলিতে একটি আলেভি-কুর্দি পরিবারে জন্মগ্রহণ করেন। ১৯৮৫ সালে তার পরিবার ইজমির শহরে চলে যায়, যেখানে তিনি শিক্ষালাভ করেন। পরবর্তীতে তিনি মারমারা বিশ্ববিদ্যালয় থেকে আইন বিষয়ে পড়াশোনা করেন।\n\n\n== পেশাগত জীবন ==\n২০০৯ সালে যখন আব্দুল্লাহ ওজালানের কারাবাসের শর্তাবলী কিছুটা শিথিল করা হয়, তখন চিচেক তার আইনজীবী ছিলেন। ২০১১ সালে তিনি ওজালানের আইনজীবী হিসেবে কাজ করা আরও ৪৫ জন আইনজীবীর সাথে গ্রেপ্তার হন। ২০১৪ সালের মার্চ মাসে, তাকে এবং আরও নয়জন আইনজীবীকে মুক্তি দেওয়া হয়, যাদের বিরুদ্ধে কুর্দিস্তান কমিউনিটিজ ইউনিয়ন (কেসিকে)-এর সঙ্গে সংশ্লিষ্টতার অভিযোগ আনা হয়েছিল।\n\n\n== রাজনৈতিক জীবন ==\nজেঙ্গিজ চিচেক তার রাজনৈতিক জীবন পিপলস ডেমোক্রেটিক পার্টি (এইচএডিইপি)-এর মাধ্যমে শুরু করেন। পরবর্তীতে তিনি পিপলস ডেমোক্রেটিক কংগ্রেস (এইচডিকে)-এর সহ-সভাপতি ছিলেন। ২০১৮ সালে যখন তিনি এইচডিপির ইস্তানবুল শাখার সহ-সভাপতি ছিলেন, তখন তিনি সন্ত্রাসবাদের সঙ্গে সম্পর্কিত থাকার অভিযোগে ছয় দিন কারাবন্দি ছিলেন। ২০২৩ সালের মে মাসের সাধারণ নির্বাচনে তিনি ইস্তানবুল থেকে ওয়াইএসপি পার্টির হয়ে তুরস্কের জাতীয় আইনসভা-তে নির্বাচিত হন।\n\n\n=== রাজনৈতিক অবস্থান ===\nচিচেক পিপলস ডেমোক্রেটিক পার্টির নিষেধাজ্ঞার বিরুদ্ধে অবস্থান নিয়েছেন এবং এটিকে \"বিচারিক ষড়যন্ত্র\" বলে অভিহিত করেছেন, যা এইচডিপি-কে ওয়াইএসপি-এর ছায়াতলে নির্বাচন করতে বাধ্য করেছে। তিনি স্যাটারডে মাদার্স নামক মানবাধিকার সংগঠনকে সমর্থন করেন।\n\n\n== তথ্যসূত্র =="}