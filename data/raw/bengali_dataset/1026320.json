{"pageid": 1026320, "title": "বারাণসীর কাঠের খেলনা", "url": "https://bn.wikipedia.org/wiki?curid=1026320", "content": "বারাণসীর কাঠের খেলনা হল ভারতের উত্তর প্রদেশ রাজ্যের বারাণসী জেলার একটা  ঐতিহ্যপূর্ণ  হস্তশিল্পের নমুনা।  একগুচ্ছ দক্ষ কারিগর চকচকে এবং রঙিন পালিশ করা খেলনা  তৈরি করে  থাকেন।  ২০১৪ খ্রিস্টাব্দে বারাণসীর খেলনাগুলোকে এই অঞ্চলে তৈরি অন্যান্য পালিশ করা জিনিসের সঙ্গে ভৌগোলিক সূচক তকমা  দেওয়া হয়েছিল।\n\n\n== ইতিহাস ==\nহস্তশিল্পীদের মতানুযায়ী তাঁদের পূর্বসূরিরা মুঘল সম্রাট এবং ব্রিটিশদের আমলে ভালো পৃষ্ঠপোষকতায় হাতির দাঁতের খোদাইয়ের কাজে বিশেষজ্ঞ ছিলেন। পরবর্তীকালে ভারত সরকার কর্তৃক হাতির দাঁত নিয়ে কাজ করা বেআইনি ঘোষণা করলে তাঁরা হাতির দাঁতের বদলে কাঠ খোদাইয়ের কাজকে পেশা হিসেবে গ্রহণ করেন।\n\n\n== তৈরির পদ্ধতি ==\nকাঠের গুঁড়ি সংগ্রহ করা হয় কাছাকাছি অঞ্চল যেমন চিত্রকূট এবং সোনভদ্র জঙ্গল থেকে। অতীতে বিহার থেকে আনা কেরিয়া (করাইয়া) কাঠ ব্যবহার করা হোত এবং এখনো পর্যন্ত এটাই খেলনা তৈরির জন্যে পছন্দের কাঠ। কিন্তু ১৯৮০ খ্রিস্টাব্দের দশকে ভারত সরকার কেরিয়া গাছ কাটা নিষিদ্ধ ঘোষণা করার পর হস্তশিল্পীরা মত বদল করে ইউক্যালিপ্টাস গাছের কাঠ  ব্যবহার করতে শুরু করেন, এখন যেটাতে তাঁরা অভ্যস্ত হয়ে গিয়েছেন। কাঠ খোদাইকারীদের বাড়ির বাইরে কাঠের গুঁড়ি ডাঁই করে রাখতে দেখা যায়।\nপ্রথমে যে খেলনাটা বানানো হবে তার আকার অনুযায়ী গুঁড়ি থেকে কাঠ কেটে নেওয়া হয়। কাঠটার মধ্যে যাতে ভিজে ভাব না-থাকে, তার জন্যে কাঠকে আলতো করে গরম করে পুরো জলীয় বাষ্প শুষে নেওয়া হয়। এই পদ্ধতিটা সময়সাপেক্ষ।  টুকরোটাকে শিরিষ কাগজ দিয়ে মোলায়েম করে নেওয়া হয়।\n\n\n== তথ্যসূত্র =="}