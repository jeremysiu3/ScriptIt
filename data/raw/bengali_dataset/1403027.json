{"pageid": 1403027, "title": "সেইচি তোবাতা", "url": "https://bn.wikipedia.org/wiki?curid=1403027", "content": "সেইচি তোবাতা (東畑 精一, তোবাতা সেইচি, ২ ফেব্রুয়ারী ১৮৯৯ - ৬ মে ১৯৮৩) ছিলেন একজন জাপানি কৃষি অধ্যাপক এবং কৃষি অর্থনীতিবিদ। জাপানি কৃষির আধুনিকীকরণে তার অবদানের কথা মনে রেখে ১৯৬৮ সালে জনসেবার জন্য তাকে রামোন ম্যাগসেসে পুরস্কারে সম্মানিত করা হয়। এছাড়াও তিনি গ্র্যান্ড কর্ডন অফ দ্য অর্ডার অফ দ্য রাইজিং সান (১৯৭৫) এবং অর্ডার অফ কালচার (১৯৮০) পুরস্কার পেয়েছিলেন।\nদ্বিতীয় বিশ্বযুদ্ধের শেষ অবধি, তিনি মূলত শিক্ষা ক্ষেত্রে সক্রিয় ছিলেন। কৃষি বিষয় নিয়ে লেখালেখি করেন, যেমন জাপানিজ কৃষির উন্নয়ন প্রক্রিয়া, যা শুম্পেটারের উদ্ভাবন তত্ত্ব এবং উদ্যোক্তা তত্ত্বের উপর ভিত্তি করে জাপানি পুঁজিবাদ এবং কৃষি সমস্যাগুলিকে অনন্যভাবে ব্যাখ্যা করে। যুদ্ধের সময় তিনি অনেক গবেষণা প্রতিষ্ঠান এবং নীতি-সম্পর্কিত কমিটিতে গুরুত্বপূর্ণ পদে ছিলেন।  গুরুত্বপূর্ণ পদগুলির মধ্যে রয়েছে কৃষি ও বনবিদ্যা মন্ত্রনালয়ের কৃষি গবেষণা ইনস্টিটিউটের পরিচালক, ইনস্টিটিউট অফ ডেভেলপিং ইকোনমিসের পরিচালক এবং ট্যাক্সেশন রিসার্চ কমিটির চেয়ারম্যান।। যুদ্ধোত্তর জাপানি সমাজে তিনি নানাভাবে দুর্দান্ত প্রভাব ফেলেছিলেন।\n\n\n== তথ্যসূত্র =="}