{"pageid": 1031494, "title": "বাড়কুলমের আনারস", "url": "https://bn.wikipedia.org/wiki?curid=1031494", "content": "বাড়কুলম আনারস হল কেরল রাজ্যের বাড়কুলম অঞ্চলে উৎপাদিত এক ধরনের আনারস। \"বাড়কুলম আনারস\" অভিধাটি ২০০৯ সালের ৪ঠা সেপ্টেম্বর কৃষি-উদ্যানজাতীয় পণ্য বিভাগের আওতায় চেন্নাইয়ে ১৩০ নং ভৌগোলিক নির্দেশক হিসাবে নিবন্ধিত হয়েছে। কেরালার কৃষি বিশ্ববিদ্যালয়, আনারস ফার্মার্স অ্যাসোসিয়েশন, বাড়কুলমের নাদুক্কার অ্যাগ্রো প্রসেসিং সংস্থা লিমিটেডের আবেদনের ভিত্তিতে জিআই নিবন্ধনটি মঞ্জুর করা হয়েছিল। জিআই নিবন্ধকরণ এইভাবে এই পণ্যটির বিশেষত্ব নির্দিষ্ট করেছে: \"স্থানীয়ভাবে 'কান্নারাচাক্কা' নামে পরিচিত বাড়কুলম আনারস আনানাস কমোসাস প্রজাতির অধীনে আসে। ফলের গড় ওজন মোটামূটি ১৩০০-১৬০০ গ্রামের মধ্যে হয়। ফলটির একটি মনোরম সুবাস আছে, ফলের আকার কিছুটা শাঙ্কব, ফলের 'চোখ' অংশগুলি গভীর, ফলের শাঁস মচ্মচে এবং সোনালি হলুদ বর্ণের হয়, ফলের রস মিষ্টি এবং এর চিনির পরিমাণ ১৪-১৬o এবং এর অম্লত্ব ০.৫০ - ০.৭০%। এটি ক্যারোটিন, ভিটামিন, খনিজ এবং শক্তির একটি ভাল উৎস।\" বাড়কুলম আনারসের চাষ বাড়কুলমের উত্তরে প্রায় 45 কিমি, পশ্চিমে ৪০ কিমি, পূর্বে ৩৫ কিমি এবং দক্ষিণে ১১০ কিমি জুড়ে বিস্তৃত। \n\n\n== ইতিহাস ==\n১৯৪০-এর দশকে বাড়কুলমের মানুষ অল্প পরিমাণে আনারস চাষ শুরু করেছিল। সুপ্রচুর ফসল উৎপাদনের অনুকূল জলবায়ু পেয়ে, ১০ ​​বছর পরে এই চাষ সম্পূর্ণভাবে বাণিজ্যিক চাষে পরিণত হয়েছিল। এখানে যে প্রজাতিটি জন্মায়, সেটি হল কিউ, যেটি প্রক্রিয়াজাতকরণ শিল্পের জন্য আদর্শ। জ্যাম এবং স্কোয়াশ উৎপাদনকারী সংস্থাগুলি বাড়কুলম থেকে ফলের শাঁস সংগ্রহ করতে শুরু করল। চাষের আওতাধীন এলাকা বাড়ার সাথে সাথে, কৃষকরা সমবায় গঠন করেছিল যাতে তারা তাদের ফসলের ন্যায্য মূল্য পেতে পারে। ১৯৯০ সালে, আনারস ফার্মারস অ্যাসোসিয়েশন অফ বাড়কুলম গঠনের পর, সমবায়গুলিকে একটি ছত্রছায়ার আওতায় আনা হয়েছিল। পাঁচ বছর পরে, রাজ্য সরকার এখানে একটি গবেষণা কেন্দ্র স্থাপন করেছিল।\n\n\n== তথ্যসূত্র =="}