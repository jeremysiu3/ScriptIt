{"pageid": 1526335, "title": "ভগবতী ভোলা নথ", "url": "https://bn.wikipedia.org/wiki?curid=1526335", "content": "ভগবতী ভোলা নথ (জন্ম আনুমানিক ১৮৮২) ছিলেন একজন ভারতীয় সমাজ সংস্কারক, সক্রিয় কর্মী এবং ভোটাধিকারী।\n\n\n== জীবন ==\nভগবতী ভোলা নথ ১৮৮২ সাল নাগাদ ব্রিটিশ ভারতের লাহোরে জন্মগ্রহণ করেন। তিনি ইণ্ডিয়ান মেডিকেল সার্ভিসে কর্মরত মেজর ভোলা নথকে বিয়ে করেন, তাঁদের দুটি পুত্র সন্তান ছিল। তিনি ১৯০৮ সাল থেকে ইংল্যান্ডে বসবাস করছিলেন।\nভগবতী ভোলা নথ ভারতীয় মহিলা শিক্ষা তহবিলের সম্মানসূচক সম্পাদক ছিলেন এবং ইস্টার্ন লীগেরও সদস্য ছিলেন।\n১৯১১ সালের ১৭ই জুন, উইমেন'স সোশ্যাল অ্যাণ্ড পলিটিক্যাল ইউনিয়ন (ডব্লিউএসপিইউ) শ্বেতাঙ্গ নারীদের ভোটের দাবিতে রাজা পঞ্চম জর্জের রাজ্যাভিষেককে ব্যবহার ক'রে একটি নারী রাজ্যাভিষেক শোভাযাত্রার আয়োজন করে। জেন কোবডেন এবং ললিতা রায় এই শোভাযাত্রার সামনে একটি ভারতীয় দলকে সংঘবদ্ধ করেছিলেন, যারা 'ইম্পেরিয়াল দল'-এরও অংশ ছিল। মিছিলে অংশগ্রহণকারী ভারতীয় মহিলাদের মধ্যে ভগবতী নথও ছিলেন।\nমহিলাদের \"আকর্ষক\" হিসেবে উপস্থিত থাকার জন্য এবং \"সাম্রাজ্য জুড়ে নারীর ভোটাধিকারের প্রতি সমর্থনের শক্তি\" প্রদর্শনের জন্য আমন্ত্রণ জানানো হয়েছিল। তাদের \"সুন্দর পোশাক\" (শাড়ি) জনসাধারণের কাছ থেকে প্রশংসনীয় দৃষ্টি আকর্ষণ করেছিল। মিছিলের একটি ছবিতে, ভগবতী নথকে দেখা গিয়েছিল একটি অ্যাপ্লিকের কাজ (একটি সূঁচের কাজের কৌশল যেখানে কাপড় বা উপাদানের টুকরো দিয়ে ছবি বা প্যাটার্ন তৈরি করে সেগুলিকে একটি বড় কাপড়ের ওপর সেলাই করা হয়।) সহ ব্যানার নিয়ে মহিলাদের সঙ্গে হাঁটতে।\nপরবর্তীতে ভারতীয় মহিলাদের ভোটাধিকারের জন্য ব্রিটিশ সরকারের কাছে যাঁরা আবেদন করেছিলেন, তাঁদের মধ্যে ভগবতী নথ ছিলেন।\nতাঁর মৃত্যুর তারিখ অজানা।\n\n\n== তথ্যসূত্র =="}