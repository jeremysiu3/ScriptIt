{"pageid": 1095316, "title": "জেরি ম্যাগুইয়ার", "url": "https://bn.wikipedia.org/wiki?curid=1095316", "content": "জেরি ম্যাগুইয়ার হলো ১৯৯৬ সালে মুক্তিপ্রাপ্ত আমেরিকান প্রণয়ধর্মী হাস্য-নাট্য ক্রীড়ামূলক চলচ্চিত্র যেটি রচনা, প্রযোজনা ও পরিচালনা করেছেন ক্যামেরন ক্রোই। এতে অভিনয় করেছেন টম ক্রুজ, কুবা গুডিং জুনিয়র, রেনে জেলওয়েগার এবং রেজিনা কিং। এটি ক্রীড়া প্রতিনিধি লেই স্টেইনবার্গ থেকে অনুপ্রাণিত যে ১৯৯৩ এর এনএফএল ফ্রি এজেন্সি'র সময় টিম ম্যাকডোনাল্ড এর প্রযুক্তিগত পরামর্শক ছিলেন। ১৯৯১ সালে জেফরি কেটজেনবার্গ দ্বারা লিখিত একটি ২৮ পৃষ্ঠার মেমো ডিজনিকে দেয়া হয়। এটি উত্তর আমেরিকায় ডিসেম্বর ১৩, ১৯৯৬ সালে মুক্তি পায়।\nএই চলচ্চিত্রটি সমালোচকদের কাছ থেকে প্রশংসা পায় যারা এটির চিত্রনাট্য এবং অভিনয়ের প্রশংসা করে। এটি একটি ব্যবসাসফল চলচ্চিত্র ছিল যা $৫০ মিলিয়ন নির্মানব্যয়ের বিপরীতে $২৭৩ মিলিয়ন বিশ্বব্যাপী আয় করে। এটি ১৯৯৬ সালের সর্বোচ্চ আয়কারী চলচ্চিত্রের মধ্যে নবম স্থানে ছিল। চলচ্চিত্রটি অ্যাকাডেমি অ্যাওয়ার্ড এর জন্য পাঁচটি বিভাগে মনোনয়ন পায়। এগুলোর মধ্যে সেরা চলচ্চিত্র, সেরা অভিনেতা (টম ক্রুজ) অন্যতম। এছাড়াও পার্শ্ব অভিনেতার জন্য কুবা গুডিং জুনিয়র এই অ্যাকাডেমি পুরস্কার জিতে। টম ক্রুজকে সঙ্গীতধর্মী বা হাস্যরসাত্মক চলচ্চিত্রে সেরা অভিনেতা বিভাগে গোল্ডেন গ্লোব পুরস্কার দেয়া হয়৷ এছাড়াও চলচ্চিত্রটি আরো তিনটি গোল্ডেন গ্লোব মনোনয়ন এবং তিনটি স্ক্রিন অ্যাক্টরস গিল্ড পুরস্কার অর্জন করে।\nজেরি ম্যাগুইয়ার দর্শকদের মধ্যে বিশেষভাবে জনপ্রিয়তা পায় এবং এর বিভিন্ন সংলাপ লোকসংস্কৃতিতে জায়গা করে নেয়। যেমন, \"শো মি দ্য মানি!\", \"ইউ হ্যাড মি এট হ্যালো\", \" ইউ কমপ্লিট মি\" এবং \"হেল্প মি হেল্প ইউ\"।\n\n\n== সারসংক্ষেপ ==\nক্রীড়া প্রতিনিধি জেরি ম্যাগুইয়ার চাকরি থেকে বরখাস্ত হওয়ার পর আবার নিজের পায়ে দাঁড়ানোর চেষ্টা করছে৷ যাইহোক তার একমাত্র ক্লায়েন্ট হলো রড টিডওয়েল, একজন অসন্তুষ্ট ফুটবলার যে একটি ভালো চুক্তির আশা করছে।\n\n\n== কুশীলব ==\nটম ক্রুজ - জেরাল্ড \"জেরি\" ম্যাগুইয়ার। ক্যামেরন ক্রোই মূল চিত্রনাট্য টম হ্যাঙ্কস এর জন্য লিখেছিল। কিন্তু তার চিত্রনাট্য লিখতে লিখতে দীর্ঘ সময় লেগে যায়, যার কারণে হ্যাঙ্কস এর মনে হয় সে এই চরিত্র তে অভিনয় করার জন্য বেশি বয়স্ক।\nকুবা গুডিং জুনিয়র - রোডনি \"রোড\" টিডওয়াল\nরেনে জেলওয়েগার - ডুরুথি বয়ড\nকেলি প্রেটসন - এভেরি বিশপ\nজেরি ও'কনেল - ফ্রাংক \"কাশ\" কাশম্যান\nজে মহর - রবার্ট \"বব\" সুগার\nবনি হান্ট - লরেল বয়ড\nরেজিনা কিং - মার্সি টিডওয়াল\nজোনাথান লিপনিচকি - রেমন্ড \"রে\" বয়ড\nটড লইসু - চাদ দ্য নানি\nজেরেমি সুয়ারেজ - টাইসন টিডওয়াল\nজ্যারেড জাসিম - ডিকি ফক্স\nজান ওয়েনার - স্কালি\nআলি ওয়েন্টওর্থ - ববি ফ্যালন\nএরিয়াস স্পেয়ারস - টাপি টিডওয়াল\nরেগান গোমেজ-প্রেটসন - টিডওয়ালের কাজিন\n\n\n== মুক্তি ==\n\n\n=== বক্স অফিস ===\nচলচ্চিত্রটি প্রথম সপ্তাহান্তে $১৭,০৮৪,২৯৬  আয় করে। উত্তর আমেরিকায় এটি $১৫৩,৯৫২,৫৯২ আয় করে। এটি অন্যান্য দেশে সর্বমোট $১১৯.৬ মিলিয়ন আয় করে, এবং বিশ্বব্যাপী সর্বমোট $২৭৩,৫৫২,৫৯২ আয় করে $৫০ মিলিয়ন নির্মানব্যয়ের বিপরীতে। এটি ১৯৯৬ সালের সর্বোচ্চ আয়কারী চলচ্চিত্রের মধ্যে নবম স্থানে ছিল এবং নাট্য-প্রণয়ধর্মী চলচ্চিত্রের মধ্যে চতুর্থ।\n\n\n=== সমালোচকদের প্রতিক্রিয়া ===\nরোটেন টমেটোস এর ৮৪ টি সমালোচক রিভিউ এর উপর ভিত্তি করে এটি ৮৩% রেটিং পায় যার গড় স্কোর ৭.৭/১০।\n\n\n== বহিঃসংযোগ ==\n\nইন্টারনেট মুভি ডেটাবেজে জেরি ম্যাগুইয়ার  (ইংরেজি)\n\n\n== তথ্যসূত্র =="}