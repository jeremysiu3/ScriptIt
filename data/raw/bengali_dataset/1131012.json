{"pageid": 1131012, "title": "মুয়াইয়াদ আল-দীন আল-উর্দি", "url": "https://bn.wikipedia.org/wiki?curid=1131012", "content": "আল-উর্দি (পুরো নাম: মুয়াইয়াদ আল-দীন আল-উর্দি আল-আমীরি আল-দিমাস্কি)  (আরবি: مؤيد الدين العرضي العامري الدمشقي) (মৃ. ১২৬৬) ছিলেন মধ্যযুগীয় সিরীয় জ্যোতির্বিজ্ঞানী ও জ্যামিতিবিদ।\nআনুমানিক ১২০০ খ্রিস্টাব্দে (নিসবা আল-উর্দি থেকে) পালমিরা ও রিজাফার মধ্যবর্তী সিরিয়ার  মরুভূমি গ্রাম উর্দ এ তিনি জন্মগ্রহণ করেন। তিনি ১২৩৯ সালের পূর্বের কোনো এক সময়ে দামেস্কে এসেছিলেন, যেখানে তিনি একজন প্রকৌশলী ও জ্যামিতির শিক্ষক হিসাবে কাজ করেছিলেন। এছাড়াও, হিমস শহরের আল-মালিক আল-মানসুর এর জন্য যন্ত্রও নির্মাণ করেছিলেন।\n১২৫৯ সালে, নাসিরুদ্দীন তুসী দ্বারা জিজ্ঞাসিত হবার পর হুলাগুর পৃষ্ঠপোষকতায় মারাঘা মানমন্দির প্রতিষ্ঠা করতে সহযোগিতা করার জন্য উত্তর-পূর্ব ইরানের মারাঘায় চলে আসেন। আল-উর্দির সবচেয়ে উল্লেখযোগ্য কাজগুলো হলো পর্যবেক্ষণমূলক যন্ত্রগুলোর উপর রচিত \"রিসালাত আল-রাদ\" গ্রন্থ ও তাত্ত্বিক জ্যোতির্বিজ্ঞানের উপর একটি কাজ \"কিতাব আল-হাইয়া (كتاب الهيئة)\"। ইবন আল শাতীর দ্বারা উদ্ধৃত, বার হেবরিউস ও কুতব আল-দীন আল-শীরাজির ওপর তার প্রভাব লক্ষ্য করা যায়।\nশহরের বাইরে মানমন্দির নির্মাণে আল উর্দি অবদান রেখেছিলেন। পাহাড়ের উপর নির্মিত মানমন্দিরটিতে খাবার পানি সরবরাহ করার জন্য বিশেষ যন্ত্র ও পানির চাকাও তৈরি করেছিলেন।\n১২৬১/২ খ্রিস্টাব্দে মানমন্দিরে ব্যবহৃত কিছু যন্ত্রও তিনি নির্মাণ করেছিলেন। মানমন্দিরে কাজ করা আল উর্দির ছেলে, তার পিতার কিতাব আল-হাইয়া এর একটি অনুলিপি তৈরি করেছিলেন এবং ১২৭৯ সালে একটি আকাশসংক্রান্ত গ্লোবও তৈরি করেছিলেন।\nআল-উর্দি ত্রয়োদশ ও চতুর্দশ শতাব্দীর ইসলামী জ্যোতির্বিজ্ঞানীর দলের একজন সদস্য, যারা টলেমির আলমাগেস্টে উপস্থাপিত জ্যোতির্বিদ্যার মডেলের সমালোচনায় সক্রিয় ছিলেন।\nসালিবা (১৯৭৯) বডলিয়ান গ্রন্থাগারে আল-উর্দির কিতাব আল-হাইয়ার অনুলিপি শনাক্ত করেছিলেন, যেখানে মার্শ এর উপর ভিত্তি করে যুক্তি দিয়েছিলেন যে আল-উর্দির অবদান আল-তুসির পূর্ববর্তী সময়ের। অটো ই. নিউজেবাউয়ার যুক্তি দিয়েছিলেন যে ইবন আল-শাতীরের মাধ্যমে আল-উর্দির কাজ অবশ্যই ১৫শ শতাব্দীতে ইউরোপে গৃহীত হয়েছিল এবং শেষ পর্যন্ত কোপার্নিকাসের কাজকে প্রভাবিত করেছিল। অ্যাপোলোনিয়াসের উপপাদ্যের একটি এক্সটেনশন, বিশেষ করে এটি \"উর্দি লেমা\" হিসেবে প্রকাশ করে, যা জ্যোতির্বিদ্যা মডেলের একটি সমতুল্য উপকেন্দ্রের সাথে প্রতিস্থাপন করার অনুমতি দেয় এবং সমতুল্য বিন্দুর অর্ধেক দূরত্বে কেন্দ্রীভূত হয়ে স্থানান্তরিত হয়।\n\n\n== তথ্যসূত্র ==\n\n\n== আরও পড়ুন ==\nজর্জ সালিবা (১৯৭৯). \"The First Non-Ptolemaic Astronomy at the Maraghah School\", Isis 70 (4), p. 571-576.\nজর্জ সালিবা (১৯৯০). The Astronomical Work of Mu'ayyad al-Din al-'Urdi (d. 1266): A Thirteenth Century Reform of Ptolemaic Astronomy, Markaz dirasat al-Wahda al-'Arabiya, Beirut."}