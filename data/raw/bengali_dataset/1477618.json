{"pageid": 1477618, "title": "অ্যালেক্স ওয়াইজ", "url": "https://bn.wikipedia.org/wiki?curid=1477618", "content": "অ্যালেক্স ওয়াইজ (ইংরেজি: Alex Wise; জন্ম: ১৭ আগস্ট ২০০০) হলেন একজন ব্রিটিশ তীরন্দাজ, যিনি গ্রেট ব্রিটেনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nওয়াইজ গ্রেট ব্রিটেনের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nঅ্যালেক্স ওয়াইজ ২০০০ সালের ১৭ই আগস্ট তারিখে গ্রেট ব্রিটেনের নিউক্যাসেল আপন টাইমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nওয়াইজ গ্রেট ব্রিটেনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৯টি ১০ পয়েন্ট অর্জন করে সর্বমোট ৬৬৪ পয়েন্ট নিয়ে তিনি ২৭তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৮তম স্থান অধিকারী চীনের লি চংইউয়ানের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে বাপ্তিস্ত আদিসের কাছে ৭–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি কনর হল এবং টম হলের সাথে ব্রিটিশ দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭২টি ১০ পয়েন্ট অর্জন করে সর্বমোট ১৯৬১ পয়েন্ট নিয়ে ১২তম স্থান অধিকার করেছিল। অতঃপর প্রাথমিক পর্বে তারা চীনা তাইপেইয়ের কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে অ্যালেক্স ওয়াইজ (ইংরেজি)"}