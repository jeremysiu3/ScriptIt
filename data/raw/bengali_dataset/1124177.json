{"pageid": 1124177, "title": "শারীরিক কারণে গর্ভপাত", "url": "https://bn.wikipedia.org/wiki?curid=1124177", "content": "শারীরিক কারণে গর্ভপাত ('টার্মিনেশন ফর মেডিক্যাল রিজন' বা 'টিএফএমআর') হল প্রাণনাশক ভ্রূণের অস্বাভাবিকতার ক্ষেত্রে গর্ভ সমাপ্তি। আয়ারল্যান্ডে এই নামে একটি প্রচারাভিযান এবং সহায়তা গোষ্ঠী তৈরি হয়েছিল যারা আয়ারল্যান্ডের আইন পরিবর্তন করতে অনুমতি দেওয়ার জন্য আবেদন করেছিল। আমান্ডা মেলেট (মেলেট বনাম আয়ারল্যান্ড) এই গোষ্ঠীর প্রতিষ্ঠাতা সদস্য।\n\n\n== প্রচারণা ==\nযে মহিলাদের গর্ভে প্রাণনাশক অস্বাভাবিক ভ্রূণের উপস্থিতি অনুভব করা গেছে তাদের জন্য এই গোষ্ঠী আরও ভাল পরিষেবা দিতে প্রচারণা চালায়। ২০১৬ সালে তারা শোকার্ত পিতামাতার জন্য শোক মুক্তিতে সাহায্য করার বিষয়ে আইরিশ সরকারের নতুন নির্দেশিকাকে স্বাগত জানিয়েছিল।\n\n\n== রাজনীতিবিদদের সঙ্গে প্রাথমিক বৈঠক ==\n২০১২ সালের এপ্রিল মাসে, টিএফএমআর আইরিশ আইনসভার নিম্নকক্ষের সদস্য এবং উচ্চকক্ষের সদস্যদের ২৫ জনের একটি দলের সাথে দেখা করেছিল। দলটি তদন্ত করছিল কীভাবে এ, বি এবং সি বনাম আয়ারল্যান্ড মামলায় ইউরোপীয় মানবাধিকার আদালতের রায়ের উত্তর দেওয়া যায়। টিএফএমআর এর উদ্দেশ্য ছিল আয়ারল্যান্ডের গর্ভপাত আইনে পরিবর্তনের জন্য প্রার্থনা করা।  আইনসভার সদস্য রোনান মুলেন এই বৈঠকে উপস্থিত ছিলেন। তিনি তাদের কারণের প্রতি সহানুভূতিশীল ছিলেন না, তিনি জানতে চাইছিলেন তাদের আসল আলোচ্যসূচি কি। পরে তিনি নারীদের প্রতি অভব্য আচরণের কথা অস্বীকার করেন।\n\n\n== গর্ভাবস্থায় জীবন সুরক্ষা আইন ২০১৩ ==\n\nগর্ভাবস্থায় জীবন সুরক্ষা আইন ২০১৩ নিয়ে বিতর্ক চলাকালীন, টিএফএমআর গোষ্ঠী প্রাণনাশক অস্বাভাবিক ভ্রূণের ক্ষেত্রে গর্ভাবস্থা সমাপ্তিকে ব্যতিক্রম হিসেবে ধরে অনুমতি দেওয়ার জন্য আবেদন জানায়, কিন্তু তাওইসেচ (আয়ারল্যান্ডের প্রধানমন্ত্রী এবং সরকার প্রধান) এন্ডা কেনি দাবি করেন যে এটি অন্তর্ভুক্ত করা অসাংবিধানিক হবে।\n\n\n== নাগরিক পরিষদ ==\n\n২০১৬ সালে আয়ারল্যান্ড সরকার আয়ারল্যান্ডের গর্ভপাত আইন নিয়ে আলোচনা করার জন্য একটি নাগরিক পরিষদ স্থাপন করে। টিএফএমআর অষ্টম সংশোধনী বাতিল করার প্রার্থনা জানায় এবং ফৌজদারি আইন থেকে গর্ভপাত অপসারণের আহ্বান জানিয়ে একটি আর্জি দাখিল করে।\nতাদের নাগরিক পরিষদে উপস্থিত হওয়ার জন্য আমন্ত্রণ জানানো হয়নি। প্রাণনাশক অস্বাভাবিক ভ্রূণ নির্ণয় করা গেছে এমন শিশুদের পিতামাতার জন্য একটি অনুরূপ সমর্থন / প্রচারণা গোষ্ঠী ছিল এভরি লাইফ কাউন্টস। কিন্তু তারা আয়ারল্যান্ডের গর্ভপাত আইন পরিবর্তনের বিরোধী ছিল। তাদের আমন্ত্রণ জানানো হয়েছিল।\n\n\n== আরও দেখুন ==\nআয়ারল্যান্ড প্রজাতন্ত্রে গর্ভপাত\nডি বনাম আয়ারল্যান্ড\nশ্রীমতী ডি\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nটেমপ্লেট:Abortion in the Republic of Ireland"}