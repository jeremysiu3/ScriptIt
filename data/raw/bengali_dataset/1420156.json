{"pageid": 1420156, "title": "ক্লাব দেপোর্তিভো ওলিম্পিয়া", "url": "https://bn.wikipedia.org/wiki?curid=1420156", "content": "ক্লাব দেপোর্তিভো ওলিম্পিয়া (স্পেনীয়: C.D. Olimpia; সাধারণত সিডি ওলিম্পিয়া এবং সংক্ষেপে ওলিম্পিয়া নামে পরিচিত) হচ্ছে তেগুসিগালপা ভিত্তিক একটি হন্ডুরীয় পেশাদার ফুটবল ক্লাব। এই ক্লাবটি বর্তমানে হন্ডুরাসের শীর্ষ স্তরের ফুটবল লিগ হন্ডুরাস জাতীয় পেশাদার ফুটবল লিগে প্রতিযোগিতা করে। এই ক্লাবটি ১৯১২ সালের ১২ই জুন তারিখে প্রতিষ্ঠিত হয়েছে। ৩৫,০০০ ধারণক্ষমতাবিশিষ্ট চেলাতো উকলেস জাতীয় স্টেডিয়ামে লস লেওনেস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন আর্জেন্টিনীয় সাবেক ফুটবল খেলোয়াড় পেদ্রো ত্রোয়লিও এবং মালিকানার দায়িত্ব পালন করছেন তেলেভিসেন্ত্রো। বর্তমানে হন্ডুরীয় আক্রমণভাগের খেলোয়াড় জেরি বেংটসন এই ক্লাবের অধিনায়কের দায়িত্ব পালন করছেন। ওলিম্পিয়া হচ্ছে হন্ডুরাস জাতীয় পেশাদার ফুটবল লিগের বর্তমান চ্যাম্পিয়ন, যারা ২০২২–২৩ মৌসুমে ক্লাবের ইতিহাসে ৩৬তম বারের মতো শিরোপা জয়লাভ করেছিল।\nঘরোয়া ফুটবলে, ওলিম্পিয়া এপর্যন্ত ২১টি শিরোপা জয়লাভ করেছে; যার মধ্যে সতেরোটি হন্ডুরাস জাতীয় পেশাদার ফুটবল লিগ, একটি হন্ডুরীয় সুপার কাপ এবং তিনটি হন্ডুরীয় কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ৬টি শিরোপা জয়লাভ করেছে; যার মধ্যে দুইটি কনকাকাফ চ্যাম্পিয়নস কাপ, দুইটি কনকাকাফ লিগ এবং দুইটি ইউএনসিএএফ ইন্টারক্লাব কাপ শিরোপা রয়েছে। গেরমান মেহিয়া, এন্দ্রিক মেনহিভার, জনাথন পাস, মাইকেল চিরিনোস এবং হোসে পিন্তোর মতো খেলোয়াড়গণ ওলিম্পিয়ার জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nটেমপ্লেট:হন্ডুরাস জাতীয় পেশাদার ফুটবল লিগ"}