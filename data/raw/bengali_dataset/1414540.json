{"pageid": 1414540, "title": "এনএক্সটি: নিউ ইয়ার'স ইভিল (২০২২)", "url": "https://bn.wikipedia.org/wiki?curid=1414540", "content": "এনএক্সটি: নিউ ইয়ার'স ইভিল একটি পেশাদার কুস্তি টেলিভিশন বিশেষ অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করেছে; এটি মূলত ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটির বিশেষ পর্ব হিসেবে সরাসরি সম্প্রচার করা হয়েছে। এটি এনএক্সটি: নিউ ইয়ার'স ইভিল কালানুক্রমিকের অধীনে প্রচারিত দ্বিতীয় অনুষ্ঠান ছিল। এই অনুষ্ঠানটি ২০২২ সালের ৪ঠা জানুয়ারি তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে অনুষ্ঠিত হয়েছে।\nএই অনুষ্ঠানে সর্বমোট চারটি ম্যাচ অনুষ্ঠিত হয়েছে। এই অনুষ্ঠানের সর্বশেষ ম্যাচে ব্রন ব্রেকার এনএক্সটি চ্যাম্পিয়নশিপ ম্যাচে টমাসো চিয়াম্পাকে পরাজিত করেছে। অন্যান্য শীর্ষস্থানীয় ম্যাচে, ম্যান্ডি রোজ এনএক্সটি নারী চ্যাম্পিয়নশিপের জন্য আয়োজিত ট্রিপল থ্রেট ম্যাচে কোরা জেড ও রাকেল গন্সালেসকে এবং এনএক্সটি উত্তর আমেরিকান চ্যাম্পিয়নশিপ ও এনএক্সটি ক্রুজারওয়েট চ্যাম্পিয়নশিপ একত্রীকরণ ম্যাচে কারমেলো হেইস রডরিক স্ট্রংকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটির পূর্ববর্তী পর্বগুলোতে প্রদর্শন করা হয়েছে।\n\n\n== পটভূমি ==\n১৯৯৯ সালের ২৭শে ডিসেম্বর তারিখে প্রাক্তন পেশাদার কুস্তি সংস্থা ওয়ার্ল্ড চ্যাম্পিয়নশিপ রেসলিং (ডাব্লিউসিডাব্লিউ) নতুন বছরের বিষয়বস্তুযুক্ত একটি টেলিভিশন বিশেষ অনুষ্ঠান তৈরি করেছিল, যার শিরোনাম ছিল নিউ ইয়ার'স ইভিল; অনুষ্ঠানটি টিএনটিতে সম্প্রচারিত ডাব্লিউসিডাব্লিউর অন্যতম প্রধান অনুষ্ঠান ছিল, যা মানডে নাইট্রোর একটি বিশেষ পর্ব হিসেবে প্রচারিত হয়েছিল। এটি ডাব্লিউসিডাব্লিউ দ্বারা প্রযোজিত একমাত্র নিউ ইয়ার'স ইভিল অনুষ্ঠান ছিল। অতঃপর ২০০১ সালের মার্চ মাসে, সংস্থাটি ডাব্লিউডাব্লিউই দ্বারা অধিগ্রহণ করা হয়েছিল, উক্ত সময় ডাব্লিউডাব্লিউই ওয়ার্ল্ড রেসলিং ফেডারেশন (ডাব্লিউডাব্লিউএফ; ২০০২ সালের মে মাসে ডাব্লিউডাব্লিউই নামকরণ করা হয়েছে) নামে পরিচিত ছিল। ডাব্লিউসিডাব্লিউ দ্বারা আয়োজিত অনুষ্ঠানটির ২১ বছর পর ২০২০ সালের ৬ই ডিসেম্বর তারিখে, ডাব্লিউডাব্লিউই ঘোষণা করে যে, ইউএসএ নেটওয়ার্কে সম্প্রচারিত এনএক্সটির একটি বিশেষ পর্ব হিসেবে ২০২১ সালের ৬ই জানুয়ারি তারিখে তারা তাদের উন্নয়নমূলক ব্র্যান্ড এনএক্সটির জন্য নিউ ইয়ার'স ইভিল পুনরুজ্জীবিত করবে। এই বিশেষ অনুষ্ঠানের পূর্বে, ডাব্লিউডাব্লিউইর পূর্ববর্তী নববর্ষের বিষয়বস্তুযুক্ত প্রতি-দর্শনে-পরিশোধ অনুষ্ঠানটি ছিল নিউ ইয়ার'স রেভোলুশন, যা ২০০৫ থেকে ২০০৭ সাল পর্যন্ত অনুষ্ঠিত হয়েছিল।\n২০২২ সালের এই অনুষ্ঠানটি এনএক্সটি: নিউ ইয়ার'স ইভিল কালানুক্রমিকের দ্বিতীয় অনুষ্ঠান ছিল, যা ৪ঠা জানুয়ারি তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে আয়োজন করার জন্য নির্ধারণ করা হয়েছিল। এই অনুষ্ঠানটি ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটির বিশেষ পর্ব হিসেবে মার্কিন যুক্তরাষ্ট্রে ইউএসএ নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)"}