{"pageid": 1383112, "title": "আব্দুল বায়েস", "url": "https://bn.wikipedia.org/wiki?curid=1383112", "content": "আব্দুল বায়েস (জন্ম: ১৯৪৯) একজন বাংলাদেশি শিক্ষাবিদ। তিনি জাহাঙ্গীরনগর বিশ্ববিদ্যালয়ের উপাচার্য ছিলেন। এর আগে তিনি জাহাঙ্গীরনগর বিশ্ববিদ্যালয়ের অর্থনীতি বিভাগের অধ্যাপক ছিলেন।\n\n\n== প্রাথমিক জীবন ==\nআব্দুল বায়েস ১৯৪৯ সালে তৎকালীন পূর্ব পাকিস্তানের চাঁদপুরে জন্মগ্রহণ করেন। ঢাকা বিশ্ববিদ্যালয় থেকে অর্থনীতিতে স্নাতকোত্তর করার পর অস্ট্রেলিয়ান ন্যাশনাল ইউনিভার্সিটি এবং ইউনিভার্সিটি অব নিউ ইংল্যান্ড থেকে উচ্চতর ডিগ্রি অর্জন করেন।\n\n\n== কর্মজীবন ==\nআব্দুল বায়েস দীর্ঘকাল শিক্ষকতা করেছেন। ১৯৭৫ সালে জাবিতে শিক্ষক হিসেবে যোগদেন। তিনি জাহাঙ্গীরনগর বিশ্ববিদ্যালয়ের অর্থনীতির অধ্যাপক ছিলেন। ১৯৯৮ সালে ধর্ষণবিরোধী আন্দোলন ও ছাত্র ফি বাড়ানোর প্রতিবাদে আন্দোলনের কারণে সরকার তৎকালীন উপাচার্য আলাউদ্দিন আহমেদকে অপসারণ করলে সহ-উপাচার্য আবদুল বায়েস উপাচার্য হন। ২০০১ সালে সরকার তাকে অপসারণ করেন। অপসারিত হওয়ার পর তিনি পুনরায় জাহাঙ্গীরনগর বিশ্ববিদ্যালয়ের অর্থনীতির অধ্যাপক হিসেবে দায়িত্ব পালন করেন।\nতিনি বিশ্ববিদ্যালয়ের অনেক পদে অধিষ্ঠিত ছিলেন: ভাইস-চ্যান্সেলর, প্রো-ভাইস চ্যান্সেলর, কোষাধ্যক্ষ, সামাজিক বিজ্ঞান এবং বিজনেস স্টাডিজ অনুষদের ডিন, সিন্ডিকেট এবং সিনেট সদস্য।\nতিনি ইস্ট ওয়েস্ট ইউনিভার্সিটিতে খণ্ডকালীন শিক্ষক ছিলেন।\nবর্তমানে ব্রাকের গবেষণা ও মূল্যায়ন বিভাগের পরিচালকের দায়িত্ব পালন করছেন।\n\n\n== সাহিত্য চর্চা ==\nআব্দুল বায়েস অর্থনীতিসহ বিভিন্ন বিষয়শয়ে প্রায় ৪০টি গ্রন্থ রচনা করেছেন। আন্তর্জাতিক জার্নালে তার প্রবন্ধ প্রকাশিত হয়েছে। তিনি দেশের জাতীয় দৈনিকগুলোতে প্রবন্ধ-নিবন্ধ লিখে থাকেন।\n\n\n=== গ্রন্থ ===\nতার উল্লেখযোগ্য প্রকাশিত গ্রন্থের মধ্যে রয়েছে:\n\nরঙ্গরসে অর্থনীতি\nঅর্থনীতির রাজা অর্থনীতির প্রজা\nবিশ গেরামের গল্প\nউপাচার্য উপাখ্যান\nনন্দিত নগরে\n\n\n== আরও দেখুন ==\nজাহাঙ্গীরনগর বিশ্ববিদ্যালয়ের উপাচার্যবৃন্দের নামের তালিকা\n\n\n== তথ্যসূত্র =="}