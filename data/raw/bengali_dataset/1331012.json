{"pageid": 1331012, "title": "হামিদা বেগম", "url": "https://bn.wikipedia.org/wiki?curid=1331012", "content": "মোসাম্মৎ হামিদা বেগম বাংলাদেশ সিভিল সার্ভিসের একজন অবসরপ্রাপ্ত কর্মকর্তা যিনি সর্বশেষ পল্লী উন্নয়ন ও সমবায় বিভাগের সিনিয়র সচিব হিসেবে দায়িত্ব পালন করেন। ইতিপূর্বে তিনি পার্বত্য চট্টগ্রাম বিষয়ক মন্ত্রণালয়ের সচিব হিসেবে দায়িত্ব পালন করেন।\n\n\n== প্রাথমিক জীবন ==\nহামিদা নরসিংদী জেলায় জন্মগ্রহণ করেন। তিনি ঢাকা বিশ্ববিদ্যালয় থেকে লোকপ্রশাসন বিষয়ে স্নাতক (সম্মান) ও স্নাতকোত্তর ডিগ্রি অর্জন করেন। দেশ ও বিদেশে তিনি একাধিক প্রশিক্ষণ লাভ করেছেন।\n\n\n== কর্মজীবন ==\nহামিদা বেগম বিসিএস প্রশাসন ক্যাডারের কর্মকর্তা হিসেবে ১৯৯১ সালে সরকারি চাকরিতে যোগদান করেন। প্রশাসনের বিভিন্ন স্তরে তিনি কর্মরত ছিলেন। তিনি স্বাস্থ্য ও পরিবার কল্যাণ মন্ত্রণালয়ে সহকারী সচিব, গৃহায়ন ও গণপূর্ত মন্ত্রণালয় এবং মহিলা ও শিশু বিষয়ক মন্ত্রণালয়ে সিনিয়র সহকারী সচিব, বাংলাদেশ লোক-প্রশাসন প্রশিক্ষণ কেন্দ্র এবং বাংলাদেশ সিভিল সার্ভিস প্রশাসন একাডেমির পরিচালক, জনপ্রশাসন মন্ত্রণালয়ে যুগ্মসচিব এবং অতিরিক্ত সচিব হিসেবে জনপ্রশাসন মন্ত্রণালয়ে সংগঠন ও ব্যবস্থাপনা অনুবিভাগের প্রধানসহ বিভিন্ন দায়িত্ব পালন করেছেন।\n২০২১ সালের ফেব্রুয়ারি মাসে তিনি সচিব পদে পদোন্নতি লাভ করেন। তিনি পার্বত্য চট্টগ্রাম বিষয়ক মন্ত্রণালয়ে সচিব হিসেবে দায়িত্ব পালন করেছেন।\n২২ মে ২০২৩ সালে হামিদা বেগমকে স্থানীয় সরকার, পল্লী উন্নয়ন ও সমবায় মন্ত্রণালয়ের পল্লী উন্নয়ন ও সমবায় বিভাগের সচিব হিসেবে নিয়োগ দেয়া হয়।\n\n\n== তথ্যসূত্র =="}