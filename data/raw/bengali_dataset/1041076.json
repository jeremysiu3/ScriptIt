{"pageid": 1041076, "title": "জাহাঙ্গীরনগর বিশ্ববিদ্যালয় লেক", "url": "https://bn.wikipedia.org/wiki?curid=1041076", "content": "জাহাঙ্গীরনগর বিশ্ববিদ্যালয় লেক হলো ঢাকার সাভারে অবস্থিত জাহাঙ্গীরনগর বিশ্ববিদ্যালয়ের অভ্যন্তরে অবস্থিত কিছু লেকের সমষ্টি। এখানে ছোট-বড় মিলিয়ে প্রায় ২৬টি লেক রয়েছে। এই লেকগুলো হিমালয়ের উত্তরের দেশগুলো থেকে আগত অতিথি পাখির জন্য বিখ্যাত। বিশ্ববিদ্যালয়ের প্রাণিবিদ্যা বিভাগ সূত্র অনুসারে ১৯৮৬ সাল থেকে এখানে অতিথি পাখি আসা শুরু করে, প্রায় ১২৬টি দেশীয় ও ৬৯টি বিদেশি প্রজাতি মিলিয়ে মোট ১৯৫ প্রজাতির পাখি এই লেকসমূহে এসেছে। বিশ্ববিদ্যালয় প্রশাসন ও বাংলাদেশ সরকারপক্ষ থেকে লেকগুলোকে অতিথি পাখিদের অভায়রন্য ঘোষণা করা হয়েছে।\n\n\n== অবস্থান ==\nবিশ্ববিদ্যালয় ক্যাম্পাসে সর্বোচ্চ ২৬টি লেক থাকলেও, এদের মধ্যে ৪-৫টি লেক আকারে কিছুটা বড়, এখানে অতিথি পাখিদের আনাগোনা বেশি দেখা যায়। বড় লেকগুলো জাহানারা ইমাম ও প্রীতিলতা হল, প্রশাসনিক ভবন এবং মীর মশাররফ হোসেন হল সংলগ্ন এলাকায় দেখা যায়।\n\n\n== উল্লেখযোগ্য লেকসমূহ ==\nবিভিন্ন সূত্র লেকের সংখ্যা ১০টা, ১২টা বা ১৭টা বললেও, সর্বোচ্চ ২৬টি লেকের কথা জানা যায়। এদের মধ্যে উল্লেখযোগ্য লেকসমূহঃ\n\nজাহানারা ইমাম ও প্রীতিলতা হল সংলগ্ন লেক\nপ্রশাসনিক ভবন সংলগ্ন লেক\nমীর মশাররফ হোসেন হল সংলগ্ন লেক\nমনপুরা এলাকার লেক\nসুইমিংপুল এলাকার প্রভৃতি\nট্রান্সপোর্ট চত্বর সংলগ্ন লেক\n\n\n== অতিথি পাখির আগাগোনা ==\nবিশ্ববিদ্যালয়ের এই লেকটা মূলত অতিথি পাখির জন্য বিখ্যাত,  এখানে প্রতি বছর প্রায় ৩-৪ টি হাসঁ প্রজাতিসহ ২০ থেকে ২৫ প্রজাতির অতিথি পাখি এসে থাকে। পাখির সংখ্যা হিসাবে প্রায় ৫-৭ হাজার পাখি এসে থাকে। বাংলাদেশে আসা অতিথি পাখির ৮-১০ শতাংশ পাখি ক্যাম্পাসের এই সমস্ত লেকে আসে।\nএইজন্য বিভিন্ন জায়গা থেকে প্রচুর দর্শনার্থী আসে পাখি প্রদর্শন করতে। ২০০১ থেকে নিয়মিত দর্শনার্থীদের জন্য পাখি মেলা আয়োজন করে থাকে ক্যাম্পাস কর্তৃপক্ষ। ১৯৮৬ সালের দিকে জাহাঙ্গীরনগর বিশ্ববিদ্যালয়ের এই সমস্ত লেকে প্রায় ৯৮ প্রজাতির পাখি দেখা যেত।\nপ্রধানত হিমালয়ের উত্তরের দেশ সাইবেরিয়া, চীন, মঙ্গোলিয়া ও নেপাল, ভারত, জিনজিয়াং থেকে শীতকালে বেশি পরিমাণ পাখি বাংলাদেশের বিভিন্ন লেকে, আবার শীতকাল শেষে পাখিগুলো নিজের দেশে ফিরে যায়। অতিথি পাখিগুলো অক্টোবর থেকে মার্চ পর্যন্ত ক্যাম্পাসে অবস্থান করে। অতিথি পাখিদের মধ্যে খঞ্জনা, সরালি, পাতিতারা, পাতারিহাঁস, গয়ার, নোনাজোৎসা, লালমুড়ি, ধুপানি, সিন্ধু ঈগল, বামুনিয়া হাঁস, হুড হুড, বাড়িঘোরা ইত্যাদি উল্লেখযোগ্য।\n\n\n== লেকের সৌন্দর্য ==\nবিশ্ববিদ্যালয়ের লেকগুলোতে বিভিন্ন রকমের জলীয় ফুল দেখতে পাওয়া যায়, যার মধ্যে লাল শাপলা, রক্ত কমল শাপলা, পদ্মফুল প্রভৃতি ফুল দেখতে পাওয়া যায়। লেকের সৌন্দর্যে শিক্ষার্থীরা ও দর্শনার্থীরা বিহোমিত হয়ে ঘুরতে আসে ক্যাম্পাস লেকে, এবং নানা অনুষ্ঠান ও মেলার আয়োজন করে লেককে কেন্দ্র করে।\n\n\n== আরও দেখুন ==\nজাহাঙ্গীরনগর বিশ্ববিদ্যালয়\nমফিজ লেক, ইসলামী বিশ্ববিদ্যালয়\n\n\n== তথ্যসূত্র =="}