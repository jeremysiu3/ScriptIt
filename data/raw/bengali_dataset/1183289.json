{"pageid": 1183289, "title": "রুফুস (সফটওয়্যার)", "url": "https://bn.wikipedia.org/wiki?curid=1183289", "content": "রুফুস (ইংরেজি: Rufus; Reliable USB Formatting Utility, with Source ) মাইক্রোসফট উইন্ডোজের জন্য একটি মুক্ত ও উন্মুক্ত উৎসের পোর্টেবল অ্যাপ্লিকেশন যা বুটেবল ইউএসবি ফ্ল্যাশ ড্রাইভ বা লাইভ ইউএসবি ফরম্যাট এবং তৈরি করতে ব্যবহার করা হয়ে থাকে।\n\n\n== ইতিহাস ==\nরুফুস মূলত উইন্ডোজের জন্য থাকা এইচপি ইউএসবি ডিস্ক স্টোরেজ ফরম্যাট টুল সফটওয়্যারটির উন্মুক্ত উৎসের বিকল্প হিসেবে তৈরি করা হয়েছিল। যেটি প্রাথমিকভাবে ডস বুটেবল ইউএসবি ফ্ল্যাশ ড্রাইভ তৈরি করতে ব্যবহৃত হত।\nরুফুসের প্রথম আনুষ্ঠানিক প্রকাশ ১.০.৩ সংস্করণ (আগের সংস্করণগুলি শুধুমাত্র অভ্যন্তরীণ/আলফা ছিল) ৪ ডিসেম্বর ২০১১-এ মুক্তি পায়, যেটি শুধুমাত্র এমএস-ডস সমর্থন করত। সংস্করণ ১.০.৪ ফ্রিডস সমর্থন চালু করে এবং সংস্করণ ১.১.০ আইওএস ইমেজ সমর্থন চালু করে। ১.২.০ সংস্করণ পর্যন্ত দুটি পৃথক সংস্করণ সরবরাহ করা হয়েছিল, একটি এমএস-ডসের জন্য আরেকটি ফ্রিডসের জন্য। ইউইএফআই বুট সমর্থন ১.৩.২ সংস্করণ থেকে শুরু হয়েছিল, ১.৪.০ সংস্করণে ভিন্ন ভাষায় স্থানীয়করণ করা শুরু হয় এবং ২.০ সংস্করণে উইন্ডোজ টু গো চালু করা হয়েছিল। উইন্ডোজ এক্সপি এবং ভিস্তার সাথে সামঞ্জস্যপূর্ণ শেষ সংস্করণটি হল ২.১৮।\n\n\n== তথ্যসূত্র =="}