{"pageid": 1188060, "title": "বেঙ্গল ন্যাচারাল হিস্ট্রি মিউজিয়াম", "url": "https://bn.wikipedia.org/wiki?curid=1188060", "content": "বেঙ্গল ন্যাচারাল হিস্ট্রি মিউজিয়াম হল পশ্চিমবঙ্গের দার্জিলিং-এর একটি যাদুঘর, যেটিতে প্রচুর প্রাকৃতিক নিদর্শন এবং জীবাশ্ম রয়েছে। জাদুঘরটিতে ১১০ টি প্রজাতির ডিম, ৩৫ টি প্রজাতির সাপ এবং ৫৭ টি প্রজাতির মাছ সহ ৪০০ প্রজাতির পাখির ৮২০ টি নমুনা রয়েছে।\n\n\n== ইতিহাস ==\nবেঙ্গল ন্যাচারাল হিস্ট্রি মিউজিয়ামটি ১৯০৩ সালে ভারতের তৎকালীন গভর্নর-জেনারেল জর্জ ন্যাথানিয়েল কার্জনের নির্দেশে লয়েড বোটানিক্যাল গার্ডেনের প্রাঙ্গনে একটি ছোট জাদুঘর হিসাবে প্রতিষ্ঠিত হয়েছিল। ক্রমবর্ধমান দর্শনার্থী ও ক্রমবর্ধমান সংগ্রহের কারণে, জাদুঘরটি ১৯১৫ সালে তার বর্তমান অবস্থানে স্থানান্তরিত হয়েছিল এবং বেঙ্গল ন্যাচারাল হিস্ট্রি মিউজিয়াম ১৯২৩ সালে আনুষ্ঠানিকভাবে গঠিত হয়। প্রাথমিকভাবে জাদুঘরটি ১৯২৩ সাল থেকে ১৯৭৬ সাল পর্যন্ত বেঙ্গল ন্যাচারাল মিউজিয়াম সোসাইটি দ্বারা পরিচালিত হয়েছিল। পরে এটি পশ্চিমবঙ্গ বন বিভাগের কাছে হস্তান্তর করা হয়েছিল।\n\n\n== তথ্যসূত্র =="}