{"pageid": 1014490, "title": "বিজয়নগর জেলা", "url": "https://bn.wikipedia.org/wiki?curid=1014490", "content": "বিজয়নগর জেলা দক্ষিণ ভারতের কর্ণাটক রাজ্যের একটি জেলা৷ এটি কর্ণাটকের উত্তর-পূর্ব অঞ্চলে কল্যাণ কর্ণাটক অঞ্চলের দক্ষিণাংশে অবস্থিত৷ কর্ণাটক সরকার ২০২০ খ্রিস্টাব্দে পূর্বতন বেল্লারী জেলা থেকে রাজ্যের ৩১ তম জেলা রূপে এই জেলাটি গঠন করে৷ \nএটি কর্ণাটের পূর্বতন রাজধানী বিজয়নগরের নামে সমর্পিত৷ বর্তমানে হাম্পি শহরে রয়েছে বিজয়নগর সাম্রাজ্যের বহু স্থাপত্য নিদর্শন৷ ইউনেস্কো বিশ্ব ঐতিহ্যবাহী স্থানগুলির মধ্যে বিরূপাক্ষ মন্দিরটি রয়েছে এই জেলাতেই৷\n\n\n== ইতিহাস ==\nএই জেলাটি ছিল ঐতিহাসিক বিজয়নগর সাম্রাজ্যের অন্তর্গত। জেলাটিতে রয়েছে বহু ইতিহাস প্রসিদ্ধ স্থান ও স্থাপত্য।\nভারতে ব্রিটিশ শাসন চলাকালীন এটি ছিল মাদ্রাজ প্রেসিডেন্সির অন্তর্ভুক্ত। ভারতের স্বাধীনতা লাভের পর ভারতীয় রাজ্য গঠন শুরু হলে তথা ১৯৫৩ খ্রিস্টাব্দে অন্ধ্রপ্রদেশ রাজ্য গঠিত হলে বেল্লারী মহীশূর রাজ্যের একটি জেলাতে পরিণত হয়। বর্তমানে এটি কর্ণাটক রাজ্যের কল্যাণ কর্ণাটক অঞ্চলে অবস্থিত।\n২০২০ খ্রিস্টাব্দে পূর্বতন বেল্লারী জেলার ছয়টি তালুক একত্রিত করে কর্নাটকের ৩১ তম জেলা হিসেবে বিজয়নগর জেলা আত্মপ্রকাশ করে। বি. এস. ইয়েদুরাপ্পা সরকার ঐ বছরই ১৮ নভেম্বর তারিখে নতুন এই জেলার বিজ্ঞপ্তি প্রকাশ করেন।\n\n\n== প্রশাসন ==\nবিজয়নগর জেলার জেলা সদরটি হোসপেট শহরে অবস্থিত। জেলা টি তে রয়েছে ৬ টি তালুক এবং ১৮ টি হোব্লি বা গ্রাম পঞ্চায়েতসমষ্টি। ৬ টি তালুক হল যথাক্রমে হোসপেট,হরপ্পানহাল্লি, কুড়লিগি,  হূবিনা হড়গলি, হগরিবোম্মনহাল্লি ও কোট্টুরু\n\n\n== লোকসভা ও বিধানসভা ==\nবিজয়নগর জেলাটি বেল্লারী ও দাবণগেরে লোকসভা কেন্দ্রের অন্তর্গত।\n\nহড়গলি বিধানসভা কেন্দ্র \nএই বিধানসভা কেন্দ্রটি কর্ণাটক রাজ্যের বিধানসভা কেন্দ্রগুলির মধ্যে ৮৮ নং বিধানসভা কেন্দ্র৷ এটি তপসিলী জাতিদের জন্য সংরক্ষিত আসন৷\n\nহগরিবোম্মানহাল্লি বিধানসভা কেন্দ্র \nএই বিধানসভা কেন্দ্রটি কর্ণাটক রাজ্যের বিধানসভা কেন্দ্রগুলির মধ্যে ৮৯ নং বিধানসভা কেন্দ্র৷ এটি তপসিলী জাতিদের জন্য সংরক্ষিত আসন।\n\nবিজয়নগর বিধানসভা কেন্দ্র \nএই বিধানসভা কেন্দ্রটি কর্ণাটক রাজ্যের বিধানসভা কেন্দ্রগুলির মধ্যে ৯০ নং বিধানসভা কেন্দ্র৷ এটি একটি অসংরক্ষিত আসন৷\n\nকুড়লিগি বিধানসভা কেন্দ্র \nএই বিধানসভা কেন্দ্রটি কর্ণাটক রাজ্যের বিধানসভা কেন্দ্রগুলির মধ্যে ৯৬ নং বিধানসভা কেন্দ্র। এটি তপসিলী উপজাতিদের জন্য সংরক্ষিত আসন।\n\nহরপ্পানহাল্লি বিধানসভা কেন্দ্র \nএই বিধানসভা কেন্দ্রটি কর্ণাটক রাজ্যের বিধানসভা কেন্দ্রগুলির মধ্যে ১০৪ নং বিধানসভা কেন্দ্র। এটি একটি অসংরক্ষিত আসন৷\n\n\n== তথ্যসূত্র =="}