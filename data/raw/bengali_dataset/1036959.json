{"pageid": 1036959, "title": "রাষ্ট্রদ্রোহিতায় প্ররোচণা", "url": "https://bn.wikipedia.org/wiki?curid=1036959", "content": "রাষ্ট্রদ্রোহিতায় প্ররোচণা এক ধরনের অপরাধ যাতে অপরাধী জ্ঞাতসারে তার কথা, রচনা বা আচরণের মাধ্যমে ঘৃণা, অসন্তোষ বা অবাধ্যতা সৃষ্টির মাধ্যমে কোনও বৈধ সরকার বা কর্তৃপক্ষকে উৎখাত বা ধ্বংস করার উদ্দেশ্যে কোনও গোলযোগ, বিশৃঙ্খলা, গণবিদ্রোহ, গণ-অভ্যুত্থান বা সহিংস কর্মকাণ্ড ঘটাতে সাধারণ জনগণকে উস্কানি দেয়, উৎসাহিত করে, উত্তেজিত করে বা প্ররোচিত করে। যেহেতু এটি সরকার বা রাষ্ট্রের বিরুদ্ধে সংগঠিত হওয়াতেই সীমাবদ্ধ, প্রত্যক্ষভাবে সরকার উৎখাতের কর্মকাণ্ডে অংশগ্রহণ নয়, তাই এটি অপেক্ষাকৃত গুরুতর অপরাধ রাষ্ট্রদ্রোহিতার চেয়ে এক ধাপ নিচের একটি অপরাধ হিসেবে গণ্য হয়। রাষ্ট্রদ্রোহিতায় প্ররোচণার শাস্তি দেশভেদে ভিন্ন হয়ে থাকে। তবে বহু বছরের এমনকি যাবজ্জীবন কারাদণ্ড প্রদান করা হতে পারে।\nমার্কিন যুক্তরাষ্ট্রে কোনও বিশেষ পতাকা প্রদর্শন, কিংবা কোনও বিশেষ আন্দোলন যেমন শ্রমিক সংঘবাদ, নৈরাজ্যবাদ বা সাম্যবাদের পক্ষে প্রচারণা চালানোকে কখনও কখনও রাষ্ট্রদ্রোহিতায় প্ররোচণা হিসেবে ঘোষণা করা হয়েছে। তবে সাম্প্রতিককালে দেশটির আদালতগুলিতে রাষ্ট্রদ্রোহিতায় প্ররোচণার অপরাধে কাউকে অভিযুক্ত করার আগে বেশ কিছু শর্তে উত্তীর্ণ হওয়ার পক্ষে মত দিয়েছে, যাতে মতপ্রকাশের অধিকার সংক্রান্ত সাংবিধানিক প্রতিশ্রুতিগুলি যেন খর্ব না হয়।\n\n\n== তথ্যসূত্র =="}