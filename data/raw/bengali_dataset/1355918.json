{"pageid": 1355918, "title": "কাওয়া ছড়ি", "url": "https://bn.wikipedia.org/wiki?curid=1355918", "content": "কাওয়া ছড়ি(বৈজ্ঞানিক নাম: Euploea mulciber (Cramer)) প্রজাতি নিমফ্যালিডি (Nymphalidae) গোত্র ও 'ডানায়িনি' (Danainae) উপ-গোত্রের অন্তর্ভুক্ত মাঝারীর চেয়ে বড় মাপের প্রজাপতি। ভারতএ বন্যপ্রাণ সংরক্ষণ আইন অনুসারে এই প্রজাতি তফ্‌সিল ৪ এর তালিকার অন্তর্ভুক্ত।\n\n\n== আকার ==\nপ্রসারিত অবস্থায় কাওয়া ছড়ির ডানার আকার ৯০-১০০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত পেল কাওয়া ছড়ি এর উপপ্রজাতি হল-\n\nEuploea mulciber mulciber (Cramer, [1777]) – Bengal Striped Blue Crow\nEuploea mulciber kalinga (Doherty, 1886) – Kalinga Striped Blue Crow\n\n\n== বিস্তার ==\nএই প্রজাতি ভারত এর হিমাচল প্রদেশ থেকে অরুণাচল প্রদেশ পর্যন্ত, নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল চকচকে কালো, সামনের ডানা চকচকে নীল আঁশে ছাওয়া এবং ডিসকাল, সাবটার্মিনাল ও টার্মিনাল অংশে ছোট, ফ্যাকাশে নীল ছোপ দ্বারা চিত্রিত। সেল এর শেষ প্রান্তেও অনুরূপ একটি ছোপ লক্ষ্য করা যায়।\nপিছনের ডানা দাগ-ছোপহীন। ডানার শীর্ষভাগের অর্ধ (epical half) ধূসর আঁশে ছাওয়া ও সেল এ বিশেষ প্রকারের আঁশের (specialized scales) ছোট হলদে পটি (patch) বর্তমান।\nডানার নিম্নতল কালচে বাদামী অথবা খয়েরী এবং উভয় ডানাতে ছোট সাদা টার্মিনাল ছোপের সারি ও অসংলগ্ন ভাবে কিছু অনুরূপ ছোপ চোখে পড়ে।\n\n\n=== স্ত্রী ===\nডানার উপরিতল কালচে বাদামী ও সামনের ডানা ছোট এবং সীমিত অংশে (ডিসকাল ও পোস্ট ডিসকাল অংশে) চকচকে নীল আঁশে ছাওয়া। সামনের ডানার ডিসকাল, সাবটার্মিনাল ও টার্মিনাল ছোপগুলি পুরুষ প্রকারের মত, তবে সাদা বর্ণের।\nপিছনের ডানা কালচে বাদামী ও সরু, সাদা রেখা (streak) দ্বারা চিত্রিত। উক্ত রেখা অথবা দাগগুলি ডানার গোড়া অথবা বেস ও সেল এর প্রান্তভাগ থেকে উৎপন্ন হয়ে টার্মিনাল সাদা ছোপ সারির ছোপগুলির অভিমুখী, তবে ছোপগুলির থেকে কিছুটা দূরে শেষ হয়ে গেছে। সেল লম্বা সাদা রেখা অথবা দাগ যুক্ত।\nএই প্রজাতির দক্ষিণ ভারতীয় রূপে (Euploea mulciber kalinga), পুরুষদের সামনের ডানার উপরিতলের ছোট ছোপগুলি সাদা। স্ত্রী প্রকারে পিছনের ডানার উপরিতলে সেলে কোনো দাগ দেখা যায় না।\n\n\n== আচরণ ==\nCrow প্রজাতিদের মধ্যে কাওয়াদের পর ভারতে সবচেয়ে বেশী অঞ্চলে বিস্তার যুক্ত সদস্য হল এই কাওয়া ছড়ি। আসাম ও পশ্চিমবঙ্গে এদের ভালই দর্শন মেলে পার্বত্য অঞ্চলে ও সমতলে। এই প্রজাতির উড়ান অন্যান্য Crowদের মতনই দুর্বল এবং ডানা ভাসিয়ে উড়ে বেড়ায়। আচরনের দিক দিয়ে এরা অন্যান্য Crowদের সাথে সামঞ্জস্যপূর্ন। তবে এই কাওয়া ছড়ি রা একমাত্র Euploea সদস্য যার স্ত্রী-পুরুষ প্রকার সম্পূর্ণ ভাবে আলাদা। বিন্দি খয়ের এবং প্যাপিলিও প্যারাডক্সা এই প্রজাতিকে অনুকরণ করে।\nমূলত জঙ্গঁলাবৃত অঞ্চল ও তার পরিধির মধ্যে সমতল ভূমিতে এবং পার্বত্য অঞ্চলে ২৫০০মিটার উচ্চতা পর্যন্ত এদের বিচরন লক্ষ্য করা যায়। পুরুষ প্রকারদের রোদ পোহাতে ও মাড পাডল করতে দেখা যায়, স্ত্রী প্রকার অপেক্ষাকৃত নিচু দিয়ে ঝোপঝাড়ের উপর উড়ে বেড়ায়। এই প্রজাতি ফুলের মধ্য পান করে এবং পরিযায়ীতায় অভ্যস্ত। সাধারনত ফেব্রুয়ারি থেকে ডিসেম্বর উপযুক্ত পরিবেশে এদের দর্শন পাওয়া যায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}