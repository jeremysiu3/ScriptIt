{"pageid": 1506067, "title": "বাঁশবেড়িয়া কুম্ভ মেলা", "url": "https://bn.wikipedia.org/wiki?curid=1506067", "content": "বাঁশবেড়িয়া কুম্ভ মেলা, যা বাঁশবেড়িয়া ত্রিবেণী সঙ্গম কুম্ভ মেলা নামেও পরিচিত, এটি হিন্দুধর্মের সঙ্গে সম্পর্কিত একটি মেলা বা ধর্মীয় সমাবেশ। এই মেলা ভারতের পশ্চিমবঙ্গ রাজ্যের বাঁশবেড়িয়া শহরে ত্রিবেণী সঙ্গমে অনুষ্ঠিত হয়, যেখানে হুগলি, সরস্বতী এবং যমুনা নদীর মিলন ঘটে।\n\n\n== ইতিহাস ==\nত্রিবেণী, হুগলি জেলার বাঁশবেড়িয়ার একটি ঐতিহাসিক ও তীর্থস্থান, যা গঙ্গা, যমুনা ও সরস্বতী নদীর মিলনস্থল হিসেবে পরিচিত। এখানে মাঘ সংক্রান্তি উপলক্ষে কুম্ভমেলার আয়োজনের ঐতিহ্য বহু শতাব্দী ধরে বিদ্যমান ছিল। রঘুনন্দন ভট্টাচার্য্যের প্রায়শ্চিত্ত তত্ত্ব গ্রন্থে ত্রিবেণীকে দক্ষিণের প্রয়াগ নামে উল্লেখ করা হয়েছে। গঙ্গাসাগর মেলা শেষে সাধু-সন্তরা পদব্রজে এখানে এসে স্নান করতেন। সপ্তগ্রাম ও ত্রিবেণী শিক্ষা, সংস্কৃতি ও বাণিজ্যের কেন্দ্রস্থল ছিল। তবে মুসলিম শাসন ও ব্রিটিশ আমলে ত্রিবেণীর মন্দির ও তীর্থস্থান ধ্বংসপ্রাপ্ত হওয়ায় কুম্ভমেলার ঐতিহ্য বিলুপ্ত হয়ে যায়। ১৯৭৯ সালে গবেষক এলান মরিনিস তার অক্সফোর্ড বিশ্ববিদ্যালয়ের গবেষণাপত্রে সংক্রান্তিতে পবিত্র স্নানে কথা উল্লেখ করেন। বাংলা সাহিত্যেও এ মেলার কথা পাওয়া যায়। ৭০৩ বছর পর ২০২৩ সালে ত্রিবেণীতে পুনরায় কুম্ভমেলার আয়োজন করা হয়।\n\n\n== তথ্যসূত্র =="}