{"pageid": 127114, "title": "খেলে হাম জি জান সে", "url": "https://bn.wikipedia.org/wiki?curid=127114", "content": "খেলে হাম জি জান সে আশুতোষ গোয়ারিকার প্রোডাকসন্-এর একটি হিন্দী চলচ্চিত্র। ছবিটি পরিচালনা করছেন আশুতোষ গোয়ারিকর এবং মুখ্য ভূমিকায় অভিনয় করছেন অভিষেক বচ্চন ও দীপিকা পাড়ুকোন। মানিনী চ্যাটার্জী রচিত ডু অ্যান্ড ডাই উপন্যাস অবলম্বনে ছবিটির চিত্রনাট্য লিখেছেন পরিচালক আশুতোষ গোয়ারিকার। এই উপন্যাসটির পটভূমি হলো চট্টগ্রাম অস্ত্রাগার লুন্ঠন, ১৯৩০। ছবিটির অধিকাংশ চিত্রগ্রহণ হয়েছে গোয়া এবং মুম্বই-এ। ছবিটি বিশ্বজুড়ে মুক্তি পায় ৩-রা ডিসেম্বর ২০১০।\n\n\n== পটভূমি ==\n১৯৩০ সালের ব্রিটিশ ভারত; অবিভক্ত বাংলার চট্টগ্রাম নামে এক ছোট বন্দর শহর গর্জে উঠল ব্রিটিশ অপশাসন ও অত্যাচারের বিরুদ্ধে। একের পর এক নাশকতামূলক কর্মকাণ্ডে নড়ে গেল সাম্রাজ্যবাদী ব্রিটিশ শাসনের ভীত। ক্রমে ক্রমে সারা দেশে ছড়িয়ে পড়ল সেই বিদ্রোহের আগুন। ১৮ই এপ্রিল রাতে ৬৪ সদস্যের একটি বিপ্লবী দল বিভিন্ন জায়গায় যুগপৎ পাঁচটি আক্রমণের দ্বারা ত্রস্ত করে দিয়েছিল অত্যাচারী শাসক শ্রেনীকে। এই ৬৪ জনের মধ্যে ছিলেন ৫৬ জন সাহসী কিশোর, ৫ জন বিপ্লবী যুবা, ২ জন তরুনী এবং আদর্শবাদী স্বাধীনতা সংগ্রামী মাস্টারদা সূর্য সেন।\nখেলে হাম জি জান সে ছবিতে পরিচালক এই পটভূমিকাকে অত্যন্ত নিপুন ও সুচারু ভাবে ফুটিয়ে তুলেছেন। এই ছবিতে চট্টগ্রাম অভ্যুত্থানের প্রায় সমস্ত  ঘটনা চিত্রায়িত হয়েছে।\n\n\n== চরিত্র ==\nঅভিষেক বচ্চন - সূর্য সেন\nদীপিকা পাড়ুকোন - কল্পনা দত্ত\nবিশাখা সিংহ - প্রীতিলতা ওয়াদ্দেদার\nসিকান্দর খের - নির্মল সেন\nমনিন্দর সিং -  অনন্ত সিং\nফিরোজ ওয়াজিদ খান -  লোকনাথ বল\nশ্রেয়াস পান্ডিত - অম্বিকা চক্রবর্তী\nসম্রাট মুখার্জী - গণেশ ঘোষ\nআমিন গাজী - হরিপদ ভট্টাচার্য\nস্মিত শেঠ  -  জীবন ঘোষাল\nনীতিন প্রভাত  - হরিগোপাল বল\nনরেন্দ্র বিন্দ্রা  - রজতকুমার সেন\nরোহন পেইন্টর  - আনন্দ গুপ্ত\nপলাশ মুচ্চল  - সুবোধ রায় (ঝুঙ্কু)\nমোহসিন খান  - হিমাংশু সেন\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে খেলে হাম জি জান সে   (ইংরেজি)"}