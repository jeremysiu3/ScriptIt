{"pageid": 1359810, "title": "খলিল আহমদ কাসেমী", "url": "https://bn.wikipedia.org/wiki?curid=1359810", "content": "খলিল আহমদ কাসেমী (জন্ম: ১৫ ফেব্রুয়ারি ১৯৫৮) একজন বাংলাদেশী ইসলামি পণ্ডিত। তিনি দারুল উলুম হাটহাজারীর ৮ম মহাপরিচালক হিসেবে দায়িত্ব পালন করছেন।\n\n\n== প্রারম্ভিক জীবন ==\nখলিল আহমদ কাসেমী ১৯৫৮ সালের ১৫ ফেব্রুয়ারি চট্টগ্রামের হাটহাজারী উপজেলার আলীপুর গ্রামে জন্মগ্রহণ করেন। তার পিতার নাম হাফেজ ওমর। বংশপরম্পরায় তিনি হাটহাজারী মাদ্রাসার প্রতিষ্ঠাতা মহাপরিচালক হাবিবুল্লাহ কুরাইশির নাতি। দারুল উলুম হাটহাজারীতে তার প্রাথমিক শিক্ষাজীবনের সূচনা হয়। এখানে তিনি কাফিয়া শ্রেণি সম্পন্ন করে ভারতে চলে যান। তিনি ভারতের দারুল উলুম নয়ারহাটে ১ বছর, খাদেমুল ইসলাম হাপুরে ৪ বছর, দারুল উলুম দেওবন্দে তাফসির বিভাগসহ ৫ বছর এবং খাদেমুল ইসলাম হাপুরে ইফতা সম্পন্ন করেন।\n\n\n== কর্মজীবন ==\nশিক্ষাজীবন সমাপ্তির পর তিনি ভারতেই কর্মজীবনের সূচনা করেন। ২২ বছর পর দেশে ফিরে তিনি আল জামিয়াতুল ইসলামিয়া কাছেমুল উলুম চারিয়াতে যোগদান করেন। চারিয়া মাদ্রাসায় ১০ বছর শিক্ষকতা করার পর ২০২০ সালে তিনি দারুল উলুম হাটহাজারী মাদ্রাসায় যোগদান করেন। ইয়াহইয়া আলমপুরীর মৃত্যুর পর ২০২৩ সালের ৩ জুন তিনি দারুল উলুম হাটহাজারীর মহাপরিচালক মনোনীত হন। ২১ আগস্ট তিনি ইসলামী সম্মেলন সংস্থার সভাপতি নির্বাচিত হন।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}