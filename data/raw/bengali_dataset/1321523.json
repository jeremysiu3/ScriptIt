{"pageid": 1321523, "title": "রাজমা (ব্যাঞ্জন)", "url": "https://bn.wikipedia.org/wiki?curid=1321523", "content": "রাজমা (হিন্দি: राजमा, নেপালি: राजमा, উর্দু: راجما‎‎), রাজমাহ, রজমা বা লাল লোবিয়া নামেও পরিচিত, যা একটি নিরামিষ খাবার ও ভারতীয় উপমহাদেশে উদ্ভুত হয়েছিল এবং অনেক ভারতীয় পুরো মশলা সহ ঘন গ্রেভিতে লাল কিডনি মটরশুঁটির সমন্বয়ে গঠিত  ও সাধারণত ভাতের সাথে পরিবেশন করা হয়। এটি ভারত, নেপাল, বাংলাদেশ এবং পাকিস্তানের পাঞ্জাব প্রদেশে নিয়মিত খাদ্যের একটি অংশ। মেক্সিকো থেকে ভারতীয় উপমহাদেশে লাল কিডনি মটরশুঁটি আনার পর এই খাবারের বিকাশ ঘটে। রাজমা চাওয়াল কিডনি মটরশুঁটি সিদ্ধ ভাতের সাথে পরিবেশন করা হয়।\n\n\n== আঞ্চলিক ভিন্নতা ==\nরাজমা ভারতের উত্তরাঞ্চলীয় রাজ্যগুলির পাশাপাশি পাকিস্তান ও নেপালে একটি জনপ্রিয় খাবার।\nকিছু সেরা রাজমা উত্তর ভারতের রাজ্য হিমাচল প্রদেশ, উত্তরাখণ্ড এবং জম্মু ও কাশ্মীরের জম্মু অঞ্চলে জন্মে বলে জানা যায়। রাজমা চাওয়াল জম্মু ও কাশ্মীরের রামবন জেলার পীরাহ শহরে এবং জম্মু ও কাশ্মীরের ডোডা জেলার আসার/বাগগারে আনারদানা (ডালিম) এর চাটনির সাথে পরিবেশন করা একটি বিখ্যাত খাবার।\nআরও এগিয়ে গেলে, জম্মু প্রদেশের ভাদেরওয়াহ শহর থেকে অল্প দূরে ডোডা জেলার চিন্তা উপত্যকার রাজমা সবচেয়ে জনপ্রিয় বলে জানা যায়। এগুলি সমভূমিতে জন্মানো বেশিরভাগ রাজমার চেয়ে আকারে ছোট ও কিছুটা মিষ্টি স্বাদের হয়।\nরাজমা ও ভাতের সংমিশ্রণটি সাধারণত উত্তর ভারতীয় ও নেপালিদের একটি শীর্ষ প্রিয় খাবার হিসাবে তালিকাভুক্ত হয়। রাজমা ভারতে পেঁয়াজ, রসুন ও অনেক মশলা দিয়ে প্রস্তুত করা হয় এবং এটি নেপালের অন্যতম প্রধান খাবার।\nরাজমা মসলা ভারতের উত্তরাঞ্চলীয় রাজ্যগুলির পাশাপাশি পাকিস্তানেও একটি জনপ্রিয় খাবার। রাজমা মসলা রান্নার পাঞ্জাবি পদ্ধতি হল কিডনি মটরশুঁটিকে সারারাত পানিতে ভিজিয়ে রাখা এবং তারপরে কাটা পেঁয়াজ, টমেটো, আদা, রসুন, জিরা, ধনিয়া, হলুদ, গরম মশলা ও মরিচ গুঁড়ো সহ মশলা দিয়ে তৈরি ভুনা মশলা মিশ্রিত করা এবং সবশেষে প্রেসার কুকারে রান্না করা\n\n\n== তথ্যসূত্র =="}