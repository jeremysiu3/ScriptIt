{"pageid": 1186022, "title": "রত্ন রাজ্যলক্ষ্মী ক্যাম্পাস", "url": "https://bn.wikipedia.org/wiki?curid=1186022", "content": "রত্ন রাজ্যলক্ষ্মী ক্যাম্পাস ( নেপালি: रत्न राज्यलक्ष्मी क्याम्पस   ) সাধারণত আরআর(RR) ক্যাম্পাস নামে পরিচিত। এটি মানবিক ও সামাজিক বিজ্ঞান বিষয়ে অধ্যয়নের জন্য অন্যতম বৃহত্তম কলেজ যা ত্রিভুবন বিশ্ববিদ্যালয়ের (TU) অন্তর্ভুক্ত। এখানে স্নাতক এবং স্নাতকোত্তর স্তর চালু আছে। কলেজটির নামকরণ করা হয় তৎকালীন রাজা মহেন্দ্র বীর বিক্রম শাহ দেবের দ্বিতীয় স্ত্রী রানী রত্ন রাজ্যলক্ষ্মী দেবী শাহের নামের অনুযায়ী।\n\n\n== অবস্থান ==\nরত্ন রাজ্যলক্ষ্মী ক্যাম্পাসটি প্রদর্শনী মার্গা, কাঠমান্ডু, নেপালে অবস্থিত। এটি ৮ রোপানি জমির উপর অবস্থিত।\n\n\n== ইতিহাস ==\n\nঐতিহাসিকদের মতে, রত্ন রাজ্যলক্ষ্মী ক্যাম্পাসটি ৪ ভাদ্র, ২০১৮ বিক্রম সংবৎ অব্দে পুতলী সড়কের গুঠি সংস্থার ভবনে তিন জন ছাত্রী নিয়ে প্রতিষ্ঠিত হয়েছিল। শুরুতে এই ক্যাম্পাসটির নাম ছিল রত্ন রাজ্যলক্ষ্মী গার্লস কলেজ। রত্ন রাজ্যলক্ষ্মী ক্যাম্পাস কাঠমান্ডু মেট্রোপলিটন শহরের প্রদর্শনী মার্গে অবস্থিত। এই অঞ্চলটি নেপালি জাতির প্রাণকেন্দ্র । এটি প্রায় ৮ রোপানি জমি পরিমাণ জায়গা দখল করে আছে। এটির পূর্বে প্রদর্শনী সড়ক , পশ্চিমে অদ্বৈত মার্গা এবং উত্তরে কাঠমান্ডু মডেল হাসপাতাল এবং দক্ষিণে আইন ক্যাম্পাস অবস্থিত।\nতখনকার দিনে শুধু প্রভাতি শিফটে ক্লাস হতো। এটি মানবিক ও সামাজিক বিজ্ঞানের বিভিন্ন বিষয়ের সাথে ইন্টারমিডিয়েট অফ আর্টসের কোর্স অফার করে। কাঠমান্ডু উপত্যকার সম্ভ্রান্ত পরিবারের মেয়েরা এখানে শিক্ষা লাভ করার  সুযোগ পেত। গার্লস কলেজের সময়ে এটি ২০২১ বিক্রম সংবৎ অব্দে-এ এটি বিএ স্তরে উন্নীত হয়। কলেজের অবস্থান ২০২৪ বিক্রম সংবৎ অব্দে-এ পুতলী সড়ক থেকে প্রদর্শনী মার্গায় স্থানান্তরিত করা হয়েছিল। এখানে এটি মানবিক ও সামাজিক বিজ্ঞানের বিভিন্ন ক্ষেত্রে অমূল্য জ্ঞান সরবরাহ করে এবং এখনো  পর্যন্ত স্থায়ীভাবে গর্বের সাথে দাঁড়িয়ে আছে। ২০২৪ বিক্রম সংবৎ অব্দে থেকে, রত্ন রাজ্যলক্ষ্মী গার্লস কলেজ ত্রিভুবন বিশ্ববিদ্যালয়ের অধিভুক্ত হয়। ২০২৫ বিক্রম সংবৎ অব্দে এটি একটি মাল্টিপল কলেজে পরিণত হয়েছিল। কারণ এটি মানবিক কোর্সের সাথে ম্যানেজমেন্ট প্রোগ্রাম যুক্ত করেছিল। এটি ২০৩০ বিক্রম সংবৎ অব্দে পর্যন্ত ম্যানেজমেন্ট প্রোগ্রাম চালায়।\n২০৩১ বিক্রম সংবৎ অব্দে-এ রত্ন রাজ্যলক্ষ্মী গার্লস কলেজ থেকে রত্ন রাজ্যলক্ষ্মী ক্যাম্পাসে পরিবর্তন করে সমস্ত নেপালিদের জন্য উন্মুক্ত করা হয়। পরবর্তীতে এটি আরআর(RR) ক্যাম্পাস নামে জনপ্রিয় হয়ে ওঠে। ২০৩১ বিক্রম সংবৎ অব্দে থেকে, রত্ন রাজ্যলক্ষ্মী ক্যাম্পাস মানবিক ও সামাজিক বিজ্ঞানের প্রধান কেন্দ্র হিসাবে সুপরিচিত হয়ে উঠে। এটি আজ পর্যন্ত ত্রিভুবন বিশ্ববিদ্যালয়ের একটি সুপরিচিত  ক্যাম্পাস। শিক্ষার্থীর সংখ্যা এতটাই বেড়েছে যে রত্ন রাজ্যলক্ষ্মী ক্যাম্পাস ২০৩৭ বিক্রম সংবৎ অব্দে মানবিক এবং সামাজিক বিজ্ঞান কোর্সগুলি তিনটি ভিন্ন শিফটে রূপান্তর করে।  রত্ন রাজ্যলক্ষ্মী ক্যাম্পাসের  সমৃদ্ধতা টিকিয়ে রাখার জন্য শিক্ষার্থীদের চাপ মোকাবেলায় বিভিন্ন ধরনের মেজর সহ তিনটি শিফটে আইএ ক্লাস পরিচালনা করে। ক্যাম্পাসটি ২০৩৮ বিক্রম সংবৎ অব্দের শুরুতে প্রভাতি শিফটে আইএ-তে দেওয়া সমস্ত বিষয়ের বিএ স্তরের প্রোগ্রামগুলি অফার করে। একইভাবে আরআর ক্যাম্পাস ২০৭২ বিক্রম সংবৎ অব্দে একাডেমিক সেশন পর্যন্ত তিনটি শিফটে বিএ স্তরের কোর্স চালু করে। এটি ২০৭৩ বিক্রম সংবৎ অব্দ থেকে সন্ধ্যার শিফটের জন্য বিএ প্রোগ্রামের কোর্সের সংখ্যা কমিয়ে দেয়। বর্তমানে এটি শুধুমাত্র দুই শিফটে অর্থাৎ সকাল ও বিকাল শিফটে বিএ প্রোগ্রাম পরিচালনা করছে।\n\n\n== পাঠ্যধারা ==\nআরআর ক্যাম্পাস গত ছয় দশক ধরে অবিরামভাবে মানবিক ও সামাজিক বিজ্ঞানের ১৫টি ভিন্ন বিভাগ পরিচালনা করে আসছে। আরআর ক্যাম্পাস মূলত  নেপালি, ইংরেজি,অর্থনীতি, রাষ্ট্রবিজ্ঞান, ইতিহাস, ভূগোল, গার্হস্থ্য বিজ্ঞান, গণিত, সঙ্গীত, মনোবিজ্ঞান, জনসংখ্যামিতি , সমাজবিজ্ঞান এবং নৃবিজ্ঞান, সাংবাদিকতা এবং গণযোগাযোগ, এবং গ্রামীণ উন্নয়ন ইত্যাদি বিষয়ে পাঠদান করে আসছে।\nরত্ন রাজ্যলক্ষ্মী ক্যাম্পাস  বিভিন্ন ধরনের স্নাতক এবং স্নাতকোত্তর স্তরের কোর্স অফার করে:\n\n\n=== স্নাতক ডিগ্রি কোর্স ===\nব্যাচেলর অব আর্টস (বিএ)\nকম্পিউটার অ্যাপ্লিকেশনে বিসিএ\n\n\n=== স্নাতকোত্তর ডিগ্রি কোর্স ===\nইংরেজিতে মাস্টার অব আর্টস (এমএ)\nনেপালি ভাষায় মাস্টার অব আর্টস (এমএ)\nপপুলেশন স্টাডিজে মাস্টার অব আর্টস (এমএ)\nসাংবাদিকতা এবং গণযোগাযোগে মাস্টার অব আর্টস (এমএ)\nসমাজবিজ্ঞানে মাস্টার অব আর্টস (এমএ)\nঅর্থনীতিতে মাস্টার অব আর্টস (এমএ)\n\n\n== উল্লেখযোগ্য শিক্ষার্থী ==\nআরিয়ান সিগডেল,  অভিনেতা\nঅষ্টলক্ষ্মী শাক্য, নেপালি রাজনীতিবিদ\nবিপিন কারকি, নেপালি অভিনেতা\nভুবন ধুঙ্গানা,  নেপালি কবি ও লেখক\nবুদ্ধিসাগর, নেপালি লেখক ও কবি\nনীতা ঢুঙ্গানা, নেপালি অভিনেত্রী\nমালা রাজ্য লক্ষ্মী শাহ, ভারতীয় রাজনীতিবিদ\nসিন্ধু মাল্লা, জনপ্রিয় গায়ক\nসুলোচনা মানন্ধর, নেপালি কবি ও লেখক\nস্বপ্নিল স্মৃতি, নেপালি লেখক\nউদিত নারায়ণ, গায়ক\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== আরও দেখুন ==\nত্রিভুবন বিশ্ববিদ্যালয়\nনেপাল আইন ক্যাম্পাস\nশংকর দেব ক্যাম্পাস\nইনস্টিটিউট অব মেডিসিন, নেপাল\n\nঅমৃত ক্যাম্পাস\nআয়ুর্বেদ ক্যাম্পাস, কীর্তিপুর\n\n\n== বহিঃসংযোগ =="}