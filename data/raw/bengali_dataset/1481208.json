{"pageid": 1481208, "title": "নীরব সংখ্যাগরিষ্ঠ সম্প্রদায়", "url": "https://bn.wikipedia.org/wiki?curid=1481208", "content": "নীরব সংখ্যাগরিষ্ঠ সম্প্রদায় বলতে কোনও দেশের বা দলের অবিনির্দিষ্ট একটি বৃহৎ অংশকে বোঝায় যারা প্রকাশ্যে তাদের মতামত প্রদান করে না। ১৯৬৯ সালের ৩রা নভেম্বর মার্কিন রাষ্ট্রপতি রিচার্ড নিক্সন টেলিভিশনে সম্প্রচারিত একটি বক্তৃতাতে এই পরিভাষাটি ব্যবহার করে জনপ্রিয় করে তোলেন। তিনি বলেন যে \"আজ রাতে আপনাদেরকে - যারা দেশের নাগরিকদের এক নীরব সংখ্যাগরিষ্ঠ সম্প্রদায় গঠন করেছেন - আমাকে সমর্থন দেবার অনুরোধ করছি।\" (মূল ইংরেজিতে: \"And so tonight—to you, the great silent majority of my fellow Americans—I ask for your support.\") এক্ষেত্রে নিক্সন ঐসব মার্কিনীদেরকে উদ্দেশ্য করে বলেন, যারা সেসময় ভিয়েতনাম যুদ্ধের বিরুদ্ধে মিছিল করেনি, যারা ১৯৬০-এর দশকের প্রতিসংস্কৃতিতে যোগ দেয়নি, এবং যারা গণপরিসরে বয়ান নির্মাণে অংশগ্রহণ করেনি। নিক্সনসহ আরও অনেকেই মনে করতেন যে যুক্তরাষ্ট্রের মধ্যভাগে বসবাসকারী এই নাগরিক সম্প্রদায়টির গুরুত্ব গণমাধ্যমের সংখ্যালঘুদের অধিকতর জোর-গলার বক্তব্য দ্বারা ম্লান হয়ে গিয়েছিল।\nতবে নিক্সনের প্রায় অর্ধশতাব্দী আগেই ১৯১৯ সালে মার্কিন রাষ্ট্রপতি ক্যালভিন কুলিজ ১৯২০ সালের রিপাবলিকান প্রার্থী নির্বাচন প্রক্রিয়াতে তাঁর নির্বাচনী প্রচারণাতে এই পরিভাষাটি ব্যবহার করেছিলেন।\n\n\n== আরও দেখুন ==\n১%-এর শাসন\nব্র্যাডলি ক্রিয়া\nঐকমত্যভিত্তিক সিদ্ধান্তগ্রহণ\nগণতন্ত্র\nমূলধারার সংবাদমাধ্যম\nসংখ্যাগরিষ্ঠতাবাদ\nসংখ্যাগরিষ্ঠের শাসন\nবিস্মরণের চুক্তি\nলাজুক টোরি উপাদান\nসামাজিক কাম্যতা পক্ষপাত\nনীরবতার কুণ্ডলী\nনীরব অস্ট্রেলীয়\nদৃশ্যমান সংখ্যালঘু সম্প্রদায়\n\n\n== তথ্যসূত্র =="}