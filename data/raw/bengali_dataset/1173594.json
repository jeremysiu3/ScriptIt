{"pageid": 1173594, "title": "নুরুল ইসলাম হাশেমি", "url": "https://bn.wikipedia.org/wiki?curid=1173594", "content": "ইমামে আহলে সুন্নাত, আল্লামা কাযি মুহাম্মদ নুরুল ইসলাম হাশেমী (রহঃ)  (জন্ম: ২৮ ডিসেম্বর ১৯২৮ - মৃত্যু: ২ জুন ২০২০) বাংলাদেশের একজন ইসলামি শিক্ষাবিদ, আলেম ও ধর্মপ্রচারক। তিনি আহলে সুন্নাত ওয়াল জামাতের সভাপতি ছিলেন। তিনি বাংলাদেশ ইসলামী ফ্রন্টের প্রেসিডিয়াম সদস্য ছিলেন। এছাড়াও বাংলাদেশ ইসলামী ছাত্র সেনা প্রতিষ্ঠায় তার ভূমিকা ছিলো। তিনি বটতল আহসানুল উলুম জামেয়া গাউসিয়া কামিল মাদ্রাসা প্রতিষ্ঠা করেছিলেন। তিনি বাংলাদেশের স্বাধীনতা যুদ্ধের পক্ষে অবস্থান করেছিলেন, এবং চট্টগ্রামের বিভিন্ন মাদ্রাসায় রাজাকারদের ক্যাম্প তৈরি করতে বাধাপ্রদান করেছিলেন। এবং তিনি চট্টগ্রাম দরবাবে হাসেমিয়া আলিয়া শরীফের সন্মানিত পীর সাহেব ছিলেন।\n\n\n== জন্ম ও পরিচয় ==\nআল্লামা কাযি মুহাম্মদ নুরুল ইসলাম হাশেমী ১৯২৮ সালের ২৯ শে ডিসেম্বর সেই সময়ের পাঁচলাইশ থানার বর্তমানেন বায়েজিদ বোস্তামী থানার কুলগাঁও গ্রামের হাশেমী বংশের এক মুসলিম কাযি পরিবারে জন্মগ্রহণ করেন। তার পিতার নাম শাহ সুফি কাযি মুহাম্মদ আহসানুজ্জামান হাশেমী। এবং নুরুল ইসলামের মাতা ছিলো চট্টগ্রাম শাহী জামে মসজিদের খতিব আল্লামা সফিরুর রহমানের কন্যা সৈয়্যদা বিবি নুরুচ্ছফা খাতুন হাশেমী। প্রচলিত আছে, এই হাশেমি বংশ মুঘল আমলে তুরস্ক থেকে এসেছে, এবং বংশের ধারা ইমাম হোসেনের বংশধরের সাথে মিলিত হয়েছে।\n\n\n== শিক্ষাজীবন ==\nনুরুল ইসলাম হাশেমী ছোট বেলায় মাত্র ৬ বছর বয়সে কুরআন শরীফ সমাপ্ত করেন। বাল্যকালে ঘরে থাকতেই উর্দু, ফারসি ও আরবি আয়ত্ত করেছিলেন। প্রাথমিক পর্যায়ের শিক্ষা সম্পন্ন করে তিনি ওয়াজেদিয়া আলিয়া মাদ্রাসায় ভর্তি হন। এই মাদ্রাসায় ১৯৪৫ সালে পঞ্চম শ্রেণীর বোর্ড পরীক্ষায় স্বর্ণপদক পেয়েছিলেন। এই মাদ্রাসা থেকেই তিনি ১৯৪৯ সালে জামাতে উলা শেষ করেন। এখানে তিনি মুসা মুজাদ্দেদীর নিকট আরবি ভাষা শিখেছিলেন।\nজামাতে উলা পাশ করার পরে তিনি ওয়াজিদিয়া মাদ্রাসায় শিক্ষকতা শুরু করেন, এক বছর শিক্ষকতা করার পরে তিনি ১৯৫১ সালে ঢাকা আলিয়া মাদ্রাসায় টাইটেল ক্লাসে হাদিস বিভাগে ভর্তি হোন। এসময় তিনি সৈয়দ আমীমুল এহসান ও আবদুর রহমান কাশগরির নিকট শিক্ষা লাভ করেছেন। আমীমুল এহসান তাকে নাইলুল মুরাম বি-আসানিদ আউস শাইখ নুরুল ইসলাম নামে একটি সনদ প্রদান করেন। এছাড়াও তিনি মুহাম্মদ শফি ফিরিঙ্গি ও মাওলানা মমতাজউদ্দিনের নিকট জ্ঞানচর্চা করেছেন।\nপাশাপাশি তিনি ঢাকা বিশ্ববিদ্যালয়ে উর্দু বিষয়ে সান্ধ্যকালীন ডিপ্লোমা কোর্স সম্পন্ন করেন। এছাড়াও তিনি জাফর আহমেদ ওসমানি, মাওলানা আজিজুর রহমান ও আন্দালীব সাদানীর নিকট বিভিন্ন বিষয় শিখেছিলেন।\n\n\n== কর্মজীবন ==\nতিনি চট্টগ্রামের ওয়াজিদিয়া আলিয়া মাদ্রাসায় শিক্ষক হিসাবে কর্মজীবন শুরু করেন। এছাড়াও তিনি পটিয়ার শাহচান্দ আউলিয়া আলিয়া মাদ্রাসা, ষোলশহরের জামেয়া আহমদিয়া সুন্নিয়া আলিয়া মাদ্রাসা, হাটহাজারীর ওদুদিয়া সুন্নিয়া মাদ্রাসাতে শিক্ষক হিসাবে কর্মরত ছিলেন। নুরুল ইসলাম ১৯৬৪ সালে একটি ইসলামি আধ্যাত্মিক শিক্ষাকেন্দ্র ও একটি মসজিদ নির্মাণ করেন। তিনি এই প্রতিষ্ঠানের পরিচালক ও পীর ছিলেন।\n \nতিনি বাংলাদেশ ইসলামী ফ্রন্টের প্রেসিডিয়াম সদস্য ছিলেন। এছাড়াও তিনি আহলে সুন্নাত ওয়াল জামাতের সভাপতি, জাতীয় ঈদে মীলাদুন্নবী পর্যবেক্ষণ আহ্বায়ক কমিটির সদস্য ছিলেন। বাংলাদেশ ইসলামী ছাত্র সেনা প্রতিষ্ঠায় তার ভূমিকা ছিলো। তিনি মাজার সংস্কৃতির বিরোধিতা করতেন না। তিনি বিভিন্ন দেশ ভ্রমণসহ ৮ বার হজ্ব করেছেন। তিনি ১৯৮৯ সালে প্রথমবার সৌদি আরব সফর করেন। ১৯৯৪ সালে মার্কিন যুক্তরাষ্ট্রের সুন্নি সম্প্রদায়ের আমন্ত্রণে কয়েকটি রাজ্য ভ্রমণ ও বক্তৃতা প্রদান করেন।\n\n\n== খেলাফত ==\nতিনি তার পিতা মাওলানা কাজী মোহাম্মদ আহসানুজ্জামান হাশেমী নিকট হতে পীরের খেলাফত অর্জন করেন। \n\n\n== তরিকত্ব ও আধ্যাত্মিক সংগঠন ==\n•\tআঞ্জুমানে মুহিব্বানে রাসুল (দ.) গাউছিয়া জিলানি কমিটি।\n•\tগাউছিয়া হাশেমী কমিটি\n\n\n== উপাধি ==\nইমামে আহলে সুন্নাত\nশাইখুল মুহাদ্দেসীন\nশাইখুল হাদিস ওয়াত তাফসির\n\n\n== তাঁর প্রতিষ্ঠিত উল্লেখযোগ্য ধর্মীয় প্রতিষ্ঠান ==\nআহসানুল উলুম জামেয়া গাউছিয়া আলীয়া মাদ্রাসা।\nচাঁদপুর হোসেনপুর গাউছিয়া হাশেমীয়া সেকান্দর আলী ফাজিল মাদরাসা।\nআনোয়ারা রায়পুর গাউছিয়া হাশেমীয়া আলিম মাদ্রাসা।\nফয়যানে হাশেমী ইসলামী সেন্টার।\nসীতাকুন্ড কদমরসূল গাউছিয়া হাশেমীয়া সুলতানীয়া দাখিল মাদ্রাসা।\nআলহাজ্বা কাযী হুরে জান্নাত আল হাশেমী (র;) হেফজ ও এতিমখানা\nআমেরিকা মদিনা মসজিদ\nবটতলী বায়তুল হামদ্ হাশেমী জামে মসজিদ\nগাউছিয়া রিপাঈয়া জামে মসজিদ\nআল্লামা হাশেমী শিক্ষা বৃত্তি\n\n\n== তাঁর কিছু উল্লেখযোগ্য শিক্ষার্থী ==\n•\tমুফতি ওবায়দুল হক নঈমী - শায়খুল হাদিস, জামিয়া আহমদিয়া সুন্নিয়া আলিয়া মাদ্রাসা, চট্টগ্রাম।\n•\tআল্লামা আজিজুল হক আল কাদেরী, প্রতিষ্ঠাতা অধ্যক্ষ, সিপাতলী আলিয়া মাদ্রাসা।\n•\tমুফতি ইনামুল হক, অধ্যক্ষ, ওয়াজিদিয়া আলিয়া মাদ্রাসা।\n•\tআল্লামা মুফতি আহমেদ নাজির, মুহাদ্দিস, আহসানুল উলুম আলিয়া মাদ্রাসা।\n•\tআল্লামা আবদুস সাত্তার আনোয়ারী, অধ্যক্ষ, ওয়াজিদিয়া আলিয়া মাদ্রাসা।\n•\tআল্লামা মুহাম্মদ আবদুর রব চিশতী, পীর, বদরপুর দরবার শরীফ, ঢাকা।\n•\tআল্লামা জাফর আহমেদ সিদ্দিকী, প্রতিষ্ঠাতা অধ্যক্ষ, বুড়িশ্চর জিয়াউল উলুম মাদ্রাসা।\n•\tআল্লামা খায়রুল বশর হক্কানী, সাবেক অধ্যক্ষ আশেকানে আউলিয়া মাদ্রাসা।\n•\tআল্লামা নুরুল মুনাওয়ার, সাবেক অধ্যক্ষ, রাউজান গহিরা সরকারি আলীয়া মাদ্রাসা।\n•\tমুফতি সৈয়দ মুহাম্মদ অছিউর রহমান আল ক্বাদেরী, সাবেক অধ্যক্ষ, জামিয়া আহমদিয়া সুন্নিয়া আলিয়া মাদ্রাসা।\n•\tগাজ্জালিয়া জামান আল্লামা মোসলেহ উদ্দিন, সাবেক অধ্যক্ষ, ছোবহানিয়া আলিয়া মাদ্রাসা।\n\n\n== তাঁর ত্বারিকার উল্লেখযোগ্য অনুসারি ==\n•\tআল্লামা মুফতি মুহাম্মদ ইব্রাহিম আল কাদেরী, সাবেক প্রধান মুহাদ্দিস, রাউজান গহিরা সরকারি আলীয়া মাদ্রাসা।\n•\tশহিদ আল্লামা নুরুল ইসলাম ফারুকী, মিডিয়া ব্যক্তিত্ব ও আন্তর্জাতিক ইসলামী বক্তা।\n•\tড. প্রফেসর মুহাম্মদ বদিউল আলম, সাবেক উপচার্য, চট্টগ্রাম বিশ্ববিদ্যালয়।\n•\tড. শাহ আলম আল মারুফ , সাবেক পরিচালক, ইসলামিক ফাউন্ডেশন, বাঙ্লাদেশ।\n•\tআল্লামা মুজিবুল হক, পীর সাহেব, গুণনয়া দরবার শরিফ, চাঁদপুর।\n•\tআল্লামা কাযি মুহাম্মদ কামরুল আহসান, অধ্যক্ষ , নানুপুর মাজহারুল উলুম গাউছিয়া কামিল মাদ্রাসা।\n\n\n== গ্রন্থ ==\nনুরুল ইসলাম একজন লেখক ছিলেন, ইসলামের বিভিন্ন বিষয়ের উপর বই রচনা করেছেন।\n\nনসিহাতুত তালিবিন\nযাদুল মুসলিমিন\nআকাঈদ-ই-বাতিল\nসত্যের আহবান\nআদদুররুদ দালায়িল বেকেরাহতিল জামাতি ফিন নওয়াফিল\nআল আরবাইন ফি মুহিম্মাতিদ দ্বীনি\nমিরাজুল মুমিনিন\nমুসলমানদের সম্বল পরহেজগারদের দিশারী\nঈদে মীলাদুন্নবী সাল্লাল্লাহু আলাইহি ওয়াসাল্লাম কেনো?\nনুরে মোস্তফা\nআল্লামা এহসানুজ্জামান হাশেমী (র:) এর জীবনী গ্রন্থ\nশাজরাতুজ জাহাব\nদোয়ার ভান্ডার\nতাজকেরাতুল কেরাম\nওয়াজিফায়ে হাশেমীয়া।\n\n\n== সন্তানসমূহ ==\nঅধ্যক্ষ মাওলানা কাযি মুহাম্মদ আবুল বয়ান হাশেমী\nমুফতি আল্লামা কাযি মুহাম্মদ আবুল এরফান হাশেমী\nমাওলানা কাযি মুহাম্মদ আবুল এহছান হাশেমী\nমাওলানা কাযি মুহাম্মদ আবুল বুরহান হাশেমী\nমাওলানা কাযি মুহাম্মদ আবুল ফোরকান হাশেমী\nমাওলানা হাফেজ ক্বারী কাযি মুহাম্মদ মহিউদ্দিন হাশেমী\nমাওলানা কাযি মুহাম্মদ নঈম উদ্দিন হাশেমী\nশায়ের মাওলানা কাযি মুহাম্মদ শরফুদ্দিন হাশেমী\nমাওলানা কাযি মুহাম্মদ বাহা উদ্দিন হাশেমী\nআল্লামা কাযি মুহাম্মদ জিয়া উদ্দিন হাশেমী\n\n\n== মেয়ের জামাতা ==\nঅধ্যক্ষ  আল্লামা এম এ মান্নান, সাবেক চেয়ারম্যান, বাংলাদেশ ইসলামী ফ্রন্ট, লেখক, ইসলামী গবেষক। \n\n\n== মৃত্যু ==\nনুরুল ইসলাম হাশেমী ২০২০ সালের ২ জুন মৃত্যুবরণ করেন। তাকে চট্টগ্রামস্থ বায়েজিদ থানা কুলগাঁও হাশেমী নগর নিজ বাড়িতে দরবারে হাশেমীয়া আলীয়া শরীফের কবরস্থানে দাফন করা হয়।[১০] \n\n\n== তথ্যসূত্র =="}