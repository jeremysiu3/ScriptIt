{"pageid": 1516642, "title": "ফ্রাঙ্কোর স্বপ্ন আর মিথ্যা", "url": "https://bn.wikipedia.org/wiki?curid=1516642", "content": "ফ্রাঙ্কোর স্বপ্ন আর মিথ্যা ১৯৩৭ সালে তৈরি করা পাবলো পিকাসোর দুটি মুদ্রিত পাতার একটি ধারাবাহিক সৃষ্টিকর্ম যার মধ্যে ১৮টি পৃথক ছবি ও একটি সংযুক্তি গদ্য কবিতা রয়েছে। প্রতিটি শীটে ৩x৩ গ্রিডে সাজানো নয়টি ছবি রয়েছে। ৮ জানুয়ারি ১৯৩৭ সালে প্রথম ১৪টিতে এচিং ও অ্যাকোয়াটিন্ট করা হয়। বাকি চারটি ছবি পরে ৭ জুন ১৯৩৭ সালে অ্যাকোয়াটিন্ট ব্যবহার ছাড়াই দ্বিতীয় মুদ্রণ প্লেটে যুক্ত করা হয়েছিল।  \nপিকাসোর প্রথম প্রকাশ্য রাজনৈতিক সৃষ্টিকর্ম হিসেবে \"ফ্রাঙ্কোর স্বপ্ন আর মিথ্যা\" গুরুত্বপূর্ণ এবং এটি তার প্রতীকী রাজনৈতিক চিত্রকর্ম গের্নিকার পূর্বরূপ। এই খোদাইকৃত চিত্রকর্মগুলো স্পেনের জেনারেলিসিমো ফ্রান্সিস্কো ফ্রাঙ্কোর স্পেন ও এর সংস্কৃতি ধ্বংস করার সময় তাকে বিভিন্ন হাস্যকর ছদ্মবেশে দেখিয়ে তার রক্ষণশীল স্পেনীয় সংস্কৃতি ও মূল্যবোধের প্রতিনিধিত্ব এবং সুরক্ষার দাবিকে ব্যঙ্গ করে। কবিতাটি \"অশুভ লক্ষণ\"-এর নিন্দা করে। ১৯৩৭ সালের জুনে যোগ করা চারটি ছবির মধ্যে তিনটি সরাসরি গের্নিকার গবেষণার সাথে সম্পর্কিত।\nস্পেনীয় প্রজাতান্ত্রিক সরকারের জন্য তহবিল সংগ্রহের উদ্দেশ্যে ছবিগুলো পৃথকভাবে মূলত পোস্টকার্ড হিসেবে প্রকাশিত হওয়ার লক্ষ্যে তৈরি করা হয়েছিল এবং ১৯৩৭ সালের বিশ্ব মেলার স্পেনীয় প্যাভিলিয়নে বিক্রি করা হয়েছিল, যদিও সৃষ্টিকর্মের কোনও মুদ্রণ পোস্টকার্ড আকারে তৈরি বা বিক্রি করা হয়েছিল কিনা তা স্পষ্ট নয়।\n১৯৩৭ সালের অক্টোবরে দ্য স্পেক্টেটর-এর জন্য খোদাইকৃত চিত্রকর্মের পর্যালোচনায় শিল্পকলা ঐতিহাসিক (এবং কেমব্রিজ ফাইভ গুপ্তচর দলের সদস্য) অ্যান্থনি ব্লান্ট অভিযোগ করেছিলেন যে এই কাজটি \"সীমাবদ্ধ নন্দনতত্ত্ববিদদের গোষ্ঠীর বাইরে পৌঁছাতে পারেনি\"। অন্যদিকে সমালোচক ও লেখক জন গোল্ডিং দাবি করেছেন যে \"পিকাসোর অন্য যেকোনো কাজের চেয়ে ফ্রাঙ্কোর স্বপ্ন আর মিথ্যা চিন্তা, লেখা ও দৃশ্য চিত্রকল্পের মধ্যকার পার্থক্যকে সবচেয়ে বেশি গুড়িয়ে দেয়, যেমনটি পরাবাস্তববাদীরা এত আবেগের সাথে তা চাইতো।\"\n\n\n== আরও দেখুন ==\nএই জানোয়ারদের হত্যা করতে হবে, ১৯৭১ সালে কামরুল হাসান কর্তৃক সাদৃশ্যপূর্ণ সৃষ্টিকর্ম\n\n\n== তথ্যসূত্র ==\n\n\n== নির্বাচিত গ্রন্থপঞ্জি ==\nSchuldiner, Michael (Autumn ২০১৬)। \"Narrative Markers in Pablo Picasso's Tragicomic Strip, The Dream and Lie of Franco\"। European Comic Art। 9 (3): 6–26। ডিওআই:10.3167/eca.2016.090202। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\nLambiek Comiclopedia article about Pablo Picasso, which also discusses The Dream and Lie of Franco."}