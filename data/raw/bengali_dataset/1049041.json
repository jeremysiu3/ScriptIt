{"pageid": 1049041, "title": "বিপাকীয় পথ", "url": "https://bn.wikipedia.org/wiki?curid=1049041", "content": "প্রাণরসায়নে , বিপাকীয় পথ একটি কোষের মধ্যে ঘটে যাওয়া রাসায়নিক বিক্রিয়াসমূহের একটি সংযোগকারী সিরিজ। একটি এনজাইমধর্মী  বিক্রিয়ায় উৎপন্ন  বিক্রিয়ক,উৎপাদ এবং মধ্যবর্তী যৌগসমূহ  বিপাকীয় বস্তু নামে পরিচিত, যা এনজাইম দ্বারা অনুঘটক রাসায়নিক বিক্রিয়ার একটি ক্রম দ্বারা পরিবর্তিত হয়।বিপাকীয় পথের বেশিরভাগ ক্ষেত্রে, একটি এনজাইমের উৎপাদ পরেরটির জন্য সাবস্ট্রেট হিসাবে কাজ করে। আর, উৎপন্ন পার্শ্ব-উৎপাদ বর্জ্য হিসাবে বিবেচিত হয় এবং কোষ থেকে অপসারিত হয়। এই এনজাইমগুলির কাজ করার জন্য প্রায়শই খাদ্যতালিকাগত খনিজ, ভিটামিন এবং অন্যান্য কো-ফ্যাক্টরগুলির প্রয়োজন হয়।\n\nবিভিন্ন বিপাকীয় পথগুলি একটি প্রকৃত কোষের মধ্যে অবস্থান এবং কোষের প্রদত্ত অংশে পথের তাৎপর্যের উপর ভিত্তি করে কাজ করে। উদাহরণস্বরূপ, ইলেকট্রন পরিবহন শৃঙ্খল এবং অক্সিডেটিভ ফসফোরাইলেশনের সব কার্যক্রম মাইটোকন্ড্রিয়ার ঝিল্লিতে ঘটে থাকে।বিপরীতে, গ্লাইকোলাইসিস, পেন্টোজ ফসফেট পথ, এবং ফ্যাটি অ্যাসিড বায়োসিন্থেসিস সব একটি কোষের সাইটোসলে ঘটে থাকে।\nবিপাকীয় পথ দুই ধরনের  হয়ে থাকে, শক্তি ব্যবহার করে  অণু সংশ্লেষণ করার ক্ষমতা উপচিতি পথ দ্বারা চিহ্নিত করা হয়, অথবা জটিল অণু ভাঙ্গা এবং এই প্রক্রিয়াই শক্তি মুক্ত করা অপচিতি পথ নামে পরিচিত । দুটি পথ একে অপরের পরিপূরক একটি থেকে নির্গত শক্তি অন্যটি ব্যবহার করে। একটি উপচিতি পথের ভাঙ্গন প্রক্রিয়া একটি অপচিতি পথের জৈব সংশ্লেষণ পরিচালনা করার জন্য প্রয়োজনীয় শক্তি সরবরাহ করে থাকে। দুটি স্বতন্ত্র বিপাকীয় পথ ছাড়াও উভধর্মী পথ রয়েছে, যা শক্তির প্রয়োজনীয়তা বা উপলব্ধতার উপর ভিত্তি করে উপচিতি বা অপচিতি পথ হিসেবে কাজ  করতে পারে।\n\n\n== তথ্যসূত্র =="}