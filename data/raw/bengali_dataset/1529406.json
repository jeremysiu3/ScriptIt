{"pageid": 1529406, "title": "মোহাম্মদ আল খালিদ আল সাবাহ", "url": "https://bn.wikipedia.org/wiki?curid=1529406", "content": "মোহাম্মদ আল খালিদ আল সাবাহ ( আরবি: الشيخ محمد الخالد الحمد الصباح  , জন্ম ১৯৫৫) একজন কুয়েতি রাজনীতিবিদ। তিনি ১৯৯৬ থেকে ২০০৩ সাল পর্যন্ত এবং ২০১৩-২০১৭ সময়কালে দুবার কুয়েতের উপ-প্রধানমন্ত্রী এবং ২০১৩-২০১৬ সালে স্বরাষ্ট্রমন্ত্রী ছিলেন। তিনি ২০১৬- ২০১৭ সালে প্রতিরক্ষামন্ত্রীর দায়িত্ব পালন করেছিলেন \n\n\n== প্রাথমিক জীবন ==\nসাবাহ ১৯৫৫ সালে জন্মগ্রহণ করেন।  তিনি সাবাহ আল খালিদ আল সাবাহর ভাই। তার অন্য ভাই আহমেদ আল খালিদ আল সাবাহ প্রাক্তন উপ-প্রধানমন্ত্রী এবং প্রতিরক্ষামন্ত্রী। \n\n\n== কর্মজীবন এবং কার্যক্রম ==\nসাবাহ নাগরিকত্ব ও ভ্রমণ নথিপত্রের সাধারণ বিভাগের মহাপরিচালক ছিলেন।  এরপর তিনি ১৯৯১ থেকে ১৯৯৬ সাল পর্যন্ত হাওয়ালির গভর্নর হিসেবে দায়িত্ব পালন করেন।\n১৯৯৬ সালের ১৫ অক্টোবর তিনি আহমেদ হুমুদ আল সাবাহর স্থলাভিষিক্ত হন এবং স্বরাষ্ট্রমন্ত্রী নিযুক্ত হন।  ১৯৯৮ সালের মার্চ এবং ২০০১ সালের ফেব্রুয়ারি পর্যন্ত  সময় সাবাহ তার মন্ত্রিসভা ধরে রাখেন।  ২০০১ সালে তাকে উপমন্ত্রীও করা হয়। \n২০০৩ সালের মার্চ মাসে, একটি অজানা ইসলামপন্থী গোষ্ঠী মোহাম্মদ এবং অন্যান্য ঊর্ধ্বতন স্বরাষ্ট্র মন্ত্রণালয়ের কর্মকর্তাদের হত্যার আহ্বান জানিয়ে একটি ফতোয়া জারি করে।  তিনি মেয়াদ ১৩ জুলাই ২০০৩ পর্যন্ত দায়িত্ব পালন করেন। এরপর নওয়াফ আল-আহমদ আল-জাবের আল-সাবাহকে স্বরাষ্ট্রমন্ত্রী পদে নিযুক্ত করা হয়েছিল। \nপদত্যাগের পর মোহাম্মদকে আমিরের দীউয়ানের উপদেষ্টা নিযুক্ত করা হয়।  এরপর তিনি ২০১৩ সাল পর্যন্ত অভ্যন্তরীণ গোয়েন্দা সংস্থা জাতীয় নিরাপত্তা ব্যুরোর সভাপতি হিসেবে দায়িত্ব পালন করেন।  এই সময়কালে তিনি কুয়েতি আমিরের বিশেষ দূতও ছিলেন। \n৪ আগস্ট ২০১৩ তারিখে জাবের মুবারক আল সাবাহর নেতৃত্বাধীন মন্ত্রিসভায় সাবাহকে পুনরায় স্বরাষ্ট্রমন্ত্রী নিযুক্ত করা হয়  মোহাম্মদকে উপ-প্রধানমন্ত্রীও করা হয়েছিল।  তিনি ডিসেম্বরে স্বরাষ্ট্রমন্ত্রী হিসেবে আহমেদ হুমুদ আল সাবাহর স্থলাভিষিক্ত হন। ১০ ডিসেম্বর ২০১৬ তারিখে, তিনি উপ-প্রধানমন্ত্রী এবং প্রতিরক্ষা মন্ত্রী নিযুক্ত হন এবং ১৪ ডিসেম্বর ২০১৭ পর্যন্ত এই পদে দায়িত্ব পালন করেন। \n২০১৫ সালের মে মাসে, সাবাহ গুয়ান্তানামোতে আটক শেষ কুয়েতি ফয়েজ মোহাম্মদ আহমেদ আল কান্দারির মুক্তির জন্য কুয়েতের আগ্রহ পুনর্নবীকরণের জন্য ওয়াশিংটন ডিসি ভ্রমণ করে। \n\n\n== ব্যক্তিগত জীবন ==\nসাবাহ দুইবার বিয়ে করেছেন। তার দশ সন্তান এর মধ্যে একজন ছেলে এবং নয় মেয়ে। \n\n\n== তথ্যসূত্র =="}