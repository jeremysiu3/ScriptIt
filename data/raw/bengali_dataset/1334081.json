{"pageid": 1334081, "title": "তাওয়া", "url": "https://bn.wikipedia.org/wiki?curid=1334081", "content": "তাওয়া(অনেকে চাটু বলে অভিহিত করে) বা তাবা (প্রধানত ভারতীয় উপমহাদেশে) অথবা সাজ (আরবি ভাষায়) বা সাক (তুর্কি ভাষায়) এবং অন্যান্য অন্যান্য অনেক নামে সম্বোধিত একটি রান্নার পাত্র যা প্রধানত ধাতুর তৈরী হয়। তাওয়া সাধারণত গোলাকার এবং সমতল হয় কিন্তু এর মাঝখানের অংশটিতে সামান্য নিচু গর্তমতো থাকে। এর অবতল দিকটি ভাজা করার পাত্র (ফ্রাইং প্যান) হিসাবে ব্যবহার করা যেতে পারে এবং উত্তল দিকটি সাধারনত রুটি বা প্যানকেক রান্নার জন্য ব্যবহৃত হয়।\nভারতীয় তাওয়ায় একটি হাতল থাকতে পারে বা নাও থাকতে পারে এবং এটি সাধারনত ঢালাই লোহা বা অ্যালুমিনিয়াম, বা কার্বন স্টিলের তৈরি হয়। পাত্রটিতে কলাই করা থাকে যাতে রান্না করার সময় কোন খাবার এর পৃষ্ঠে আটকে না যায়।\nতাওয়া বা সাজ দক্ষিণ, মধ্য এবং পশ্চিম এশিয়ার পাশাপাশি ককেশাস এবং বলকান অঞ্চলের রান্নার জন্য ব্যবহৃত হয়। ইন্দো-ক্যারিবিয়ান রন্ধনশৈলীতেও তাওয়া ব্যবহার করা হয়।\n\n\n== অঞ্চল অনুসারে বিভিন্ন নাম ==\n\n\n=== তাবা, তাভা বা তাওয়া ===\nইরানে ফার্সি শব্দ তওয়ে (تاوه ‏) ব্যবহৃত হয়  যা ফার্সি শব্দ তাবা থেকে উদ্ভূত, যার অর্থ এমন কিছু যা বাঁকা। \nএটি তাওয়া শব্দের সাথে সম্পর্কিত শব্দ। সমস্ত ইন্দো-আর্য ভাষায় (যেমন পাঞ্জাবি, হিন্দি এবং উর্দুতে) এর অর্থ হল রান্নার পাত্র। আফগানিস্তানে রুটি রান্নার জন্য ব্যবহৃত বাঁকা লোহার পাত্রটি তাওয়াহ নামে পরিচিত।\n\n\n=== সাজ বা সাক ===\nসাজ (صاج) হল আরবি ভাষায় তাওয়ার সমতুল্য। তুর্কি ভাষায় সাক বলতে তাওয়া জাতীয় রান্নার পাত্র বোঝায়। এটি সাধারনত দক্ষিণ-পশ্চিম এশিয়ায় ব্যবহৃত হয়।\n\n\n== ব্যাবহার ==\nএকটি তাওয়া বা সাজ পৃথিবীর বিভিন্ন অঞ্চলে নানা ধরনের রুটি এবং প্যানকেক সেঁকতে ব্যবহৃত হয়। যেমন, \nপিঠা, নান, সাজ রুটি, রোটি, চাপাতি, পরাঠা, দোসা এবং পেসারত্তু এই সমস্ত রান্নায় তাওয়া ব্যবহৃত হয়। \nপাকিস্তানের গ্রামাঞ্চলে তাওয়া জাতীয় রান্নার পাত্র দিয়ে একাধিক রুটওর বা রুমালি রোটি রান্না করতে ব্যবহৃত হয়।\n\n\n== তথ্যসূত্র =="}