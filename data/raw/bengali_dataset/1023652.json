{"pageid": 1023652, "title": "গণঅভ্যুত্থান দিবস", "url": "https://bn.wikipedia.org/wiki?curid=1023652", "content": "গণঅভ্যুত্থান দিবস হলো বাংলাদেশে ২৪ জানুয়ারি উদযাপিত একটি জাতীয় দিবস। পূর্ব পাকিস্তান থেকে বাংলাদেশের স্বাধীনতার পূর্বে স্বায়ত্ত্বশাসনের লক্ষ্যে ১৯৬৯ সালের গণঅভ্যুত্থানে শহীদদের স্মরণে এই দিবসটি উদ্‌যাপন করা হয়।\n১৯৬৯ সালের ২৪ জানুয়ারি আন্দোলন দমনে ঢাকায় পুলিশের ছোঁড়া গুলিতে নবকুমার ইন্সটিটিউশনের একাদশ শ্রেণির ছাত্র মতিউর রহমান মল্লিক ও রিকশাচালক রুস্তম আলী নিহত হন। এই হত্যার পর আন্দোলন দেশব্যাপী ছড়িয়ে পড়ে এবং ফলস্বরূপ স্বৈরশাসক আইয়ুব খানের পতন ঘটে।\nবাংলাদেশি রাজনীতিবিদদের মতে দিনটি বাংলাদেশের নাগরিকদের গণতন্ত্রের মর্যাদা ও দমনমূলক নীতির প্রতিবাদে উদ্বুদ্ধ করে।\n\n\n== তথ্যসূত্র =="}