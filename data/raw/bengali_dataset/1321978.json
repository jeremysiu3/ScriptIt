{"pageid": 1321978, "title": "রুপপুর রেলওয়ে স্টেশন", "url": "https://bn.wikipedia.org/wiki?curid=1321978", "content": "রুপপুর রেলওয়ে স্টেশন বাংলাদেশের রাজশাহী বিভাগের পাবনা জেলার একটি রেলওয়ে স্টেশন। এটি চিলাহাটি-পার্বতীপুর-সান্তাহার-দর্শনা লাইনের ঈশ্বরদী-রূপপুর শাখার একটি রেলওয়ে স্টেশন।\n\n\n== অবস্থান ==\nরুপপুর রেলওয়ে স্টেশন পাবনা জেলার ঈশ্বরদী উপজেলায় অবস্থিত।\n\n\n== ইতিহাস ==\n২০১৮ সালে রূপপুর পারমাণবিক বিদ্যুৎ কেন্দ্রের যন্ত্রাংশ ও মালামাল পরিবহনের জন্য রূপপুরে একটি রেলস্টেশন নির্মাণের পরিকল্পনা গ্রহণ করা হয়। এই জন্য ঈশ্বরদী বাইপাস রেলওয়ে স্টেশন থেকে রূপপুর পর্যন্ত ২৬.৫২ কিলোমিটার রেলপথ নির্মাণ ও সংস্কারের উদ্যোগ নেয়া হয়।  এর আওতায় ৯ কিলোমিটার রেলপথ একেবারেই নতুনভাবে নির্মাণ করার ও বাকি ১৭.৫২ কিলোমিটার বিদ্যমান রেললাইনকে ডুয়েলগেজে রূপান্তর করার পরিকল্পনা নেওয়া হয়। ২০২০ সালের জুনের মধ্যে ৩৩৫.৯৭ কোটি টাকা ব্যয়ে এই রেললাইন নির্মাণ সম্পন্ন করার কথা জানানো হয়। ২০১৮ সালের এপ্রিলে রূপপুর রেলওয়ে স্টেশন এবং এর ট্র্যাকের নির্মাণ কাজ শুরু হয়। তবে কোভিড-১৯ মহামারীর কারণে সময়মতো কাজ শেষ না হওয়ায় পরে সেই সময়সীমা পিছিয়ে ২০২২ সাল করা হয়। ২০২৩ সালের ৯ ফেব্রুয়ারি প্রধানমন্ত্রী শেখ হাসিনা এই বি-গ্রেডের রেলওয়ে স্টেশনটির উদ্বোধন করেন।\n\n\n== তথ্যসূত্র =="}