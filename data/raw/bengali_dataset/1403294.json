{"pageid": 1403294, "title": "মূল মন্ত্র", "url": "https://bn.wikipedia.org/wiki?curid=1403294", "content": "মূল মন্ত্র (গুরুমুখী: ਮੂਲ ਮੰਤਰ, আধ্বব: [muːlᵊ mən̪t̪əɾᵊ]) হলো শিখ ধর্মগ্রন্থ গুরু গ্রন্থ সাহিব-এর সূচনা স্তোত্র। পাঞ্জাবি ভাষায় এতে ১২টি শব্দ রয়েছে, যা গুরুমুখী লিপিতে লিখিত এবং অধিকাংশ শিখের  নিকট জ্ঞাত। এটি গুরু নানকের অত্যাবশ্যকীয় শিক্ষার সার-সংক্ষেপ বলে এভাবেই তা শিখধর্মের একটি সংক্ষিপ্ত বিবৃতি হিসেবে গৃহীত হয়েছে।\nবিশেষ করে প্রথম দুটি শব্দের বিভিন্নরূপ ব্যাখ্যা সহ এটিকে বিভিন্নভাবে অনুবাদ করা হয়েছে। এগুলোর মধ্যে \"একজন ঈশ্বর আছেন\", \"একটিই বাস্তবতা\", \"এই সত্ত্বা একক\" এবং এধরণের আরও অন্যান্য ভাবে। এসব মতপার্থক্যের মধ্যে রয়েছে কখনও কখনও \"god\" লিখার ক্ষেত্রে g অক্ষরটিকে, বা, \"reality\"  লিখার ক্ষেত্রে r অক্ষরটিকে বড়হাতের অক্ষর হিসেবে (capitalizing) লিখা, যা ইংরেজিতে এর অন্তর্নিহিত অর্থকে প্রভাবিত করে থাকে। কেউ কেউ একে একেশ্বরবাদী মনে করেন, কেউ কেউ অদ্বৈতবাদী। সাধারণ দৃষ্টিভঙ্গিতে এটিকে একেশ্বরবাদী হিসাবে ব্যাখ্যা করার পক্ষেই জনমত অধিক; তবে তা একেশ্বরবাদের সেমেটিক ধারণার অনুরূপ নয়। এটি বরং \"গুরু নানকের একক সম্পর্কিত রহস্যময় সচেতনতা যা অনেকের মাধ্যমে প্রকাশ পায়।\" প্রথম দুটি শব্দের পরের অবশিষ্ট দশটি শব্দকে আক্ষরিক অর্থে অনুবাদ করা হয় সত্যিকারের নাম, স্রষ্টা, ভয়হীন, ঘৃণা বিহীন, নিরবধি আকারের, জন্মের বাহিরে, স্ব-অস্তিত্বশীল, গুরুর কৃপা (লাভ করে জ্ঞাত হয়)।\nশ্লোকটি শিখ ধর্মগ্রন্থে অসংখ্য শব্দ বা স্তোত্রের আগে পুনরাবৃত্তি করা হয়েছে। ১৭দশ শতকে গুরু অর্জন কর্তৃক চূড়ান্ত রূপ দেওয়ার আগে এটি ১৬দশ শতকে অনেক সংস্করণে বিদ্যমান ছিল। মন্ত্র-এর অপরিহার্য উপাদানগুলি গুরু নানকের রচনায় পাওয়া যায়, তিনি আকাল পুরাখ (চূড়ান্ত বাস্তবতা) গ্রন্থটির জন্য তিনি বিভিন্ন বিশেষণ ব্যবহার করেন।\n\n\n== ব্যুৎপত্তি ==\nমন্ত্র অর্থ \"সূত্র, সংক্ষিপ্ত মতবাদ বা আধ্যাত্মিক অর্থ সহ পবিত্র শব্দ।\" মূল শব্দের অর্থ \"প্রকৃত, প্রধান বা মৌলিক।\" ফলে, মূল মন্ত্র অর্থ \"মূল সূত্র\", বা, \"শিখধর্মের মূল বক্তব্য।\"\n\n\n== বিবরণ ==\nমূল মন্ত্র হলো:\n\nজাপ শ্লোক সহ বর্ধিত সংস্করণ:\n\n\n== তথ্যসূত্র ==\n\n\n== বহিঃসংযোগ =="}