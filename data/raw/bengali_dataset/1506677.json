{"pageid": 1506677, "title": "রাম কমল মুখোপাধ্যায়", "url": "https://bn.wikipedia.org/wiki?curid=1506677", "content": "রাম কমল মুখোপাধ্যায় (জন্ম ১৩ সেপ্টেম্বর ১৯৭৬) একজন ভারতীয় চলচ্চিত্র সাংবাদিক, স্টারডাস্ট চলচ্চিত্র ম্যাগাজিনের প্রাক্তন প্রধান সম্পাদক এবং হেমা মালিনী, মিঠুন চক্রবর্তী ও সঞ্জয় দত্তের জীবনীকার। তিনি এশা দেওল অভিনীত কেকওয়াক সিনেমার মাধ্যমে চলচ্চিত্র নির্মাতা হিসেবে আত্মপ্রকাশ করেন। দ্য টাইমস অব ইন্ডিয়া তাকে ভারতের অন্যতম সেরা স্বল্পদৈর্ঘ্য চলচ্চিত্র নির্মাতা হিসেবে বিবেচনা করেছে। ২০২৩ সালে, তার স্বল্পদৈর্ঘ্য চলচ্চিত্র এক দুয়া-এর জন্য তিনি ৬৯তম জাতীয় চলচ্চিত্র পুরস্কার অর্জন করেন।\n\n\n== ব্যক্তিগত তথ্য ==\nরাম কমল মুখোপাধ্যায় কলকাতা বিশ্ববিদ্যালয় থেকে ইতিহাসে স্নাতক সম্পন্ন করেন। তিনি কলকাতার সেন্ট জোসেফ কলেজ থেকে স্কুলের পড়াশোনা শেষ করেন এবং পরে খালসা মডেল স্কুল থেকে তার সিনিয়র স্কুলিং শেষ করেন। স্নাতক হওয়ার পর তিনি ব্রিটিশ কাউন্সিল থেকে যোগাযোগের একটি ডিপ্লোমা কোর্স সম্পন্ন করেন, পরে কলকাতা বিশ্ববিদ্যালয়ে মিডিয়া স্টাডিজ ফিল্ম অ্যান্ড টেলিভিশন কোর্সে যোগ দেন।\n\n\n== কর্মজীবন ==\nরাম কমল মুখোপাধ্যায় একজন প্রখ্যাত জীবনীকার ও চলচ্চিত্র নির্মাতা। তিনি হেমা মালিনীর অনুমোদিত জীবনী বিয়ন্ড দ্য ড্রিমগার্ল এবং ভারতের প্রথম পাওয়ার ব্র্যান্ড ফিল্ম জার্নালিস্ট হিসেবে সুপরিচিত। তিনি মুম্বাই মিরর-এ সহকারী সম্পাদক হিসেবে কর্মজীবন শুরু করেন এবং পরে প্রীতিশ নন্দী কমিউনিকেশন-এ ভাইস প্রেসিডেন্ট হিসেবে দায়িত্ব পালন করেন। এছাড়া তিনি মিডডে ও আনন্দবাজার পত্রিকা-তে নিয়মিত কলাম লিখেছেন। তিনি জি টিভি-এর ধারাবাহিক বিন কিছু কহে-এর সহযোগী প্রযোজক হিসেবেও কাজ করেছেন।\n২০০৫ সালে তিনি ভারতের প্রথম কোনো অভিনেত্রীর ওপর ভিত্তি করে লেখা কফি টেবিল বই হেমা মালিনী - ডিভা আনভেইল্ড প্রকাশ করেন। ২০১৯ সালে ঈশা দেওল অভিনীত কেকওয়াক সিনেমার মাধ্যমে চলচ্চিত্র নির্মাতা হিসেবে আত্মপ্রকাশ করেন। ২০২০ সালে, ঋতুপর্ণ ঘোষকে উৎসর্গ করে নির্মিত তার সিনেমা সিজন’স গ্রিটিংস জাতীয় ও আন্তর্জাতিকভাবে প্রশংসিত হয়। এটি প্রাক্তন মিস ইন্ডিয়া সেলিনা জেটলির চলচ্চিত্র জগতে ফিরে আসার পথ সুগম করে। ২০২১ সালে, তার চলচ্চিত্র রিকশাওয়ালা কার্ডিফ আন্তর্জাতিক চলচ্চিত্র উৎসবে সেরা মানবাধিকার চলচ্চিত্রের পুরস্কার অর্জন করে।\nলেখক হিসেবে রাম কমল ছয়টি বই লিখেছেন, যা ইংরেজি ও হিন্দি ভাষায় প্রকাশিত হয়েছে। তার অন্যতম বই বিয়ন্ড দ্য ড্রিমগার্ল ভারতের প্রধানমন্ত্রী নরেন্দ্র মোদীর লেখা ভূমিকাসহ প্রকাশিত হয় এবং দীপিকা পাড়ুকোন এটি উন্মোচন করেন। এছাড়া তিনি সঞ্জয় দত্তের জীবনী সঞ্জয় দত্ত - ওয়ান ম্যান ম্যানি লাইভস প্রকাশ করেন, যা ব্যাপক সমাদৃত হয়েছে।\n\n\n== গ্রন্থপঞ্জি ==\n\n\n== চলচ্চিত্র ==\n\n\n== পুরস্কার ==\n\n\n=== লেখার জন্য ===\n\n\n=== পরিচালক হিসেবে ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রাম কমল মুখোপাধ্যায়  (ইংরেজি)"}