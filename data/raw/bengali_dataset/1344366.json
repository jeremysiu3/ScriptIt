{"pageid": 1344366, "title": "কোজুক্কাত্তাই", "url": "https://bn.wikipedia.org/wiki?curid=1344366", "content": "কোজুক্কাত্তাই (তামিল: கொழுகட்டை)   বা কোজুকাট্টা (মালয়ালম: കൊഴുക്കട്ട) হল একটি জনপ্রিয় দক্ষিণ ভারতীয় ভাপানো পিঠে জাতীয় খাবার যা চালের আটা দিয়ে তৈরি করা হয়। এর ভেতরে নারকেল, গুড় বা চকভারাত্তি ভরাট করা হয়। কোজুকাত্তাই যদিও সাধারণত মিষ্টি খাবার তবে কখনও কখনও একে নোনতা পুর দিয়েও ভরাট করা যেতে পারে। এটি কেরালার খ্রিস্টানরা তাদের ঐতিহ্যগত পাম রবিবারের আগে শনিবার দিন তৈরি করে এবং তাই এই দিনটিকে কোজুকাট্টা শনিবার বলা হয়। মোদক ভারতের অন্যান্য অঞ্চলে তৈরি একটি অনুরূপ খাবার। এটি গণেশ চতুর্থী উৎসবের সময় তৈরি একটি জনপ্রিয় খাবার।\nনারকেলের সাথে গুড় মিশিয়ে কোজুকাত্তাইয়ে ভরার জন্য পুর তৈরি করা হয়। চালের আটার মণ্ড বানিয়ে তার থেকে ছোট ছোট লেচি কেটে তাকে হাতের সাহায্যে চ্যাপ্টা করে তার ভিতরে পুর ভরা হয় ও গোল করে আটকে, হাতের চাপ দিয়ে গোল আকার দেওয়া হয়। এরপর পিঠেগুলিকে ভাপানো হয়। ঘি, এলাচ, সূক্ষ্মভাবে ভাজা চালের আটা ইত্যাদি ব্যবহার করে খাবারের স্বাদ এবং গন্ধ বাড়ানো যায়। কেরালায় চালের আটার পরিবর্তে সাধারণ আটা এবং কোড়ানো নারকেল দিয়ে তৈরি কোজুকাট্টাই একটি প্রধান প্রাতঃরাশ।\nকোজুক্কাত্তাই শ্রীলঙ্কার তামিল সম্প্রদায়ের বিভিন্ন রীতির একটি গুরুত্বপূর্ণ অংশ। উত্তর শ্রীলঙ্কায় একটি প্রথা রয়েছে। কোজুক্কাত্তাই -এর কিনারাগুলি দাঁতের মতো আকার দেওয়া হয় ও শিশুর মাথায় আলতো করে ছোঁয়ানো হয়। এভাবে পরিবার শিশুর সুস্থ দাঁত বিকাশের কামনা করে। শ্রীলঙ্কার পূর্বাঞ্চলে যেমন আমপারাই জেলায়, গর্ভধারণের প্রায় চার মাস পর একজন গর্ভবতী মায়ের জন্য পরিবারের মহিলা সদস্যরা এই খাবার প্রস্তুত করেন যা স্থানীয়ভাবে পিঠাই কোজুক্কাটই নামে পরিচিত। এই মিষ্টিগুলি সাধারণত স্বাস্থ্য এবং উর্বরতার শুভ প্রতীক হিসাবে বিবাহের সময় বিনিময় করা হয়।\n\n\n== প্রস্তুতি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}