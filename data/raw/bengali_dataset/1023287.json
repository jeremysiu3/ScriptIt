{"pageid": 1023287, "title": "জম্মুর পোশাক", "url": "https://bn.wikipedia.org/wiki?curid=1023287", "content": "জম্মুবাসীদের নিম্নলিখিত চিরায়ত পোশাক রয়েছে:\n\n\n== ঘাঘড়া চোলি ==\nঐতিহ্যবাহীভাবে মহিলারা ঘাগড়া চোলি এবং স্কার্ফ সমাহারে পোশাক পরিধান করেন, যা পাঞ্জাবেও জনপ্রিয় ছিল।  সুথান ও কুর্তার বিকল্প হিসাবে মহিলাদের লেহেঙ্গার সাথে কুর্তা পরা এখনও প্রচলিত।\n\n\n== পেশোয়াজ ==\nপরবর্তীতে মহিলারা ঐতিহ্যবাহী ঘাগড়া চোলির পরিবর্তে পেশোয়াজ পরিধান শুরু করে, যেটি গোড়ালি পর্যন্ত ঝুলের হয় এবং কখনও কখনও সুথান (অনেকগুলি ভাঁজযুক্ত খুব ঢিলেঢালা পাজামা) দিয়ে পরা হয়। পুরুষরা সুথান দিয়ে জাম্মা (মুঘল শৈলীর জামা) পরত।\n\n\n== সুথান ও কুর্তা ==\n\nপুরুষ এবং মহিলারা ঐতিহ্যবাহী পোশাক সুথান এবং কুর্তা পরেন তবে শৈলী লিঙ্গ-নির্দিষ্ট।\n\n\n== ডোগরি সুথান ==\nঐতিহ্যবাহী ডোগরি সুথান ওপরের দিকে প্রশস্ত, পায়ের দিকে অনেকখানি ঘেরযুক্ত এবং গোড়ালিগুলিতে অসংখ্য ভাঁজ রয়েছে।\n\n\n== আধুনিক সুথান ==\n\nযাইহোক, জম্মুতে পরিধান করা আধুনিক শৈলীর সুথান হল আঁটোসাঁটো সুথানের একটি অংশ যা একসময় পাঞ্জাব অঞ্চল জুড়ে জনপ্রিয় ছিল। এটি ওপরের দিকে খুব ঢিলে তবে হাঁটু থেকে গোড়ালি পর্যন্ত খুব আঁট।  তবে, আঁটসাঁট সুথান পাহাড়ী অঞ্চলে কার্যকর বলে শৈলীটি এখন জম্মু  এবং হিমাচল প্রদেশে বেশ জনপ্রিয়। পুরুষদের দ্বারা পরিধান করা হলে একে ঘুট্টানা বলা হয় এবং মহিলারা যখন পরিধান করেন তখন সুথান বলা হয় (বিভিন্ন বর্ণের হয়)। যখন সুথানের আঁটোসাঁটো অংশটিতে হাঁটু অবধি একাধিক ঘন ঘন ভাঁজ করা থাকে, তখন সুথানকে ডোগরি পাজামা  বা জম্মুতে ডোগরি সুথান, বলা হয় এবং হিমাচল প্রদেশে চুড়িদার সুথান বলা হয়। এটি পাঞ্জাবের পার্বত্য অঞ্চলেও পরা হয়। জম্মুতে সমস্ত সম্প্রদায়ের সদস্যরা সুথান পরে থাকেন।\nপুরুষদের জন্য ঐতিহ্যবাহী ডোগরি কুর্তা সামনের দিকে খোলা যায় এবং কোমর থেকে হাঁটু পর্যন্ত প্রসারিত ঘেরযুক্ত। মহিলাদের কুর্তা লম্বা হয় এবং সোজাভাবে কাটা থাকে, এটি প্রতিবেশী পাঞ্জাব থেকে গৃহীত একটি শৈলী , যেহেতু পাঞ্জাব অঞ্চলের সাথে  বিশেষত পাঞ্জাবের দক্ষিণের অঞ্চলের সাথে স্থানীয় সংস্কৃতির মিল আছে।\n\n\n== চূড়িদার পায়জামা ==\nচুড়িদার পায়জামা, যাকে চুড়িদার সুথান নামেও অভিহিত করা হয়, সেটি পাঞ্জাবের পুরুষ ও মহিলাদের ঐতিহ্যবাহী পোশাকের অংশ।  এটি পাঞ্জাবের আঁটসাঁট সুথান এবং ঐতিহ্যবাহী ডোগরি আলগা সুথানের সংমিশ্রণ। তদনুসারে, চুড়িদার পায়জামা সুথান থেকেই প্রাপ্ত বলে বিশ্বাস করা হয়। চুড়িদার পায়জামা  সমগ্র উপমহাদেশে জনপ্রিয় এবং এটি পাঞ্জাব অঞ্চলে বিকশিত হয়েছিল এবং এটি পাঞ্জাবের সাথে সম্পর্কিত।\n\n\n== তথ্যসূত্র =="}