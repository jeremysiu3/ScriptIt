{"pageid": 1370264, "title": "মঞ্জুলকৃষ্ণ ঠাকুর", "url": "https://bn.wikipedia.org/wiki?curid=1370264", "content": "মঞ্জুল কৃষ্ণ ঠাকুর  (জন্ম ১৯৫২/৫৩) একজন ভারতীয় বাঙালি মতুয়া রাজনৈতিক নেতা। তিনি পশ্চিমবঙ্গ সরকারের ছোট, কুটির ও মাঝারি শিল্প এবং বস্ত্র দপ্তরের  এবং উদ্বাস্তু পুনর্বাসন দপ্তরের স্বাধীন দায়িত্বপ্রাপ্ত মন্ত্রী হিসাবে দায়িত্ব পালন করেছেন।\n২০১১ সালের পশ্চিমবঙ্গ বিধানসভা নির্বাচন থেকে মঞ্জুল কৃষ্ণ ঠাকুর গাইঘাটা বিধানসভা কেন্দ্র থেকে বিধানসভার সদস্য নির্বাচিত হন। ২০১৬ পর্যন্ত তিনি ওই কেন্দ্রের বিধায়ক ছিলেন।\nতিনি ঠাকুরনগরের মতুয়াবাড়ির দ্বিতীয় পুত্র। বনগাঁ লোকসভা কেন্দ্রের প্রাক্তন সংসদ কপিল কৃষ্ণ ঠাকুর তার বড়ো দাদা।\nতার এক পুত্র শান্তনু ঠাকুর ২০১৯ সালের লোকসভা নির্বাচনে বনগাঁ লোকসভা কেন্দ্র থেকে বিজেপি প্রার্থী হিসাবে নির্বাচনে লড়েন এবং সাংসদ এবং পরবর্তীতে কেন্দ্রীয় সরকারের প্রতিমন্ত্রী হিন।\nতার আরেক পুত্র   সুব্রত ঠাকুর  ২০১৫ সালের বনগাঁ লোকসভার উপনির্বাচনে বিজেপি প্রার্থী হিসাবে নির্বাচনে প্রতিদ্বন্দ্বিতা করে তৃতীয় স্থানে শেষ করেন। পরবর্তীতে সুব্রত ঠাকুর ২০২১ সালের পশ্চিমবঙ্গ বিধানসভা নির্বাচনে গাইঘাটা বিধানসভা কেন্দ্র কেন্দ্র থেকে আবারও বিজেপি প্রার্থী হিসাবে নির্বাচনে প্রতিদ্বন্দ্বিতা করেন এবং ওই কেন্দ্রের বিধায়ক নির্বাচিত হন।  \n\n\n== তথ্যসূত্র =="}