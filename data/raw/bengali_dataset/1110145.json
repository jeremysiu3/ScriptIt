{"pageid": 1110145, "title": "হাসান রাইদ", "url": "https://bn.wikipedia.org/wiki?curid=1110145", "content": "হাসান রাইদ হাসান মাতরুক (আরবি: حسن رائد, ইংরেজি: Hassan Raed; ২৩ সেপ্টেম্বর ২০০০; হাসান রাইদ নামে সুপরিচিত) হলেন একজন ইরাকি পেশাদার ফুটবল খেলোয়াড়। তিনি বর্তমানে ইরাকি ক্লাব আল কুয়াহ আল জাউইয়াহ এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৮–১৯ মৌসুমে, ইরাকি ক্লাব আল কারখের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল কারখের হয়ে মাত্র এক মৌসুম অতিবাহিত করার পর ২০১৯–২০ মৌসুমে তিনি আল কুয়াহ আল জাউইয়াহে যোগদান করেছেন।\n২০১৮ সালে, হাসান ইরাক অনূর্ধ্ব-২০ দলের হয়ে ইরাকের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ইরাকের বয়সভিত্তিক দলের হয়ে খেলার পর, তিনি ২০২০ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nহাসান রাইদ হাসান মাতরুক ২০০০ সালের ২৩শে সেপ্টেম্বর তারিখে ইরাকের বাগদাদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহাসান ইরাক অনূর্ধ্ব-২০ এবং ইরাক অনূর্ধ্ব-২৩ দলের হয়ে খেলার মাধ্যমে ইরাকের প্রতিনিধিত্ব করেছেন।\n২০২০ সালের ১২ই নভেম্বর তারিখে, ২০ বছর, ১ মাস ও ২০ দিন বয়সে, বাম পায়ে ফুটবল খেলায় পারদর্শী হাসান জর্ডানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২১ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ০–০ গোলে ড্র করেছিল। ইরাকের হয়ে অভিষেকের বছরে হাসান সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৬ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে হাসান রাইদ  (ইংরেজি)  \nট্রান্সফারমার্কেটে হাসান রাইদ (ইংরেজি) \nওয়ার্ল্ডফুটবল.নেটে হাসান রাইদ (ইংরেজি) \nইএসপিএন এফসিতে হাসান রাইদ (ইংরেজি) \nন্যাশনাল-ফুটবল-টিমস.কমে হাসান রাইদ (ইংরেজি)"}