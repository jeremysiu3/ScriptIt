{"pageid": 14628, "title": "দিল চাহতা হ্যায়", "url": "https://bn.wikipedia.org/wiki?curid=14628", "content": "দিল চাহতা হ্যায় (হিন্দি: दिल चाहता है, অনুবাদ 'মন চায়') ২০০১ সালের একটি ভারতীয় হিন্দি ভাষার হাস্যরসাত্মক-নাট্য চলচ্চিত্র যেখানে আমির খান, সাইফ আলি খান, প্রীতি জিন্টা, অক্ষয় খান্না, সোনালী কুলকার্নী এবং ডিম্পল কাপাডিয়া মুখ্য ভূমিকায় অভিনয় করেন। এই চলচ্চিত্রটি ফারহান আখতারের লেখা এবং পরিচালনা করা প্রথম কাজ ছিলো, মুম্বই এবং অস্ট্রেলিয়ার সিডনিতে শুটিং করা চলচ্চিত্রটি তিনজন তরুণ বন্ধুর জীবনের কিছু কাহিনীর আলোকপাত করে।\n২০০১ সালে চলচ্চিত্রটি সেরা হিন্দি ভাষার চলচ্চিত্র বিভাগে জাতীয় চলচ্চিত্র পুরস্কার জিতেছিলো। চলচ্চিত্রটি ভারতের শহুরে মানুষদের জীবন কাহিনী দেখানোর কারণে ভারতের শহরগুলোতে জনপ্রিয়তা পেয়েছিলো, চলচ্চিত্রটির চরিত্রগুলো ছিলো সমাজের উচ্চ শ্রেণীর মানুষের। চলচ্চিত্রটি ধীরে ধীরে ধ্রুপদী চলচ্চিত্রের মর্যাদা আয়ত্ত করে নিয়েছে।\n\n\n== কাহিনী সংক্ষেপ ==\nতিনজন তরুণ বন্ধু আকাশ, সমীর এবং সিদ্ধার্থ। সিদ্ধার্থকে আকাশ এবং সমীর 'সিড' বলে ডাকে। আকাশ প্রেম-ভালোবাসায় বিশ্বাস করেনা, সমীর প্রেম করতে চায় আর তার একটি প্রেমিকাও আছে, সিদ্ধার্থ শখের বশে একজন চিত্রশিল্পী, সে ছবি আঁকতে পছন্দ করে।\nএকদা আকাশ দুষ্টামি করে শালিনী নামের এক মেয়েকে প্রেমের প্রস্তাব দেয়, কিন্তু শালিনীর সঙ্গে যার বাগদান হয়েছে যার নাম রোহিত সে আকাশকে একটা ঘুসি মারে। আকাশ সমীরের সঙ্গে তার প্রেমিকা প্রিয়ার সম্পর্ক ভেঙে দেয়।\nতিন বন্ধু গোয়া ভ্রমণে যায়, ওখানে সমীর এক বিদেশী মেয়েকে পছন্দ করে এবং তার সঙ্গে বন্ধুত্ব করে বিপদে পড়ে। সমীর পরে পূজা নামের এক মেয়ের সঙ্গে পরিচিত হয় যেই মেয়ের সঙ্গে তার বাবামা তার বিয়ে ঠিক করার জন্য তাদের বাসায় নিয়ে আসে, এই মেয়েকে পরে সমীর পছন্দ করে ফেলে এবং মেয়েটিও সমীরের প্রতি আগ্রহী হয়।\nসিদ্ধার্থ একবার তার বাসার কাছে তার চেয়ে এক বয়স্ক মহিলাকে তার লাগেজ উঠাতে দেখে সাহায্য লাগবে কিনা জিজ্ঞেস করে, মহিলাটি প্রথমে ঋণাত্মকতা দেখালেও পরে পরোক্ষভাবে বোঝায় যে তার সাহায্য লাগবে। সিদ্ধার্থ তার লাগেজ উঠিয়ে দেয় আর তারা জ্যাসওয়াল নামের ঐ নারীর সঙ্গে তার এক বন্ধুত্বপূর্ণ সম্পর্ক গড়ে ওঠে। এই মহিলাকে যে সিড ভালোবেসে ফেলে সেটা সে আকাশকে বললে আকাশ দুষ্টামি করে আর সিদ্ধার্থ তাকে রাগ করে চড় মারে, আকাশ আর সিডের মধ্যে সম্পর্ক এভাবে নষ্ট হয়ে যায়।\nআকাশ অস্ট্রেলিয়াতে তার বাবার ব্যবসা সামলানোর জন্য গেলে প্লেনেই শালিনীর সঙ্গে দেখা হয়ে যায়, শালিনীর সঙ্গে বন্ধুত্ব বাড়তে থাকে আর তারা দুজন দুজনকে পছন্দও করতে থাকে।\nআকাশের সঙ্গে পরে সিড এর সম্পর্ক ঠিক হয়ে যায়, কিন্তু সিডের তারা জ্যাসওয়াল গুরুতর অসুস্থ হয়ে হাসপাতালে মারা যায়।\n\n\n== কুশীলব ==\nআমির খান - আকাশ মালহোত্রা\nসইফ আলি খান - সমীর মুলচন্দনী\nঅক্ষয় খান্না - সিদ্ধার্থ সিনহা 'সিড'\nপ্রীতি জিন্টা - শালিনী\nসোনালী কুলকার্নী - পূজা\nডিম্পল কাপাডিয়া - তারা জ্যাসওয়াল\nআইয়ুব খান - রোহিত\nরজত কাপুর - মহেশ\nরাকেশ পাণ্ডে - রোহিতের বাবা\nস্মিতা ওক - রোহিতের মা\nসুচিত্রা পিল্লাই - প্রিয়া\nসুহাসিনী মুলে - সিডের মা\nঅঞ্জুলা বেদী - সমীরের মা\nআহমেদ খান - আকাশের বাবা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দিল চাহতা হ্যায় (ইংরেজি)\nঅলমুভিতে দিল চাহতা হ্যায়\nরটেন টম্যাটোসে দিল চাহতা হ্যায় (ইংরেজি)"}