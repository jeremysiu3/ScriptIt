{"pageid": 1452477, "title": "ফতেহ গাজী", "url": "https://bn.wikipedia.org/wiki?curid=1452477", "content": "সোলেমান বগদাদী (আরবি: شاه سلیمان فتح غازی البغدادی), যিনি শাহ ফতেহ গাজী নামে বেশ মশহূর, ছিলেন হজরত শাহজালালের অন্যতম সফরসঙ্গী। মাধবপুরে ইসলাম প্রচারের সাথে তার নাম জড়িয়ে আছে। \n\n\n== জীবনী ==\nতার আসল নাম ছিল সোলেমান এবং তিনি বগদাদ থেকে এসেছিলেন। শাহ জালাল বগদাদ শহরের মধ্য দিয়ে গিয়েছেন বলে জানা যায়, যেটি হুলাগু খান শাসিত মঙ্গোল সাম্রাজ্যের দক্ষিণ-পশ্চিমাঞ্চল ইলখানাতের দখলে ছিল। \n১৩০৩ খ্রীষ্টাব্দে, শাহ সোলেমান বগদাদী সাহেব শাহ জালালের অধীনে শ্রীহট্ট বিজয়ে অংশগ্রহণ করেন।  বিজয়ের পরপরই, সুলতান শমসুদ্দিন ফিরুজ শাহের সিপাহসালার সৈয়দ নাসিরুদ্দিনের নেতৃত্বে তুঙ্গাচল দখল করতে যে ১২ আউলিয়াকে পাঠানো হয়েছিল তাদের মধ্যে শাহ সোলেমান বগদাদী ওরফে ফতেহ গাজী একজন ছিলেন।  রাজা আচক নারায়ণ তার পরিবার নিয়ে মথুরায় পালিয়ে যান। তার পরাজয়ের পর তুঙ্গাচলের নাম বদলিয়ে তরফ রাখা হয় এবং মুসলিম বাংলায় যুক্ত করা হয়।\nশাহ সোলেমান বগদাদী ওরফে ফতেহ গাজী বেজোড়া পরিদর্শন করার পর, রঘুনন্দন পাহাড়ের কাছাকাছি একটি গাঁয়ে বসতি স্থাপন করেন, যেখানে তিনি তার নিজস্ব চিল্লাখানা কায়েম করেন। তাঁর নামানুসারে গাঁয়ের নামকরণ করা হয় ফতেপুর (বর্তমানে শাহজীবাজার, মাধবপুর)। তিনি তার দুই ভাগ্নে দ্বারা বসতি স্থাপন করেছিলেন; আহমদ গাজী ও মসুদ গাজী।  এই তিনজন আউলিয়াকে শাহজীবাজার রেলওয়ে স্টেশনের কাছে অবস্থিত একটি দরগাহে একে অপরের পাশে সমাহিত করা হয়েছে।  তার উরুস ডিসেম্বর মাসে লাখ ইনসানের দ্বারা পালিত হয়, আজও, দরগাহ-ই-হযরত শাহ সোলেমান ফতেহ গাজী বাগদাদীতে। \n\n\n== বর্তমান পরিস্থিতি ==\n২০১৫ খ্রীষ্টাব্দের উরুস মাহফিলে, তার দরগার পাশে একটি পুতুল নাচের অনুষ্ঠানের হওয়ার কারণে একটি বিতর্কের পয়দা হয়েছিল। \n\n\n== তথ্যসূত্র ==\n\nটেমপ্লেট:Habiganj District"}