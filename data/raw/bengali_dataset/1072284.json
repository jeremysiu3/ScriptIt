{"pageid": 1072284, "title": "চার্লিন সভার্ৎস", "url": "https://bn.wikipedia.org/wiki?curid=1072284", "content": "চার্লিন সভার্ৎস (জার্মান: Charline Schwarz; জন্ম: ১৫ জানুয়ারি ২০০১) হলেন একজন জার্মান তীরন্দাজ, যিনি জার্মানির প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nসভার্ৎস জার্মানির হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nচার্লিন সভার্ৎস ২০০১ সালের ১৫ই জানুয়ারি তারিখে জার্মানির নুর্নবার্গে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nতিনি ২০২০ সালে টোকিওতে অনুষ্ঠিত গ্রীষ্মকালীন অলিম্পিকে জার্মানির প্রতিনিধিত্ব করেছেন এবং নারীদের দলগত প্রতিযোগিতায় ব্রোঞ্জ পদক জয়লাভ করেছেন। তিনি তুরস্কের আন্তালিয়ায় অনুষ্ঠিত ২০২১ ইউরোপীয় তীরন্দাজী চ্যাম্পিয়নশিপে নারীদের দলগত প্রতিযোগিতায় রৌপ্য পদক জয়লাভ করেছিলেন।\nসভার্ৎস জার্মানির প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২১টি ১০ পয়েন্ট অর্জন করে সর্বমোট ৬৩৯ পয়েন্ট নিয়ে তিনি ৪৫তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২০তম স্থান অধিকারী মেক্সিকোর আনা পাউলা ভাসকেসের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে জন হুন-ইয়ংয়ের কাছে ৭–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি কাটারিনা বাউয়ার এবং মিশেল ক্রোপেনের সাথে জার্মান দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭৭টি ১০ পয়েন্ট অর্জন করে সর্বমোট ১৯৬৫ পয়েন্ট নিয়ে ৬ষ্ঠ স্থান অধিকার করেছিল। অতঃপর প্রাথমিক পর্বে তারা মেক্সিকোর কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে শারলাইন শোয়ারৎস (ইংরেজি)\nঅলিম্পিকস.কমে শারলাইন শোয়ারৎস (ইংরেজি)\nঅলিম্পিডিয়ায় শারলাইন শোয়ারৎস (ইংরেজি)\nজার্মান অলিম্পিক ক্রীড়া কনফেডারেশনে শারলাইন শোয়ারৎস (জার্মান)"}