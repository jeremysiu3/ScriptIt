{"pageid": 1157949, "title": "কামলি (২০২২-এর চলচ্চিত্র)", "url": "https://bn.wikipedia.org/wiki?curid=1157949", "content": "কামলি (উর্দু: کملی‎‎; অনু. পাগল) হচ্ছে ২০২২ সালে মুক্তিপ্রাপ্ত একটি পাকিস্তানি উর্দু নাট্য চলচ্চিত্র যার পরিচালক হচ্ছেন সারমাদ খুসাট যিনি চলচ্চিত্রটি প্রযোজনাও করেছেন কানওয়াল খুসাটের সঙ্গে, প্রযোজনা প্রতিষ্ঠান হচ্ছে সারমাদের নিজের প্রতিষ্ঠান খুসাট ফিল্মস। চলচ্চিত্রটিতে মুখ্য ভূমিকায় অভিনয় করেছেন সাবা কমর, সানিয়া সাইদ, নিমরা বুচা এবং হামজা খাজা। ২০২২ সালের ৩ জুন চলচ্চিত্রটি মুক্তি পায় এবং এটাকে পাকিস্তানের অন্যতম সেরা চলচ্চিত্র ধরা হচ্ছে।\nচলচ্চিত্রটির গল্প তিন নারীকে নিয়ে, তিন নারীর অবদমিত যৌন কামনা নিয়েই চলচ্চিত্রটির মূল কাহিনী আবর্তিত।\n\n\n== অভিনয়ে ==\nসাবা কমর - হিনা\nসানিয়া সাইদ - সকিনা\nনিমরা বুচা - জিনাত\nহামজা খাজা - অমলতাস\nওমর রানা - নাদির মালিক\nআদিল আফজাল\nমেহের বানু\n\n\n== প্রযোজনা ==\n২০১৯ সালের সেপ্টেম্বর মাসে অভিনেত্রী সাবা কমর সারমাদ খুসাটের দ্বিতীয় চলচ্চিত্রে অভিনয়ের জন্য স্বাক্ষর করেন। সাবা ছাড়াও নিমরা বুচা এবং সানিয়া সাইদকেও এই চলচ্চিত্রে মুখ্য চরিত্রে অভিনয়ের জন্য নেওয়া হয় যারা এর আগে সারমাদের 'মন্টো' (২০১৫) চলচ্চিত্রে অভিনয় করেছিলেন যা ছিলো সারমাদ পরিচালিত প্রথম চলচ্চিত্র। পুরুষ অভিনেতা হামজা খাজা (যার প্রথম চলচ্চিত্র এই কামলিই) কে নেওয়া হয় সাবার প্রেমিকের চরিত্রে। চলচ্চিত্রটির প্রধান চিত্রগ্রহণ শুরু হয় অক্টোবরের প্রথম সপ্তাহে এবং দুই মাস ধরে চলেছিলো। সারমাদ বলেছিলেন যে চলচ্চিত্রটি একটি মর্মান্তিক প্রেম কাহিনীর হবে।\n\n\n== গ্রহণ ==\nচলচ্চিত্রটি চলচ্চিত্রসমালোচক এবং গবেষকদের দ্বারা প্রশংসা পেয়েছিলো। 'সামথিং হট' ওয়েবসাইটের মনাল খান লিখেন, \"কামলি ভালো একটি অর্জন, সবার জন্য।\" গ্যালাক্সি ললিউডের মমিন আলি মুনশি সাবা কমরের অভিনয়ের ভূয়সী প্রশংসা করেন এবং বলেন, \"সাবা আবারো প্রমাণ করলেন যে, কেনো তিনি সাবা।\" এক্সপ্রেস ট্রিবিউন সংবাদপত্রের সিমরান সিরাজ লিখেন যে, \"চলচ্চিত্রটি আপনাকে বাস্তবতা এবং কল্পলোকের যৌন কামনার সঙ্গে পরিচয় করিয়ে দেবে।\"\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কামলি  (ইংরেজি)"}