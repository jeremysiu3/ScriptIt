{"pageid": 1119564, "title": "আব্দুল তাপসোবা", "url": "https://bn.wikipedia.org/wiki?curid=1119564", "content": "আব্দুল ফিসাল তাপসোবা (ফরাসি: Abdoul Tapsoba; জন্ম: ২৩ আগস্ট ২০০১; আব্দুল তাপসোবা নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে বেলজীয় ক্লাব স্ট্যান্ডার্ড লিয়েজ এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৮–১৯ মৌসুমে, আইভোরীয় ক্লাব মিমোসাসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মিমোসাসের হয়ে দুই মৌসুম অতিবাহিত করার পর ২০২০–২১ মৌসুমে তিনি বেলজীয় ক্লাব স্ট্যান্ডার্ড লিয়েজে যোগদান করেছেন।\nতাপসোবা ২০২১ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৮ ম্যাচে ৪টি গোল করেছেন।\n\n\n== প্রারম্ভিক জীবন ==\nআব্দুল ফিসাল তাপসোবা ২০০১ সালের ২৩শে আগস্ট তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nতাপসোবা বুর্কিনা ফাসো অনূর্ধ্ব-২০ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।\n২০২১ সালের ২৯শে মার্চ তারিখে, ১৯ বছর, ৭ মাস ও ৬ দিন বয়সে, ডান পায়ে ফুটবল খেলায় পারদর্শী তাপসোবা দক্ষিণ সুদানের বিরুদ্ধে অনুষ্ঠিত ২০২১ আফ্রিকা কাপ অব নেশন্স বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। উক্ত ম্যাচের ৭০তম মিনিটে আক্রমণভাগের খেলোয়াড় আলাঁ ত্রাওরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৩৪ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি বুর্কিনা ফাসো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে তাপসোবা সর্বমোট ৬ ম্যাচে ৪টি গোল করেছেন।\nতাপসোবা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৮ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে আব্দুল তাপসোবা  (ইংরেজি)  \nসকারবেসে আব্দুল তাপসোবা (ইংরেজি) \nট্রান্সফারমার্কেটে আব্দুল তাপসোবা (ইংরেজি) \nওয়ার্ল্ডফুটবল.নেটে আব্দুল তাপসোবা (ইংরেজি) \nইএসপিএন এফসিতে আব্দুল তাপসোবা (ইংরেজি) \nন্যাশনাল-ফুটবল-টিমস.কমে আব্দুল তাপসোবা (ইংরেজি)"}