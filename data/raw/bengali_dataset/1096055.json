{"pageid": 1096055, "title": "প্রীতি খেলা", "url": "https://bn.wikipedia.org/wiki?curid=1096055", "content": "প্রীতি খেলা (এছাড়াও প্রদর্শনী খেলা, বন্ধুত্বপূর্ণ খেলা, প্রাক-মৌসুম খেলা, প্রস্তুতিমূলক খেলা নামেও পরিচিত) হলো একটি ক্রীড়া অনুষ্ঠান, যেখানে পুরস্কার অর্থ এবং খেলোয়াড় অথবা দলের অবস্থানের উপর প্রভাব নেই অথবা অনেক কম। দলগত ক্রীড়ায় এই ধরনের ম্যাচগুলোয় প্রায়ই কোচ এবং প্রশিক্ষকরা একটি লিগের মৌসুম অথবা প্রতিযোগিতামূলক খেলার পূর্বে খেলোয়াড়দের নির্বাচন এবং প্রস্তুতির কাজ সম্পন্ন করে থাকে। যেহেতু খেলোয়াড়গণ সাধারণত ভিন্ন ভিন্ন দেশের ভিন্ন ভিন্ন লিগের দলে খেলে থাকে, তাই প্রীতি খেলা খেলোয়াড়দের একে অপরের সাথে কাজ করতে শেখার সুযোগ দেয়। খেলাগুলো পৃথক দলের মধ্যে অথবা একই দলের অংশের মধ্যে অনুষ্ঠিত হতে পারে।\nএছাড়াও পেশাদার বিনোদন প্রদান, খেলাধুলার প্রচার, একটি বার্ষিকী বা একটি বিখ্যাত খেলোয়াড় স্মরণে অথবা দাতব্য প্রতিষ্ঠানের জন্য অর্থ সংগ্রহের মতো কাজের ক্ষেত্রে প্রীতি খেলা আয়োজন করা হয়ে থাকে। বেশ কয়েকটি ক্রীড়া লিগ একে অপরের বিরুদ্ধে তাদের সেরা খেলোয়াড়দের প্রদর্শনের জন্য অল-স্টার খেলা আয়োজন করে (যেমন: মেজর লিগ সকার অল স্টার খেলা), যেখানে ভিন্ন লিগ অথবা দেশ হতে আগত দলের অংশগ্রহণে নির্ধারণ হয় তাদের মধ্যে কোন দল সেরা। অলিম্পিক গেমসের মতো আন্তর্জাতিক প্রতিযোগিতাগুলোও একটি প্রদর্শন ক্রীড়ার অংশ হিসেবে প্রীতি খেলা আয়োজন করতে পারে।\n\n\n== তথ্যসূত্র ==\n\n\n== বহিঃসংযোগ ==\n\nremembertheaba-এ অল-টাইম এবিএ বনাম এনবিএ প্রীতি খেলার ফলাফল (ইংরেজি)\nCollegeHoopsNet-এ কলেজ বাস্কেটবল প্রীতি খেলা"}