{"pageid": 1075637, "title": "আল বাতুল মহিলা মাদ্রাসা", "url": "https://bn.wikipedia.org/wiki?curid=1075637", "content": "আল বাতুল মহিলা মাদ্রাসা ব্রাহ্মণবাড়িয়া জেলার সদর উপজেলায় অবস্থিত একটি মহিলা কওমি মাদ্রাসা। ১৯৯৭ সালে হারুন ইসলামাবাদী এটি প্রতিষ্ঠা করেন। এটি সদর উপজেলার মোড়াইল নামক স্থানের কলেজ পাড়ায় ৮ শতক জমির উপর প্রতিষ্ঠিত। প্রতিষ্ঠালগ্ন থেকে ২০০২ পর্যন্ত প্রতীকি মুহতামিম ছিলেন প্রতিষ্ঠাতা হারুন ইসলামাবাদী। অতঃপর ২০০৩ থেকে দায়িত্ব পালন করেছেন মাহফুজুল হাসান। প্রতিষ্ঠালগ্ন থেকে এ মাদ্রাসার পরিচিতি চতুর্দিক ছড়িয়ে পড়ে, ফলশ্রুতিতে ক্রমবর্ধমান হারে ছাত্রী সংখ্যা বাড়তে থাকে। ছাত্রীদের চাহিদার আলোকে ২০০৩ সালে এখানে দাওরায়ে হাদিস (মাস্টার্স) খোলা হয়। ২০১২ সালে এখানে অধ্যয়নরত ছাত্রী সংখ্যা ছিল ৩৫৪ জন। দাওরায়ে হাদিস খোলার পর থেকে শায়খুল হাদিসের দায়িত্ব পালন করেছেন মিজানুর রহমান।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}