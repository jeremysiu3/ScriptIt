{"pageid": 1025460, "title": "শর্মিলা মুখোপাধ্যায়", "url": "https://bn.wikipedia.org/wiki?curid=1025460", "content": "শর্মিলা মুখোপাধ্যায় (মুখার্জি) একজন ওড়িশি নৃত্যশিল্পী ও নৃত্য পরিকল্পনাকার (কোরিওগ্রাফার) এবং গুরু কেলুচরণ মহাপাত্রের শিষ্য। তিনি বেঙ্গালুরুর সঞ্জলি সেন্টার ফর ওড়িশি ডান্সের প্রতিষ্ঠাতা ও শৈল্পিক পরিচালিকা, এটি  ২০০৪ সালে প্রতিষ্ঠিত হয়েছিল। তিনি মহরী পুরস্কারপ্রাপ্তদের একজন।\n\n\n== প্রাথমিক জীবন এবং শিক্ষা ==\n১৬ বছর বয়সে শর্মিলা মুখোপাধ্যায় কবি রবীন্দ্রনাথ ঠাকুরের জন্মবার্ষিকীতে নৃত্যনাট্য 'চণ্ডালিকা'-তে প্রধান চরিত্র 'প্রকৃতি'র ভূমিকায় অভিনয় করেছিলেন, যেটি তাঁর লাবণ্যের জন্য সমালোচকদের দৃষ্টি আকর্ষণ করেছিল। তিনি ১৯৮৪ সালে গুরু কেলুচরণ মহাপাত্রের অধীনে ওড়িশি প্রশিক্ষণ শুরু করেছিলেন। সবশেষে তিনি শ্রীমতি কলানিধি নারায়ণনের কাছ থেকে নৃত্যাভিনয়ের দিকনির্দেশনা পেয়েছিলেন এবং শ্রীমতি সংযুক্তা পাণিগ্রাহী কর্তৃক পরিচালিত কর্মশালায় অংশ নিয়েছিলেন।\n\n\n== কর্মজীবন ==\n২০০০ সালে শর্মিলা মুখোপাধ্যায় মিশিগান বিশ্ববিদ্যালয়ে একটি স্কলারশিপ বা শিক্ষাবৃত্তি অর্জন করেছিলেন এবং সেখানে তিনি নৃত্য বিচলন এবং রচনার প্রশিক্ষণ নিয়েছিলেন।\nশর্মিলা মুখোপাধ্যায় দূরদর্শনের একজন এ-গ্রেড তথা প্রথম স্তরের শিল্পী এবং ভারতীয় সংস্কৃতি সম্পর্কিত পরিষদের প্রতিষ্ঠিত শিল্পী। তিনি ভারত এবং ভারতের বাইরে বিভিন্ন দেশ যেমন ফিজি, মালয়েশিয়া, অস্ট্রেলিয়া, নিউজিল্যান্ড, ইতালি, মার্কিন যুক্তরাষ্ট্র, ইন্দোনেশিয়া, সংযুক্ত আরব আমিরাতের বিভিন্ন উৎসবে নৃত্য প্রদর্শন করেছেন ।\n২০০৪ সালে তিনি ওড়িশি নৃত্যের জন্য সঞ্জলি সেন্টার প্রতিষ্ঠা করেছেন। সঞ্জলি দলকে ভারত ও অন্যান্য দেশে উৎসবে অংশ নিতে ভারতের সংস্কৃতি মন্ত্রক কর্তৃক 'আউটস্ট্যান্ডিং' বিভাগে  নথিভুক্ত করা হয়েছে। তিনি বেঙ্গালুরুতে 'প্রবাহ' শিরোনামে একটি বার্ষিক ওড়িশি অনুষ্ঠানের উপস্থাপনা করছেন। এর সাম্প্রতিক সংস্করণটি মঞ্চস্থ হয়েছে 'সূক্ষ্ম' শিরোনামে।\n\n\n== পুরস্কার ==\nসুর সিঙ্গার সংসদ (মুম্বই) থেকে সিঙ্গার মণি পুরস্কার\nকর্ণাটক থেকে কলাগৌরব পুরস্কার\nকলকাতা থেকে শিরোনাম পুরস্কার\nগুরু পঙ্কজ চরণ দাস ফাউন্ডেশন থেকে মহরী পুরস্কার\n\n\n== তথ্যসূত্র =="}