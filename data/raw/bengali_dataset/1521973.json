{"pageid": 1521973, "title": "রেইজিনস অ্যান্ড আলমোন্ডস", "url": "https://bn.wikipedia.org/wiki?curid=1521973", "content": "\"রেইজিনস অ্যান্ড আলমন্ডস\" (ইদিশ: ראָזשינקעס מיט מאַנדלען) একটি ঐতিহ্যবাহী ইহুদি ঘুমপাড়ানি গান। এটি আব্রাহাম গোল্ডফাডেনের (১৮৪০-১৯০৮) ১৮৮০ সালের ইদিশ সংগীত \"শুলামিস\" এ ব্যবহারের জন্য সুরারোপিত একটি সংস্করণ দ্বারা জনপ্রিয়তা লাভ করে। এটি এতটাই জনপ্রিয় হয়ে উঠেছে যে এটি একটি ঐতিহ্যবাহী লোকগীতির মর্যাদা লাভ করেছে। বহু শিল্পী এটি কণ্ঠ ও বাদ্যযন্ত্রসহ বিভিন্নভাবে পরিবেশন করেছেন। তাদের মধ্যে ইৎসহাক পার্লমান, ছাভা আলবারস্টেইন, বেনিটা ভ্যালেন্তে এবং এলা জেনকিন্স উল্লেখযোগ্য। এটি আশকেনাজি ইউরোপীয় ইহুদিদের (আশকেনাজিম) মধ্যে একটি ঘুমপাড়ানি গান।  \nএই গানের একাধিক অনুবাদ ও সংস্করণ রয়েছে। সেখানে ইদিশ ও ইংরেজি গীতিতে কিছুটা পার্থক্য দেখা যায়।  \nইহুদি বসতির অনেক লেখক গোল্ডফাডেনের এই ঘুমপাড়ানি গানকে নতুন গানের ভিত্তি হিসেবে ব্যবহার করেছেন: কভনো বসতি থেকে এসেছে ইন স্লাবোদকার ইয়েশিভা (ইদিশ (লাতিন লিপি): In Slobodker yeshiva); উজ বসতি থেকে ডোভিদ বেইগেলমান ও ইসাইয়া শপিগল রচনা করেন নিট কেইন রোজিনকেস, নিট কেইন মেন্ডলেন (ইদিশ (লাতিন লিপি): Nit keyn rozhinkes, nit keyn mandlen)।  \nএই গানের একটি স্তবক হারমান ওউক রচিত ওয়ার অ্যান্ড রিমেমব্রেন্স উপন্যাসে ইদিশ ভাষায় এবং এর ইংরেজি অনুবাদে অন্তর্ভুক্ত হয়েছে। এটি টিভি মিনিসিরিজেও ব্যবহৃত হয়েছে।\n\n\n== তথ্যসূত্র ==\n\n\n== বহিঃসংযোগ ==\nগানের কথা ও সম্পর্কিত অন্যান্য উপকরণ"}