{"pageid": 1032433, "title": "জোয়ানা কার্ভার কলকোর্ড", "url": "https://bn.wikipedia.org/wiki?curid=1032433", "content": "জোয়ানা কার্ভার কলকোর্ড (১৮ মার্চ, ১৮৮২ - ৮ এপ্রিল, ১৯৬০) ছিলেন একজন পথিকৃৎ সমাজকর্মী ও লেখিকা। সমুদ্রে জন্মগ্রহণ এবং বিংশ শতাব্দীর গোড়ার দিকে মার্কিন সমুদ্রমানবদের ভাষা, কাজ ও লোকসঙ্গীতের উপর গ্রন্থ প্রকাশের জন্যও তিনি উল্লেখযোগ্য ছিলেন।\n\n\n== প্রাথমিক জীবন ==\nকলকোর্ডের পিতা-মাতা জেন ফ্রেঞ্চ (সুইটসার) এবং ক্যাপ্টেন লিংকন অ্যালডেন কলকোর্ড উভয়ই মেইন পরিবার থেকে এসেছিলেন। জেন ফ্রেঞ্চ তার কন্যা জোয়ানাকে নিউ ক্যালেডোনিয়ার নিকটবর্তী দক্ষিণ-পশ্চিমে প্রশান্ত মহাসাগরে শার্লট এ লিটলফিল্ড  নামক একটি জাহাজে প্রসব করেছিলেন। জাহাজটি নিউ সাউথ ওয়েলসের নিউক্যাসল ছেড়ে জাপানের ইয়োকোহামার দিকে যাত্রা করেছিল।\nপেনোবস্কট উপসাগর বা মেইনের সিয়ার্সপোর্ট উপকূলে কাটানো সময় ছাড়াও  জোয়ানা এবং তার ছোট ভাই লিংকন রোস কলকোর্ড তাদের শৈশবের বেশিরভাগ সময়ই সমুদ্রপথে কাটিয়েছিলেন। \n\n\n== শিক্ষা ও প্রাথমিক জীবন ==\nজেন কলকোর্ড তার সন্তানদের সমুদ্রেই শিক্ষাদান করেছিলেন, এবং জোয়ানার উচ্চ বিদ্যালয়ের পড়াশোনা ছিল পত্রবিনিময় ভিত্তিক। তিনি জাহাজে থাকাকালেই ভূগোল এবং গণিতে পারদর্শী হয়েছিলেন। \n১৯০২ সালের শুরুতে তিনি মেইন বিশ্ববিদ্যালয়ে ভর্তি হন। সেখান থেকে তিনি ১৯০৬ সালে রসায়নে স্নাতক এবং ১৯০৯ সালে জৈবরসায়নে স্নাতকোত্তর ডিগ্রি অর্জন করেছিলেন। \n\n\n== শেষ জীবন ==\nরক্তসংবহন সমস্যা এবং ডায়াবেটিসসহ স্বাস্থ্য সমস্যাগুলো ১৯৪৪ সালে কলকোর্ডকে অবসর নিতে বাধ্য করেছিল। ১৯৫০ সালের নভেম্বরে তিনি দীর্ঘদিনের বন্ধু এবং সহকর্মী ফ্রাঙ্ক জে ব্রুনোকে বিয়ে করেছিলেন। ব্রুনো সেন্ট লুইসের ওয়াশিংটন বিশ্ববিদ্যালয়ের ফলিত সমাজবিজ্ঞানের অধ্যাপক ছিলেন এবং জোয়ানাকে বিয়ে করার বেশ কয়েক মাস আগেই তিনি বিপত্নীক হয়েছিলেন।\n১৯৫৫ সালে ব্রুনোর মৃত্যুর পরে জোয়ানা কার্ভার কলকোর্ড তার সৎসন্তানের সাথে বসবাস করতে ইন্ডিয়ানা লেবাননে চলে গিয়েছিলেন। ১৯৬০ সালে তিনি  স্ট্রোকজনিত কারণে সেখানে মারা যান।\n\n\n== তথ্যসূত্র =="}