{"pageid": 1439440, "title": "রেবেলিয়ন (২০০০)", "url": "https://bn.wikipedia.org/wiki?curid=1439440", "content": "রেবেলিয়ন একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং ফেডারেশন (ডাব্লিউডাব্লিউএফ) প্রযোজনা করেছে। এটি রেবেলিয়ন কালানুক্রমিকের অধীনে প্রচারিত দ্বিতীয় অনুষ্ঠান ছিল। এই অনুষ্ঠানটি ২০০০ সালের ২রা ডিসেম্বর তারিখে ইংল্যান্ডের শেফিল্ডের শেফিল্ড এরিনায় অনুষ্ঠিত হয়েছে।\nএই অনুষ্ঠানে সর্বমোট নয়টি ম্যাচ অনুষ্ঠিত হয়েছে। এই অনুষ্ঠানের সর্বশেষ ম্যাচে কার্ট এঙ্গেল ডাব্লিউডাব্লিউএফ চ্যাম্পিয়নশিপ ম্যাচে রিকিশি, দ্য রক ও স্টোন কোল্ড স্টিভ অস্টিনকে পরাজিত করেছে। অন্যান্য শীর্ষস্থানীয় ম্যাচে, দি আন্ডারটেকার একক ম্যাচে ক্রিস বেনোয়াকে এবং ডাব্লিউডাব্লিউএফ ট্যাগ টিম চ্যাম্পিয়নশিপ ম্যাচে রাইট টু সেন্সর দ্য হার্ডি বয়েজকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল ডাব্লিউডাব্লিউএফের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউএফের সাপ্তাহিক টেলিভিশন অনুষ্ঠানে প্রদর্শন করা হয়েছে।\n\n\n== পটভূমি ==\nরেবেলিয়ন হলো ডাব্লিউডাব্লিউই দ্বারা একচেটিয়াভাবে যুক্তরাজ্যে আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের শেষের দিকে অনুষ্ঠিত হয়। ১৯৯৯ সালের ২রা অক্টোবর তারিখে প্রথমবারের মতো রেবেলিয়ন অনুষ্ঠিত হয়েছে।\n২০০০ সালের এই অনুষ্ঠানটি রেবেলিয়ন কালানুক্রমিকের দ্বিতীয় অনুষ্ঠান ছিল, যা ২রা ডিসেম্বর তারিখে ইংল্যান্ডের শেফিল্ডের শেফিল্ড এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র =="}