{"pageid": 1365083, "title": "বিএন ট্রেনিং ভেসেল (জিআরপি বোট)", "url": "https://bn.wikipedia.org/wiki?curid=1365083", "content": "বিএন ট্রেনিং ভেসেল (জিআরপি বোট) হচ্ছে বাংলাদেশে নির্মিত ফাইবার গ্লাস কম্পোজিট ম্যাটেরিয়াল বোটের শ্রেণী যা বাংলাদেশ নৌবাহিনী কর্তৃক ব্যবহৃত হয়। এই জাহাজটি দেশীয় প্রযুক্তিতে মেটাসেন্টার লিমিটেড কোম্পানি দ্বারা নির্মিত হয়।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। সে অনুযায়ী বাংলাদেশ নৌবাহিনীর জন্য দেশীয় প্রতিষ্ঠান মেটাসেন্টার লিমিটেড কোম্পানির নিকট হতে জাহাজ ক্রয়ের পদক্ষেপ নেয়া হয়। এরই ধারাবাহিকতায়, ট্রেনিং ভেসেল জাহাজটি নির্মাণ করা হয়। দেশীয় প্রযুক্তিতে জাহাজ নির্মাণ কার্যক্রম গ্রহণের ফলে বাংলাদেশ নৌবাহিনীর নিজস্ব প্রয়োজন অনুযায়ী জাহাজের নকশা করার সুযোগ সৃষ্টি হয়। নিজস্ব প্রযুক্তিতে জাহাজ নির্মাণ সক্ষমতায় আরোও একটি মাইলফলক অর্জন হয় এসব ফাইবার গ্লাস কম্পোজিট ম্যাটেরিয়াল বোট নির্মাণের ফলে।\n\n\n== বৈশিষ্ট্য ও যান্ত্রিক কাঠামো ==\nবিএন ট্রেনিং ভেসেল (জিআরপি বোট) ক্যাটামারান বোটের দৈর্ঘ্য ১৬ মিটার (৫২ ফুট), প্রস্থ ৭ মিটার (২৩ ফুট), গভীরতা ২ মিটার (৬.৬ ফুট) এবং ড্রাফট ১.৬০ মিটার (৫.২ ফুট)। জাহাজটি সর্বোচ্চ ৪৫ নট (৮৩ কিলোমিটার প্রতি ঘণ্টা; ৫২ মাইল প্রতি ঘণ্টা) গতিতে চলছে সক্ষম।\n\n\n== তথ্যসূত্র =="}