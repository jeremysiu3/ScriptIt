{"pageid": 1165017, "title": "সিলেট কেন্দ্রীয় বাস টার্মিনাল", "url": "https://bn.wikipedia.org/wiki?curid=1165017", "content": "সিলেট কেন্দ্রীয় বাস টার্মিনাল (কদমতলী বাস টার্মিনাল নামেও পরিচিত) হচ্ছে সিলেট নগরীর কদমতলি এলাকায় পুরোনো টার্মিনাল এলাকাতে আট একর জায়গা নিয়ে নির্মিত আধুনিক স্থাপত্যশৈলীতে তৈরি একটি টার্মিনাল। ২০২৩ সালের ১৫ ফেব্রুয়ারি এটি পরীক্ষামূলকভাবে যাত্রা শুরু করে। কেন্দ্রীয় টার্মিনাল হওয়ায় সিলেটের সঙ্গে সারা দেশের যোগাযোগ স্থাপন করেছে টার্মিনালটি। যেখান থেকে প্রতিদিন ছেড়ে যায় ৫শ’র মতো দূর পাল্লার বাস এবং অভ্যন্তরীণ রুটে চলাচল এর দ্বিগুণ বাস। ২০১৯ সালে এর নির্মাণকাজ শুরু হয়। বিশ্বব্যাংকের অর্থায়নে প্রায় ৬৩ কোটি টাকা ব্যয়ে নির্মিত বাস টার্মিনালটি। সিলেট সিটি কর্পোরেশন প্রকল্পটি বাস্তবায়ন করছে।\n\n\n== অবকাঠামো ==\nটার্মিনালটির পুরো নির্মাণকাজ তিনটি অংশে ভাগ করা হয়েছে। যার মধ্যে পার্ট-১ বহির্গমন ভবনের দৈর্ঘ্য ৩৫০ ফুট, পার্ট-২ অংশ অ্যারাইভাল বিল্ডিং প্রায় ৩০০ ফুট দৈর্ঘ্যের, এবং টার্মিনালের পেছনের দিকে পার্ট-৩ অংশে নির্মিত হয়েছে একটি মাল্টিপারপাস ওয়েলফেয়ার সেন্টার। যেখানে মালিক ও চালক সমিতির জন্য থাকবে ২৪ বেডের বিশ্রাম কক্ষ, গোসলের ব্যবস্থা, অফিস, লকার ব্যবস্থা, ক্যান্টিন এবং মিটিং ও অনুষ্ঠানের জন্য বিশাল মাল্টিপারপাস মিলনায়তন।\n\n\n== সুবিধা ==\nটার্মিনালটিতে একসঙ্গে ৪৮টি বাস রাখার ব্যবস্থা, যাত্রীদের জন্য প্রায় দেড় হাজার আসনের বিশাল ওয়েটিং লাউঞ্জ, ৩০ আসনের ভিআইপি কক্ষ, ৩০টি টিকিট কাউন্টার এবং নামাজের জন্য আলাদা কক্ষ রয়েছে।\n\n\n== তথ্যসূত্র =="}