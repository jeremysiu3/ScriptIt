{"pageid": 1053577, "title": "ক্যাপসিড", "url": "https://bn.wikipedia.org/wiki?curid=1053577", "content": "ক্যাপসিড হচ্ছে ভাইরাসের প্রোটিন আবরণ। এই প্রোটিন আবরণের ভেতর থাকে জেনেটিকাল পদার্থসমূহ। ক্যাপসিড ছোটো ছোটো দানাদার জিনিস দিয়ে গঠিত যাদেরকে বলা হয় প্রোটোমারস। আবার ত্রিমাত্রিক কিছু সাবইউনিটকে ক্যাপসোমারও বলা হয়। যেসকল প্রোটিনগুলো মিলে একটি ক্যাপসিড তৈরি করে তাদেরকে বলা হয় ক্যাপসিড প্রোটিনস অথবা ভাইরাল কোট প্রটিনস (সংক্ষেপে ভিসিপি)। ক্যাপসিডসহ ভেতরের জিনোমকে একত্রে নিউক্লিওক্যাপসিড বলা হয়।\nক্যাপসিডকে তাদের গঠন অনুসারে কয়েক ভাগে ভাগ করা হয়। বেশিরভাগ ভাইরাসের ক্যাপসিড প্যাঁচানো বা বিশতলবিশিষ্ট হয়। ব্যাকটেরিওফায ভাইরাসগুলোর ক্যাপসিড একটু জটিল প্রকৃতির হয়। ভাইরাসের ক্যাপসিডে একের অধিক প্রোটিন থাকতে পারে। যেমন ফুট এন্ড মাউথ রোগ যে ভাইরাস দ্বারা হয় সেই ভাইরাসের ক্যাপসিডে তিন ধরনের প্রোটিন থাকে।\nকিছু কিছু ভাইরাসের ক্ষেত্রে ক্যাপসিডের উপরে আরো একটি স্তর থাকে। এটি লিপিড দিয়ে গঠিত। আর এই স্তরকে বলা হয় ভাইরাল এনভেলপ। এই ভাইরাল এনভেলপ ভাইরাস পোষক দেহ থেকে সংগ্রহ করে।\n\n\n== কাজ ==\nক্যাপসিড যে সকল কাজগুলো করেঃ\n\nভাইরাসের জিনোমকে রক্ষা করে\nজিনোমের আদান প্রদানে সাহায্য করে\nপোষক দেহের সাথে যোগাযোগ করে।\nএকটি ভাইরাসের অবশ্যই স্থায়ী, শক্ত ক্যাপসিডের প্রয়োজন ভেতরের জিনোমকে রক্ষা করার জন্য। বিশেষ করে উচ্চ তাপমাত্রা, pH, এনজাইমের কার্যকারিতা ইত্যাদি থেকে রক্ষা করার জন্য।\n\n\n== তথ্যসূত্র =="}