{"pageid": 1152654, "title": "ভুটানে হিন্দুধর্ম", "url": "https://bn.wikipedia.org/wiki?curid=1152654", "content": "হিন্দুধর্ম হল ভুটানে দ্বিতীয় বৃহত্তম ধর্ম। রাষ্ট্রটির মোট জনসংখ্যার প্রায় ২২.৬ শতাংশ হিন্দুধর্ম পালন করে। বেশিভাগ হিন্দু লোটশাম্পা সম্পদায়ের।\n\n\n== উৎসব ==\nভুটানি হিন্দুদের প্রধান উৎসব দশইন । এটি ভুটানে একমাত্র স্বীকৃত হিন্দু সরকারি ছুটি । এটি ২০১৫ সালে ভুটানের রাজা কর্তৃক ছুটির দিন হিসাবে স্বীকৃত হয়েছিল । সে বছর তিনি হিন্দুদের সাথে দশইনও উদযাপন করেছিলেন । দশাইনের প্রথম নয় দিন দুর্গা ও মহিষাসুরের  মধ্যে সংঘটিত যুদ্ধের প্রতীক । দশম দিন হল সেই দিন যেদিন দুর্গা তাকে পরাজিত করেছিলেন। অন্যান্য হিন্দুদের জন্য, এই উৎসবটি রাবনের উপর রামের বিজয়ের প্রতীক হিসাবে বর্ণনা করা হয়েছে রামায়ণে । তারা দশাইনের সময় সেল রুটি তৈরি করে ।\n\n\n== মন্দির ==\n\nভৈরবকুণ্ড শিব মন্দির\nশিবালয়া মন্দির\n\n\n== হিন্দুদের উপর অত্যাচার ==\n\n\n=== জাতিগত নির্মূল ===\nভুটানের রাজা জিগমে সিংয়ে ওয়াংচুক দ্বারা ১৯৯০-এর দশকে লোটশাম্পা হিন্দুদের জাতিগত নির্মূল করা হয়েছিল। ১৯৯০-এর দশকের গোড়ার দিকে, ১৯৮৫ সালের সংশোধিত নাগরিকত্ব আইনের অধীনে কর্তৃপক্ষের দ্বারা দক্ষিণ ভুটানের কয়েক হাজার ভুটানি বাসিন্দাকে জাতিগতভাবে বহিষ্কার করা হয়েছিল কারণ তারা হিন্দুধর্ম ও সংস্কৃতিকে অনুসরণ করেছিল ও হিমালয় জাতিসত্তাকে মিশ্রিত করেছিল এবং তাদের নেপালি বংশোদ্ভূত পিতামাতা ছিল। নেপাল, ভারতের মতো, সাধারণ হিন্দু ও বৌদ্ধ ঐতিহ্যগুলি ভাগ করে নেয়, কিন্তু ভুটানের জনসংখ্যার অধিকাংশই একচেটিয়াভাবে বৌদ্ধ এবং রাজপরিবার তাদের বিরুদ্ধে স্পষ্টভাবে পক্ষপাতিত্ব দেখিয়েছিল, যেখানে হিন্দু নাগরিকরা সেখানে কয়েক শতাব্দী ধরে বসতি স্থাপন করে আসছিল।\n\n\n=== উদ্বাস্তু এবং প্রবাসী ===\n\nশুদ্ধিকরণ ১৯৯০ এর দশকে শুরু হওয়ার পর, ভুটানি হিন্দুরা ১৯৯২ সালে পূর্ব নেপালে জাতিসংঘের শরণার্থী বিষয়ক হাই কমিশনার জাতিসংঘ শরণার্থীবিষয়ক হাইকমিশনার (ইউএনএইচসিআর) দ্বারা স্থাপিত শরণার্থী শিবিরে বসবাস করতে বাধ্য করা হয়েছিল। ইউএনএইচসিআর ও হু-এর সহায়তায়, ভুটানি শরণার্থীদের অধিকাংশই মার্কিন যুক্তরাষ্ট্র , কানাডা, অস্ট্রেলিয়া ও ইউরোপীয় দেশগুলিতে পুনর্বাসিত হয়েছে। নেপালের শিবিরে অল্প সংখ্যক শরণার্থী এখনও ৩০ বছরেরও বেশি সময় ধরে তাদের মাতৃভূমিতে ফিরে যাওয়ার আশায় বসবাস করছে।\n\n\n=== বৈষম্য ===\nসরকার বৌদ্ধ মন্দির ও উপাসনালয় নির্মাণের জন্য আর্থিক সহায়তা এবং ভিক্ষু ও মঠের জন্য রাষ্ট্রীয় অর্থায়ন প্রদান করে । এনজিওগুলো অভিযোগ করে যে সরকার খুব কমই হিন্দু মন্দির নির্মাণের অনুমতি দেয় । এই ধরনের নির্মাণের শেষ রিপোর্টটি ১৯৯০ এর দশকের গোড়ার দিকে, যখন সরকার হিন্দু মন্দির এবং সংস্কৃত ও হিন্দু শিক্ষার কেন্দ্রগুলির নির্মাণ ও সংস্কারের অনুমোদন দেয় এবং প্রকল্পগুলির অর্থায়নে সাহায্য করার জন্য রাষ্ট্রীয় তহবিল প্রদান করে।\n\n\n== আরও দেখুন ==\nহিন্দু\nদক্ষিণ-পূর্ব এশিয়ায় হিন্দুধর্ম\n\n\n== তথ্যসূত্র ==\n\n\n== বহিঃসংযোগ =="}