{"pageid": 1353936, "title": "তাপজনিত অসুস্থতা", "url": "https://bn.wikipedia.org/wiki?curid=1353936", "content": "তাপজনিত অসুস্থতা বলতে দেহের তাপমাত্রা বৃদ্ধির কারণে সৃষ্ট কতগুলি বিভিন্ন রোগের দলকে বোঝায়। তাপজনিত অসুস্থতা পরিবেশগত কারণে কিংবা মাত্রাতিরিক্ত পরিশ্রমের কারণে ঘটতে পারে। কিছু গৌণ তাপজনিত অসুস্থতার মধ্যে আছে তাপজনিত পেশীসংকোচন, তাপজনিত মূর্ছা, তাপজনিত পরিশ্রান্তি। গুরুতর তাপজনিত অসুস্থতাটি হল আতপাঘাত (হিট স্ট্রোক)। তাপজনিত অসুস্থতা শরীরে সমস্ত তন্ত্রের উপর প্রভাব ফেলতে পারে। এছাড়া আরও আছে তাপজনিত শোথ (heat edema), তাপজনিত রক্তস্ফোট (Miliaria rubra বা heat rash), তাপজনিত পেশী-আক্ষেপ (Heat tetany)।\nতাপজনিত অসুস্থতার কিছু প্রতিরোধমূলক ব্যবস্থার মধ্যে আছে তাপজনতি অসুস্থতার ঝুঁকি বাড়িয়ে দেয়, এমন ঔষধ পরিহার করা, তাপের সাথে ধীরে ধীরে শরীরকে খাপ খাওয়ানো এবং পর্যাপ্ত পরিমাণে পানি (জল) এবং প্রয়োজন পড়লে পুষ্টিকর খনিজ উপাদানসমৃদ্ধ (ইলেকট্রোলাইট) পানীয় পান করা।\n\n\n== আরও দেখুন ==\nপেশাগত তাপীয় পীড়ন\n\n\n== তথ্যসূত্র ==\n\n\n== বহিঃসংযোগ ==\n\"Heat Exhaustion\" on Medicine.net"}