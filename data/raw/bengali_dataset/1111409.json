{"pageid": 1111409, "title": "দাওয়াতুল হক", "url": "https://bn.wikipedia.org/wiki?curid=1111409", "content": "দাওয়াতুল হক (আরবি: دعوة الحق) ছিল দারুল উলুম দেওবন্দ থেকে প্রকাশিত একটি জনপ্রিয় ত্রৈমাসিক আরবি ম্যাগাজিন। এটি ১৯৬৫ থেকে ১৯৭২ সাল পর্যন্ত প্রকাশিত হয়। এর প্রতিষ্ঠাতা ওয়াহিদুজ্জামান কিরানবি, যিনি একজন বিখ্যাত আরবি সাহিত্যিক ছিলেন। ত্রৈমাসিক দাওয়াতুল হক বন্ধ হওয়ার পর তিনি মাসিক আদ দাঈ চালু করেন। ম্যাগাজিনটি ভারতীয় উপমহাদেশে ইসলামি শিক্ষার প্রচার প্রসারে অত্যন্ত কার্যকর ভূমিকা পালন করেছিল।\n\n\n== বর্ণনা ==\nশুরুতে ম্যাগাজিনটির পৃষ্ঠা সংখ্যা ছিল ৬৪, পরে বৃদ্ধি করা হয়। \"আফকার আল খাওয়াতির\" শিরোনামে এর সম্পাদকীয় প্রকাশিত হত। ম্যাগাজিনটির লক্ষ্য ও উদ্দেশ্য ছিল:\n\nবিশুদ্ধ ইসলামি চেতনা সম্পর্কে মুসলিম উম্মাহর সচেতনতা সৃষ্টি করা।\nইসলামের সমালোচকদের থেকে ইসলামি আকিদা রক্ষা করা।\nআরবি ভাষা ও সাহিত্যের প্রচার করা।\nসমগ্র ভারতীয় উপমহাদেশ এবং আরব বিশ্বে ইসলামি সংস্কৃতির প্রচার ও প্রসার।\nলক্ষ ও উদ্দেশ্য নিয়ে ম্যাগাজিনটি বহু বুদ্ধিভিত্তিক, ধর্মীয়, সামাজিক নিবন্ধ প্রকাশ করেছে যা দারুল উলুম দেওবন্দের আলেম, তাদের শিষ্য, আরবি ভাষা ও সাহিত্যের স্নাতকদের তাদের লেখা, গবেষণা এবং বিশ্লেষণী ক্ষমতার পরিচয় দেয়। ওয়াহিদুজ্জামান কিরানবি পর্যবেক্ষণ করেছিলেন দারুল উলুম দেওবন্দে আরবি ভাষা ও সাহিত্যের চেয়ে হাদিস ও ফিকাহর চর্চা বেশি হচ্ছে। আরবের পাঠকরা যাতে প্রতিষ্ঠানটির সেবা সম্পর্কে জানতে পারে তাই তিনি এটি চালু করেন।\n\n\n== আরও দেখুন ==\nআল বাসুল ইসলামি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ==="}