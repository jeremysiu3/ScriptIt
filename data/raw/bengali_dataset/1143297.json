{"pageid": 1143297, "title": "অ্যান্ট-ম্যান অ্যান্ড দ্য ওয়াস্প", "url": "https://bn.wikipedia.org/wiki?curid=1143297", "content": "অ্যান্ট-ম্যান অ্যান্ড দ্য ওয়াস্প ২০১৮ সালের একটি মার্কিন সুপারহিরো চলচ্চিত্র যা মার্ভেল কমিকসের স্কট ল্যাং/অ্যান্ট-ম্যান এবং হোপ পিম/ওয়াস্প চরিত্রের উপর ভিত্তি করে নির্মিত হয়েছে। মার্ভেল স্টুডিওজ কর্তৃক প্রযোজিত এবং ওয়াল্ট ডিজনি স্টুডিওজ মোশন পিকচার্স কর্তৃক পরিবেশিত এ চলচ্চিত্রটি ২০১৫ সালের অ্যান্ট-ম্যান চলচ্চিত্রের সিক্যুয়েল এবং মার্ভেল সিনেম্যাটিক ইউনিভার্সের (এমসিইউ) ২০শ চলচ্চিত্র। ক্রিস ম্যাককেনা, এরিক সমার্স, পল রাড, এন্ড্রু ব্যারার এবং গ্যাব্রিয়েল ফেরারির সমন্বয়ে গঠিত লেখক দলের চিত্রনাট্যে পেইটন রিড চলচ্চিত্রটি পরিচালনা করেন। স্কট ল্যাং চরিত্রে পল রাড, হোপ ভ্যান ডাইন চরিত্রে ইভাঞ্জেলিন লিলির পাশাপাশি অন্যান্য বিভিন্ন চরিত্রে মাইকেল পেনিয়া, ওয়াল্টন গগিন্স, ববি ক্যানাভেল, জুডি গ্রিয়ার, টিপ \"টি.আই.\" হ্যারিস, ডেভিড ডাস্টম্যালচিয়ান, হান্নাহ জন-কামেন, অ্যাবি, রাইডার ফোর্টসন, র‍্যান্ডাল পার্ক, মিশেল, ফাইফার, লরেন্স ফিশবার্ন এবং মাইকেল ডগলাস অভিনয় করেন। চলচ্চিত্রটির কাহিনী জ্যানেট ভ্যান ডাইনকে কোয়ান্টাম দুনিয়া থেকে ফেরত নিয়ে আসার জন্য প্রচেষ্টাকে কেন্দ্র করে আবর্তিত।\nঅ্যান্ট-ম্যান চলচ্চিত্র মুক্তির পরপরই এর সিকুয়্যেল বিষয়ে আলোচনা শুরু হয়। ২০১৫ এর অক্টোবরে আনুষ্ঠানিকভাবে শিরোনাম এবং পল রাড ও ইভাঞ্জেলিন লিলির তাদের স্ব-স্ব চরিত্রে প্রত্যাবর্তন ঘোষণা করা হয়। এক মাস পর অ্যান্ট-ম্যান চলচ্চিত্রের পরিচালক পেইটন রিড আনুষ্ঠানিকভাবে প্রত্যাবর্তন করেন। ২০১৭ এর আগস্ট থেকে নভেম্বরে জর্জিয়ার পাইনউড আটলান্টা স্টুডিওজ, মেট্রো আটলান্টা, সান ফ্রান্সিস্কো, সাভ্যানা, জর্জিয়া এবং হাওয়াইতে দৃশ্য ধারণ চলে।\nঅ্যান্ট-ম্যান অ্যান্ড দ্য ওয়াস্প চলচ্চিত্রটি ২০১৮ সালের ২৫ জুন তারিখে হলিউডে প্রথম প্রদর্শিত হয় এবং এমসিইউর তৃতীয় পর্যায়ের অংশ হিসেবে একই বছরের ৮ জুলাই মার্কিন যুক্তরাষ্ট্রে মুক্তি পায়। চলচ্চিত্রটি এর উচ্ছৃঙ্খলতা, হাস্যরস ও অভিনয়ের জন্য সমালোচক এবং দর্শকদের প্রশংসা অর্জন করে এবং বৈশ্বিকভাবে ৬২২ মিলিয়ন ডলারের উপরে আয় করে। এর সিকুয়্যেল অ্যান্ট-ম্যান অ্যান্ড দ্য ওয়াস্প: কোয়ান্টাম্যানিয়া ২০২৩ এর ফেব্রুয়ারিতে মুক্তির কথা রয়েছে।\n\n\n== প্রেক্ষাপট ==\nঅ্যাভেঞ্জারদের সাথে জড়িত থাকার মাধ্যমে সোকভিয়া চুক্তি ভঙ্গ করায় স্কট ল্যাংকে গৃহবন্দি করা হয়। তার দুই বছর পর, হ্যাংক পিম এবং তার মেয়ে হোপ ভ্যান ডাইন সংক্ষিপ্ত সময়ের জন্য কোয়ান্টাম দুনিয়ার সুড়ঙ্গ খুলতে সক্ষম হয়। তাদের বিশ্বাস ১৯৮৭ সালে পারমাণবিক স্তরে সংকুচিত হওয়ার পর হ্যাংক পিমের স্ত্রী জ্যানেট ভ্যান ডাইন এখনো সেখানে বন্দী অবস্থায় থাকতে পারে। হ্যাংক এবং হোপ একত্রে স্কটকে অপহরণপূর্বক একত্রে একটি স্থিতিশীল কোয়ান্টাম সুড়ঙ্গ স্থাপনের প্রচেষ্টা শুরু করে।\n\n\n== শ্রেষ্ঠাংশে ==\nস্কট ল্যাং চরিত্রে পল রাড\nহোপ ভ্যান ডাইন চরিত্রে ইভাঞ্জেলিন লিলি\nলুইস চরিত্রে মাইকেল পেনিয়া\nসনি বার্ক চরিত্রে ওয়াল্টন গগিন্স\nজিম প্যাক্সটন চরিত্রে ববি ক্যানাভেল\nম্যাগি চরিত্রে জুডি গ্রিয়ার\nডেভ চরিত্রে টিপ \"টি.আই.\" হ্যারিস\nকার্ট চরিত্রে ডেভিড ডাস্টম্যালচিয়ান\nআভা স্টার/ঘোস্ট চরিত্রে হান্নাহ জন-কামেন\nক্যাসি চরিত্রে অ্যাবি রাইডার ফোর্টসন\nজিমি উ চরিত্রে র‍্যান্ডাল পার্ক\nজ্যানেট ভ্যান ডাইন চরিত্রে মিশেল ফাইফার\nবিল ফস্টার চরিত্রে লরেন্স ফিশবার্ন\nহ্যাংক পিম চরিত্রে মাইকেল ডগলাস\n\n\n== মুক্তি ==\nঅ্যান্ট-ম্যান অ্যান্ড দ্য ওয়াস্প চলচ্চিত্রটি ২০১৮ সালের ২৫ জুন তারিখে হলিউডের এল ক্যাপিটান থিয়েটারে বৈশ্বিকভাবে প্রিমিয়ার হয় এবং মার্কিন যুক্তরাষ্ট্রে ৬ জুলাই মুক্তি পায়। যুক্তরাজ্যে এটি ২৯ জুন তারিখে মুক্তির কথা থাকলেও পরে তারিখ পিছিয়ে আগস্টের ৩ তারিখ মুক্তি পায়।\n\n\n== ভবিষ্যৎ ==\nচলচ্চিত্রটির একটি সিক্যুয়েল অ্যান্ট-ম্যান অ্যান্ড দ্য ওয়াস্প: কোয়ান্টাম্যানিয়া ২০২৩ সালের ১৭ ফেব্রুয়ারি মুক্তির কথা রয়েছে। জেফ লাভনেসের চিত্রনাট্যে চলচ্চিত্রটি পরিচালক করবেন পেইটন রিড। পল রাড, ইভাঞ্জেলিন লিলি, মিশেল ফাইফার এবং মাইকেল ডগলাস তাদের স্ব স্ব ভূমিকায় প্রত্যাবর্তন করবেন। ক্যাসির ভূমিকায় ক্যাথরিন নিউটন এবং ক্যাং দ্য কনকোয়ারার চরিত্রে জনাথন মেজরস যোগ দেন।\n\n\n== ভবিষ্যৎ ==\nএমসিইউর চতুর্থ পর্যায়ের ধারাবাহিক হোয়াট ইফ...? এর পঞ্চম পর্ব হোয়াট ইফ...জোম্বিজ?!-এ চলচ্চিত্রটির কিছু অংশ নতুন আঙ্গিকে দেখানো হয়েছে।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== নোট ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nইন্টারনেট মুভি ডেটাবেজে অ্যান্ট-ম্যান অ্যান্ড দ্য ওয়াস্প  (ইংরেজি)"}