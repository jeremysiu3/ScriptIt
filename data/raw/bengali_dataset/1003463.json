{"pageid": 1003463, "title": "সামিট ব্যাংক (পাকিস্তান)", "url": "https://bn.wikipedia.org/wiki?curid=1003463", "content": "সামিট ব্যাংক (উর্দু: سمِٹ بینک‎‎) হলো একটি পাকিস্তানি বাণিজ্যিক ব্যাংক। এটি মরিশাসভিত্তিক বিনিয়োগকারী প্রতিষ্ঠান সুরুর ইনভেস্টমেন্ট লিমিটেডের একটি অঙ্গসংগঠন। ব্যাংকটির সদর দপ্তর পাকিস্তানের করাচিতে অবস্থিত। দেশব্যাপী ব্যাংকের ১৯৩টি শাখা রয়েছে।\n\n\n== ইতিহাস ==\n২০০৭ খ্রিষ্টাব্দে পাকিস্তান স্টেট ব্যাংক কর্তৃক ঘোষিত পাকিস্তানে রূপালী ব্যাংকের কার্যক্রম একীভূতকরণ পরিকল্পনায় আরিফ হাবিব সিকিউরিটিজ লিমিটেড সেই প্রতিষ্ঠানের সত্ত্ব লাভ করে।\n২০১০ খ্রিষ্টাব্দে সুরুর ইনভেস্টমেন্ট লিমিটেড আরিফ হাবিব ব্যাংকের ৫৯.৪১% শেয়ারের মালিকানা লাভ করে। এটি মরিশাসভিত্তিক একটি বিনিয়োগকারী প্রতিষ্ঠান। পরবর্তীতে ২০১০ খ্রিষ্টাব্দেই আরিফ হাবিব ব্যাংক লিমিটেডের নাম বদলে সামিট ব্যাংক লিমিটেড রাখা হয়।\nএছাড়াও সুরুর ইনভেস্টমেন্ট লিমিটেড অ্যাটলাস ব্যাংক লিমিটেড এবং মাইব্যাংক লিমিটেডের অধিকাংশ শেয়ার কিনে নেয়। এই ব্যাংকগুলো পরবর্তীতে সামিট ব্যাংকের অধীনে আসে। ফলে ব্যাংকের শাখা ১৯৩টিরও বেশি বৃদ্ধি পায়।\n\n\n== অধিকাংশ শেয়ারধারণ ==\nপাকিস্তান স্টেট ব্যাংক কর্তৃক ধার্য ন্যূনতম মূলধন চাহিদা এবং মূলধন লভ্যতা অনুপাত রক্ষা সাপেক্ষে দুবাইয়ের ব্যবসায়ী নাসের আবদুল্লাহ হুসেইন লুতাহ ব্যাংকের অধিকাংশ শেয়ার (অন্তত ৫১ শতাংশ) কিনে নেওয়ার আগ্রহ দেখিয়েছিলেন।\n\n\n== ইসলামি ব্যাংকে রূপান্তর ==\nসামিট ব্যাংক লিমিটেড বাণিজ্যিক ব্যাংক থেকে ইসলামি ব্যাংকিংয়ে রূপান্তরের প্রক্রিয়ায় রয়েছে। বর্তমানে ব্যাংকের ১৯৩টি শাখার ৪৮টিতেই ইসলামি ব্যাংকিং সুবিধা চালু রয়েছে।\n\n\n== তথ্যসূত্র ==\n\n\n== বহিঃসংযোগ ==\nhttps://summitbank.com.pk/"}