{"pageid": 1450431, "title": "জেকি আমদুনি", "url": "https://bn.wikipedia.org/wiki?curid=1450431", "content": "জেকি আমদুনি (ফরাসি: Zeki Amdouni; জন্ম: ৪ ডিসেম্বর ২০০০) হলেন একজন তুর্কি–সুইজারল্যান্ডীয় পেশাদার ফুটবল খেলোয়াড়। তিনি বর্তমানে ইংরেজ ক্লাব বার্নলি এবং সুইজারল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা আক্রমণাত্মক আক্রমণভাগের খেলোয়াড় হিসেবে খেলেন।\n২০১৯ সালে, আমদুনি সুইজারল্যান্ড অনূর্ধ্ব-২০ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় দুই বছর যাবত তুরস্ক ও সুইজারল্যান্ডের বয়সভিত্তিক দলের হয়ে খেলার পর, তিনি ২০২২ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ১৫ ম্যাচে ৭টি গোল করেছেন।\n\n\n== প্রারম্ভিক জীবন ==\nজেকি আমদুনি ২০০০ সালের ৪ঠা ডিসেম্বর তারিখে সুইজারল্যান্ডের জেনেভায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআমদুনি তুরস্ক অনূর্ধ্ব-২১, সুইজারল্যান্ড অনূর্ধ্ব-২০ এবং সুইজারল্যান্ড অনূর্ধ্ব-২১ দলের হয়ে খেলার মাধ্যমে তুরস্ক ও সুইজারল্যান্ডের প্রতিনিধিত্ব করেছেন। ২০১৯ সালের ১৪ই নভেম্বর তারিখে তিনি পোল্যান্ড অনূর্ধ্ব-২০ দলের বিরুদ্ধে ম্যাচে সুইজারল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। তুরস্ক ও সুইজারল্যান্ডের বয়সভিত্তিক দলের হয়ে তিনি প্রায় ২ বছরে ১৮ ম্যাচে অংশগ্রহণ করে ৯টি গোল করেছেন।\n২০২২ সালের ২৭শে সেপ্টেম্বর তারিখে, ২১ বছর, ৯ মাস ও ২৩ দিন বয়সে, উভয় পায়ে ফুটবল খেলায় পারদর্শী আমদুনি চেক প্রজাতন্ত্রের বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে সুইজারল্যান্ডের হয়ে অভিষেক করেছেন। উক্ত ম্যাচের ৭৯তম মিনিটে আক্রমণভাগের খেলোয়াড় রুবেন ভারগাসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি সুইজারল্যান্ড ২–১ গোলের ব্যবধানে জয়লাভ করেছিল। সুইজারল্যান্ডের হয়ে অভিষেকের বছরে আমদুনি সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৫ মাস ও ২৬ দিন পর, সুইজারল্যান্ডের জার্সি গায়ে প্রথম গোলটি করেছেন; ২০২৩ সালের ২৫শে মার্চ তারিখে, বেলারুশের বিরুদ্ধে ম্যাচের ৬৫তম মিনিটে গ্রানিত জাকার অ্যাসিস্ট হতে সুইজারল্যান্ডের হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজেকি আমদুনি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জেকি আমদুনি  (ইংরেজি)  \nসকারবেসে জেকি আমদুনি (ইংরেজি) \nবিডিফুটবলে জেকি আমদুনি  (ইংরেজি)  \nইইউ-ফুটবলে জেকি আমদুনি (ইংরেজি) \nট্রান্সফারমার্কেটে জেকি আমদুনি (ইংরেজি) \nওয়ার্ল্ডফুটবল.নেটে জেকি আমদুনি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জেকি আমদুনি (ইংরেজি)"}