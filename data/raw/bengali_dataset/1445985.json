{"pageid": 1445985, "title": "ফ্রান্সিস্কো কোনসেইসাও", "url": "https://bn.wikipedia.org/wiki?curid=1445985", "content": "ফ্রান্সিস্কো ফের্নান্দেস দা কোনসেইসাও (পর্তুগিজ: Francisco Conceição; জন্ম: ১৪ ডিসেম্বর ২০০২; ফ্রান্সিস্কো কোনসেইসাও নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লিগের শীর্ষ স্তর প্রিমেইরা লিগার ক্লাব পোর্তু এবং পর্তুগাল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৮ সালে, কোনসেইসাও পর্তুগাল অনূর্ধ্ব-১৬ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত পর্তুগালের বয়সভিত্তিক দলের হয়ে খেলার পর, তিনি ২০২৪ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nফ্রান্সিস্কো ফের্নান্দেস দা কোনসেইসাও ২০০২ সালের ১৪ই ডিসেম্বর তারিখে পর্তুগালের কুইঁব্রায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকোনসেইসাও পর্তুগাল অনূর্ধ্ব-১৬, পর্তুগাল অনূর্ধ্ব-১৭, পর্তুগাল অনূর্ধ্ব-১৮ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৮ সালের ৮ই ফেব্রুয়ারি তারিখে তিনি ইতালি অনূর্ধ্ব-১৬ দলের বিরুদ্ধে ম্যাচে পর্তুগাল অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৫ বছরে ৩৮ ম্যাচে অংশগ্রহণ করে ৯টি গোল করেছেন।\n২০২৪ সালের ২৬শে মার্চ তারিখে, ২১ বছর, ৩ মাস ও ১২ দিন বয়সে, বাম পায়ে ফুটবল খেলায় পারদর্শী কোনসেইসাও স্লোভেনিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় ওতাভিওয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২১ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি স্লোভেনিয়া ২–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে কোনসেইসাও সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nফ্রান্সিস্কো কোনসেইসাও – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফ্রান্সিস্কো কোনসেইসাও  (ইংরেজি)  \nসকারবেসে ফ্রান্সিস্কো কোনসেইসাও (ইংরেজি) \nবিডিফুটবলে ফ্রান্সিস্কো কোনসেইসাও  (ইংরেজি)  \nইইউ-ফুটবলে ফ্রান্সিস্কো কোনসেইসাও (ইংরেজি) \nট্রান্সফারমার্কেটে ফ্রান্সিস্কো কোনসেইসাও (ইংরেজি) \nওয়ার্ল্ডফুটবল.নেটে ফ্রান্সিস্কো কোনসেইসাও (ইংরেজি) \nইএসপিএন এফসিতে ফ্রান্সিস্কো কোনসেইসাও (ইংরেজি) \nন্যাশনাল-ফুটবল-টিমস.কমে ফ্রান্সিস্কো কোনসেইসাও (ইংরেজি)"}