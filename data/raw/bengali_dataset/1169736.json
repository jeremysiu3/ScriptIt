{"pageid": 1169736, "title": "প্রয়াগরাজ–নয়াদিল্লি হামসফর এক্সপ্রেস", "url": "https://bn.wikipedia.org/wiki?curid=1169736", "content": "প্রয়াগরাজ–নতুন দিল্লি হামসফর এক্সপ্রেস (বা প্রয়াগরাজ হামসফর এক্সপ্রেস) ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা উত্তরপ্রদেশের প্রয়াগরাজ জংশন রেলওয়ে স্টেশন এবং দিল্লির নতুন দিল্লি রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে চারবার ১২২৭৫ / ১২২৭৬ ট্রেন নম্বরাঙ্কিত হয়ে পরিচালিত হচ্ছে। ট্রেনটি উত্তরপ্রদেশ ও দিল্লির মধ্যে চলাচল করে। এটি ভারতের সপ্তম দ্রুতগতির ট্রেন। ২০১০ সালের ৯ ফেব্রুয়ারি থেকে এই ট্রেনটি একই ট্রেন নম্বরে এলাহাবাদ–নতুন দিল্লি দুরন্ত এক্সপ্রেস নামে পরিচিত হলেও ২০১৯ সালে এটি হামসফর এক্সপ্রেসে পরিণত হয়।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা। কোচে চোদ্দটি এসি-৩ টায়ার, চারটি শয়নযান ও দুটি জেনারেটর পাওয়ার কার রয়েছে।\n\n\n== পরিষেবা ==\n১২২৭৫ নং প্রয়াগরাজ–নতুন দিল্লি হামসফর এক্সপ্রেস ৮৩ কিমি প্রতি ঘন্টা বেগে প্রয়াগরাজ থেকে যাত্রা শুরু করে ৭ ঘন্টা ৪০ মিনিটে ৬৩৫ কিমি এবং ১২২৭৬ নং ট্রেনটি ৮১ কিমি প্রতি ঘন্টা বেগে নতুন দিল্লি থেকে যাত্রা শুরু করে ৭ ঘন্টা ৫০ মিনিটে ঐ দূরত্ব অতিক্রম করে।\n\n\n== লোকো লিংক ==\n\nএই ট্রেনটি কানপুর ইলেকট্রিক লোকো শেড ডব্লিউএপি-৭ লোকোমোটিভ দ্বারা প্রয়াগরাজ থেকে নতুন দিল্লি পর্যন্ত যায়। দুরন্ত এক্সপ্রেস পরিষেবার অন্তর্ভুক্ত থাকাকালীন এটি গাজিয়াবাদ ইলেকট্রিক লোকো শেড ডব্লিউএপি-৫ লোকোমোটিভ দ্বারা পরিচালিত হত।\n\n\n== পথ ও যাত্রাবিরতি ==\n১২২৭৫ / ১২২৭৬ নং প্রয়াগরাজ–নতুন দিল্লি হামসফর এক্সপ্রেস বিনা বিরতিতে যাত্রা সম্পন্ন করে।\n\n\n== টীকা ==\n\n\n== তথ্যসূত্র =="}