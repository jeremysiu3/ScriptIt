{"pageid": 1448566, "title": "বঙ্গবন্ধু কাপ (কাবাডি)", "url": "https://bn.wikipedia.org/wiki?curid=1448566", "content": "বঙ্গবন্ধু কাপ (ইংরেজি: Bangabandhu Cup) বাংলাদেশে অনুষ্ঠিত একটি আন্তর্জাতিক কাবাডি টুর্নামেন্ট। বাংলাদেশের জাতির পিতা বঙ্গবন্ধু শেখ মুজিবুর রহমানের নামে এর নামকরণ করা হয়েছে। প্রথম সংস্করণটি ২০২১ সালে হয়েছিল।\n\n\n== ইতিহাস ==\nপ্রথম সংস্করণ ২০২১ সালে হয়েছিল। টুর্নামেন্টে তিনটি মহাদেশের পাঁচটি দেশ প্রতিদ্বন্দ্বিতা করে যেগুলো হলো এশিয়া থেকে বাংলাদেশ, নেপাল ও শ্রীলঙ্কা, আফ্রিকা থেকে কেনিয়া এবং ইউরোপ থেকে পোল্যান্ড। বাংলাদেশ প্রথম হিসেবে গ্রুপ পর্ব শেষ করে ফাইনালে উঠে। শ্রীলঙ্কা ও কেনিয়া গ্রুপ পর্বে দ্বিতীয় ও তৃতীয় হয়ে বাছাইপর্ব শেষ করে। কেনিয়া কোয়ালিফায়ারে জিতে ফাইনালে উঠে। কেনিয়াকে হারিয়ে চ্যাম্পিয়ন হয়েছে বাংলাদেশ।\nদ্বিতীয় সংস্করণটি ২০২২ সালে হয়েছিল। ইরাক, ইন্দোনেশিয়া, এশিয়া থেকে মালয়েশিয়া এবং ইউরোপের ইংল্যান্ড থেকে চারটি নতুন দল অংশ নিয়েছে। ৩য় সংস্করণে তিনটি মহাদেশের মোট ৮টি দেশ অংশগ্রহণ করে। পোল্যান্ড ছাড়া আগের আসরের অন্য সব দলই দ্বিতীয় আসরে অংশ নেয়। ইউক্রেন যুদ্ধের কারণে পোল্যান্ড অংশগ্রহণ করেনি। আটটি দলকে দুটি গ্রুপে ভাগ করা হয়েছে। কেনিয়াকে হারিয়ে বাংলাদেশ দ্বিতীয়বারের মতো কাপ জিতেছে এবং কেনিয়া দ্বিতীয়বারের মতো রানার্স–আপ হয়েছে।\nতৃতীয় সংস্করণটি ২০২৩ সালে ১৩—২১ মার্চ পর্যন্ত হয়েছিল। চারটি মহাদেশের ১২টি দল এই সংস্করণে অংশগ্রহণ করেছিল। আগের সংস্করণের ৮টি দল এবং ১ম সংস্করণ থেকে পোল্যান্ড টুর্নামেন্টে প্রতিদ্বন্দ্বিতা করেছিল। দক্ষিণ আমেরিকার আর্জেন্টিনা, থাইল্যান্ড এবং এশিয়া থেকে চীনা তাইপেই প্রথমবারের মতো এই সংস্করণে অংশগ্রহণ করেছে। ১২টি দল দুটি গ্রুপে বিভক্ত ছিল। ফাইনালে চীনা তাইপেইকে হারিয়ে তৃতীয়বারের মতো চ্যাম্পিয়ন হয়েছে বাংলাদেশ। শীর্ষ দুই দল (বাংলাদেশ এবং চীনা তাইপেই) স্বয়ংক্রিয়ভাবে বিশ্বকাপের যোগ্যতা অর্জন করেছে।  \n\n\n== সারাংশ ==\n\n\n== টুর্নামেন্টের সারসংক্ষেপ ==\n\n\n== তথ্যসূত্র =="}