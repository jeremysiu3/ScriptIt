{"pageid": 1060247, "title": "মির্জাপুর (টিভি ধারাবাহিক)", "url": "https://bn.wikipedia.org/wiki?curid=1060247", "content": "মির্জাপুর অ্যামাজন প্রাইম ভিডিওতে প্রচারিত ভারতীয় মারপিটধর্মী অপরাধমূলক থ্রিলার টেলিভিশন ধারাবাহিক। করণ অংশুমান নির্মিত ধারাবাহিকটির কাহিনি লিখেছেন যৌথভাবে অংশুমান, পুনিত কৃষ্ণ ও বিনীত কৃষ্ণ। অংশুমান গুরমিত সিং ও মিহিত দেসাইয়ের সাথে যৌথভাবে ধারাবাহিকটির প্রথম মৌসুম পরিচালনা করেন এবং গুরমিত ও মিহিত দ্বিতীয় মৌসুম পরিচালনা করেন। এক্সেল এন্টারটেইনমেন্টের ব্যানারে ধারাবাহিকটি প্রযোজনা করেন রিতেশ সিধওয়ানি এবং ফারহান আখতার। ইনসাইড এজ ও ব্রিদ এর পর এটি অ্যামাজন প্রাইম ভিডিওতে প্রচারিত তৃতীয় ভারতীয় মৌলিক ধারাবাহিক।\nধারাবাহিকটির গল্প কালিন ভাইয়া নামে উত্তরপ্রদেশের পূর্বাঞ্চলের মির্জাপুরের মাফিয়া ডন ও প্রবাদপ্রতিম শাসক অখণ্ডনান্দ ত্রিপাঠির ক্ষমতা নিয়ে আবর্তিত। ধারাবাহিকটির প্রথম মৌসুমে শ্রেষ্ঠাংশে অভিনয় করেন পঙ্কজ ত্রিপাঠি, শ্বেতা ত্রিপাঠি, দিব্যেন্দু শর্মা, আলি ফজল, বিক্রান্ত ম্যাসি, শ্রিয়া পিলগাঁওকর, রসিকা দুগ্গল, হর্ষিতা গৌর ও কুলভূষণ খরবন্দা, এবং দ্বিতীয় মৌসুমে মাসে ও পিলগাঁওকর ব্যতীত বাকিরা রয়ে যায় এবং বিজয় বর্মা, ইশা তালওয়ার, লিলিপুট, আনজুম শর্মা, প্রিয়াংশু পাইনিয়ুলি, অনংশ বিশ্বাস ও নেহা সরগম প্রধান অভিনয়শিল্পীদলে যোগ দেন।\nধারাবাহিকটির অধিকাংশই উত্তরপ্রদেশের মির্জাপুরে চিত্রায়িত হয়, এবং অন্যান্য স্থানের মধ্যে জৌনপুর, আজমগড়, গাজীপুর, লখনউ, রেবরেলি, গোরখপুর, ও বাণারসী উল্লেখযোগ্য। সঞ্জয় কাপুর চিত্রগ্রণের দায়িত্ব পালন করেন এবং মনন মেহতা ও অংশুল গুপ্ত সম্পাদনার দায়িত্ব পালন করেন। জন স্টুয়ার্ট এডুরি ধারাবাহিকটির আবহসঙ্গীতের সুরায়োজন করেন।\n\n\n== কাহিনি সংক্ষেপ ==\nঅখণ্ডনান্দ ত্রিপাঠি ওরফে কালিন ভাইয়া কোটিপতি কার্পেট ব্যবসায়ী ও মির্জাপুরের মাফিয়া ডন। তার ছেলে মুন্না অযোগ্য, ক্ষমতালিপ্সু উত্তরাধিকারী যে তার পিতার উত্তরাধিকার লাভের জন্য যে কোন কিছু করতে পারে। এক বরযাত্রায় সে গুলি করে বরকে খুন করলে তাকে আইনজীবী রামকান্ত পণ্ডিত ও তার দুই ছেলে গুড্ডু ও বাবলুর সাথে দ্বন্দ্বে জড়িয়ে পড়ে। কালিন ভাইয়ার তৎপরতায় গুড্ডু ও বাবলুর সাথে মুন্নার দ্বন্দ্বের সাময়িক অবসান হলেও পরবর্তীকালে তা বৃহৎ আকারে দাঁড়ায় যা একাধিক পক্ষের মধ্যে উচ্চাকাঙ্ক্ষা ও ক্ষমতার লড়াইয়ে পরিণত হয়।\n\n\n== অভিনয়শিল্পীদল ==\n\n\n=== এক নজরে ===\n\n\n== পর্ব ==\n\n\n=== ১ম মৌসুম ===\n\n\n=== ২য় মৌসুম ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মির্জাপুর  (ইংরেজি)"}