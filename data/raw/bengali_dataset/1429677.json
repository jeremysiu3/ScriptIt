{"pageid": 1429677, "title": "কলকাতা মেট্রো রোলিং স্টক", "url": "https://bn.wikipedia.org/wiki?curid=1429677", "content": "ভারতের কলকাতা মেট্রো রেলের রোলিং স্টক পাঁচ ধরনের রেলগাড়ি নিয়ে গঠিত। এর মধ্যে তিন ধরনের রেলগাড়ি লাইন ১ বা নর্থ-সাউথ রেলপথ ও দুই ধরনের রেলগাড়ি লাইন ২ বা ইস্ট-ওয়েস্ট রেলপথে ব্যবহার করা হয়। সমস্ত রেলগাড়ি থার্ড রেল বিদ্যুতায়নের মাধ্যমে ৭৫০ ভোল্ট ডিসি গ্রহণ করে এবং এরা সর্বোচ্চ ৮টি (নর্থ-সাউথ) বা ৬টি (ইস্ট-ওয়েস্ট) রেলট্রাক বহন করতে পারে।\n১৯৭০-এর দশকে তৈরি নর্থ-সাউথ মেট্রো রেলপথের অনেক সীমাবদ্ধতা রয়েছে। সুড়ঙ্গের প্রস্থচ্ছেদ ও ভারতীয় রেলের অধীনে থাকার জন্য সেখানে ভারতীয় মিটার গেজ শেল (২২.৭ মিটার (৭৪ ফুট ৬ ইঞ্চি)) ও ১,৬৭৬ মিলিমিটার (৫ ফুট ৬ ইঞ্চি) গেজ ট্র্যাক ব্যবহার করা হয়। সুতরাং সেখানে রেলগাড়ি প্রস্তুতকারীর বিকল্প সীমিত। অন্যদিকে আরও আধুনিক ইস্ট-ওয়েস্ট মেট্রো রেলপথ ১,৪৩৫ মিলিমিটার (৪ ফুট ৮ ১⁄২ ইঞ্চি) আদর্শ গেজ গেজ ট্রাক ব্যবহার করে।\n\n\n== লাইন ১ (নর্থ-সাউথ) ==\n\nলাইন ১ বা নর্থ-সাউথ মেট্রো রেলপথে দুইধরনের রেলগাড়ি সক্রিয় এবং একধরনের রেলগাড়ি পরীক্ষার অধীনে রয়েছে।\n\n\n=== আইসিএফ/ভেল রেক (শীতাতপ অনিয়ন্ত্রিত) ===\nচেন্নাইয়ের ইন্টিগ্রাল কোচ ফ্যাক্টরি (আইসিএফ) ৯টি আইসিএফ/ভেল রেক তৈরি করেছিল এবং তৎকালীন এসপ্ল্যানেড থেকে ভবানীপুর পর্যন্ত চালু হওয়া মেট্রো পরিষেবায় এগুলো ব্যবহার করা হয়েছিল। এই রেলগাড়ির রং প্রথমে হলুদ ও নিচে বাদামি স্ট্রাইপ রাখা হতো, পরে এর রং সাদা ও মেরুন স্ট্রাইপ রাখা হয়েছিল এবং শেষে এর রং হলুদ ও নিচে লাল ব্যান্ড রাখা হয়েছিল। এই রেকগুলোকে Bn আকারে চিহ্নিত করা হতো, যেখানে n হচ্ছে রেক সংখ্যা (১–৯)।\n\n\n=== আইসিএফ/এনজিইএফ রেক ===\n১৯৮৮–১৯৯০ সালে কলকাতা মেট্রো রেল প্রসারিত হওয়ার সময় আইসিএফ দ্বারা প্রস্তুত আরও ৯টি রেককে পরিষেবায় আনা হয়েছিল। আগের রেকগুলোর তুলনায় এই রেকগুলো আরও মজবুত এবং এর ত্বরণ বেশি। এই রেলগাড়ির রং প্রথমে গাঢ় সবুজ ও নিচে হলুদ স্ট্রাইপ রাখা হতো, পরে এর রং সাদা ও মেরুন স্ট্রাইপ রাখা হয়েছিল এবং শেষে এর রং আকাশী নীল ও নিচে গাঢ় নীল ব্যান্ড রাখা হয়েছিল। ২০১৭–১৮ সালে এই রেকগুলোর সংস্কার সম্পন্ন করে তাদের ধাপে ধাপে পরিষেবায় আনা হয়েছিল। এই রেকগুলোকে ৮N আকারে চিহ্নিত করা হতো।\n\n\n=== আইসিএফ/ভেল রেক (শীতাতপ নিয়ন্ত্রিত) ===\n২০১০ সালে টালিগঞ্জ (মহানায়ক উত্তম কুমার) থেকে গড়িয়া বাজার (কবি নজরুল) পর্যন্ত উড়াল রেলপথের নির্মাণ সম্পন্ন হওয়ার পর শীতাতপ নিয়ন্ত্রিত আইসিএফ/ভেল রেক চালু করা হয়েছিল। পরে এই রেলপথ নিউ গড়িয়া (কবি সুভাষ) পর্যন্ত প্রসারিত হয়েছিল এবং আইসিএফ ৩০০০ সিরিজের আরও রেক চালু করা হয়েছিল। ইন্টিগ্রাল কোচ ফ্যাক্টরি (আইসিএফ) ও ভারত হেভি ইলেক্ট্রিক্যালস লিমিটেডের (ভেল) যৌথ উদ্যোগে এই রেলগাড়ি তৈরি করা হয়েছে। বর্তমানে নর্থ-সাউথ রেলপথে এরকম ১৩টি রেক সক্রিয় আছে এবং এগুলো প্রথমে ACn/n+১ আকারে চিহ্নিত করা হতো, যেখানে (n+১)/২ হচ্ছে রেক সংখ্যা। পরে এদের MR-30n আকারে চিহ্নিত করা হয়েছে, যেখানে n হচ্ছে রেক সংখ্যা (১–১৮) এবং এদের রংও ক্রমশ সাদা ও বেগুনিতে পরিবর্তিত হচ্ছে।\n\n\n== লাইন ৩ (পার্পল লাইন) ==\n\nজোকা মেট্রো ডিপোতে এমআর-৪১৭ ও এমআর-৪১৮ নামক আইসিএফ/মেধা রেক আনা হয়েছিল এবং লাইন ৩-এ এই রেক দুটো ব্যবহার করা হয়।\n\n\n== তথ্যসূত্র =="}