{"pageid": 1181265, "title": "দ্বারকা সেক্টর ২১ মেট্রো স্টেশন", "url": "https://bn.wikipedia.org/wiki?curid=1181265", "content": "দ্বারকা সেক্টর ২১ দিল্লি মেট্রোর ইয়োলো লাইনে অবস্থিত। এই স্টেশনটি দ্বারকা সেক্টর ৮ এর সাথে যুগ্মভাবে ব্লু লাইনের এক্সটেনশন হিসাবে তৈরি করা হয়েছিল যাতে দ্বারকার বাসিন্দাদের আরও ভালো পরিষেবা দেওয়া যায় এবং দিল্লি বিমানবন্দর এক্সপ্রেসের সাথে মেট্রো সংযোগ বাড়ানো যায়। এটি উন্নত নির্মাণ কৌশল দ্বারা নকশা করা হয়েছিল। রেলওয়ে পরিদর্শকের কাছ থেকে সফল পরীক্ষা এবং অনুমোদনের পর ২০১০ সালের ৩০শে অক্টোবর স্টেশনটি উদ্বোধন করা হয়।\nদিল্লি এয়ারপোর্ট এক্সপ্রেসে সাথে এই লাইনের সংযোগ রয়েছে। দিল্লি মেট্রোর স্টেশন হওয়ার পাশাপাশি, নির্মাণের উপরের তলগুলিকে ভাড়া দেওয়া হয়েছে এবং প্যাসিফিক ডি২১ মল নামে একটি মলে রূপান্তরিত করা হয়েছে। ভবনটির ভূগর্ভস্থ স্তরে স্টেশন এবং নিচতলা সহ অবশিষ্ট উপরের দুটি স্তরে মল এবং বাণিজ্যিক কার্যক্রম নিয়ে গঠিত যা মূলত স্টেশন চত্বর নিয়ে গঠিত এবং অবশিষ্ট স্থান মল ও ভাড়া দেওয়ার এলাকা দ্বারা সাজানো। এটি দিল্লির প্রথম মেট্রো স্টেশন যেখানে কমপ্লেক্সের মধ্যে মল রয়েছে ও হোটেল ঘর ভাড়ায় পাওয়া যাবে।\n২০১৪ সালের আগস্ট পর্যন্ত এখানে ছিল শহরের বৃহত্তম ছাদে সন্নিবিষ্ট সৌর প্ল্যান্ট। এই প্ল্যান্টের মাধ্যমে দিল্লি মেট্রো রেল কর্পোরেশন দ্বারকা সেক্টর ২১ স্টেশনে সমস্ত অপারেশনের জন্য বিদ্যুৎ উৎপাদন করার সফল পরিকল্পনা করেছিল। প্ল্যান্টটির ধারণক্ষমতা ৫০০ কিলোওয়াট, এবং এটি পুনর্নবীকরণযোগ্য শক্তি পরিষেবা মডেলের অধীনে এনসিআর-এ তার ধরনের সবচেয়ে বড় এবং এটি 'কমসোলার'-এর মাধ্যমে ডিএমআরসি এবং ডয়েচে গেসেলশ্যাফ্ট ফার ইন্টারন্যাশনাল জুসামেনারবিট (জিআইজেড)-এর মধ্যে সহযোগিতায় তৈরি একটি প্রকল্প যা ভারতে সৌর শক্তির বাণিজ্যিকীকরণে অন্যতম পদক্ষেপ।\n\n\n== পরিষেবা ==\nস্টেশনে এইচডিএফসি, কানাড়া ও ইয়েস ব্যাংকের এটিএম পরিষেবা উপলব্ধ।\n\n\n== তথ্যসূত্র ==\n\n\n== বহিঃসংযোগ =="}