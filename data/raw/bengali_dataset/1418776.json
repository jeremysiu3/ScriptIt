{"pageid": 1418776, "title": "রিনা আক্তার (সক্রিয়কর্মী)", "url": "https://bn.wikipedia.org/wiki?curid=1418776", "content": "রিনা আক্তার (জন্ম আনু. ১৯৮৮) হলেন একজন বাংলাদেশী যৌনকর্মী, যিনি মানবতাবাদী হয়ে উঠেছেন। কোভিড-১৯ মহামারি চলাকালীন বেকার ঢাকার যৌনকর্মীদের জন্য তিনি দিনে ৪০০ খাবারের আয়োজন করন। তার কাজের জন্য ২০২০ সালে বিবিসির ১০০ নারীর একজন হিসেবে স্বীকৃতি পেয়েছিলেন তিনি।\n\n\n== জীবন ==\nআক্তার বাংলাদেশে ১৯৮৮ সালে জন্মগ্রহণ করেন  তার পরিবার তাকে গৃহপরিচারিকার কাজে দেয়। তবে মধ্যস্থতাকারীরা তাকে পতিতালয়ে বিক্রি করে দেয়. যখন তার বয়স ছিল আট বা দশ বছর।  তিনি ঢাকায় যৌনকর্মীদের মধ্যে কাজ করতেন। তিনি যে সংগঠনের অংশ ছিলেন তার নাম ছিল দুর্জয় নারী সংঘ এবং কিছুদিন পর তিনি বাতিঘর সংগঠনে যোগ দেন। তাদের একটি কেন্দ্র রয়েছে যেখানে কর্মীরা স্বাস্থ্য এবং আইনী পরামর্শ সহ প্রয়োজনে তারা জন্ম ও অন্ত্যেষ্টিক্রিয়ায় সহায়তা পেতে পারে। \nকোভিড মহামারির সময় যখন ঢাকার যৌনকর্মীরা অনাহারে ছিল তখন তার কাজ অমূল্য হয়ে ওঠে। সংক্রমণের ভয়ে যৌনকর্মীরা খদ্দের পাচ্ছিল না। কারও কারও কাছে কিছু সঞ্চয় ছিল কিন্তু অনেকের কাছে কিছুই ছিল না এবং পতিতালয় বন্ধ থাকায় তাদের অনেক কর্মী রাস্তায় বিক্রি করার চেষ্টা করেছিল যা আরও প্রতিযোগিতা তৈরি করেছিল এবং জড়িতদের জন্য স্বাস্থ্য ঝুঁকি বাড়িয়ে দিয়েছিল। বিধিনিষেধের কারণে এইচআইভি/এইডসের জন্য নিয়মিত স্বাস্থ্য পরীক্ষা অনুপলব্ধ হয়ে উঠে। জাতীয় বিধিনিষেধের জন্য সামাজিক দূরত্বের প্রয়োজন ছিল এবং কর্মীরা কোনও খাবার বা সহায়তা পাচ্ছিল না। অন্যান্যদের আর্থিক সাহায্য এবং এনজিওর সহায়তায় তিনি এই নারীদের জন্য দিনে ৪০০ খাবারের ব্যবস্থা করেন।\nআক্তার বয়স্ক যৌনকর্মীদের জন্য সেলাই ক্লাসের ব্যবস্থা করার চেষ্টা করছিলেন যাতে তারা সাহায্যের জন্য ভিক্ষা করার বিকল্প হিসাবে বেতনের কাজ খুঁজে পেতে পারে। \n২০২০ সালে তিনি ১০০ জন নারীর একজন এবং শুধুমাত্র দুইজন বাংলাদেশী নারী ছিলেন যারা অসামান্য কৃতিত্বের জন্য বিবিসি কর্তৃক স্বীকৃত হন। অন্য বাংলাদেশি নারীদের মধ্যে ছিলেন শিক্ষিকা রিমা সুলতানা রিমু যিনি রোহিঙ্গা শরণার্থীদের পড়াচ্ছিলেন। \n\n\n== তথ্যসূত্র ==\n\n\n== বহিঃসংযোগ ==\nবিবিসি ১০০ নারী ২০২০: রিনা আক্তারের ভিডিও"}