{"pageid": 1434801, "title": "বেলাইন", "url": "https://bn.wikipedia.org/wiki?curid=1434801", "content": "বেলাইন ২০২৪ সালের একটি বাংলা ভাষার ভারতীয় মনস্তাত্ত্বিক রহস্য-রোমাঞ্চ চলচ্চিত্র। এটি পরিচালনা করেছেন শমীক রায়চৌধুরী। দৃষ্টিশ্রী আর্টস প্রাইভেট লিমিটেডের ব্যানারে প্রযোজনা করেছেন হরিৎ রত্ন এবং মনীষা রত্ন। প্রধান চরিত্রে অভিনয় করেছেন পরাণ বন্দ্যোপাধ্যায়, শ্রেয়া ভট্টাচার্য ও তথাগত মুখোপাধ্যায়। এটি ২০২৪ সালের ২৯শে মার্চ প্রেক্ষাগৃহে মুক্তি পায়।\nএই ছবির কাহিনি, চিত্রনাট্য এবং সংলাপ লিখেছেন পরিচালক সমিক রায় চৌধুরি স্বয়ং। চিত্রগ্রহণের দায়িত্বে ছিলেন সুপ্রিয় দত্ত। শিল্প নির্দেশক তপন শেঠ। কালারিস্ট প্রসেনজিৎ বন্দ্যোপাধ্যায়। সম্পাদনা করেছেন সংলাপ ভৌমিক। সংগীত পরিচালনা করেছেন তমাল কান্তি হালদার।\n\n\n== পটভূমি ==\nএক বৃদ্ধ সাদামাটা জীবনযাপন করতেন। খাওয়া-বসা, ঘুমোনো, ইনডোর গেম আর আশপাশে ঘুরে বেড়ানো ছাড়া তাঁর বাকি সময়টা কাটতো টিভি সিরিয়াল দেখে। আর তিনি যখন ফুরফুরে মেজাজে থাকতেন, তখন তাঁর নজর থাকতো বাড়ির পরিচারিকার দিকে। একটু খুনসুটি, দুষ্টুমি এসব নিয়েই বয়ে চলেছিল বৃদ্ধের গতানুগতিক জীবন। কিন্তু এই সাধারণ বহমান জীবনে সবকিছু বদলে দিল একটা ফোন কল। এক অপরিচিত তরুণী ভুল করে কল করেন বৃদ্ধের ল্যান্ডফোনে। বৃদ্ধ প্রথমে অপ্রস্তুতে পড়লেও, কথায়-কথায় বৃদ্ধ বেশ ঢুকে পড়েন ওই  তরুণীর ব্যক্তিগত জীবনে। চলতে থাকে টেলিফোনিক ভাব-বিনিময়। ওই তরুণী এবং তার লিভ-ইন পার্টনার-এর জট পাকানো, রহস্যে মোড়া জীবন-কাহিনিতে ওই বৃদ্ধও এক গুরুত্বপূর্ণ চরিত্র হয়ে ওঠেন একসময়। আর এখান থেকেই শুরু হয় চমক!\n\n\n== অভিনয়শিল্পী ==\nবৃদ্ধের চরিত্রে পরাণ বন্দ্যোপাধ্যায়\nতরুণী-র চরিত্রে শ্রেয়া ভট্টাচার্য\nতথাগত মুখোপাধ্যায়\nআরজে সায়ন\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বেলাইন   (ইংরেজি)"}