{"pageid": 1496698, "title": "রেজিস্ট্রারি", "url": "https://bn.wikipedia.org/wiki?curid=1496698", "content": "রেজিস্ট্রারি কেমব্রিজ বিশ্ববিদ্যালয়ের শীর্ষ প্রশাসনিক কর্মকর্তার পদ। এ পদটির নাম এবং বানান কেমব্রিজের জন্যই প্রযোজ্য। যুক্তরাজ্যের অন্যান্য বিশ্ববিদ্যালয় এবং উত্তর আমেরিকার অধিকাংশ বিশ্ববিদ্যালয়ে ‘রেজিস্ট্রার’ বা ‘রেজিস্ট্রি’ নামে প্রশাসনিক দপ্তর থাকলেও সেগুলোর কর্মকাণ্ড সাধারণত কেমব্রিজের রেজিস্ট্রারি পদটির তুলনায় অনেক কম।\nকেমব্রিজে রেজিস্ট্রারি হলেন বিশ্ববিদ্যালয় কাউন্সিলের সচিব। এছাড়াও তিনি বিশ্ববিদ্যালয়ের একীভূত প্রশাসনিক সেবাবিষয়ক প্রধান হিসেবে কেন্দ্রীয় ব্যবস্থাপনা এবং শিক্ষায়তনিক বহির্ভূত কার্যক্রমের দায়িত্বে থাকেন। রেজিস্ট্রারির দায়িত্বের মধ্যে রয়েছে বিশ্ববিদ্যালয়ের তহবিল ব্যবস্থাপনা রক্ষণাবেক্ষণ। এটি ঐতিহাসিকভাবে ‘ইউনিভার্সিটি চেস্ট’ নামে পরিচিত। এই সিন্ধুকটি পূর্বে একটি প্রকৃত সিন্ধুক ছিল। সেখানে বিশ্ববিদ্যালয়ের যাবতীয় অর্থ নিরাপদে রাখার জন্যে ব্যবহৃত হতো। এখন এটি একটি রূপক অর্থে ব্যবহৃত হয় এবং বিশ্ববিদ্যালয়ের ব্যাংক হিসাব বোঝায়। এ প্রাচীন সিন্ধুকটি এখনও রেজিস্ট্রারির কার্যালয়ে রক্ষিত আছে। এর বয়স ৬০০ বছরেরও অধিক ও এটি ১৭টি তালা দিয়ে বন্ধ করা থাকে। পূর্ববর্তী সিন্ধুকটি ১৩৮১ সালের কেমব্রিজ বিদ্রোহ প্রচেষ্টায় পুড়ে যায়। চতুর্দশ শতক পর্যন্ত বিশ্ববিদ্যালয়ের বই-পুস্তকও এই সিন্ধুকে রাখা হতো।\nবিশ্ববিদ্যালয়ের রেকর্ড সংরক্ষণ এবং প্রস্তুত করার উদ্দেশ্যে রেজিস্ট্রারির পদটি ১৫০৬ সালে প্রতিষ্ঠিত হয়। এরপর থেকে অদ্যাবধি উক্ত পদে ধারাবাহিকভাবে মাত্র ২৬ জন ব্যক্তি দায়িত্বে ছিলেন। এস্কোয়ার বেডেলের দপ্তরটিতে শুরুতে অনেকে রেজিস্ট্রারি হিসেবে নিযুক্ত ছিলেন। বর্তমান রেজিস্ট্রারি হিসেবে এমা র‌্যাম্পটন ২০১৭ সালের অক্টোবর মাসে দায়িত্বে রয়েছেন।\n\n\n== রেজিস্ট্রারিদের তালিকা ==\n১৫০৬ রবার্ট হবস (হোবিজ)\n১৫৪৩ জন মেয়ার\n১৫৫৮ ম্যাথিউ স্টোকিস (স্টোকস)\n১৫৯১ থমাস স্মিথ\n১৬০০ জেমস টেবর\n১৬৪৫ ম্যাথু উইন\n১৬৮৩ জেমস হালম্যান\n১৭০১ রবার্ট গ্রোভ\n১৭২৫ ল্যান্সেলট নিউটন\n১৭৩৪ জন টেইলর\n১৭৫১ লিনফোর্ড ক্যারিল\n১৭৫৮ হেনরি হাবার্ড\n১৭৭৮ জর্জ বোরলেস\n১৮০৯ উইলিয়াম অগাস্টাস পেমবার্টন\n১৮১৬ উইলিয়াম হাসলার\n১৮৩২ জোসেফ রোমিলি\n১৮৬২ হেনরি রিচার্ডস লুয়ার্ড\n১৮৯১ জন উইলিস ক্লার্ক\n১৯১০ জন নেভিল কেইনস\n১৯২৫ আর্নেস্ট হ্যারিসন\n১৯৪৩ ওয়াল্টার ওয়াট গ্রেভ\n১৯৫৩ রবার্ট ম্যান্টল র‍্যাটেনবারি\n১৯৬৯ রড্রিক ইওয়েন ম্যাকফারসন\n১৯৮৩ স্টিফেন জর্জ ফ্লিট\n১৯৯৭ টিমোথি জন মিড\n২০০৭ জোনাথন নিকোলস\n২০১৭ এমা র‌্যাম্পটন\n\n\n== সহকারী পদ ==\n১৮৮৫ সালে সহকারী রেজিস্ট্রারি পদটি চালু হয় এবং এটি ১৯২৬ সাল পর্যন্ত তিন বছর মেয়াদের জন্য নির্ধারিত পদ ছিল। ১৯২০ সালে দ্বিতীয় সহকারী রেজিস্ট্রারি এবং ১৯২১ সালে তৃতীয় সহকারী সহকারী পদ সংযোজিত হয়। ১৯৬১ সালের এপ্রিল মাসে এই পদগুলোর নামকরণ করা হয় ডেপুটি রেজিস্ট্রারি এবং ডেপুটি সেক্রেটারি জেনারেল, সিনিয়র অ্যাসিস্ট্যান্ট রেজিস্ট্রারি এবং অ্যাসিস্ট্যান্ট রেজিস্ট্রারি।\n\n\n== আরও দেখুন ==\nঅক্সফোর্ড বিশ্ববিদ্যালয়ের রেজিস্ট্রার\n\n\n== উদ্ধৃতি ==\n\n\n== বহিঃসংযোগ ==\n\"Welcome to the Registrary\"। University of Cambridge। ২০১৪। সংগ্রহের তারিখ ৭ অক্টোবর ২০১৪।"}