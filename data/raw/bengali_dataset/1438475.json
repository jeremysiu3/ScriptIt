{"pageid": 1438475, "title": "কানাজাওয়া", "url": "https://bn.wikipedia.org/wiki?curid=1438475", "content": "কানাজাওয়া (金沢市 (Kanazawa-shi) পূর্ব এশিয়ার রাষ্ট্র জাপানের হোনশু দ্বীপের উত্তরভাগে অবস্থিত একটি শহর ও দেশটির ইশিকাওয়া প্রশাসনিক অঞ্চলের কেন্দ্র। ১ জানুয়ারি ২০১৮ (2018-01-01)-এর হিসাব অনুযায়ী, শহরের জনসংখ্যা ৪,৬৬,০২৯ (২,০৩,২৭১টি পরিবার) ও জনঘনত্ব প্রতি বর্গকিলোমিটারে ৯৯৯ জন। শহরের মোট আয়তন ৪৬৮.৬৪ বর্গকিলোমিটার (১৮০.৯৪ বর্গমাইল)। কানাজাওয়া জাপান সাগরের উপকূলে সাই নদীর মোহনায় অবস্থিত একটি সমুদ্র বন্দর। এখানে যন্ত্রপাতি, সুতি-রেশমি-রেয়ন-নাইলনের বস্ত্র, কুতানি নামের দগ্ধমৃত্তিকা (চীনামাটি) সামগ্রী ও বার্নিশ করা কাঠের তৈজসপত্র উৎপাদন করা হয়। শহরের কেনরোকু উদ্যানটিতে একাধিক বৃহৎ ভূদৃশ্যকৃত বাগান আছে। ১৯৪৯ সালে এখানে কানাজাওয়া বিশ্ববিদ্যালয়টি প্রতিষ্ঠা করা হয়।\n\n\n== তথ্যসূত্র =="}