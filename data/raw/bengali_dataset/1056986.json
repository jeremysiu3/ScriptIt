{"pageid": 1056986, "title": "কটকা সমুদ্র সৈকত", "url": "https://bn.wikipedia.org/wiki?curid=1056986", "content": "কটকা সমুদ্র সৈকত বাংলাদেশের দক্ষিণের খুলনা জেলায় অবস্থিত একটি পর্যটন স্থল। সৈকতটি সুন্দরবনের একটি অংশ।\n\n\n== অবস্থান ==\nকটকা সমুদ্র সৈকত খুলনা জেলার কয়রা উপজেলার কয়রা ইউনিয়নে অবস্থিত। বিশ্বের সর্ববৃহৎ মনোগ্রোভ বন সুন্দরবনের দক্ষিণ পূর্ব কোণে এই সমুদ্র সৈকতটি অবস্থিত। মংলা সমুদ্র বন্দর থেকে প্রায় ৯০ কিলোমিটার দূরে এটি অবস্থিত।\n\n\n== প্রাকৃতিক নৈসর্গ ==\nকটকা সমুদ্র সৈকত থেকে সুন্দরবনের সৌন্দর্য ভালভাবে পর্যবেক্ষণ করা যায়। সুন্দরবনের অন্যতম আকর্ষণ রয়েল বেঙ্গল টাইগারকে নিরাপদ দূরত্ব থেকে দেখার সুযোগ এই সৈকতে রয়েছে। এছাড়াও চিত্রা হরিণের দল, বিভিন্ন প্রজাতির পাখি, বাঁদর, বন্য শূকর এবং বিভিন্ন প্রকারের বন্য প্রাণীর সাথে শীতকালে কুমিরও দেখতে পাওয়া যায়।\nসূর্যাস্ত দেখার জন্য এই সমুদ্র সৈকত উপযুক্ত জায়গা।\n\n\n== পর্যবেক্ষণ  টাওয়ার ==\nকটকা সমুদ্র সৈকতে ৪০ ফিট উচ্চতার চারতলা বিশিষ্ট একটি পর্যবেক্ষণ টাওয়ার আছে। পর্যবেক্ষণ টাওয়ার থেকে হরিণের পালদের ঘোরাঘুরি, শুকরের দৌড়াদৌড়ি, বানরদের খেলাধুলা, বাঘের শিকার ধরা, রয়েল বেঙ্গল টাইগারের চলাফেরা, অন্যান্য বন্য প্রাণীদের দেখতে পাওয়া যায়। সর্বোপরি এই টাওয়ার থেকে সুন্দরবনের প্রাকৃতিক সৌন্দর্য ভালভাবে উপভোগ করা যায়।\n\n\n== সতর্কতা ==\nকটকা সমুদ্র সৈকতটি কিছুটা বিপদজনক। সৈকতে চোরাবালির দুর্ঘটনা ঘটার সম্ভাবনা রয়েছে। বন বিভাগ কর্তৃক একটি সাইনবোর্ডে সৈকতের পানিতে না নামার জন্য সতর্কিকরণ বিজ্ঞপ্তি দেওয়া রয়েছে।\n\n\n== চিত্রমালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nবাংলাদেশের সমুদ্র সৈকতের তালিকা\nসুন্দরবন\n\n\n== তথ্যসূত্র =="}