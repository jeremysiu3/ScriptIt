{"pageid": 1167999, "title": "সাউন্ড অ্যান্ড পিকচার আর্কাইভস ফর রিসার্চ অন উইমেন", "url": "https://bn.wikipedia.org/wiki?curid=1167999", "content": "সাউন্ড অ্যান্ড পিকচার আর্কাইভস ফর রিসার্চ অন উইমেন (ইংরাজীতে সংক্ষেপে-  SPARROW, স্প্যারো) হল এমন একটি বেসরকারি সংস্থা তথা এনজিও যেটি ভারতীয় মহিলা লেখক শিল্পীদের কাজের দলিল ইত্যাদির আর্কাইভ তথা সংরক্ষণাগার। মহিলাসৃষ্ট ইতিহাসের এই আর্কাইভ ভারতের মুম্বই শহরের দহিসারে অবস্থিত। সংরক্ষনাগারে  ভারতে মহিলাদের ইতিহাস সম্পর্কিত প্রিন্ট, ভিজ্যুয়াল, ফটোগ্রাফিক এবং ফিল্ম সামগ্রী সংরক্ষণ করা হয়েছে।  আর্কাইভটি ১৯৮৮ খ্রিস্টাব্দে ভারতের  তামিলভাষী নারীবাদী লেখক সি. এস.  লক্ষ্মী প্রতিষ্ঠা করেন।  এটি ভারতের নারী ইতিহাসের বৃহত্তম আর্কাইভ  এবং এটি একটি ট্রাস্টি বোর্ড দ্বারা পরিচালিত হয়।\nসংরক্ষণাগারটি দেশের বিভিন্ন প্রান্ত হতে মৌখিক ইতিহাস, ব্যক্তিগত কাগজপত্র, রেকর্ড করা বক্তৃতা, ফটোগ্রাফি, পোস্টার, গান, শিল্পকর্ম ইত্যাদি সংগ্রহ করে। স্পারো মহিলা শিল্পী ও লেখকদের নিয়ে বই প্রকাশ ছাড়াও তাদের উপর তথ্যচিত্রও তৈরি করে।\n\n\n== তথ্যসূত্র =="}