{"pageid": 1177368, "title": "পুনর্জন্ম (ধারাবাহিক টেলিভিশন চলচ্চিত্র)", "url": "https://bn.wikipedia.org/wiki?curid=1177368", "content": "পুনর্জন্ম হলো ভিকি জাহেদ নির্মিত একটি বাংলাদেশী কাল্পনিক মহাবিশ্ব ও ধারাবাহিক টিভি বিশেষ। এই মহাবিশ্বের মধ্যে টেলিভিশন বিশেষ ও ওয়েব চলচ্চিত্র রয়েছে। সাধারণ পটভূমির উপাদান, ব্যবস্থা, অভিনয়শিল্পী ও চরিত্র অতিক্রম করে মহাবিশ্বটি প্রতিষ্ঠিত হয়।\n\n\n== উন্নয়ন ==\n২০২১ সালের জুলাই মাসে ভিকি জাহেদের পুনর্জন্ম নামক একটি টেলিভিশন বিশেষ চ্যানেল আইতে প্রচারিত হওয়ার পরে জনপ্রিয় হয়ে ওঠে। পরবর্তীতে এর সিক্যুয়েল পুনর্জন্ম ২ নির্মিত হয়। ঠিক এর পরেই শুক্লপক্ষ নামে একটি ওয়েব চলচ্চিত্র তৈরি করা হয় যা পুনর্জন্ম ধারাবাহিকের গল্পের সাথে যুক্ত হয়েছিলো। ২০২২ সালের সেপ্টেম্বরে ভিকি জাহিদ বাংলা ট্রিবিউনকে \"পুনর্জন্ম ইউনিভার্স\" তৈরির তার পরিকল্পনার কথা বলেন। তিনি জানান, শুক্লপক্ষ ও পুনর্জন্ম ধারাবাহিকের চরিত্রগুলোকে পুনর্জন্ম ৩-এ দেখা যাবে।\n\n\n== টেলিভিশন বিশেষ ==\n\n\n=== পুনর্জন্ম ১ ===\nএই ধারাবাহিকের প্রথম অংশটি সম্প্রচারের পরে দর্শকরা এর সিক্যুয়ালের দাবি করেছিলো।\n\n\n=== পুনর্জন্ম ২ ===\nপুনর্জন্ম ১ এর জনপ্রিয়তার পর, চ্যানেল আই ১ অক্টোবর ২০২১-এ এর সিক্যুয়েল সম্প্রচার করে। আগের চরিত্রগুলো ছাড়াও এই সিক্যুয়ালে বিশেষভাবে অভিনয় করেছেন শাহেদ আলী। সিক্যুয়েলটি ১-৪ অক্টোবরের মধ্যে ইউটিউবে ২০ লাখের বেশি ভিউ পায়। জানা গেছে, সিক্যুয়েলের গল্পটি লিখতে ভিকি জাহেদ দেড় মাস সময় নিয়েছিলেন।\n\n\n=== পুনর্জন্ম ৩ ===\nপুনর্জন্ম ২-এর প্রযোজনা করার সময় ভিকি জাহেদ পুনর্জন্ম ৩ বানাতে চেয়েছিলেন। তাই দ্বিতীয় সিক্যুয়েল প্রচারের পর জনপ্রিয় হয়ে উঠলে তিনি কলাকুশলী ও অভিনেতাদের সঙ্গে আলোচনা করে পরবর্তী সিক্যুয়ালের ঘোষণা দেন। ২০২২-এর ১৬ থেকে ১৮ সেপ্টেম্বর পর্যন্ত এর চিত্রধারণ হয়েছিলো।\n\n\n=== পুনর্জন্ম অন্তিম পর্ব ===\nপুনর্জন্ম  ৩ এর গল্প যেখানে শেষ হয়েছে সে খান থেকেই পুনর্জন্ম অন্তিমপর্বের গল্প শুরু হয়।\n\n\n=== হাজত ===\nএটি পুনর্জন্ম সিরিজের প্রিকুয়েল নাটক। রাফসান হকের বাবার চরিত্রের ওপর নির্মিত এই নাটকটি।\n\n\n== চলচ্চিত্র ==\n\n\n=== শুক্লপক্ষ ===\n১১ আগস্ট ২০২২-এ পুনর্জন্ম ইউনিভার্সের ওয়েব রোমাঞ্চ চলচ্চিত্র শুক্লপক্ষ চরকিতে মুক্তি পায়। ৯৬ মিনিটের এই ওয়েব চলচ্চিত্রে দেখা যায় যে তিন বিশ্ববিদ্যালয় পড়ুয়া ছাত্রী নিখোঁজ হয়েছে। তাই চলচ্চিত্রটির চরিত্র মঞ্জু তার প্রেমিকা লাবনীকে নিয়ে দুশ্চিন্তা শুরু করে।\n\n\n== অভিনয় ও চরিত্র ==\nবাবুর্চি রাফসান হকের চরিত্রে আফরান নিশো\nরাজুর চরিত্রে ইমাম হোসেন সাজু\nরোকেয়ার চরিত্রে মেহজাবিন চৌধুরী\nনুরু চরিত্রে শাহেদ আলী\nবর্ষা চরিত্রে কাজী নওশাবা আহমেদ\nমঞ্জু চরিত্রে জিয়াউল রোশান\nলাবনী চরিত্রে সুনেরাহ বিনতে কামাল\n\n\n== অভ্যর্থনা ==\nপুনর্জন্ম ১ ও ২ চ্যানেল আইতে প্রচারের পর দর্শকদের কাছে জনপ্রিয় হয়ে ওঠে। বিদেশি দর্শকদের ইতিবাচক প্রতিক্রিয়ার কারণে ইউটিউবে আপলোড করা পুনর্জন্ম ধারাবাহিকে ইংরেজি সাবটাইটেল দেওয়া হয়। চ্যানেল আই কর্মকর্তাদের মতে দুটি অনুষ্ঠানই অনেক ইতিবাচক প্রতিক্রিয়া পেয়েছে। দ্য ডেইলি স্টার-এর শাহ আলম সাজুর মতে এর টেলিভিশন বিশেষগুলো ২০২১ সালের সবচেয়ে জনপ্রিয় টিভি অনুষ্ঠানের মধ্যে ছিল।\n\n\n== পুরস্কার ==\n\n\n== তথ্যসূত্র =="}