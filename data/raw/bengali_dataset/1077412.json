{"pageid": 1077412, "title": "দ্বিতীয় কর্ক", "url": "https://bn.wikipedia.org/wiki?curid=1077412", "content": "দ্বিতীয় কর্ক (রাজত্বকাল: ৯৭২–৯৭৩ খ্রিস্টাব্দ) তাঁর খুল্লতাত খোট্টিগ অমোঘবর্ষের পরে রাষ্ট্রকূট সিংহাসনে আরোহণ করেন। এই সময় রাষ্ট্রকূট সাম্রাজ্যের পতন সূচিত হয়ে গিয়েছিল। কর্কের যোগ্য সামন্ত শাসক পশ্চিম গঙ্গ রাজা দ্বিতীয় নরসিংহ সত্যবাক্য পল্লবদের পরাজিত করেছিলেন। কিন্তু ইতিপূর্বে পরমার রাজা দ্বিতীয় সিয়ক মান্যখেত লুণ্ঠন করে যে দুর্বলতা সৃষ্টি করে গিয়েছিলেন তা রাষ্ট্রকূটদের পরবর্তী সামরিক অভিযানগুলিতে ধরা পড়ে। এই অভিযানে রাষ্ট্রকূটেরা বিজয়ী হতে পারেনি। এই বিশৃঙ্খলার সময় চালুক্য রাজা দ্বিতীয় তৈলপ স্বাধীনতা ঘোষণা করেন এবং দ্বিতীয় কর্ককে হত্যা করেন।\n\n\n== তথ্যসূত্র ==\nReu, Pandit Bisheshwar Nath (১৯৯৭) [1933]। History of The Rashtrakutas (Rathodas)। Jaipur: Publication scheme। আইএসবিএন 81-86782-12-5। \nKamath, Suryanath U. (২০০১) [1980]। A concise history of Karnataka : from pre-historic times to the present। Bangalore: Jupiter books। এলসিসিএন 80905179। ওসিএলসি 7796041। \n\n\n== বহিঃসংযোগ ==\nHistory of Karnataka, Mr. Arthikaje"}