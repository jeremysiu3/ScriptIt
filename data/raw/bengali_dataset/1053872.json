{"pageid": 1053872, "title": "আল-আকসা বিশ্ববিদ্যালয়", "url": "https://bn.wikipedia.org/wiki?curid=1053872", "content": "আল-আকসা বিশ্ববিদ্যালয় (আরবি: جامعة الأقصى) ১৯৫৫ সালে প্রতিষ্ঠিত একটি ফিলিস্তিনী বিশ্ববিদ্যালয়। এটি ফিলিস্তিনের গাজা শহরে অবস্থিত। এটিই দেশটির প্রাচীনতম সরকারি উচ্চশিক্ষা প্রতিষ্ঠান। এতে প্রায় ২৬,০০০ শিক্ষার্থী ও ১৪০০ কর্মকর্তা-কর্মচারী আছেন, যাদের মধ্যে প্রভাষক ও অধ্যাপক রয়েছেন ৩০০ জন।\n\n\n== ইতিহাস ==\n১৯৫৫ খ্রিস্টাব্দে যোগ্য শিক্ষক প্রস্তুত করার জন্য মিশরীয় প্রশাসনের অধীনে একটি শিক্ষক ইনস্টিটিউট গঠন করা হয়। ১৯৯১ খ্রিস্টাব্দে ইনস্টিটিউটটি কলেজে রূপান্তরিত হয়, যা সরকারি শিক্ষা কলেজ (كلية التربية الحكومية) নামে পরিচিত ছিল। ১৯৯৪ সালে এটি মিশরের আইন শামস বিশ্ববিদ্যালয়ের সাথে একটি যৌথ গ্র্যাজুয়েট প্রোগ্রাম চালু করে। ২০০১ সালের ২১ সেপ্টেম্বর কলেজটি বিশ্ববিদ্যালয়ে উন্নীত হয় এবং এর নামকরণ করা হয় আল-আকসা বিশ্ববিদ্যালয়। এটি ১১ সদস্য বিশিষ্ট একটি উপদেষ্টা পরিষদ কর্তৃক পরিচালিত হয়।\n\n\n== অনুষদ ==\nফলিত বিজ্ঞান অনুষদ\nকলা ও মানবিক অনুষদ\nশিক্ষা অনুষদ\nচারুকলা অনুষদ\nমিডিয়া অনুষদ\nব্যবস্থাপনা ও অর্থ অনুষদ\nশারীরিক শিক্ষা ও ক্রীড়া অনুষদ\nতথ্য প্রযুক্তি অনুষদ\nচিকিৎসা বিজ্ঞান অনুষদ\n\n\n== আরও দেখুন ==\nফিলিস্তিন বিশ্ববিদ্যালয়\nফিলিস্তিনের বিশ্ববিদ্যালয়সমূহের তালিকা\n\n\n== তথ্যসূত্র =="}