{"pageid": 1359308, "title": "ভরাড়িসৈন", "url": "https://bn.wikipedia.org/wiki?curid=1359308", "content": "ভরাড়িসৈন (গাড়োয়ালি: भराड़ीसैंण, ভ্যরাড়ীস্যাঁণ্) ভারতের উত্তরাখণ্ড রাজ্যের গ্রীষ্মকালীন রাজধানী। এটি চামোলি জেলায় গৈড়সৈন শহর থেকে প্রায় ১৪ কিলোমিটার (৮.৭ মাইল) দূরে অবস্থিত।\n\n\n== ইতিহাস ==\nউত্তরাখণ্ড রাজ্য গঠনের পর কিছু ব্যক্তি গৈড়সৈনকে নতুন রাজ্যের রাজধানীর আদর্শ অবস্থান হিসেবে বেছে নিয়েছিল, কিন্তু দেরাদুন রাজ্যের অস্থায়ী রাজধানীতে পরিণত হয়েছিল। স্থায়ী রাজধানীর জন্য গঠিত ভিএন দীক্ষিত কমিশন গৈড়সৈনকে রাজধানী করতে নারাজ ছিল, যেহেতু শহরটি অত্যন্ত ভূমিকম্পপ্রবণ।\nস্থানীয় চাহিদার জন্য ২০১২ সালে উত্তরাখণ্ডের মুখ্যমন্ত্রী বিজয় বহুগুণা গৈড়সৈনে মন্ত্রিসভার আয়োজন করেছিলেন এবং নিকটবর্তী ভরাড়িসৈনে একটি বিধানসভা ভবনের নির্মাণ শুরু করেছিলেন। ৪৭ একর (০.১৯ বর্গকিলোমিটার; ০.০৭৩ বর্গমাইল) আয়তন জুড়ে বিস্তৃত বিধানসভা ভবনটির খরচ হয়েছিল ₹ ১৫০ কোটি (ইউএস$ ১৮.৩৩ মিলিয়ন)। গ্রীষ্মকালে কর্মচারীরা দলিলসহ দেরাদুন থেকে ভরাড়িসৈনে আসেন বিধানসভা কাজকর্মের জন্য। শীতকালে ভবনটি বন্ধ থাকে।\n\n\n== তথ্যসূত্র =="}