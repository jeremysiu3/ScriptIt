{"pageid": 1480768, "title": "জিয়োদাখন আব্দুসাত্তোরোভা", "url": "https://bn.wikipedia.org/wiki?curid=1480768", "content": "জিয়োদাখন আব্দুসাত্তোরোভা (উজবেক: Ziyodakhon Abdusattorova; জন্ম: ১৭ এপ্রিল ২০০১) হলেন একজন উজবেকিস্তানি তীরন্দাজ, যিনি উজবেকিস্তানের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৯ সালে তীরন্দাজীতে অভিষেক করা আব্দুসাত্তোরোভা উজবেকিস্তানের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nজিয়োদাখন আব্দুসাত্তোরোভা ২০০১ সালের ১৭ই এপ্রিল তারিখে উজবেকিস্তানের ফেরগানায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nআব্দুসাত্তোরোভা উজবেকিস্তানের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২২টি ১০ পয়েন্ট অর্জন করে সর্বমোট ৬৪৯ পয়েন্ট নিয়ে তিনি ৩৪তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩১তম স্থান অধিকারী চেক প্রজাতন্ত্রের মারিয়ে হোরাচকোভার মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং আমিরখোন সাদিকভ একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৪টি ১০ পয়েন্ট অর্জন করে সর্বমোট ১৩২৩ পয়েন্ট নিয়ে ১৪তম স্থান অধিকার করেছিল। অতঃপর ১৬ দলের পর্বে মার্কিন যুক্তরাষ্ট্রের কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে জিয়োদাখন আব্দুসাত্তোরোভা (ইংরেজি)\nঅলিম্পিকস.কমে জিয়োদাখন আব্দুসাত্তোরোভা (ইংরেজি)"}