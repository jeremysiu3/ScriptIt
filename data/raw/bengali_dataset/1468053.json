{"pageid": 1468053, "title": "নাখালপাড়া হোসেন আলী উচ্চ বিদ্যালয়", "url": "https://bn.wikipedia.org/wiki?curid=1468053", "content": "নাখালপাড়া হোসেন আলী উচ্চ বিদ্যালয় বাংলাদেশের রাজধানী ঢাকার তেজগাঁও শিল্পাঞ্চল থানার এর পূর্ব নাখালপাড়ায় অবস্থিত একটি উচ্চ বিদ্যালয়।\n\n\n== ইতিহাস ও বিবরণ ==\n১৯৫৭ সালে স্থানীয় ব্যবসায়ী হাজী মরণ আলী তার পিতা হোসেন আলীর নামে এই বিদ্যালয়টি প্রতিষ্ঠা করেন। প্রথমে একটি টিনের ঘর দিয়ে স্কুলটির কার্যক্রম শুরু হয়। প্রতিষ্ঠার পর বাংলা ১৩৭৬ সালের ঘূর্ণিঝড়ে বিদ্যালয়টি বিধ্বস্ত হয়। ঘূর্ণিঝড়ে ক্ষতিগ্রস্ত হওয়ার পর তৎকালীন পাকিস্তান সরকারের আর্থিক অনুদানে বিদ্যালয়েরএকতলা পাকা ভবন নির্মাণ করা হয়। সময়ের সাথে সাথে বিদ্যালয়ের নিজস্ব তহবিল এবং সরকারি অনুদানের সহায়তায় আরও কয়েকটি ভবন নির্মাণ করা হয়।\n\n\n=== শিফট ব্যবস্থা ===\nবিদ্যালয়টিতে দুটি শিফট রয়েছে—প্রভাতী ও দিবা। প্রভাতী শিফটটি ছাত্রীদের জন্য এবং দিবা শিফটটি ছাত্রদের জন্য নির্ধারিত।\n\n\n== উল্লেখযোগ্য শিক্ষার্থী ==\nআসিফ মাহমুদ সজীব ভূঁইয়া : যুব ও ক্রীড়া মন্ত্রণালয়ের উপদেষ্টা এবং সাবেক সমন্বয়ক, বৈষম্য বিরোধী ছাত্র আন্দোলন\nড. এ জে এম শফিকুল আলম ভূঁইয়া: ঢাকা বিশ্ববিদ্যালয়ের অধ্যাপক।\nমনির হোসেন: ডেপুটি ইন্সপেক্টর জেনারেল অব পুলিশ।\n\n\n== তথ্যসূত্র =="}