{"pageid": 1371839, "title": "জৈন্তিয়া ডিগ্রি কলেজ", "url": "https://bn.wikipedia.org/wiki?curid=1371839", "content": "জৈন্তিয়া বিশ্ববিদ্যালয় কলেজটি সিলেট জেলার  জৈন্তাপুর উপজেলার মধ্যে এতদ্বঞ্চলের মানুষের উচ্চ শিক্ষা গ্রহনের জন্য একটি পুরাতন প্রতিষ্ঠান। ২০১৭ সালে তিনটি বিষয় নিয়ে অনার্স চালু হওয়ায় জৈন্তিয়া ডিগ্রি কলেজকে জৈন্তিয়া বিশ্ববিদ্যালয় কলেজে রূপান্তর করা হয়।\n\n\n== ইতিহাস ==\nশিক্ষা দীক্ষায় পিছিয়ে পড়া ও অর্থনৈতিকভাবে দরিদ্র সীমান্তবর্তী (১)  জৈন্তাপুর   (২)  গোয়াইনঘাট  (৩)  কানাইঘাট  এই তিনটি উপজেলার জনগোষ্টীর মধ্যে উচ্চ শিক্ষা বিস্তারে জৈন্তা কেন্দ্রীয় ছাত্র পরিষদ এর আহবানে সেন্ট্রেল জৈন্তা উচ্চ বিদ্যালয়ে এক সভা অনুষ্ঠিত হয় । উক্ত সভায় কলেজটি প্রতিষ্ঠার সিদ্ধান্ত গৃহীত হয় । পরবর্তীতে সিলেট তামাবিল মহাসড়কের পাশে এতদ্বঞ্চলের সর্বপ্রথম উচ্চ শিক্ষা গ্রহণের বিদ্যাপীঠ জৈন্তিয়া ডিগ্রি কলেজটি ১৯৮৭ সালে  ৬.০৮ (ছয় দশমিক শূন্য আট) একর নিষ্কন্ঠক জমির উপর প্রতিষ্ঠিত হয় ।\n১০ জুন ২০১৫ সালে দুপুর ১২টায় জৈন্তাপুর উপজেলা সদরে এবং ২ আগস্ট জৈন্তিয়া ডিগ্রি কলেজ গেইটে জৈন্তিয়া ডিগ্রী কলেজের অবকাঠামোগত উন্নয়ন ও স্নাতক(অনার্স) কোর্স চালুর দাবীতে মানববন্ধন পালিত হয়। \n\n\n== বিভাগসমুহ ==\nবর্তমানে কলেজটিতে উচ্চ মাধ্যমিক (বিজ্ঞান,মানবিক ,ব্যবসায় শিক্ষা শাখা) ,  ডিগ্রি (পাস) বি.এ,ও বি.এস.এস শাখা এবং সমাজ বিজ্ঞান ও রাষ্ট্র বিজ্ঞান বিষয়ে অনার্স কোর্সে ১৪১০ জন ছাত্র-ছাত্রী অধ্যয়নরত আছে। তন্মধ্যে ছাত্রের সংখ্যা ৮৭০ জন এবং ছাত্রীর সংখ্যা ৫৩৯ জন।\n\n\n== সাফল্য ==\nকলেজের আর্থিক অবস্থা স্বচ্ছল এবং অবকাঠামোর দিক বিবেচনায়ও  প্রতিষ্ঠানটি সমৃদ্ধ ।  প্রতিষ্ঠানের চারদিকে রয়েছে সীমানা প্রাচীরসহ সবুজ বৃক্ষরাজী শোভিত প্রাকৃতিক মনোরম পরিবেশ । কলেজটি প্রতিষ্ঠালগ্ন থেকে পাবলিক পরীক্ষায়ও ভাল ফলাফল করে যাচ্ছে ।\n\n\n== তথ্যসূত্র =="}