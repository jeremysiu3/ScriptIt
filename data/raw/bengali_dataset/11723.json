{"pageid": 11723, "title": "ভাঙ্গা উপজেলা", "url": "https://bn.wikipedia.org/wiki?curid=11723", "content": "ভাঙ্গা বাংলাদেশের ফরিদপুর জেলার অন্তর্গত একটি উপজেলা।\n\n\n== অবস্থান ==\nভাঙ্গা ফরিদপুর সদর থেকে ২৮ কিঃ মিঃ পূর্বে কাওরাকান্দি থেকে ২০ কিঃ মিঃ দক্ষিণ পশ্চিমে। এই উপজেলার উত্তরে সদরপুর উপজেলা ও নগরকান্দা উপজেলা, দক্ষিণে গোপালগঞ্জ জেলার মুকসুদপুর উপজেলা ও মাদারীপুর জেলার রাজৈর উপজেলা, পূর্বে মাদারীপুর জেলার শিবচর উপজেলা ও সদরপুর উপজেলা, পশ্চিমে নগরকান্দা উপজেলা।\n\n\n== প্রশাসনিক এলাকা ==\nইউনিয়ন ১২ টি, মৌজা ১৩৬ টি, গ্রাম ২২৭ টি।\nইউনিয়ন গুলি হচ্ছে:\n\nমানিকদহ ইউনিয়ন\nহামিরদী ইউনিয়ন\nনুরুল্যাগঞ্জ ইউনিয়ন\nচান্দ্রা ইউনিয়ন, ভাঙ্গা\nকালামৃধা ইউনিয়ন\nআজিমনগর ইউনিয়ন, ভাঙ্গা\nতুজারপুর ইউনিয়ন\nনাছিরাবাদ ইউনিয়ন\nঘারুয়া ইউনিয়ন\nকাউলিবেড়া ইউনিয়ন\nচুমুরদী ইউনিয়ন\nআলগী ইউনিয়ন\n\n\n== ভাংগা নামকরণের ইতিহাস ==\nফরিদপুরের এই অঞ্চলে জনবসতির ধারাবাহিকতায় কুমার নদের তীরে গড়ে ওঠা এ গঞ্জের নাম হয় কুমারগঞ্জ। কথিত আছে কুমার নদীর তীরে এক বিরাট হাট বসতো। এই হাট বসতো কুমার নদের উত্তরপাড়ে। কোন এক সময় হাটকে কেন্দ্র করে কুমার নদের উত্তর ও দক্ষিণ পাড়ের  লোলোকজনের মধ্যে দ্বন্দ্ব শুরু হয় এবং দ্বন্দ্বের এক পর্যায়ে হাটটিকে নদের উত্তরপাড় থেকে দক্ষিণপাড়ে স্থানান্তর করা হয়। বিভিন্ন স্থান থেকে আগত লোকজন নতুন এই হাটকে \"ভাংগা\" হাট নামে ডাকা শুরু করে। এভাবেই \"কুমারগঞ্জ\" থেকে \"ভাংগা\" নামের উৎপত্তি বলে  ধারণা করা হয়। এছাড়াও আরও একটি মতবাদ থেকে জানা যায় যে, ব্রিটিশ আমলে ভাংগা পুলিশ স্টেশন বা থানাটি বর্তমান  দেওড়া নামক স্থানটির আশেপাশে ছিলো বলে জানা যায়। কিন্তু সময়ের প্রয়োজনে থানাকে ভেঙ্গে বর্তমান ভাংগা সদরে স্থানান্তর করা হয় বলে জানা যায়। এ থেকেই বর্তমান \"ভাংগা\"নামটির উৎপত্তি হয়েছে বলে অনেকে মনে করেন।\nএরপর অনেক বছর পার হলেও ভাংগা নামটি পরিবর্তন করে আর কুমারগঞ্জ নামে রাখা হয় নি। বর্তমানে সারা বাংলাদেশে এটি \"ভাংগা\" নামেই এই উপজেলাটি বেশি পরিচিত।\n\n\n== জনসংখ্যার উপাত্ত ==\nএই উপজেলার মোট জনসংখ্যা ২,৩২,৩৮৬ জন (প্রায়)। যার মধ্যে পুরুষ\t২,৩৪,৪৯৬ জন (প্রায়) এবং মহিলা\t২,৩০,২৭৬ জন (প্রায়)।\n\n\n== ধর্ম ==\nমুসলিম ৯০.৩৫%; সনাতন ধর্মী ৯.৫২%; অন্যান্য ০.১৩%।\n\n\n=== ধর্মীয় প্রতিষ্ঠান ===\nমসজিদ ৪০৬ টি, মন্দির ৪২ টি, তীর্থস্থান-১(খাটরা),\n\n\n== নদনদী ==\nভাঙ্গা উপজেলায় অনেকগুলো নদী আছে। সেগুলো হচ্ছে আড়িয়াল খাঁ নদী, কুমার নদী (ফরিদপুর-গোপালগঞ্জ) এবং পুরানো কুমার নদী।\n\n\n== শিক্ষা ==\nএই উপজলার শিক্ষার হার\t৬৫%। পুরুষ ৬৮% এবং মহিল ৬২%।\n\n\n=== শিক্ষা প্রতিষ্ঠান ===\nকলেজ ৪ টি; উচ্চবিদ্যালয় ৩০ টি; জুনিয়র হাই স্কুল ২ টি; বালিকা বিদ্যালয় ১ টি; প্রাথমিক বিদ্যালয় ৭৩ টি; মাদ্রাসা ১৩ টি; এতিমখানা ৪ টি।\n\n\n== অর্থনীতি ==\nএই এলাকার অর্থনীতির মূল চালিকা শক্তি হচ্ছে কৃষি কাজ। মালিকগ্রামের পাটের হাট ও গরু হাটের সুনাম সারা বাংলাদেশে রয়েছে।\n\n\n== উল্লেখযোগ্য ব্যক্তিত্ব ==\nঅমিয়কুমার দাশগুপ্ত - ভারতীয় অর্থনীতিবিদ ও অধ্যাপক\nকাজী মাহবুবউল্লাহ\nতারেক মাসুদ - চলচ্চিত্র পরিচালক ও প্রযোজক\nফকির আলমগীর - প্রখ্যাত সংগীতশিল্পী\nমোশতাক আহমেদ - কথাসাহিত্যিক\nশামসুদ্দীন মোল্লা - বিলুপ্ত ফরিদপুর-৮ আসনের সংসদ সদস্য\n\n\n== প্রত্নসম্পদ ==\nপাতরাইল মসজিদ ও দীঘি\nমজলিশ আব্দুল খানের মাজার\nখাটরার বাসুদেব মন্দির\nসিদ্ধেশ্বরী নাট্যমঞ্চ\nমালিকগ্রাম পাল বাড়ি\nনারান দাসের ভিটা\nরায় বাড়ি\n\n\n== আরো দেখুন ==\nসরকারি কাজী মাহবুবউল্লাহ কলেজ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় ভাঙ্গা উপজেলা"}