{"pageid": 1081018, "title": "কালকা রেলওয়ে স্টেশন", "url": "https://bn.wikipedia.org/wiki?curid=1081018", "content": "কালকা রেলওয়ে স্টেশনটি দিল্লি-কালকা লাইনের উত্তর টার্মিনাস এবং ইউনেস্কো বিশ্ব ঐতিহ্যবাহী স্থান কালকা―সিমলা রেলওয়ের সূচনা বিন্দু। এটি ভারতের হরিয়ানা রাজ্যে অবস্থিত। এটি কালকা এবং সিমলায় যাওয়া যাত্রীদের পরিষেবা দিয়ে থাকে।\n\n\n== রেল স্টেশন ==\nকালকা রেলওয়ে স্টেশনটি সমুদ্রপৃষ্ঠ থেকে ৬৫৮ মিটার (২,১৫৯ ফুট) উচ্চতায় অবস্থিত। এটি আম্বালা রেল বিভাগের এখতিয়ারে কেএলকে (KLK) রেল কোড বরাদ্দ করা হয়।\n\n\n== ইতিহাস ==\nদিল্লি―পানিপথ―আম্বালা―কালকা লাইন ১৮৯১ সালে খোলা হয়।\n৬১০ মিমি (২ ফুট) চওড়া ন্যারো-গেজ কালকা-সিমলা রেলওয়ে দিল্লি―পানিপথ―আম্বালা―কালকা রেলওয়ে কোম্পানি দ্বারা নির্মিত হয় এবং ১৯০৩ সালে তা চলাচলের জন্য উন্মুক্ত করা হয়। [৩] ১৯০৫ সালে লাইনটি ৭৬২ মিমি (২ ফুট ৬ ইঞ্চি) প্রশস্ত ন্যারো গেজে পুনরায় গেজ করা হয়।\n\n\n== বিদ্যুতায়ন ==\nচন্ডীগড়-কালকাতে ১৯৯৯-২০০০ সালে বিদ্যুৎ পৌঁছে দেওয়া হয়।\n\n\n== লোকো শেড ==\nকালকার জেডডিএম-৩ এবং জেডডিএম-৫ ন্যারো গেজ ডিজেল লোকো রক্ষণাবেক্ষণের জন্য একটি ন্যারো গেজ ডিজেল শেড রয়েছে।\n\n\n== সুবিধা ==\nকালকা রেল স্টেশনে দুটি ডাবল বেডযুক্ত নন-এসি রিটায়ারিং রুম এবং একটি চার শয্যার ডরমিটরি রয়েছে। এখানে একটি কম্পিউটারাইজড রিজার্ভেশন অফিস, নিরামিষ এবং আমিষ হালকা নাস্তার স্থান এবং বইয়ের স্টল রয়েছে।\n\n\n=== প্লাটফর্ম ===\n৮ টি প্লাটফর্ম রয়েছে। ৪টি দূরপাল্লার ও ৪টি সিমলা ন্যারো পথের। যেখানে দূরপাল্লার প্লাটফর্মের শেষ , সেখানেই ন্যারো পথের প্লাটফর্মের শুরু।\n\n\n== ট্রেন ==\n\n\n=== কালকা মেইল ===\nকালকা মেইল (নম্বর ১ আপ/ ২ ডাউন) ১৯৬৬ সালে হাওড়া এবং দিল্লির মধ্যে যাতায়াত শুরু করে এবং তারপরে ১৮৯১ সালে দিল্লি থেকে কালকা পর্যন্ত এর যাত্রাপথ আরও প্রসারিত হয়। উভয় টার্মিনাল স্টেশনে ভাইসরয় এবং অন্যান্য উচ্চপদস্থ কর্মকর্তাদের গাড়ি যেন তাদের রেল কোচের পাশে পৌঁছাতে পারে, তার জন্য অভ্যন্তরীণ ক্যারেজওয়ে ছিল। হাওড়া ক্যারেজওয়ে এখনও ব্যবহৃত হয় এবং প্ল্যাটফর্ম ৮ এবং ৯ এর মধ্যে চলে, তবে কালকার ক্যারেজওয়েটি একটি প্ল্যাটফর্মে পরিবর্তিত হয়।\n\n\n=== অন্যান্য ট্রেন সমূহ ===\nকাটরা - কালকা এক্সপ্রেস\nএকতা এক্সপ্রেস (ভিওয়ানি , হরিয়ানা থেকে)\nদিল্লি কালকা শতাব্দী এক্সপ্রেস\nশিরডি কালকা সুপারফাস্ট এক্সপ্রেস\nআম্বালা কালকা এক্সপ্রেস\nদিল্লি কালকা এক্সপ্রেস\n\n\n== তথ্যসূত্র ==\n\n\n== বহিঃসংযোগ ==\nকালকার ট্রেনসমূহ\n উইকিভ্রমণ থেকে কালকা রেলওয়ে স্টেশন ভ্রমণ নির্দেশিকা পড়ুন।"}