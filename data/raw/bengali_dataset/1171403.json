{"pageid": 1171403, "title": "লালপুর শ্রী সুন্দরী পাইলট মডেল উচ্চ বিদ্যালয় এন্ড বি.এম কলেজ", "url": "https://bn.wikipedia.org/wiki?curid=1171403", "content": "লালপুর শ্রী সুন্দরী পাইলট মডেল উচ্চ বিদ্যালয় এন্ড বি.এম কলেজ নাটোর জেলার লালপুর উপজেলায় অবস্থিত। বিদ্যালয়টি ১৮৬৭ সালে স্থাপিত হয়। বিদ্যালয়টিতে ষষ্ঠ শ্রেণী থেকে দশম শ্রেণী পর্যন্ত পড়ানো হয়। এছাড়া বিদ্যালয়ের কলেজ শাখায় একাদশ ও দ্বাদশ শ্রেণী পড়ানো হয়। \n\n\n== ইতিহাস ==\nউত্তরবঙ্গের ঐতিহ্যবাহী শিক্ষা প্রতিষ্ঠান লালপুর শ্রী সুন্দরী মডেল উচ্চ বিদ্যালয় পুঠিয়া পাঁচআনি রাজ স্ট্রেটের রাণী শরৎ সুন্দরী ১৮৬৭ সনে নিজ নামে লালপুরে “মধ্য ইংরেজী” (এম.ই) স্কুল প্রতিষ্ঠা করেন।পুঠিয়া রাজ সরকার বিদ্যালয়টিকে আর্থিক অনুদান না দেওয়ায় ১৯৩১ সাল হতে ১৯৩৬ সাল পর্যন্ত এই দীর্ঘ ৫ বৎসর বন্ধ থাকে। পরবর্তীতে জমিদার বাবু দেবেন্দ্রনাথ কুন্ডুর সহায়তায় ১৯৪১ সনে উচ্চ বিদ্যালয় হিসেবে প্রতিষ্ঠা লাভ করে কলকাতা বিশ্ববিদ্যালয় অধীনে সিনেট সভায় মুঞ্জরী প্রাপ্ত হলে তাঁর নিঃসন্তান সহধর্মিনী শ্রীমতি শ্রী সুন্দরীর নামে বর্তমান এই প্রতিষ্ঠানের নামকরণ করা হয় ‘লালপুর  শ্রী সুন্দরী উচ্চ বিদ্যালয়’\n\n\n== সংক্ষিপ্ত বিবরণ ==\nবিদ্যালয়টিতে প্রায় ৪৫ জন শিক্ষক রয়েছেন এবং প্রায় সহস্রাধিক শিক্ষার্থী। রয়েছে বিশাল খেলার মাঠ, শহিদ মিনার। এতে মোট ৩ টি ভবন, ১ টি হল রুম রয়েছে। ইতোমধ্যে বিদ্যালয়টিতে শেখ রাসেল ডিজিটাল ল্যাব স্থাপিত হয়েছে। বিদ্যালয়টি ২০২০ সালে সার্ধশতবর্ষ উৎসব পালন করে। \nশিক্ষার পাশাপাশি শরীরচর্চা, সাংস্কৃতিক অনুষ্ঠান, বিতর্ক প্রতিযোগিতা, জাতীয় দিবস উদযাপন  বিদ্যায়ের নিয়মিত কার্যক্রম হিসেবে পরিচালিত হয়। বিশেষ করে “ফুটবল খ্যাত” লালপুর শ্রী সুন্দরী পাইলট মডেল উচ্চ বিদ্যালয় খেলাধুলায় অত্যন্ত পারদর্শী। বিদ্যালয়টি বিজ্ঞান মেলা, বিতর্ক প্রতিযোগিতা, উপস্থিত বক্তৃতায় অনেক সুনাম কুড়িয়েছে। সম্প্রতি স্কুলটি শতভাগ করোনা টীকা কার্যক্রম পরিচালনা করেছে।\n\n\n== তথ্যসূত্র =="}