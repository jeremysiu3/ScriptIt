{"pageid": 1524721, "title": "শোভা গোসা", "url": "https://bn.wikipedia.org/wiki?curid=1524721", "content": "শোভা গোসা একজন ভারতীয় নারীবাদী কর্মী। তিনি  স্থিতিশীল শিক্ষার মাধ্যমে নেতৃত্বের বিকাশ ঘটিয়ে নারীর ক্ষমতায়নের দিকে যুবসমাজের আন্দোলনকে প্রচার করেন। তিনি আন্তঃধর্মীয় সংলাপের সাথেও জড়িত, এই বিষয়ে গবেষণাপত্রে তাঁর অবদান রয়েছে।\n\n\n== শিক্ষা এবং কর্মজীবন ==\nশোভা গোসা অনন্তপুরের শ্রী কৃষ্ণদেবরায় বিশ্ববিদ্যালয় থেকে স্নাতকোত্তর ডিগ্রি অর্জন করেন। নতুন সহস্রাব্দে তিনি ভারতের বেসরকারি সংস্থাগুলির সাথে তাঁর কর্মজীবন শুরু করেন, তাঁর কাজের পরিধিতে ছিল বিশেষ করে হেনরি মার্টিন ইনস্টিটিউট,  শিবরামপল্লী। ২০১২ সালে, তিনি ইয়ং পিপল ফর লাইফ ইণ্ডিয়া প্রতিষ্ঠা করেন, এটি একটি নিবন্ধিত ট্রাস্ট। তাঁর দৃষ্টিভঙ্গি অনুযায়ী নারী ক্ষমতায়নের  জন্য এই ট্রাস্টের প্রতিষ্ঠা হয়েছিল।\n\n\n== স্বীকৃতি ==\nযুব নেতৃত্ব, প্রতিভা ব্যবস্থাপনা, যোগাযোগ দক্ষতা এবং আচরণগত ব্যবস্থাপনা, সেইসাথে লিঙ্গ ক্ষমতায়ন এবং শান্তি প্রতিষ্ঠা  থেকে শুরু করে বিভিন্ন ক্ষেত্রে শোভার অবদান গত বহু বছর ধরে স্বীকৃত। ২০১১ সালে, হায়দ্রাবাদে জাতিসংঘ, অন্ধ্রপ্রদেশ সরকার এবং রাজ্য গ্রামীণ উন্নয়ন ইনস্টিটিউট কর্তৃক আয়োজিত জাতিসংঘ আন্তর্জাতিক নারী দিবসের শতবর্ষ উদযাপনের ফাঁকে, আরও তিনজন মহিলার সাথে তাঁকে ইয়ং উইমেন অ্যাচিভার্স পুরস্কার প্রদান করা হয়। ২০১৪ সালে, শোভা সদগুরু জ্ঞানানন্দ ফেলোশিপ প্রাপক ছিলেন, এটি প্রদান করেছিল একটি চেন্নাই-ভিত্তিক প্রতিষ্ঠান, মানব সেবা ধর্ম সম্বর্ধনী। কৃতিত্বের স্বীকৃতিস্বরূপ মানপত্রে লেখা ছিল, \n\n.....ইয়ং পিপল ফর লাইফ ইণ্ডিয়ার প্রতিষ্ঠাতা, দক্ষতা বৃদ্ধি এবং পরামর্শের মাধ্যমে হায়দ্রাবাদে যুবকদের ক্ষমতায়ন এর জন্য কাজ করছেন। \n\n\n== তথ্যসূত্র ==\n\n\n== আরও পড়ুন ==\nদ্য হিন্দু মেট্রোপ্লাস-এ পদ্মিনী বি. প্যাটেল (সেপ্টেম্বর ১৪, ২০১৪)। \"সার্ভিস অ্যাণ্ড সোসাইটি\"। \n\"কনভার্সেশনস টুডে\" (পিডিএফ)। আগস্ট ২০১৪। \nক্যাথারিন বাকেল (২০১১)। \"ভারতে ধর্ম, সহিংসতা এবং শান্তি\" (পিডিএফ)। \nলেসলি নাথানিয়েল, অ্যাড্রিয়ান ওয়াটকিন্স (সম্পাদিত) (২০০৬)। সুসমাচার এবং বিশ্বায়ন: দ্বিতীয় দক্ষিণ এশিয়া খ্রিস্টান যুব সম্মেলন, ৮-১৪ জুন ২০০৫, হোয়াইটফিল্ড, ব্যাঙ্গালোর, ভারত। সিএমএস/আইএসপিকেকে। আইএসবিএন 8172149239।"}