{"pageid": 1381493, "title": "বিনিয়োগ বিরোধ নিষ্পত্তিসংক্রান্ত আন্তর্জাতিক সালিশি আদালত", "url": "https://bn.wikipedia.org/wiki?curid=1381493", "content": "বিনিয়োগ বিরোধ নিষ্পত্তিসংক্রান্ত আন্তর্জাতিক সালিশি আদালত (ইংরেজি: International Center for Settlement of Investment Disputes; সংক্ষেপে ICSID) আন্তর্জাতিক বিনিয়োগের বিরোধ নিষ্পত্তি এবং সালিশী সুবিধা প্রদান করার মাধ্যমে বিনিয়োগকারী ও বিনিয়োগগ্রহীতাদের মধ্যে সুসম্পর্ক তৈরীর জন্য বিশ্বব্যাংকের সহযোগী সংস্থা হিসাবে কাজ করে। সংস্থাটি বাংলায় সংক্ষেপে ইকসিড নামেই বেশি পরিচিত। এটি বিশ্ব ব্যাংক গ্রুপের পাঁচটি অঙ্গপ্রতিষ্ঠানের মধ্যে একটি।\n\n\n== ইতিহাস ==\nসরকার ও বিদেশী বিনিয়োগকারীদের মধ্যে পুঁজি বিনিয়োগজনিত বিরোধ সালিশির মাধ্যমে মীমাংসা করার লক্ষ্যে ১৯৬৬ সালের ১৪ অক্টোবর ইকসিড প্রতিষ্ঠিত হয়। ইকসিড কনিভেনশনটি ১৫৮ স্বাক্ষরিত দেশ দ্বারা অনুমোদিত হয়েছে।\n\n\n== বাংলাদেশ ও ইকসিড ==\n২০০৩ সালে নাইকো-বাপেক্স যৌথ উদ্যোগে একটি চুক্তির মাধ্যমে সুনামগঞ্জের ছাতকের টেংরাটিলায় গ্যাসক্ষেত্র থেকে গ্যাস উত্তোলনের দায়িত্ব দেওয়া হয়। নাইকোর অবহেলায় ২০০৫ সালের ৭ জানুয়ারি ও ২৪ জুন টেংরাটিলা গ্যাসক্ষেত্রে বিস্ফোরণে দেশের আর্থিক ও পরিবেশগত বিপুল ক্ষয়ক্ষতি হয়। বাংলাদেশ পুঁজি বিনিয়োগজনিত বিরোধ নিষ্পত্তির আন্তর্জাতিক কেন্দ্রে মামলা দায়ের করে। ইকসিড ট্রাইব্যুনাল নাইকোকে দায়ী করে ২০২০ সালের ২৮ ফেব্রুয়ারি এক যুগান্তকারী রায় প্রদান করেন। \n\n\n== আরো দেখুন ==\nবিশ্ব ব্যাংক\nবিশ্ব ব্যাংক গোষ্ঠী\nআন্তর্জাতিক পুনর্গঠন ও উন্নয়ন ব্যাংক\nআন্তর্জাতিক উন্নয়ন সংস্থা\nবহুপাক্ষিক বিনিয়োগ গ্যারান্টি সংস্থা\nইন্টারন্যাশনাল ফাইন্যান্স কর্পোরেশন\n\n\n== তথ্যসূত্র ==\n\n\n== বহিঃসংযোগ ==\nInternational Centre for Settlement of Investment Disputes (ICSID)"}