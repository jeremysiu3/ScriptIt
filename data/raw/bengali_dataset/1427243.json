{"pageid": 1427243, "title": "ভানু কপিল", "url": "https://bn.wikipedia.org/wiki?curid=1427243", "content": "ভানু কপিল (জন্ম ১৯৬৮) একজন ব্রিটিশ বংশোদ্ভূত কবি এবং ভারতীয় বংশোদ্ভূত লেখক। তিনি তাঁর দ্য ভার্টিকাল ইন্টারোগেশন অফ স্ট্রেঞ্জার্স (২০০১), ইনকিউবেশন: এ স্পেস ফর মনস্টারস (২০০৬), এবং ব্যান এন ব্যানলিউ (২০১৫) বইগুলির জন্য সর্বাধিক পরিচিত।\n২০২০ সালে, কপিল আটটি উইণ্ডহ্যাম-ক্যাম্পবেল সাহিত্য পুরস্কারের একটি জিতেছিলেন।\n\n\n== ব্যক্তিগত জীবন এবং শিক্ষা ==\nভানু কপিল ১৯৬৮ সালে লন্ডনের বাইরে এক ভারতীয় দম্পতির ঘরে জন্মগ্রহণ করেন। ১৯৯০ সালে, তিনি মার্কিন যুক্তরাষ্ট্রে চলে যান, তারপর ২০১৯ সালে ইংল্যান্ডে ফিরে আসেন। তিনি বর্তমানে যুক্তরাজ্য এবং মার্কিন যুক্তরাষ্ট্র উভয় স্থানেই থাকেন।\nকপিল লফবরো ইউনিভার্সিটি থেকে কলাবিদ্যায় স্নাতক ডিগ্রি এবং স্টেট ইউনিভার্সিটি অফ নিউ ইয়র্ক ব্রকপোর্ট থেকে ইংরেজি সাহিত্যে স্নাতকোত্তর ডিগ্রি লাভ করেন।\n\n\n== কর্মজীবন ==\nভানু কপিলের প্রথম বই, দ্য ভার্টিকাল ইনটেরোগেশন অফ স্ট্রেঞ্জার্স, লেখা হয়েছিল ১৯৯০ এর দশকের শেষ দিকে। তিনি সালমান রুশদির ১৯৮০ সালের বুকার পুরস্কার জয়কে তাঁর নিজের জন্য একটি গঠনমূলক অভিজ্ঞতা হিসাবে উল্লেখ করেছেন, বলেছেন \"সম্ভবত তখন, প্রথমবারের মতো, আমি বুঝতে পেরেছিলাম যে আমার মতো কেউ: পারে। আমার মতো দেখতে এবং লিখতে পারে।\" ২০১৫ সালের প্রথম দিকে, দ্য বিলিভার তিন দিন ধরে তাঁর কাজ নিয়ে একটি গোলটেবিল আলোচনার আয়োজন করেছিল।\nঅমলা এবং কমলা -র প্রকৃত তথ্যভিত্তিক ঘটনা থেকে অনুপ্রেরণা নিয়ে তিনি ২০০৯ সালে লিখেছিলেন হিউম্যানিম্যাল: এ প্রজেক্ট ফর ফিউচার চিল্ড্রেন। অমলা এবং কমলা হলো দুটি মেয়ে, যাদের \"ঔপনিবেশিক বাংলায় নেকড়েদের সাথে বসবাস করতে\" পাওয়া গিয়েছিল। ইনকিউবেশন: এ স্পেস ফর মনস্টারস\" -কে ডগলাস এ মার্টিন একটি নারীবাদী, উত্তর-ঔপনিবেশিক অন দ্য রোড \" বর্ণনা করেছেন। আমিনা কেইন-এর ছোটগল্প সংকলন আই গো টু সাম হোলো -র ভূমিকায় ভানু কপিল অবদান রেখেছিলেন। প্রকাশ্য পঠনে তাঁর সম্পাদনী কলার শিল্প উপাদান আছে। তাঁর কবিতা ব্রায়ান ড্রয়েটকোর সম্পাদিত একটি সংকলনে প্রকাশিত হয়েছিল যা নিউ মিউজিয়াম-এর ২০১৫ সালের ত্রিবার্ষিক অংশ হিসাবে প্রকাশিত হয়েছিল।\nলেখালেখির পাশাপাশি, ভানু কপিল নরোপা ইউনিভার্সিটিতে, এবং সঙ্গে গডার্ড কলেজ-এর চারুকলার স্নাতকোত্তর প্রোগ্রামে শিক্ষকতা করেছেন। তিনি ভার্মন্ট বিশ্ববিদ্যালয়ের দীর্ঘস্থায়িত্বের জন্য মাস্টার্স ইন লিডারশিপ প্রোগ্রামে অবদান রেখেছেন এবং সহ-শিক্ষা দিয়েছেন।\n২০১৯ সালে, ভানু কপিল কেমব্রিজ বিশ্ববিদ্যালয়ে এক বছরব্যাপী ফেলোশিপ পেয়েছিলেন; ফেলোশিপের পর, তিনি চার্চিল কলেজে একজন শিল্পী বাই-ফেলো হিসেবে থেকে যান। ২০২২ সালে, তিনি রয়্যাল সোসাইটি অফ লিটারেচারের ফেলো হিসাবে নির্বাচিত হন।\n\n\n== পুরস্কার ও সম্মাননা ==\nইনকিউবেশন: এ স্পেস ফর মনস্টার ছিল স্মল প্রেস ডিস্ট্রিবিউশনের সর্বাধিক বিক্রীত বইয়ের মধ্যে একটি। ২০১৫ সালের প্রথম দিকে টাইম আউট নিউইয়র্কের সবচেয়ে অপেক্ষিত বইগুলির মধ্যে ব্যান এন ব্যানলিউ  একটি বলে জানানো হয়েছিল।\n২০১৯ সালে, ভানু কপিল কেমব্রিজ বিশ্ববিদ্যালয় থেকে জুডিথ ই উইলসন পোয়েট্রি ফেলোশিপ পেয়েছিলেন।\n২০২০ সালের মার্চ মাসে কপিল আটটি উইণ্ডহ্যাম-ক্যাম্পবেল সাহিত্য পুরস্কারের একটিতে ভূষিত হন। ২০২১ সালের জানুয়ারিতে, তিনি হাউ টু ওয়াশ এ হার্ট লেখার জন্য ২০২০ টি এস এলিয়ট কবিতা পুরস্কারে ভূষিত হন। তিনি সোসাইটি অফ অথরস থেকে চোলমণ্ডেলি পুরস্কারও পেয়েছেন।\n\n\n== প্রকাশনা ==\n\n\n=== বই ===\nদ্য ভার্টিকাল ইন্টারোগেশন অফ স্ট্রেঞ্জার্স, কেলসি স্ট্রিট প্রেস, ২০০১,আইএসবিএন ৯৭৮০৯৩২৭১৬৫৬৯\nইনকিউবেশন: এ স্পেস ফর মনস্টারস, লিওন ওয়ার্কস, ২০০৬, আইএসবিএন ৯৭৮০৯৭৬৫৮২০২১\nহিউম্যানিম্যাল: এ প্রজেক্ট ফর ফিউচার চিল্ড্রেন, কেলসি স্ট্রিট প্রেস, ২০০৯, আইএসবিএন ৯৭৮০৯৩২৭১৬৭০৫\nসিজোফ্রিন, নাইটবোট বুকস, ২০১১, আইএসবিএন ৯৭৮০৯৮৪৪৫৯৮৬৫\nব্যান এন ব্যানলিউ, নাইটবোট বুকস, ২০১৫, আইএসবিএন ৯৭৮১৯৩৭৬৫৮২৪৩\nএন্ট্রে-ব্যান, ভালুম, ২০১৭, আইএসবিএন ৯৭৮০৯৯৫৩২৪৮২৪\nহাউ টু ওয়াশ এ হার্ট, লিভারপুল ইউনিভার্সিটি প্রেস, ২০২০, আইএসবিএন ৯৭৮১৭৮৯৬২১৬৮৬\n\n\n=== চ্যাপবুক ===\nঅটোবায়োগ্রাফি অফ এ সাইবর্গ, লেরয়, ২০০০।\nওয়াটার ড্যামেজ: এ ম্যাপ অফ থ্রি ব্ল্যাক ডেজ, করলারী প্রেস, ২০০৮।\nট্রেইন্টে ব্যান: এ সাইকিয়াট্রিক হ্যাণ্ডবুক টু অ্যাকম্প্যানি এ ওয়ার্ক আনডান, নিউ হেরিং প্রেস, ২০১৪।\n\n\n== তথ্যসূত্র ==\n\n\n== বহিঃসংযোগ ==\nজর্জিয়া রিভিউতে হাউ টু ওয়াশ এ হার্ট -এর পর্যালোচনা"}