{"pageid": 1031773, "title": "তেনামপেট", "url": "https://bn.wikipedia.org/wiki?curid=1031773", "content": "তেনামপেট দক্ষিণ ভারতের তামিলনাড়ু রাজ্যের চেন্নাই জেলার একটি ব্যস্ততর অর্থনৈতিক অঞ্চল৷ তেনামপেট জংশন চেন্নাইয়ের গুরুত্বপূর্ণ সড়ক জংশনগুলির একটি এবং অধিকাংশ সময়ে যানজট আবদ্ধ থাকে৷ স্থানভেদে এখানেও কিছু উচ্চ মানের ও ঐতিহাসিক গুরুত্বপূর্ণ ভূসম্পত্তি রয়েছে৷ আন্না সালাইয়ের তেনামপেট অংশে রয়েছে বেশ কিছু সরকারি দপ্তর ও বিলাসবহুল হোটেল৷\n\n\n== নামকরণ ==\nতেনামপেট চেন্নাইয়ের অন্যতম মহাসড়ক আন্না সালাই বরাবর অবস্থিত৷ তেনামপেট বা তেনামপেট্টাই এসেছে তেন্নাম ও পেট্টাই শব্দযুগলের একত্রীকরণে, যার অর্থ নারিকেল গাছের স্থান৷ সম্ভবত এই স্থান নারিখেল চাষে উন্নত ছিলো৷\n\n\n== ভূগোল ==\n২০১৮ খ্রিস্টাব্দের পরিসংখ্যান অনুসারে তেনামপেট লোকালয়ের মোট বনরাজির পরিমাণ ২০ শতাংশের অধিক, যেখানে চেন্নাই শহরে এই পরিসংখ্যান গড়ে ১৪.৯ শতাংশ৷  লোকালয়টির উত্তরে রয়েছে গোপালপুরম, পূর্বে রয়েছে ময়িলাপুর, দক্ষিণে রয়েছে আলোয়ারপেট, দক্ষিণ-পশ্চিমে রয়েছে নন্দনম এবং পশ্চিমে রয়েছে ত্যাগরায়নগর৷\n\n\n== লোকালয় ==\nপোয়েস গার্ডেন তামিলনাড়ুর দুজন গণ্যমান্য ব্যক্তিত্বের আবাসস্থল, একজন হলে তামিলনাড়ুর প্রাক্তন মুখ্যমন্ত্রী জয়ললিতা জয়রাম এবং অপর জন হলেন প্রখ্যাত অভিনেতা রজনীকান্ত৷ পার্শ্ববর্তী গোপালপুরমের বাস করতেন প্রাক্তন মুখ্যমন্ত্রী করুণানিধি মুথুবেল৷\nতেনামপেটের আন্না অরিবলয়ম, হলো ডিএমকে দলের সদর এবং বন্যতেনামপেট হলো পিএমকে দলের সদর দপ্তর৷ এছাড়া হায়াত রিজেন্সির মতো হোটেলের মূল ভবনটিও এখানেই অবস্থিত৷ চেন্নাইয়ে জেমিনি বা আন্না উড়ালপুলটি এই লোকালয়েই অবস্থিত৷\n\n\n== তথ্যসূত্র =="}