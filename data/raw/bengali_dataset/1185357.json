{"pageid": 1185357, "title": "আন্দারুনি", "url": "https://bn.wikipedia.org/wiki?curid=1185357", "content": "আন্দারুনি (ফার্সি: اندرونی) হল ইরানি স্থাপত্যে অভ্যন্তরীণ কক্ষ, যা সাধারণত মহিলা, শিশু এবং চাকরদের জন্য সংরক্ষিত থাকে। এটিকে আরবিতে হারেম হিসাবে বর্ণনা করা হয়েছে।\n\n\n== ব্যক্তিগত স্থান ==\nঐতিহ্যগত ফার্সি আবাসিক স্থাপত্যে, আন্দারুনি হল বাড়ির এমন অংশ, যেখানে ব্যক্তিগত কোয়ার্টার স্থাপিত হত। এটি বিশেষভাবে বাড়ির অভ্যন্তরে মহিলাদের চলাফেরা স্বাধীন করার পাশাপাশি বাইরের লোকদের (মাহরাম নয়) দৃষ্টি সীমানার বাইরে নির্মিত হত। এটি সেই জায়গা যেখানে মহিলারা পরিধান রীতি-নীতি অনুসরণ না করে বা হিজাব পরিধান না করেও তাদের আত্মীয়দের সাথে (মাহরিম) যোগাযোগ করতে পারে।\nবাড়ির গৃহকর্তার একাধিক স্ত্রী থাকলে, প্রত্যেক স্ত্রীকে আন্দারুনিতে তার নিজস্ব স্থান দেওয়া হয়। এমনকি বাড়িতে শাশুড়ি বা ভগ্নিপতি পরিবারের সাথে বাস করলে সে ক্ষেত্রেও। এই স্থানে শুধুমাত্র সে সকল পুরুষদের প্রবেশের অনুমতি দেওয়া হয় যারা সরাসরি বাড়ির মালিক (তার ছেলেদের) এবং গৃহকর্তার সাথে সম্পর্কিত, এদের মধ্যে বয়ঃসন্ধির পার হয়নি এমন কমবয়সী ছেলেরাও অন্তর্ভুক্ত থাকতে পারে। তবে বিশেষ পরিস্থিতিতে অতিথিদেরও এই প্রবেশের অনুমতি দেওয়া হয়। বাড়ির গৃহপ্রাঙ্গনও (তালারে) সাধারণত আন্দরুনিতে অবস্থিত হত।\n\n\n== দ্বিবিভাজন ==\nপুরুষদের জন্য অন্দরুনির সমতুল্য স্থানকে বিরুনি বলা হয়। এই দুটি বিভাগ, যা উভয়ই একটি বাগানের চারপাশে নির্মিত হয়, পারস্য বাড়ির তথাকথিত অভ্যন্তরীণ-বাহ্যিক দিক থেকে দ্বিবিভাজিত হয়ে থাকে, যা আন্দারুনি এবং বিরুনি অংশের মধ্যে স্থানিক বিভাজন নির্দেশ করে। প্রথমটি হল ব্যক্তিগত স্থান, অন্যদিকে অপরটি পাবলিক কোয়ার্টারকে প্রতিনিধিত্ব করে কারণ এটি এমন জায়গা যেখানে ব্যবসা এবং অনুষ্ঠানগুলি পরিচালিত হয়। বার্তাবাহকদের মধ্যে যারা সাধারণত অল্পবয়সী ছেলে, তারা দুই কোয়ার্টারের মধ্যেই যাতায়াত করতে পারতো। কখনও কখনও শুধুমাত্র একটি পুরু পর্দার মাধ্যমে ভিতরে এবং বাইরের ঘর একটি অপরটি থেকে পৃথক করা হত।\n\n\n== আরও দেখুন ==\nWomen-only space\nজেনানা\n\n\n== তথ্যসূত্র ==\n\n\n== আরও পড়ুন ==\nDjamalzadeh, M. A. Andarun. Encyclopedia Iranica.\nNabizadeh, Sima; Uraz, Türkan Ulusu. The Modern Woman Vis-À-Vis The Modern House: The Hallmarks Of Modern Nationhood Through The 1920s-1940s Iran  ওয়েব্যাক মেশিনে আর্কাইভকৃত ১৬ ডিসেম্বর ২০২৩ তারিখে. June 2017. METU Journal of the Faculty of Architecture 34(1). DOI:10.4305/METU.JFA.2017.1.8\nওয়াহদাত, ওয়াহিদ (২০১৭)। Occidentalist Perceptions of European Architecture in Nineteenth-Century Persian Travel Diaries: Travels in Farangi Space। Oxon: Taylor & Francis। আইএসবিএন 9781472473943। \nবার্ড, ক্রিশ্চিয়ান (২০০২)। Neither East Nor West: One Woman's Journey Through the Islamic Republic of Iran। New York: Washington Square Press। পৃষ্ঠা 52। আইএসবিএন 0-671-02756-5। \nআরজমান্দ, রেজা (২০১৬)। Public Urban Space, Gender and Segregation: Women-only urban parks in Iran। Oxon: Taylor & Francis। আইএসবিএন 9781472473370। \nমোত্তাহেদেহ, রায় (২০১৪)। The Mantle of the Prophet। Oneworld Publications। আইএসবিএন 978-1-78074-738-5। \nদাবাশি, হামিদ (২০১১)। The World is My Home: A Hamid Dabashi Reader। New Brunswick: Transaction Publishers। আইএসবিএন 978-1-4128-1344-0।"}