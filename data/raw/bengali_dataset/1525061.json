{"pageid": 1525061, "title": "সুরেন্দ্রনাথ মিত্র", "url": "https://bn.wikipedia.org/wiki?curid=1525061", "content": "সুরেন্দ্রনাথ মিত্র ওরফে সুরেশচন্দ্র মিত্র (১৮৫০ - ২৫ মে ১৮৯০) ছিলেন শ্রীরামকৃষ্ণ পরমহংসের একজন বিশিষ্ট ভক্ত, গৃহী শিষ্য এবং অন্যতম রসদদার।  কলকাতার অত্যন্ত সমৃদ্ধ পরিবারের সন্তান সুরেশচন্দ্র স্পষ্টবক্তা, প্রথম জীবনে নাস্তিক হয়েও শ্রীরামকৃষ্ণের কলকাতায় থাকাকালীন তাঁর এবং তাঁর ভক্তদের ব্যয়ভার বহন করার সৌভাগ্য হয়।   শ্রীরামকৃষ্ণ তাকে \" সুরেন্দ্র \" বলে সম্বোধন করতেন। সুরেন্দ্রনাথ উত্তর কলকাতার সিমুলিয়া স্ট্রিটে নরেন্দ্রনাথের ( স্বামী বিবেকানন্দর) একই এলাকায় বাসিন্দা ছিলেন।\n\n\n== জীবনী ==\nসুরেন্দ্রনাথের জন্ম সম্ভবত ১৮৫০ খ্রিস্টাব্দে। তার প্রাথমিক জীবন সম্পর্কে বেশি কিছু জানা না গেলেও, ধারণার হয় যে, জীবন সম্পর্কে তিনি ছিলেন ধর্মের প্রতি উদাসীন, নাস্তিক, নীতিহীন, বোহেমিয়ান। তবে সুদর্শন সুরেন্দ্র ছিলেন স্পষ্টভাষী ও হৃদয়বান। তিনি ব্রিটিশ সংস্থা, ডষ্ট কোম্পানির বাণিজ্যিক এজেন্ট হিসেবে ভালো বেতনের চাকরি করতেন। \n\n\n=== শ্রীরামকৃষ্ণের সাথে সাক্ষাৎ ===\nসুরেন্দ্রনাথ ১৮৮০ খ্রিস্টাব্দের মাঝামাঝি সময়ে তার প্রতিবেশী, শ্রীরামকৃষ্ণের বিশিষ্ট গৃহীশিষ্য  রামচন্দ্র দত্তের উপদেশমত অনিচ্ছা সত্ত্বেও  মনোমোহন মিত্রের সাথে দক্ষিণেশ্বর যান।  যাঁকে নিয়ে তিনি উপহাস করতেন, শেষপর্যন্ত তার কাছে আত্মসমর্পণ করায় রামকৃষ্ণ তাকে তার অতীতের অসৎ ও দুষ্কর্ম পাপসহ গ্রহণ করেন। তারপর থেকে, সুরেন্দ্রনাথ দক্ষিণেশ্বর মন্দিরে নিয়মিত দর্শনার্থী হয়ে ওঠেন। একজন পরম ভক্ত হয়ে উদার হৃদয়ের সুরেন্দ্র গুরুদেবের সাথে রাত কাটানোর জন্য ভক্তদের খাওয়া ও বিছানার ব্যবস্থা করেন। শ্রীরামকৃষ্ণ অন্নপূর্ণা পূজায় তিন বার সুরেন্দ্রনাথের সিমুলিয়ার বাসভবনে এবং কাঁকুড়গাছির বাগানবাড়িতে দুবার (১৮৮৩ খ্রিস্টাব্দের ২৬ ডিসেম্বর এবং ১৮৮৪ খ্রিস্টাব্দের ১৫ জুন) যোগ দেন। তিনি দক্ষিণেশ্বরে গুরুদেবের প্রথম জন্মদিন পালনের সমস্ত কিছুর আয়োজন করেন। ১৮৮১ খ্রিস্টাব্দের নভেম্বরে তার সঙ্গেই নরেন্দ্রনাথের প্রথম সাক্ষাত হয় এবং তিনিই নরেন্দ্রনাথকে রামকৃষ্ণের কাছে নিয়ে যান। ১৮৮১ খ্রিস্টাব্দের ১০ ডিসেম্বর শনিবার বিকেল তিনটে সময় শ্রীরামকৃষ্ণ কলকাতায়  মনোমোহন মিত্রের বাড়িতে আসেন। সেখানে কিছুক্ষণ বিশ্রাম ও জলযোগের পর সুরেন্দ্রনাথ তাকে ঘোড়ার গাড়িতে করে রাধাবাজারের বেঙ্গল ফটোগ্রাফার্সের স্টুডিয়োয় নিয়ে যান। গুরুদেবের বাহ্যচেতনা হারানো সেই মুহূর্তের এক ছবি ক্যামেরা বন্দি করান।\n\nপরে সেই ফটো তোলার অল্পদিন পর সুরেন্দ্রনাথ সর্বধর্ম সমন্বয়ের ভাব অবলম্বনে একটি তৈলচিত্র আঁকান এবং ওই তৈলচিত্রে রামকৃষ্ণের ছবিটি কপি করা হাতের অবস্থানের ভঙ্গিটি ছাড়া। তৈলচিত্রে গীর্জা, মসজিদ ও শিবমন্দির রেখে খ্রিস্টানধর্ম, ইসলাম, বৈষ্ণব, শৈব, শাক্ত, বৌদ্ধধর্ম সহ সমস্ত ধর্মের আরাধ্যরা আছেন। যীশুখ্রিস্ট ও শ্রীচৈতন্য প্রেমানন্দে নাচছেন আর শ্রীরামকৃষ্ণ ঐ মনোহর দৃশ্যে কেশবচন্দ্রের দৃষ্টি আকর্ষণ করে সমস্ত ধর্মের সমন্বয়ের কথা বলতে দেখা গেছে। পরে কেশবচন্দ্র ছবিটি সম্পর্কে মন্তব্যে বলেন- ধন্য সেই ব্যক্তি যিনি এই ধারণাটি তৈরি করেছেন। গুরুদেবও খুশি হয়ে বলেছিলেন এতে সব কিছুই আছে। প্রসঙ্গত, উল্লেখ্য এই যে, মূল ছবিটি ছিল গুরুদেবের জীবদ্দশায় তোলা তিনটি ছবির দ্বিতীয়।\n\n\n=== রামকৃষ্ণ আন্দোলনে অবদান ===\nরামকৃষ্ণ ধর্মাবলম্বীর প্রাথমিক বিকাশে সুরেন্দ্রনাথের উল্লেখযোগ্য অবদান ছিল। শ্রীরামকৃষ্ণ দক্ষিণেশ্বরে থাকাকালীন, তিনি শ্রীরামকৃষ্ণের ভক্তদের জন্য প্রতি মাসে ₹১০ টাকা  করে সাহায্য করতেন। পরিমাণ কম হলেও, এই অর্থ গুরুদেবের সাথে থাকা ভক্তদের দৈনন্দিন চাহিদা মেটাতে অনেক সাহায্য করেছিল।\nশ্রীরামকৃষ্ণ গলার ক্যান্সারে আক্রান্ত হ‍লে তাঁকে কলকাতা শহরে স্থানান্তরিত করতে হয়। স্বাভাবিকভাবেই, তাঁর বসবাসের স্থানে অনেক ভক্ত ভিড় জমান। স্বামী বিবেকানন্দের মতো তরুণ ভক্তরা ত্যাগের শপথ নিয়ে নিজের নিজের ঘরবাড়ি ছেড়ে প্রায় সমস্ত সময় গুরুদেবের সেবা করতেন।  গুরুর নির্দেশে সুরেন্দ্র কাশীপুরের বাগানবাড়ির (পরে যা কাশীপুর উদ্যানবাটী নামে ভক্তদের তীর্থস্থানে পরিণত হয়) ভাড়া (মাসিক প্রায় ₹৬০ টাকা) দিয়েছিলেন এবং অন্যান্য খরচও বহন করেছিলেন। শ্রীরামকৃষ্ণ এখানেই তাঁর শেষ দিনগুলি অতিবাহিত করেন। তিনি অন্যান্য গৃহস্থ শিষ্যদের সাথে তাঁর সন্ন্যাসীর ভাই শিষ্যদের খরচ বহন করেন।\nগুরুদেব দেহাবসালের পর, শ্রীরামকৃষ্ণ পরমহংসের তরুণ ভক্তদের বাড়ি ফিরে যেতে বলা হয। অর্থের অভাবে তাদের আধ্যাত্মিক সাধনা ব্যাহত হতে থাকে। তাদের জীবনের এক কঠিন সময়ে শ্রীরামকৃষ্ণ সুরেন্দ্রের কাছে দর্শনে আবির্ভূত হন এবং তাঁর সন্তানদের অবহেলা করার জন্য তাঁকে তিরস্কার করেন। \nসুরেন্দ্রনাথ তৎক্ষণাৎ তৎপর হয়ে ওঠেন এবং তরুণ সন্ন্যাসীদের থাকার জন্য কলকাতা ও দক্ষিণেশ্বরের মাঝামাঝি তৎকালীন চব্বিশ পরগনা জেলার টাকির জমিদারের সম্পত্তি ( অধুনা উত্তর কলকাতার) বরানগরে এক অবহেলিত ও পোড়ো বাড়ি ভাড়া নেন  বাড়িটির ভাড়াসহ তাদের খরচের একটি অংশও সাকুল্যে মাসে প্রায় ₹ ১০০) ব্যয়ভার নেন।। গুরুদেবের অন্যান্য গৃহভক্তবৃন্দও সুরেন্দ্রনাথকে অনুসরণ করেন। স্বামী বিবেকানন্দ এবং অন্যান্য তরুণ শিষ্যরা সেখানে আধ্যাত্মিক অনুশীলনে মনোনিবেশ করেন এবং এভাবেই বরানগর মঠ তৈরি হয়।\nএছাড়াও, বেলুড় মঠ নির্মাণের সময়, সুরেন্দ্রনাথের মঠের জন্য বরাদ্দকৃত এককালীন অর্থ (₹ ১০০০ টাকা) ব্যবহার করে মন্দির কক্ষের মেঝে মার্বেল স্থাপনে ব্যয় করা হয়। \n\n\n=== শ্রীরামকৃষ্ণের প্রতি ভক্তি ও আনুগত্য ===\nমহেন্দ্রনাথ গুপ্ত রচিত \"শ্রীশ্রীরামকৃষ্ণকথামৃত\" এবং শ্রী রামকৃষ্ণ সম্পর্কে অন্যান্য ভক্তবৃন্দের সূত্র অনুসারে, সুরেন্দ্রনাথ ছিলেন সবচেয়ে বিশ্বস্ত গৃহস্থ ভক্তদের মধ্যে অন্যতম। শ্রীরামকৃষ্ণের গসপেল মিত্রের অনেক পাপের চিত্র তুলে ধরে। তবে, তার সবচেয়ে উল্লেখযোগ্য অবদান ছিল তার গুরুদেবের প্রতি তার অবিচল আনুগত্য এবং অটল বিশ্বাস। ১৮৮৫ খ্রিস্টাব্দের অক্টোবর পরিবারের ইচ্ছার বিরুদ্ধে সুরেন্দ্রনাথের আয়োজনে বাড়িতে দুর্গাপূজার সময় শ্রীরামকৃষ্ণ অসুস্থ হয়ে শ্যামপুকুরে শয্যাশায়ী ছিলেন। অষ্টমীর সন্ধি পূজার শ্রীরামকৃষ্ণ ধ্যানে সমাধিস্থ হন। তাঁর জ্যোতিষ্ক দেহ সুরেন্দ্রনাথের বাড়ি পরিদর্শন করে।  তৃতীয় নয়নে আলোকিত দুর্গামূতির সামনে তিনি সুরেন্দ্রকে অঝোরে কাঁদতে দেখে উপস্থিত ভক্তদের সুরেন্দ্রের বাড়িতে যেতে বলেন এবং তারা গুরুদেবের বর্ণনা অনুসারে সব কিছুই প্রত্যক্ষ করেন। সুরেন্দ্রকে এই ঘটনাটি পরে বর্ণনা করেন। \n\n\n=== জীবনাবসান ===\nসুরেন্দ্রনাথ ১৮৯০ খ্রিস্টাব্দের ২৫ মে চল্লিশ বছর বয়সে কলকাতায় প্রয়াত হন।\n\n\n== বহিঃসংযোগ ==\nGupta, Mahendranath; The Gospel of Sri Ramakrishna\nSwami Chetanananda, They lived with God\n\"Vivekananda - As a Wandering Monk\", ramakrishnavivekananda.info.\nSri Ramakrishna Leela Prasanga (Bengali) by Swami Saradananda\n\"Bleela\"  ওয়েব্যাক মেশিনে আর্কাইভকৃত ২৮ জুন ২০১০ তারিখে, shyampukurbati.org.\n\n\n== তথ্যসূত্র =="}