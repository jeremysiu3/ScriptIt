{"pageid": 1518604, "title": "ব্রাইস ডালাস হাওয়ার্ড", "url": "https://bn.wikipedia.org/wiki?curid=1518604", "content": "ব্রাইস ডালাস হাওয়ার্ড (জন্ম: ২ মার্চ ১৯৮১) একজন মার্কিন অভিনেত্রী ও পরিচালক। তিনি চলচ্চিত্র নির্মাতা রন হাওয়ার্ডের জ্যেষ্ঠ সন্তান। তিনি নিউ ইয়র্ক ইউনিভার্সিটি টিশ স্কুল অফ দ্য আর্টসে অভিনয় অধ্যয়ন করেনছেন। ২০০৩ সালে অ্যাজ ইউ লাইক ইট-এর রোজালিন্ড চরিত্রে দৃশ্যধারনের সময় হাওয়ার্ড পরিচালক এম. নাইট শ্যামালানের দৃষ্টি আকর্ষণ করেন। পরে শ্যামাল তাকে থ্রিলার চলচ্চিত্র দ্য ভিলেজ (২০০৪)-এ একজন অন্ধ মেয়ে এবং ফ্যান্টাসি চলচ্চিত্র লেডি ইন দ্য ওয়াটার (২০০৬)-এ একজন নাইয়াড চরিত্রে অভিনয়ের জন্য নির্বাচিত করেন।\nহাওয়ার্ড কেনেথ ব্র্যানাগের রোম্যান্স চলচ্চিত্র অ্যাজ ইউ লাইক ইট (২০০৬)-এ তার অভিনয়ের জন্য গোল্ডেন গ্লোব অ্যাওয়ার্ডে মনোনয়ন পান এবং পরবর্তীতে তিনি স্যাম রাইমির সুপারহিরো চলচ্চিত্র স্পাইডার-ম্যান ৩ (২০০৭)-এ গোয়েন স্টেসি চরিত্রে অভিনয় করেন। তিনি অ্যাকশন চলচ্চিত্র টার্মিনেটর স্যালভেশন (২০০৯)-এ কেট কনার এবং ফ্যান্টাসি চলচ্চিত্র দ্য টোয়াইলাইট সাগা: এক্লিপ্স (২০১০)-এ ভিক্টোরিয়া চরিত্রে অভিনয় করেছেন। এছাড়াও তিনি ড্রামা চলচ্চিত্র দ্য হেল্প (২০১১), কমেডি-ড্রামা চলচ্চিত্র ৫০/৫০ (২০১১), ফ্যান্টাসি চলচ্চিত্র পিট'স ড্রাগন (২০১৬), এবং মিউজিক্যাল চলচ্চিত্র রকেটম্যান (২০১৯)-এ অভিনয় করেছেন। হাওয়ার্ড সর্বোচ্চ আয়কারী জুরাসিক ওয়ার্ল্ড ট্রায়োলজতে (২০১৫–২০২২) ক্লেয়ার ডিয়ারিং চরিত্রে অভিনয়ের মাধ্যমে আরও বেশি পরিচিতি লাভ করেন।\nএছাড়াও, হাওয়ার্ড ডকুমেন্টারি চলচ্চিত্র ড্যাডস (২০১৯), এবং ডিজনি+-এর স্পেস ওয়েস্টার্ন সিরিজ দ্য ম্যান্ডালোরিয়ান (২০১৯–বর্তমান) এবং দ্য বুক অফ বোবা ফেট (২০২২) পরিচালনা করেছেন।\n\n\n== তথ্যসূত্র =="}