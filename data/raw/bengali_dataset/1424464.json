{"pageid": 1424464, "title": "আবদুল্লাহ বিন সাঈদ জালালাবাদী", "url": "https://bn.wikipedia.org/wiki?curid=1424464", "content": "আবদুল্লাহ বিন সাঈদ জালালাবাদী আল-আযহারী (২৯ মে ১৯৪২ - ১৯ জানুয়ারি ২০২৪) ছিলেন একজন বাংলাদেশি আলিম, মুক্তিযোদ্ধা, লেখক, অনুবাদক ও বক্তা। তিনি গণভবন ও সচিবালয় মসজিদের সাবেক ইমাম ও খতিব হিসেবে দায়িত্ব পালন করেছেন। তিনি বাংলাদেশ জমিয়াতুল মুদাররেসিনের সাবেক সভাপতি, বাংলাদেশ শিক্ষা বোর্ডের সাবেক সভাপতি এবং ইসলামিক ফাউন্ডেশনের লেখক, গবেষক ও সম্পাদক। এছাড়াও তিনি ইসলামিক ফাউন্ডেশন বাংলাদেশ ও বাংলাদেশ মাদরাসা শিক্ষা বোর্ড পুনর্গঠনে বিশেষ ভূমিকা রাখেন। তার লিখিত, অনূদিত, সম্পাদিত পুস্তকাদির সংখ্যা শতাধিক।\n\n\n== প্রারম্ভিক জীবন ==\nআবদুল্লাহ বিন সাঈদ জালালাবাদীর জন্ম ১৯৪২ সালের ২৯ মে সিলেটের টুকেরগাঁওয়ে। তিনি সিলেট সরকারি আলিয়া মাদ্রাসায় পড়াশোনা করেন। পরে ঢাকায় এসে ঢাকা সরকারি আলিয়া মাদ্রাসায় পড়াশোনা সম্পন্ন করেন।\n\n\n== কর্মজীবন ==\nতিনি ১৯৭৫ থেকে ২০০৫ সাল অবধি গণভবন ও সচিবালয় মসজিদে ইমাম ও খতিবের দায়িত্ব পালন করেন। এছাড়াও তিনি লেখালেখি ও সম্পাদনার কাজের সাথে আমৃত্যু যুক্ত ছিলেন। তার লিখিত, অনূদিত, সম্পাদিত পুস্তকাদির সংখ্যা শতাধিক।\n\n\n== অবদান ==\nতিনি ১৯৭১ সালে বাংলাদেশের স্বাধীনতা যুদ্ধের একজন মুক্তিযোদ্ধা ছিলেন।\nইসলামিক ফাউন্ডেশন বাংলাদেশ ও বাংলাদেশ মাদ্রাসা শিক্ষা বোর্ড পুনর্গঠনে বিশেষ ভূমিকা রাখেন।\nজমিয়াতুল মুদাররেসিনের প্রতিষ্ঠাতা সভাপতি ছিলেন।\nইসলামী বিশ্বকোষ ও সিরাত বিশ্বকোষের অন্যতম লেখক ও সম্পাদক।\n\n\n== গ্রন্থসমূহ ==\nমাকতুবাতে রাসূলুল্লাহ সা -শেষ নাবী হাযরাত মুহাম্মাদ সা-এর পত্রাবলী\n\n\n== তথ্যসূত্র =="}