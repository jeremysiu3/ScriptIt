{"pageid": 1071736, "title": "উইনচেস্টার", "url": "https://bn.wikipedia.org/wiki?curid=1071736", "content": "উইনচেস্টার (ইংরেজি: Winchester) হল ইংল্যান্ডের হ্যাম্পশায়ারে অবস্থিত একটি ক্যাথিড্রাল শহর। শহরটি ইটচেন নদীর তীরে সাউথ ডাউনস জাতীয় উদ্যানের পশ্চিম প্রান্তে স্থানীয় সরকারি জেলা বৃহত্তর উইনচেস্টার মহানগরের কেন্দ্রস্থলে অবস্থিত। শহরটি লন্ডন থেকে ৬০ মাইল (৯৭ কিলোমিটার) দক্ষিণ-পশ্চিমে এবং নিকটতম শহর সাউথ্যাম্পটন থেকে ১৪ মাইল (২৩ কিলোমিটার) দূরে অবস্থিত। ২০১১ সালের জনগণনা অনুযায়ী, উইনচেস্টারের জনসংখ্যা ৪৫,১৮৪। বৃহত্তর উইনচেস্টার মহানগরের (অ্যালরেসফোর্ড ও বিশপ’স ওয়াল্টহ্যামের মতো মফঃস্বল যার অংশ) জনসংখ্যা ১১৬,৫৯৫। উইনচেস্টার হল হ্যাম্পশায়ারের কাউন্টি টাউন এবং হ্যাম্পশায়ার কাউন্টি কাউন্সিলের সদর দফতর এখানেই অবস্থিত।\nউইনচেস্টার ছিল ইংল্যান্ডের প্রথম ও পূর্বতন রাজধানী শহর। একটি লৌহযুগীয় ওপিডাম থেকে গড়ে ওঠা রোমান শহর ভেন্টা বেলগারাম থেকে উইনচেস্টার শহরটি গড়ে উঠেছিল। একাদশ শতাব্দীতে নর্ম্যানদের ইংল্যান্ড বিজয়ের পূর্বাবধি এটিই ছিল ইংল্যান্ডের সবচেয়ে গুরুত্বপূর্ণ শহর। সেই সময় থেকেই যুক্তরাজ্যের সবচেয়ে ব্যয়বহুল ও ঐশ্বর্যশালী এলাকাগুলির কয়েকটি এই শহরে অবস্থিত।\nশহরের প্রধান দর্শনীয় স্থান হল উইনচেস্টার ক্যাথিড্রাল। এছাড়া যুক্তরাজ্যের প্রাচীনতম পাবলিক স্কুল, উইনচেস্টার বিশ্ববিদ্যালয় ও উইনচেস্টার কলেজ এই শহরে অবস্থিত।\n\n\n== তথ্যসূত্র ==\n\n\n== বহিঃসংযোগ ==\n\nWinchester City Council\nwww.geograph.co.uk: photos of Winchester and surrounding area\nটেমপ্লেট:Winchester\nটেমপ্লেট:Hampshire\nটেমপ্লেট:Winchester wards and parishes"}