{"pageid": 1018300, "title": "ইসলামি নব্য-ঐতিহ্যবাদ", "url": "https://bn.wikipedia.org/wiki?curid=1018300", "content": "ইসলামি নব্য-ঐতিহ্যবাদ হল সুন্নি ইসলামের একটি সমসাময়িক ধারা যা প্রধান চারটি সুন্নি আইনশাস্ত্রীয় মাজহাবের অনুসরণ, আশআরি ও মাতুরিদি ধর্মতত্ত্বীয় মাজহাবে বিশ্বাস এবং সুফিবাদ চর্চার উপর গুরুত্বারোপ করে। এগুলোকে এর অনুসারীরা শাস্ত্রীয় সুন্নি ঐতিহ্যের প্রতিনিধি বলে বিবেচনা করে। এটি ওয়াহাবিবাদ, সালাফিবাদ, ইসলামের অভ্যন্তরীণ প্রগতিবাদ ও উদারনীতিবাদ এবং ইসলামি আধুনিকতাবাদের বিরোধী।\nআরব বিশ্বের যে মুসলিম পণ্ডিতদের নব্য-ঐতিহ্যবাদী হিসাবে বর্ণনা করা হয়েছে তাদের মধ্যে জিব্রিল হাদ্দাদ, আবদুল্লাহ বিন বায়াহ, আলী গোমা, নূহ হা মীম ক্যাল্লার, মুহাম্মদ সাঈদ রমাদান আল-বুতি, ও আহমদ আত-তাইয়েব উল্লেখযোগ্য। লেবাননীয় সুফি আন্দোলন আল-আহবাশকেও নব্য-ঐতিহ্যবাদী হিসেবে চিহ্নিত করা হয়েছে। পাশ্চাত্যে হামজা ইউসুফ ও আবদাল হাকিম মুরাদের মতো মুসলিম পণ্ডিতদের নব্য-ঐতিহ্যবাদী হিসেবে গণ্য করা হয়। দক্ষিণ এশীয় অঞ্চলে তাহিরুল কাদেরী ও প্রমুখ ইসলামবিদেরা নব্য-ঐতিহ্যবাদী চেতনার প্রচার করেন।\n\n\n== তথ্যসূত্র =="}