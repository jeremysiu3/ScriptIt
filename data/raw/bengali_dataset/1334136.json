{"pageid": 1334136, "title": "মারিয়া রেবেলো", "url": "https://bn.wikipedia.org/wiki?curid=1334136", "content": "মারিয়া পিয়েদাদে রেবেলো হলেন একজন ভারতীয় প্রাক্তন ফুটবলার এবং পেশাদার ফুটবল রেফারি। তিনি প্রাথমিকভাবে আই-লিগে দায়িত্ব পালন করেন। ২০১৩ - ১৪ মরশুমের আগে তিনি আই-লিগ রেফারির তালিকায় নিযুক্ত হন। তিনি ২০১১ সাল থেকে ফিফা তালিকাভুক্ত রেফারি ছিলেন। রেবেলো ভারতের একমাত্র ফিফা তালিকাভুক্ত মহিলা রেফারি। তিনি ভারতের মহিলা ফুটবল দলের প্রাক্তন অধিনায়কও।\n\n\n== প্রারম্ভিক জীবন এবং ফুটবল ক্যারিয়ার ==\nরেবেলো গোয়ার কার্টোরিমে জন্মগ্রহণ করেছেন। তিনি স্থানীয় ছেলেদের সাথে অল্প বয়স থেকেই ফুটবল খেলতে শুরু করেন। তারপরে তিনি  নিজের স্কুলের পক্ষে প্রতিযোগিতামূলক ফুটবল খেলেছেন, খেলার মাঠের অবস্থা একেবারেই সন্তোষজনক থাকতনা। গোলপোস্টগুলি হত অস্থায়ী। তিনি বলেছিলেন যে এই পরিবেশ তাঁকে \"রুক্ষ ও কঠিন\" করে তুলেছিল এবং এইভাবে তাঁর পক্ষে একজন ফুটবলার হওয়া সহজ করে হয়েছিল।\nতারপরে তিনি ২০০১ এএফসি মহিলা চ্যাম্পিয়নশিপে ভারতীয় মহিলা দলের অধিনায়কত্ব করেন, সেখানে ভারত নিজের গ্রুপে নিচের দিক থেকে দ্বিতীয় স্থানে ছিল। তিনি এরপর খেলা থেকে তাড়াতাড়ি অবসর নেন।\n\n\n== রেফারিং জীবন ==\nফুটবল খেলা থেকে অবসর নেওয়ার পর, রেবেলো বোম্বে রেফারি অ্যাসোসিয়েশনে যোগ দেন। সেখানে তিনি রেফারি হওয়ার প্রশিক্ষণ নেন। এরপর তিনি গোয়া ফুটবল অ্যাসোসিয়েশনে যোগ দেন এবং স্থানীয় লীগে পুরুষদের জন্য ম্যাচের রেফারি নির্বাচিত হন। অবশেষে তিনি গোয়ার শীর্ষ ফুটবল লীগ,  গোয়া প্রফেশনাল লিগে ম্যাচ পরিচালনা করার জন্য নির্বাচিত হয়েছিলেন। তিনি সাফ চ্যাম্পিয়নশিপের ম্যাচেও রেফারি ছিলেন। তিনি ফেডারেশন কাপ এবং সন্তোষ ট্রফিতে ম্যাচ পরিচালনা করে ভারতে পুরুষ ফুটবলে পেশাদার এবং আধা-পেশাদার ক্লাব পর্যায়ে রেফারির কাজ করে ম্যাচ পরিচালনা করেছেন।\n\n\n=== আই লিগ ===\n২০১৩ সালের ২২শে জুলাই তারিখে, ২০১৩ - ১৪ মরশুমের রেফারিদের যে তালিকা বেরিয়েছিলো, তাতে রেবেলো একজন রেফারি হিসেবে নিশ্চিত হন। ২০১৪ সালের ৮ই মার্চ তিনি পুনে এবং শিলং লাজং এর মধ্যে ম্যাচটি পরিচালনা করেন, সরকারীভাবে এটি ছিল তাঁর পরিচালিত প্রথম ম্যাচ। আই-লিগ  ম্যাচটিতে তিনি চারটি হলুদ কার্ড দেখান, খেলাটি ২-২ ব্যবধানে শেষ হয়েছিল।\n\n\n== তথ্যসূত্র =="}