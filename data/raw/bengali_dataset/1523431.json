{"pageid": 1523431, "title": "মালিন লেভানন", "url": "https://bn.wikipedia.org/wiki?curid=1523431", "content": "মালিন ভলকানো লেভানন (জন্ম: ১২ নভেম্বর ১৯৭৭), যিনি মালিন ভলকানো নামেও পরিচিত, তিনি একজন সুইডিশ অভিনেত্রী।\nতিনি ডালার্নার গ্যাগনেফ অঞ্চলে বড় হয়ে ওঠেন। মালিন আট বছর বয়স থেকেই তার গ্রামে অনুষ্ঠিত বার্ষিক গ্রীষ্মকালীন নাটকে অভিনয় করতেন।   তিনি জের্জি গ্রোটোস্কির কাছ থেকে নাট্য শিক্ষাবিদ্যা অধ্যয়ন করেছেন এবং মাইক লেইয়ের চলচ্চিত্রের পদ্ধতির অনুসরতন করেন। \nতজুভেদার  চলচ্চিত্রে মিন্না চরিত্রে অভিনয়ের জন্য লেভানন ২০১৬ সালের সেরা মহিলা প্রধান চরিত্র হিসাবে গুল্ডব্যাগেন পুরস্কার পেয়েছিলেন।  তজুভেদার ছবিটি মোট পাঁচটি গুলডব্যাগেন পুরস্কার জিতেছে।  একই বছর তিনি ফ্লকেন চলচ্চিত্রে মাম্যান চরিত্রে অভিনয় করেন। এই চলচ্চিত্রে মালিন ও তার সহকর্মী ইভা মেলান্ডার তাদের অভিনয়ের জন্য বছরের সেরা চলচ্চিত্র জুটি হিসাবে ফিল্ম পাবলিকানিস্টর্নাস পুরস্কার জিতে নেন।  লেভানন আনা ওডেলের সাথে অ্যাটারট্রাফেন ছবিতেও অভিনয় করেছেন, যা ২০১৩ সালে ভেনিস চলচ্চিত্র উৎসবে ক্রিটিকেরপ্রিস্টেট বিভাগে এবং সেরা প্রথম চলচ্চিত্র হিসাবে পুরস্কার জিতেছিল।  অ্যাটারট্রাফেন  সেরা চলচ্চিত্র হিসেবে গুল্ডব্যাগেন পুরস্কারও জিতেছে। ২০১৬ সালে লেভানন বার্লিনে নর্দার্ন লাইটস অনুষ্ঠানে পুরস্কার জিতেছিলেন। \nলেভানন ইতালীয় চলচ্চিত্র পর্নোড্রোম - উনা স্টোরিয়া ডাল ভিভোতে এক গায়িকার ভূমিকায় অভিনয় করেছিলেন, যা ছিল এই চলচ্চিত্রের প্রধান মহিলা চরিত্র।  তিনি আই স্কুগান অ্যাভ ভারমেন ছবিতে  মিয়া চরিত্রে অভিনয় করেছেন।\n২০১১ সালে, লেভানন এসভিটি টিভি চ্যানেলে সম্প্রচারিত ধারাবাহিক অ্যানো ১৯৭০-এ অভিনয় করেছিলেন। দ্যা ব্রিজ নামক টিভি ধারাবাহিকে তিনি ফিলিপ্পা চরিত্রে অভিনয় করেছিলেন।  ২০১২ সালে, লেভানন এক জনিপ্রিয় উপন্যাসের উপর ভিত্তি করে নির্মিত চলচ্চিত্র গ্লান্টান- এ কিয়া চরিত্রে অভিনয় করেছিলেন।  তিনি স্টকহোম আন্তর্জাতিক চলচ্চিত্র উৎসবে সম্মাননা পুরস্কার জিতেছেন। \n২০১৬ সালে, তিনি সিসি ফোরস এবং পিটার স্টর্মেয়ারের বিপরীতে ব্ল্যাক উইডোজে  টিভি ধারাবাহিকে অভিনয় করেন।  এই ধারাবাহিকটি টিভি থ্রী  চ্যানেলে সম্প্রচারিত হয়েছিল। \n\n\n== তথ্যসূত্র =="}