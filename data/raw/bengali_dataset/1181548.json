{"pageid": 1181548, "title": "সন্তোষ জাহ্নবী উচ্চ বিদ্যালয়", "url": "https://bn.wikipedia.org/wiki?curid=1181548", "content": "সন্তোষ জাহ্নবী উচ্চ বিদ্যালয় হলো টাঙ্গাইলের একটি ঐতিহ্যবাহী প্রাচীন শিক্ষাপ্রতিষ্ঠান। যা ১৮৭০ সালে জাহ্নবী চৌধুরানী প্রতিষ্ঠা করেন।\n\n\n== ইতিহাস ==\nশশিভূষণ বিদ্যালঙ্কার তার ভারতীয় ঐতিহাসিক গ্রন্থের তৃতীয় খণ্ডের ২৪৯ পৃষ্ঠায় কিছু তথ্য যুক্ত করেছেন। রানী ১৩ বৎসর বয়সে বিধবা হয়ে ছয় আনী জমিদারীর মালিকানা লাভ করেন। তিনি তৎকালীন বৃহত্তর ময়মনসিংহ জেলার দ্বিতীয় ইংরেজী (এম,ই) বিদ্যালয় হিসেবে ৩ জুন ১৮৭০ সালে এই বিদ্যালয়টি স্থাপন করেন। এখানে শত বছরের পুরোনো সূর্য ঘড়িটি বহাল তবিয়তেই আছে। এটি টাঙ্গাইল জেলার মধ্যে প্রথম ইংরেজি মাধ্যমিক বিদ্যালয়। এ বিদ্যালয় গৃহের অন্যতম বৈশিষ্ট এতে কোন জানালা নেই। \n\n\n== কৃতিছাত্র ==\nএই বিদ্যালয় থেকে ১৮৯৬ সালে মহিম চন্দ্র ঘোষ এন্ট্রাস পরীক্ষায় ১ম স্থান, ১৯২৬ সালে দেবেন্দ্র নাথ ঘোষ মেট্রিক পরীক্ষায় ১ম স্থান, ১৯৬৫ সালে ঢাকা বোর্ড থেকে নিতাই দাস পাল এস এস সি পরীক্ষার ১ম স্থান এবং ১৯৬৯ সালে আশীষ কুমার পাল এস এস সি মানবিক বিভাগে ১ম স্থান অধিকার করেন।\n\n\n== পুরাতন ভবন ==\nব্রিটিশ স্থাপত্যকলায় তৈরী ভবনের দৈর্ঘ্য প্রায় ৩শ ফুট ও দেয়াল ২২ ইঞ্চি পুরু। বর্তমানে মেঝে থেকে ছাদের উচ্চতা প্রায় ২২ ফুট। আগে দুই ফুট উচ্চতা বেশি ছিল। পরবর্তী সময়ে ছাদ পুনঃনির্মাণের সময় ছাদের উচ্চতা দুই ফুট কমিয়ে দেওয়া হয়। ভবনের ভেতরে প্রচুর আলো-বাতাসে শিক্ষার্থীরা পড়াশোনা করতে পারে সেজন্যেই প্রতিষ্ঠার সময় সংকীর্ন জানালার পরিবর্তে ১০১টি দরজা ছিল। এখন অনেকগুলো দরজা স্থায়ীভাবে বন্ধ করে দেওয়া হয়েছে।\n\n\n== ফলাফল ==\n১৮৯৬ খ্রিস্টাব্দে কলকাতা বিশ্ববিদ্যালয়ের অধীনে অনুষ্ঠিত এন্টান্স পরীক্ষায় বাংলা বিহার উড়িষ্যা, আসাম এবং বার্মার মধ্যে প্রথম স্থান অধিকার করেন। বর্তমানে স্কুলে পাসের হার ৯৬ দশমিক ৪৩ শতাংশ।\n\n\n== অন্যান্য লিংক ==\nজাহ্নবী চৌধুরানী\nময়মনসিংহ জিলা স্কুল\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}