{"pageid": 1440594, "title": "সৈয়দ মাছ-উদ রুমি সেতু", "url": "https://bn.wikipedia.org/wiki?curid=1440594", "content": "সৈয়দ মাছ-উদ রুমি সেতু বা মীর মশাররফ হোসেন সেতু কুষ্টিয়া জেলার কুমারখালী উপজেলায় গড়াই নদীর উপরে নির্মিত একটি সড়ক সেতু। সেতুটি ২০০৪ সালে নির্মাণ করা হয়েছে। সেতুটির দক্ষিণ পাশে ব্রিটিশ আমলে নির্মিত গড়াই রেল সেতু অবস্থিত। এটি কয়া ব্রিজ নামেও পরিচিত।\n\n\n== ইতিহাস ==\n২০০৪ সালে সেতুর নির্মাণ কাজ শুরু হয়। ২০০৫ সালের ১ ডিসেম্বর বাংলাদেশের সাবেক প্রধানমন্ত্রী খালেদা জিয়া সেতুর উদ্বোধন করেন। গড়াই নদীর উপর সেতুটি নির্মাণে ৩৫ কোটি টাকা ব্যয় করা হয়েছে।\n\n\n=== নামকরণ ===\nসৈয়দ মাসউদ রুমি বাংলাদেশ জাতীয়তাবাদী দলের রাজনীতিবিদ ছিলেন। তিনি কুষ্টিয়া জেলার বিলুপ্ত কুষ্টিয়া-৬ আসনের সংসদ সদস্য ছিলেন। ওনার নামেই সেতুটির নামকরণ করা হয়েছে। তবে স্থানীয় ভাবে সেতুটি কয়া ব্রিজ  নামেও পরিচিত।\n\n\n== গুরুত্ব ==\nসেতুটি কুষ্টিয়া-ঢাকা মহাসড়কে (আর৭১০) অবস্থিত। অবস্থান অনুযায়ী সেতু অনেক গুরুত্বপূর্ণ ভূমিকা পালন করে আসছে।\n\n\n== টোল আদায় ==\n২০১৬-২০২৩ সালে সেতুটি থেকে ৪৪ কোটি ৮৪ লক্ষ ৮৩ হাজার টাকা টোল আদায় হয়েছে।\n\nসেতুটির টোল আদায়ের জন্য সেতুর পশ্চিম দিকে ৩৫০ মিটার দূরে  মীর মশাররফ হোসেন টোল প্লাজা  রয়েছে।\n\n\n== আরও দেখুন ==\nশহীদ গোলাম কিবরিয়া সেতু\nহরিপুর সেতু\nগড়াই সেতু\n\n\n== তথ্যসূত্র =="}