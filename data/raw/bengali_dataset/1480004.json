{"pageid": 1480004, "title": "আব্দুল মজিদ (অধ্যাপক)", "url": "https://bn.wikipedia.org/wiki?curid=1480004", "content": "আব্দুল মজিদ (জন্ম: ৬ এপ্রিল ১৯৭৩) একজন বাংলাদেশী অধ্যাপক। তিনি ঢাকা বিশ্ববিদ্যালয়ের ফার্মাসিউটিক্যাল কেমিস্ট্রি বিভাগের অধ্যাপক এবং যশোর বিজ্ঞান ও প্রযুক্তি বিশ্ববিদ্যালয়ের বর্তমান উপাচার্য।\n\n\n== প্রাথমিক জীবন ও শিক্ষা ==\nমজিদ ১৯৭৩ সালের ৬ এপ্রিল ঝিনাইদহ জেলার হরিণাকুন্ডু উপজেলার রিশখালী গ্রামে জন্মগ্রহণ করেন। তিনি ১৯৯৪ সালে ঢাকা বিশ্ববিদ্যালয়ের ফার্মেসি বিভাগ থেকে স্নাতক (সম্মান) ও ১৯৯৫ সালে স্নাতকোত্তর ডিগ্রি লাভ করে। একই বিশ্ববিদ্যালয় থেকে ২০০৩ সালে তিনি ফার্মেসিতে এমফিল ডিগ্রি অর্জন করেন। ২০০৭ সালে তিনি জাপানের টোট্টরি বিশ্ববিদ্যালয় থেকে কোষ জীববিজ্ঞান ও জীব প্রযুক্তিতে পিএইচডি ডিগ্রি অর্জন করেন।\n\n\n== কর্মজীবন ==\nআব্দুল মজিদ ১৯৯৯ থেকে ২০০০ সাল পর্যন্ত কুয়েত মিলিটারি হাসপাতালে ফার্মাসিস্ট হিসেবে কাজ করেন। তিনি ২০০১ সালে এশিয়া প্যাসিফিক বিশ্ববিদ্যালয়ে প্রভাষক হিসেবে শিক্ষকতা জীবন শুরু করেন এবং ২০০৩ সালে ঢাকা বিশ্ববিদ্যালয়ে প্রভাষক পদে যোগ দেন। এরই ধারাবাহিকতায় তিনি ২০০৭ সালে সহকারী অধ্যাপক, ২০১০ সালে সহযোগী অধ্যাপক এবং ২০১৩ সালে অধ্যাপক পদে উন্নীত হন। বর্তমানে তিনি ফার্মাসিউটিক্যাল কেমিস্ট্রি বিভাগের অধ্যাপক। ২০২৪ সালের ২৩ সেপ্টেম্বর তিনি যশোর বিজ্ঞান ও প্রযুক্তি বিশ্ববিদ্যালয়ের উপাচার্য হিসেবে নিয়োগ লাভ করেন এবং ২৪ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== গবেষণা ও প্রকাশনা ==\nদেশীয় ও আন্তর্জাতিক জার্নালে তার প্রায় ৪০টি গবেষণা নিবন্ধ প্রকাশিত হয়েছে। এছাড়া তিনি একাধিক বইয়ের সহ-লেখক।\n\n\n== তথ্যসূত্র =="}