{"pageid": 138653, "title": "দ্য গ্রেট খালি", "url": "https://bn.wikipedia.org/wiki?curid=138653", "content": "দলীপ সিং রানা (পাঞ্জাবি: ਦਲੀਪ ਸਿੰਘ ਰਾਨਾ) (জন্ম ২৭ অগস্ট, ১৯৭২) তার দ্য গ্রেট খালি রিং নামে সমধিক পরিচিত। তিনি একজন ভারতীয় পেশাদার মল্লযোদ্ধা, অভিনেতা ও প্রাক্তন পাওয়ারলিফটার। ১৯৯৫ ও ১৯৯৬ সালে তিনি মি. ইন্ডিয়া খেতাব জেতেন। সাম্প্রতিক কালে তিনি ওয়ার্ল্ড রেসলিং এন্টারটেইনমেন্ট (ডব্লিউডব্লিউই)-এর র ব্র্যান্ডে সই করেছেন। পেশাদার মল্লযোদ্ধা হিসেবে উত্থানের পূর্বে তিনি পাঞ্জাব রাজ্য পুলিশের একজন পুলিশ আধিকারিক ছিলেন।\nডব্লিউডব্লিউই-তে তিনি একবারের ওয়ার্ড-হেভিওয়েট চ্যাম্পিয়ন, এবং একবারের স্ল্যামি অ্যাওয়ার্ড বিজয়ী। এছাড়া তিনি তিনটি হলিউড ও দুটি বলিউড চলচ্চিত্রে অভিনয় করেছেন।\n\n\n== ব্যক্তিগত জীবন ==\nখালির বাবার নাম জ্বালা রাম এবং মায়ের নাম তণ্ডী দেবী। খালিরা সাত ভাইবোন। তিনি জানিয়েছেন যে তিনি তামাক ও মদ অপছন্দ করেন।\n২০০২ সালের ২৭ ফেব্রুয়ারি খালি হরমিন্দর কৌরকে বিবাহ করেন। তিনি জানান, তার রিং নামটি হিন্দু দেবী কালীর নাম থেকে অনুপ্রাণিত। উল্লেখ্য, দেবী কালী চিরন্তনী শক্তির প্রতীক। তার পিতামাতার শারীরিক গড়ন স্বাভাবিক হলেও, তার ঠাকুরদা ছয় ফুট ছয় ইঞ্চি লম্বা ছিলেন।\nপ্রতিদিন সকালে ও সন্ধ্যায় খালি দুই ঘণ্টা করে ওয়েট ট্রেনিং নেন। তিনি কি খান তা সঠিক জানা যায় না। তবে কয়েকটি সাক্ষাৎকারে তিনি দাবি করেছেন যে নিরামিষ খাদ্য খেয়ে তিনি তার দেহের গড়ন ঠিক রাখেন। যদিও কোনো কোনো সাক্ষাৎকারে তিনি এও বলেছেন যে, তিনি প্রচুর পরিমাণে মুরগির মাংস খান। তবে মাংস খেলেও তিনি যে নিরামিষ খেতেই বেশি ভালবাসেন তাও তিনি উল্লেখ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nWWE Profile  ওয়েব্যাক মেশিনে আর্কাইভকৃত ২৭ ফেব্রুয়ারি ২০১১ তারিখে\nWWE Universe Profile\nDalip Singh IMDB Profile\n\nটেমপ্লেট:বিবিএইচএম"}