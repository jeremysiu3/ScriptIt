{"pageid": 1371527, "title": "যোগেশ চন্দর দেবেশ্বর", "url": "https://bn.wikipedia.org/wiki?curid=1371527", "content": "যোগেশ চন্দর দেবেশ্বর (৪ ফেব্রুয়ারি ১৯৪৭ – ১১ মে ২০১৯) একজন ভারতীয় ব্যবসায়ী ছিলেন। তিনি আইটিসি লিমিটেডের চেয়ারম্যান ছিলেন। তিনি যে কোনো ভারতীয় কোম্পানির সবচেয়ে বেশি সময় ধরে প্রধান নির্বাহী কর্মকর্তা ছিলেন।\n\n\n== প্রাথমিক জীবন ==\n১৯৪৭ সালের ৪ ঠা ফেব্রুয়ারি ব্রিটিশ ভারতের, লাহোরে জন্মগ্রহণ করেন যোগেশ চন্দর দেবেশ্বর। তিনি ১৯৬৮ সালে ভারতীয় প্রযুক্তিবিদ্যা প্রতিষ্ঠান দিল্লি থেকে যন্ত্র প্রকৌশল স্নাতক ডিগ্রি অর্জন করেন। তিনি পরে হার্ভার্ড বিজনেস স্কুলে ছয় সপ্তাহের অ্যাডভান্সড ম্যানেজমেন্ট প্রোগ্রামে যোগদান করেন।\n\n\n== কর্মজীবন ==\nযোগেশ চন্দর দেবেশ্বর ১৯৬৮ সালে আইটিসি লিমিটেডে যোগদান করেন। তিনি ১৯৮৪ সালে  প্রধান বোর্ড পরিচালক হিসেবে নিযুক্ত হয় এবং ১৯৯৬ সালের  জানুয়ারিতে তিনি প্রধান নির্বাহী কর্মকর্তা ও চেয়ারম্যান হয়। ২০১০ সালে দেবেশ্বরের আইটিসি - র প্রধানের পদ থেকে পদত্যাগ করার কথা ছিল। পরে ২০১৭ সালে সংস্থার চিফ একজিকিউটিভ পদ থেকে সরে দাঁড়ান যোগেশচন্দ্র দেবেশ্বর।\nতিনি ভারতীয় রিজার্ভ ব্যাঙ্কের কেন্দ্রীয় বোর্ডের একজন পরিচালক হিসেবে ছিলেন , ন্যাশনাল ফাউন্ডেশন ফর কর্পোরেট গভর্নেন্সের সদস্য এবং ন্যাশনাল কাউন্সিল অফ অ্যাপ্লায়েড ইকোনমিক রিসার্চের পরিচালনা পর্ষদের সদস্য ছিলেন।\nদেভেশ্বর তাঁর মৃত্যুর সময় ভারতের দীর্ঘতম দায়িত্ব পালনকারী প্রধান নির্বাহী কর্মকর্তা ছিলেন। এবং তার কোম্পানির দ্বিতীয় সর্বোচ্চ বেতনের প্রায় তিনগুণ উপার্জন করেন। ২০১১ সালে জানা যায় যে তখন তাঁর বেতন ছিল ২৬ লক্ষ রুপি। ২০১৩ সালে হার্ভার্ড বিজনেস রিভিউ তাঁকে ভারতের সেরা পারফর্মিং প্রধান নির্বাহী কর্মকর্তা এবং বিশ্বের সপ্তম প্রধান নির্বাহী কর্মকর্তা হিসাবে তালিকাভুক্ত করা হয়।  তিনি ২০০৫ - ২০০৬ সালে কনফেডারেশন অফ ইন্ডিয়ান ইন্ডাস্ট্রির সভাপতি হিসেবে দায়িত্ব পালন করেন। ২০১১ সালে দেভেশ্বরকে ভারতে তৃতীয় সর্বোচ্চ নাগরিক সম্মান পদ্মভূষণে তাঁকে সম্মানিত করে তত্কালীন সরকার।\n\n\n== মৃত্যু ==\nদেভেশ্বর ১১ মে ২০১৯ সালে মারা যায় এবং যদিও মৃত্যুর তাৎক্ষণিক তার মৃত্যু  সঠিক কারণ জানতে পারে নি , তবে জানা গেছে কয়েক বছর আগে ক্যানসার ধরা পড়ে তাঁর।সেই থেকে অসুস্থ ছিলেন। মৃত্যুকালে তাঁর বয়স হয়েছিল ৭২ বছর।\n\n\n== তথ্যসূত্র ==\n\n\n== বহিঃসংযোগ ==\nযোগী দেবেশ্বর যেভাবে আইটিসি - কে বদলে দিয়েছিলেন\nওয়াই সি দেবেশ্বরকে যুক্তরাজ্য সরকার ' বিজনেস পার্সন অফ দ্য ইয়ার ' মনোনীত করেছে"}