{"pageid": 1172882, "title": "নুরুল হুদা কমিশন", "url": "https://bn.wikipedia.org/wiki?curid=1172882", "content": "নুরুল হুদা কমিশন হলো বাংলাদেশের দ্বাদশ নির্বাচন কমিশন। ২০১৭ সালের অনুসন্ধান কমিটির সুপারিশের ভিত্তিতে ৬ ফেব্রুয়ারি এই কমিশন গঠন করেন রাষ্ট্রপতি আবদুল হামিদ। প্রধান নির্বাচন কমিশনার কে এম নুরুল হুদা সহ এই কমিশনের সদস্য সংখ্যা ৫ জন। এই কমিশনের অধীনে একাদশ জাতীয় সংসদ নির্বাচন অনুষ্ঠিত হয়। ২০২২ সালের ১৪ ফেব্রুয়ারি এই কমিশনের মেয়াদ শেষ হয়।\n\n\n== প্রেক্ষাপট ==\n২০১৭ সালের ৮ ফেব্রুয়ারি একাদশ নির্বাচন কমিশন রকিবুদ্দিন কমিশনের মেয়াদ শেষ হয়। তার পূর্বে দ্বাদশ নির্বাচন কমিশন গঠনের জন্য ২০১৬ সালের ১৮ ডিসেম্বর থেকে ২০১৭ সালের ১৮ জানুয়ারি পর্যন্ত বিভিন্ন রাজনৈতিক দলের সাথে সংলাপে অংশগ্রহণ করেন রাষ্ট্রপতি আবদুল হামিদ। রাষ্ট্রপতি ২৫ জানুয়ারি নির্বাচন কমিশন গঠনে ৬ সদস্যবিশিষ্ট অনুসন্ধান কমিটি গঠন করেন। অনুসন্ধান কমিটি ৬ ফেব্রুয়ারি নির্বাচন কমিশন গঠনে ১০ জনের নাম বাছাই করে রাষ্ট্রপতিকে একটি সুপারিশ জমা দেন। ৬ ফেব্রুয়ারি বাংলাদেশের সংবিধানের ১১৮(১) অনুচ্ছেদের ক্ষমতাবলে রাষ্ট্রপতি সুপারিশ থেকে ৫ জনকে নির্বাচন কমিশনে নিয়োগ দেন। ১৫ ফেব্রুয়ারি নব নিয়োগপ্রাপ্ত কমিশন শপথ গ্রহণ করে।\n\n\n== সদস্যবৃন্দ ==\nবাংলাদেশের সংবিধান অনুযায়ী এই কমিশনের সদস্য সংখ্যা ৫ জন। কমিশনের সদস্য:\n\nকে এম নুরুল হুদা\nরফিকুল ইসলাম\nমাহবুব তালুকদার\nকবিতা খানম\nশাহাদাত হোসেন চৌধুরী\n\n\n== প্রতিক্রিয়া ==\n\n\n== কার্য বিবরণী ==\n\n\n== মূল্যায়ন ==\n\n\n== আরও দেখুন ==\nবাংলাদেশ নির্বাচন কমিশনের তালিকা\n\n\n== তথ্যসূত্র =="}