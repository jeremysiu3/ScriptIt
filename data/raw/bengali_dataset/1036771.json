{"pageid": 1036771, "title": "পাকা নাভাস", "url": "https://bn.wikipedia.org/wiki?curid=1036771", "content": "ফ্রান্সিস্কা রাকেল নাভাস গার্দেলা (১৮৮৩-১৯৭১) ছিলেন  একজন হন্ডুরান সাংবাদিক, লেখিকা এবং নারীবাদী। তিনি হন্ডুরাসে প্রথম নারীবাদী জার্নাল প্রতিষ্ঠা করেছিলেন এবং প্রথম সাফ্রেজেট সংস্থার সদস্য ছিলেন। উদারতাবাদী হওয়ার কারণে তিনি এবং তাঁর স্বামীর জীবনের বেশিরভাগ সময় নির্বাসনে কেটেছিল। ১৯৪৫ থেকে ১৯৫১ সাল পর্যন্ত গুয়াতেমালায় নির্বাসনের সময়কাল ছিল তাঁর সবচেয়ে সৃজনশীল লেখাগুলোর সময়কাল। তিনি পাকা নাভাস নামেই সমধিক খ্যাত ছিলেন।\n\n\n== জীবনী ==\nফ্রান্সিস্কা রাকেল নাভাস গার্দেলা ১৮৮৩ সালের ২৩শে মার্চ হন্ডুরাসের ওলাঞ্চোর হুতিকাল্পায় হোসে মারিয়া নাভাস এবং ফ্রান্সিস্কা  গার্দেলা দি নাভাস  দম্পতির ঘরে জন্মগ্রহণ করেছিলেন।  ১৯০০ সালে তিনি  অ্যাটর্নি, বুদ্ধিজীবী ও সাংবাদিক আদল্ফো মিরালদাকে বিয়ে করেছিলেন।  তাঁর স্বামী রাজনীতিতে জড়িত ছিলেন এবং নিজের লেখার মাধ্যমে বিরোধী উদারতাবাদীদের জোরালো সমর্থন করেতেন। ফলে তিনি ও তাঁর পরিবার সরকার কর্তৃক নির্যাতনের শিকার হয়েছিলেন।\nনাভাসের বন্ধু এবং সহচর লেখক রামন আমায়া আমাদোর তাঁকে লা সিবাতে আশ্রয় নিতে এবং কোস্টা নর্টি পত্রিকা প্রকাশের প্রস্তাব করেছিলেন।\n১৯৭১ সালের ১১ জুলাই ওয়াশিংটনের সিয়াটলে নিজের মেয়ের সাথে দেখা করতে গিয়ে তিনি মৃত্যুবরণ করেছিলেন। \n\n\n== তথ্যসূত্র =="}