{"pageid": 1514097, "title": "আইশা আহমেদ", "url": "https://bn.wikipedia.org/wiki?curid=1514097", "content": "আইশা আহমেদ একজন ভারতীয় অভিনেত্রী, তিনি অভিনেত্রী রুখসার রেহমানের কন্যা। তিনি অ্যাডাল্টিং (২০১৮) এবং মাইনাস ওয়ান (২০১৯) সহ বেশ কয়েকটি জনপ্রিয় স্ট্রিমিং সিরিজে প্রধান ভূমিকা পালন করার জন্য সর্বাধিক পরিচিত। ২০১৮ সালে থ্রিলার থ্রি স্টোরিজ দিয়ে তিনি চলচ্চিত্রেও প্রবেশ করেন।\n\n\n== কর্মজীবন ==\nআইশা তুম বিন ২ (২০১৬) ছবিতে একটি ছোট ভূমিকায় অভিনয় করেছিলেন। তিনি অর্জুন মুখার্জির থ্রি স্টোরিজ (২০১৮) ছবিতে অভিষেক করেন। একটি ইতিবাচক পর্যালোচনায়, ফিল্মফেয়ারের দেবেশ শর্মা আইশার সহ-অভিনেতা অঙ্কিত রাঠির সাথে তাঁর অভিনয়ের রসায়নের প্রশংসা করেছেন। একই বছর, তিনি জেসিকা সাদানার ধারাবাহিক \"অ্যাডাল্টিং\" -এ নিখাত রিজভি চরিত্রে অভিনয় করেন, তাঁর সহশিল্পী ছিলেন যশস্বিনী দয়ামা। তাঁর অভিনয় বেশ প্রশংসিত হয়েছিল।\n২০১৯ সালে, আইশা রোমান্টিক কমেডি মাইনাস ওয়ান -এ আয়ুশ মেহরার বিপরীতে অভিনয় করেছিলেন। ২০২৩ সালে লায়ন্সগেট প্লে-তে এই অনুষ্ঠানটির দ্বিতীয় মরশুম, নিউ চ্যাপ্টার নামে প্রকাশিত হয়েছিল। আইশা এমএক্স প্লেয়ার সিরিজ ব্যালকনি বাডিজ (২০২১; অমল পরাশরের বিপরীতে) এবং জোয়া পারভিনের স্বল্পদৈর্ঘ্য চলচ্চিত্র ক্লিন (২০২১)-এও মুখ্য ভূমিকায় অভিনয় করেছেন। ২০২২ সালে, তিনি শুভম যোগীর ছবি কাচ্চে লিম্বু তে একটি পার্শ্ব চরিত্রে অভিনয় করেছিলেন।\n২০২৪ সালে, গায়ক অক্ষত আচার্যের সাথে আইশা \"নাদানিয়াঁ\" মিউজিক ভিডিওতে অভিনয় করেছিলেন।\n\n\n== ব্যক্তিগত জীবন ==\nআইশা অভিনেত্রী রুখসার রেহমান এবং রেহমানের প্রথম স্বামী আসাদ আহমেদের মেয়ে। পরিচালক ফারুক কবির হলেন আয়েশার সৎ বাবা।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== ওয়েব সিরিজ ===\n\n\n=== সঙ্গীত ভিডিও ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আইশা আহমেদ (ইংরেজি)\nরটেন টম্যাটোসে আইশা আহমেদ (ইংরেজি)"}