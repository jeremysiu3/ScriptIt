{"pageid": 1450357, "title": "শে অ্যাডামস", "url": "https://bn.wikipedia.org/wiki?curid=1450357", "content": "শে জ্যাক এভার্টন ফ্রেড অ্যাডামস (ইংরেজি: Ché Adams; জন্ম: ১৩ জুলাই ১৯৯৬; শে অ্যাডামস নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংরেজ ক্লাব সাউদাম্পটন এবং স্কটল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, অ্যাডামস স্কটল্যান্ড অনূর্ধ্ব-২০ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় এক বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০২১ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৩১ ম্যাচে ৬টি গোল করেছেন।\n\n\n== প্রারম্ভিক জীবন ==\nশে জ্যাক এভার্টন ফ্রেড অ্যাডামস ১৯৯৬ সালের ১৩ই জুলাই তারিখে স্কটল্যান্ডের লেস্টারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nঅ্যাডামস স্কটল্যান্ড অনূর্ধ্ব-২০ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৫ সালের ৫ই সেপ্টেম্বর তারিখে তিনি চেক প্রজাতন্ত্র অনূর্ধ্ব-২০ দলের বিরুদ্ধে ম্যাচে স্কটল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ১ বছরে ২ ম্যাচে অংশগ্রহণ করেছেন।\n২০২১ সালের ২৫শে মার্চ তারিখে, ২৪ বছর, ৮ মাস ও ১২ দিন বয়সে, ডান পায়ে ফুটবল খেলায় পারদর্শী অ্যাডামস অস্ট্রিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। উক্ত ম্যাচের ৬৬তম মিনিটে মধ্যমাঠের খেলোয়াড় স্টুয়ার্ট আর্মস্ট্রংয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৯ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি অস্ট্রিয়া ২–২ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে অ্যাডামস সর্বমোট ১৩ ম্যাচে ৪টি গোল করেছেন। জাতীয় দলের হয়ে অভিষেকের ৬ দিন পর, স্কটল্যান্ডের জার্সি গায়ে প্রথম গোলটি করেছেন; ২০২১ সালের ৩১শে মার্চ তারিখে, ফ্যারো দ্বীপপুঞ্জের বিরুদ্ধে ম্যাচের ৬০তম মিনিটে কিরান টিয়ার্নির অ্যাসিস্ট হতে স্কটল্যান্ডের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nশে অ্যাডামস – ফিফা প্রতিযোগিতার রেকর্ড (ইংরেজি) \nশে অ্যাডামস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে শে অ্যাডামস  (ইংরেজি)  \nসকারবেসে শে অ্যাডামস (ইংরেজি) \nবিডিফুটবলে শে অ্যাডামস  (ইংরেজি)  \nইইউ-ফুটবলে শে অ্যাডামস (ইংরেজি) \nট্রান্সফারমার্কেটে শে অ্যাডামস (ইংরেজি) \nওয়ার্ল্ডফুটবল.নেটে শে অ্যাডামস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে শে অ্যাডামস (ইংরেজি)"}