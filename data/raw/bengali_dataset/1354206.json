{"pageid": 1354206, "title": "মাইশেলফ অ্যালেন স্বপন", "url": "https://bn.wikipedia.org/wiki?curid=1354206", "content": "মাইশেলফ অ্যালেন স্বপন হল ২০২৩ সালে মুক্তিপ্রাপ্ত একটি বাংলাদেশী অপরাধধর্মী নাটকীয় ওয়েব সিরিজ। এটি রচনা ও পরিচালনা করেছেন নির্মাতা শিহাব শাহীন, প্রযোজনা করেছেন রেদোয়ান রনি। এটি ২০২২ সালের জনপ্রিয় সিরিজ সিন্ডিকেটের একটি স্পিন-অফ সিক্যুয়েল। এখানে প্রধান চরিত্রে অভিনয় করেছেন নাসির উদ্দিন খান। অ্যালেন স্বপনের স্ত্রীর চরিত্রে অভিনয় করেছেন অভিনেত্রী রাফিয়াথ রশিদ মিথিলা।\nধারাবাহিকটি ২০২৩ সালের ২২শে এপ্রিল ঈদুল ফিতরে চরকিতে মুক্তি পায়। এটি সিজেএফবি পারফরম্যান্স পুরস্কারে শ্রেষ্ঠ ওয়েব ধারাবাহিক বিভাগে পুরস্কৃত হয়।\n\n\n== কাহিনী ==\nঅ্যালেন স্বপন চট্টগ্রাম থাকে, একজন মাদক ব্যবসায়ী ও তার এক ছেলে রয়েছে যার নাম যাদু।\nঅন্যদিকে মোঃ শামসুর রহমান ও শায়লা হলো স্বামী স্ত্রী। শামসুর পেশায় একজন ইন্সুরেন্স কোম্পানির কর্মকর্তা।\nস্বপন আর বদু ছেলেবেলার বন্ধু, যৌথ অংশীদারিত্বে অবৈধ নেশাদ্রব্য ব্যবসা করতো। কক্সবাজার থেকে পুলিশের ধাওয়া খেয়ে পাহাড়ের পরিত্যক্ত একটি বাসায় কিছুদিন আত্নগোপন করে থাকে।\nস্বপন তার বন্ধু বদুর ভাগের ৪০০ কোটি টাকা আত্মসাৎ করে শামসুর রহমানকে কৌশলে হত্যা করে শামসুর রহমানের স্ত্রী শায়লার কাছে স্বামীর ছদ্মবেশে থেকে যায় (অ্যালেন স্বপন ও শামসুর রহমানের চেহারা দেখতে হুবহু এক)।\nএকপর্যায়ে শায়লার ভাই ইকবাল ও বদুসহ তার দলবল নিয়ে ভাগের টাকা আদায়ের জন্য ছদ্মবেশে থাকা স্বপনকে কিডন্যাপ করে, এই স্বীকারোক্তি নেয়ার জন্য যে সে অ্যালেন স্বপন। অমানুষিক নির্যাতন করা হয় স্বপনকে কিন্তু সে নিজেকে শামসুর রহমান নামেই পরিচয় দেয়। স্বপন জানতো সে যদি স্বীকার করে নেয় তাহলে ৪০০ শত কোটি টাকা উদ্ধার করে তাকে হত্যা করে ফেলা হবে এবং তার চোখের সামনে নিজ ছেলে জাদুকে হত্যা করতে দেখেও নিরব থাকে স্বপন।\n\n\n== অভিনয়শিল্পী ==\nনাসির উদ্দিন খান - সিদ্দিকুর রহমান স্বপন ওরফে অ্যালেন স্বপন ও মোঃ শামসুর রহমান তপন\nরাফিয়াথ রশিদ মিথিলা - শায়লা, শামসুর রহমান তপনের স্ত্রী\nসুমন আনোয়ার - তানজিল\nরফিউল কাদের রুবেল - বদু, অ্যালেন স্বপনের বন্ধু\nআবদুল্লাহ আল সেন্টু - জাদু\nমিশকাত মাহমুদ - রোজি\nআইমন শিমলা - অ্যালেন স্বপনের স্ত্রী\nকাজী আনিসুল হক বরুণ - মাদকদ্রব্য নিয়ন্ত্রণ কর্মকর্তা\nফরহাদ লিমন - ইকবাল\nজাহিদ ইসলাম - মোস্তাক\nশতাব্দী ওয়াদুদ - সোহেল (বিশেষ চরিত্রে)\nশাহীন মৃধা - ওসি আসলাম\nশেখ মাহবুবুর রহমান - ব্যাংকের ম্যানেজার\nবাশার বাপ্পি - মোসাদ্দেক\nইহতিশাম টিংকু - ময়না তদন্তকারী ডাক্তার\nসাজু মাহাদী - বাড়িওয়ালা\nখলিলুর রহমান কাদরী - শওকত ওসমান\nঅর্ণব ত্রিপুরা\nবাইজিদ হাসান\n\n\n== নির্মাণ ==\n২০২৩ সালের জানুয়ারি মাসে শিহাব শাহীন কক্সবাজারসহ পাশ্ববর্তী এলাকায় এই সিরিজের শুটিং শুরু করেন।\n\n\n== গান ==\n\n\n== মুক্তি ==\n১৫ এপ্রিল ২০২৩ এ ইউটিউবে এই সিরিজের ট্রেইলার প্রকাশিত হয়। ২১ এপ্রিল ২০২৩ তারিখে ঈদ উল ফিতরে অনলাইন স্ট্রিমিং প্ল্যাটফর্ম চরকিতে এটি মুক্তি পায়।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মাইশেলফ অ্যালেন স্বপন   (ইংরেজি)\nচরকিতে মাইশেলফ অ্যালেন স্বপন\nবাংলা মুভি ডেটাবেজে মাইশেলফ অ্যালেন স্বপন"}