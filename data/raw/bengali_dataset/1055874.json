{"pageid": 1055874, "title": "খুলনা হার্ড বোর্ড মিলস লিমিটেড", "url": "https://bn.wikipedia.org/wiki?curid=1055874", "content": "খুলনা হার্ড বোর্ড মিলস লিমিটেড বাংলাদেশ সরকারের মালিকানাধীন খুলনা ভিত্তিক একটি সংস্থা যা হার্ড বোর্ড উৎপাদন করে। কারখানাটি খুলনা নিউজপ্রিন্ট মিলস লিমিটেডের পাশাপাশি অবস্থিত।\n\n\n== ইতিহাস ==\nখুলনা হার্ড বোর্ড মিলস লিমিটেড ১৯৬৫ সালে খুলনায় প্রতিষ্ঠিত হয়েছিল। এটি কানাডিয়ান সরকারের মালিকানাধীন সংস্থা কানাডিয়ান বাণিজ্যিক কর্পোরেশন দ্বারা নির্মিত হয়েছিল। সংস্থাটি ১৯৬৬ সাল থেকে সুন্দরবন ম্যানগ্রোভ বনের সুন্দরী কাঠ ব্যবহার করে হার্ডবোর্ড উৎপাদন শুরু করে। এটি ভৈরব নদীর তীরে প্রায় ১০ একর জায়গার উপর নির্মিত হয়েছিল। কারখানাটি পূর্ণ ক্ষমতা ব্যবহার করে একহাজার টন দিয়ে ২৫ টন বোর্ড উৎপাদন করতে সক্ষম ছিল।\n১৯৯১ সালে বন বিভাগ সুন্দরবন থেকে সুন্দরী কাঠের সরবরাহ বন্ধ করে দেয়। খুলনা হার্ড বোর্ড মিলস লিমিটেড এর মাতৃ সংস্থা বাংলাদেশ কেমিক্যাল ইন্ডাস্ট্রিজ কর্পোরেশন অন্যান বিভিন্ন কাঁচামাল ব্যবহারে স্থানান্তরিত হয়। এর ফলে কাঁচামালের ব্যয় বৃদ্ধি পায় এবং মুনাফা হ্রাস পায়। কারখানাটি ২০০২ সালে বন্ধ হয়ে যায়।\nকারখানাটি ১৪ আগস্ট ২০০৫ এ পুনরায় চালু করা হয়েছিল। ২০০৮ সালে, উৎপাদন খরচ হ্রাস করতে কারখানাটি চিনির বস্তা এবং আখের অব্যবহৃত অংশের মতো অ-কাঠীয় কাঁচামাল ব্যবহার শুরু করে বোর্ড তৈরি শুরু করে।\n২০১০ সালে আবার কারখানাটি বন্ধ হয়ে যায় এবং শীঘ্রই আবার চালু হয়, তবে অর্থায়ন সংকটে পরে ২১ শে এপ্রিল ২০১১ এ আবার বন্ধ হয়ে যায়। ব্যবস্থাপনা পরিচালক, অন্যান্য কর্মকর্তা এবং শ্রমিকরা ২২ আগস্ট ২০১১ তারিখে কারখানাটি বন্ধের প্রতিবাদে অবরোধ কর্মসূচি পালন করেছিলেন।\nনভেম্বর ২০১২ সালে বাংলাদেশ সরকার মিলগুলোতে ৮ মাসের উন্নতিকরণের কাজ শুরু করে। এটি ১৫ আগস্ট ২০১৩ সালে পুনরায় খোলা হয়েছিল তবে কয়েক মাসের মধ্যে আবার বন্ধ হয়ে যায়।\n\n\n== তথ্যসূত্র =="}