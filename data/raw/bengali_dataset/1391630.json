{"pageid": 1391630, "title": "আউট অব আফ্রিকা (চলচ্চিত্র)", "url": "https://bn.wikipedia.org/wiki?curid=1391630", "content": "আউট অব আফ্রিকা সিডনি পোলাক পরিচালিত ও প্রযোজিত ১৯৮৫ সালের মার্কিন মহাকাব্যিক প্রণয়ধর্মী নাট্য চলচ্চিত্র। এটি আইজাক দিনেসনের ১৯৩৭ সালের আত্মজীবনীমূলক বই আউট অব আফ্রিকা এবং তার ১৯৬০ সালের বই শ্যাডো অন দ্য গ্রাস ও অন্যান্য উৎস অবলম্বনে নির্মিত। লেখক কার্ট লুটকে বইটিকে চিত্রনাট্যের উপযোগী করেন এবং ১৯৮৪ সালে চিত্রগ্রহণ করা হয়। এতে মেরিল স্ট্রিপ কারেন ব্লিক্সেন চরিত্রে ও রবার্ট রেডফোর্ড ডেনিস ফিঞ্চ হ্যাটনের চরিত্রে এবং ক্লাউস মারিয়া ব্রানডাউয়া ব্যারন ব্রর ব্লিক্সেন চরিত্রে অভিনয় করেন।\nচলচ্চিত্রটি ১৯৮৫ সালের ১৮ই ডিসেম্বর মুক্তি পায় এবং সমালোচকদের নিকট থেকে ইতিবাচক পর্যালোচনা লাভ করে। এটি ব্যবসায়িকভাবেও সফল হয়। ৫৮তম একাডেমি পুরস্কারে এটি শ্রেষ্ঠ চলচ্চিত্র ও শ্রেষ্ঠ পরিচালনা (পোলাক)-সহ সাতটি বিভাগে পুরস্কার লাভ করে। এটি ৪৩তম গোল্ডেন গ্লোব পুরস্কারে ছয়টি মনোনয়ন থেকে শ্রেষ্ঠ নাট্যধর্মী চলচ্চিত্র-সহ তিনটি বিভাগে পুরস্কার লাভ করে।\n\n\n== অভিনয়শিল্পীদল ==\nরবার্ট রেডফোর্ড - ডেনিস ফিঞ্চ হ্যাটন\nমেরিল স্ট্রিপ - ব্যারোনেস কারেন ভন ব্লিক্সেন (দিনেসন)\nক্লাউস মারিয়া ব্রানডাউয়া - ব্যারন ব্রর ভন ব্লিক্সেস ও ব্যারন হান্স ভন ব্লিক্সেন\nমাইকেল কিচেন - বার্কলি কোল\nশেন রিমার - বেকনাপ\nম্যালিক বাউয়েন্স - ফারাহ অ্যাডেন\nজোসেফ থিয়াকা - কামান্তে\nস্টিফেন কিনিয়ানিউই - চিফ কিনানিউই\nমাইকেল গফ - হিউ চলমন্ডেলি, লর্ড দেলামেয়ার\nসুজানা হ্যামিল্টন - ফেলিসিটি স্পারওয়ে\nরেচেল কেমসন - সারা, লেডি বেলফিল্ড\nগ্রাহাম ক্রোডেন - হেনরি, লর্ড বেলফিল্ড\nলেসলি ফিলিপস - স্যার জোসেফ আলয়সিয়াস বায়ার্ন\nঅ্যানাবেল মল - লেডি বায়ার্ন\nডোনাল ম্যাক্যান - নাইরোবির ডাক্তার\nবেনি ইয়াং - মন্ত্রী\nইমান - মাইয়াম্মো\nজব সেডা - কানুথিয়া\n\n\n== নির্মাণ ==\nক্লাউস মারিয়া ব্রানডাউয়া ব্রর ব্লিক্সেন চরিত্রের জন্য পরিচালক সিডনি পোলাকের একমাত্র পছন্দ ছিলেন। তার সূচি ফাঁকা না থাকার ফলে তিনি এই চলচ্চিত্রে যদি অভিনয় করতে না পারেন তার স্থলাভিষিক্ত করে কাউকে নিতে সমস্যা হতে পারে জেনেও তাকেই তিনি বাছাই করেন। রবার্ট রেডফোর্ড ফিঞ্চ হ্যাটন চরিত্রে অভিনয় করেন, পোলাক মনে করেন রেডফোর্ডের মধ্যে চিত্তাকর্ষণের গুণ আছে তার কোন ব্রিটিশ অভিনেতার মধ্যে নেই। মেরিল স্ট্রিপ পরিচালকের সামনে লো-কাট ব্লাউজ ও পুশ-আপ ব্রা পড়ে অডিশন দিয়ে এই চরিত্রের জন্য নির্বাচিত হন। পোলাক শুরুতে মনে করেছিলেন তার মধ্যে এই চরিত্রে অভিনয়ের জন্য যথেষ্ট যৌন আবেদন নেই। মেরিল স্ট্রিপ নির্বাচিত হওয়ার পূর্বে অড্রি হেপবার্নকে কারেন ব্লিক্সেন চরিত্রে অভিনয়ের জন্য প্রস্তাব দেওয়া হয়েছিল।\n\n\n== বক্স অফিস ==\nমার্কিন যুক্তরাষ্ট্র ও কানাডায় ৮৭ মিলিয়ন মার্কিন ডলার আয়কারী আউট অব আফ্রিকা চলচ্চিত্রটি ১৯৮৫ সালের পঞ্চম সর্বোচ্চ আয়কারী চলচ্চিত্র। এছাড়া এটি জার্মানিতে ২৩ মিলিয়ন মার্কিন ডলার আয় করে সে বছরে জার্মানির দ্বিতীয় সর্বোচ্চ আয়কারী চলচ্চিত্র। এটি বিশ্বব্যাপী ২২৭.৫ মিলিয়ন মার্কিন ডলার আয় করে।\n\n\n== তথ্যসূত্র ==\n\n\n== বহিঃসংযোগ ==\nঅলমুভিতে আউট অব আফ্রিকা (ইংরেজি)\nইন্টারনেট মুভি ডেটাবেজে আউট অব আফ্রিকা  (ইংরেজি)\nটিসিএম চলচ্চিত্র ডেটাবেজে আউট অব আফ্রিকা\nবক্স অফিস মোজোতে আউট অব আফ্রিকা (ইংরেজি)\nরটেন টম্যাটোসে আউট অব আফ্রিকা (ইংরেজি)\nটেমপ্লেট:কারেন ব্লিক্সেন\nটেমপ্লেট:সিডনি পোলাক"}