{"pageid": 1381827, "title": "ইন্দোনেশিয়ায় ইসলাম", "url": "https://bn.wikipedia.org/wiki?curid=1381827", "content": "ইন্দোনেশিয়ায় ইসলাম প্রধান এবং রাষ্ট্রীয় ধর্ম। ২০১৮ সালের সমীক্ষায় ইন্দোনেশিয়ার জনসংখ্যার ৮৬.৭% নিজেদের মুসলিম বলে পরিচয় দেয়। প্রায় ২৩১ মিলিয়ন মুসলিম জনসংখ্যা নিয়ে ইন্দোনেশিয়া হলো সবচেয়ে জনবহুল মুসলিম সংখ্যাগরিষ্ঠ দেশ। ধর্মীয় সম্প্রদায়ের পরিপ্রেক্ষিতে সর্বাধিক সংখ্যাগরিষ্ঠ সুন্নি মুসলমান। ২০১১ সালে পিউ রিসার্চ সেন্টার সুন্নিদের মুসলমান জনসংখ্যার ৯৯% হিসাবে অনুমান করে। বাকি ১% শিয়া, যারা জাকার্তার আশেপাশে কেন্দ্রীভূত এবং তাদের পাশাপাশি প্রায় ৪০০,০০০ আহমদীও রয়েছে।\nজনসংখ্যার পরিসংখ্যানের ওপর ভিত্তিকরে প্রায় ৯৯% ইন্দোনেশীয় মুসলিম প্রধানত শাফি মাজহাব অনুসরণ করে। যদিও জিজ্ঞাসাবাদে ৫৬% কোনো নির্দিষ্ট মাজহাব মেনে চলে না বলে জানায়। ইন্দোনেশিয়ায় মুসলিমদের মধ্যে চিন্তার প্রবণতাগুলিকে বিস্তৃতভাবে দুইটি অভিমুখে শ্রেণীবদ্ধ করা যায়: \"আধুনিকতাবাদ\", যা আধুনিক শিক্ষা গ্রহণ করার সময় গোঁড়া ধর্মতত্ত্বকে ঘনিষ্ঠভাবে মেনে চলে; ও 'ঐতিহ্যবাদ' যা স্থানীয় ধর্মীয় নেতা ও ইসলামি ধর্মীয় শিক্ষকগণের ব্যাখ্যা অনুসরণ করে। এছাড়াও কেবাতিনান নামে পরিচিত ইসলামের একটি সমন্বিত রূপের ঐতিহাসিকভাবে গুরুত্বপূর্ণ উপস্থিতিও রয়েছে।\nইন্দোনেশিয়ায় ইসলাম আরব মুসলমান ব্যবসায়ীদের ব্যবসায়িক কার্যক্রম, স্থানীয় শাসকদের ইসলাম গ্রহণ ও ১৩ শতক থেকে সুফিবাদের প্রভাবের মাধ্যমে ধীরে ধীরে ছড়িয়ে পড়েছে বলে মনে করা হয়। ঔপনিবেশিক যুগের শেষের দিকে ঔপনিবেশিকতার বিরুদ্ধে এটি একটি সমাবেশের ব্যানার হিসেবে গৃহীত হয়েছিল।\n\n\n== তথ্যসূত্র =="}