{"pageid": 1504358, "title": "মিগেল দে সের্ভান্তেস পুরস্কার", "url": "https://bn.wikipedia.org/wiki?curid=1504358", "content": "মিগেল দে সের্ভান্তেস পুরস্কার (স্পেনীয়: Premio de Literatura en Lengua Castellana Miguel de Cervantes) স্পেনীয় ভাষায় অসামান্য অবদান রেখেছেন এমন একজন লেখকের আজীবন কৃতিত্বকে সম্মান জানাতে প্রদানকৃত একটি বার্ষিক পুরস্কার।\n\n\n== ইতিহাস ==\nপুরস্কারটি ১৯৭৫ সালে স্পেনের সংস্কৃতি মন্ত্রণালয় কর্তৃক প্রতিষ্ঠিত হয়েছিল এবং পরের বছর প্রথম পুরস্কার দেওয়া হয়েছিল। দ্য এনসাইক্লোপিডিয়া ব্রিটানিকা এটিকে \"স্পেনীয় ভাষার সাহিত্যের জন্য দেওয়া সবচেয়ে মর্যাদাপূর্ণ এবং দামী পুরস্কার\" বলে অভিহিত করেছে। বিজয়ী ১২৫,০০০ ইউরোর একটি আর্থিক পুরস্কার পায়, যা এটিকে বিশ্বের সবচেয়ে ধনী সাহিত্য পুরস্কারগুলির মধ্যে একটি করে তোলে। পুরস্কারটি যে কোনো স্পেনীয়-ভাষী দেশের লেখক পেতে পারেন এবং প্রাপকের সামগ্রিক কাজের স্বীকৃতি দেয়।  সের্ভান্তেস পুরস্কারের ইতিহাসে প্রদত্ত সাতচল্লিশটি পুরস্কারের মধ্যে মাত্র ছয়টি নারীকে দেওয়া হয়েছে। ১৯৮৮ সালে, স্প্যানিশ লেখিকা মারিয়া জামব্রানো (১৯০৪-১৯৯১) প্রথম মহিলা লেখক হিসেবে সম্মানিত হন। ডন কিহোতের লেখক মিগেল দে সের্ভান্তেসের নামে এই পুরস্কারের নামকরণ করা হয়েছে।  আসোসিয়াসিওন দে আকাদেমিয়াস দে লা লেঙ্গুয়া এস্পানিওলা (যেমন, রেয়াল আকাদেমিয়া এস্পানিওলা) দ্বারা প্রার্থীদের মনোনিত করা হয়।\n\n\n== বিজয়ী ==\nবিজয়ীদের তালিকা আনুষ্ঠানিক প্রেমিও ‘মিগেল সের্ভান্তেস’ ওয়েবসাইটে পাওয়া যায়।\n\n\n== তথ্যসূত্র =="}