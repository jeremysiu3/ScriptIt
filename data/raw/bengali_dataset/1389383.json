{"pageid": 1389383, "title": "ওপেন অ্যাস্ট্রোনমি", "url": "https://bn.wikipedia.org/wiki?curid=1389383", "content": "ওপেন অ্যাস্ট্রোনমি (পূর্বনাম বাল্টিক অ্যাস্ট্রোনমি ) হলো একটি পীয়ার-পর্যালোচিত সম্পূর্ণ উন্মুক্ত অ্যাক্সেস বৈজ্ঞানিক জার্নাল, যা বর্তমানে জার্মান প্রকাশনা সংস্থা ডি গ্রুটার ওপেনের মাধ্যমে প্রকাশিত হয়। জার্নালটি ১৯৯২ সালে ইনস্টিটিউট অফ থিওরিটিক্যাল ফিজিক্স অ্যান্ড অ্যাস্ট্রোনমি ( ভিলনিয়াস ইউনিভার্সিটি, লিথুয়ানিয়া ) দ্বারা বাল্টিক অ্যাস্ট্রোনমি হিসাবে প্রতিষ্ঠিত হয়েছিল, ২০১৭ সালে উন্মুক্ত প্রবেশাধিকারের পর এটি বর্তমান শিরোনাম লাভ করে। জার্নালটি জ্যোতির্বিজ্ঞান এবং জ্যোতির্পদার্থবিদ্যার সমস্ত দিক নিয়ে গবেষণা, পর্যালোচনা এবং সংবাদ প্রকাশ করে। বর্তমানে এর প্রধান সম্পাদক হলেন প্রফেসর বিয়াত্রিজ বারবুই (IAG, ইউনিভার্সিটি অফ সাও পাওলো )।\n\n\n== ইতিহাস ==\nওপেন অ্যাস্ট্রোনমি পূর্বে প্রকাশিতবাল্টিক অ্যাস্ট্রোনমির উন্মুক্ত প্রবেশাধিকারবিশিষ্ট প্রকাশনা ধারাবাহিকতা। এটি বাল্টিক রাজ্যের জ্যোতির্বিদ্যা প্রতিষ্ঠানগুলির জন্য ভিলনিয়াসের তাত্ত্বিক পদার্থবিদ্যা এবং জ্যোতির্বিদ্যা ইনস্টিটিউটগুলোর মাধ্যমে প্রকাশিত হয়েছিল।\n১৯৮০-এর দশকের শেষদিকে তৎকালীন সোভিয়েত ইউনিয়নে রাজনৈতিক মুক্তির ফলে আন্তর্জাতিক যোগাযোগ বৃদ্ধি পায়। বৃহত্তর আন্তর্জাতিক দৃষ্টিগোচরের উদ্দেশ্যে, ইংরেজিতে একটি আধুনিক জার্নাল প্রকাশনা আকাঙ্ক্ষিত ছিল। উদ্দেশ্য ছিল তারতু, রিগা এবং ভিলনিয়াসের মানমন্দির থেকে বেশ কিছু স্বল্পপাঠ্য প্রকাশনা সিরিজকে প্রতিস্থাপন করতে পারবে। মানমন্দিরগুলো থেকে প্রত্যেকটি, সোভিয়েত শাসনামলে, প্রধানত রাশিয়ান ভাষায় প্রকাশিত হয়েছিল। বাল্টিক জ্যোতির্বিদ্যা ইনস্টিটিউটগুলোর মধ্যে আলোচনার পর, বাল্টিক জ্যোতির্বিদ্যা চালু হওয়ার পরে রাশান ভাষার প্রকাশনাগুলো বন্ধ করতে সম্মত হয়েছিল।\n\n\n== তথ্যসূত্র =="}