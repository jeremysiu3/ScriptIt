{"pageid": 1520713, "title": "শাবানা শাজাহান আরিয়ান", "url": "https://bn.wikipedia.org/wiki?curid=1520713", "content": "শাবানা শাজাহান আরিয়ান ( জন্ম নাম শাজাহান ; জন্ম: ২৯ আগস্ট ১৯৯৭) একজন ভারতীয় অভিনেত্রী যিনি তামিল এবং মালায়ালাম টেলিভিশন জগতে কাজ করেন।  জি তামিলের সেম্বারুথি (২০১৭-২২) ধারাবাহিকে পার্বতী এবং সান টিভির মিস্টার মানাইভি (২০২৩-২০২৪) ধারাবাহিকে অঞ্জলির ভূমিকায় অভিনয় করে তিনি প্রসিদ্ধ হন। \n\n\n== প্রাথমিক জীবন এবং কর্মজীবন ==\nশাবানার জন্ম ১৯৯৭ সালের ২৯ আগস্ট মহারাষ্ট্রের মুম্বাইয়ে একটি মুসলিম পরিবারে। \nমালায়ালাম টেলিভিশনের বিজয়াদশমী (২০১৬) ধারাবাহিকের একটি চরিত্রে অভিনয়ের মাধ্যমে শাবানার টেলিভিশন জগতে অভিষেক হয়।   জি তামিলের সেম্বারুথি (২০১৭-২২) ধারাবাহিকে অভিনয়ের মাধ্যমে তার প্রথম সাফল্য আসে। ধারাবাহিকে তিনি পার্বতীর চরিত্রে অভিনয় করেছিলেন। দর্শকমহ্লে অনুষ্ঠানটি বেশ জনপ্রিয় এবং সফল হয়।  ২০২৩ সালের মার্চ মাসে, শাবানা সান টিভির ধারাবাহিক মিস্টার মানাইভিতে অঞ্জলির চরিত্রে অভিনয় করতে শুরু করেন। পরে ব্যক্তিগত প্রতিশ্রুতির কারণে তিনি চরিত্র থেকে সরে আসেন। \n\n\n== ব্যক্তিগত জীবন ==\n২০২১ সালের নভেম্বরে, শাবানা চেন্নাইবাসী মডেল এবং অভিনেতা আরিয়ানকে বিয়ে করেন।  আরিয়ান, যার জন্ম নাম ভেলু লক্ষ্মণন, তিনি তামিল টেলিভিশনের অভিনেতা এবং বাকিয়ালক্ষ্মী (২০২০-২২) এবং মীনাক্ষী পোনুঙ্গা (২০২২-২৪) ইত্যাদি ধারাবাহিকে তার ভূমিকার জন্য সুপরিচিত। \nশাবানা তার স্বামীর নামটি তার নামের সাথে যুক্ত করেছিলেন এবং এখন তিনি শাবানা শাজাহান আরিয়ান নামে পরিচিত।  তাদের বিয়ের খবর স্থানীয় গণমাধ্যমে প্রকাশিত হয়। \n\n\n== টেলিভিশন ==\n\n\n== তথ্যসূত্র =="}