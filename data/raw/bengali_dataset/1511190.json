{"pageid": 1511190, "title": "লিন কলিন্স", "url": "https://bn.wikipedia.org/wiki?curid=1511190", "content": "ভায়োলা লিন কলিন্স (জন্ম ১৬ মে ১৯৭৭) একজন মার্কিন অভিনেত্রী। তিনি ট্রু ব্লাড (২০০৮), ম্যানহান্ট: ইউনাবম্বার (২০১৭) এবং দ্য ওয়াকিং ডেড (২০২১–২০২২) টেলিভিশন ধারাবাহিক এবং এক্স-মেন অরিজিনস: উলভারিন (২০০৯) ও জন কার্টার (২০১২) চলচ্চিত্রে অভিনয়ের জন্য পরিচিত।\n\n\n== যৌবন ও শিক্ষা ==\nভায়োলা লিন কলিন্স ১৯৭৭ সালের ১৬ই মে টেক্সাসের কলেজ স্টেশনে জন্মগ্রহণ করেন। তার মতে তিনি ইংরেজ, স্কটিশ, আইরিশ ও চেরোকি বংশোদ্ভূত। কলিন্স টেক্সাসের হিউস্টনে বেড়ে ওঠেন এবং ৪ থেকে ১০ বছর বয়স পর্যন্ত সিঙ্গাপুরে বসবাস করেন। তিনি জাপানেও কয়েকটি গ্রীষ্মকাল কাটিয়েছিলেন। শৈশবে বড়দিন উপলক্ষে আয়োজিত সুন্দরী প্রতিযোগীয় মিসেস ক্লজের ভূমিকায় অভিনয় করার সময় তিনি অভিনয়ের প্রতি নিজের ভালোবাসা আবিষ্কার করেন।\nতিনি সিঙ্গাপুর আমেরিকান স্কুল এবং টেক্সাসের ক্লেইন হাই স্কুলে পড়াশোনা করেছেন। ১৭ বছর বয়সে তিনি নিউ ইয়র্ক সিটিতে চলে যান এবং জুলিয়ার্ড স্কুলের নাট্যকলা বিভাগে (গ্রুপ ২৮: ১৯৯৫–১৯৯৯) ভর্তি হন। সেখান থেকে ১৯৯৯ সালে বিএফএ (ব্যাচেলর অফ ফাইন আর্টস) ডিগ্রি নিয়ে স্নাতক হন।\n\n\n== তথ্যসূত্র =="}