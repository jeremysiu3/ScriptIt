{"pageid": 1486679, "title": "খন্দকার মোহাম্মদ আশরাফুল মুনিম", "url": "https://bn.wikipedia.org/wiki?curid=1486679", "content": "খন্দকার মোহাম্মদ আশরাফুল মুনিম একজন বাংলাদেশী অর্থনীতিবিদ। তিনি জাহাঙ্গীরনগর বিশ্ববিদ্যালয়ের অর্থনীতি বিভাগের অধ্যাপক এবং নেত্রকোণায় অবস্থিত নেত্রকোনা বিশ্ববিদ্যালয়ের তৃতীয় উপাচার্য।\n\n\n== শিক্ষাজীবন ==\nআশরাফুল মুনিম জাহাঙ্গীরনগর বিশ্ববিদ্যালয়ের অর্থনীতি বিভাগ থেকে ১৯৯৪ সালে স্নাতক (সম্মান) এবং ১৯৯৬ সালে স্নাতকোত্তর ডিগ্রি লাভ করেন। ২০০২ সালে তিনি কানাডার ওয়াটারলু বিশ্ববিদ্যালয় থেকে অর্থনীতিতে মাস্টার অব আর্টস (এমএ) ডিগ্রি সম্পন্ন করেন। পরবর্তীকালে, ২০১৩ সালে তিনি যুক্তরাজ্যের লিডস বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nখন্দকার মোহাম্মদ আশরাফুল মুনিম ১৯৯৬ সালে শাহজালাল বিজ্ঞান ও প্রযুক্তি বিশ্ববিদ্যালয়ের অর্থনীতি বিভাগে প্রভাষক হিসেবে শিক্ষকতা জীবন শুরু করেন। ১৯৯৮ সালে তিনি জাহাঙ্গীরনগর বিশ্ববিদ্যালয়ের অর্থনীতি বিভাগে প্রভাষক পদে নিযুক্ত হন। ২০০৩ সালে তিনি একই বিভাগে সহকারী অধ্যাপক, ২০০৬ সালে সহযোগী অধ্যাপক এবং ২০১৫ সালে অধ্যাপক পদে উন্নীত হন। তিনি ২০২৪ সালের ২১ অক্টোবর নেত্রকোণায় অবস্থিত নেত্রকোনা  বিশ্ববিদ্যালয়ের তৃতীয় উপাচার্য হিসেবে নিয়োগ লাভ করেন এবং ২৩ অক্টোবর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}