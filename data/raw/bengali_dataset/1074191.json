{"pageid": 1074191, "title": "স্ট্রেপ্টোমাইসিন", "url": "https://bn.wikipedia.org/wiki?curid=1074191", "content": "স্ট্রেপ্টোমাইসিন হলো একটি  এন্টিবায়োটিক ওষুধ যা বিভিন্ন ধরনের ব্যাকটেরিয়ার সংক্রমণের  চিকিৎসায় ব্যবহৃত হয়।যক্ষ্মা, মাইকোব্যাকটেরিয়াম এভিয়াম,এন্ডোকার্ডাইটিস,ব্রুসেলোসিস,বারখোলদেরিয়ার সংক্রমণ,প্লেগ, তুলারেমিয়া এবং ইঁদুরের কামড়ে জ্বরের চিকিৎসায় স্ট্রেপ্টোমাইসিন ব্যবহৃত হয়। সক্রিয় যক্ষ্মার চিকিৎসার জন্য প্রায়শই আইসোনায়াজাইড, রিফাম্পিসিন এবং পাইরাজিনামাইডের সাথে  এন্টিবায়োটিকটি দেওয়া হয়। এটি শিরা বা পেশীতে ইনজেকশনের মাধ্যমে দেওয়া যেতে পারে।\nস্ট্রেপ্টোমাইসিনের  সাধারণ পার্শ্ব-প্রতিক্রিয়ার মধ্যে রয়েছে বমি, মুখের অসাড়তা, জ্বর এবং ফুসকুড়ি। গর্ভাবস্থায় ব্যবহারের ফলে উন্নয়নশীল শিশু স্থায়ী বধির হতে পারে। তবে বুকের দুধ খাওয়ানোর সময় এন্টিবায়োটিকটির ব্যবহার নিরাপদ বলে মনে হয়। মায়াস্থেনিয়া গ্র্যাভিস বা অন্যান্য নিউরোমাসকুলার রোগে আক্রান্ত ব্যক্তিদের জন্য এটি সুপারিশ করা হয় না। স্ট্রেপ্টোমাইসিন একটি অ্যামিনোগ্লাইকোসাইড। এটি 30S রাইবোসোমাল সাব ইউনিট প্রোটিন তৈরির ক্ষমতাকে ব্লক করে দেয়। যার ফলে ব্যাকটেরিয়ার মৃত্যু ঘটে।\nস্ট্রেপ্টোমাইসিস গ্রিসিয়াস থেকে অ্যালবার্ট শ্যাৎজ ১৯৪৩ সালে সর্বপ্রথম স্ট্রেপ্টোমাইসিনকে আলাদা করেছিলেন। এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে। বিশ্ব স্বাস্থ্য সংস্থা এটিকে মানবদেহের জন্য সংকট মুহুর্তের গুরুত্বপূর্ণ ওষুধ হিসাবে শ্রেণীবদ্ধ করেছে।\n\n\n== ব্যবহারসমূহ ==\n\n\n=== চিকিৎসা ===\n\n\n== পার্শ্ব প্রতিক্রিয়া ==\nঅন্যান্য অ্যামিনোগ্লাইকোসাইডের পার্শ্ব প্রতিক্রিয়ার মতো স্ট্রেপ্টোমাইসিনের ক্ষেত্রে সবচেয়ে প্রচলিত হলো বৃক্কের বিষাক্ততা এবং কানের বিষাক্ততা। এছাড়া ক্ষণস্থায়ী বা স্থায়ী বধিরতা হতে পারে। অষ্টম ক্র্যানিয়াল স্নায়ু (ভেস্টিবুলার স্নায়ু) এর ভেস্টিবুলার অংশ প্রভাবিত হতে পারে। যার ফলে টিনিটাস, ভার্টিগো, অ্যাটাক্সিয়া, বৃক্ক বিষাক্ততা এবং বৃক্কের সম্ভাব্য ত্রুটি নির্ণয়ে হস্তক্ষেপ করতে পারে।\nসাধারণ পার্শ্ব প্রতিক্রিয়াগুলির মধ্যে রয়েছে ভার্টিগো, বমি, মুখের অসাড়তা, জ্বর এবং ফুসকুড়ি। জ্বর এবং ফুসকুড়ি ক্রমাগত ব্যবহারের ফলে হতে পারে। [উদ্ধৃতি প্রয়োজন]\nসাধারণত গর্ভাবস্থায় স্ট্রেপ্টোমাইসিনের ব্যবহার সুপারিশ করা হয় না। গর্ভাবস্থায় যে সব শিশুর মায়েরা স্ট্রেপ্টোমাইসিন গ্রহণ করেন, তাদের মধ্যে জন্মগত বধিরতার খবর পাওয়া গেছে। তবে স্তন্যপান করানোর সময় এটির ব্যবহার ঠিক আছে বলে মনে হয়।\nএটি মায়াথেনিয়া গ্রাভিস যুক্ত ব্যক্তিদের মধ্যে সুপারিশ করা হয় না।\n\n\n== কর্ম প্রক্রিয়া ==\n\n\n== ইতিহাস ==\n\n\n== আরও দেখুন ==\nফিলিপ ডি'আর্সি হার্ট - ব্রিটিশ চিকিৎসা গবেষক এবং বিশ শতকের গোড়ার দিকে যক্ষ্মা চিকিৎসায় পথিকৃৎ।\n\n\n== তথ্যসূত্র ==\n\n\n== আরও পড়ুন ==\n\n\"নোটবুক, একটি অ্যান্টিবায়োটিক এর প্রতিযোগিতামূলক আবিষ্কারের উপর আলো ফেলে,\" দ্য নিউইয়র্ক টাইমস, 12 জুন, 2012, পিটার প্রিঙ্গলের লেখা\nKingston, William (২০০৪)। \"Streptomycin, Schatz v. Waksman, and the Balance of Credit for Discovery\": 441–462। ডিওআই:10.1093/jhmas/jrh091। পিএমআইডি 15270337। \nMistiaen, Veronique (নভেম্বর ২, ২০০২)। \"Time, and the great healer\"। The Guardian।  । স্ট্রেপটোমাইসিন আবিষ্কারের পেছনের ইতিহাস।\nকীটনাশক হিসাবে স্ট্রেপটোমাইসিন ব্যবহার EPA RED ফ্যাক্ট শীট।\n\n\n== বহিঃসংযোগ ==\n\"Streptomycin\"। Drug Information Portal। U.S. National Library of Medicine।"}