{"pageid": 1496893, "title": "বিজয় একাত্তর", "url": "https://bn.wikipedia.org/wiki?curid=1496893", "content": "বিজয় একাত্তর বাংলাদেশের স্বাধীনতা যুদ্ধের স্মারক ভাস্কর্য। টাঙ্গাইলের কালিহাতি উপজেলার বাঘুটিয়ায় টাঙ্গাইল টেক্সটাইল ইঞ্জিনিয়ারিং কলেজ প্রাঙ্গণে অবস্থিত, ভাস্কর্যটি কলেজের প্রবেশদ্বারের কাছে ছয় দফা চত্বরের বিপরীতে স্থাপিত।  সৈয়দ সাইফুল কবীর রঞ্জুর নকশায় নির্মিত স্থাপনাটি ২০১৪ সালে আনুষ্ঠানিক উন্মোচন করা হয়।\n\n\n== বর্ণনা ==\nবিজয় একাত্তরের কেন্দ্রীয় চূড়ায় একজন মুক্তিযোদ্ধার অবয়ব আছে। অবয়বে মুক্তিযোদ্ধা পতাকা ও রাইফেল বহন করছেন। ভাস্কর্যটির ডানের দেয়ালে ৭ মার্চের ঐতিহাসিক ভাষণের কারুকার্যখচিত টেরাকোটা। বামের দেয়ালে একদল সাহসী মুক্তিযোদ্ধা; যারা দেশপ্রেমে উদ্বুদ্ধ হয়ে লাঠি, ছোরা, রাইফেল, গ্রেনেড নিয়ে দেশমুক্তির জন্য প্রস্তুত ও অগ্রগামী।\nবিজয় একাত্তরের পরিমাপে বাংলাদেশের বিভিন্ন ঐতিহাসিক দিন তারিখের স্মরণ করা হয়েছে। মূল বেদির বাহিরের দৈর্ঘ্য ৭১ ফুট যা বাংলাদেশ স্বাধীনতা অর্জনের বছর ১৯৭১-এর স্মারক। প্রস্থ ৫২ ফুট, যা  ভাষা আন্দোলনের বছর ১৯৫২ থেকে গৃহীত। মূল বেদির উচ্চতা ২১ ফুট আর সৈনিকের অবয়ব ১৬ ফুট। যা  ভাষা শহিদ দিবস ও বাংলাদেশের বিজয় দিবসকে স্মরণ করায়।\n\n\n== তথ্যসূত্র =="}