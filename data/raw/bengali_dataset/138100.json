{"pageid": 138100, "title": "উজি", "url": "https://bn.wikipedia.org/wiki?curid=138100", "content": "উজি (হিব্রু ভাষায়: עוזי‎) হচ্ছে ওপেন বোল্ট ও ব্লোব্যাক পরিবারভুক্ত একটি সাবমেশিন গান। এর ছোট আকৃতির সংস্করণগুলো মেশিন পিস্তল নামে পরিচিত। সর্বপ্রথম নির্মিত টেলিস্কোপিং বোল্টযুক্ত আগ্নেয়াস্ত্রগুলোর মধ্যে উজি অন্যতম। এর ফলে ছোট অস্ত্রের ম্যাগাজিন পিস্তলের মতো হাতের মুঠোর ভেতর স্থাপন করার প্রচলন শুরু হয়, যা অস্ত্রের দৈর্ঘ্য কমিয়ে দেয়। জাপানের তৈরি টাইপ ২ মেশিন পিস্তলের পূর্বে এধরনের ডিজাইন আগে কখনও দেখা যায়নি।\nইসরায়েলি সশস্ত্র বাহিনীতে কর্মরত মেজর উজিয়েল গাল ১৯৪০-এর দশকে সর্বপ্রথম এই অস্ত্রের নকশা প্রণয়ন করেন। তার নামানুসারেই এই অস্ত্রের নামকরণ করা হয় উজি। ১৯৫০ সালে এর অস্ত্রটির প্রথম প্রোটোটাইপ নির্মাণ শেষ হয়। ইসারায়েল ডিফেন্স ফোর্সের স্পেশাল বাহিনী ১৯৫৪ সালে প্রথম এই অস্ত্রটি ব্যবহার করে। দুই বছর পর সাধারণ বিভিন্ন ক্ষেত্রেও এই অস্ত্রের ব্যবহার শুরু হয়। ব্যক্তিগত প্রতিরক্ষা, সামরিক কর্মকর্তা, গোলন্দাজ বাহিনীর সৈন্যরা ও ট্যাংকে থাকা সেনা, এবং পদাতিক অ্যাসল্ট বাহিনীর সদস্যদের দ্বারাই মূলত এই অস্ত্র ব্যবহৃত হয়। এছাড়াও কোনো বাহিনীর পেছনে অবস্থিত সৈন্যদের কাছে নিরাপত্তা প্রদানের উদ্দেশ্যেও এই অস্ত্রের ব্যবহার আছে। তুলনামূলকভাবে অনেক হাল্কা এবং এর প্রতি মিনিটে গুলির হার অনেক বেশি হওয়ায় বিভিন্ন ক্ষেত্রে এই অস্ত্রটি ব্যবহৃত হয়ে আসছে।\nএখন পর্যন্ত বিশ্বের ৯০টিরও বেশি দেশে উজি রপ্তানি করা হয়েছে। এখন পর্যন্ত ইসরায়েল মিলিটারি ইন্ডাস্ট্রিজ, এফএন হার্সটেল, এবং অন্যান্য অনেক অস্ত্রনির্মাতা প্রতিষ্ঠান উজি উৎপাদন করে আসছে। ১৯৬০ থেকে ১৯৮০-এর দশক পর্যন্ত উজি বিশ্বের সবচেয়ে বেশি সংখ্যক বিক্রি হওয়া সাবমেশিন গান। বিশ্বজুড়ে নানা দেশের সামরিক ও পুলিশ বাহিনী এই অস্ত্র ব্যবহার করে আসছে।\n\n\n== তথ্যসূত্র ==\n\n\n== বহিঃসংযোগ ==\n\nIsrael Weapon Industries (IWI): Mini Uzi & Micro Uzi\nThe Official Uzi Website\nUzi History, Reference Material, Parts, Discussion Forum\nUzi in Parts (জার্মান)\nVideo of suppressed Uzi being fired"}