{"pageid": 1453198, "title": "দ্য স্যান্ডম্যান (টিভি ধারাবাহিক)", "url": "https://bn.wikipedia.org/wiki?curid=1453198", "content": "দ্য স্যান্ডম্যান হলো মার্কিন অতিপ্রাকৃতিক নাটকীয় টেলিভিশন ধারাবাহিক যেটি ডিসি কমিক্স কর্তৃক প্রকাশিত নীল গেইম্যানের একই নামের কমিক বইয়ের উপর ভিত্তি করে বানানো। স্ট্রিমিং সেবা নেটফ্লিক্সের জন্য \nগেইম্যান, ডেভিড এস. গয়ার এবং অ্যালান হেইনবার্গ এটির উন্নয়ন করেন, ওয়ার্নার ব্রোস. টেলিভিশন এবং ডিসি এন্টারটেইনমেন্ট এটি প্রযোজনা করে। দ্য স্যান্ডম্যান কমিক্সের মতোই এটি ড্রিম/মরফিয়াসের গল্প বলে। ধারাবাহিকটির নাম ভূমিকায় অভিনয় করেন টম স্টুরিজ, সাথে বয়ড হলব্রুক, ভিভিয়েন অ্যাচেমপং এবং প্যাটন অসওয়াল্ট পার্শ্বচরিত্রে অভিনয় করেন।\n১৯৯১ সালে দ্য স্যান্ডম্যানকে কে নিয়ে প্রথমে চলচ্চিত্র বানানোর প্রচেষ্টা হয়েছিল, কিন্তু বহু বছর ধরে এটি উন্নয়ন পর্যায়ে আটকে থাকে। ২০১৩ সালে, গয়ার ওয়ার্নার ব্রোস. কে ধারাবাহিকটির একটি চলচ্চিত্র সংস্করণের কথা বলে। গয়ার এবং গেইম্যান এটি প্রযোজনা করার জন্য নির্ধারিত হয়, সাথে জোসেফ গর্ডন-লেভিট যার এতে অভিনয় এবং পরিচালনা করার কথা ছিল। যদিও, ২০১৬ সালে গর্ডন-লেভিট সৃজনশীল পার্থক্যের কারণে প্রস্থান করে। চলচ্চিত্রের দীর্ঘায়িত বিকাশের কারণে, ওয়ার্নার ব্রোস. তাদের মনোযোগ টেলিভিশনে স্থানান্তরিত করে। নেটফ্লিক্স জুন ২০১৯ এ ধারাবাহিকটি তৈরি করার জন্য একটি চুক্তি স্বাক্ষর করে, এবং অক্টোবর ২০২০ থেকে আগস্ট ২০২১ পর্যন্ত এর চিত্রগ্রহণ চলে।\nস্যান্ডম্যান ৫ আগস্ট, ২০২২ এ অবমুক্ত হয়, এর ১০টি উপলব্ধ পর্বের সাথে। একটি অতিরিক্ত পর্ব ১৯ আগস্ট থেকে উপলব্ধ হয়। নভেম্বর ২০২২ এ এটির দ্বিতীয় মৌসুম ঘোষণা করা হয়। ধারাবাহিকটি কাস্টিং, প্রোডাকশন ডিজাইন, পোশাক, এর উৎসের প্রতি বিশ্বস্ততা, ভিজ্যুয়াল এফেক্ট এবং পারফরম্যান্সের জন্য প্রশংসা সহ সমালোচকদের কাছ থেকে সাধারণত ইতিবাচক সাড়া পায়।\n\n\n== পটভূমি ==\nমরফিয়াস, স্বপ্নের মূর্ত রূপ এবং সাতজন অন্তহীনের একজন, ১৯১৬ সালে একটি গোপন আচার-অনুষ্ঠানের কারণে বন্দী হয়। ১০৬ বছর ধরে বন্দী থাকার পর, ড্রিম পালিয়ে যায় এবং স্বপ্নের রাজ্যে শৃঙ্খলা ফিরিয়ে আনতে বের হয়।\n\n\n== চরিত্রসমূহ ==\n\n\n=== মূল ===\nটম স্টুরিজ - লর্ড মরফিয়াস / ড্রিম, স্বপ্ন ও দুঃস্বপ্নের স্বরূপ এবং স্বপ্ন রাজ্যের শাসক।\nস্টুরিজ স্বপ্নের কালো বিড়ালকেও তার কণ্ঠ দিয়েছেন, \"ড্রিম অফ এ থাউজ্যান্ড ক্যাটস\" পর্বে।\nবয়ড হলব্রুক - করিন্থিয়ান (১ম মৌসুম), একটি দুঃস্বপ্ন যে স্বপ্ন রাজ্য থেকে পালিয়ে যায়\nভিভিয়েন অ্যাচিমপং - লুসিয়েন, স্বপ্ন রাজ্যের লাইব্রেরিয়ান এবং ড্রিম এর অনুপস্থিতিতে এর রক্ষণাবেক্ষণকারী\nপ্যাটন অসওয়াল্ট - ম্যাথিউ দ্য রেভেন, ড্রিম এর গুপ্তচর যে ঘুমের মধ্যে মৃত্যুর আগ পর্যন্ত মানুষ ছিল এবং লুসিয়েন দ্বারা দাঁড় কাক হিসেবে তার পুনর্জন্ম হয়।\n\n\n=== সহ-অভিনয় ===\nডেভিড থিওলিশ - জন ডি, ক্রিপস এবং বার্গেসের ছেলে যার \"সত্য\" খোঁজার প্রচেষ্টা বিশ্বকে বিপন্ন করে তোলে। গেইম্যান ডি কে এমন একটি চরিত্র হিসাবে বর্ণনা করেছেন \"যে আপনার হৃদয় ভেঙে দিতে পারে এবং আপনাকে অন্ধকার জায়গায় নিয়ে যাওয়ার সময় আপনার সহানুভূতি বজায় রাখতে পারে।\"\nজেনা কলম্যান - জোয়ানা কনস্ট্যান্টিন, একজন অতিপ্রাকৃত গোয়েন্দা। কোলম্যান চরিত্রটির দুটি সংস্করণে অভিনয় করেছেন: জন কনস্ট্যান্টিন এর উপর ভিত্তি করে বানানো বর্তমান চরিত্র এবং তার অভিন্ন অষ্টাদশ শতাব্দীর পূর্বপুরুষ লেডি জোহানা কনস্ট্যান্টিন।\nগোয়েন্ডলিন ক্রিস্টি - লুসিফার মর্নিস্টার, নরকের শাসক।\nকার্বি - ডেথ, মৃত্যুর স্বরূপ এবং ড্রিমের দয়ালু, জ্ঞানী বড় বোন।\nফার্ডিনান্ড কিংসলে - হব গাডলিং, ড্রিমের বন্ধু যে শতশত বছর বেঁচে ছিল\nসান্দ্রা জেমস ইয়ং - ইউনিটি কিনকেইড (১ম মৌসুম), রোজ'এর দাদি যে শতবছর পর ঘুম থেকে উঠে।\nকিয়ো রা আস - রোজ ওয়াকার, একজন তরুণী যে তার ভাইকে খুঁজতে এসে করিন্থিয়ান এর শিকারে পরিণত হয়।\nরাজান জাম্মাল - লাইটা হল, রোজ'এর বান্ধবী, একজন বিধবা যে তার স্বামী মারা যাওয়ার শোক পালন করছে\nমেলিসান্থি মাহুত - ক্যালিওপ - হোমারেরর মিউজ এবং ড্রিম/মরফিয়াস এর সাবেক পত্নী।\nআর্থার ডার্ভিল - রিচার্ড \"রিক\" ম্যাডক, একজন লেখক যে ক্যালিওপ কে তার ইচ্ছার বিরুদ্ধে আটকে রেখেছে।\n\n\n== মুক্তি ==\nধারাবাহিকটি আগস্ট ৫, ২০২২ সালে মুক্তি পায়, এবং এতে দশটি পর্ব ছিল। এগারোতম পর্বটি আগস্ট ১৯ এ \"দুই-ভাগের গল্প\" হিসেবে মুক্তি পায়। প্রথম মৌসুমটি নভেম্বর ২০২৩ এ আল্ট্রা এইচডি ব্লু-রে, ব্লু-রে এবং ডিভিডিতে মুক্তি পায়।\n\n\n=== প্রচারণা ===\nজুলাই ২০২২ এ গেইম্যান, হেইনবার্গ এবং ধারাবাহিকটির অভিনেতারা স্যান ডিয়েগো কমিক-কনে এটির প্রচার করে, যেখানে আনুষ্ঠানিক ট্রেইলার টি অবমুক্ত করা হয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দ্য স্যান্ডম্যান   (ইংরেজি)\nরটেন টম্যাটোসে দ্য স্যান্ডম্যান (ইংরেজি)\nনেটফ্লিক্সে দ্য স্যান্ডম্যান"}