{"pageid": 1033631, "title": "মানিনী মিশ্র", "url": "https://bn.wikipedia.org/wiki?curid=1033631", "content": "মানিনী মিশ্র হলেন একজন ভারতীয় চলচ্চিত্র এবং টেলিভিশন অভিনেত্রী, যিনি শশশশ...কোই হ্যায় ধারাবাহিকে অভিনয় করেছিলেন যা স্টার প্লাসে সম্প্রচারিত হয়েছিল। এছাড়াও সনি এন্টারটেইনমেন্ট টেলিভিশনের জনপ্রিয় ধারাবাহিক জস্সী জ্যায়সী কোই নহীঁ-তে পরী কপাড়িয়ার চরিত্রে অভিনয় করে তিনি যথেষ্ট জনপ্রিয়তা অর্জন করেছিলেন। তিনি সি. আই. ডি.-তে ডা. সোনালী বারভের চরিত্রে অভিনয় করার জন্যও পরিচিত। তাকে আরও অনেক টেলিভিশন ধারাবাহিকে দেখা গেছে। তিনি বেশ কয়েকটি চলচ্চিত্রেও অভিনয় করেছেন। তিনি কালার্স টিভির ধারাবাহিক লাডো ২-তে শাগুনের চরিত্রে অভিনয় করেছিলেন। তিনি ২০২১ সালে কালার্স টিভিতে কুচ তো হ্যায় - নাগিন এক নায়ে রঙ্গ ম্যায় ধারাবাহিকে পাম এর চরিত্রে অভিনয় করেছেন।\n\n\n== ব্যক্তিগত জীবন ==\nমানিনী মিশ্র অভিনেতা মিহির মিশ্রকে বিয়ে করেন, যিনি জনপ্রিয় টেলিভিশন ধারাবাহিক সঞ্জীবনী-তে ড. রাহুল এর চরিত্রে অভিনয় করেছেন।\nনিউজ রিপোর্টগুলো নিশ্চিত করেছে যে তারা সম্প্রতি আলাদা হয়েছেন।\n\n\n== অভিনয় জীবন ==\nমিশ্র জস্সী জ্যায়সী কোই নহীঁ ধারাবাহিকে ভিলেন মল্লিকার বন্ধু পরী কপাড়িয়ার চরিত্রে অভিনয় করে প্রথম পরিচিতি লাভ করেন।\nতিনি ঘর কি লক্ষ্মী বেটিয়াঁ ধারাবাহিকে চঞ্চল কাকিমার চরিত্রে অভিনয় করেন। ২০০৫ সালে তিনি স্টার ওয়ান চ্যানেলে দ্য গ্রেট ইন্ডিয়ান কমেডি শো এবং আপাতবাস্তব অনুষ্ঠান নাচ বালিয়ে-তে তার স্বামীর সাথে অংশগ্রহণ করেছিলেন। মিশ্র সাব টিভির টুইংকল বিউটি পার্লার ধারাবাহিকে রাগিনীর চরিত্রে অভিনয় করেন। জনপ্রিয় ধারাবাহিক রিমিক্স-এ তাকে দেখা গেছে। এছাড়াও ২০১০ থেকে ২০১১ সাল পর্যন্ত তিনি সি. আই. ডি.-তে ডা. সোনালী বারভে চরিত্রে অভিনয় করেন।\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মানিনী মিশ্র (ইংরেজি)"}