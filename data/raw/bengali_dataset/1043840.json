{"pageid": 1043840, "title": "গেরুকমবক্কম", "url": "https://bn.wikipedia.org/wiki?curid=1043840", "content": "গেরুকমবক্কম দক্ষিণ ভারতের তামিলনাড়ু রাজ্যের চেন্নাই জেলার আবাসিক তথা অর্থনৈতিক সমৃদ্ধ অঞ্চল৷ এটি মূলত দক্ষিণ-পশ্চিম চেন্নাইয়ের একটি লোকালয়৷ আলান্দুর তালুকে অবস্থিত এই লোকালয়টি পূর্বে কাঞ্চীপুরম জেলার অংশ ছিল কিন্তু ২০১৮ সালের পরে এটি চেন্নাই জেলার অন্তর্ভুক্ত করা হয়। বর্তমানে এটি চেন্নাই শহরের একটি শহরতলী যা চেন্নাই নগর উন্নয়ন কর্তৃপক্ষের অধীনস্থ।\n\n\n== অবস্থান ==\nগেরুকমবক্কম কুন্দ্রতুর সড়কের ওপর পোরূর থেকে ৪ কিলোমিটার দক্ষিণ-পশ্চিমে অবস্থিত। এর উত্তর দিকে মৌলিবক্কম ‌ও কোলাবক্কম, দক্ষিণ দিকে কোবুর রয়েছে, আশেপাশের নিকটবর্তী লোকালয়গুলি হল পোরূর, মঙ্গাড়ু, বলসরবক্কম, আইয়াপ্পানতাঙ্গল ও‌ কুন্দ্রতুর।\n\n\n== জনতত্ত্ব ==\n২০১১ খ্রিস্টাব্দে ভারতের জনগণনা অনুসারে গেরুকমবক্কমের জনসংখ্যা ছিল ১১,৫৫১ জন, যেখানে পুরুষ ৫,৯৪৯ ও নারী ৫,৬০২ জন। অর্থাৎ প্রতি হাজার পুরুষে ৯৪২ জন‌ নারীর বাস। ছয় বছর অনূর্ধ্ব শিশুর সংখ্যা ১,৪৪৫ যা মোট জনসংখ্যা ১২.৫১ শতাংশ। গেরুকমবক্কমের সাক্ষরতার হার ৮৮.৯৩ শতাংশ যেখানে পুরুষ সাক্ষরতার হার ৯২.৮৭ শতাংশ এবং নারী সাক্ষরতার হার ৮৪.৮০ শতাংশ। লোকালয়টি শ্রীপেরুম্বুদুর লোকসভা কেন্দ্রের অন্তর্গত আলান্দুর বিধানসভা কেন্দ্রের অংশ।\n\n\n== পরিবহন ==\n\n\n=== চেন্নাই মেট্রো ===\nএখনও অবধি প্রস্তাবিত চেন্নাই মেট্রো সম্প্রসারণ অংশের পুন্তমল্লী থেকে লাইট হাউস পর্যন্ত অংশের পোরূর মেট্রো রেলওয়ে স্টেশন এই লোকালয়ের নিকটতম, তথা ভাইকারাই বাসস্টপ থেকে তিন কিলোমিটার দূরত্বে অবস্থিত।\n\n\n=== রেলওয়ে ===\nগেরুকমবক্কম থেকে ৭ কিলোমিটার দূরত্বে রয়েছে পল্লাবরম রেলওয়ে স্টেশন, এটিই নিকটতম রেলস্টেশন। এছাড়া ৮ কিলোমিটার দূরত্বের মধ্যে রয়েছে গিণ্ডি রেলওয়ে স্টেশন।\n\n\n=== বাস পরিষেবা ===\nচেন্নাই এমটিসি বাস পরিষেবার মাধ্যমে গেরুকমবক্কম‌ শহরের একাধিক অঞ্চলের সাথে সড়কপথে যুক্ত।\n\n\n== শিক্ষাপ্রতিষ্ঠান ==\nগেরুকমবক্কমে অবস্থিত চেন্নাইয়ের কিছু উল্লেখযোগ্য শিক্ষা প্রতিষ্ঠান হল পিএসবিবি মিলেনিয়াম স্কুল, লিটল ফ্লাওয়ার মেট্রিকুলেশন স্কুল। এছাড়াও রয়েছে আরও কিছু প্রতিষ্ঠান যেমন বেলাম্মল বোধি ক্যাম্পাস, পোন বিদ্যা‌শ্রম, লালাজি স্মৃতি ওমেগা আন্তর্জাতিক স্কুল এবং অন্যান্য।\n\n\n== তথ্যসূত্র =="}