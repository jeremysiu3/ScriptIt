{"pageid": 1467931, "title": "ইব্রাহিম বাইশ", "url": "https://bn.wikipedia.org/wiki?curid=1467931", "content": "ইব্রাহিম বাইশ কামিল আল-কাবাউই (আরবি: إبرَاهِيْم بَايَش كَامِل الْكَعْبَوِيّ; জন্ম: ১ মে ২০০০; ইব্রাহিম বাইশ নামে সুপরিচিত) হলেন একজন ইরাকি পেশাদার ফুটবল খেলোয়াড়। তিনি বর্তমানে ইরাকি ক্লাব আল কুয়াহ আল জাউইয়াহ এবং ইরাক জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা কেন্দ্রীয় আক্রমণভাগের খেলোয়াড় হিসেবে খেলেন।\n২০১৫ সালে, বাইশ ইরাক অনূর্ধ্ব-১৬ দলের হয়ে ইরাকের বয়সভিত্তিক পর্যায়ে অভিষেক করেছিলেন। প্রায় দুই বছর যাবত ইরাকের বয়সভিত্তিক দলের হয়ে খেলার পর, তিনি ২০১৭ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৫২ ম্যাচে ৬টি গোল করেছেন।\n\n\n== প্রারম্ভিক জীবন ==\nইব্রাহিম বাইশ কামিল আল-কাবাউই ২০০০ সালের ১লা মে তারিখে ইরাকের বাগদাদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবাইশ ইরাক অনূর্ধ্ব-১৬, ইরাক অনূর্ধ্ব-১৯ এবং ইরাক অনূর্ধ্ব-২৩ দলের হয়ে খেলার মাধ্যমে ইরাকের প্রতিনিধিত্ব করেছেন। ২০১৫ সালে তিনি ইরাক অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। বাইশ ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত ইরাক অলিম্পিক দলে স্থান পেয়েছেন।\n২০১৭ সালের ১৭ই ডিসেম্বর তারিখে, ১৭ বছর, ৭ মাস ও ১৬ দিন বয়সে, ডান পায়ে ফুটবল খেলায় পারদর্শী বাইশ সংযুক্ত আরব আমিরাতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি সংযুক্ত আরব আমিরাত ১–০ গোলের ব্যবধানে জয়লাভ করেছিল। ইরাকের হয়ে অভিষেকের বছরে বাইশ সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ৭ মাস ও ২৫ দিন পর, ইরাকের জার্সি গায়ে প্রথম গোলটি করেছেন; ২০১৯ সালের ১১ই আগস্ট তারিখে, ইয়েমেনের বিরুদ্ধে ম্যাচের ২৬তম মিনিটে হুসেইন হায়দার হুসেইন আলির অ্যাসিস্ট হতে ইরাকের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১১ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইব্রাহিম বাইশ  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ইব্রাহিম বাইশ (ইংরেজি) \nওয়ার্ল্ডফুটবল.নেটে ইব্রাহিম বাইশ (ইংরেজি) \nইএসপিএন এফসিতে ইব্রাহিম বাইশ (ইংরেজি) \nন্যাশনাল-ফুটবল-টিমস.কমে ইব্রাহিম বাইশ (ইংরেজি)"}