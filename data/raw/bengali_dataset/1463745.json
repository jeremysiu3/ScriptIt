{"pageid": 1463745, "title": "ক্লাং বন্দর", "url": "https://bn.wikipedia.org/wiki?curid=1463745", "content": "ক্লাং বন্দর হল ক্লাং নদীর মোহনাস্থিত একটি সমুদ্র-বন্দর, যেটি মালয়েশিয়ার পোর্ট ক্লাং শহর ও পার্শ্ববর্তী পুলাউ ইন্দাহ এলাকায়  অবস্থিত। বন্দরটির আনুষ্ঠানিকভাবে ১৯০১ খ্রিস্টাব্দে কার্যক্রম শুরু হয়েছিল, এই সময়ে বন্দরটি পোর্ট সোয়েটেনহ্যাম নামে পরিচিত ছিল। বন্দরের তিনটি স্বতন্ত্র বন্দর এলাকা ব্যবস্থা রয়েছে — নর্থপোর্ট, ওয়েস্ট পোর্ট ও সাউথ পোর্ট (সাউথ পয়েন্ট)। এছাড়াও বন্দরের অধীনে রয়েছে কাপার এনার্জি ভেঞ্চারস (কেপিএস) এর জেটি ও পোর্ট ক্লাং ক্রুজ টার্মিনাল। ক্লাং বন্দরের বন্দর সীমা প্রায় ৭০ বর্গ নটিক্যাল মাইল এলাকা জুড়ে রয়েছে, যা বন্দরের চ্যানেল, অভ্যন্তরীণ পোতাশ্রয় ও নদীর নৌপথকে আচ্ছাদিত করে।\nবন্দরটি একটি প্রাকৃতিক পোতাশ্রয় নিয়ে গঠিত, যা ক্লাং নদীর মোহনায় একাধিক খাঁড়ি ও দ্বীপ নিয়ে গঠিত। পোতাশ্রয়স্থিত কন্টেইনার বার্থ ও বহুমুখী পণ্য বার্থে মধ্যমে পণ্য-সম্ভার পরিচালনা করা হবে। এটির সর্বাধিক গভীরতা ১৮ মিটার, এবং প্যানাম্যাক্স ও ক্যাপসাইজ জাহাজগুলিকে মিটমাট করতে সক্ষম হবে। বন্দরের ড্রাফ্ট সর্বাধিক ১৭.৫ মিটার থেকে জোয়ারের সহায়তায় সর্বোচ্চ ১৮ মিটার, যা ২৬০,০০০ ডেডওয়েট টনের কন্টেইনারবাহী জাহাজগুলিকে প্রবেশের অনুমতি প্রদান করে। বন্দরের দুটি চ্যানেল রয়েছে — পুলাউ অঙ্গসা (উত্তর) ও পিন্তু গেডং (দক্ষিণ), যাদের স্মমিলত সম্মিলিত দৈর্ঘ্য ১৩.৩ ঙ্কিক্যাল নটিক্যাল মাইল।\nবন্দরটির ১২০ টিরও বেশি রাষ্ট্রের সঙ্গে বাণিজ্য সংযোগ রয়েছে, এবং বিশ্বের ৫০০ টিরও বেশি বন্দরের সঙ্গে লেনদেন রয়েছে। এটি ২০২৩ খ্রিস্টাব্দে ১ কোটি ৪০ লাখ টিইইউ-এর বেশি কনটেইনার পরিচালনা করেছিল, যার মধ্যে অরধেকের বেশি ছিল ট্রান্সশিপমেন্ট কন্টেইনার।\n\n\n== পরিকাঠামো ==\n\n\n=== টার্মিনাল ===\n\n\n==== সাউথ পোর্ট ====\nসাউথ পোর্টে (সাউথ পয়েন্ট) একটি জাহাজ-ঘাটা ও ৮ টি বার্থ বা নোঙর স্থান রয়েছে। বার্থ বা নোঙর স্থানগুলি রোমান সংখ্যা ও ইংরেজি বর্ণমালা দ্বারা চিহ্নিত, জেগুলি ইংরেজি রোমান সংখ্যা ১ থেকে ইংরেজি বর্ণমালা সহ ৭এ পর্যন্ত হতে পারে। জাহাজ-ঘাটাটিতে তিন ধরনের পণ্য খালাস ও বোঝাইয়ের ব্যবস্থা রয়েছে, যেগুলি হল তরল পণ্য, বাল্ক পণ্য ও ব্রেকবাল্ক পণ্য। জাহাজ-ঘাটার ১ নং ও ২ নং বার্থে তরল পণ্য, ৩ নং বার্থে বাল্ক পণ্য এবং অন্য বার্থগুলিতে ব্রেকবাল্ক পণ্য পরিচালনার পরিকাঠামো রয়েছে। নির্মাণ নকশা ও পরিকাঠামো অনুযায়ী, ১ নং ও ২ নং বার্থ বা নোঙর স্থান ৪০,০০০ ডিডব্লিউটি, ৩ নং বার্থ ২৩,০০০ ডিডব্লিউটি, ৪ নং বার্থ ২০,০০০ ডিডব্লিউটি, এবং ৫ নং, ৬ নং, ৭ নং, ও ৭এ নং বার্থ ৬,০০০ ডিডব্লিউটি আকারের জাহাজ পরিচালনা করতে সক্ষম।\n\n\n==== নর্থপোর্ট ====\n\n\n==== ওয়েস্ট পোর্ট ====\n\n\n==== কাপার এনার্জি ভেঞ্চারস (কেপিএস) জেটি ====\n\n\n==== ক্রুজ টার্মিনাল ====\n\n\n=== নোঙ্গরখানা ===\nবন্দরটির বন্দরের সীমানার মধ্যে দুই ধরনের নোঙ্গরখানা রয়েছে, আউটার অ্যাঙ্কোরেজ (গভীর জলের নোঙ্গরখানা) এবং অভ্যন্তরীণ নোঙ্গরখানা। সাউথ চ্যানেল ও উত্তর চ্যানেলের সমুদ্র-মুখে একটি করে আউটার অ্যাঙ্কোরেজ রয়েছে, যা আউটার অ্যাঙ্কোরেজ সাউথ চ্যানেল ও  আউটার অ্যাঙ্কোরেজ নর্থ চ্যানেল নামে চিহ্নিত। আউটার অ্যাঙ্কোরেজ সাউথ চ্যানেলটি দক্ষিণ ফেয়ারওয়ে বয়ের পূর্ব ও দক্ষিণ-পূর্ব দিকে অবস্থিত, যেখানে বার্থিং নির্দেশাবলীর জন্য অপেক্ষারত জাহাজগুলি নোঙর করে। তবে সাউথ ফেয়ারওয়ে বয়ের ১ নটিক্যাল মাইল ব্যাসার্ধের মধ্যে জাহাজগুলিকে নোঙর করা নিষিদ্ধ। অপরদিকে আউটার অ্যাঙ্কোরেজ উত্তর চ্যানেলটি পাইলট বোর্ডিং গ্রাউন্ডের প্রায় ০.৫ নটিক্যাল মাইল পূর্বে পাইলটের জন্য অপেক্ষা করা জাহাজের জন্য প্রস্তাবিত নোঙ্গর স্থান, যেখানে জলের গভীরতা ১৫ মিটার–২২ মিটার। পাইলট বোর্ডিং গ্রাউন্ড এবং উত্তর চ্যানেলের প্রবেশপথের মধ্যে জাহাজগুলিকে নোঙর করা নিষিদ্ধ।\nঅভ্যন্তরীণ হারবারের মধ্যে চারটি মনোনীত নোঙ্গরখানা উপলব্ধ, যেগুলি হল গভীর জল বিন্দু উত্তর, দক্ষিণ ও সংরক্ষিত এবং নর্থশোর অ্যাঙ্করেজ। প্রতিটি অ্যাঙ্করেজের জাহাজের প্রকারের ক্ষেত্রে সীমাবদ্ধতা রয়েছে, অনুমোদিত সর্বাধিক দৈর্ঘ্য ও সর্বাধিক ড্রাফটও রয়েছে। এদের মধ্যে উত্তর গভীর জল বিন্দুতে সর্বাধিক ড্রাফট গভীরতা অনুমোদিত রয়েছে, যা ১০ মিটারের বেশি নয়, এবং এখানে সর্বাধিক ২০০ মিটার দৈর্ঘ্যের জাহাজ নোঙ্গর করতে সক্ষম। দক্ষিণ ও সংরক্ষিত নোঙ্গরখানায় ৮ মিটারের ড্রাফট রয়েছে, এবং যথাক্রমে জাহাজের সর্বাধিক দৈর্ঘ্য ১৮০ মিটার ও ১২০ মিটার অনুমোদিত। নর্থশোর অ্যাঙ্করেজ সর্বনিম্ন ড্রাফট রয়েছে, ৪ মিটার, যেটি ৯০ মিটারে জাহাজকে মিটমাট করতে পারে। এই নোঙ্গরখানায় ট্যাঙ্কার ব্যতীত উপকূলীয় জাহাজগুলি নোঙ্গরের অনুমোদন রয়েছে।\n\n\n== বন্দর চ্যানেল ==\nক্লাং বন্দরের সমুদ্র থেকে দুটি প্রবেশপথ রয়েছে, একটি পুলাউ অঙ্গসা (উত্তর) চ্যানেল ও পিন্তু গেডং (দক্ষিণ) চ্যানেল; যেখানে পুলাউ অঙ্গসা চ্যানেলটি নর্থপোর্টগামী ও সাউথ পোর্টগামী জাহাজগুলি দ্বারা নৌচলাচলের জন্য ব্যবহার করা হয়। পিন্তু গেডং চ্যানেলটি পুলাউ অঙ্গসা চ্যানেলের তুলনায় অধিক নাব্যতা সম্পন্ন, ফলে ওয়েস্টপোর্টটি নর্থপোর্টের তুলনায় বৃহৎ জাহাজ পরিচালনা করতে সক্ষম।\n\nনর্থপোর্ট পর্যন্ত ১১ নটিক্যাল মাইল দীর্ঘ পুলাউ অঙ্গসা চ্যানেলের গভীরতা ১১.৩ মিটার এবং ন্যূনতম প্রস্থতা ৩৬৫ মিটার। চ্যানেলটি নর্থপোর্টের সম্মুখে অবস্থিত ৪.৫  নটিক্যাল মাইল দীর্ঘ ফেয়ারওয়ের সঙ্গে সংযুক্ত। ফেয়ারওয়টি ১৫ নং বার্থ পর্যন্ত ১৫ মিটার গভীরতা সম্পন্ন এবং ১৫ নং থেকে ২১ নং বার্থের সম্মুখ ভাগের অংশটি ১৩ মিটার গভীরতা সম্পন্ন। এই ফেয়ারওয়ের দক্ষিণ প্রান্ত থেকে সাউথ পোর্টের অ্যাপ্রোচ চ্যানেল শুরু হয়, এবং এটি ২.৬ নটিক্যাল মাইল দীর্ঘ ও ন্যূনতম প্রস্থতা ২১০ মিটার। এই অ্যাপ্রোচ চ্যানেলের গভীরতা ৭.৫ মিটার। পুলাউ অঙ্গসা চ্যানেলের মাধ্যমে জোয়ারের সহায়তায় সর্বাধিক ১৫ মিটার ড্রাফট সম্পন্ন জাহাজ নোঙর করতে সক্ষম।\nওয়েস্টপোর্ট পর্যন্ত ২.৩ নটিক্যাল মাইল দীর্ঘ পিন্তু গেডং চ্যানেলের গভীরতা ১৮ মিটার এবং ন্যূনতম প্রস্থতা ৫০০ মিটার। জোয়ারের সহায়তায় চ্যানেলের গভীরতা ২ থেকে ৫.৫ মিটার বৃদ্ধি পায়; ফলে সর্বোচ্চ ১৭.৫ মিটার ড্রাফ্ট সম্পন্ন জাহাজ চলাচল করতে সক্ষম।\n\n\n== তথ্যসূত্র ==\n\n\n== গ্রন্থপঞ্জি ==\nAuthority, Port Klang। \"Port Klang  Malaysia Marine Information Handbook\" (পিডিএফ)। Port Klang Authority। Port Klang: Marine Operation Manager, Port Klang Authority। ৬ আগস্ট ২০২৪ তারিখে মূল (পিডিএফ) থেকে আর্কাইভ করা। সংগ্রহের তারিখ ২৪ জুলাই ২০২৪।"}