{"pageid": 1083445, "title": "বিক্রমার্জুন বিজয়", "url": "https://bn.wikipedia.org/wiki?curid=1083445", "content": "বিক্রমার্জুন বিজয় (Kannada- ವಿಕ್ರಮಾರ್ಜುನ ವಿಜಯ; পরাক্রমী অর্জুনের বিজয়) বা পম্প ভারত হল দশম শতাব্দীর জৈন কবি পম্পের (৯০২-৯৭৫ খ্রিস্টাব্দ) একটি ধ্রুপদি রচনা। এটি বেদব্যাস রচিত হিন্দু মহাকাব্য মহাভারতের কন্নড় সংস্করণ। পম্প পাণ্ডব রাজপুত্র অর্জুনকে নায়ক করে এই গ্রন্থটি রচনা করেন। মূল মহাভারতের অনেক ঘটনার সম্পূর্ণ পৃথক বর্ণনা এই গ্রন্থে পাওয়া যায়, যার মধ্যে সর্বাপেক্ষা উল্লেখযোগ্য ঘটনাটি হল কুরুক্ষেত্র যুদ্ধের পরে যুধিষ্ঠির ও দ্রৌপদীর পরিবর্তে অর্জুন ও সুভদ্রার রাজা ও রানি হওয়া।\nরাষ্ট্রকূট সামন্ত শাসক বেমুলবাদের চালুক্য রাজা দ্বিতীয় অরিকেশরীর সভাকবি পম্প সর্বাধিক খ্যাতি অর্জন করেন বিক্রমার্জুন বিজয় (পম্প ভারত) ও আদিপুরাণ গ্রন্থ দু’টির জন্য। দুই গ্রন্থই ‘চম্পু’ শৈলীতে রচিত এবং পরবর্তীকালের কন্নড় সাহিত্যে এই শৈলীতে রচিত সকল গ্রন্থের আদর্শে পরিণত হয়। জৈন লেখক পম্প, পোন্ন ও রন্নের রচনাকে ‘কন্নড় সাহিত্যের ত্রিরত্ন’ আখ্যা দেওয়া হয়।\n\n\n== তথ্যসূত্র ==\n\n\n== উল্লেখপঞ্জি ==\nSingh, Upinder (২০১৬), A History of Ancient and Early Medieval India: From the Stone Age to the 12th Century, Pearson Education, আইএসবিএন 978-93-325-6996-6 উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}