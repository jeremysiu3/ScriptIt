{"pageid": 1023738, "title": "মঠবাড়িয়া সরকারি কলেজ", "url": "https://bn.wikipedia.org/wiki?curid=1023738", "content": "মঠবাড়িয়া সরকারি কলেজ বাংলাদেশের পিরোজপুর জেলার মঠবাড়িয়া উপজেলার অন্তর্গত একটি সরকারি শিক্ষা প্রতিষ্ঠান। ১৯৬৯ সালে প্রতিষ্ঠিত জাতীয় বিশ্ববিদ্যালয়ের অধিভূক্ত কলেজটি উচ্চ মাধ্যমিক পর্যায়ের সার্টিফিকেট প্রদান করে।\n\n\n== বিবরণ ==\nকলেজটি ১৯৬৯ সালে উচ্চ মাধ্যমিক কলেজ হিসেবে প্রতিষ্ঠিত হয়।\n\n\n== আরও দেখুন ==\n\n\n== প্রতিষ্ঠানের ইতিহাস ==\nমঠবাড়িয়া সরকারি কলেজ দক্ষিণ-পশ্চিম বাংলার একটি ঐতিহ্যবাহী শিক্ষা প্রতিষ্ঠান, যা ১৯৬৯ সালে প্রতিষ্ঠিত হয়। একসময় এই অঞ্চল অবহেলিত ও অনগ্রসর হিসেবে পরিচিত ছিল, যার একটি বড় কারণ ছিল উচ্চ শিক্ষার অভাব। পাথরঘাটা, বামনা, কাঠালিয়া ও শরণখোলা অঞ্চলে উচ্চ শিক্ষার সুযোগ না থাকায় শিক্ষানুরাগীদের প্রচেষ্টায় এই কলেজ প্রতিষ্ঠিত হয়।\nপ্রতিষ্ঠার সময় কলেজটি মাত্র কয়েকজন শিক্ষার্থী নিয়ে যাত্রা শুরু করে এবং প্রথম অধ্যক্ষ ছিলেন জনাব আজহারুল হক। সে সময় শিক্ষক সংখ্যা ছিল ৯ জন। শিক্ষার প্রতি ক্রমবর্ধমান আগ্রহের কারণে প্রতি বছর শিক্ষার্থীর সংখ্যা বৃদ্ধি পেতে থাকে। বর্তমানে এই কলেজে ১৫৯৬ জন শিক্ষার্থী অধ্যয়নরত।\nদক্ষিণ-পশ্চিমাঞ্চলের উচ্চ শিক্ষার চাহিদা ও জনগণের দাবির পরিপ্রেক্ষিতে ১৯৮৪ সালে কলেজটি জাতীয়করণ করা হয়। এর ফলে অভিজ্ঞ ও যোগ্য শিক্ষকদের নিয়োগ এবং শিক্ষার মানোন্নয়ন সম্ভব হয়। বর্তমানে কলেজের শিক্ষার্থীরা দেশের বিভিন্ন সরকারি বিশ্ববিদ্যালয়, মেডিকেল কলেজ ও অন্যান্য উচ্চ শিক্ষা প্রতিষ্ঠানে অধ্যয়ন করছে। অনেক শিক্ষার্থী বিসিএস পরীক্ষায় উত্তীর্ণ হয়ে গুরুত্বপূর্ণ পদে কর্মরত রয়েছে।\nকলেজের অন্যতম প্রাক্তন শিক্ষার্থী জনাব গোলাম মোস্তফা পরবর্তীতে বিসিএস (সাধারণ শিক্ষা) ক্যাডারে যোগ দেন এবং এই কলেজের উপাধ্যক্ষ হিসেবে দায়িত্ব পালন করেন। তার প্রচেষ্টায় অর্থনীতি, রাষ্ট্রবিজ্ঞান, বাংলা ও ব্যবস্থাপনা বিষয়ে অনার্স কোর্স চালু হয়, যা এই অঞ্চলের উচ্চ শিক্ষায় নতুন দিগন্ত উন্মোচন করে।\n\nবর্তমান অধ্যক্ষ প্রফেসর এম. এইচ. খালেদ কলেজের শিক্ষার মানোন্নয়ন, অবকাঠামোগত উন্নয়ন এবং ক্যাম্পাসকে পরিচ্ছন্ন ও আকর্ষণীয় রাখার জন্য কাজ করে যাচ্ছেন। তাঁর নেতৃত্বে মঠবাড়িয়া সরকারি কলেজ দক্ষিণ-পশ্চিমাঞ্চলের উচ্চ শিক্ষার একটি গুরুত্বপূর্ণ কেন্দ্র হিসেবে প্রতিষ্ঠিত হয়েছে। \n\n\n== বহিঃসংযোগ =="}