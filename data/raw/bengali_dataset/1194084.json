{"pageid": 1194084, "title": "এ বি এম আমিন উল্লাহ নুরী", "url": "https://bn.wikipedia.org/wiki?curid=1194084", "content": "এ বি এম আমিন উল্লাহ নুরী বাংলাদেশ সিভিল সার্ভিসের একজন অবসরপ্রাপ্ত কর্মকর্তা। তিনি সড়ক পরিবহন ও মহাসড়ক বিভাগের সচিব হিসেবে দায়িত্ব পালন করেছেন। পূর্বে তিনি রাজধানী উন্নয়ন কর্তৃপক্ষের (রাজউক) চেয়ারম্যান ছিলেন।\n\n\n== প্রাথমিক জীবন ==\nআমিন উল্লাহ নুরী ১৯৬৫ সালের ১ জানুয়ারি চট্টগ্রামের কর্ণফুলী উপজেলার জুলধা গ্রামে জন্মগ্রহণ করেন। তার বাবা মোহাম্মদ আব্দুন নুর ও মা মরিয়ম বেগম। তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগ থেকে ১৯৮৭ সালে বিএসএস (সম্মান) ও ১৯৮৮ সালে এমএসএস অর্জন করেন।\n\n\n== কর্মজীবন ==\nআমিন উল্লাহ নুরী বিসিএস (প্রশাসন) ক্যডারের ১১তম ব্যাচের একজন কর্মকর্তা। তিনি ১৯৯৩ সালে সহকারী কমিশনার হিসেবে সরকারি চাকরিতে যোগ দেন। তিনি মাঠ প্রশাসনে বিভিন্ন পদে দায়িত্ব পালন করেছেন। তিনি নারায়ণগঞ্জ সিটি কর্পোরেশনের প্রধান নির্বাহী কর্মকর্তা ছিলেন। এছাড়া তিনি শিল্প মন্ত্রণালয়, জনপ্রশাসন মন্ত্রণালয়, ধর্ম বিষয়ক মন্ত্রণালয় এবং গৃহায়ণ ও গণপূর্ত মন্ত্রণালয়ে বিভিন্ন দায়িত্ব পালন করেছেন। তিনি ঢাকা দক্ষিণ সিটি কর্পোরেশনের প্রধান নির্বাহী কর্মকর্তা ও রাজধানী উন্নয়ন কর্তৃপক্ষের (রাজউক) চেয়ারম্যন ছিলেন।\nসড়ক পরিবহন ও সেতু মন্ত্রণালয়ের সড়ক পরিবহন ও মহাসড়ক বিভাগের সচিব হিসেবে দায়িত্ব পালন করা অবস্থায় ২০২৩ সালের ২৭ ডিসেম্বর তার অবসর-উত্তর ছুটি এবং তদসংশ্লিষ্ট সুবিধাদি স্থগিত করে পরবর্তী ছয় মাসের জন্য একই পদে চুক্তিভিত্তিক নিয়োগ দেয়া হয়। এরপর তার চুক্তির মেয়াদ ২০২৪ সালের ১ জুলাই থেকে আরও এক বছর বাড়ানো হয়েছিল। কিন্তু শেখ হাসিনার পদত্যাগের পর মুহাম্মদ ইউনূসের অন্তর্বর্তীকালীন সরকার ১৪ আগস্ট ২০২৪ সালে চুক্তি বাতিল করে তার দায়িত্বের অবসান ঘটায়।\n\n\n== তথ্যসূত্র =="}