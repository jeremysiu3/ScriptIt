{"pageid": 1136516, "title": "আব্দুর রহমান সরকার", "url": "https://bn.wikipedia.org/wiki?curid=1136516", "content": "আব্দুর রহমান সরকার একজন বাংলাদেশী কৃষিতত্ত্ববিদ ও শিক্ষাবিদ। তিনি বাংলাদেশ কৃষি বিশ্ববিদ্যালয়ের (বাকৃবি) কৃষিতত্ত্ব বিভাগের অবসরপ্রাপ্ত অধ্যাপক এবং জামালপুরে অবস্থিত বেসরকারি বিশ্ববিদ্যালয়, শেখ ফজিলাতুন্নেছা মুজিব বিশ্ববিদ্যালয়ের উপাচার্য।\n\n\n== শিক্ষা ==\nআব্দুর রহমান সরকার রওশনবাগ উচ্চ বিদ্যালয় থেকে মাধ্যমিক ও রাজশাহী কলেজ থেকে উচ্চমাধ্যমিক পাস করেন। তিনি বাংলাদেশ কৃষি বিশ্ববিদ্যালয় থেকে কৃষিতে স্নাতক (সম্মান) এবং কৃষিতত্ত্বে স্নাতকোত্তর ডিগ্রি লাভ করেন। তিনি মালয়েশিয়ায় অবস্থিত পুত্রা মালয়েশিয়া বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nআব্দুর রহমান সরকার ১৯৭৮ সালে বাংলাদেশ কৃষি বিশ্ববিদ্যালয়ে কৃষিতত্ত্ব বিভাগে প্রভাষক পদে যোগ দেন। ১৯৭০ সালে তিনি সহকারী অধ্যাপক, ১৯৯১ সালে সহযোগী অধ্যাপক এবং ১৯৯৫ সালে অধ্যাপক পদে উন্নীত হন। এরই ধারাবাহিকতায় তিনি বাকৃবি’র অধ্যাপক পদ থেকে অবসর লাভ করেন।\nতিনি ২০২১ সালে জামালপুরে অবস্থিত বেসরকারি বিশ্ববিদ্যালয়, শেখ ফজিলাতুন্নেছা মুজিব বিশ্ববিদ্যালয়ের উপাচার্য হিসেবে যোগদান করেন।\n\n\n== আরও দেখুন ==\nবাংলাদেশ কৃষি বিশ্ববিদ্যালয়\n\n\n== তথ্যসূত্র =="}