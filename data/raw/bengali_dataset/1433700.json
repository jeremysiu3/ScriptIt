{"pageid": 1433700, "title": "এলজিরা দান্তাস মাচাদো", "url": "https://bn.wikipedia.org/wiki?curid=1433700", "content": "এলজিরা দান্তাস গনজালভেস পেরেইরা মাচাডো  (১৫ই ডিসেম্বর ১৮৬৫ - ২২শে এপ্রিল ১৯৪২) একজন পর্তুগিজ নারীবাদী কর্মী ছিলেন। ১৮৮২ থেকে ১৯৪২ সালে তাঁর মৃত্যুর আগে পর্যন্ত, তিনি পর্তুগিজ প্রজাতন্ত্রের দুইবারের রাষ্ট্রপতি বার্নার্ডিনো মাচাদোর স্ত্রী ছিলেন এবং সেই হিসেবে, ১৯১৫ থেকে ১৯১৭ সাল এবং আবার ১৯২৫ থেকে ১৯২৬ সাল পর্যন্ত তিনি পর্তুগালের ফার্স্ট লেডি ছিলেন।\n\n\n== জীবনী ==\n\nতাঁর পিতা, মিগুয়েল দান্তাস গনসালভেস পেরেইরা ছিলেন ফরমারিজ, পেরেদেস দে কৌরা অঞ্চলের মানুষ, তিনি ১৮৬০ সালে একটি বাণিজ্যিক সংস্থার অংশীদার হিসাবে ব্রাজিলের সাম্রাজ্য রিও ডি জেনেরিওতে নিজে প্রতিষ্ঠিত হয়েছিলেন। সেখানে তিনি বার্নার্ডিনা দা সিলভা নামে একজন ব্রাজিলিয়ান মহিলাকে বিয়ে করেন এবং এলজিরা দান্তাস ছিলেন তাঁদের একমাত্র কন্যা। বার্নার্ডিনা মারা যাওয়ার পরেই, মিগুয়েল দান্তাস গনজালভেস পেরেইরা এবং তাঁর মেয়ে পর্তুগালে ফিরে আসেন। মিগুয়েল ১৮৭৬ সালের এপ্রিলে তাঁর সম্পর্কিত বোন মারিয়া ডি আসুনকাও গনজালভেস পেরেইরাকে বিয়ে করেন।\nএকটি ধনী পরিবারে বেড়ে ওঠা এলজিরা দান্তাস বিদেশী উপদেশীদের দ্বারা সম্পূর্ণ শিক্ষা লাভ করেছিলেন। তাঁর শিক্ষা, অর্থনৈতিক অগ্রগতি এবং সামাজিক উপযোগিতার পুনর্জন্ম লাভ করা মূল্যবোধ নিঃসন্দেহে তাঁকে স্ত্রী এবং মায়ের ভূমিকা গ্রহণ করতে প্রস্তুত করেছিল। তিনি অবশ্য তরুণ বয়স থেকেই নারীমুক্তির আন্দোলনে যুক্ত ছিলেন।\n১৮৮২ সালের ১৯শে জানুয়ারি, ১৭ বছর বয়সে, তিনি বার্নার্ডিনো মাচাদোকে বিয়ে করেন, মাচাদো তখন কোয়েমব্রা বিশ্ববিদ্যালয়ের একজন তরুণ অধ্যাপক ছিলেন। পরবর্তী বছরগুলিতে, দম্পতির মোট উনিশটি সন্তান হয়েছিল। এলজিরার স্বামী তখন রিজেনারেটর পার্টির সাথে একটি রাজনৈতিক কর্মজীবন শুরু করছিলেন, কিন্তু সংসদ সদস্য হিসাবে এবং সংক্ষিপ্তভাবে একজন সরকারী মন্ত্রী হিসাবে দায়িত্ব পালন করার পরে, রাজতান্ত্রিক প্রতিষ্ঠার প্রতি তাঁর মোহভঙ্গ হয় এবং তিনি পর্তুগিজ রিপাবলিকান পার্টিতে যোগ দেন। স্বামীর মাধ্যমে, এলজিরা দান্তাস মাচাদো বেশ কয়েকজন বিশিষ্ট প্রজাতন্ত্রী এবং নারীবাদী বুদ্ধিজীবীর সাথে যোগাযোগ করেছিলেন, তাঁদের মধ্যে ছিলেন অ্যালিস পেস্তানা, আনা দে কাস্ত্রো ওসোরিও, মারিয়া ভেলেদা, কারমেন ডি বার্গোস ।\n১৯০৯ সালে, তিনি পর্তুগিজ নারীদের রিপাবলিকান লীগের প্রতিষ্ঠাতাদের একজন ছিলেন, এটি তিনি এরপর নারীবাদী প্রচার সমিতির জন্য ত্যাগ করেছিলেন।\n\n১৯১০ সালে রাজতন্ত্রের উৎখাতের পর, তাঁর স্বামী বেশ কয়েকটি গুরুত্বপূর্ণ অফিস দখল করেন; সরকারের মন্ত্রী, রাষ্ট্রদূত এবং সংক্ষিপ্তভাবে, ১৯১৪ সালে প্রধানমন্ত্রী। ১৯১৫ সালে, তাঁর স্বামী প্রজাতন্ত্রের রাষ্ট্রপতি নির্বাচিত হন। প্রথম বিশ্বযুদ্ধের সূচনা এবং পর্তুগালের সংঘাতে অংশগ্রহণের সাথে, এলজিরা দান্তাস মাচাদো ১৯১৬ সালে সৈন্যদের এবং তাদের পরিবারদের সাহায্য করার উদ্দেশ্যে পর্তুগিজ নারী ধর্মযুদ্ধ তৈরি করতে সহায়তা করেছিলেন। ১৯১৭ সালের ডিসেম্বরে, সিডোনিও পাইসের নেতৃত্বে একটি বিপ্লবী সামরিক জান্তা একটি অভ্যুত্থান ঘটায় যা প্রধানমন্ত্রী কোস্টা এবং রাষ্ট্রপতি মাচাদোর নেতৃত্বাধীন সরকারকে উৎখাত করে। এলজিরা দান্তাস তাঁর স্বামীর সাথে ফ্রান্সে নির্বাসনে গিয়েছিলেন।\nপাইসের হত্যার পর তাঁরা ১৯১৯ সালের ফেব্রুয়ারিতে পর্তুগালে ফিরে আসেন। সেই বছর, ১২ই জুন, রাষ্ট্রপতি ক্যান্টো ই কাস্ত্রো, এলজিরা দান্তাস মাচাদোকে ক্রাইস্টের অর্ডারের গ্র্যাণ্ড ক্রস বানিয়েছিলেন, একই দিনে পর্তুগিজ মহিলা ধর্মযুদ্ধকে গ্র্যাণ্ড ক্রস অফ দ্য অর্ডার অফ দ্য টাওয়ার অ্যাণ্ড অফ দ্য সোর্ড অফ ভ্যালোর, লয়ালটি অ্যাণ্ড মেরিটে পরিণত করা হয়েছিল।\nতাঁর স্বামী দ্বিতীয়বার রাষ্ট্রপতি নির্বাচিত হন, ১৯২৫ সালে। ততক্ষণে, প্রথম পর্তুগিজ প্রজাতন্ত্রের রাজনৈতিক পতন তীব্র হয়ে উঠছিল এবং ১৯২৬ সালের মে মাসে, একটি সামরিক অভ্যুত্থান স্বৈরাচারী শাসনের সূচনা করে। এলজিরা দান্তাস মাচাদো আবার তাঁর স্বামীর সাথে ফ্রান্স এবং স্পেনে নির্বাসনে যান। দ্বিতীয় বিশ্বযুদ্ধ এবং ফ্রান্সের পতনের সময়, ১৯৪০ সালে, সালাজারের সরকার মাচাদোদের পর্তুগালে ফিরে যাওয়ার অনুমতি দেয়।\nএলজিরা দান্তাস মাচাদো ১৯৪২ সালে পোর্তোতে সেন্ট ফ্রান্সিসের থার্ড অর্ডার হাসপাতালে মারা যান।\n\n\n== উপাধি ==\n\n\n=== জাতীয় আদেশ ===\n গ্র্যাণ্ড ক্রস অফ দ্য অর্ডার অফ ক্রাইস্ট (১২ই জুন ১৯১৯)।\n\n\n== তথ্যসূত্র =="}