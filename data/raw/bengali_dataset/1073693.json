{"pageid": 1073693, "title": "চাং ইউফেই (সাঁতারু)", "url": "https://bn.wikipedia.org/wiki?curid=1073693", "content": "চাং ইউফেই (চীনা: 张雨霏, ইংরেজি: Zhang Yufei; জন্ম: ১৯ এপ্রিল ১৯৯৮) হলেন একজন চীনা সাঁতারু। তিনি ২০২০ সালে জাপানের টোকিওতে অনুষ্ঠিত গ্রীষ্মকালীন অলিম্পিকে চীনের প্রতিনিধিত্ব করেছেন এবং সাঁতারের নারীদের ২০০ মিটার বাটারফ্লাই এবং নারীদের ৪×২০০ মিটার ফ্রিস্টাইল রিলে বিভাগে স্বর্ণ পদকের জয়লাভ করার পাশাপাশি নারীদের ১০০ মিটার বাটারফ্লাই বিভাগে রৌপ্য পদক জয়লাভ করেছেন।\nআন্তর্জাতিক পরিজগতের অন্যতম সম্ভাবনাময় সাঁতারু হিসেবে বিবেচি ইউফেই, বর্তমানে তিনি ২০০ মিটার বাটারফ্লাইয়ে বিশ্ব জুনিয়র রেকর্ডের অধিকারী এবং যুব অলিম্পিক, এশিয়ান গেমস এবং বিশ্ব চ্যাম্পিয়নশিপ জুড়ে সাঁতারে এপর্যন্ত সাতটি পদক (তিনটি স্বর্ণ, দুটি রৌপ্য এবং দুটি ব্রোঞ্জ) জয়লাভ করেছেন।\n\n\n== প্রারম্ভিক জীবন ==\nচীনের শুচৌতে জন্মগ্রহণকারী ইউফেই তার মায়ের (যিনি তার ব্যক্তিগত কোচ হিসেবে কাজ করেছিলেন) উৎসাহ ও প্রভাবের ফলে মাত্র তিন বছর বয়সে সাঁতার কাটতে শুরু করেন। দুই বছর পর তিনি চিয়াংসু সাঁতার দলের সদস্য হিসেবে পেশাগতভাবে প্রশিক্ষণ শুরু করেন এবং অবশেষে তার বয়সের জন্য অসংখ্য রেকর্ডের অধিকারী হন। এর পরে আরও রেকর্ড অর্জনের সাথে সাথে, চাংয়ের দ্রুত সাফল্যের ফলে তিনি চৌদ্দ বছর বয়সে বেইজিংয়ে ২০১২ ফিনা বিশ্বকাপ মিটে ২০০ মিটার বাটারফ্লাইয়ে স্বর্ণ পদকের জন্য ২০০৮ গ্রীষ্মকালীন অলিম্পিকের চ্যাম্পিয়ন লিউ জিগেকে পরাজিত করার মাধ্যমে একটি আন্তর্জাতিক ক্রীড়া প্রতিযোগিতার অভিষেক করেন।\n\n\n== তথ্যসূত্র ==\n\n\n== বহিঃসংযোগ ==\n২০১৪ নানচিং-এ চাং ইউফেই (ইংরেজি)"}