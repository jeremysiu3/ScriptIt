{"pageid": 1133263, "title": "৯৪তম একাডেমি পুরস্কার", "url": "https://bn.wikipedia.org/wiki?curid=1133263", "content": "৯৪তম একাডেমি পুরস্কার একাডেমি অব মোশন পিকচার আর্টস অ্যান্ড সায়েন্সেস (এএমপিএএস) কর্তৃক প্রদত্ত বাৎসরিক পুরস্কারের আয়োজন, যেখানে ২০২১ সালের ১লা মার্চ থেকে ৩১শে ডিসেম্বর পর্যন্ত মুক্তিপ্রাপ্ত সেরা চলচ্চিত্রসমূহকে পুরস্কৃত করা হয়। ২০২২ সালের ২৭শে মার্চ লস অ্যাঞ্জেলেসের ডলবি থিয়েটারে এই আয়োজন অনুষ্ঠিত হয়। অনুষ্ঠানটি সঞ্চালনা করেন রেজিনা হল, অ্যামি শুমার ও ওয়ান্ডা সাইকস। ২০১১ সালের ৮৩তম একাডেমি পুরস্কারের পর এই প্রথম একাধিক সঞ্চালক একাডেমি পুরস্কার সঞ্চালনা করেন।\nকোডা ইন্টারনেট স্ট্রিমিং পরিষেবা (অ্যাপল টিভি+) কর্তৃক প্রযোজিত প্রথম চলচ্চিত্র হিসেবে শ্রেষ্ঠ চলচ্চিত্র বিভাগে একাডেমি পুরস্কার লাভ করে ইতিহাস গড়ে। শ্রেষ্ঠ চলচ্চিত্র ছাড়াও এটি আরও দুটি বিভাগে পুরস্কৃত হয়। ডিউন সর্বোচ্চ ছয়টি বিভাগে পুরস্কার লাভ করে, অন্যদিকে দি আইজ অব ট্যামি ফে দুটি বিভাগে পুরস্কার লাভ করে। দ্য পাওয়ার অব দ্য ডগ, কিং রিচার্ড, ওয়েস্ট সাইড স্টোরি, ড্রাইভ মাই কার, এনচেন্টো, বেলফাস্ট, নো টাইম টু ডাই, ক্রুয়েলা, দ্য লং গুডবাই, দ্য কুইন অব বাস্কেটবল, সামার অব সৌল, ও দ্য উইন্ডশিল্ড একটি করে পুরস্কার লাভ করে।\n\n\n== তথ্যসূত্র ==\n\n\n== বহিঃসংযোগ ==\nএকাডেমি পুরস্কারের দাপ্তরিক ওয়েবসাইট\nদি একাডেমি অব মোশন পিকচার আর্টস অ্যান্ড সায়েন্সেসের দাপ্তরিক ওয়েবসাইট\nইউটিউবে Oscars Channel (একাডেমি অব মোশন পিকচার আর্টস অ্যান্ড সায়েন্সেস কর্তৃক পরিচালিত)\nসংবাদের সূত্র\n\nবিবিসি নিউজ-এ Oscars 2022\nদ্য গার্ডিয়ান-এ Oscars 2022\nঅন্যান্য সূত্র\n\nইন্টারনেট মুভি ডেটাবেজে The Oscars (2022)  (ইংরেজি)"}