{"pageid": 1529963, "title": "আশিস গর্গ", "url": "https://bn.wikipedia.org/wiki?curid=1529963", "content": "আশিস গর্গ একজন ভারতীয় শিক্ষা ভবিষ্যৎবিদ এবং রিকো ইণ্ডিয়ার অ-নির্বাহী পরিচালক।\n\n\n== শিক্ষামূলক কার্যক্রম ==\nএকজন শিক্ষা ভবিষ্যৎবিদ হিসেবে তিনি উদীয়মান বৈশ্বিক প্রবণতাগুলি অধ্যয়ন করেন এবং কে-১২ শিক্ষার প্রেক্ষাপটে তাদের সমস্যা ও সুযোগগুলি অনুসন্ধান করেন। তিনি 'ইনোভেশন রেডি ওভার কেরিয়ার রেডি' (কেরিয়ার প্রস্তুতের চেয়ে উদ্ভাবনের জন্য প্রস্তুত) আদর্শের একজন জোরালো সমর্থক। তিনি তাঁর 'ডিসকভার টুমরো প্রোগ্রেসিভ প্রিন্সিপালস ওয়ার্কশপ'-এর জন্য বেশি পরিচিত। তিনি বিশ্বাস করেন যে ভবিষ্যতে স্বপ্ন দেখার এবং সমৃদ্ধ ও পরিপূর্ণ জীবনযাপন করার ক্ষেত্রে মানুষের ক্ষমতা নির্ভর করে আমরা আজ কি সিদ্ধান্ত নিই তার ওপর। তিনি বলেন 'ভবিষ্যত এমন কিছু নয় যা আমাদের সাথে ঘটে, বরঞ্চ এটি এমন কিছু যা আমরা তৈরি করি।' এই প্রেক্ষাপটে 'সম্ভবপর' বা 'সম্ভাব্য' ভবিষ্যতের তুলনায় 'পছন্দের' ভবিষ্যতের জন্য তাঁর অনুসন্ধান তাঁর কাজকে শিক্ষায় ভবিষ্যতের প্রতি প্রতিশ্রুতির দিকে চালিত করে।\nজাতিসংঘের আইসিটি টাস্ক ফোর্সের প্রাক্তন সদস্য হিসেবে শিক্ষাগত প্রযুক্তি এবং যুব উন্নয়নের সাথে তাঁর অভিজ্ঞতার ফলে তিনি শিক্ষার ভবিষ্যত নির্ধারণের জন্য একটি দৃষ্টিভঙ্গি পেয়েছেন। তিনি ভারত, মধ্যপ্রাচ্য এবং আফ্রিকা জুড়ে দেশগুলির সরকার, শিক্ষা বোর্ড এবং প্রগতিশীল স্কুল নেতাদের উপদেশ দেন এবং তাঁদের সাথে পরামর্শ করেন। তিনি জাতীয় ও আন্তর্জাতিক ফোরামে আমন্ত্রিত একজন বক্তা। ফোরামের মধ্যে রয়েছে ওয়ার্ল্ড সামিট অন দ্য ইনফরমেশন সোসাইটি (ডব্লিউএসআইএস), ওয়ার্ল্ড ইকোনমিক ফোরাম (ডব্লিউইএফ), বিশ্বব্যাংক এবং এশিয়া, আফ্রিকা ও ইউরোপে জাতিসংঘের সভা। তিনি বেশ কয়েকটি আইসিটি এবং শিক্ষা পুরস্কারের পর্যালোচক হিসেবেও কাজ করেন।\n\n\n== পরিচালক পদ ==\nআশিস গর্গ ইকোনমিক টাইমস এডুকেশন ইনিশিয়েটিভ - 'শিক্ষার ভবিষ্যৎ (২০১৪-২০১৬)'-এর উপদেষ্টা বোর্ডের চেয়ারম্যান। তিনি রিকো ইণ্ডিয়া লিমিটেড, ইউনেস্কোর ওপেন নলেজ কমিউনিটি এবং নর্থ ইস্ট ডেভেলপমেন্ট ফাউণ্ডেশনের বোর্ডে আছেন। তিনি ভারত সরকারের মানবসম্পদ উন্নয়ন মন্ত্রকের কৌশলগত উপদেষ্টা হিসেবে শিক্ষায় ভারতের জাতীয় আইসিটি নীতি তৈরিতে নেতৃত্ব দিয়েছিলেন। তিনি রাজস্থান শিক্ষা উদ্যোগের উন্নয়নেও নেতৃত্ব দিয়েছিলেন, এটি রাজস্থান সরকার, বিশ্ব অর্থনৈতিক ফোরাম এবং ভারতীয় শিল্প কনফেডারেশনের সাথে অংশীদারিত্বে একটি বহু-অংশীদার শিক্ষা প্রকল্প। শিক্ষাক্ষেত্রে বহু-অংশীদার অংশীদারিত্বের একজন বিশেষজ্ঞ হিসেবে তিনি বেশ কয়েকটি প্রকাশনার লেখক।\n\n\n== শিক্ষাগত যোগ্যতা ==\nআশিষ ইংরেজি সাহিত্যে সম্মান এবং জাতীয় বৃত্তি পুরস্কার সহ স্বর্ণপদক বিজয়ী। তিনি শিক্ষা এবং মানবসম্পদ ব্যবস্থাপনায়ও ডিগ্রি অর্জন করেছেন।\n\n\n== তথ্যসূত্র ==\n\n\n== বহিঃসংযোগ ==\nআশিস গর্গের ওয়েবসাইট"}