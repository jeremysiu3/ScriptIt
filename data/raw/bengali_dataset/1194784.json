{"pageid": 1194784, "title": "আল-মুহাদ্দিস আল-ফাসিল বাইন আর-রাবী ওয়া আল-ওয়াঈ", "url": "https://bn.wikipedia.org/wiki?curid=1194784", "content": "আল মুহাদ্দিস আল ফাসিল বাইনা আর রাবি ওয়া আল ওয়াঈ (আরবি: المحدث الفاصل بين الراوي و الواعي) হল কাজী ইমাম রামাহুরমুজি কর্তৃক সংকলিত হাদীসের পরিভাষা ও বর্ণনাকারীদের উপর রচিত একটি প্রসিদ্ধ বই। প্রজন্মের পর প্রজন্ম ধরে অনেক পণ্ডিত তাদের বইয়ে এটির কথা উল্লেখ করেছেন এবং এটি থেকে উদ্ধৃত করেছেন। এই বইটিকে হাদিসের পরিভাষা সাহিত্যে লেখা প্রথম বই হিসেবে বিবেচনা করা হয়। এটি হাদিস ও উলুমুল হাদিস নিয়ে কাজ করা মহান প্রাচীন পণ্ডিতদের দ্বারা ব্যাপক অধ্যয়ন করা হয়েছে এবং এটি থেকে অনেক উক্তি উদ্ধৃত হয়েছে। \n\nএতে লেখক হাদীস বর্ণনা ও শোনার পদ্ধতি এবং এ ক্ষেত্রে হাদীসবিদদের মধ্যে যা কিছু প্রচলিত আছে তা একত্রিত করেছেন। বইটির ভূমিকায় তিনি হাদীসের জ্ঞান ও এর বর্ণনাকারীদের উচ্চ মর্যাদার ফজিলতের কথা উল্লেখ করেছেন। হাদিসের পরিভাষা পূর্বসূরীদের লেখারও অন্তর্ভুক্ত ছিল, তবে তা সুবিন্যস্ত ও সাজানো ছিল না। ইমাম রামাহুরমজি তার এই কিতাবে সবকিছু সুবিন্যস্ত করে অধ্যায়ে অধ্যায়ে সাজিয়েছেন। তারপর ইমাম হাকিম তাঁর বিখ্যাত রচনা মারিফাত উলূম আল-হাদিস বইটি শ্রেণিবদ্ধ করেন, যা অধ্যায়ের সংখ্যার দিক থেকে ইমাম রামাহুরমজি বইয়ের চেয়েও বিস্তৃত। \n\n\n== তথ্যসূত্র =="}