{"pageid": 1067984, "title": "স্বয়ংক্রিয় নিকাশ ঘর", "url": "https://bn.wikipedia.org/wiki?curid=1067984", "content": "স্বয়ংক্রিয় নিকাশ ঘর (English: Automated clearing house or ACH) হলো কম্পিউটার ভিত্তিক বৈদ্যুতিন নেটওয়ার্ক ব্যবস্থা যার মাধ্যমে কোনো নির্দিষ্ট অঞ্চল বা দেশের তালিকাভুক্ত ব্যাংক বা আর্থিক প্রতিষ্ঠানসমূহ তাদের পরস্পরের মধ্যকার দেনা-পাওনা নিষ্পত্তি করে থাকে। এটি আন্তঃব্যাংকিং দেনা-পাওনা নিষ্পত্তি করার একটি স্বয়ংক্রিয় ব্যবস্থা। এই মাধ্যমে ডেবিট ও ক্রেডিট উভয় স্থানান্তর করা হয়ে থাকে। স্বয়ংক্রিয় নিকাশ ঘর কম্পিউটার ভিত্তিক ইন্টারনেট ব্যবস্থার মাধ্যমে কার্যক্রম সম্পূর্ণ করে।\n\n\n== ইতিহাস ==\nযুক্তরাজ্যের বিএসিএস বিশ্বের সর্বপ্রথম স্বয়ংক্রিয় নিকাশ ঘর যেটি ১৯৬৮ সালে কার্যক্রম শুরু করে।\n১৯৬০ এর দশকের শেষের দিকে মার্কিন যুক্তরাষ্ট্রের ক্যালিফোর্নিয়ায় কিছু ব্যাংক চেক প্রদানের নতুন প্রক্রিয়া চালু করে। পরবর্তীতে ১৯৭২ সালে ফ্রান্সিসকোর ফেডারেল রিজার্ভ ব্যাংক দ্বারা পরিচালিত এই পদ্ধতিই মার্কিন যুক্তরাষ্ট্রে প্রথম স্বয়ংক্রিয় নিকাশ ঘরে পরিণত হয়। \n\n\n== কার্যপ্রণালী ==\nস্বয়ংক্রিয় নিকাশ ঘরের মাধ্যমে বৃহৎ আকার ও অংকের লেনদেন প্রক্রিয়া করা হয়। স্বয়ংক্রিয় নিকাশ ঘরের কার্যপ্রণালী সাধারণত নিম্নোক্ত প্রক্রিয়াতে সম্পূর্ণ হয়ঃ \n\nআদেশ প্রদানকারী গ্রাহক একটি লেনদেনের সূচনা করেন, যা ম্যানুয়ালি বা ব্যাংকে অনুরোধ ফাইল প্রেরণের মাধ্যমে হতে পারে।\nব্যাংক গ্রাহকদের কাছ থেকে আগত সমস্ত লেনদেন সংগ্রহ করে (ম্যানুয়াল এবং ফাইল-ভিত্তিক অনুরোধ)।\nব্যাংক সমস্ত লেনদেনের একটি ফাইল তৈরি করে এবং পর্যায়ক্রমিক ভিত্তিতে অথবা দিনের শেষে সেটি স্বয়ংক্রিয় নিকাশ ঘরে বা এসিএইচ-এ প্রেরণ করে।\nএসিএইচ অপারেটর পর্যায়ক্রমিক বা দিন শেষে সকল ব্যাংক থেকে প্রেরিত লেনদেনের তথ্য একত্রিত করে।\nএসিএইচ অপারেটর প্রতিটি ব্যাংকে তাদের নিজ নিজ লেনদেনকৃত নীট অর্থের পরিমাণ জানিয়ে দেয়।\nএসিএইচ অপারেটর নিশ্চিত করে যে নিষ্পত্তির জন্য সমস্ত অংশগ্রহণকারী ব্যাংকের কাছ থেকে প্রয়োজনীয় অর্থ প্রাপ্ত হয়েছে, যাতে চক্রটি কার্যকর করা যায়।\nএসিএইচ অপারেটর লেনদেনের বিশদ বিবরণ প্রাপ্য/গন্তব্য ব্যাংকে অবহিত করে।\nপ্রাপ্য/গন্তব্য ব্যাংকে যখন লেনদেনগুলো আসে তখন ব্যাংক উক্ত লেনদেন সম্পন্ন করে: যেমন-যে গ্রাহকের হিসাবে অর্থ জমা হবে অর্থাৎ সুবিধাভোগীর হিসাব ক্রেডিট করে অর্থ জমা করে দেয় এবং আদেশ প্রদানকারী গ্রাহকের হিসাব ডেবিট করে অর্থ এসিএইচ পাঠিয়ে দেয় এবং এসিএইচ উক্ত অর্থ নির্দিষ্ট ব্যাংকে পাঠিয়ে দেয়। পরবর্তীতে, সেই ব্যাংক উক্ত লেনদেনের সুবিধাভোগীর হিসাব ক্রেডিট করে অর্থ জমা করে দেয়। এভাবে প্রক্রিয়াটি শেষ হয়।\n\n\n== বিদ্যমান স্বয়ংক্রিয় পদ্ধতিসমূহ ==\n\n\n== ব্যবহার ==\nস্বয়ংক্রিয় নিকাশ ঘর পদ্ধতি বা এসিএইচ সিস্টেমের বিভিন্ন ব্যবহার রয়েছে; এটি বিভিন্ন দেশে বিভিন্ন ধরনের লেনদেন সম্পর্কিত পরিভাষা। তবে, বেশিরভাগ এইচএইচ পেমেন্ট সিস্টেমগুলিতে নিম্নলিখিত লেনদেনসমূহ করা হয়ে থাকে:\n\nক্রেডিট স্থানান্তরঃ এইচএইচ পেমেন্ট সিস্টেমের মাধ্যমে খুচরা গ্রাহক এবং ব্যবসায়ের অর্থ প্রদানের জন্য বিভিন্ন আর্থিক প্রতিষ্ঠানে অ্যাকাউন্টসমুহের মধ্যে তাত্ক্ষণিকভাবে তহবিল স্থানান্তর করা হয়।\nসরাসরি ডেবিট/খরচঃ এইচএইচ পেমেন্ট সিস্টেমের মাধ্যমে  ইউটিলিটি বিল, বীমা প্রিমিয়াম, ভাড়া এবং অন্য কোনও নিয়মিত খরচ প্রদানের মতো গ্রাহক বিলের অর্থ প্রদান করা হয়। এই ধরনের অর্থ প্রদান সাধারণত একই ব্যবসায়ের নিয়মিত গ্রাহকদের অর্থ প্রদানের জন্য ব্যবহৃত হয়।\n\n\n== আরও দেখুন ==\nনিকাশ ঘর\nচেক\nইলেক্ট্রনিক তহবিল স্থানান্তর\nএশিয়ান ক্লিয়ারিং ইউনিয়ন\n\n\n== তথ্যসূত্র =="}