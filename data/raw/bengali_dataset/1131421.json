{"pageid": 1131421, "title": "মোহাম্মদ ইউসুফ (জেনারেল)", "url": "https://bn.wikipedia.org/wiki?curid=1131421", "content": "মোহাম্মদ ইউসুফ বাংলাদেশ সেনাবাহিনীর একজন মেজর জেনারেল যিনি ঔষধ প্রশাসন অধিদপ্তরের মহাপরিচালক। এ পদে যোগদানের পূর্বে তিনি সম্মিলিত সামরিক হাসপাতালের ফিজিক্যাল মেডিসিন বিভাগে কর্মরত ছিলেন।\nমেজর জেনারেল মোহাম্মদ ইউসুফ অত্যন্ত দক্ষ চিকিৎসক। তিনি ১৯৬৪ সালের ৩০ জুন জন্মগ্রহণ করেন। ১৯৮৮ সালে চট্টগ্রাম মেডিকেল কলেজ থেকে এমবিবিএস ডিগ্রি অর্জন করার পর ১৯৮৯ সালের ২৩ মে তিনি বাংলাদেশ সেনাবাহিনীতে আর্মি মেডিকেল কোরে যোগদান করেন।\nবাংলাদেশ সেনাবাহিনীর পাশাপাশি তিনি জাতিসংঘের শান্তিরক্ষা মিশন দায়িত্ব পালন করেছেন লাইবেরিয়া ও মোজাম্বিকে।\nমোহাম্মদ ইউসুফ ২০২২ সালের ২৭ ফেব্রুয়ারি মেজর জেনারেল পদে উন্নীত হন এবং ঔষধ প্রশাসন অধিদপ্তরের মহাপরিচালক পদে নিযুক্ত হন। জাতীয় ও আন্তর্জাতিক জার্নালে তার অসংখ্য প্রকাশনা রয়েছে।\nস্বাস্থ্য ও পরিবার কল্যাণ মন্ত্রণালয়ের ঔষধ প্রশাসন অধিদপ্তরের মহাপরিচালক মেজর জেনারেল মোহাম্মদ ইউসুফ 'জাতীয় শুদ্ধাচার পুরস্কার ২০২২-২৩' অর্জন করেছেন। রাষ্ট্রীয় প্রতিষ্ঠান ও সমাজে সুশাসন প্রতিষ্ঠার লক্ষ্যে জাতীয় শুদ্ধাচার পুরস্কার দেওয়া হয়।\n\n\n== তথ্যসূত্র =="}