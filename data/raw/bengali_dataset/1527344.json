{"pageid": 1527344, "title": "স্টেফি লিওন", "url": "https://bn.wikipedia.org/wiki?curid=1527344", "content": "স্টেফি লিওন ( জন্ম নাম গ্রেস ), যিনি তার মঞ্চ নাম সারঙ্গি  সম্বোধনেই বেশি পরিচিত, তিনি একজন ভারতীয় টেলিভিশন অভিনেত্রী যিনি মূলত মালায়ালাম টিভি ধারাবাহিকে অভিনয় করেন।\n\n\n== জীবনের প্রথমার্ধ ==\nস্টেফির জন্ম কেরালার কোঝিকোড় জেলায় রাজন এবং গ্রেসির ঘরে। তার জন্ম নাম স্টেফি গ্রেস। তার একটি ছোট ভাই আছে। স্টেফি শাস্ত্রীয় নৃত্যে এবং ক্যারাটেতে প্রশিক্ষণ নিয়েছেন। তিনি এলএলবি ডিগ্রি অর্জন করেছেন। \n\n\n== কর্মজীবন ==\n২০০৪ সালে, স্টেফি টিভি চন্দ্রনের কথাভাশেষেশন চলচ্চিত্রে একজন গুজরাটি মেয়ে নাজিন চরিত্রে অভিনয় করেছিলেন। \nস্টেফি ২০১২ সালে মাঝাভিল মনোরমা  টিভি চ্যানেলে সম্প্রচারিত মনসাবীণা টেলিভিশন ধারাবাহিকের প্রধান চরিত্রে অভিনয়ের মাধ্যমে মালায়ালাম টেলিভিশন জগতে আত্মপ্রকাশ করেন।  এই ধারাবাহিকে তিনি একজন কিশোরী মেয়ে মনসার চরিত্রে অভিনয় করেছিলেন।  স্টেফি তার দ্বিতীয় ধারাবাহিক, অগ্নিপুত্রী, -তে দ্বৈত ভূমিকায় অভিনয় করেছিলেন। এই ধারাবাহিকটি এশিয়ানেট টিভি চ্যানেলে সম্প্রচারিত একটি ভৌতিক ধারাবাহিক ছিল।  ২০১৩ থেকে ২০১৪ সাল পর্যন্ত, তিনি সূর্য টিভির জনপ্রিয় অনুষ্ঠান ইষ্টম-এর প্রধান চরিত্রে অভিনয় করেছিলেন। \nস্টেফি তার স্বামী লিওন কে থমাস পরিচালিত ২০১৪ সালের মালায়ালাম চলচ্চিত্র লাইফ- এর প্রধান নারী চরিত্রে অভিনয় করেছিলেন। তিনি সিনেমাটিতে একজন সফটওয়্যার ইঞ্জিনিয়ার মীনাক্ষীর চরিত্রে অভিনয় করেছিলেন। \n২০১৫ সালে, স্টেফি মাঝাভিল মনোরমা টিভি চ্যানেলে সম্প্রচারিত বিবাহিতা ধারাবাহিকে উপস্থিত হন।  ২০১৬ সালে, তিনি টিভি ধারাবাহিক সাগরম সাক্ষীতে রঞ্জিনী মূর্তি এবং ভদ্রার দ্বৈত ভূমিকায় অভিনয় করেছিলেন।  ২০১৭ সালে, স্টেফিরিয়েলিটি শো ডেয়ার দ্য ফিয়ারের একজন প্রতিযোগী ছিলেন।  তিনি তামার পাদার  নামক অনুষ্ঠানের অংশ ছিলেন।  ২০১৮ সালে, স্টেফি মাঝাবিল মনোরমা চ্যানেলের বিনোদনমূলক অনুষ্ঠান ঠাকরপ্পান কমেডি এবং মিমিক্রি মহামেলা -এর উপস্থাপনা করেছিলেন।  একই বছরে তিনি অমৃতা টিভির ধারাবাহিক ক্ষনপ্রভা চঞ্জালম- এও উপস্থিত হয়েছিলেন। \n২০১৯ সালে, স্টেফি ফ্লাওয়ার্স টিভিতে সম্প্রচারিত আরায়ন্নাঙ্গালুদে ভিডুতে প্রধান নারী চরিত্র লিলির ভূমিকায় অভিনয় করেছিলেন।  একই বছর তাকে স্টার ম্যাজিক টিভি অনুষ্ঠানে একজন প্রতিযোগী হিসেবেও দেখা গিয়েছিল।  ২০২২ সাল থেকে, তিনি সূর্য টিভির ধারাবাহিক ভাবনায় প্রধান নারী চরিত্রে অভিনয় করছেন।\n\n\n== চলচ্চিত্র তালিকা ==\n\n\n== তথ্যসূত্র =="}