{"pageid": 1232, "title": "উৎসব", "url": "https://bn.wikipedia.org/wiki?curid=1232", "content": "উৎসব বলতে সাধারণত সামাজিক, ধর্মীয় এবং ঐতিহ্যগত প্রেক্ষাপটে পালিত আনন্দ অনুষ্ঠানকে বোঝায়। বাংলাদেশে উৎসবের সময় জাতি-ধর্ম নির্বিশেষে সকল মানুষ আনন্দে মেতে ওঠে।\nবাঙালীরা উৎসবপ্রিয় জাতি। বাংলাদেশে উৎসবকে ঘিরে \"বাঙালির বারো মাসে তেরো পার্বণ\" ও \"ধর্ম যার যার, উৎসব সবার\"-এর মতন স্লোগানও আছে। বাংলায় প্রচলিত লোকায়িত উৎসবের মধ্যে রয়েছে পয়লা বৈশাখ, পহেলা ফাল্গুন, চৈত্র সংক্রান্তি, নবান্ন, বর্ষা উৎসব, ইত্যাদি। মুসলমান ধর্মাবলম্বীদের ধর্মীয় উৎসবের মধ্যে রয়েছে ঈদুল ফিতর, রমযান, ঈদে মিলাদুন্নবি ও ঈদুল আজহা। এছাড়াও বাঙালি মুসলমানদের মধ্যে প্রচলিত লোক সাংস্কৃতিক উৎসবের মধ্যে রয়েছে বিশ্ব ইজতেমা, চাঁদ রাত, শবে বরাত, সাকরাইন, নৌকা বাইচ, আখেরী চাহার শোম্বা, ইত্যাদি পালন করা হয়। বাংলার হিন্দু ধর্মাবলম্বীদের বার্ষিক উৎসবের মধ্যে রয়েছে দুর্গা পূজা, লক্ষ্মী পূজা ও কালী পূজা (দীপাবলি) ইত্যাদিসহ গাজন, চড়ক পূজা, জামাইষষ্ঠীর মতো সামাজিক উৎসব পালন করে। বৌদ্ধ ধর্মাবলম্বীরা পালন করে বুদ্ধ পূর্ণিমা, মাঘী পূর্ণিমা, আষাঢ়ি পূর্ণিমা ও প্রবারণা পূর্ণিমা। বাংলার বৌদ্ধ কঠিন চীবর দান ও মধু পূর্ণিমাও পালন করে থাকেন। বাঙালি খ্রীষ্টানরা পালন করে বড়দিন ও পুনরুত্থান পার্বণ পালন করে। এ ছাড়াও বিভিন্ন উৎসব পালন করা হয়।\n\n\n== তথ্যসূত্র =="}