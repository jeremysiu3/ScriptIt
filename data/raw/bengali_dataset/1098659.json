{"pageid": 1098659, "title": "সৌদি কেন্দ্রীয় ব্যাংক", "url": "https://bn.wikipedia.org/wiki?curid=1098659", "content": "সৌদি কেন্দ্রীয় ব্যাংক (আরবি: البنك المركزي السعودي ) হল সৌদি আরবের কেন্দ্রীয় ব্যাংক ও আর্থিক কর্তৃপক্ষ। পূর্বে এটি সৌদি আরব আর্থিক কর্তৃপক্ষ (এসএএমএ) নামে পরিচিত ছিল। এটি ১৯৫২ সালে প্রতিষ্ঠিত হয়। ২০২০ সালে নাম পরিবর্তনের পরেও সৌদি কেন্দ্রীয় ব্যাংক এটির পূর্ব নাম সৌদি আরব মনিটারি অথরিটির সংক্ষিপ্ত রূপ এসএএমএ ব্যবহার করে থাকে।\n\n\n== ইতিহাস ==\nসৌদি কেন্দ্রীয় ব্যাংক প্রতিষ্ঠার আগে ১৯২৬ সাল পর্যন্ত নেদারল্যান্ডস ট্রেডিং সোসাইটির একটি শাখা সৌদি হল্যান্ডি ব্যাংক নামে এ দেশের কেন্দ্রীয় ব্যাংক হিসাবে কাজ করেছিল। ব্যাংকটি তখন সৌদি সরকারের সোনার মজুদ সংরক্ষণ এবং সৌদি সরকারের পক্ষে তেলের রাজস্ব আদায় করতো। ১৯২৮ সালে বাদশা আব্দুল আজিজ সৌদি আরবের প্রথম রৌপ্য মুদ্রা প্রচলন করে যেটি মুদ্রণ ও প্রচলনের দায়িত্ব দেয়া হয় সৌদি হল্যান্ডিয়া ব্যাংককে। পরবর্তীতে, ১৯৫২ সালে সৌদি কেন্দ্রীয় ব্যাংক প্রতিষ্ঠিত হলে কেন্দ্রীয় ব্যাংকের দায়িত্ত্ব এই ব্যাংকের কাছে হস্তান্তর করা হয়। \nবর্তমানে এটি একটি আধুনিক কেন্দ্রীয় ব্যাংক হিসেবে আইরিশ ফার্ম ভিজোর দ্বারা তৈরি নিয়ন্ত্রক অবকাঠামোর মাধ্যমে কাজ করে। ২০২০ সালের মার্চ এবং এপ্রিল মাসে সৌদি কেন্দ্রীয় ব্যাংক পাবলিক ইনভেস্টমেন্ট ফান্ডে (পিআইএফ) ১৫০ বিলিয়ন সৌদি রিয়াল ($৪০ বিলিয়ন ডলার) স্থানান্তর করে। পরবর্তীতে, একই বছরের এপ্রিল মাসে ওই ফান্ডে আরও ২৫ বিলিয়ন মার্কিন ডলার এবং মে মাসে ১৫ বিলিয়ন মার্কিন ডলার স্থানান্তর করে।\n\n\n== কার্যক্রম ==\nকেন্দ্রীয় ব্যাংক হিসেবে সৌদি কেন্দ্রীয় ব্যাংকের অন্যতম প্রধান কার্যাবলীর মধ্যে রয়েছে জাতীয় মুদ্রা সৌদি রিয়াল মুদ্রণ ও পরিচালনা করা, বাণিজ্যিক ব্যাংকসমূহ তত্ত্বাবধান করা, বৈদেশিক মুদ্রার রিজার্ভ পরিচালনা করা, মুদ্রার মান এবং বিনিময় হারের স্থিতিশীলতা নিশ্চিত করা এবং আর্থিক ব্যবস্থার প্রবৃদ্ধি এবং স্থিতিশীলতা নিশ্চিত করা।\n\n\n== গভর্নরদের তালিকা ==\n\n\n== নেতৃত্ব এবং কাঠামো ==\nএকটি পরিচালনা পর্ষদ সৌদি কেন্দ্রীয় ব্যাংকের কার্যক্রম তত্ত্বাবধান করে। পরিচালনা পর্ষদ গভর্নর, ভাইস-গভর্নর এবং বেসরকারি খাত থেকে মনোনীত তিনজন সদস্য নিয়ে গঠিত। গভর্নর এবং ভাইস-গভর্নরের মেয়াদকাল সাধারনত ৪ বছর, তবে রাজকীয় ডিক্রির দ্বারা মেয়াদ বাড়ানো যেতে পারে। অন্যান্য সদস্যদের মেয়াদকাল সাধারণত ৫ বছর, তবে এক্ষেত্রেও মেয়াদ রাজকীয় ডিক্রির দ্বারা বাড়ানো যায়। রাজকীয় ডিক্রি ব্যতীত বোর্ডের কোনো সদস্যকে অপসারণ করা যায় না।\nব্যাংকের জ্যেষ্ঠ ব্যবস্থাপনা কমিটি গভর্নর, ভাইস-গভর্নর এবং পাঁচজন ডেপুটি গভর্নর নিয়ে গঠিত।\n\n\n=== পরিচালনা পর্ষদ ===\n\n\n=== জ্যেষ্ঠ ব্যবস্থাপনা ===\n\n\n== বিদেশী হোল্ডিংস ==\nকেন্দ্রীয় ব্যাংকের  কার্যাবলী ছাড়াও, সৌদি কেন্দ্রীয় ব্যাংক এসএএমএ বিদেশী হোল্ডিংস নামে সৌদি আরবের সার্বভৌম সম্পদ তহবিল নিয়ন্ত্রণ করে। তহবিলটি বিশ্বের তৃতীয় বৃহত্তম সার্বভৌম সম্পদ তহবিল, যার সম্পদ মূল্য $৭০০ বিলিয়ন ডলারেরও বেশি।\n২০১৫ সালের অক্টোবরে সৌদি কেন্দ্রীয় ব্যাংকের গভর্নর ফাহাদ আবদুল্লা আলমুবারাক ১০০ জন শীর্ষ পাবলিক সেক্টর বিনিয়োগারীদের মধ্যে #২ র‍্যাঙ্কে ছিলেন।\n\n\n== আরও দেখুন ==\nসৌদি আরবের অর্থনীতি\nসৌদি রিয়াল\nকেন্দ্রীয় ব্যাংকের তালিকা\n\n\n== বহিঃসংযোগ ==\nদাফতরিক ওয়েবসাইট\nএনসাইক্লোপিডিয়া ব্রিটানিকা\n\n\n== তথ্যসূত্র =="}