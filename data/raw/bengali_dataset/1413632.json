{"pageid": 1413632, "title": "দ্য কালার পার্পল (২০২৩-এর চলচ্চিত্র)", "url": "https://bn.wikipedia.org/wiki?curid=1413632", "content": "দ্য কালার পার্পল (ইংরেজি: The Color Purple) ব্লিট্‌জ বাজাউল পরিচালিত ২০২৩ সালের মার্কিন সঙ্গীতধর্মী চলচ্চিত্র। অ্যালিস ওয়াকারের ১৯৮২ সালের একই নামের উপন্যাস অবলম্বনে রচিত একই নামের গীতিনাট্য অবলম্বনে এর চিত্রনাট্য লিখেছেন মার্কাস গার্ডলি। স্টিভেন স্পিলবার্গ পরিচালিত এবং স্পিলবার্গ ও কোয়েন্সি জোন্স প্রযোজিত ১৯৮৫-এর চলচ্চিত্রের পর এটি এই উপন্যাসের দ্বিতীয় চলচ্চিত্ররূপ। স্পিলবার্গ ও জোন্স ২০২৩ সালের এই চলচ্চিত্রেও এই গীতিনাট্যের মঞ্চ প্রযোজক স্কট স্যান্ডার্স ও ওপরা উইনফ্রির সাথে প্রযোজক হিসেবে দায়িত্ব পালন করেন। চলচ্চিত্রটিতে শ্রেষ্ঠাংশে অভিনয় করেছেন টারাজি পি. হেনসন, ড্যানিয়েল ব্রুকস, কলম্যান ডমিঙ্গো, কোরি হকিন্স, হার, হ্যালি বেইলি, লুইস গসেট জুনিয়র, ফিলিশিয়া পার্ল এমপাসি, সিয়ারা, জন বাতিস্তে, আনজানু এলিস-টেইলর ও ফ্যানট্যাশিয়া ব্যারিনো।\n২০২৩ সালের ২০শে নভেম্বর লন্ডনে চলচ্চিত্রটির উদ্বোধনী প্রদর্শনীয় হয় এবং ওয়ার্নার ব্রস. পিকচার্সের পরিবেশনায় ২০২৩ সালের ২৫শে ডিসেম্বর মার্কিন যুক্তরাষ্ট্রে মুক্তি পায়। চলচ্চিত্রটি সমালোচকদের কাছ থেকে ইতিবাচক প্রতিক্রিয়া লাভ করে এবং শ্রেষ্ঠ চলচ্চিত্র বিভাগে ক্রিটিকস চয়েস চলচ্চিত্র পুরস্কারের মনোনয়ন লাভ করে। ব্যারিনো ও ব্রুকস তাদের অভিনয়ের জন্য যথাক্রমে সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেত্রী ও শ্রেষ্ঠ পার্শ্ব অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nঅলমুভিতে দ্য কালার পার্পল  (ইংরেজি)\nইন্টারনেট মুভি ডেটাবেজে দ্য কালার পার্পল   (ইংরেজি)\nমেটাক্রিটিকে দ্য কালার পার্পল  (ইংরেজি)\nরটেন টম্যাটোসে দ্য কালার পার্পল (ইংরেজি)\nটেমপ্লেট:দ্য কালার পার্পল\nটেমপ্লেট:ওপরা উইনফ্রি\nটেমপ্লেট:কোয়েন্সি জোন্স"}