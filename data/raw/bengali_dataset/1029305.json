{"pageid": 1029305, "title": "মাকাও জাতীয় ফুটবল দল", "url": "https://bn.wikipedia.org/wiki?curid=1029305", "content": "মাকাও জাতীয় ফুটবল দল (চীনা: 澳門足球代表隊, পর্তুগিজ: Selecção Macaense de Futebol) হচ্ছে আন্তর্জাতিক ফুটবলে মাকাওয়ের প্রতিনিধিত্বকারী পুরুষদের জাতীয় দল, যার সকল কার্যক্রম মাকাওয়ের ফুটবলের সর্বোচ্চ নিয়ন্ত্রক সংস্থা মাকাও ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৭৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৪৮ সালের ২৯শে মার্চ তারিখে, মাকাও প্রথমবারের মতো আন্তর্জাতিক খেলায় অংশগ্রহণ করেছে; মাকাওয়ে অনুষ্ঠিত উক্ত ম্যাচে মাকাও হংকংকে ৪–২ গোলের ব্যবধানে পরাজিত হয়েছে।\n১৬,০০০ ধারণক্ষমতাবিশিষ্ট কাম্পো দেস্পোর্তিভো স্টেডিয়ামে পদ্মের দল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মাকাওয়ের তাইপায় অবস্থিত। বর্তমানে এই দলের ম্যানেজারের দায়িত্ব পালন করছেন ইয়ং ছো লেং এবং অধিনায়কের দায়িত্ব পালন করছেন মাকাও স্পোর্টিং ক্লাবের আক্রমণভাগের খেলোয়াড় নিকি তোরাও।\nমাকাও এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপেও মাকাও এপর্যন্ত একবারও অংশগ্রহণ করতে সক্ষম হয়নি। এছাড়াও, এএফসি সলিডারিটি কাপে মাকাও এপর্যন্ত মাত্র ১ বার অংশগ্রহণ করেছে, যেখানে তাদের সেরা সাফল্য হচ্ছে ২০১৬ এএফসি সলিডারিটি কাপের ফাইনালে পৌঁছানো, সেখানে তারা নেপালের কাছে ১–০ গোলের ব্যবধানে পরাজিত হয়েছে।\nছেয়াং ছেং ইয়ং, কং ছেং-হো, হো মান-ফাই, ছাং কিন সেং এবং লেয়ং কা-হানের মতো খেলোয়াড়গণ মাকাওয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৭ সালের সেপ্টেম্বর মাসে প্রকাশিত র‌্যাঙ্কিংয়ে মাকাও তাদের ইতিহাসে সর্বোচ্চ অবস্থান (১৫৬তম) অর্জন করে এবং ২০১৪ সালের জুলাই মাসে প্রকাশিত র‌্যাঙ্কিংয়ে তারা ২০৪তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মাকাওয়ের সর্বোচ্চ অবস্থান হচ্ছে ১৮২তম (যা তারা ২০০০ সালে অর্জন করেছিল) এবং সর্বনিম্ন অবস্থান হচ্ছে ২২৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (চীনা)\nফিফা-এ মাকাও জাতীয় ফুটবল দল  ওয়েব্যাক মেশিনে আর্কাইভকৃত ১১ ফেব্রুয়ারি ২০১৮ তারিখে (ইংরেজি)\nএএফসি-এ মাকাও জাতীয় ফুটবল দল (ইংরেজি)"}