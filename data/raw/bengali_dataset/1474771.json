{"pageid": 1474771, "title": "সবুজ রক্ষণশীলতাবাদ", "url": "https://bn.wikipedia.org/wiki?curid=1474771", "content": "সবুজ রক্ষণশীলতা হল পরিবেশবাদের সাথে রক্ষণশীলতাবাদের সংমিশ্রণ। ইতিহাসে বিভিন্ন সময় রক্ষণশীল রাজনীতিবিদ এবং দার্শনিকরা পরিবেশগত উদ্বেগ নিয়ে সোচ্চার হয়েছেন। রক্ষণশীলতার প্রথম দিকের অন্যতম প্রধান দার্শনিক, এডমান্ড বার্ক, রিফ্লেকশনস অন দ্যা রেভলিউশন ইন ফ্রান্স (১৭৯০) এ লিখেছিলেন: \"The earth,the kind and equal mother of all ought not to be monopolised to foster the pride and luxury of any men\" \nসবুজ রক্ষণশীলতার স্বতন্ত্র বৈশিষ্ট্য হল কেন্দ্রীভূত পরিকল্পনার পরিবর্তে পরিবেশগত উদ্বেগের মোকাবিলা করার জন্য বাজার-ভিত্তিক নীতি মেনে চলা। ব্যক্তিগত ও স্থানীয় ক্ষমতায়নকে শীর্ষনির্দেশিত নিয়ন্ত্রণের চেয়ে অগ্রাধিকার দেওয়া হয়। যেখানে জলবায়ু পরিবর্তনের মতো সমস্যাগুলির সমাধান বিশ্বব্যাপী, সবুজ রক্ষণশীলরা বিশ্বাস করে যে সরকারের ভূমিকা শুধুমাত্র \"ব্যক্তি, উদ্যোক্তা এবং সমাজসেবীদের সহযোগিতা করা এবং জলবায়ু পরিবর্তনের সমাধান করবে এমন উদ্ভাবন নিয়ে আসতে সাহায্য করা।\" \n\n\n== বিভিন্ন দেশ ==\n\n\n=== ব্রাজিল ===\nPartido Ecológico Nacional(জাতীয় পরিবেশগত দল) ঐতিহ্যগতভাবে সবুজ রক্ষণশীল। তবে বর্তমানে এরা পরিবেশবাদের তুলনায় রক্ষণশীলতার উপর বেশি গুরুত্ব দেয় ।\n\n\n=== কানাডা ===\nকানাডায় রাজনীতিবিদ প্রেস্টন ম্যানিং প্রথম সবুজ রক্ষণশীলতাবাদ পরিভাষাটির প্রচলন করেন। ম্যানিংএর উদ্দেশ্য ছিল এই ধারণাটির বিকাশ ঘটিয়ে  যুবক ও বৃদ্ধ ভোটারদের মধ্যে সাধারণ ভিত্তি খুঁজে পাওয়া। কানাডীয় দার্শনিক জর্জ পারকিন গ্রান্ট \"রেড টোরি ম্যানিফেস্টো\"তে লিখেছেন যে যেসব শিল্পপতিরা সাময়িক লাভের জন্য পরিবেশের ক্ষতি করে পরিবেশগত প্রণোদনা তাদের বিরোধিতা করে বলে রক্ষণশীলরা একে সমর্থন করে।\n\n\n=== মেক্সিকো ===\nPartido Verde Ecologista de México (মেক্সিকোর পরিবেশবাদী সবুজ দল) একটি সবুজ রক্ষণশীল দল ।\nএরা মৃত্যুদণ্ডের সমর্থক এবং সমকামিতাকে ফৌজদারি অপরাধ ঘোষণার সমর্থক ।\n\n\n=== পর্তুগাল ===\nPartido da Terra (পূর্বতন নাম Movimento Partido da Terra) একটি সবুজ রক্ষণশীল দল। এদের প্রধান রাজনৈতিক অগ্রাধিকারগুলোর মধ্যে রয়েছে পরিবেশবান্ধব নীতির প্রচার এবং পর্তুগাল ও অন্যান্য পর্তুগিজ-ভাষী দেশগুলোর জাতীয় ও সাংস্কৃতিক ঐতিহ্য সংরক্ষণ।\n\n\n=== অস্ট্রিয়া ===\nঅস্ট্রিয় পরিবেশ আন্দোলন (USB) নামক একটি সংগঠন ১৯৭৩ সালে প্রতিষ্ঠিত হয়েছিল। পরে এর থেকে  নাগরিক উদ্যোগ ও পরিবেশ সুরক্ষার জন্য নির্বাচনী সম্প্রদায়(WBU) গঠিত হয়। WBU গোষ্ঠী উদারপন্থী এবং রক্ষণশীলদের সমন্বয়ে গঠিত ছিল। ডানপন্থী উগ্রবাদী মতাদর্শের সাথেও এদের সম্পর্ক ছিল।\n১৯৮২ সালে \"ইউনাইটেড গ্রিনস অফ অস্ট্রিয়া\" (VGÖ) প্রতিষ্ঠিত হয়, যা মূলত বুর্জোয়া শ্রেণীর প্রতিনিধিত্ব করত। VGÖ-এর প্রাক্তন সদস্যরা পরে \"সিভিল গ্রিন অস্ট্রিয়া\" (BGÖ) প্রতিষ্ঠিত করে।\n\"ফ্রি পার্টি সালজবুর্গ\" (FPS) দাবি করে যে তারাই একমাত্র দল যারা কৃষিক্ষেত্রে জেনেটিকালি পরিবর্তিত বীজ ব্যবহার নিষিদ্ধ করার পক্ষপাতী । এরা সালজবুর্গে পরিবেশ সংক্রান্ত নীতি নিয়ে কাজ করে থাকে।\nঅস্ট্রিয়ার দ্বিতীয় কুর্জ সরকার, যা ৭ জানুয়ারি ২০২০ থেকে ১১ অক্টোবর ২০২১ পর্যন্ত ক্ষমতায় ছিল, পরিবেশ সুরক্ষার মতো সাধারণ পরিবেশবাদী রাজনৈতিক ধারণাকে সমর্থন করত কিন্তু অভিবাসন, অর্থনীতির ক্ষেত্রে রক্ষণশীল ছিল।\n\n\n=== গ্রীস ===\nগ্রিক: Οικολόγοι Ελλάδας(গ্রীসের পরিবেশবিদ) সবুজ রক্ষণশীল দল। এরা ওয়ার্ল্ড ইকোলজিক্যাল পার্টিস এর সদস্য।\n\n\n== তথ্যসূত্র =="}