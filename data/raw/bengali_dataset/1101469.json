{"pageid": 1101469, "title": "সৈয়দ দিয়া সাইদ", "url": "https://bn.wikipedia.org/wiki?curid=1101469", "content": "সৈয়দ দিয়া সাইদ (আরবি: سيد ضياء سيد سعيد‎, ইংরেজি: Sayed Dhiya Saeed; জন্ম: ১৭ জুলাই ১৯৯২) হলেন একজন বাহরাইনী পেশাদার ফুটবল খেলোয়াড়। তিনি বর্তমানে বাহরাইনী ক্লাব আল খালিদিয়াহ এবং বাহরাইন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলেন।\n২০১০–১১ মৌসুমে, বাহরাইনী ক্লাব আল মুহাররাকের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল মুহাররাকের হয়ে ৬ মৌসুমে ৪৫ ম্যাচে অংশগ্রহণ করার পর ২০১৪–১৫ মৌসুমে তিনি রিফফায় যোগদান করেছেন। রিফফায় তিন মৌসুম অতিবাহিত করার পর কুয়েতি ক্লাব আল নাসরের সাথে চুক্তি স্বাক্ষর করেছেন। ২০২১–২২ মৌসুমে, তিনি আল নাসর হতে বাহরাইনী ক্লাব আল খালিদিয়াহে যোগদান করেছেন।\nসাইদ ২০১১ সালে বাহরাইনের হয়ে আন্তর্জাতিক পর্যায়ে অভিষেক করেছেন; বাহরাইনের জার্সি গায়ে তিনি এপর্যন্ত ৯৮ ম্যাচে ৭টি গোল করেছেন।\n\n\n== প্রারম্ভিক জীবন ==\nসৈয়দ দিয়া সাইদ ১৯৯২ সালের ১৭ই জুলাই তারিখে বাহরাইনের মুহাররাকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১১ সালের ১৪ই ফেব্রুয়ারি তারিখে, ১৮ বছর, ৬ মাস ও ২৮ দিন বয়সে, বাম পায়ে ফুটবল খেলায় পারদর্শী সাইদ কুয়েতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাহরাইনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি বাহরাইন ০–০ গোলে ড্র করেছিল। বাহরাইনের হয়ে অভিষেকের বছরে সাইদ সর্বমোট ৮ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৯ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসৈয়দ দিয়া সাইদ – ফিফা প্রতিযোগিতার রেকর্ড (ইংরেজি) \nসকারওয়েতে সৈয়দ দিয়া সাইদ  (ইংরেজি)  \nট্রান্সফারমার্কেটে সৈয়দ দিয়া সাইদ (ইংরেজি) \nওয়ার্ল্ডফুটবল.নেটে সৈয়দ দিয়া সাইদ (ইংরেজি) \nইএসপিএন এফসিতে সৈয়দ দিয়া সাইদ (ইংরেজি) \nন্যাশনাল-ফুটবল-টিমস.কমে সৈয়দ দিয়া সাইদ (ইংরেজি)"}