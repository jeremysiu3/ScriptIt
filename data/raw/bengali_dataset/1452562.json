{"pageid": 1452562, "title": "লুইস রোমো", "url": "https://bn.wikipedia.org/wiki?curid=1452562", "content": "লুইস ফ্রান্সিস্কো রোমো বারোন (স্পেনীয়: Luis Romo; জন্ম: ৫ জুন ১৯৯৫; লুইস রোমো নামে সুপরিচিত) হলেন একজন মেক্সিকীয় পেশাদার ফুটবল খেলোয়াড়। তিনি বর্তমানে মেক্সিকীয় ক্লাব মোন্তেররেই এবং মেক্সিকো জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা কেন্দ্রীয় রক্ষণভাগের খেলোয়াড় হিসেবে খেলেন।\n২০২১ সালে, রোমো মেক্সিকো অনূর্ধ্ব-২৩ দলের হয়ে মেক্সিকোর বয়সভিত্তিক পর্যায়ে অভিষেক করেছিলেন। এরপূর্বে, তিনি ২০১৯ সালে মেক্সিকোর হয়ে আন্তর্জাতিক পর্যায়ে অভিষেক করেছেন; মেক্সিকোর জার্সি গায়ে তিনি এপর্যন্ত ৪৬ ম্যাচে ৩টি গোল করেছেন।\n\n\n== প্রারম্ভিক জীবন ==\nলুইস ফ্রান্সিস্কো রোমো বারোন ১৯৯৫ সালের ৫ই জুন তারিখে মেক্সিকোর সিনালোয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nরোমো মেক্সিকো অনূর্ধ্ব-২৩ দলের হয়ে খেলার মাধ্যমে মেক্সিকোর প্রতিনিধিত্ব করেছেন। ২০২১ সালের ২২শে জুলাই তারিখে তিনি ফ্রান্স অনূর্ধ্ব-২৩ দলের বিরুদ্ধে ম্যাচে মেক্সিকো অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। মেক্সিকোর বয়সভিত্তিক দলের হয়ে তিনি প্রায় ১ বছরে ৬ ম্যাচে অংশগ্রহণ করে ২টি গোল করেছেন।\n২০১৯ সালের ২০শে নভেম্বর তারিখে, ২৪ বছর, ৫ মাস ও ১৫ দিন বয়সে, ডান পায়ে ফুটবল খেলায় পারদর্শী রোমো বারমুডার বিরুদ্ধে অনুষ্ঠিত ২০১৯–২০ কনকাকাফ নেশন্স লিগের ম্যাচে অংশগ্রহণ করার মাধ্যমে আন্তর্জাতিক ফুটবলে মেক্সিকোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৫ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি মেক্সিকো ২–১ গোলের ব্যবধানে জয়লাভ করেছিল। মেক্সিকোর হয়ে অভিষেকের বছরে রোমো সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৬ মাস ও ২৬ দিন পর, মেক্সিকোর জার্সি গায়ে প্রথম গোলটি করেছেন; ২০২২ সালের ১৫ই জুন তারিখে, জ্যামাইকার বিরুদ্ধে ম্যাচের ৪৮তম মিনিটে লুইস চাভেসের অ্যাসিস্ট হতে মেক্সিকোর হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে লুইস রোমো  (ইংরেজি)  \nসকারবেসে \nবিডিফুটবলে \nট্রান্সফারমার্কেটে লুইস রোমো (ইংরেজি) \nওয়ার্ল্ডফুটবল.নেটে লুইস রোমো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে লুইস রোমো (ইংরেজি)"}