{"pageid": 1182052, "title": "এমিলিয়ানো মার্তিনেস", "url": "https://bn.wikipedia.org/wiki?curid=1182052", "content": "দামিয়ান এমিলিয়ানো মার্তিনেস রোমেরো (স্পেনীয়: Emiliano Martínez, স্পেনীয় উচ্চারণ: [ˌemiljˈano maɾtˈineθ]; জন্ম: ২ সেপ্টেম্বর ১৯৯২; এমিলিয়ানো মার্তিনেস নামে সমধিক পরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ইংরেজ ক্লাব অ্যাস্টন ভিলা এবং আর্জেন্টিনা জাতীয় দলের হয়ে গোলরক্ষক হিসেবে খেলেন।তিনি পেনাল্টি স্পেশালিস্ট হিসেবে সুপরিচিত। তাকে আর্জেন্টিনার আর এক কিংবদন্তি গোলরক্ষক সের্হিও গোয়কোচেয়ার সাথে তুলনা করা হয়। সের্হিও গোয়কোচেয়া নিজেই বলেছিলেন যে এমিলিয়ানো মার্তিনেস তার চেয়েও ভালো। ২০২৪ সালে তিনি ২০২৩-২৪ সিজনের সেরা গোলকিপার হিসেবে নির্বাচিত হন।\n২০০৯ সালে মার্তিনেস আর্জেন্টিনা অনূর্ধ্ব-১৭ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় তিন বছর যাবত আর্জেন্টিনার বয়সভিত্তিক দলের হয়ে খেলার পর তিনি ২০২১ সালে আর্জেন্টিনার হয়ে আন্তর্জাতিক পর্যায়ে অভিষেক করেন। অভিষেকের পর আর্জেন্টিনাকে ২০২১-এর কোপা আমেরিকা শিরোপা জিততে অবদান রাখেন। ২০২২ সালে কমনেবল ও উয়েফা আয়োজিত টুর্ণামেন্ট ফিনালিসিমা ট্রফি জেতেন।তিনি ২০২২ সালে আর্জেন্টিনা জাতীয় দলের সাথে ফিফা বিশ্বকাপ জয় করেন। তিনি বিশ্বকাপের সেরা গোলরক্ষক হিসেবে \"সোনালী গ্লাভস\" পুরস্কার লাভ করেন। এছাড়া তিনি ২০২২ সালে সেরা ফিফা গোলরক্ষকের বর্ষসেরা পুরস্কারও অর্জন করেন।\n\n\n== প্রারম্ভিক জীবন ==\nদামিয়ান এমিলিয়ানো মার্তিনেস রোমেরো ১৯৯২ সালের ২রা সেপ্টেম্বর তারিখে আর্জেন্টিনার মার দেল প্লাতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমার্তিনেস আর্জেন্টিনা অনূর্ধ্ব-১৭ এবং আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০০৯ সালে তিনি আর্জেন্টিনা অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় তিন বছরে ৭ ম্যাচে অংশগ্রহণ করেছেন।\n২০২১ সালের ৩রা জুন তারিখে, ২৮ বছর, ৯ মাস ও ১ দিন বয়সে, ডান পায়ে ফুটবল খেলায় পারদর্শী মার্তিনেস চিলির বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১২ নম্বর জার্সি পরিধান করে খেলেছিলেন। ম্যাচটি ১–১ গোলে ড্র হয়েছিল। আর্জেন্টিনার হয়ে অভিষেকের বছরে মার্তিনেস সর্বমোট ১৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২২ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে এমিলিয়ানো মার্তিনেস  (ইংরেজি)  \nসকারবেসে এমিলিয়ানো মার্তিনেস (ইংরেজি) \nবিডিফুটবলে এমিলিয়ানো মার্তিনেস  (ইংরেজি)  \nট্রান্সফারমার্কেটে এমিলিয়ানো মার্তিনেস (ইংরেজি) \nওয়ার্ল্ডফুটবল.নেটে এমিলিয়ানো মার্তিনেস (ইংরেজি) \nইএসপিএন এফসিতে এমিলিয়ানো মার্তিনেস (ইংরেজি) \nন্যাশনাল-ফুটবল-টিমস.কমে এমিলিয়ানো মার্তিনেস (ইংরেজি)"}