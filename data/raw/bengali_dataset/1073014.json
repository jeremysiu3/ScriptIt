{"pageid": 1073014, "title": "২০২০ গ্রীষ্মকালীন অলিম্পিকের পদক তালিকা", "url": "https://bn.wikipedia.org/wiki?curid=1073014", "content": "২০২০ গ্রীষ্মকালীন অলিম্পিকের পদক তালিকায় ২০২১ সালের ২৩শে জুলাই হতে ৮ই আগস্ট তারিখ জাপানের টোকিওতে অনুষ্ঠিত ২০২০ গ্রীষ্মকালীন অলিম্পিকে ২০৫টি জাতীয় অলিম্পিক কমিটি এবং আইওসি শরণার্থী অলিম্পিক দলের ক্রীড়াবিদদের দ্বারা প্রাপ্ত স্বর্ণ পদকের সংখ্যা অনুযায়ী উল্লেখ করা হয়েছে। এই আসরে বারমুডা এবং ফিলিপাইন তাদের ইতিহাসে প্রথম অলিম্পিক স্বর্ণ পদক এবং তুর্কমেনিস্তান তাদের প্রথম পদক জয়লাভ করেছে।\n\n\n== পদক ==\n২০২০ গ্রীষ্মকালীন অলিম্পিকের জন্য অলিম্পিক পদকের নকশাটি জুনিচি কাওয়ানিশি তৈরি করেছিলেন। পদকগুলো জনসাধারণের দান করা পুনর্ব্যবহারযোগ্য ছোট বৈদ্যুতিন যন্ত্র থেকে নিষ্কাশিত ধাতু ব্যবহার করে তৈরি করা হয়েছিল। পদকের ফিতায় \"ইচিমাৎসু মোয়ো\"তে পাওয়া ঐতিহ্যবাহী জাপানি নকশার মোটিফ গুলো ব্যবহার করা হয়েছে, যা একটি সামঞ্জস্যপূর্ণ চেকার প্যাটার্ন, এবং কাসানে নো ইরোমের (একটি ঐতিহ্যবাহী কিমোনো লেয়ারিং কৌশল) আধুনিক উপস্থাপনা। পদকের বাক্সটি অলিম্পিক চিহ্নের মতো একই রঙে রঙিন জাপানি ছাই কাঠ থেকে তৈরি করা হয়েছে। বৃত্তাকার ঢাকনা এবং বাক্সটির শরীর একটি চুম্বক দ্বারা সংযুক্ত আংটির মতো খোলা যায়। পদকের বিপরীতে রয়েছে পানাথেনাইক স্টেডিয়াম এবং অলিম্পিক চিহ্নয়ের সামনে গ্রিক বিজয়ের দেবী নিকে।\nকোভিড-১৯ এর বৈশ্বিক মহামারীর কারণে, ক্রীড়াবিদদের ট্রেতে তাদের পদক উপহার দেওয়া হবে এবং একজন গণ্যমান্য ব্যক্তির পরিবর্তে তাদের নিজেদের তাদের গলায় পদকটি পরিধান করতে হবে।\n\n\n== পদক তালিকা ==\nএই পদক তালিকাটি আন্তর্জাতিক অলিম্পিক কমিটির (আইওসি) পদক গণনার উপর ভিত্তি করে ২০২০ গ্রীষ্মকালীন অলিম্পিকের পদক গণনার তালিকা। এই তালিকায় দেশের অবস্থান জাতীয় অলিম্পিক কমিটি (এনওসি) দ্বারা অর্জিত স্বর্ণ পদকের সংখ্যা অনুযায়ী উল্লেখ করা হয়েছে। অতঃপর রৌপ্য পদকের সংখ্যা এবং অতঃপর ব্রোঞ্জ পদকের সংখ্যা বিবেচনা করা হয়েছে। যদি এই তিনটি নিয়মের পরও দুই অথবা ততোধিক দেশ সমতায় থাকে, তবে তাদের সমান অবস্থানে উল্লেখ করা হয়েছে এবং দেশগুলোকে আইওসি দেশের কোড অনুযায়ী বর্ণানুক্রমিকভাবে তালিকাভুক্ত করা হয়েছে। যদিও এই তথ্য আইওসি দ্বারা সরবরাহ করে থাকে, তবে আইওসি এই ধরনের কোন অবস্থান পদ্ধতিকে স্বীকৃতি দেয় না এবং সমর্থন করে না।\n২০২০ গ্রীষ্মকালীন অলিম্পিক কার্যক্রমে ৫০টি বিভাগে ৩৩টি ক্রীড়ার সর্বমোট ৩৩৯টি প্রতিযোগিতা রয়েছে, যার ফলে অস্থায়ীভাবে ৩৩৯টি পদক বিতরণ করা হবে।\n\n  *   স্বাগতিক (জাপান)\n\n\n== আরও দেখুন ==\n\nসর্বকালীন অলিম্পিক গেমসের পদক তালিকা\n\n\n== তথ্যসূত্র ==\n\n\n== বহিঃসংযোগ ==\n\"টোকিও ২০২০\"। অলিম্পিক.অর্গ। আন্তর্জাতিক অলিম্পিক কমিটি। উদ্ধৃতি টেমপ্লেট ইংরেজি প্যারামিটার ব্যবহার করেছে (link)  (ইংরেজি)\n\"২০২০ গ্রীষ্মকালীন অলিম্পিক\" (ইংরেজি ভাষায়)। অলিম্পিয়া। সংগ্রহের তারিখ ১০ জুলাই ২০২১।"}