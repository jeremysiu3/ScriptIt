{"pageid": 1112935, "title": "কায়সুল হক", "url": "https://bn.wikipedia.org/wiki?curid=1112935", "content": "কায়সুল হক (২৯ মার্চ ১৯৩৩–১৩ ফেব্রুয়ারি ২০১৬) বাংলাদেশের একজন কবি ও সাংবাদিক ছিলেন। বাংলা কবিতায় বিশেষ অবদানের জন্য তিনি ২০০১ সালে বাংলা একাডেমি পুরস্কার পান।\n\n\n== প্রাথমিক জীবন ==\nকায়সুল হক ২৯ মার্চ ১৯৩৩ সালে অবিভক্ত বাংলার মালদহ জেলায় মাতুলালয়ে জন্মগ্রহণ করেন। তার পিতার নাম দবিরউদ্দিন আহমদ ও মাতার নাম জিন্নাতুননেসা। পৈত্রিক নিবাস রংপুর। সাত ভাই ও তিন বোনের মধ্যে তিনি ছিলেন বড়। শৈশব, কৈশোর ও যৌবন কেটেছে রংপুরে। তার স্ত্রী সালমা হক (মৃ: ৫ ফেব্রুয়ারি ২০১৬ )। তার তিন ছেলে, এক মেয়ে। সন্তানদের এক ছেলে নজরুল ইনস্টিটিউটে চাকুরি করেন। অন্য দুজনের একজন চিকিৎসক ও অন্যজন প্রকৌশলী। মেয়ে অস্ট্রেলিয়ায় প্রবাসী।\n\n\n== কর্মজীবন ==\nকায়সুল হকের কর্মজীবন কাটে ঢাকায়। তিনি জাতীয় গ্রন্থকেন্দ্রের উপপরিচালক পদে কর্মরত ছিলেন এবং এই পদ থেকেই অবসরে যান। ১৯৫০ সালে ‘আজাদ’ পত্রিকায় তার প্রথম কবিতা প্রকাশিত হয়। ‘অধুনা’, ‘সবার পত্রিকা’, ‘কালান্তর’ ও ‘শৈলী’ সাহিত্য পত্রিকার সম্পাদক ছিলেন তিনি।  \n\n\n== গ্রন্থ ==\nকায়সুল হকের উল্লেখযোগ্য প্রকাশিত গ্রন্থের মধ্যে রয়েছে:-\n\nস্বদেশ সংস্কৃতি ও রবীন্দ্রনাথ (২০০৪)\n'আলোর দিকে যাত্রা' (২০০৬)\nঅনিন্দ চৈতন্য (২০০৮)\n\n\n== পুরস্কার ও সম্মাননা ==\nবাংলা একাডেমী সাহিত্য পুরস্কার (২০০১),\nআসাদুজ্জামান সাহিত্য পুরস্কার (২০০০),\nসাদত আলী আখন্দ সাহিত্য পুরস্কার (২০১৫)\n\n\n== মৃত্যু ==\nকায়সুল হক ১৩ ফেব্রুয়ারি ২০১৬ সালে ঢাকার গুলশানের উপশম হেলথ পয়েন্ট হাসপাতালে চিকিৎসাধীন অবস্থায় মৃত্যুবরণ করেন। মিরপুরের শহীদ বুদ্ধিজীবী কবরস্থানে তাকে সমাহিত করা হয়।\n\n\n== তথ্যসূত্র =="}