{"pageid": 1450152, "title": "গ্রেগ জন টেইলর", "url": "https://bn.wikipedia.org/wiki?curid=1450152", "content": "গ্রেগ জন টেইলর (ইংরেজি: Greg Taylor; জন্ম: ৫ নভেম্বর ১৯৯৭; গ্রেগ টেইলর নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে স্কটল্যান্ডের পেশাদার ফুটবল লিগের শীর্ষ স্তর স্কটিশ প্রিমিয়ারশিপের ক্লাব সেল্টিক এবং স্কটল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১৭ সালে, টেইলর স্কটল্যান্ড অনূর্ধ্ব-২০ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় দুই বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৯ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nগ্রেগ জন টেইলর ১৯৯৭ সালের ৫ই নভেম্বর তারিখে স্কটল্যান্ডের গ্রিনকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nটেইলর স্কটল্যান্ড অনূর্ধ্ব-২০ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৭ সালের ৩১শে মে তারিখে তিনি স্কটল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ২ বছরে ২০ ম্যাচে অংশগ্রহণ করে ১টি গোল করেছেন।\n২০১৯ সালের ১১ই জুন তারিখে, ২১ বছর, ৭ মাস ও ৬ দিন বয়সে, বাম পায়ে ফুটবল খেলায় পারদর্শী টেইলর বেলজিয়ামের বিরুদ্ধে অনুষ্ঠিত উয়েফা ইউরো ২০২০ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২২ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি স্কটল্যান্ড ৩–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে টেইলর সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nগ্রেগ জন টেইলর – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে গ্রেগ জন টেইলর  (ইংরেজি)  \nসকারবেসে গ্রেগ জন টেইলর (ইংরেজি) \nবিডিফুটবলে \nইইউ-ফুটবলে গ্রেগ জন টেইলর (ইংরেজি) \nট্রান্সফারমার্কেটে গ্রেগ জন টেইলর (ইংরেজি) \nওয়ার্ল্ডফুটবল.নেটে গ্রেগ জন টেইলর (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে গ্রেগ জন টেইলর (ইংরেজি)"}