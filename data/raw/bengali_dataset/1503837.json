{"pageid": 1503837, "title": "মামদী মোল্যা উচ্চ বিদ্যালয়", "url": "https://bn.wikipedia.org/wiki?curid=1503837", "content": "মামদী মোল্যা উচ্চ বিদ্যালয় (সংক্ষেপে এম.এম.এইচ.এস), একটি সম্মিলিত প্রাথমিক ও মাধ্যমিক বিদ্যালয় যা গাজীপুর সদর উপজেলার টঙ্গীতে অবস্থিত। এটি ১৯৯৪ সালে প্রতিষ্ঠিত হয়েছিল। প্রতিষ্ঠানটিতে বাংলা অনুষদে দুই বছরের প্রাক-প্রাথমিক, পাঁচ বছরের প্রাথমিক এবং পাঁচ বছরের মাধ্যমিক শিক্ষার ব্যবস্থা রয়েছে। এই বিদ্যালয়টি ঢাকা শিক্ষা বোর্ডের অধীনে। ২০০৯ থেকে ২০১১ সালে স্কুলটি স্থানীয় এলাকায় ৪র্থ স্থান অধিকার লাভ করেছিল এবং ২০১২ থেকে এখন পর্যন্ত এটি এসএসসি পরীক্ষায় উক্ত এলাকায় তৃতীয় স্থানে রয়েছে।\n\n\n== ইতিহাস ==\n১৯৯৪ সালে গাজীপুর সিটি কর্পোরেশনের প্রাক্তন কাউন্সিলর জনাব নাসির উদ্দিন মোল্লা এই বিদ্যালয় প্রতিষ্ঠা করেন। প্রতিষ্ঠাতা তার প্রয়াত পিতার নাম 'মামদী মোল্লা'-র নামানুসারে এর নামকরণ করেন \"মামদী মোল্যা উচ্চ বিদ্যালয়\"। ২০১৩ সালে ঢাকা শিক্ষা বোর্ড শিক্ষার্থীদের জন্য দশম শ্রেণি পর্যন্ত চালু করে এই বিদ্যালয়কে একটি মাধ্যমিক বিদ্যালয় হিসাবে অনুমোদন দেয়।\n\n\n== অবস্থান ==\nমামদী মোল্যা উচ্চ বিদ্যালয় গাজীপুর সদর উপজেলার ৫৪ নং ওয়ার্ডের উত্তর আউচপাড়ার মোল্লা বাড়ি রোডের পাশে অবস্থিত।\nগাছপালা আর সবুজে ঘেরা প্রতিষ্ঠানটির মনোরম পরিবেশে ৬তলা বিশিষ্ট ভবন রয়েছে। সর্বশেষ শহীদ আহসান উল্লাহ মাস্টার ভবন উদ্ধোধন করা হয় ২০২১ সালে। প্রতিষ্ঠানটির মূল সীমানার ভিতর একটি মাঠ এবং এর পাশেই একটি পুকুর রয়েছে।\n\n\n== শিক্ষাক্রম ==\nপ্রতিষ্ঠানটি জাতীয় শিক্ষাক্রম ও পাঠ্যপুস্তক বোর্ড প্রদত্ত জাতীয় পাঠ্যক্রমটি ঢাকা শিক্ষা বোর্ডের অধীনে বিদ্যমান সকল শ্রেণি ও পরীক্ষার জন্য অনুসরণ করে। এই পাঠ্যক্রমটিতে নিম্ন মাধ্যমিক ও মাধ্যমিক বিদ্যালয়ের প্রাতিষ্ঠানিক বিষয় অন্তর্ভুক্ত রয়েছে। সরকারি নিয়ম মেনে এই পাঠ্যক্রমটি নিম্ন মাধ্যমিক এবং মাধ্যমিক শ্রেণির শিক্ষার্থীদের জন্য বাধ্যতামূলক করা হয়েছে। শিক্ষার্থীরা মানবিক, ব্যাবসায় শিক্ষা ও বিজ্ঞান- এই তিনটি প্রধান শাখার মধ্যে একটি বেছে নিতে পারে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}