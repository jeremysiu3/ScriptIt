{"pageid": 1175187, "title": "ভবানীচরণ লাহা", "url": "https://bn.wikipedia.org/wiki?curid=1175187", "content": "ভবানীচরণ লাহা  (১৮৮০   -  ১৯৪৬ ) ছিলেন  একজন খ্যাতনামা ব্রিটিশ ভারতীয় বাঙালি চিত্রশিল্পানুরাগী ও শিল্পী। \n\n\n== জীবনী ==\nভবানীচরণ লাহার জন্ম  ব্রিটিশ ভারতের অধুনা  বাংলাদেশের চট্টগ্রাম বিভাগের লোহাগাড়া উপজেলার আমিরাবাদের এক জমিদার বংশে। পিতা চণ্ডীচরণ লাহা ছিলেন একজন ব্যবসায়ী। ভবানীচরণ প্রাথমিক শিক্ষা সম্পন্ন করার পর ভরতি হন কলকাতার জুবিলি আর্ট একাডেমিতে। এই আর্ট কলেজের শিক্ষা অন্য আট-দশটি সাধারণ বিদ্যাপীঠের মত ছিল না। এখানে তার সহপাঠী ছিলেন অতুল সুর ও হেমেন্দ্রনাথ মজুমদার।\n১৯১৯ খ্রিষ্টাব্দে তিনি যোগেন্দ্রনাথ শীল, যামিনী রায়, হেমেন্দ্রনাথ মজুমদার এবং অতুল বসুর সঙ্গে কলকাতায় স্থাপন করেন 'ইন্ডিয়ান অ্যাকাডেমি অফ ফাইন আর্ট'।\n১৯২১ খ্রিস্টাব্দে অতুল বসুর  সহযোগিতায় তিনি 'সোসাইটি অফ ফাইন আর্টস' প্রতিষ্ঠা করেন। এই সোসাইটি প্রচলিত প্রাচ্য কলাচিত্রের তৎপরতা ও প্রদর্শনীর বিরুদ্ধে প্রতিবাদের মাধ্যম হিসেবে কাজ করত।\nতিনি লন্ডনের রয়াল সোসাইটির ফেলো, রয়াল এশিয়টিক সোসাইটি অফ বেঙ্গল তথা বর্তমানের এশিয়াটিক সোসাইটি (কলকাতা)র সভ্য, কলকাতার মহাবোধি সোসাইটির সহ-সভাপতি হন।  বহু শিল্পকলা ও সংগীত-প্রতিষ্ঠানের সঙ্গে ভবানীচরণের ঘনিষ্ঠ যোগাযোগ ছিল। \"রূপমণি\" নামক শিল্প প্রতিষ্ঠানের পৃষ্ঠপোষক ছিলেন তিনি। \"ললিতা\" নামের এক শিল্পকলা বিষয়ক পত্রিকা প্রতিষ্ঠা করেন। তিনি ভারতীয় চারুকলা প্রতিষ্ঠানের সদস্যরূপে মনোনীত হয়েছিলেন। তার সংগ্রহে ছিল দেশ-বিদেশের বহু দুষ্প্রাপ্য শিল্পসম্ভার। নতুন দিল্লির ললিতকলা সমিতির উদ্যোগে যে ভারতীয় চারুকলা প্রতিষ্ঠান স্থাপিত হয়, তার বঙ্গীয় অংশ নির্মাণের সমস্ত ব্যয়ভার বহন করেছিলেন তিনি। শিক্ষা বিস্তারে ও জনকল্যাণেও তার বিশেষ অবদান ছিল। ১৯১৭ খ্রিস্টাব্দে বাংলাদেশে তার নিজের গ্রামে বিদ্যালয় স্থাপন করেন। শতাব্দী প্রাচীন বিদ্যালয় - আমিরাবাদ বি সি লাহা স্কুল ও কলেজ নামে পরিচিত।\n\n\n== শিল্পকর্ম ==\nভারতবর্ষ পত্রিকার প্রথম সংখ্যায় তার অঙ্কিত \"সীতার অগ্নিপরীক্ষা\" ও পরে আরো বহু ছবি প্রকাশিত হয়। \nকলকাতার ভিক্টোরিয়া স্মৃতিসৌধে ভারতের তৎকালীন শিক্ষা মন্ত্রী অধ্যাপক এস.নুরুল.হাসানে উদ্যোগে গঠিত ক্যালকাটা গ্যালারিতে অন্যান্য চিত্রশিল্পীদের সঙ্গে সংযোজিত হয় \nভবানীচরণ লাহা দ্বারা কার্ড খেলোয়াড়\n\n\n== তথ্যসূত্র =="}