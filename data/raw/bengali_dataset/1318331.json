{"pageid": 1318331, "title": "বৈসু", "url": "https://bn.wikipedia.org/wiki?curid=1318331", "content": "বৈসুক (ইংরেজি: Bwisuk/Boisuk/Buisuk) বাংলাদেশ এবং ভারতের ত্রিপুরা রাজ্যের ত্রিপুরা জনগোষ্ঠীর নববর্ষ উৎসব। চৈত্র মাসের শেষ দুইদিন এবং বৈশাখ মাসের প্রথম দিন এই তিনদিনব্যাপী এ উৎসব পালন করা হয়। প্রথম দিনকে বলা হয়  হারি বৈসুক, দ্বিতীয় দিনকে বৈসুকমা এবং তৃতীয় বা শেষ দিনটিকে বলা হয় বিসি কতাল।  মূলত আগামী দিনের সুখ ও সমৃদ্ধির জন্য ঈশ্বরের কাছে প্রার্থনা করা হয়।\n\n\n=== হারি বৈসুক ===\nহারি বৈসুকের দিনে ভোরবেলায় ফুলগাছ থেকে ফুল সংগ্রহ করার প্রতিযোগিতা শুরু হয় এবং এই ফুলে একাংশ দিয়ে পুরো বাড়ি ফুল দিয়ে সাজানো হয় এবং ফুলের আর এক অংশ দিয়ে নদীর তীরে ,মন্দিরে এবং পবিত্র স্থানে ফুল, ধুপ এবং দীপ জ্বালিয়ে শ্রদ্ধা নিবেদন করে থাকে। \n\n\n=== বৈসুকমা ===\nবৈসুকমা হচ্ছে দ্বিতীয় দিন এবং এইদিনে মূলত খাদ্য উৎসব করা হয়। এই দিনে মানুষ একজন আর একজনের বাসায় ঘুরে দেখা সাক্ষাৎকার করে।  বৈসুমা দিনের প্রধান আকর্ষণ হচ্ছে মিক্স সবজি যেটাকে \"লাবড়া \" বলে ককবরক ভাষায়। এই লাবড়া তৈরির জন্য প্রায় ৩০-৪০ ধরনের সবজি দেয়া হয়। পাশাপাশি ত্রিপুরাদের ঐতিহ্যবাহী খাবার গুলোর পাশাপাশি সেমাই , পায়েস, নুডলস সহ অনেক খাবার আইটেম থাকে |\n\n\n=== বিসিকাতাল ===\nতৃতীয় দিন হচ্ছে বিসিকাতাল এই দিনে নতুন বছরকে বরণ করা হয়। পরিবারের ছোটরা বড়দের পানি দিয়ে পা ধুয়ে প্রণাম করে। নতুন বছরে সবার মঙ্গলের জন্য প্রার্থনা করা হয়। \nবৈসুকের সময় ত্রিপুরারা/ত্রিপুরীরা নিজেদের ঐতিহবাহী  খেলা সুকুই ( গিলা) , ওয়াকরাই, চপ্রিং, কাংটি/কাং ইত্যাদি খেলা খেলে থাকে এবং পাশাপাশি ঐতিহবাহী গরয়া নৃত্য পরিবেশন করে। নতুন বছরের মঙ্গলের জন্য পরিবারের সদস্যদের মধ্যে \"কমা বতই(এক ধরনের পবিত্র পানি ছিটানো হয়।\n\n\n== আরও দেখুন ==\nত্রিপুরী বর্ষপঞ্জি\nভারতীয় নববর্ষের দিনগুলি\n\n\n== তথ্যসূত্র =="}