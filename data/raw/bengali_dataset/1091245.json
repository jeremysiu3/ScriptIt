{"pageid": 1091245, "title": "সু ম্যাসি", "url": "https://bn.wikipedia.org/wiki?curid=1091245", "content": "সুসান বেথ ম্যাসি (জন্ম মে ১৩, ১৯৫৪) একজন আমেরিকান লেখিকা। প্রধানত নারীদের ইতিহাস এবং খেলাধুলার উপর ভিত্তি করে তিনি তরুণ ও প্রাপ্তবয়স্কদের জন্য নন-ফিকশন রচনা করেন। ২০১৯ সালে প্রকাশিত তার লেখা বই \"দ্য বুক রেসকিউয়ার\" ২০২০ সালে আমেরিকান লাইব্রেরি অ্যাসোসিয়েশন থেকে সিডনি টেলর বই পুরস্কার জিতেছে।\n\n\n== প্রারম্ভিক জীবন ও শিক্ষা ==\nম্যাসি ১৯৫৪ সালে নিউ ইয়র্ক সিটিতে জন্মগ্রহণ করেন এবং নিউ জার্সির ক্লিফটনে বড়ে হন। ধর্মীয় দিকে তিনি একজন ইহুদি। তার বাবা মরিস ম্যাসি একজন প্রত্যয়িত সরকারি হিসবারক্ষক ছিলেন এবং তার মা রুথ ম্যাসি (ওরফে নারোটস্কি) গৃহিণী হিসেবে কাজ শুরু করার আগ পর্যন্ত একটি উচ্চ বিদ্যালয়ের ব্যবসায় শিক্ষার পাঠদান করতেন। যুবতী বয়সে তার কর্মজীবনের মোড় আইনের দিকে ঝুঁকে পড়ে, কিন্তু ১৯৭১ সালে তিনি তার স্থানীয় সংবাদপত্রের মাধ্যমে নর্থওয়েস্টার্ন ইউনিভার্সিটি জার্নালিজম ইনস্টিটিউটের গ্রীষ্মকালীন উচ্চ বিদ্যালয়ে বৃত্তি জেতার পরে তার আগ্রহ লেখা এবং সাংবাদিকতায় মোড় নিতে শুরু করে। নর্থওয়েস্টার্ন ইউনিভার্সিটি জার্নালিজম ইনস্টিটিউট ম্যাসিকে পরবর্তী তিন বছরের জন্য নর্থ জার্সি হেরাল্ড নিউজে গ্রীষ্মকালীন নবিশ (ইন্টার্ন) হিসাবে কাজ করতে সুযোগ দেয়।\nম্যাসি ক্লিফটন হাই স্কুল এবং প্রিন্সটন বিশ্ববিদ্যালয়ে পড়াশোনা করেছেন।\n\n\n== পেশা ==\nম্যাসির লেখা বই হুইলস অফ চেঞ্জ: হাউ উইমেন রোড দ্য বাইসাইকেল টু ফ্রিডম (With a Few Flat Tires Along the Way) ন্যাশনাল জিওগ্রাফিক সোসাইটি দ্বারা প্রকাশিত হয় । বইটি ১৮৯০-এর দশকে নারী মুক্তির উপর সাইকেলের প্রভাব তুলে ধরে। এটি ২০১২ সালে ইয়ং অ্যাডাল্ট লাইব্রেরি সার্ভিসেস অ্যাসোসিয়েশনের ইয়ালসা অ্যাওয়ার্ড ফর এক্সেলেন্স ইন ননফিকশন ফর ইয়ং অ্যাডাল্টস পুরস্কারের চূড়ান্ত বিজয়ী ছিল। [ ২০১৯ সালের তার লেখা ছবি-বই \"দ্য বুক রেসকিউয়ার\" -এ  তিনি ইদ্দিশ বুক সেন্টারের প্রতিষ্ঠাতা অ্যারন ল্যানস্কির গল্প তুলে ধরেন। বইটি পাবলিশার্স উইকলি, কিরকুস রিভিউ, এবং দ্য নিউ ইয়র্ক টাইমস  থেকে তারকাখচিত পর্যালোচনা পেয়েছ। ২০২০ সালের ২৭ জানুয়ারি আমেরিকান লাইব্রেরি এসোসিয়েশনের ইয়ুথ মিডিয়া অ্যাওয়ার্ডসে ২০২০ সালের সিডনি টেলর বুক পুরস্কার বিজয়ী হিসেবে বইটিকে ছবির বই বিভাগে বিজয়ী হিসেবে ঘোষণা করা হয়।\n২০২০ সালের ফেব্রুয়ারি মাসে ন্যাশনাল জিওগ্রাফিক সোসাইটি ১৯২০-এর দশকে ম্যাসির লেখা নারী ক্রীড়াবিদদের বিশ্লেষণ প্রকাশ করে, যার শিরোনাম ছিল ব্রেকিং থ্রু: হাউ ফিমেল অ্যাথলিটস শ্যাটার্ড স্টিরিওটাইপস ইন দ্য রোরিং টুয়েন্টিস।\n\n\n== তথ্যসূত্র =="}