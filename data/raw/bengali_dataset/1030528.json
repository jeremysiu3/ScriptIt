{"pageid": 1030528, "title": "অ্যাবি অলড্রিচ রকফেলার লোকশিল্প জাদুঘর", "url": "https://bn.wikipedia.org/wiki?curid=1030528", "content": "অ্যাবি অলড্রিচ রকফেলার লোকশিল্প জাদুঘর (ইংরেজি: Abby Aldrich Rockefeller Folk Art Museum) হল মার্কিন যুক্তরাষ্ট্রের প্রথম এবং বিশ্বের প্রাচীনতম নিয়মিত পরিচালিত একটি জাদুঘর যা আমেরিকান লোকশিল্পের সংরক্ষণ, সংগ্রহ এবং প্রদর্শনীর জন্য নিবেদিত।\nজাদুঘরটি ভার্জিনিয়ার কলোনিয়াল উইলিয়ামসবার্গের ঐতিহাসিক সীমানার ঠিক বাইরে অবস্থিত। এটি অ্যাবি অলড্রিচ রকফেলারের দান করা কিছু সংগ্রহ এবং তাঁর মৃত্যুর পর তাঁর বিপত্নীক স্বামী জন ডি. রকফেলার জুনিয়রের আর্থিক অনুদানের মাধ্যমে প্রতিষ্ঠিত হয়েছিল। জন ডি. রকফেলার ছিলেন স্ট্যান্ডার্ড অয়েল সম্পত্তির উত্তরাধিকারী এবং কলোনিয়াল উইলিয়ামসবার্গের সহ-প্রতিষ্ঠাতা। তিনি মূল ভবনটি ১৯৫৭ সালের মে মাসে চালু করেছিলেন। ক্রমবর্ধমান সংগ্রহকে সমঞ্জস করার জন্য পরবর্তীতে ১৯৯২ এবং ২০০৭ আরো দুইবার এটিকে সরানো ‌ও সম্প্রসারিত করা হয়েছিল। অ্যাবি রকফেলারের ৪২৪টি নিদর্শন সংগ্রহের ভিত্তিতে তৈরি এই জাদুঘরটি ১৭২০ সাল থেকে বর্তমান পর্যন্ত ৭,০০০ এরও অধিক লোককলার সংগ্রহশালায় পরিণত হয়েছে।\n\n\n== তথ্যসূত্র =="}