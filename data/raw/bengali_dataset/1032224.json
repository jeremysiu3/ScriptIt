{"pageid": 1032224, "title": "সাইফুল ইসলাম (অধ্যাপক)", "url": "https://bn.wikipedia.org/wiki?curid=1032224", "content": "সাইফুল ইসলাম (জন্ম: ১৪ আগস্ট ১৯৬৩) একজন ব্রিটিশ রসায়নবিদ এবং বাথ বিশ্ববিদ্যালয়ের মেটেরিয়ালস কেমিস্ট্রি বিভাগের অধ্যাপক।\n\n\n== শিক্ষা ও কর্মজীবন ==\nতিনি রসায়ন শাস্ত্রে স্নাতক ডিগ্রি অর্জন করেন ইউনিভার্সিটি কলেজ লন্ডন থেকে। তারপর একই বিশ্ববিদ্যালয় থেকে পিএইচডি ডিগ্রী অর্জন করেন ১৯৮৮ সালে। পরবর্তীকালে, তিনি নিউইয়র্কের রচেস্টারে ইস্টম্যান কোডাক পরীক্ষাগারে অক্সাইড-অতিপরিবাহীতার উপর গবেষণা করে পোস্টডক্টোরাল ফেলোশিপ করেন।\n\n\n== গবেষণামূলক কাজ ==\nতাঁর গবেষণার উল্লেখযোগ্য বিষয়গুলো হচ্ছে লিথিয়াম-আয়ন ব্যাটারি, সলিড-অক্সাইড-জ্বালানী-কোষ এবং পেরভস্কাইট সৌরকোষ। এইসব ডিভাইসে যেসব উপাদান ব্যবহার করা হয়, উন্নত কম্পিউটার মডেলিং ব্যবহার করে সেসব উপাদানের পারমাণবিক-স্কেল অন্তর্দৃষ্টি অর্জন করাই হচ্ছে তাঁর গবেষণা দলের অন্যতম লক্ষ্য। আন্তর্জাতিক সম্মেলনে তিনি ৮২ টিরও বেশি আমন্ত্রিত আলোচনা উপস্থাপন করেছেন এবং আন্তর্জাতিক বৈজ্ঞানিক জার্নালে ২২০ টিরও বেশি প্রকাশনা করেছেন।\n\n\n== তথ্যসূত্র =="}