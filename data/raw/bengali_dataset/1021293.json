{"pageid": 1021293, "title": "আহমেদ ইকবাল হায়দার", "url": "https://bn.wikipedia.org/wiki?curid=1021293", "content": "আহমেদ ইকবাল হায়দার একজন বাংলাদেশী নাট্য নির্দেশক। ২০১২ সাল পর্যন্ত তিনি মোট ৫৬টি নাটক পরিচালনা করেছেন। বর্তমানে তিনি থিয়েটার ইনস্টিটিউট চট্টগ্রামের আর্টিস্টিক পরিচালক হিসেবে দায়িত্ব পালন করছেন। নাট্যজগতে অবদানের স্বীকৃতি স্বরূপ ২০২১ সালে তিনি শিল্পকলায় (নাটক) একুশে পদক লাভ করেন।\n\n\n== জীবনী ==\nআহমেদ ইকবাল হায়দারের জন্ম চট্টগ্রাম জেলার পটিয়া উপজেলার সুচক্রদণ্ডী গ্রামে। তার বাবা কায়কোবাদ আহমেদ ও মা জেবুন্নেছা বেগম। ছয় ভাই ও এক বোনের মধ্যে তিনি চতুর্থ। আবদুল করিম সাহিত্যবিশারদ ও ড. আহমদ শরীফ আহমেদ ইকবাল হায়দারের নিকটাত্মীয়।\n১৯৭৫ সালে তার নাট্য জীবনে আত্মপ্রকাশ ঘটে। চট্টগ্রামের ‘তির্যক’ নাট্যদলের দলপ্রধান তিনি।\nহায়দার আন্তর্জাতিক থিয়েটার ইনস্টিটিউট বাংলাদেশের সাংগঠনিক সম্পাদক এবং তিনি ৩১, ৩২ ও ৩৩তম আইটিআই ওয়ার্ল্ড কনগ্রেসে বাংলাদেশের প্রতিনিধি হিসেবে অংশ নেন।\n\n\n== কর্ম ==\nতার পরিচালিত উল্লেখযোগ্য নাটকের মধ্যে রয়েছে:\n\nবিসর্জন (রবীন্দ্রনাথ ঠাকুর)\nরথযাত্রা (রবীন্দ্রনাথ ঠাকুর)\nরক্তকরবী (রবীন্দ্রনাথ ঠাকুর)\nরাজা (রবীন্দ্রনাথ ঠাকুর)\nডাকঘর (রবীন্দ্রনাথ ঠাকুর)\nমার্চেন্ট অব ভেনিস (উইলিয়াম শেক্সপিয়ার)\nওয়েডিপাস (সফোক্লেস)\nমধুমালা (কাজী নজরুল ইসলাম)\nবুড়ো শালিকের ঘাড়ে রো (মাইকেল মধুসূদন দত্ত)\nদ্বার রুদ্ধ - জঁ-পল সার্ত্র\nআততায়ী (সেলিম আল দীন)\nস্মৃতি: ৭১ (জিয়া হায়দার)\nতরঙ্গভঙ্গ (সৈয়দ ওয়ালীউল্লাহ)\nসোয়াত (মামুনুর রশীদ)\n\n\n== তথ্যসূত্র =="}