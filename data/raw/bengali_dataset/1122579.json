{"pageid": 1122579, "title": "গণপ্রজাতন্ত্রী দোনেৎস্ক", "url": "https://bn.wikipedia.org/wiki?curid=1122579", "content": "গণপ্রজাতন্ত্রী দোনেৎস্ক হল পূর্ব ইউক্রেনীয় ওব্লাস্ত দোনেৎস্কের একটি স্ব-ঘোষিত আধা-রাষ্ট্র। এটিকে শুধুমাত্র আংশিকভাবে স্বীকৃত দক্ষিণ ওশেতিয়া ও প্রতিবেশী লুহানস্ক পিপল'স রিপাবলিক (এলপিআর) স্বীকৃতি প্রদান করেছে। দোনেৎস্ক রাজধানী শহর ও ডিপিআর-এর বৃহত্তম শহর। দিনিস পুশিলিন ২০১৮ সাল থেকে ডিপিআর রাষ্ট্রের প্রধান হিসেবে দায়িত্ব পালন করেছেন।\n২০১৪ সালে ইউক্রেনীয় বিপ্লবের পর লুহানস্ক পিপল'স রিপাবলিক ও ক্রিমিয়া প্রজাতন্ত্রের পাশাপাশি ডিপিআর ২০১৪ সালে ইউক্রেন থেকে তার স্বাধীনতা ঘোষণা করে। ইউক্রেন ও ডিপিআর ও এলপিআর-এর মধ্যে একটি চলমান সশস্ত্র সংঘাত তাদের স্বাধীনতা ঘোষণার পর শুরু হয়। এলপিআর ও ডিপিআর রাশিয়া থেকে সহায়তা পেয়েছে।  ন্যাটো ও ইউক্রেনের মতে, রাশিয়া ডিপিআর বিদ্রোহীদের সামরিক সহায়তাও দিয়েছিল, তবে দাবিটি রাশিয়া অস্বীকার করেছিল। ইউক্রেন ডিপিআর ও এলপিআর উভয়কেই সন্ত্রাসী সংগঠন হিসেবে বিবেচনা করে, যদিও এই উপাধিটি আন্তর্জাতিক সংস্থা বা সরকার (ইইউ, মার্কিন যুক্তরাষ্ট্র ও রাশিয়া সহ) দ্বারা সমর্থিত নয়।\n২০১৫ সালের ফেব্রুয়ারি মাসে স্বাক্ষরিত মিন্‌স্ক চুক্তির (ডিপিআর, এলপিআর, রাশিয়া, ওএসসিই এবং ইউক্রেন দ্বারা স্বাক্ষরিত) লক্ষ্য সংঘাত বন্ধ করা ও উক্ত এলাকার জন্য আরও স্বায়ত্তশাসনের বিনিময়ে বিদ্রোহী-নিয়ন্ত্রিত অঞ্চলটিকে ইউক্রেনে পুনঃসংহত করা ছিল, কিন্তু চুক্তি পুরোপুরি বাস্তবায়িত হয়নি।\n২০১৭ সালের ফেব্রুয়ারি মাস থেকে রাশিয়া ডিপিআর দ্বারা জারি করা পরিচয় নথি, ডিপ্লোমা, জন্ম-মৃত্যু ও বিবাহ-শংসাপত্র এবং গাড়ির নিবন্ধন প্লেটগুলিকে স্বীকৃতি দিয়েছে এবং ঘোষণা করেছে যে মিন্‌স্ক চুক্তির উপর ভিত্তি বিচ্ছিন্নতাবাদী-নিয়ন্ত্রিত অঞ্চলে \"পরিস্থিতির রাজনৈতিক নিষ্পত্তি\" না হওয়া পর্যন্ত এটি তারা চালিয়ে যাবে। ন্যাটো, ইউক্রেনীয় ও পশ্চিমা সামরিক বিশেষজ্ঞরা দাবি করেছেন, যে নিয়মিত রাশিয়ান ইউনিটসমূহ ডিপিআর ও এলপিআর'কে সহায়তা করছে, যা আধুনিক রাশিয়ান ট্যাঙ্ক ও আর্টিলারি পরিচালনা করে। রাশিয়া উক্ত দাবি অস্বীকার করে, তবে বলেছে যে রাশিয়ান স্বেচ্ছাসেবকরা ডিপিআর ও এলপিআর'কে সাহায্য করছে।\nইউক্রেন রাশিয়ার সামরিক হস্তক্ষেপের ফলে দোনেৎস্ক পিপল'স রিপাবলিককে  – লুহানস্ক পিপল'স রিপাবলিক, ক্রিমিয়ার স্বায়ত্তশাসিত প্রজাতন্ত্র ও সেভাস্তোপোলের পাশাপাশি – ইউক্রেনের চারটি অস্থায়ীভাবে দখলকৃত অঞ্চলের একটি হিসাবে বিবেচনা করে।\nডিপিআর ও ইউক্রেনীয় সরকার অনুমান করে, যে প্রায় ২ মিলিয়ন মানুষ – দোনেৎস্ক ওব্লাস্তের মোট জনসংখ্যার অর্ধেকেরও বেশি – ডিপিআর-অধিষ্ঠিত অঞ্চলে বাস করে। যদিও বিদ্রোহীরা দোনেৎস্ক ওব্লাস্তের বেশিরভাগ এলাকা শাসন করে না, শুধুমাত্র ৭,৮৫৩ বর্গ কিমি এলাকা নিয়ন্ত্রণ করে, তারা দোনেৎস্ক (রাজধানী) ও হরলিভকার মতো বড় শহরগুলি দখল করেছে।\nরাশিয়ার প্রেসিডেন্ট ভ্লাদিমির পুতিন ২০২২ সালের ২১ ফেব্রুয়ারি দোনেৎস্ককে স্বীকৃতি প্রদান করেন।\n\n\n== তথ্যসূত্র =="}