{"pageid": 1042295, "title": "শেখর কাপুর", "url": "https://bn.wikipedia.org/wiki?curid=1042295", "content": "শেখর কুলভূষণ কাপুর (জন্ম ৬ ডিসেম্বর ১৯৪৫) হলেন একজন ভারতীয় চলচ্চিত্র পরিচালক, অভিনেতা, এবং চলচ্চিত্র প্রযোজক। তিনি হিন্দি চলচ্চিত্র এবং আন্তর্জাতিক চলচ্চিত্রে তার কাজের জন্য পরিচিত। আনন্দ পরিবারের একজন কাপুর বলিউডে ১৯৮০-এর দশকের মাঝামাঝি সময়ে টিভি সিরিজখানদান তার পুনঃপুন ভূমিকা এবং ১৯৮৩ সালে কাল্ট বলিউড চলচ্চিত্র মাসুম দিয়ে চলচ্চিত্র পরিচালক হিসেবে আত্মপ্রকাশের মধ্য দিয়ে পরিচিতি লাভ করেন। মাসুম সেই বছর শ্রেষ্ঠ চলচ্চিত্র বিভাগে ফিল্মফেয়ার সমালোচক পুরস্কার অর্জন করে। এরপর তিনি বিজ্ঞান কল্পকাহিনী চলচ্চিত্র মিঃ ইন্ডিয়া (১৯৮৭) দিয়ে ব্যাপক সাফল্য অর্জন করেন।\nতিনি ১৯৯৪ সালের বলিউড চলচ্চিত্র ব্যান্ডিট কুইন দিয়ে আন্তর্জাতিক স্বীকৃতি অর্জন করেন। এটি মালা সেনের কুখ্যাত ভারতীয় ডাকাত ও রাজনীতিবিদ ফুলন দেবীর জীবনী অবলম্বনে নির্মিত, যা সেই বছর শ্রেষ্ঠ হিন্দি ভাষার পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার এবং শ্রেষ্ঠ চলচ্চিত্র এবং শ্রেষ্ঠ পরিচালনা বিভাগে ফিল্মফেয়ার সমালোচক পুরস্কার অর্জন করে। এর উদ্বোধনী প্রদর্শনীয় হয় ১৯৯৪ সালের কান চলচ্চিত্র উৎসবের ডিরেক্টর্স ফোর্টনাইট বিভাগে এবং এরপর এডিনবার্গ চলচ্চিত্র উৎসবে প্রদর্শিত হয়।\nআন্তর্জাতিক অঙ্গনে রানী এলিজাবেথের উপর তার ঐতিহাসিক জীবনীনির্ভর চলচ্চিত্র এলিজাবেথ (১৯৯৯) এবং এলিজাবেথ: দ্য গোল্ডেন এজ (২০০৬) দিয়ে তিনি প্রশংসিত হন, এবং প্রথমোক্ত চলচ্চিত্রটি শ্রেষ্ঠ ব্রিটিশ চলচ্চিত্র বিভাগে বাফটা পুরস্কার এবং দুটি চলচ্চিত্রই একটি করে একাডেমি পুরস্কার অর্জন করে।\nকাপুর একটি ন্যাশনাল বোর্ড অব রিভিউ পুরস্কারের পাশাপাশি এক ভারতীয় জাতীয় চলচ্চিত্র পুরস্কার এবং তিনটি ফিল্মফেয়ার পুরস্কারও অর্জন করেন। ২০১০ সালে তিনি ৬৩তম কান চলচ্চিত্র উৎসবে জুরি সদস্যদের একজন (আন্তর্জাতিক প্রতিযোগিতা) হিসেবে দায়িত্ব পালন করেন।\n২০২০ সালে কাপুর ভারতীয় চলচ্চিত্র ও দূরদর্শন সংস্থানের বর্তমান সভাপতি হন।\n\n\n== প্রারম্ভিক জীবন ==\nশেখর কুলভূষণ কাপুর ডিসেম্বর ১৯৪৫ সালের ৬ ডিসেম্বর ব্রিটিশ ভারতের পাঞ্জাবের লাহোরে জন্মগ্রহণ করেন। তার পিতা কুলভূষণ কাপুর একজন ডাক্তার ও তার মাতা শীলকান্ত কাপুর। সদ্য প্রতিষ্ঠিত পাকিস্তান থেকে ভারতে আসা একটি ট্রেনে গণহত্যা সংঘটিত হয়; কাপুরের মা শীল মৃতের অভিনয় করে তাকে এবং তার বোনকে তার শরীরের নিচে লুকিয়ে রেখেছিলেন। এর প্রতিফলন ঘটিয়ে কাপুর বলেছিলেন যে \"একজন মানুষের রক্তের\" মাধ্যমে ভারত বিভক্ত হয়েছিল।\nবিখ্যাত ভারতীয় অভিনেতা দেব আনন্দের ভাগ্নে হলেও তিনি তার বাবা তাকে চলচ্চিত্রে আসতে নিরুৎসাহিত করেন। শীলকান্ত অভিনেতা চেতন, দেব এবং বিজয় আনন্দের বোন ছিলেন। কাপুর তার বাবা-মায়ের একমাত্র ছেলে এবং তার তিন বোন রয়েছে। তার এক বোন, নীলু, অভিনেতা নবীন নিছোলের প্রথম স্ত্রী ছিলেন, অন্য বোন অরুণা অভিনেতা পরীক্ষিত সাহনির স্ত্রী। তার তৃতীয় এবং সবচেয়ে ছোট বোন সোহেলা কাপুর।\nকাপুর নতুন দিল্লির মডার্ন স্কুলে পড়াশোনা করেছেন। তিনি সেন্ট স্টিফেন কলেজে অর্থনীতি নিয়ে পড়াশোনা করেছেন। তার পিতামাতার নির্দেশে হিসাববিজ্ঞান অধ্যয়ন করে এবং ২২ বছর বয়সে, তিনি ইংল্যান্ডে আইসিএইডব্লিউ নিয়ে চার্টার্ড অ্যাকাউন্ট্যান্ট হন।\nকাপুর একটি বহুজাতিক তেল কোম্পানিতে কাজ করার মধ্য দিয়ে তার কর্মজীবন শুরু করেন। তিনি ১৯৭০ সালে যুক্তরাজ্যে পাড়ি জমান এবং হিসাবরক্ষক ও ব্যবস্থাপনা পরামর্শক হিসেবে কাজ করে বেশ কয়েক বছর কাজ করেন।\n\n\n== ব্যক্তিগত জীবন ==\nকাপুর ভারতের প্রাক্তন প্রধানমন্ত্রী আই কে গুজরালের ভাতিজি মেধা গুজরালকে বিয়ে করেন। তারা ১৯৯৪ সালে আলাদা হয়ে যান। মেধা পরে জনপ্রিয় ভজন গায়ক অনুপ জালোটাকে (তিনি তার তৃতীয় স্ত্রী) বিয়ে করেন। মেধা দ্বিতীয় হৃদপিণ্ড এবং প্রথম মূত্রনালী প্রতিস্থাপনের পর যকৃতের ব্যধিতে নিউইয়র্ক শহরের একটি হাসপাতালে ২০১৪ সালের ২৫ নভেম্বর মারা যান।\nকাপুর এরপর ১৯৯৭ সালে ভারতীয় অভিনেত্রী, লেখক, চিত্রশিল্পী এবং গায়ক সুচিত্রা কৃষ্ণমূর্তিকে বিয়ে করেন। তাদের বিবাহবিচ্ছেদ ঘটে। তাদের কাবেরী কাপুর নামে একটি মেয়ে আছে।\n\n\n== পুরস্কার ==\nনাগরিক সম্মান\n২০০০ সালে ভারতের চতুর্থ সর্বোচ্চ বেসামরিক পুরস্কার পদ্মশ্রী\nব্রিটিশ একাডেমি চলচ্চিত্র পুরস্কার\nশ্রেষ্ঠ ব্রিটিশ চলচ্চিত্র বিভাগে বাফটা পুরস্কার - এলিজাবেথ (১৯৯৮)\nশ্রেষ্ঠ পরিচালনা বিভাগে বাফটা পুরস্কার - (মনোনীত) - এলিজাবেথ (১৯৯৮)\nগোল্ডেন গ্লোব পুরস্কার\nশ্রেষ্ঠ পরিচালনা বিভাগে গোল্ডেন গ্লোব পুরস্কার - (মনোনীত) - এলিজাবেথ (১৯৯৮)\nন্যাশনাল বোর্ড অব রিভিউ পুরস্কার\nশ্রেষ্ঠ পরিচালক - এলিজাবেথ (১৯৯৮)\nজাতীয় চলচ্চিত্র পুরস্কার\nশ্রেষ্ঠ হিন্দি ভাষার চলচ্চিত্র বিভাগে জাতীয় চলচ্চিত্র পুরস্কার (পরিচালক) - ব্যান্ডিট কুইন (1994)\nফিল্মফেয়ার পুরস্কার\nশ্রেষ্ঠ চলচ্চিত্র বিভাগে ফিল্মফেয়ার সমালোচক পুরস্কার - মাসুম (১৯৮৩)\nশ্রেষ্ঠ চলচ্চিত্র বিভাগে ফিল্মফেয়ার সমালোচক পুরস্কার - ব্যান্ডিট কুইন (১৯৯৪)\nশ্রেষ্ঠ পরিচালক বিভাগে ফিল্মফেয়ার পুরস্কার - ব্যান্ডিট কুইন (১৯৯৪)\n\n\n=== শেখর কাপুরের চলচ্চিত্রের প্রাপ্ত পুরস্কার ===\n\nপরিচালিত একাডেমি পুরস্কার মনোনীত অভিনয়\n\n\n== চলচ্চিত্রের তালিকা ==\n\n\n== তথ্যসূত্র ==\n \n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে শেখর কাপুর  (ইংরেজি)\nশেখর কাপুর at TED\nশেখর কাপুরে অরুন্ধতী রায়\nনিউ ইয়র্ক টাইমস জীবনী\n99FACES.tv এর সাথে সাক্ষাত্কারে শেখর কাপুর"}