{"pageid": 1033725, "title": "সিন্ধি পোশাক", "url": "https://bn.wikipedia.org/wiki?curid=1033725", "content": "সিন্ধি মহিলারা সালোয়ার-কামিজ বা শাড়ি পরেন এবং পুরুষরা সালোয়ার-কামিজ বা পায়জামার সাথে কুর্তা পরেন। তবে, সালোয়ার-কামিজ গ্রহণ করার আগে সিন্ধি মানুষদের নিজস্ব ঐতিহ্যবাহী পোশাক ছিল শাড়ি এবং কুর্তা।\n\n\n== পশ্চাদপট ==\n\n১৮৪০ এর দশক পর্যন্ত, মহিলারা লেহেঙ্গা ও চোলি এবং পুরুষেরা লুঙ্গি বা ঐতিহ্যবাহী সিন্ধি সালোয়ার / সুথান পরতেন। এরপরে, ১৯৩০-এর দশক পর্যন্ত মহিলারা সুথান এবং সিন্ধি চোলো পরতে শুরু করেছিলেন যা সিন্ধু প্রদেশের সমস্ত মহিলার সাধারণ পোশাক ছিল।\nঅতীতে, অল্প বয়স্ক মহিলারা বাড়িতে এবং বাইরে উভয়দিকেই মখমল বা অ্যাম্বার পায়জামা (সুথান) পরতেন। এছাড়াও তাঁরা নিম্নাঙ্গে একটি দীর্ঘ স্কার্ট (জাবলো) এবং উর্ধাঙ্গে একটি পুরু পপলিন ব্লাউজ (সদরী) পরতেন। সঙ্গে থাকত একটি সাদা রাওয়া (একটি মসলিন মাথার স্কার্ফ)। মধ্যবয়সী এবং যুবতী মহিলারা চুড়িদার পায়জামা (সোরহি সুথান) পরতেন। প্রবীণ মহিলারা একটি সাদা চাদর নিতেন যাতে তাঁদের সারা দেহ ঢাকা থাকত, সেই চাদরে কেবল দেখার জন্য দুটি ছিদ্র থাকত, যেদুটি কুশলতাসহকারে জায়গামত করা হত। সময়ের সাথে সাথে, বয়স্ক মহিলারা সালোয়ার কুর্তার সঙ্গে চটি (সাপাতো) পরতে শুরু করেছিলেন।\nসিন্ধি পুরুষদের মূল পোশাক ছিল ধুতি, জামো (শীর্ষ) এবং আচি পগিরি (সাদা পাগড়ি)। সিন্ধুর ঐতিহ্যবাহী পোশাকগুলি আজও পুরুষ এবং মহিলাদের মধ্যে দেখা যায়।\n\n\n== আরও দেখুন ==\nসালোয়ার কামিজ\nখাইবার পাখতুনখোয়া পোশাক\nবালুচিস্তানের পোশাক\n\n\n== তথ্যসূত্র =="}