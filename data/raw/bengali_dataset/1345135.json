{"pageid": 1345135, "title": "নোরা পোল্লে", "url": "https://bn.wikipedia.org/wiki?curid=1345135", "content": "নোরা মার্গারেট পোল্লে ( জন্ম নাম  ফিশার ; ২৯শে জুলাই ১৮৯৪ – ১৯৮৮) গ্রীষ্মকালীন অলিম্পিকে ভারতের প্রতিনিধিত্বকারী প্রথম মহিলা ছিলেন।  তিনি ১৯২৪ সালের গ্রীষ্মকালীন অলিম্পিকে টেনিস ইভেন্টে অংশ নিয়েছিলেন।\n\n\n== ব্যক্তিগত জীবন ==\nনোরা ফিশার ব্রিটিশ ভারতের বুদাউনে জন্মগ্রহণ করেছিলেন, পুরোনো নথি থেকে দেখা যায় যে ১৯০১ সালে তিনি স্কটল্যান্ডে বসবাস করছিলেন, ১৯১১ সালে তিনি ইস্টবোর্নে বোর্ডিং স্কুলে চলে যান। পরে ১৯১৫ সালে সিডনি ট্রেপেস পোল্লেকে বিয়ে করেন। ট্রেপেস ১৯০২সাল থেকে ভারতীয় সেনাবাহিনীতে কর্মরত ছিলেন এবং পরে মেজর পদে উন্নীত হন।\n\n\n== ক্রীড়া জীবন ==\nফ্রান্সের প্যারিসে অনুষ্ঠিত ১৯২৪ গ্রীষ্মকালীন অলিম্পিকে মহিলাদের একক এবং মিশ্র দ্বৈত উভয় টেনিস ইভেন্টে তিনি প্রতিদ্বন্দ্বিতা করেছিলেন। তিনি কান শহরে অন্য একটি টুর্নামেন্টে সেমিফাইনালে পৌঁছে অলিম্পিকের নিজেকে জন্য প্রস্তুত করেছিলেন। অলিম্পিকে মহিলাদের একক বিভাগে তিনি প্রথম রাউন্ডে বাই পেয়েছিলেন, এরপর দ্বিতীয় রাউন্ডে তিনি গ্রীক খেলোয়াড় লেনা ভালোরিতু-স্কারমাগারের  মুখোমুখি হন। এটি তিনি শেষ পর্যন্ত তিনটি সেটে জিতেছিলেন। তৃতীয় রাউন্ডে তিনি স্প্যানিশ খেলোয়াড় লিলি আলভারেজের মুখোমুখি হন। কিন্তু দুর্ভাগ্যবশত, তিনি একেবারেই খেলতে পারেন নি এবং ০ - ৬, ৩ - ৬ পয়েন্টে সোজা সেটে হেরে গিয়েছিলেন। মিশ্র দ্বৈতে তিনি ভারতেরই সিডনি জ্যাকবের সাথে জুটি বেঁধেছিলেন, তাঁরা প্রথম রাউন্ডে বাই পেয়েছিলেন, তারপর দ্বিতীয় রাউন্ডে তাঁরা তিন সেটে এডউইন ম্যাকক্রিয়া এবং মেরি ওয়ালিসের আইরিশ জুটির কাছে হেরেছিলেন।\nঅলিম্পিকের পরে একই গ্রীষ্মে, পোল্লে ইংল্যান্ডে ভ্রমণ করেন এবং ইংল্যান্ডের দক্ষিণে টুনব্রিজ ওয়েলস টেনিস টুর্নামেন্ট সহ আরও কয়েকটি টুর্নামেন্ট খেলেন এবং এর পরে বেক্সহিল-অন-সি- তে একটি ইভেন্ট খেলেন।। এরপরে তাঁর আর কোন রেকর্ড পাওয়া যায় নি।\n\n\n== মৃত্যু ==\nনোরা পোল্লে ১৯৮৮ সালে, হেয়ারফোর্ডশায়ারের লিওমিনস্টারে মারা যান।\n\n\n== তথ্যসূত্র ==\n\n\n== বহিঃসংযোগ ==\nঅলিম্পিডিয়ায় নোরা পোল্লে (ইংরেজি)"}