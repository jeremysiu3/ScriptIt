{"pageid": 1047639, "title": "জাফেত তঁগঁগা", "url": "https://bn.wikipedia.org/wiki?curid=1047639", "content": "জাফেত মঁজাম্বি তঁগঁগা (ফরাসি উচ্চারণ: ​[ʒafɛt tɑ̃ɡɑ̃ɡa], ফরাসি: Japhet Tanganga; জন্ম: ৩১ মার্চ ১৯৯৯; জাফেত তঁগঁগা নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব টটেনহ্যাম হটস্পারের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলে থাকেন।\n২০০৯–১০ মৌসুমে, ইংরেজ ফুটবল ক্লাব টটেনহ্যাম হটস্পারের যুব পর্যায়ের হয়ে খেলার মাধ্যমে তঁগঁগা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৯–২০ মৌসুমে, ইংরেজ ক্লাব টটেনহ্যাম হটস্পারের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৪ সালে, তঁগঁগা ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nজাফেত মঁজাম্বি তঁগঁগা ১৯৯৯ সালের ৩১শে মার্চ তারিখে ইংল্যান্ডের হ্যাকনিতে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা-মা কঙ্গোলীয় বংশোদ্ভূত। তিনি গ্রেগ সিটি একাডেমিতে পড়াশোনা করেছেন।\n\n\n== আন্তর্জাতিক ফুটবল ==\nতঁগঁগা ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯, ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৪ সালের ২০শে আগস্ট তারিখে তিনি বেলজিয়াম অনূর্ধ্ব-১৬ দলের বিরুদ্ধে ম্যাচে ইংল্যান্ড অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ইংল্যান্ড অনূর্ধ্ব-১৯ দলের হয়ে তিনি ২০১৮ উয়েফা ইউরোপীয় অনূর্ধ্ব-১৯ চ্যাম্পিয়নশিপে অংশগ্রহণ করেছেন, তবে তার দল উক্ত প্রতিযোগিতায় গ্রুপ পর্ব হতে বিদায় নিয়েছিল; উক্ত প্রতিযোগিতায় তিনি ৪ ম্যাচে ১টি গোল করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। ইংল্যান্ডের বয়সভিত্তিক দলের হয়ে তিনি প্রায় ৮ বছরে ৩৬ ম্যাচে অংশগ্রহণ করে ১টি গোল করেছেন। তিনি ২০১৮ সালের ১৭ই জুলাই তারিখে ২০১৮ উয়েফা ইউরোপীয় অনূর্ধ্ব-১৯ চ্যাম্পিয়নশিপের গ্রুপ পর্বে ম্যাচে তুরস্ক অনূর্ধ্ব-১৯ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে জাফেত তঁগঁগা  (ইংরেজি)  \nসকারবেসে জাফেত তঁগঁগা (ইংরেজি) \nবিডিফুটবলে জাফেত তঁগঁগা  (ইংরেজি)  \nওয়ার্ল্ডফুটবল.নেটে জাফেত তঁগঁগা (ইংরেজি) \nইএসপিএন এফসিতে জাফেত তঁগঁগা (ইংরেজি)"}