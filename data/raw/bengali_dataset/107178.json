{"pageid": 107178, "title": "আরি (তুরস্ক)", "url": "https://bn.wikipedia.org/wiki?curid=107178", "content": "আরি তুরস্কের পূর্ব-সীমান্তে অবস্থিত আরি প্রদেশের প্রাদেশিক রাজধানী। এর পূর্ব নাম কারাকোসে বা কারাকিলিসে।\n\n\n== অর্থনীতি এবং অবকাঠামো ==\nআরি তুরস্কের একটি দরিদ্র এবং অত্যন্ত ঠান্ডা শহর, অধিকাংশ মানুষ পশুচারণের মাধ্যমে জীবিকা নির্বাহ করে। খুব কম সংখ্যক ছাত্র বিশ্ববিদ্যালয় পর্যন্ত পড়ালেখা করতে পারে। এখানে বাল্যবিবাহ এখনও প্রচলিত রয়েছে। এখানে দশ বা ততোধিক সন্তানাদিবিশিষ্ট পরিবারও রয়েছে। শহরের অবকাঠামো অণুন্নত। স্থানীয় এমপি ফাতমা সালমান এই এলাকার পিতৃশাসিত সমাজব্যবস্থার অবসানের জন্য সরকারের প্রতি লিখিত আবেদন জানিয়েছে। শহরে কেবল নিত্য প্রয়োজনীয় জিনিসপত্রের দোকান এবং প্রাথমিক বিদ্যালয় বিদ্যমান।\nবিনোদন বলতে কেবল গুটিকয়েক ক্যাফে রয়েছে যেখানে পুরুষ মানুষরা জমায়েত হয়ে চা, কফি পান করে এবং ধূমপান করে। শহরে কোন বার, সিনেমা থিয়েটার নেই। শহরের ৯০ কিলোমিটার দক্ষিণে আরারাত পর্বত অবস্থিত।\n\n\n== তথ্যসূত্র =="}