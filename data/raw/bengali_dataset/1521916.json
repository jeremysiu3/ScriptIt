{"pageid": 1521916, "title": "আতিয়াহ ইবনে সাদ", "url": "https://bn.wikipedia.org/wiki?curid=1521916", "content": "আতিয়াহ ইবনে সা'দ ইবনে জুনাদাহ আল-আওফি ( আরবি: عطية بن سعد بن جنادة   ) [মৃত্যু ৭২৯]  ছিলেন ইসলামের একজন প্রাথমিক মুসলিম পণ্ডিত। তাকে হাদিসের একজন নির্ভরযোগ্য বর্ণনাকারী হিসেবে বিবেচনা করা হয়। তিনি একজন বিদ্রোহীদের সমর্থক এবং সেই সময়ের একজন বিশিষ্ট শিয়া ব্যক্তিত্ব ছিলেন। তিনি নবী মুহাম্মদ (সা.)-এর সাহাবি জাবির ইবন আবদুল্লাহ আল-আনসারি-এর শিষ্য ছিলেন এবং হাদিস বর্ণনার জন্য সুপরিচিত ছিলেন। আল-হাজ্জাজের নির্দেশে মুহাম্মদ বিন কাসিম তাকে গ্রেপ্তার করেন এবং আলির ওপর অভিশাপ দিতে বলেন যা না করলে তাকে শাস্তির হুমকি দেওয়া হয়। আতিয়া আলির ওপর অভিশাপ দিতে অস্বীকার করেন এবং শাস্তি পান। ম্যাকলিন শাস্তির বিস্তারিত উল্লেখ করেননি। তবে প্রাথমিক ইতিহাসবিদ যেমন ইবনে হাজার আল-আসকালানি এবং তাবারি লিখেছেন যে, তাকে ৪০০ চাবুক মারার শাস্তি দেওয়া হয় এবং অপমান করার জন্য তার মাথা ও দাড়ি মুড়িয়ে দেওয়া হয়।  এরপর তিনি খোরাসানে পালিয়ে যান এবং শাসক পরিবর্তনের পর ইরাকে ফিরে আসেন।\n\n\n== পারিবারিক পটভূমি ==\nআতিয়াহ কায়স গোত্রের জুদাইলা পরিবারে জন্মগ্রহণ করেছিলেন। আল-তাবারির মতে তাঁর পিতৃপরিচয় ছিল আবু আল-হাসান। তার মা গ্রীক বংশোদ্ভূত ছিলেন।\n\n\n=== আরবাইন ওয়াক ===\nকারবালা যুদ্ধের পর, নবী মুহাম্মদ (সা.)-এর সাহাবি জাবির ইবন আবদুল্লাহ আল-আনসারি এবং তার শিষ্য আতিয়্যাহ ইবন সাদ প্রথমবারের মতো ইমাম হুসাইন (রা.)-এর কবর জিয়ারত করেন। ঘটনার খবর শুনে, তারা শ্রদ্ধা জানাতে মদিনা ত্যাগ করে এবং সফর মাসের ২০ তারিখে কারবালায় পৌঁছান। আজ এই ঐতিহাসিক ঘটনা \"আরবাঈন যিয়ারত\" নামে পরিচিত, যা প্রতি বছর লক্ষ লক্ষ মুসলিম পালন করেন। \n\n\n=== আল-আশ'আতের বিদ্রোহ ===\nআতিয়া ইবনে আল-আশআথের বিদ্রোহ এবং খলিফা প্রথম আল-ওয়ালিদ এর  অধীনে ইরাকের উমাইয়া উপরাজ্যপাল আল-হাজ্জাজের বিরুদ্ধে তার অভিযানকে সমর্থন করেন। এই বিদ্রোহ দমন করা হয় এবং ৮৫ হিজরিতে ইবনে আল-আশআথ নিহত হন। এর পর আতিয়া ফারসে পালিয়ে যান।  আল-হাজ্জাজ তৎকালীন ফার্সের গভর্নর মুহাম্মদ বিন কাসিম আনুগত্যের পরীক্ষা হিসেবে আতিয়াহকে ডেকে আলীকে অভিশাপ দেওয়ার জন্য নির্দেশ দেন।   যদি আতিয়াহ অস্বীকার করতেন, তাহলে তাকে চারশ বার বেত্রাঘাত করা হত এবং অপমান হিসেবে তার মাথা ও দাড়ি কামিয়ে ফেলা হত।   আল-তাবারি বর্ণনা করেন যে আতিয়াহ আলীকে অভিশাপ দিতে অস্বীকৃতি জানিয়েছিলেন এবং তাকে শাস্তি দেওয়া হয়েছিল। চাচনামা অনুসারে তিনি আর্মাবিল (আধুনিক বেলা) জয়ের পর বিন কাসিমের সেনাবাহিনীর ডান শাখার সেনাপতি ছিলেন।   আধুনিক ইতিহাসবিদ যেমন ইয়োহানান ফ্রিডম্যান এবং আন্দ্রে উইঙ্ক চাচনামার এই দাবির ঐতিহাসিক সত্যতা নিয়ে প্রশ্ন তুলেছেন।  ফ্রিডম্যান লিখেছেন:-\n\n\"চাচনামায় অনেক যোদ্ধা এবং হাদিসের পণ্ডিতদের কথা উল্লেখ আছে, যা বিজয়ের অন্য বিবরণে পাওয়া যায় না\"। \nইবনে হাজার আল-আসকালানি এবং তাবারির মতো প্রাথমিক ইতিহাসবিদরা লিখেছেন যে যে তিনি খোরাসানে চলে যান এবং শাসক পরিবর্তনের পর ইরাকে ফিরে আসেন।\nতাবারির জীবনীতে উল্লেখ আছে যে, আতিয়া খোরাসানে চলে যান এবং কুতাইবা ইবনে মুসলিমের গভর্নর থাকাকালীন সেখানে থাকেন। দ্বিতীয় ইয়াজিদ ক্ষমতায় আসার পর এবং ১০৩ হিজরি / ৭২১-৭২২ খ্রিস্টাব্দে উমর ইবনে হুবায়রা ইরাকের গভর্নর নিযুক্ত হলে তিনি ইরাকে ফিরে আসার অনুমতি চান। তারপর তিনি কুফায় চলে যান এবং ১১১ হিজরি / ৭২৯ খ্রিস্টাব্দে মৃত্যু পর্যন্ত সেখানে বসবাস করেন। \n\n\n== পণ্ডিতদের প্রভাব ==\nইবনে হাজার আল-আসকালানী  এবং আল-তাবারী  কর্তৃক মুহাম্মদ সম্পর্কে বর্ণিত হাদীসের ( হাদিস ) একজন নির্ভরযোগ্য লেখক হিসেবে আতিয়াহ ইবনে সা'দকে বিবেচনা করা হয়। তিনি কুরআনের তাফসির (ব্যাখ্যা) সংকলন করেন। সংকলনটি পাঁচ খণ্ডে লেখা হয়েছিল।\nতিনি অনেক পণ্ডিতের মতে শিয়া হিসেবে পরিচিত ছিলেন এবং তার বর্ণনাগুলো কেবল তখনই গৃহীত হয় যদি সেগুলো শিয়া ধর্মতত্ত্বের সমর্থন না করে বা তার সাথে সম্পর্কিত না হয়।\n\n\n== তথ্যসূত্র ==\n\n\n== গ্রন্থপঞ্জি ==\nম্যাকলিন, ডেরিল এন. (১৯৮৯), আরব সিন্ধে ধর্ম ও সমাজ, ব্রিল, আইএসবিএন 90-04-08551-3 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\nআয়াতি, ইব্রাহিম। আশুরার ইতিহাসের একটি অনুসন্ধান। অধ্যায় ৪৮। প্রকাশিত: ইসলামিক সেমিনারি পাবলিকেশন্স, করাচি, পাকিস্তান। অনলাইনে পাওয়া যায়"}