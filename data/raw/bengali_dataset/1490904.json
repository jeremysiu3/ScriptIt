{"pageid": 1490904, "title": "অন্তহীন...", "url": "https://bn.wikipedia.org/wiki?curid=1490904", "content": "অন্তহীন... অনিরুদ্ধ রায়চৌধুরী পরিচালিত ২০০৯ সালের বাংলা ভাষার ভারতীয় চলচ্চিত্র। এতে শ্রেষ্ঠাংশে অভিনয় করেন রাধিকা আপ্টে, রাহুল বসু, মিতা বশিষ্ঠ, অপর্ণা সেন, কল্যাণ রায় ও শর্মিলা ঠাকুর।\nচলচ্চিত্রটি ২০১৯ সালের ২৩শে জানুয়ারি মুক্তি পায়। এটি ৫৬তম জাতীয় চলচ্চিত্র পুরস্কারে শ্রেষ্ঠ পূর্ণদৈর্ঘ্য চলচ্চিত্র-সহ চারটি বিভাগে পুরস্কৃত হয়।\n\n\n== অভিনয়শিল্পীদল ==\nরাধিকা আপ্টে - বৃন্দা রায় মেনন\nরাহুল বসু - অভিক চৌধুরী\nবিশ্বজিৎ চক্রবর্তী - মিস্টার সাহা\nবরুণ চন্দ - দিবাকর\nকৌশিক গঙ্গোপাধ্যায় - মৃণ্ময়\nরুদ্রনীল ঘোষ - তন্ময়\nমিতা বশিষ্ঠ - মিসেস মেহরা\nঅপর্ণা সেন - পারমিতা \"পারো\"\nকল্যাণ রায় - রঞ্জন\nশর্মিলা ঠাকুর - অভিকের পিসী\nশৌভিক কুন্দগ্রামী - মিস্টার মেহরা\nকুণাল - মিস্টার মুখার্জি\nশাস্বতী গুহঠাকুরতা - বৃন্দার মা\nঅরিন্দম শীল - সব্য\nসঞ্জয় ভট্টাচার্য - ডক্টর সঞ্জয় ভট্টাচার্য\nসুগত ঘোষ - সুগত ঘোষ\nএকবালি খান্না - একবালি খান্না\nজয় রঞ্জন রাম - ডাক্তার জয় রঞ্জন রাম\nসব্যসাচী সেন - ডাক্তার সব্যসাচী সেন\nঅন্যান্য অভিনয়শিল্পী\nঅনুশ্রী আচার্য\nসুকন্যা ভট্টাচার্য\nজয়শ্রী দাসগুপ্ত\nরাজকুমার দত্ত\nদিয়া গুহ\nঅপরাজিতা মজুমদার\nসুদীপ মজুমদার\nপ্রদীপ রায়\nসুভাষ সরকার\n\n\n== নির্মাণ ==\nচলচ্চিত্রের চিত্রগ্রহণ হয় কলকাতায়। রাহুল বসু ও শর্মিলা ঠাকুর বিনা পারিশ্রমিকে কাজ করেন এবং সুরকার শান্তনু মৈত্র এই চলচ্চিত্রের সুরায়োজন করার জন্য তার পারিশ্রমিক কমান।\n\n\n== সঙ্গীত ==\nচলচ্চিত্রটির সুর করেন শান্তনু মৈত্র। গীত লিখেন অনিন্দ্য চট্টোপাধ্যায় ও চন্দ্রিল ভট্টাচার্য এবং গানে কণ্ঠ দেন শান, বাবুল সুপ্রিয়, শ্রেয়া ঘোষাল, শ্রীকান্ত আচার্য, অন্তরা চৌধুরী ও প্রণব বিশ্বাস।\n\nসকল গানের গীতিকার অনিন্দ্য চট্টোপাধ্যায় ও চন্দ্রিল ভট্টাচার্য; সকল গানের সুরকার শান্তনু মৈত্র।\n\n\n== সমালোচকদের প্রতিক্রিয়া ==\nদ্য টাইমস অব ইন্ডিয়া এক পর্যালোচনায় চলচ্চিত্রটিকে ৩/৫ রেটিং প্রদান করে এবং অনিরুদ্ধ রায়চৌধুরীর পরিচালনা, অভিক মুখোপাধ্যায়ের চিত্রগ্রহণ, অভিনয়শিল্পীদের দুর্দান্ত অভিনয় ও শান্তনু মৈত্রের সঙ্গীতের প্রশংসা করে। ফিল্ম কম্প্যানিয়ন-এর স্নেহা ব্যানার্জি লিখেন, \"মানুষের পছন্দ যেমন আলোকচিত্র, মেঘমালা বা মানুষের সম্পর্কের মধ্যে আপস করার প্রতীক্ষা নিয়ে স্তুপীকৃত কথোপকথের উপর এই চলচ্চিত্রটির শৈল্পিকতা নিহিত। এর সাথে যুক্ত হয়েছে শান্তনু মৈত্রের অসাধারণ সঙ্গীত, যা চরিত্র ও গল্পকে বিরামহীনভাবে এক সুতোয় গেঁথে রাখে।\"\n\n\n== পুরস্কার ==\n৫৬তম জাতীয় চলচ্চিত্র পুরস্কার\nশ্রেষ্ঠ পূর্ণদৈর্ঘ্য চলচ্চিত্র - অন্তহীন...\nশ্রেষ্ঠ চিত্রগ্রহণ - অভিক মুখোপাধ্যায়\nশ্রেষ্ঠ গীত - \"ফেরারী মন...\" গানের জন্য অনিন্দ্য চট্টোপাধ্যায় ও চন্দ্রিল ভট্টাচার্য\nশ্রেষ্ঠ নারী নেপথ্য কণ্ঠশিল্পী - \"ফেরারী মন...\" গানের জন্য শ্রেয়া ঘোষাল\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অন্তহীন...  (ইংরেজি)\nরটেন টম্যাটোসে অন্তহীন... (ইংরেজি)"}