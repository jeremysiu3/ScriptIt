{"pageid": 1014943, "title": "মুহাম্মদ সামাদ", "url": "https://bn.wikipedia.org/wiki?curid=1014943", "content": "মুহাম্মদ সামাদ একজন কবি এবং বর্তমানে ঢাকা বিশ্ববিদ্যালয়ের উপ-উপাচার্য। তার কবিতার জন্য তিনি দেশী ও বিদেশী নানা পুরস্কারে ভূষিত হয়েছেন। কবিতায় বিশেষ অবদানের জন্য তিনি ২০২১ সালে বাংলা একাডেমি সাহিত্য পুরস্কার ও ২০২৪ সালে একুশে পদক পান।\n\n\n== কর্মজীবন ==\nতিনি ১৯৫৬ সালে তৎকালীন ময়মনসিংহ জেলার জামালপুরে জন্মগ্রহণ করেন। তিনি ঢাকা বিশ্ববিদ্যালয়ের সমাজকল্যাণ ও গবেষণা ইনস্টিটিউটের শিক্ষক। মার্কিন যুক্তরাষ্ট্রের উইনোনা স্টেট ইউনিভার্সিটিতে ভিজিটিং অধ্যাপক ও বেসরকারি বিশ্ববিদ্যালয় ইউনিভার্সিটি অব ইনফরমেশন টেকনোলজি অ্যান্ড সায়েন্সস (ইউআইটিএস)-এর উপাচার্য ছিলেন। তিনি জাতীয় কবিতা পরিষদের সভাপতি হিসেবে দায়িত্ব পালন করছেন।\n\n\n== কাব্য গ্রন্থ ==\nউল্লেখযোগ্য কাব্যগ্রন্থগুলো হচ্ছে: \n\nআমি তোমাদের কবি\nআমার দু’চোখ জলে ভরে যায়\nআজ শরতের আকাশে পূর্ণিমা, চলো\nতুমুল বৃষ্টিতে ভিজি\nপোড়াবে চন্দন কাঠ\nআমি নই ইন্দ্রজিৎ মেঘের আড়ালে\nএকজন রাজনৈতিক নেতার মেনিফেস্টো\nপ্রেমের কবিতা\nকবিতাসংগ্রহ\nতার কবিতা ইংরেজি, চীনা, গ্রিক, সুইডিশ, সার্বীয়, হিন্দি, সিংহলি প্রভৃতি ভাষায় অনূদিত হয়েছে।\n\n\n== পুরস্কার ==\nবাংলা একাডেমী সাহিত্য পুরস্কার ২০২০\nদি ইন্টারন্যাশনাল বেস্ট পোয়েট ২০১৮, ইন্টারন্যাশনাল পোয়েট্রি ট্রান্সলেশন অ্যান্ড রিসার্চ সেন্টার (আইপিটিআরসি)\nসিটি ব্যাংক আনন্দ আলো সাহিত্য পুরস্কার \nসৈয়দ মুজতবা আলী সাহিত্য পুরস্কার\nকবি সুকান্ত সাহিত্য পুরস্কার\nকবি জীবনানন্দ দাশ পুরস্কার\nকবি জসীম উদ্দীন সাহিত্য পুরস্কার\nত্রিভুজ সাহিত্য পুরস্কার\nকবি বিষ্ণু দে পুরস্কার\nকবিতালাপ পুরস্কার\nএকুশে পদক (২০২৪)\n\n\n== তথ্যসূত্র =="}