{"pageid": 1514199, "title": "অক্ষিতা মুদ্গল", "url": "https://bn.wikipedia.org/wiki?curid=1514199", "content": "অক্ষিতা মুদ্গল একজন ভারতীয় অভিনেত্রী যিনি সনি এন্টারটেইনমেন্ট টেলিভিশনের ধারাবাহিক অনুষ্ঠান ইশক পার জোর নাহি -তে ইশকি চরিত্রে অভিনয়ের জন্য সুপরিচিত।\n\n\n== জীবনের প্রথমার্ধ ==\nঅক্ষিতা মুদ্গল ৯ জুলাই ২০০২ সালে উত্তর প্রদেশের আগ্রায় জন্মগ্রহণ করেন।  অভিনয়ের পাশাপাশি তিনি একজন পেশাদার নৃত্যশিল্পী। \n\n\n== কর্মজীবন ==\n১০ বছর বয়সে, অক্ষিতা তার শহর আগ্রা থেকে মুম্বাই আসেন এবং জি টিভির জনপ্রিয় বিনোদনমূলক নৃত্যানুষ্ঠান ডিআইডি লিটল মাস্টার্স সিজন ২- এ প্রতিযোগী হিসাবে যোগ দেন। এরপর তিনি বিভিন্ন জায়গা থেকে অভিনয়ের প্রস্তাব পেতে শুরু করেন। তিনি ক্রাইম পেট্রোলের একটি পর্বে অভিনয়ের মাধ্যমে টেলিভিশন জগতে আত্মপ্রকাশ করেন এবং পরে তিনি ক্রাইম পেট্রোলের ৫০ টিরও বেশি পর্বে অভিনয় করেছিলেন। এরপর ২০১৪ সালে তিনি একটি কন্নড় ছবি \"উগ্রাম\" -এ অভিনয় করার সুযোগ পান। তিনি ২০১৫ সালের বিন্দাস টিভির অনুষ্ঠান জিন্দেগি উইন্স- এ একটি চরিত্রে অভিনয় করেন। অক্ষিতা ২০১৫ সালে ইমরান হাশমি অভিনীত মিস্টার এক্স এবং অক্ষয় কুমার অভিনীত ব্রাদার্স ছবিতে শিশুশিল্পী হিসাবে অভিনয় করেছিলেন। \nএরপর তিনি ২০১৭ সালের সনি টিভির অনুষ্ঠান \"ইয়ে মোহ মোহ কে ধাগে\" -তে অভিনয় করেন। ২০১৭ সালে অ্যান্ডটিভির ধারাবাহিক অনুষ্ঠান \"হাফ ম্যারেজ\" -এ তিনি অভিনয় করেন। পুনরায় ২০১৮ সালের অ্যান্ডটিভির অন্য ধারাবাহিক অনুষ্ঠান \"মিটেগি লক্ষ্মণ রেখা\" -তে তিনি সহায়ক চরিত্রে অভিনয় করেন। ২০১৯ সালে, তিনি প্রথমবারের মতো সব টিভির অনুষ্ঠান ভাখরওয়াদিতে প্রধান চরিত্রে অভিনয় করেন। কোভিড-১৯ মহামারীর কারণে অনুষ্ঠানটি ২০২০ সালে শেষ হয়ে যায়।\nএরপর তিনি সনি টিভির জনপ্রিয় অনুষ্ঠান ইশ্ক পার জোর নহিতে ইশকি আহান মালহোত্রার প্রধান চরিত্রে অভিনয় করেন।  এই ধারাবাহিকে তার সহ অভিনেতা পরম সিংয়ের সাথে তার রসায়ন ভক্ত এবং সমালোচক উভয়ের দ্বারাই অত্যন্ত প্রশংসিত হয়েছিল। পর্দার বাইরে তাদের বন্ধুত্ব তাদের ভক্তদের কাছে খুবই পছন্দের এবং তাদের ভক্তরা তাদের জুটিকে পরক্ষিতা বলে ডাকে।  ২০২১ সালের লায়ন্স গোল্ড অ্যাওয়ার্ডসে পরম এবং অক্ষিতা যথাক্রমে সেরা অভিনেতা (সমালোচক) এবং সেরা অভিনেত্রীর (সমালোচক) পুরস্কার পান।  প্রযোজনা সংস্থা এবং চ্যানেলের মধ্যে সৃজনশীল পার্থক্যের কারণে অনুষ্ঠানটি ২০২১ সালের ২০ আগস্ট তারিখে শেষ হয়।\nএরপর তিনি অভিনেতা হিতেশ ভরদ্বাজের বিপরীতে জি টিভির ধারাবাহিক ইস মোড় সে যাতে হ্যায় -তে প্রধান চরিত্রে অভিনয় করেছেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ==="}