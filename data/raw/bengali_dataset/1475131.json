{"pageid": 1475131, "title": "সালেহ হাসান নকীব", "url": "https://bn.wikipedia.org/wiki?curid=1475131", "content": "সালেহ হাসান নকীব রাজশাহী বিশ্ববিদ্যালয় এর ২৫ তম উপাচার্য এবং পদার্থবিজ্ঞান বিভাগের অধ্যাপক।\n\n\n== প্রারম্ভিক জীবন ও শিক্ষা ==\nনাকীব ১৯৭০ সালের ৩ আগস্ট বাংলাদেশের রাজশাহীতে জন্মগ্রহণ করেন। তিনি ১৯৮৭ সালে রাজশাহী বিশ্ববিদ্যালয় স্কুল থেকে মাধ্যমিক এবং ১৯৮৯ সালে রাজশাহী কলেজ থেকে উচ্চ মাধ্যমিক সম্পন্ন করেন। তিনি রাজশাহী বিশ্ববিদ্যালয়ে পদার্থবিজ্ঞান বিষয়ে স্নাতক (বি.এসসি.) ও স্নাতকোত্তর (এম.এসসি.) ডিগ্রি অর্জন করেন। পরবর্তীতে তিনি যুক্তরাজ্যের কেমব্রিজ বিশ্ববিদ্যালয় থেকে কিউপ্রেট সুপারকন্ডাক্টিভিটি বিষয়ে পিএইচডি ডিগ্রি অর্জন করেন, যেখানে তিনি কমনওয়েলথ স্কলার হিসেবে অধ্যয়ন করেন।\n\n\n== কর্মজীবন ==\nনকীব ১৯৯৮ সালে রাজশাহী বিশ্ববিদ্যালয়ের পদার্থ বিজ্ঞান বিভাগে প্রভাষক হিসেবে যোগ দেন এবং বর্তমানে তিনি সেখানে অধ্যাপক হিসেবে কর্মরত আছেন। গবেষণায় তার প্রধান আগ্রহের বিষয় হচ্ছে সুপার কন্ডাকটিভিটি ও কম্পিউটেশনাল ফিজিক্স।\n\n\n=== পেশাগত সদস্যপদ ===\nযুক্তরাজ্যের ইনস্টিটিউট অব ফিজিক্স (আইওপি), ইউকে\nযুক্তরাষ্ট্রের আমেরিকান ফিজিক্যাল সোসাইটি (এপিএস), ইউএসএ\nযুক্তরাজ্যের কেমব্রিজ ফিলোসফিক্যাল সোসাইটি, ইউকে\nযুক্তরাজ্যের কেমব্রিজ কমনওয়েলথ ট্রাস্ট, ইউকে\nবাংলাদেশ ফিজিক্যাল সোসাইটি (বিপিএস)\nসংযুক্ত আরব আমিরাতের এশিয়ান কাউন্সিল অফ সায়েন্স এডিটরস (এসিএসই), ইউএই\nজার্নাল অফ সায়েন্টিফিক রিসার্চ-এর উপদেষ্টা মণ্ডলী ও বিভাগীয় সম্পাদক\nজার্নাল অফ বাংলাদেশ একাডেমি অফ সায়েন্সেস-এর সম্পাদনা পর্ষদের সদস্য\nদ্য ওয়ার্ল্ড একাডেমি অব সায়েন্সের (টোয়াস)\n\n\n=== অন্যান্য ===\nফেলো, বাংলাদেশ বিজ্ঞান একাডেমি (বিএএস)\n\n\n== পুরস্কার ও সম্মাননা ==\nপদার্থবিজ্ঞান গবেষণায় অবদানের স্বীকৃতি স্বরূপ ২০১৭ সালে রাজশাহী বিশ্ববিদ্যালয় ডিনস অ্যাওয়ার্ড লাভ করেন। ২০০৮ সালে টাওয়াস ইয়ং সায়েন্টিস্ট অ্যাওয়ার্ড এবং ২০১১ সালে রাজ্জাক-শামসুন ফিজিক্স রিসার্চ পুরস্কারে ভূষিত হন। এছাড়া ২০২১ সালে রাবির বর্ষসেরা গবেষক এবং একই বছর দ্য ওয়ার্ল্ড একাডেমি অব সায়েন্সের (টোয়াস) সদস্য পদ পান।\n\n\n== তথ্যসূত্র =="}