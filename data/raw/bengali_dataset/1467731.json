{"pageid": 1467731, "title": "মুহাম্মদ ইউনূসের উপদেষ্টা পরিষদ", "url": "https://bn.wikipedia.org/wiki?curid=1467731", "content": "মুহাম্মদ ইউনূসের উপদেষ্টা পরিষদ ২০২৪ সালের ৮ আগস্ট বাংলাদেশের অন্তর্বর্তীকালীন সরকারের প্রধান উপদেষ্টা হিসেবে মুহাম্মদ ইউনূসের শপথ গ্রহণের মধ্য দিয়ে যাত্রা শুরু করে। বৈষম্যবিরোধী ছাত্র আন্দোলনের প্রক্ষাপটে তৎকালীন প্রধানমন্ত্রী শেখ হাসিনা ৫ আগস্ট দেশত্যাগ করেন। পরবর্তীতে রাষ্ট্রপতি সংসদ বিলুপ্ত করার ফলে সৃষ্ট শূন্যতা পূরণে ১৭ জন উপদেষ্টা নিয়ে ইউনূসের উপদেষ্টা পরিষদ যাত্রা শুরু করে। তবে ১৭ জনের মধ্যে ৮ আগস্ট ইউনূসসহ ১৪ জন উপদেষ্টা শপথ গ্রহণ করেন এবং পরে তাদের মধ্যে দপ্তর বণ্টন করা হয়। ঢাকার বাইরে অবস্থান করার কারণে সুপ্রদীপ চাকমা, বিধান রঞ্জন রায় ও ফারুক-ই-আজম উপদেষ্টা হিসেবে শপথ গ্রহণ করতে পারেনি। পরবর্তীতে তাদের মধ্যে সুপ্রদীপ চাকমা ও বিধান রঞ্জন রায় ১১ আগস্ট শপথ গ্রহণ করেন এবং যুক্তরাষ্ট্র থেকে ফেরার পর ১৩ আগস্ট ফারুক-ই-আজম শপথ গ্রহণ করেন। পরবর্তীতে দেশ গঠনের লক্ষ্যে আরও ৪ জন উপদেষ্টা নির্বাচন করা হয়। তারা হলেন ওয়াহিদউদ্দিন মাহমুদ, মুহাম্মদ ফাওজুল কবির খান, আলী ইমাম মজুমদার এবং জাহাঙ্গীর আলম চৌধুরী। তারা সকলেই ১৬ আগস্ট শপথ গ্রহণ করেন। ১০ নভেম্বর অর্ন্তরবর্তীকালীন সরকারের উপদেষ্টা হিসেবে শপথ নেন আরও তিন জন ব্যক্তিত্ব।  তাদের শপথ গ্রহণের পর দপ্তরসমূহ পুনঃবণ্টন করা হয়। ২০ ডিসেম্বর উপদেষ্টা এ. এফ. হাসান আরিফ দায়িত্ব পালন কালে মৃত্যুবরণ করেন। ২৫ ফেব্রুয়ারি ২০২৫ তারিখে নাহিদ ইসলাম পদত্যাগ করেন। ৫ মার্চ ২০২৫ চৌধুরী রফিকুল আবরার শিক্ষা উপদেষ্টা হিসেবে শপথ নেন এবং এর মধ্য দিয়ে মোট উপদেষ্টার সংখ্যা হয়ে দাঁড়ায় ২৩ জনে।\n\n\n== উপদেষ্টাদের তালিকা ==\n\n\n== তথ্যসূত্র =="}