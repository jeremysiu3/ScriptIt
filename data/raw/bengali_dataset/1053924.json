{"pageid": 1053924, "title": "সুব্রত মুখোপাধ্যায়", "url": "https://bn.wikipedia.org/wiki?curid=1053924", "content": "সুব্রত মুখোপাধ্যায় (১৪ জুন ১৯৪৬—৪ নভেম্বর ২০২১) একজন ভারতীয় বাঙালি রাজনৈতিক নেতা, তিনি পশ্চিমবঙ্গ সরকারের একজন মন্ত্রিপরিষদ মন্ত্রী ও সর্বভারতীয় তৃণমূল কংগ্রেস দলের একজন অন্যতম নেতা ছিলেন।\n\n\n== জন্ম ও শিক্ষা জীবন ==\nসুব্রত মুখোপাধ্যায়ের জন্ম ব্রিটিশ ভারতের অধুনা পশ্চিমবঙ্গের দক্ষিণ চব্বিশ পরগনা জেলার বজবজ সন্নিকটে সারেঙ্গাবাদে। পিতা স্কুল শিক্ষক আশুতোষ মুখোপাধ্যায় ও মাতা সাবিত্রী মুখোপাধ্যায়। তাদের আদি নিবাস ছিল অধুনা পূর্ব বর্ধমান জেলার পূর্বস্থলীর ন'পাড়া গ্রামে। তার ডাকনাম ছিল সন্তু। তিনি কলকাতার বঙ্গবাসী কলেজ থেকে  নৃবিজ্ঞানে স্নাতক হন এবং কলকাতা বিশ্ববিদ্যালয় থেকে  প্রত্নতত্ত্বে স্নাতকোত্তর ডিগ্রি লাভ করেন।\n\n\n== রাজনৈতিক জীবন ==\nকলকাতায় বঙ্গবাসী কলেজে পড়াশোনা করার সময় তিনি এনসিসি করতেন। ময়দানে কুচকাওয়াজে একসময় প্রিয়রঞ্জন দাশমুন্সির সঙ্গে আলাপ হয় এবং তার হাত ধরে তিনি প্রথমে রাজনীতিতে আসেন। ১৯৬০-এর দশকে তিনি ভারতীয় জাতীয় কংগ্রেসের অধিভুক্ত ছাত্র সংগঠন ছাত্র পরিষদে যোগ দেন। \n\n\n== মৃত্যু ==\n২৪ অক্টোবর ২০২১ হার্টের গুরুতর সমস্যা নিয়ে তিনি কলকাতার এসএসকেএম হাসপাতালে ভর্তি হন এবং ৪ নভেম্বর ২০২১ হৃদরোগে আক্রান্ত হয়ে ৭৫ বছর বয়সে কলকাতায় শেষ নিঃশ্বাস ত্যাগ করেন।\n\n\n== তথ্যসূত্র =="}