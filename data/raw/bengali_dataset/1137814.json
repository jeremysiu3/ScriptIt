{"pageid": 1137814, "title": "পরিবেশগত সংঘাত", "url": "https://bn.wikipedia.org/wiki?curid=1137814", "content": "পরিবেশগত সংঘাত হলো পরিবেশগত সম্পদের অব্যবস্থাপনার কারণে পরিবেশগত অবক্ষয় নিয়ে সৃষ্ট একটি সংঘাত। এতে সাধারণত বেশ কয়েকটি পক্ষ জড়িত থাকে। যার মধ্যে রয়েছে পরিবেশ রক্ষাকারীরা অর্থাৎ যারা পরিবেশ রক্ষা করতে চায়। আবার এক পক্ষ রয়েছে যারা নিষ্কাশন শিল্প বা অন্য কিছুর জন্য পরিবেশকে অপব্যবস্থাপনা করতে চায় বা করাতে চায়। পরিবেশগত সম্পদের অব্যবস্থাপনা,  পুনর্নবীকরণযোগ্য সম্পদের অতিরিক্ত ব্যবহার বা নিষ্কাশনের কারণে (যেমন অতিরিক্ত মাছ ধরা বা বন উজাড়), দূষণ এবং অন্যান্য প্রক্রিয়া আমাদের পরিবেশের উপর অতিরিক্ত চাপ সৃষ্টি করতে পারে। মানুষ এবং প্রকৃতির বাসস্থানের ক্ষতি করতে পারে।\n\nপ্রায়শই এইসব সংঘাতগুলি আদিবাসীদের অধিকারের সাথে সম্পর্কিত পরিবেশগত ন্যায়বিচারের বিষয়গুলিকে কেন্দ্রীভূত করে। এর মধ্যে রয়েছে কৃষকদের অধিকার বা অন্যান্য জীবিকার মানুষ যেমন মৎস্যজীবী বা সমুদ্রের প্রাকৃতিক সম্পদের উপর নির্ভরশীল সম্প্রদায়দের প্রতি হুমকি। পরিবেশগত সংঘাত, বিশেষ করে এমন প্রেক্ষাপটে যেখানে পরিবেশ নিয়ন্ত্রণ পরিস্থিতির ফলে উদ্ভূত শরণার্থী  বা ভূ-রাজনৈতিক বিরোধের ফলে সম্প্রদায়গুলিকে বাস্তুচ্যুত করা হয়েছে সেইসব ক্ষেত্রে অন্যান্য সংঘাত, দাঙ্গা বা প্রাকৃতিক দুর্যোগ পরিস্থিতিকে আরো জটিল করে তোলে।\n\n\n== ঘটনামাত্রা এবং সংঘাতের ধরন ==\n\n২০২০ সালে পরিবেশগত বিচার (Environmental Justice Atlas -EJAtlas) এটলাস -এর  একটি পরিসংখ্যানে   ২৭৪৩ টিরও বেশি সংঘাতে পরিবেশ রক্ষাকারীদের যুক্তি এবং উদ্বেগ সমূহে স্থান পেয়েছিল। এই তথ্যের বিশ্লেষণে দেখা গেছে যে পরিবেশগত সংঘাত সবচেয়ে বেশি হলো খনন শিল্পের ক্ষেত্রে (২১%)। এরপর রয়েছে যথাক্রমে জীবাশ্ম শক্তির ক্ষেত্র (১৭%), জৈববস্তু এবং ভূমি ব্যবহার (১৫%), এবং জল ব্যবস্থাপনা (১৪%)। প্ৰতিবেদিত ঘটনার ক্ষেত্রে ১৩% পরিবেশ রক্ষাকারীদের হত্যার ঘটনা ঘটেছে।\nউচ্চ এবং নিম্ন আয়ের দেশগুলিতে পাওয়া সংঘাতের ধরনগুলির মধ্যেও একটি স্বতন্ত্র পার্থক্য দেখা যায়। স্বল্প আয়ের দেশগুলিতে সংরক্ষণ, জৈববস্তু, ভূমি এবং জল ব্যবস্থাপনা নিয়ে পরিবেশগত সংঘাত বেশি দেখা গিয়েছে। অন্যদিকে উচ্চ আয়ের দেশগুলিতে প্রায় অর্ধেক সংঘাতই ঘটে বর্জ্য ব্যবস্থাপনা, পর্যটন, পারমাণবিক শক্তি, শিল্পাঞ্চল এবং অন্যান্য অবকাঠামো প্রকল্পগুলি নিয়ে। সমীক্ষায় আরও দেখা গেছে যে, বেশিরভাগ সংঘাতগুলি শুরু হয় স্ব-সংগঠিত স্থানীয় গোষ্ঠীগুলি দ্বারা। তারা অহিংস নীতির কৌশল অবলম্বন করে।\n\n\n== বিবাদ নিষ্পত্তি ==\nপরিবেশগত সংঘাত সমাধান নামক সংঘাত নিষ্পত্তির একটি পৃথক ক্ষেত্ৰই পরিবেশগত সংঘাত হ্ৰাস এবং সমাধানের জন্য সহযোগিতামূলক পদ্ধতির বিকাশের উপর গুরুত্ব দেয়।\n\n\n== সমালোচনা ==\nকিছু গবেষক পরিবেশগত সংঘাতের বর্ণনায় ব্যবহৃত প্রাকৃতিক সম্পদের উপর গুরুত্ব দিয়ে সমালোচনা করেন। প্রায়শই এই পদ্ধতিগুলি প্রাকৃতিক পরিবেশের বাণিজ্যিকীকরণের উপর বেশি গুরুত্ব দেয় যা স্বাস্থ্যকর পরিবেশের অন্তর্নিহিত মূল্যকে স্বীকার করে না।\n\n\n== তথ্যসূত্র =="}