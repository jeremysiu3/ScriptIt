{"pageid": 1360752, "title": "র‍্যাপিডএক্স", "url": "https://bn.wikipedia.org/wiki?curid=1360752", "content": "র‍্যাপিডএক্স (ইংরেজি: RAPIDX) ভারতের জাতীয় রাজধানী অঞ্চল (এনসিআর) জুড়ে বিস্তৃত একধরনের উত্তোলিত সেমি-হাই-স্পিড আঞ্চলিক রেল পরিষেবা। এটি জাতীয় রাজধানী এলাকা পরিবহন নিগম (এনসিআরটিসি) দ্বারা পরিচালিত। প্রচলিত দিল্লি শহরতলি রেল ব্যবস্থাকে এক উত্তোলিত সেমি-হাই-স্পিড রেল ব্যবস্থা দ্বারা প্রতিস্থাপন করা এর উদ্দেশ্য।\n\n\n== পরিভাষা ==\nআঞ্চলিক দ্রুতগামী গণপরিবহন ব্যবস্থা বা আরআরটিএস: জাতীয় রাজধানী অঞ্চল (এনসিআর) জুড়ে বিস্তৃত সেমি-হাই-স্পিড উড়াল রেল নেটওয়ার্ক।\nর‍্যাপিডএক্স: বিভিন্ন আরআরটিএস রেলপথের উপর পরিচালিত আঞ্চলিক রেল পরিষেবার ব্র্যান্ড নাম। এপ্রিল ২০২৩-এ এনসিআরটিসি এই নামটি ঘোষণা করেছিল।\nনমো ভারত: এই পরিষেবায় ব্যবহৃত ট্রেনসেট। অক্টোবর ২০২৩-এ কেন্দ্রীয় মন্ত্রী হরদীপ সিংহ পুরী এই নামটি ঘোষণা করেছিলেন। রাজ্যসভার সদস্য জয়রাম রমেশের দাবি, প্রধানমন্ত্রী নরেন্দ্র মোদীর সংক্ষিপ্ত নাম থেকে \"নমো ভারত\" নামটি উদ্ভূত।\n\n\n== ইতিহাস ==\n১৯৯০-এর দশকে ভারতীয় রেল দিল্লি ও আশাপাশের শহরের মধ্যে এক আঞ্চলিক দ্রুতগামী গণপরিবহন ব্যবস্থার প্রস্তাব করেছিলেন। ২০০৬ সালে, যখন দিল্লি মেট্রো প্রসারিত হচ্ছিল, তখন এই প্রস্তাবকে দিল্লি মেট্রোর প্রসারণের অংশ হিসেবে ধরা হয়েছিল। ২০১৩ সালে ভারত সরকার দিল্লি এনসিআরের ১০০–২০০ কিলোমিটার (৬২–১২৪ মাইল) ব্যাসার্ধের এলাকাকে যানজট থেকে মুক্ত করার জন্য প্রস্তাবিত আটটি রেলপথকে বাস্তবায়িত করার জন্য জাতীয় রাজধানী এলাকা পরিবহন নিগম (এনসিআরটিসি) তৈরি করেছিল।\n\n\n== বৈশিষ্ট্য ও প্রযুক্তি ==\n\nযাত্রীদের উপযুক্ত বিরামহীন অভিজ্ঞতার জন্য আঞ্চলিক দ্রুতগামী গণপরিবহন ব্যবস্থার তিনটি ফেজ-১ করিডোর (দিল্লি–মিরাট, দিল্লি–আলোয়ার ও দিল্লি–পানিপথ) দিল্লির সরাই কালে খানে মিলিত হবে এবং ট্রেনগুলি এক করিডোর থেকে অন্য করিডোর যেতে পারবে। এর ফলে ট্রেন পরিবর্তন না করেই এক করিডোর থেকে অন্য করিডোর যাওয়া যায়।\n\n\n=== মাল পরিবহন ===\nর‍্যাপিডএক্স ব্যবস্থাকে আরও উপযোগী করার জন্য ব্যস্ত সময় বাদে অন্য সময়ে রেলপথগুলিতে মাল স্থানান্তরেও ব্যবহৃত হবে। মাল, বিশেষত যেগুলি পচনশীল, সেগুলি এই পরিষেবায় সুবিধা পেতে পারে। এভাবে দুটি শহরের মধ্যেকার সড়কে ট্রাকের ব্যবহার কম করে দূষণের পরিমাণ কমানো যেতে পারে। র‍্যাপিডএক্স ব্যবস্থার ট্রেনসেট ডিপোগুলিতে মালগুদাম ও অন্যান্য মাল সামলানোর ব্যবস্থা থাকবে।\n\n\n=== রোলিং স্টক ===\n\n\n=== ব্যালাস্টলেস ট্র্যাক ===\n\nএ স্ল্যাব অস্ট্রিয়া ব্যবস্থা ১৮০ কিমি প্রতি ঘণ্টার মত উচ্চ গতিতেও আরামদায়ক ভ্রমণ প্রদানের জন্য পরিচিত। র‍্যাপিডএক্স পরিষেবায় এধরনের ট্র্যাক ব্যবহৃত হয়েছে, যা ভারতে প্রথম। এছাড়া দীর্ঘায়ু, কম রক্ষণাবেক্ষণের প্রয়োজনীয়তা এবং প্রতিস্থাপনের সহজসাধ্যতার জন্য এটি গ্রহণ করা হয়েছে।\n\n\n=== ইটিসিএস লেভেল ২ সংকেত ব্যবস্থা ===\n\nউচ্চ-গতির রেল পরিবহনের জন্য ইটিসিএস লেভেল ২ সংকেত ব্যবস্থা বিশ্বব্যাপী প্রচলিত। এই ব্যবস্থায় আধুনিক সংকেত ব্যবস্থা এবং এলটিই ব্যাকবোনের উপর ভার্চুয়াল ব্লক ও এটিও ফাংশনালিটি বর্তমান। র‍্যাপিডএক্স পরিষেবায় এধরনের সংকেত ব্যবস্থা ব্যবহৃত হয়েছে, যা ভারতে প্রথম। এর ফলে সমস্ত করিডোরের মধ্যে ইন্টারঅপারেবিলিটি সম্ভব। এই ব্যবস্থাটি ট্রেনের গতিবেগ ও অভিমুখ পর্যবেক্ষণ করে এবং রেডিও ব্লক সেন্টারের মাধ্যমে পরিচালনার নির্দেশ প্রদান করা হয়। ইটিসিএস লেভেল ২ সংকেত ব্যবস্থার ভার্চুয়াল ব্লক ব্যবহারের ফলে ট্রেনের মধ্যে সংঘর্ষের কোনো সম্ভাবনা থাকে না।\n\n\n== আরআরটিএস রেলপথের তালিকা ==\n\n২০ অক্টোবর ২০২৩ পর্যন্ত হালনাগাদকৃত।\n  পরিচালিত\n  নির্মাণাধীন\n  অনুমোদিত \n  প্রস্তাবিত\n\n\n== আরও দেখুন ==\nবন্দে ভারত এক্সপ্রেস – ভারতীয় রেল দ্বারা পরিচালিত উচ্চতর-গতির রেল|সেমি-হাই-স্পিড রেল\nভারতের উচ্চ-গতির রেল\nভারতের ডেডিকেটেড ফ্রেট করিডোর\nভারতের পৌর রেল পরিবহন ব্যবস্থা\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}