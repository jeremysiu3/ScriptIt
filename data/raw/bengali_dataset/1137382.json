{"pageid": 1137382, "title": "পুনম যাদব (ভারোত্তোলক)", "url": "https://bn.wikipedia.org/wiki?curid=1137382", "content": "পুনম যাদব (৯ই জুলাই, ১৯৯৫) একজন ভারতীয় মহিলা ভারোত্তোলক যিনি ২০১৪ সালের কমনওয়েলথ গেমসে মহিলাদের ৬৩ কেজি বিভাগে ব্রোঞ্জ এবং ২০১৮ কমনওয়েলথ গেমসে মহিলাদের ৬৯ কেজি বিভাগে ভারতের হয়ে স্বর্ণপদক জয় করেছেন।\n\n\n== জীবনের প্রথমার্ধ ==\nএক ছোট কৃষক পরিবারের মেয়ে পুনম উত্তরপ্রেদেশের বারাণসীর নিকটবর্তী এক গ্রামে বড় হয়েছেন। আন্তর্জাতিক ভারোত্তোলক হওয়ার জন্য তিন বছরের তীব্র প্রশিক্ষণের পর, পুনম যখন ২০১৪ সালের কমনওয়েলথ গেমসে ভারতের প্রতিনিধিত্ব করার সুযোগ পান, তখন তার বাবা-মায়ের কাছে তাকে সমর্থন করার জন্য টাকার সংস্থান ছিল না। তার বাবামা তাদের পরিবারের মহিষ বিক্রি করে দিয়েছিলেন পুনমের প্রতিযোগিতায় অংশগ্রহণের পাথেয় জোগাড় করার জন্য।  তিনি বারাণসী হিন্দু বিশ্ব্বিদ্যালয়ের কাশী বিদ্যা পীঠে স্নাতক্স্তরের পড়আশোনার জন্যে যোগদান করেছিলেন।\n\n\n== যশ ভারতী পুরস্কার ==\nভারোত্তোলনের জন্য পুনমকে ২০১৫ সালে উত্তরপ্রদেশ সরকার যশ ভারতী পুরস্কার প্রদান করে। \n\n\n== কর্মজীবন ==\n২০১৮ সালের কমনওয়েলথ গেমসে মহিলাদের ৬৯ কেজি বিভাগে  তিনি মোট ২২২ কেজি ভার উত্তোলন করে স্বর্ণপদক জিতেছেন। স্ন্যাচ বিভাগে ১০০ কেজি এবং ক্লিন অ্যান্ড জার্কে ১২২ কেজি উত্তোলন করেন তিনি। তিনি ২০১৪ কমনওয়েলথ গেমসে মোট ২০২ কেজি ওজন তুলে ব্রোঞ্জ পদক জিতেছিলেন - স্ন্যাচ বিভাগে ৮৮ কেজি এবং ক্লিন অ্যান্ড জার্কে ১১৪ কেজি।  \n\n\n== তথ্যসূত্র ==\n\n\n== বহিঃসংযোগ ==\nList of Medal winners at Commonwealth Games Glasgow 2014\nপুণম যাদব at IWF (ইংরেজি)"}