{"pageid": 1190479, "title": "শ্রীলঙ্কা রূপবাহিনি কর্পোরেশন", "url": "https://bn.wikipedia.org/wiki?curid=1190479", "content": "শ্রীলঙ্কা রূপবাহিনি কর্পোরেশন (সংক্ষেপে:এসএলআরসি);(সিংহলি:ශ්‍රී ශ්‍රී ලංකා සංස්ථාව);(যথিকা রূপবাহিনি লিমিটেড বা কেবল রূপবাহিনি নামেও পরিচিত) হলো শ্রীলঙ্কার রাষ্ট্রীয় টেলিভিশন নেটওয়ার্ক ও যা ১৯৮২ সালের ১৪ ফেব্রুয়ারি প্রতিষ্ঠিত হয়। এটি সিংহলি,তামিল ও ইংরেজিতে তিনটি টেলিভিশন চ্যানেল পরিচালনা করে। এটি শ্রীলঙ্কার রাষ্ট্র নিয়ন্ত্রিত একটি প্রতিষ্ঠান।\n\n\n== ইতিহাস ==\n১৯৮২ সালের ২৩ জানুয়ারি,শ্রীলঙ্কার একটি সরকারি আইনের অধীনে এসএলআরসি তৈরির উদ্যোগ নেওয়া হয়। এটি সে বছর ১৪ ফেব্রুয়ারিতে প্রতিষ্ঠিত হয় এবং পরের দিন ১৫ ফেব্রুয়ারি সম্প্রচার শুরু করে।\n১৯৯৯ সালের ২ এপ্রিল,শ্রীলঙ্কা রূপবাহিনির অধীনে \"রূপবাহিনি ২\" নামের একটি চ্যানেল চালু করে যা ২০০০ সালে \"চ্যানেল আই\" নামে পূণরায় নামকরণ করা হয়। ২০১৮ সালে এটি \"নেত্রা টিভি\" নামের আরো একটি টেলিভিশন চ্যানেল চালু করে।\n\n\n=== সরকারবিরোধী বিক্ষোভে হামলা ===\n২০২২ সালে শ্রীলঙ্কায় তীব্র সরকারবিরোধী বিক্ষোভ চলাকালে ১৩ ই জুলাই কলোম্বোয় অবস্থিত শ্রীলঙ্কা রূপবাহিনির সদর দপ্তরে হামলা চালায়। তারা রূপবাহিনিকে সরকারবিরোধী বিক্ষোভের খবর প্রচারের জন্য আহ্বান জানায়। বিক্ষোভকারীরা রূপবাহিনির অফিসে প্রবেশ করে নিজেরাই সরকারবিরোধী সংবাদ পাঠ করা শুরু করে। এ ঘটনার কিছুক্ষণ পরেই রূপবাহিনির কার্যক্রম সাময়িকভাবে বন্ধ হয়ে যায়।\n\n\n== চ্যানেল সমূহ ==\nরূপবাহিনি: এটি সিংহলি ভাষার চ্যানেল এবং এসএলআরসির প্রধান চ্যানেল। এটি প্রতিদিন ২০ ঘন্টা সম্প্রচার করে থাকে। এটিতে সংবাদ,চলচ্চিত্র,শিক্ষামূলক অনুষ্ঠান,আলোচনা অনুষ্ঠান ইত্যাদি সম্প্রচারিত হয়।\nচ্যানেল আই (ইংরেজি:Channel eye): এটি ইংরেজি ভাষার টেলিভিশন চ্যানেল। এটি প্রতিষ্ঠার শুরুতে \"চ্যানেল ২\" নামে পরিচিত ছিল। এটি তথ্যচিত্র ও ক্রীড়া ইভেন্ট যেমন:ক্রিকেট,ফুটবল,ভলিবল ইত্যাদি সম্প্রচার করে থাকে।\nনেত্রা টিভি: এটি একটি তামিল ভাষার চ্যানেল যা ২০০৮ সালে চ্যানেল আই-এর ফ্রিকোয়েন্সিতে দৈনিক ২ বার সম্প্রচার করা হতো। তবে ২০১৮ সালে এটি নিজস্ব ফ্রিকোয়েন্সিতে সম্প্রচার শুরু করে। এটি তামিল সংস্কৃতির উপর ভিত্তি করে বিভিন্ন চলচ্চিত্র,নাটক ও অন্যান্য অনুষ্ঠান সম্প্রচার করে।\n২০০৯ সালে,রূপবাহিনি \"এনটিভি\" নামের একটি চ্যানেল চালু করে। এটির সম্প্রচার কার্যক্রম সম্পূর্ণরূপে ইংরেজিতে পারিচালিত হতো। কিন্তু ২০১৫ সালে কম রেটিং-এর কারণে এটি বন্ধ হয়ে যায়।\n\n\n== তথ্যসূত্র ==\n\n\n== বহিঃসংযোগ ==\nরূপবাহিনির ওয়েবসাইট\nচ্যানেল আই\nনেত্রা টিভি\n\n\n== আরও দেখুন ==\nদূরদর্শন"}