{"pageid": 1361251, "title": "পাবলো তোরে", "url": "https://bn.wikipedia.org/wiki?curid=1361251", "content": "পাবলো তোরে কারাল (জন্ম ৩ এপ্রিল ২০০৩) একজন স্পেনীয় পেশাদার ফুটবলার খেলোয়াড় যিনি ফুটবল ক্লাব বার্সেলোনা আতলেতিকের হয়ে মধ্যমাঠের খেলোয়াড় হিসেবে খেলেন।\n\n\n== ক্লাব কর্মজীবন ==\n\n\n=== রাসিং সাতান্দের ===\nকান্তাব্রিয়ার সোতো দে লা মারিনায় জন্মগ্রহণ করা তোরে ২০১৫ সালে সিডি মারিনা স্পোর্ট থেকে রাসিং দে সাতান্দের এর যুব দলে যোগদান করেন। ১৫ এপ্রিল ২০২০ সালে যুবক থাকা অবস্থায় তিনি জুন ২০২৫ পর্যন্ত ক্লাবটির সাথে একটি পেশাদার চুক্তি স্বাক্ষর করেন।\n১৯ জুলাই ২০২০ সালে সংরক্ষিত দলে তোরের ঊর্ধ্বতন অভিষেক হয়েছিল। সে বছরের টেরসেরা ডিভিশন প্রচার প্লে-অফের জন্য জিমন্যাস্টিকা দে টোরেলেভেগার সাথে ১–১ ড্রতে তার ঊর্ধ্বতন ক্লাব কর্মজীবন শুরু করেন। আগস্টে মাত্র ১৭ বছর বয়সে তিনি ম্যানেজার জাভি রোজাদার অধীনে প্রাক-মৌসুমে খেলোয়াড়দের প্রথম দলের অংশ ছিলেন, এবং সেপ্টেম্বরে তাকে নিশ্চিতভাবে প্রধান দলে উন্নীত করা হয়।\n১৮ অক্টোবর ২০২০ সালে রাসিংয়ের প্রথম দলে তার অভিষেক হয়েছিল, সেদিন ২০২০–২১ সেহুন্ডা দিভিসিওনের উদ্বোধনী ম্যাচ হয়েছিল, এবং তাতে ক্লাব পর্তুগালেটের বিরুদ্ধে তারা ১–১ গোলে ঘরোয়া ড্র করেন। পরের ২১ ফেব্রুয়ারি সিডি লারেডোর বিপক্ষে ৩–১ ঘরোয়া জয়ে তার দলের দ্বিতীয় গোলটি করার মাধ্যমে তিনি তার কর্মজীবনের প্রথম জ্যেষ্ঠ গোলটি করেন; ছয় দিন পর তিনি বারাকালদো সিএফ এর বিরুদ্ধে ৪–০ জয়ের ম্যাচে জোড়া গোল করেন।\nঊর্ধ্বতন হিসেবে তার প্রথম পূর্ণ মৌসুমে তিনি একজন নিয়মিত স্টার্টার। তোরেকে প্রাইমার ডিভিসিয়ন আরএফইএফ নামে নতুন তৃতীয় স্তরের লিগে ২০২১–২২ মৌসুমের আগে ১০ নম্বর জার্সি দেওয়া হয়েছিল। রাসিং সেহুন্দা দিভিসিওনে উন্নীত হওয়ার কারণে তিনি ৩২টি ম্যাচে দশটি গোলে অবদান রেখেছিলেন (প্লে-অফ সহ)।\n\n\n=== বার্সেলোনা ===\n৪ মার্চ ২০২২ সালে ফুটবল ক্লাব বার্সেলোনা €৫ মিলিয়নের অধিক পরিবর্তনশীল বেতনে তোরের স্থানান্তরের জন্য রাসিং-এর সাথে একটি চুক্তিতে পৌঁছেছিল, এবং তাকে প্রাথমিকভাবে ২০২২–২৩ মৌসুমের জন্য আতলেতিক দলের দায়িত্ব দেওয়া হয়। তিনি ২০২৬ সালের ১৫ জুন পর্যন্ত একটি চুক্তি স্বাক্ষর করেন।\n৭ সেপ্টেম্বর ২০২২ সালে তোরে তার প্রথম চ্যাম্পিয়নস লিগের ম্যাচ খেলেন, তাতে ৮১তম মিনিটে ফ্রঁক কেসিয়ের হয়ে মাঠে প্রবেশ করে এবং ২০২২–২৩ মৌসুমের প্রথম ম্যাচে ভিক্টোরিয়া প্লজেনের বিপক্ষে ৫–১ গোলে জয় পান। ২৩শে অক্টোবর তোরে বার্সেলোনার হয়ে তার প্রথম লা লিগা খেলাটি ন্যু ক্যাম্পে খেলেন, তাতে ৭৭তম মিনিটে অ্যাথলেটিক বিলবাওয়ের বিপক্ষে উসমান দেম্বেলের হয়ে মাঠে প্রবেশ করেন। ১ নভেম্বর একই মৌসুমের দ্বিতীয় লেগে ভিক্টোরিয়া প্লজেনের বিপক্ষে ৪–২ ব্যবধানে জয়ের ম্যাচে তিনি তার প্রথম চ্যাম্পিয়নস লীগ গোল করেন।\n\n\n== ব্যক্তিগত জীবন ==\nতোরের বাবা এস্তেবানও একজন ফুটবল খেলোয়াড় এবং একজন মাঝমাঠের খেলওয়াড ছিলেন। তিনি তার ক্যারিয়ারের বেশিরভাগ সময় রাসিংয়ের প্রতিনিধিত্ব করেছেন।\n\n\n== কর্মজীবন পরিসংখ্যান ==\n\n\n=== ক্লাব ===\n৪ জুন ২০২৩ পর্যন্ত হালনাগাদকৃত।\n\n\n== অর্জন ==\nরাসিং সাতান্দের\n\nপ্রাইমার বিভাগ আরএফইএফ : ২০২১–২২\nবার্সেলোনা\n\nলা লিগা : ২০২২–২৩\n\n\n== তথ্যসূত্র ==\n\n\n== বহিঃসংযোগ ==\nবিডিফুটবলে পাবলো তোরে  (ইংরেজি)\nসকারওয়েতে পাবলো তোরে  (ইংরেজি)"}