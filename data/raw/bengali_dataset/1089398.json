{"pageid": 1089398, "title": "আজম তালেঘানি", "url": "https://bn.wikipedia.org/wiki?curid=1089398", "content": "আজম তালেঘানি (ফার্সি: اعظم طالقانی; ১৯৪৩ - ৩০ অক্টোবর ২০১৯) ছিলেন একজন ইরানি সাংবাদিক এবং ভিন্নমতাবলম্বী রাজনীতিবিদ। তিনি নারী অধিকার কর্মী হিসাবে ইরানের ইতিহাসে প্রথম নারী প্রেসিডেন্ট প্রার্থী হওয়ার জন্য লড়াই করেছিলেন এবং প্রতিবারই পরাজিত হয়েছিলেন। তিনি ইরানের ইসলামী নারী বিপ্লব সোসাইটির প্রধান, পেয়াম হাজার সাপ্তাহিকের সম্পাদক এবং ইরানের পার্লামেন্টের সদস্য ছিলেন।\n\n\n== প্রাথমিক জীবন ==\nইরানে জন্ম নেওয়া আজম তালেঘানি ছিলেন আয়াতুল্লাহ মাহমুদ তালেঘানির কন্যা। তিনি পাহলভী শাসনামলে কারাগারে সময় কাটিয়েছিলেন।  ইরানি বিপ্লবের পর তিনি ইরানের পার্লামেন্টের সদস্য ছিলেন। তিনি \"জামি জানান মোসালম্যান\" (মুসলিম নারীদের সমাজ) প্রতিষ্ঠা করেন এবং নারী ও নারীর অধিকার সম্পর্কে ইসলামী জার্নাল পেয়াম ই হাজার সাপ্তাহিক প্রকাশ করেন।  ২০০৩ সালে তিনি জাহরা কাজেমির মৃত্যুর প্রতিবাদ করেছিলেন।  ২০০১ এবং ২০০৯ সালে তালেঘানি ইরানের প্রেসিডেন্ট নির্বাচনে তার প্রার্থিতা জমা দিয়েছিলেন, কিন্তু, সকল নারী প্রার্থীর মতো, তার প্রার্থিতা ইরানের গার্ডিয়ান পরিষদ প্রত্যাখ্যান করেছিল। \nতার রাজনৈতিক আদর্শ \"ইসলামবাদের বিপ্লবী প্রগতিশীল ব্র্যান্ড\" কে সমর্থন করেছিল।  তিনি ইরানের সংবিধানে লেখা “প্রেসিডেন্ট হবে পুরুষ” এই বাক্যের বিরোধিতা করতেন। তিনি জোর দিয়ে বলেছিলেন যে এর অর্থ \"রাজনৈতিক ব্যক্তিত্ব\" এর কাছাকাছি কিছু এবং এতে নারীদের অন্তর্ভুক্ত করা যেতে পারে।\n\n\n== ব্যক্তিগত ও শিক্ষা জীবন ==\nতিনি মানবিক বিষয়ে ডিপ্লোমা, ইংরেজি ভাষায় ডিপ্লোমা এবং তেহরান বিশ্ববিদ্যালয় থেকে ফারসি সাহিত্যে বিএ পাশ করেন। তিনি শিক্ষাগত বিষয়ে বিশেষজ্ঞ এবং ২৬ বছর ধরে একজন শিক্ষক, প্রধান শিক্ষক এবং একটি স্কুলের প্রধান হিসাবে কাজ করেন।\nতালেঘানির জন্য, নারীরা ১৯৭৮-৭৯ সালের বিপ্লবী যুগে গুরুত্বপূর্ণ ভূমিকা পালন করেছিল যা ১৯৭৯ সালে শাহের পশ্চিমপন্থী শাসনের পতনের দিকে পরিচালিত করেছিল: \"নারীরা তাদের সন্তানদের কাঁধে নিয়ে সভা, সম্মেলন এবং মিছিলে অংশ নিয়েছিল। শাহের শাসনের বিরুদ্ধে রাস্তায় বিক্ষোভ চলাকালীন অনেককে হত্যা করা হয়েছিল। এ সময় তার সংগঠন হাসপাতালে দিনরাত কাজ করে এবং আহতদের দেখাশোনা করে। নারীরা তাদের স্বামীকে হাসপাতাল এবং মসজিদে কাজ করার জন্য ছেড়ে দেয়। তারা দিনে মাত্র কয়েক ঘণ্টা বাড়িতে যায় তাদের বাচ্চাদের জিনিসপত্র সাজানোর জন্য। যাদের ছোট বাচ্চা ছিল তারা আশেপাশে যৌথভাবে শিশু-পরিচর্যার ব্যবস্থা করে, যার ফলে প্রত্যেককে তাদের স্বেচ্ছাসেবী কাজ করার সময় দেওয়া হয়।\n\n\n== নির্বাচনী ইতিহাস ==\n\n\n== মৃত্যু ==\nমিসেস তালেঘানি মস্তিষ্কের ব্যাধি নিয়ে পার্স হাসপাতালে ভর্তি হন এবং সেখানেই ৩০ অক্টোবর ২০১৯ তেহরানে মারা যান। তার বয়স ছিল ৭৬।\n\n\n== তথ্যসূত্র =="}