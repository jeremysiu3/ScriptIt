{"pageid": 1186592, "title": "উত্তল লেন্স", "url": "https://bn.wikipedia.org/wiki?curid=1186592", "content": "যে লেন্সের মধ্যভাগ প্রান্তভাগ অপেক্ষা মোটা তাকে উত্তল লেন্স বলে। অথবা, যে লেন্সের মধ্যভাগ মোটা ও এর প্রান্তভাগ ক্রমশ সরু, তাকে উত্তল লেন্স বলে। এই লেন্সের বহুবিধ ব্যবহার রয়েছে, এরমধ্যে একটি হল–গাড়ির চালকের পাশে লাগানো আয়না বা দর্পণে উত্তল লেন্স ব্যবহার করা হয়। যখন উত্তল লেন্সকে বিবর্ধিত বা বড় প্রতিবিম্ব দেখার কাজে ব্যবহার করা হয়, তখন তাকে বিবর্ধক কাচ বলে।\nউত্তল লেন্সে আলো পড়লে তা সাধারণত অভিসারী রশ্মিগুচ্ছে পরিণত হয়। এজন্য একে অভিসারী লেন্স বলে।\n\n\n== প্রকারভেদ ==\nতলের আকৃতির ওপর নির্ভর করে উত্তল লেন্স তিন প্রকারের। যথা:\n\nউভোত্তল লেন্স বা দ্বি-উত্তল লেন্স\nঅবতলোত্তল (অবতল-উত্তল) লেন্স\nসমতলোত্তল (সমতল-উত্তল) লেন্স\n\n\n== বৈশিষ্ট্য ==\nউত্তল লেন্সের বৈশিষ্ট্যসমূহ নিম্নরূপ:\n\nএটির মধ্যভাগ প্রান্তভাগ অপেক্ষা মোটা হয়।\nযখন আলোকরশ্মি উত্তল লেন্সের মধ্য দিয়ে যায়, তখন এটি আলোকরশ্মিকে রূপান্তরিত করে একটি বিন্দুতে ফোকাস করে।\nউত্তল লেন্সের ফোকাস দূরত্ব ধনাত্মক হয়ে থাকে।\nউত্তল লেন্সের কেন্দ্র ঘন হয়।\nচিকিৎসার কাজে ব্যবহারযোগ্য, ইত্যাদি।\n\n\n== ব্যবহার ==\nউত্তল লেন্সের বহুবিধ ব্যবহার রয়েছে:\n\nবিবর্ধক কাচ হিসেবে\nআতশী কাচ হিসেবে\nচশমায় ব্যবহার করা হয় (দৃষ্টির ত্রুটি প্রতিরোধ করতে)\nক্যামেরা, অণুবীক্ষণ যন্ত্রে\nঅন্যান্য আলোক যন্ত্রে\nঅবতল লেন্সের ফোকাস দূরত্ব নির্ণয়ের সময় সহায়ক হিসেবে।\nদূরবীক্ষণ যন্ত্রে\nঅলংকার নির্মাতা ও ঘড়ি মেরামতকারীরা এটি ব্যবহার করেন\nগাড়িচালক গাড়ির রিয়ার ভিউ ফাইন্ডার-রূপে ব্যবহার করে, ইত্যাদি।\n\n\n== তথ্যসূত্র =="}