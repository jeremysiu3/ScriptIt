{"pageid": 116896, "title": "বাঁকুড়া সম্মিলনী মেডিক্যাল কলেজ", "url": "https://bn.wikipedia.org/wiki?curid=116896", "content": "বাঁকুড়া সম্মিলনী মেডিক্যাল কলেজ ভারতের পশ্চিমবঙ্গের বাঁকুড়া জেলার একটি মেডিক্যাল কলেজ ও হাসপাতাল। ১৯২৬ সালে বাঁকুড়া সম্মিলনী ট্রাস্ট এই কলেজ স্থাপন করে। ১৯৬১ সালে পশ্চিমবঙ্গ সরকার এই কলেজ অধিগ্রহণ করে। প্রথমে ১৯৫৬ সালে ৫০-টি, পরে ২০০০ সালে ১০০-টি, ২০০৫ সালের ডিসেম্বর মাসে ১৫০-টি ও বর্তমানে ২০১৯ সালে মেডিক্যাল কাউন্সিল অফ ইন্ডিয়া (এমসিআই) কলেজের জন্য ২০০টি এমবিবিএস আসনের অনুমোদন দেয়। ২০০৯ সালের মার্চ মাসে এমসিআই জেনেরাল মেডিসিন, জেনেরাল সার্জারি, পেডিয়াট্রিক মেডিসিন ও গায়না ও অবস্টেট্রিকস-এ স্নাতকোত্তর পাঠক্রম অনুমোদন করে। বর্তমানে এখানে প্রতি বছর ৭৯-টি স্নাতকোত্তর ছাত্র ভর্তির অনুমতি আছে।\nকলেজের প্রশাসন পরিচালনা করে ওয়েস্ট বেঙ্গল জয়েন্ট এন্ট্রাস একজামিনেশন ও সিবিএসই পিএমটি। মোট আসনের ১৫ শতাংশ সিবিএসই পিএমটি ছাত্রদের জন্য সংরক্ষিত।\nকলেজে ছাত্রদের জন্য ৪টি ও ছাত্রীদের জন্য ২টি ছাত্রাবাস আছে।\n\n\n== আরও দেখুন ==\nরবীন্দ্রনাথ ঠাকুর মেডিক্যাল কলেজ\n\n\n== পাদটীকা ==\n\n\n== বহিঃসংযোগ ==\nOfficial webpage\nSilver Jubilee of the School"}