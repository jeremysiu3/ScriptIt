{"pageid": 1172520, "title": "ল্যাসেন কাউন্টি, ক্যালিফোর্নিয়া", "url": "https://bn.wikipedia.org/wiki?curid=1172520", "content": "ল্যাসেন কাউন্টি হল মার্কিন যুক্তরাষ্ট্রের ক্যালিফোর্নিয়া রাজ্যের উত্তর-পূর্ব অংশের একটি কাউন্টি। জনসংখ্যা ২০১ সালের আদমশুমারি অনুসারে ৩৪,৮৯৫ জন ছিল। কাউন্টি আসন এবং কাউন্টির একমাত্র কর্পোরেশন শহর হল সুসানভিল। ল্যাসেন কাউন্টি মাইক্রোপলিটান পরিসংখ্যান এলাকা সুসানভিল নিয়ে গঠিত। একটি প্রাক্তন কৃষিকাজ, খনি ও কাঠ ব্যবসার এলাকা, এর অর্থনীতি এখন একটি যুক্তরাষ্ট্রীয় ও দুটি রাজ্য কারাগারে কর্মসংস্থানের উপর নির্ভর করে; আগেরটি হেরলং এবং পরেরটি দুটি সুসানভিলে অবস্থিত। সুসানভিলের অর্ধেক প্রাপ্তবয়স্করা ২০০৭ সালে উক্ত সুবিধাগুলির একটি সুবিধায় কাজ করেছিল।\n\n\n== ইতিহাস ==\nলাসেন কাউন্টি  সেজেব্রাশ যুদ্ধ নামে পরিচিত দুই দিনের সংঘর্ষের পরে প্লুমাস ও শাস্তা কাউন্টির কিছু অংশ নিয়ে ১৮৬৪ সালের ১লা এপ্রিল,  গঠিত হয়েছিল, যাকে রূপ কাউন্টি যুদ্ধও বলা হয়, যেটি ১৮৬৩ সালের ১৫ই ফেব্রুয়ারি শুরু হয়েছিল। ক্যালিফোর্নিয়া সীমান্তে অনিশ্চয়তার কারণে, যে এলাকাটি এখন ল্যাসেন কাউন্টি, সেটি ১৮৫০-এর দশকের শেষের দিকে থেকে ১৮৬০-এর দশকের প্রথম দিকে নেভাদা-এর অনানুষ্ঠানিক নাটাকুয়া টেরিটরি ও  রূপ কাউন্টির অংশ ছিল।\n\n\n== ভূগোল ==\nমার্কিন জনশুমারি দপ্তর অনুসারে, কাউন্টির মোট আয়তন ৪,৭২০ বর্গ মাইল (১২,২০০ বর্গ কিমি), যার মধ্যে ৪,৫৪১ বর্গ মাইল (১১,৭৬০ বর্গ কিমি) ভূমিভাগ ও ১৭৯ বর্গমাইল (৪৬০ বর্গ কিমি) (৩.৮%) জলভাগ। ল্যাসেন আগ্নেয়গিরি জাতীয় উদ্যানের একটি অংশ কাউন্টির পশ্চিম কোণে প্রসারিত।\n\n\n== তথ্যসূত্র =="}