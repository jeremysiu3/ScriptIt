{"pageid": 1468819, "title": "ভলোদিমির সালিউক", "url": "https://bn.wikipedia.org/wiki?curid=1468819", "content": "ভলোদিমির ভলোদিমিরোভিচ সালিউক (ইউক্রেনীয়: Володимир Володимирович Салюк; জন্ম: ২৫ জুন ২০০২; ভলোদিমির সালিউক নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে ইউক্রেনীয় ক্লাব চর্নমরেৎস অদেসা এবং ইউক্রেন জাতীয় অনূর্ধ্ব-২৩ দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০২৩ সালে, সালিউক ইউক্রেন অনূর্ধ্ব-২১ দলের হয়ে ইউক্রেনের বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nভলোদিমির ভলোদিমিরোভিচ সালিউক ২০০২ সালের ২৫শে জুন তারিখে ইউক্রেনের অদেসায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসালিউক ইউক্রেন অনূর্ধ্ব-২১ এবং ইউক্রেন অনূর্ধ্ব-২৩ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০২৩ সালের ১৩ই জুন তারিখে তিনি কুয়েত অনূর্ধ্ব-২১ দলের বিরুদ্ধে ম্যাচে ইউক্রেন অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। সালিউক ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত ইউক্রেন অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ভলোদিমির সালিউক  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ভলোদিমির সালিউক (ইংরেজি) \n\nইএসপিএন এফসিতে"}