{"pageid": 1051228, "title": "আলবিরেক্স নিগাতা", "url": "https://bn.wikipedia.org/wiki?curid=1051228", "content": "আলবিরেক্স নিগাতা (ইংরেজি: Albirex Niigata, জাপানি: アルビレックス新潟) হচ্ছে নিগাতা ভিত্তিক একটি জাপানি পেশাদার ফুটবল ক্লাব। এই ক্লাবটি বর্তমানে জাপানের দ্বিতীয় স্তরের ফুটবল লীগ জে২ লীগে প্রতিযোগিতা করে। এই ক্লাবটি ১৯৫৫ সালে নিগাতা ইলেভেন ফুটবল ক্লাব নামে প্রতিষ্ঠিত হয়েছে। ৪২,৩০০ ধারণক্ষমতাবিশিষ্ট দেনকা বিগ সোয়ান স্টেডিয়ামে আলবি নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় আলবের্ত পুইগ এবং সভাপতির দায়িত্ব পালন করছেন দাইসুকে কোরেনাগা। জাপানি রক্ষণভাগের খেলোয়াড় ইয়ুতা হোরিগোমে এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আলবিরেক্স নিগাতা এপর্যন্ত ৪টি শিরোপা জয়লাভ করেছে; যার মধ্যে ১টি জে২ লীগ এবং ৩টি হোকুশিনেতসু ফুটবল লীগ শিরোপা রয়েছে। ইসাও হোমা, কিশো ইয়ানো, ইয়োশিতো তেরাকাওয়া, এদমিলসন এবং শিনগো সুজুকির মতো খেলোয়াড়গণ আলবিরেক্স নিগাতার জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}