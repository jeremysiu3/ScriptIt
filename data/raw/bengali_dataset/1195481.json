{"pageid": 1195481, "title": "কাভি কাভি মেরে দিল মে", "url": "https://bn.wikipedia.org/wiki?curid=1195481", "content": "\"কাভি কাভি মেরে দিল মে\" (হিন্দি :'कभी कभी मेरे दिल में') যশ চোপড়া পরিচালিত ১৯৭৬ সালের হিন্দি চলচ্চিত্র কাভি কাভি'র একটি গান। সাহির লুধিয়ানভির লেখা ছবির শিরোনাম গানটি পরিবেশন করেছিলেন মুকেশ এবং লতা মঙ্গেশকর। গানটি প্রখ্যাত প্রযোজক-পরিচালক, মেহবুব খানের মেহবুব স্টুডিওতে রেকর্ড করা হয়েছিল, এবং এটির সঙ্গীত পরিচালক এবং গীতিকার উভয়ের সেরা সৃষ্টিগুলির মধ্যে একটি হিসেবে রয়ে গেছে, উভয়েই পরবর্তীতে তাদের নিজ নিজ বিভাগে ফিল্মফেয়ার পুরস্কার জিতেছেন।\n\n\n== গীতি ==\nগানটি গীতিকার সাহির লুধিয়ানভির সেরাকর্ম বলে মনে করা হয়। মূল গানটি উর্দুতে এবং প্রকৃতপক্ষে তার সংকলন তালখিয়ানের একটি কবিতা ছিল। কাভি কাভি ছায়াছবিতে ব্যবহার করা সংস্করণে সহজ শব্দ ব্যবহার করা হয়েছে। এই গানটির সঙ্গীতায়জন করেছেন খৈয়াম এবং গেয়েছেন মুকেশ, দ্বৈত কন্ঠে মুকেশের সাথে লতা মুঙ্গেশকর। গানটি মূলত খৈয়াম তৈরি করেছিলেন চেতন আনন্দের ১৯৫০ সালে নির্মিত একটি চলচ্চিত্রের জন্য, চলচ্চিত্রটি মুক্তি পায়নি।মূল গানটির শব্দ ধারণ করেছেন গীতা দত্ত এবং সুধা মালহোত্রা। মূল গানটি কখনই মুক্তি পায়নি।\n\n\n== চলচ্চিত্রায়ন ==\nএই গানটিতে অমিতাভ বচ্চন এবং রাখী অভিনয় ও ঠোঁট মিলিয়েছিলেন। গানটি শীতের মৌসুমে কাশ্মীরে চিত্রগ্রহণ করা হয়েছে।\n\n\n== সংস্করণ ==\nমূল সাহিত্যিক সংস্করণ উল্লেখযোগ্যভাবে পরিবর্তন করা হয়েছে এমন একটি সংস্করণ তৈরি করার জন্য যা আরও আবেগপূর্ণ এবং গীতিমূলক।\n\n\n== অন্যান্য সংস্করণ ==\nচলচ্চিত্রে গানটির আরেকটি সংস্করণ রয়েছে, যেখানে শুরুর শ্লোকগুলি অমিতাভ বচ্চনের দ্বারা আবৃত্তি করা হয়েছে যেমনটি তিনি চলচ্চিত্রে করেন, রাখীর সাথে টিভি সাক্ষাৎকারের দৃশ্যের সময়, এবং তারপরে স্মৃতিপটে গানটি বাজানো হয়। মুকেশ এবং লতা মঙ্গেশকরের দ্বৈতকন্ঠে অপর আরেকটি সংস্করণ আছে যা চলচ্চিত্রের গল্পে পূজা (রাখি) এবং বিজয় খান্না (শশী কাপুর) বিয়ের রাতের দৃশ্যে চিত্রিত হয়েছিল। এই সংস্করণটি রেডিও সিলনের অনুষ্ঠান বিনাকা গীতমালার ১৯৭৬ সালের বার্ষিক তালিকার শীর্ষে ছিল।\n১৯৯৬ সালে বালি সাগু সঙ্গীতায়জনে অমিতাভ বচ্চন ও সাধনা সরগমের কন্ঠে 'এবি বেবি' এলবামে গানটির রিমিক্স সংস্করণ প্রকাশ হয়। পরবর্তীতে কানাডিও গায়ক ডাল হোথি গানটির একটি ইংরেজি সংস্করণ গেয়েছিলেন।\n\n\n== পুরস্কার ==\nফিল্মফেয়ার পুরস্কার, ১৯৭৭\nশ্রেষ্ঠ সঙ্গীত সঙ্গীত পরিচালক : খৈয়াম\nসেরা গীতিকার : সাহির লুধিয়ানভি : \"কাভি কাভি মেরে দিল মে\"\nসেরা পুরুষ নেপথ্য কণ্ঠশিল্পী : মুকেশ : \"কভি কাভি মেরে দিল মে\"\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেসে কাভি কাভি সাউন্ডট্র্যাক"}