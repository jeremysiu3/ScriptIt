{"pageid": 1400410, "title": "প্যাগোডা উৎসব", "url": "https://bn.wikipedia.org/wiki?curid=1400410", "content": "প্যাগোডা উৎসব ( বর্মী: ဘုရားပွဲ  </link> ; paya pwe ) হল মায়ানমারের ঐতিহ্যবাহী ধর্মীয় উৎসব এবং দেশের সেরা পাঁচটি উৎসবের অন্যতম। প্যাগোডা স্তরে স্তরে নির্মিত টাওয়ার জাতীয় অট্টালিকা যাকে বৌদ্ধ ধর্মীয় স্থাপত্য হিসাবে গণ্য করা হয়। বৌদ্ধ ধর্মীয় স্থাপত্যে যেমন পাহাড় সদূশ স্তূপ দেখা যায় সেই রকম মায়ানমারের প্যাগোডার শীর্ষে 'এইচটিআই' (ছাতা)এর বা এর মুকুটের অবস্থান শুভ প্রতীক হিসাবে গণ্য করা হয়। দেশজুড়ে মায়ানমারে প্রচুর প্যাগোডা দেখতে পাওয়া যায় তাই মায়ানমারকে প্যাগোডার দেশ বলা হয়। সেদেশের সংস্কৃতি, ধর্মীয় আচার আচরণে, পর্যটনে প্যাগোডার অবস্থান অত্যন্ত গুরুত্বপূর্ণ। প্যাগোডাকে কেন্দ্র করে এখানকার সামাজিক, ধর্মীয় এবং ঐতিহ্যগত প্রেক্ষাপটে পালিত হয় বহু বর্ণিল প্যাগোডা উৎসব। উৎসবের দিনক্ষণ চান্দ্রসৌর বর্ষপঞ্জি অনুসরণে বার্মিজ ধর্মীয় ক্যালেন্ডার দ্বারা নির্ধারিত ও পালিত হয়। প্রায়ই এক নির্দিষ্ট সময়ে বেশ কয়েক দিন ধরে অনুষ্ঠিত হয়। তবে প্যাগোডা উৎসবের প্রধান ক্রিয়াকলাপ সাধারণত বৌদ্ধধর্মাবলম্বীরা যখন আট উপদেশ তথা উপোসথ পালন করেন সেই দিনের সাথে (বৌদ্ধ বিশ্রামবার) সাধারণত মিলিত হয় না।  বেশিরভাগ সময়ে প্যাগোডা উৎসব শুষ্ক মৌসুমে অনুষ্ঠিত হয়। দেশীয় তাজাউংমন মাস থেকে তাবাং মাস (অর্থাৎ ইংরেজি নভেম্বর হতে মার্চ পর্যন্ত) সময়ে প্যাগোডা উৎসব অনুষ্ঠিত হয়।  'তাবাং' মাসের ( মাঘ পূজা ) পূর্ণিমার দিনে মিয়ানমারের বিভিন্ন স্থানে বৌদ্ধ ভক্তরাও 'মাঘ পূজা'র সঙ্গে স্যান্ড প্যাগোডা ফেস্টিভ্যাল বা বালি প্যাগোডা উৎসব উদযাপন করে। স্থানীয় ভেসাক বা  বুদ্ধ পূর্ণিমার পর মাঘ পূজা মায়ানমারের দ্বিতীয় সবচেয়ে গুরুত্বপূর্ণ বৌদ্ধ উৎসব।\nমায়ানমারের সুপরিচিত প্যাগোডা উৎসবগুলি প্রায়ই সারা দেশ থেকে অসংখ্য তীর্থযাত্রী এবং বিদেশী পর্যটকদের আকর্ষণ করে।\nপ্যাগোডা উৎসবগুলিতে সাধারণত দেশীয় মেলা তথা কৃষি প্রদর্শনী বা কার্নিভালের মতো শোভাযাত্রার আয়েজন করা হয়ে থাকে। গ্রামাঞ্চলের সামাজিক ও সাংস্কৃতিক জীবনের উপর লক্ষ্য রেখে এগুলি উল্লেখযোগ্য ও গুরুত্বপূর্ণ স্থান নেয়। তাছাড়া উৎসবের সময়, প্যাগোডার আশেপাশে তোরণসহ অস্থায়ী বাজার (খাবারের স্টল এবং পণ্যের স্ট্যান্ড সহ), বিনোদনের স্থান ( তাৎক্ষনিক নাটক, পুতুলনাচ জাতীয় 'ইয়ক দ্য' পারফরম্যান্স, কারেন উপজাতির অস্ত্রবিহীন মার্শাল আর্টলেথুই প্রতিযোগিতা  এবং স্থানীয় হ্রদে নৌকা বাইচের  ব্যবস্থা করা হয়। \n\n\n== ফাউং দাউ ইউ প্যাগোডা উৎসব ==\n\nমায়ানমারের সেরা প্যাগোডা উৎসব - ফাউং দাউ ইউ প্যাগোডা উৎসব(Hpaung Daw U Pagoda Festival ( Shan State )  - Thadingyut)  শান পাহাড়ি অঞ্চলে অনুষ্ঠিত হয়। এই অঞ্চলের আনন্দ অনুষ্ঠান আঠারো দিনের বেশি সময় ধরে চলে। উৎসবটি মায়ানমারের সবচেয়ে মনোরম ইনলে হ্রদে হয়। প্রসঙ্গত, এই হ্রদটি রামসার কনভেনশনের  আন্তর্জাতিক গুরুত্বের রামসার জলাভূমির তালিকাভুক্ত। \nউৎসবের সময়, চারটি বুদ্ধের মূর্তি একটি অলঙ্কৃত সোনার বার্জে তোলা হয় এবং 'ইনলে লেকে' সংলগ্ন সমস্ত গ্রামের চারপাশে প্রদক্ষিণ করে এবং  প্রতিটি গ্রামে অন্তত একটি রাত কাটায়। ইনলের বিখ্যাত লেগ-রোয়িং কৌশল ব্যবহার করে বার্জটি পরিবহণ করা হয় এবং যখনই এটি এক একটি  গ্রামে পৌঁছায় তখন গ্রামবাসীরা এটিকে স্বাগত জানায় এবং আনন্দ উৎসবে মেতে ওঠে। স্থানীয় গ্রামগুলিতে প্রচুর খাওয়া দাওয়াসহ ঐতিহ্যগত নৃত্য, মার্শাল আর্ট প্রদর্শন, প্রতিযোগিতা, সঙ্গীত অনুষ্ঠানের ব্যবস্থা থাকে।\nঅনুষ্ঠানের শেষদিকে পায়ে চালিত নৌকা বাইচটি প্যাগোডা উৎসবের মূল আকর্ষণ। অক্টোবরে আগত ছোট ছোট গ্রুপের পর্যটক  বিউটিফুল বার্মা নামে ইনলে হ্রদে অবস্থান করে।\n\n\n== অন্যান্য প্রধান প্যাগোডা উৎসব ==\nShwe Settaw Pagoda Festival (Minbu Township, Magwe Region )  - Tabodwe to Tabaung\nআনন্দ মন্দির উৎসব ( বাগান, মান্দালয় অঞ্চল ) - পাইথো\nশ্বেজিগন প্যাগোডা ফেস্টিভ্যাল ( বাগান, মান্দালয় অঞ্চল ) -\nKyaikhtiyo Pagoda Festival (Kyaikhto, Mon State )  - Nadaw\n\nশ্বেদাগন প্যাগোডা ফেস্টিভ্যাল ( ইয়াঙ্গুন, ইয়াঙ্গুন অঞ্চল ) - তাবাং\nআলাউংডু কাথাপা প্যাগোডা ফেস্টিভ্যাল ( সাগাইং অঞ্চল )  - তাবোদওয়ে\nশ্বে সায়ান প্যাগোডা ফেস্টিভ্যাল ( থাটন, সোম স্টেট )  -\nশ্বেসায়ান প্যাগোডা ফেস্টিভ্যাল ( পাথেইঙ্গি টাউনশিপ, মান্দালয় অঞ্চল )  - তাবাং\nমায়াথালুন প্যাগোডা ফেস্টিভ্যাল ( ম্যাগওয়ে অঞ্চল )  - থাডিঙ্গ্যুত\nশিতে-থাউং মন্দির উৎসব ( ম্রাউক ইউ, রাখাইন রাজ্য ) -\nকাইকখাউক প্যাগোডা ফেস্টিভ্যাল ( থানলাইন টাউনশিপ, ইয়াঙ্গুন অঞ্চল )  - তাবোডওয়ে\nশ্বেসন্দাউ প্যাগোডা ফেস্টিভ্যাল ( তোয়ান্তে টাউনশিপ, ইয়াঙ্গুন অঞ্চল )  - তাগু\nবোটাহটাং প্যাগোডা ফেস্টিভ্যাল ( ইয়াঙ্গুন )  - নাদাও\nমাওতিনজুন প্যাগোডা ফেস্টিভ্যাল ( এনগাপুদাউ টাউনশিপ, আয়ারওয়াদি অঞ্চল )  - তাবাং\nশ্বেমাওদাউ প্যাগোডা ফেস্টিভ্যাল ( বাগো )  - তাগু\n\n\n== আরও দেখুন ==\nবার্মায় বৌদ্ধ ধর্ম\nবার্মিজ ক্যালেন্ডার\nবার্মিজ প্যাগোডা\nবালি প্যাগোডা\nথাদিংযুত উৎসব\nভেসন্তরা উৎসব\n\n\n== তথ্যসূত্র =="}