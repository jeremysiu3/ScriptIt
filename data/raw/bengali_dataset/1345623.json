{"pageid": 1345623, "title": "ঊষুম", "url": "https://bn.wikipedia.org/wiki?curid=1345623", "content": "\n== আকার ==\nপ্রসারিত অবস্থায় ঊষুমের ডানার আকার ৪০-৬০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত ঊষুমের উপপ্রজাতি হল-\n\nJunonia lemonias lemonias (লিনিয়াস, ১৭৫৮) – Chinese Lemon Pansy\n\n\n== বিস্তার ==\nএই প্রজাতি ভারত, পাকিস্তান, নেপাল, ভুটান, বাংলাদেশ, মায়ানমার এবং শ্রীলঙ্কা এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল কালচে বাদামী ও ঈষৎ হলুদ দাগ ছোপ ও চক্ষুবিন্দুযুক্ত। সামনের ডানায় ২ ও ৫ নং শিরামধ্যে দুটি কমলা বলয়াবৃত কালো চক্ষুবিন্দু বর্তমান এবং ২ নং শিরামধ্যের চক্ষুবিন্দুটি আকারে বৃহৎ ও সুস্পষ্ট। সেল এর উপর থেকে নীচ পর্যন্ত ৩টি আঁকাবাঁকা কালো রেখা বিদ্যমান। ডিসকাল ও পোস্ট ডিসকাল অংশে অসংলগ্ন ভাবে বিভিন্ন আকৃতির কিছু ঈষৎ হলুদ ছোপ ও সাব-টার্মিনাল ঈষৎ হলুদ ছোপের একটি সারি কোস্টার নীচ থেকে টর্নাস এর উপর পর্যন্ত লক্ষ্য করা যায়। পিছনের ডানার ৫নং শিরামধ্যের চক্ষুবিন্দুটি সামনের ডানার অনুরূপ, বৃহৎ ও সুস্পষ্ট। সাব-টার্মিনাল ঈষৎ হলুদ ছোপের সারিটি কোস্টা হইতে টর্নাস পর্যন্ত বিস্তৃত। টার্মিনাল রেখা ঈষৎ হলুদ।\nডানার নিম্নতল ফ্যাকাশে বাদামী এবং বেশ কিছু সংখ্যক ঢেউ খেলানো দাগ ও কালো ও বাদামীর বিভিন্ন মিশেলযুক্ত ছোপে পরিপূর্ণ।\nএই প্রজাতির শুষ্ক ও আর্দ্রৃতুরূপ বর্ণ ও আকারে বেশ ভিন্ন। আর্দ্রঋতুরূপে ডানার দাগ-ছোপ সুস্পষ্ট ও গাঢ় বর্ণযুক্ত এবং ডানার আকার সামান্য গোলাকৃতি। পক্ষান্তরে, শুষ্ক ঋতুরূপে ডানার দাগ-ছোপ অস্পষ্ট ও ফ্যাকাশে বা বিবর্ণ, বিশেষত ডানার নিম্নতলে এবং ডানার প্রান্তসীমা বেশ খানিকটা কৌনিক ও খাঁজকাটা। ইহা শুকনো পাতার স্তূপে ছদ্মরূপ ধরতে অথবা ক্যামোফ্লেজ করতে সুবিধা সৃষ্টি করে।\n\n\n== তথ্যসূত্র ==\n\n\n== বহিঃসংযোগ =="}