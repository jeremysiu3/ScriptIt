{"pageid": 1319427, "title": "চেমাও গুজব", "url": "https://bn.wikipedia.org/wiki?curid=1319427", "content": "২০১২ থেকে ২০২২ পর্যন্ত চীনা উইকিপিডিয়ার একজন নারী সম্পাদক চেমাও (চীনা: 折毛; ফিনিন: Zhémáo), মধ্যযুগীয় রাশিয়ার ইতিহাস নিয়ে বিভিন্ন মিথ্যা ও ভুয়া দুই শতাধিক আন্তঃসংযুক্ত উইকিপিডিয়া নিবন্ধ তৈরি করেন, যা উইকিপিডিয়া সংক্রান্ত সবচেয়ে বড় প্রতারণার অন্যতম ঘটনা। নিবন্ধগুলি গবেষণা ও অলিক ভাবনার সমন্বয়ে সাজানো বাস্তব সত্তার কাল্পনিক অলঙ্করণ ছিল। চেমাও রুশ ভাষার তথ্যসূত্র বোঝার জন্য যন্ত্রানুবাদ ব্যবহার করতেন এবং অবোধ্য রূক্ষ অনুবাদের ফাঁক পূরণ করতে নিজের কাল্পনিক ভাষ্য যুক্ত করতেন। তিনি তথ্যযুক্তকরণের এই অনুশীলন ২০১০-এর প্রথম দিকে চীনা ইতিহাসের বিষয়ে শুরু করেছিলেন, তারপর ২০১২ সালে রাশিয়ার ইতিহাস বিশেষ করে মধ্যযুগীয় স্লাভিয় রাজ্যগুলির রাজনৈতিক আন্তঃসম্পর্কের নিবন্ধ সম্পাদনায় এধারা ব্যবহার করেন। তিনি অনেকগুলি প্রতারণামূলক নিবন্ধ তার প্রাথমিক বানোয়াট তথ্য যোগ করার জন্য তৈরি করেন। তিনি নিজেকে একজন রুশ ইতিহাস বিষয়ক (ভূয়া) পণ্ডিত দাবি করেন, সকপাপেট একাউন্ট ব্যবহার করে নিজে নিজের সম্পাদনার প্রতি সমর্থন দেন, বানোয়াট তথ্যসূত্রের যাচাইযোগ্যতা দেখিয়ে চীনা উইকিপিডিয়া সম্প্রদায়ের আস্থার অস্বাদু ব্যবহার করেন। এই সব উপায় ব্যবহার করে চেমাও এক দশকেরও বেশি সময় ধরে তার প্রতারণা কর্ম ধরা পড়তে দেননি।\nএকজন চীনা ঔপন্যাসিক কাশিন রৌপ্য খনি নিয়ে একটি তথ্য সম্পর্কে কৌতূহলী হয়ে সে সম্পর্কিত তথ্যসূত্রটি যাচাই করতে গিয়ে দেখেন সূত্রটি বানোয়াট। অতঃপর ২০২২ সালের জুনের একটি অনলাইন পোস্টে প্রতারণামূলক নিবন্ধের কথা উন্মোচন করেন। একই মাসে চেমাও ক্ষমা চেয়ে একটি পোস্ট করেন; এবং জানান যে, ইংরেজি ও রুশ ভাষায় তিনি সাবলিল নন, ভাষাদ্বয় সম্পর্কে তার কোন উচ্চতর ডিগ্রিও নেই। সকপাপেট অ্যাকাউন্ট তৈরী ও ব্যবহারের জন্য তিনি তার একাকীত্ব এবং অন্যান্য সামাজিক সম্পর্কের অনুপস্থিতিকেও দায়ী করেন। স্বেচ্ছাসেবক সম্পাদকরা তৎক্ষনাৎ তার বানোয়াট নিবন্ধসমূহ মুছে দেয় এবং তার অ্যাকাউন্ট অবরুদ্ধ করে।স্বেচ্ছাসেবকরা বিভিন্ন জায়গায় তার যোগ করা বানোয়াট তথ্যও দূর করতে একমাস ধরে পরিস্কারকরণ কার্যক্রম চালান। এই ঘটনা মুক্ততথ্যের নির্ভরতার জন্য উইকিপিডিয়ার খ্যাতি নিয়ে নতুন করে সন্দেহের সুযোগ তৈরি করে। অনলাইন প্রকাশনাগুলি চেমাওকে \"চীনা বোর্হেস\" হিসাবে অভিহিত করে এবং স্বতন্ত্র কথাসাহিত্য হিসাবে তার কাজ পড়ার আগ্রহ প্রকাশ করে।\n\n\n== প্রতারণা ==\n\n২০১২ থেকে ২০২২ সালের মধ্যে চেমাও নামে পরিচিত একজন ব্যবহারকারী মধ্যযুগীয় রুশ ইতিহাসের বানোয়াট ঘটনা সম্পর্কে চীনা উইকিপিডিয়াতে দুই শতাধিক(২০৬টি) আন্তঃসংযুক্ত নিবন্ধ তৈরি করেছেন। গবেষণা ও কল্পনার মিশেলে তার সম্পদিত ও তৈরীকৃত নিবন্ধগুলি ছিল বিস্তারিত এবং তথ্যসূত্র সমৃদ্ধ, যদিও উল্লেখযোগ্য তথ্যসূত্র জাল ছিল। উদাহরণ সরূপ, তিনি সার্গেই সোলোভয়ভের  ২৯ খন্ডের হিস্টোরি অব রাশিয়া ফ্রম দ্য আর্লিয়েস্ট টাইমস-এর উদ্ধৃতি দিয়েছেন। যা এখনো বিদ্যমান, কিন্তু চীনা অনুবাদে উদ্ধৃত করেছেন যে বইটি এখন পাওয়া যায় না বা অস্তিত্ব নেই। নিবন্ধগুলি  \"কাশিন রূপার খনি\", \"টভারের রাজকন্যা\" ও \"মস্কোর ডিউক\"-এর রাজনৈতিক সম্পর্ক কেন্দ্রিক। চেমাওয়ের সবচেয়ে দীর্ঘ নিবন্ধের দৈর্ঘ্য প্রায় একটি উপন্যাসের সমান; সপ্তদশ শতকের টারটার বিদ্রোহ,  রাশিয়ার উপর তাদের প্রভাব ও ব্যবহারকারীর আঁকা একটি কাল্পনিক মানচিত্র দিয়ে পরিপূর্ণ। আরেকটি নিবন্ধে দুর্লভ মুদ্রার ছবি রয়েছে যার কৃতিত্ব তিনি রাশিয়ান প্রত্নতাত্ত্বিকদের দিয়েছিলেন। তার চীনা জনগণের সোভিয়েত নির্বাসন নিবন্ধটি চীনা উইকিপিডিয়ায় \"নির্বাচিত নিবন্ধ\" হিসাবে মানোনীত এবং ইংরেজি, আরবি এবং রুশ উইকিপিডিয়াতে অনুবাদ করা হয়েছিল। তার নিবন্ধে মুদ্রা এবং খাওয়ার পাত্রের বিস্তারিত বিবরণ অন্তর্ভুক্ত ছিল।\n২০১০ সালে কিং সম্রাজ্যের কর্মকর্তা হেসেনকে নিয়ে নিবন্ধ লেখার সময় থেকে চেমাও 'বিকল্প ইতিহাস' লেখা শুরু করেন। দুই বছর পর তিনি রাশিয়ার সম্রাট প্রথম আলেকজানডারের জীবনী দিয়ে রুশ ইতিহাস বিষয়াবলির আগ্রহী হন, অতঃপর রাশিয়ার সাধারণ ইতিহাস সম্প্রসারণ শুরু করেন। তার সম্প্রসারণ করা নিবন্ধ ছিল মূলত মধ্যযুগীয় স্লাভিক রাজ্য ও সংক্রান্ত আশে পাশের বিষয়। চেমাও পরে বলেছিলেন যে. তার উদ্ভাবিত নিবন্ধগুলি প্রাথমিক বানোয়াট কাজের ফাঁকগুলি পূরণ করার জন্য রচিত ছিল।\nচেমাও নিজেকে একজন পণ্ডিত হিসেবে জাহির করে চীনা উইকিপিডিয়া সম্প্রদায়ের আস্থা অর্জন করেছিলেন। তিনি নিজেকে মস্কো স্টেট বিশ্ববিদ্যালয় হতে বিশ্ব ইতিহাসে বিষয়ে পিএইচডি অর্জনকারী, রাশিয়ার একজন চীনা কূটনীতিকের বংশধর, ও একজন রুশ ব্যক্তির সাথে বিবাহিত হিসেবে পরিচয় দিতেন। তার ব্যবহারকারী পাতায় নিজের কল্পিত স্বামীর ইউক্রেনে রাশিয়ার আগ্রাসন সংক্রান্ত পিটিশন অন্তর্ভূক্ত ছিল। ২০২২ সালের প্রথম দিকে চীনা উইকিপিডিয়ার একজন প্রবীণ সম্পাদক জন ইপ,  চেমাওয়ের সম্পাদনার অবদান দেখে তাকে পুরস্কৃত করেছিলেন। তবে চেমাও তার বানোয়াট নিবন্ধগুলিকে সমর্থন দেওয়ার জন্য অন্তত চারটি শকপাপেট একাউন্ট ব্যবহার করেছেন। অন্তত একটি দৃষ্টান্তে, তিনি তার নিয়ন্ত্রণ করা অন্য অ্যাকাউন্টের সাথে সরাসরি কথা বলেছেন। আরেকটি একাউন্টে নিজেকে পিকিং বিশ্ববিদ্যালয়ের রাশিয়ার ইতিহাসে দক্ষ পিএইচডি ছাত্র এবং উইকিপিডিয়ার বাইরে চেমাওয়ের সাথে সম্পর্কের দাবী করা হয়েছে। অন্য একটি একাউন্ট হতে ২০১০ সালে সম্পাদনা করা হয়েছে, ২০১৯ সালে চেমাওয়ের নিয়ন্ত্রণে পুনরায় উইকিপিডিয়ায় প্রবেশ করে। এসব শকপাপেট হতে কিং রাজবংশ এবং ভ্লাদিমির পুতিনের অধীনে রাশিয়া'র চীনা নিবন্ধে ভুল ইতিহাস যোগে অবদান ছিল।\n\n\n== শনাক্ত ==\n\nওয়েব উপন্যাস লেখক ইফান (চীনা: 伊凡; ফিনিন: Yīfán) একটি বইয়ের গবেষণার জন্য চীনা উইকিপিডিয়ায় চেমাওয়ের লেখা ''কাশিন রৌপ্য খনি''  নিবন্ধ পড়তে এসেছিলেন। তিনি নিবন্ধটির 'সামাজিক ইতিহাসের পটভূমি', 'মাটির গঠন' ও 'পরিশোধন প্রক্রিয়া'র বিশদ বর্ণনা দেখে চেমাওয়ের অন্যান্য নিবন্ধ পড়তে আগ্রহী হন। তিনি লক্ষ্য করেন এই নিবন্ধগুলির রুশ উইকিপিডিয়ার ভুক্তিগুলি অনেক সংক্ষিপ্ত অথবা রুশ ভাষায় বিদ্যামান নেই। চীনা নিবন্ধসমূহের বর্ণিত ব্যক্তি ও অলংকরণ সম্পর্কে উইকিপিডিয়ার অন্যান্য ভাষায় নিবন্ধ নেই। ইফান মধ্যযুগীয় খনির কৌশল সম্পর্কে একটি উদ্ধৃতি দেখতে গিয়ে আধুনিক, স্বয়ংক্রিয় খনির বিষয়ে একটি নিবন্ধে চলে আসেন। কাশিন নামে একটি স্থান থাকলে সেখানে কোন রৌপ্য খনি ছিলনা। ইফান রাশিয়ান ভাষাভাষীদের বিশদ বিবরণ যাচাই করতে বলেছিলেন, তখন কিছু সূত্র পাওয়া যায়নি, তাদের যাচাইয়ে ধরা পরে বই হতে দেওয়া উদ্ধৃতি গুলিতে বইগুলির পৃষ্ঠা বা সংস্করণগুলি অস্তিত্বহীন। স্লাভিয় যুদ্ধের উপর চেমাওয়ের দীর্ঘ নিবন্ধগুলির আরও বিশদ তদন্তে দেখা যায় রাশিয়ার ইতিহাসে ঘটনা গুলির কোন অস্তিত্ব নেই। ২০২২ সালের জুনে ইফান তার যাচাইকর্ম হতে প্রাপ্তিগুলি ঝিহু নামের প্রশ্নোত্তোর ওয়েবসাইটে প্রকাশ করেন।\nধরা পরার পর, একই মাসে চেমাও ইংরেজি উইকিপিডিয়াতে ক্ষমা চেয়ে একটি পোস্ট করেন। পোস্টে কীভাবে তার কর্মকাণ্ড প্রথমত নিরীহ অবস্থা থাকে নিজের নিয়ন্ত্রণের বাইরে চলে যায়, তার ব্যাখ্যা করেন। তার ব্যাখ্যানুসারে, তিনি একজন গৃহিণী, তিনি মাধ্যমিক বিদ্যালয় পর্যন্ত পড়েছেন। তার কোন উচ্চতর ডিগ্রি নেই, তিনি ইংরেজি ও রুশ ভাষায় পারদর্শী নন। উৎসসূত্র পড়তে না পারা এবং সফটওয়ার হতে প্রাপ্ত যান্ত্রিক অনুবাদে নিজের কল্পনা প্রয়োগ তার সম্পাদনাকে কথাসাহিত্যের বর্ধিত রচনায় পরিণত করেছিল। চেমাও তার স্বামীর ঘন ঘন ব্যবসায়িক ভ্রমণ এবং তার অন্যান্য সামাজিক সম্পর্কের অনুপস্থিত্যর ফলে উদ্ভূত একাকীত্বের জন্য কাল্পনিক বন্ধু বা প্রায়-সামাজিক সম্পর্কের কসপ্লে হিসাবে সকপাপেট অ্যাকাউন্টগুলি  তৈরী করেছেন। তিনি যেসকল রাশিয়ান পণ্ডিতদের সাথে বন্ধুত্ব করেছিলেন বা বন্ধুত্ব দেখাতেন, তাদের কাছে ক্ষমা চেয়েছিলেন, এবং উইকি প্রকল্পতে কাজ চালিয়ে যাওয়ার পরিবর্তে সানন্দে অন্য কোন কাজ খুঁজে নেওয়ার প্রতিশ্রুতি দিয়েছিলেন।\n\n\n== পরিণাম ==\nউইকিপিডিয়ার স্বেচ্ছাসেবকদের একটি ক্যাডার ৩০০টিরও বেশি নিবন্ধে চেমাওয়ের সম্পাদনা পর্যালোচনা করেছেন। কেউ কেউ কথাসাহিত্য থেকে সঠিক তথ্য আলাদা করার জন্য বিশেষজ্ঞের পরামর্শ নেন। ২০২২ সালের ১৭ জুনের মধ্যে বেশিরভাগ নিবন্ধ অপরাসরণ করা হয়। তার একাধিক একাউন্ট স্থায়ীভাবে বাঁধাদান করা হয়। স্বেচ্ছাসেবক দল এক মাস পরেও তার সম্পাদনাগুলি পর্যালোচনা করতে থাকে।\nচেমাও প্রতারণা উইকিপিডিয়ার সংক্রান্ত বড় প্রতারণার ঘটনার একটি, যা উইকিপিডিয়ায় সরল বিশ্বাস অনুশীলনের মানদণ্ডের খামতিকে কাজে লাগিয়ে করা হয়েছে যেখানে সম্পাদকরা সঠিক উৎস এবং সুস্পষ্ট চুরি নিরীক্ষা করেন, তবে অস্পষ্ট উৎস নিবন্ধের বিষয়বস্তু যাচাই করে কিনা তা অপরিহার্য নয়। চীনা উইকিপিডিয়া সম্পাদকরা চেমাওয়ের কর্মকাণ্ড দ্বারা প্ররোচিত হয়ে নির্ভরযোগ্যতার জন্য বিশ্বকোষের ইতোমধ্যে অর্জন করা সূক্ষ্ম খ্যাতি ক্ষতিগ্রস্থ করা ও প্রতারিত হওয়ার জন্য অনুশোচনা করেছেন। এনগেজেট চেমাও প্রতারণার সাথে ২০০৭ সালের এসজে বিতর্কের তুলোনা করেছে, যেখানে একজন উইকিপিডিয়া সম্পাদক নিজেকে ধর্মবিদ্যার (ভূয়া) অধ্যাপক হিসেবে পরিচয় দিয়ে সম্পাদনা করতেন।\nগদ্যের গুণমান এবং কঠোরতার উপর সম্পাদকের মন্তব্যের উপর ভিত্তি করে একাধিক প্রকাশনা চেমাওয়ের লেখাকে স্বতন্ত্র কথাসাহিত্য হিসাবে পড়তে ও প্রকাশ না করার সুযোগে আক্ষেপমূলক মন্তব্য করেছে। কিছু প্রকাশনা চেমাওকে \"চীনা বোর্হেস\" বলে অভিহিত করেছে।\n\n\n== তথ্যসূত্র =="}