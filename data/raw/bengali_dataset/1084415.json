{"pageid": 1084415, "title": "কা'আ", "url": "https://bn.wikipedia.org/wiki?curid=1084415", "content": "কা'আ (আক্ষরিক অর্থ: \"তাঁর উত্থিত হাত\") তিনি মিশরের প্রথম রাজবংশের শেষ রাজা। তার শাসনামল খ্রিস্টপূর্ব ৩০শ শতাব্দীর শেষাব্দের ৩৩ বছর বলে ধারণা করা হয়।\n\n\n== পরিচয় ==\n\nমিশরীয় যাজক মানেথো কা'কে বিয়েনসেজ (Biénechês) বলে অভিহিত করেছেন এবং খ্রীস্টান ভ্রমণকারী ও ঐতিহাসিক সেক্সটাস জুলিয়াস আফ্রিকানাস এর অনুসারে তার রাজত্বকাল ২৬ বছর ছিল বলে জানা যায়।\n\n\n== বংশ পরিচয় ==\nকা'আ-র পিতামাতার পরিচয় জানা যায়নি। তবে, সিংহাসন যেহেতু বড় ছেলের হাতে ছেড়ে দেওয়া একটি ঐতিহ্য সেই হিসাবে ধারণা করা হয় যে, তাঁর পূর্বসূরি আনেদজিব অথবা সেমারখেত এর মধ্যে যেকোন একজন তাঁর পিতা ছিলেন। মানেথো যদি সঠিকভাবে পরামর্শ দেন (ঐতিহ্যস্মরণ করে), সেমারখেত ছিলেন পিতা। তবে মানেথোর রেখে যাওয়া সূত্র থেকে ধারণা করা হয় সেমেরখেতই তাঁর পিতা ছিলেন।\n\n\n== শাসনকাল ==\nকা'আ শাসনামল সম্পর্কে খুব বেশি জানা যায় না। তবে তিনি দীর্ঘ সময় ধরে রাজত্ব করেছিলেন (প্রায় ৩৩ বছর)। বেশ কয়েকটি শিলালিপিতে কা'র জন্য দ্বিতীয় সেড উৎসবের কথা উল্লেখ করা হয়েছে, যা কমপক্ষে ৩৩ বছর রাজত্বের ইঙ্গিত করে। সাধারণত শাসনামলের ৩০ বছর অতিক্রান্ত না হওয়া পর্যন্ত প্রথম সেড উৎসব উদযাপন করা হয় না, এবং পরবর্তী উৎসবগুলো প্রতি ৩ বছর অন্তর অন্তর পুনরাবৃত্তি হয়ে থাকে। পালেরমো স্টোন-এ কেবল রাজ্যাভিষেকের বছর এবং প্রতিটি রাজার অধীনে উদযাপিত হয় এমন কিছু নৈমিত্তিক সাংস্কৃতিক অনুষ্ঠানের কথা উল্লেখ করে। তাঁর শাসনামলে যে অসংখ্য হাতির দাঁতের ট্যাগগুলো তৈরি করা হয়েছে সেখানে শুধুমাত্র সাধারণ কর্মকাণ্ড, যেমন সমাধিতে কতটুকু নৈবেদ্য দেয়া হয়েছে তার হিসাব এবং রাজার ব্যক্তিগত সম্পত্তির বর্ণনা দেয়া হয়েছে। কা'আ'র শাসনামলে বেশ কয়েকজন উচ্চপদস্ত কর্মকর্তার সমাধির (মাস্তাবা) তথ্য লিপিবদ্ধ করা হয়েছে যেমন - মারকা (এস৩৫০৫), হেনুকা (সমাধি অজানা), নেফেরেফ (সমাধি অজানা) এবং সাবেফ (কা'এর রাজকীয় নেক্রোপলিসে সমাধিস্থ)।\n\n\n== রাজত্বের অবসান ==\nদীর্ঘ ও সমৃদ্ধশালী শাসনামল হওয়া সত্ত্বেও কা'আ-এর মৃত্যুর পর খালি সিংহাসনের দখল নিয়ে বিভিন্ন রাজবংশের মধ্যে যুদ্ধ-বিগ্রহ শুরু হয়েছিল বলে প্রমাণ পাওয়া যায়। সরকারের উচ্চ পদস্ত কর্মকর্তা মারকার সমাধিতে স্নেফারকার নামক এক রাজার মানাঙ্কিত একটি পাথর পাত্র পাওয়া গেছে। যা (\"স্নেফারকা\") কা'আ'র বিকল্প নাম নাকি সম্পূর্ণ ভিন্ন একজন ক্ষণস্থায়ী শাসকের নাম, তা স্পষ্ট নয়। মিশরতাত্ত্বিক উলফগ্যাং হেলক এবং টবি উইলকিনসন \"হোরাস বার্ড\" নামে আরও একজন রহস্যময় শাসকের কথা ইঙ্গিত করেছেন। হোরাস বার্ডের নাম প্রথম রাজবংশ আমলের বিভিন্ন শিলালিপিতে পাওয়া গিয়েছে। অনুমান করা হয় যে, স্নেফারকা এবং হোরাস বার্ড ক্ষমতার জন্য লড়াই করেছিলেন এবং হোতেপসেখেম্উই এই লড়াই অবশেষে শেষ করে মিশরের সিংহাসনে আরোহণ করেছিলেন। এই বিজয়ের মধ্যে দিয়ে মিশরে দ্বিতীয় রাজবংশের যাত্রা শুরু হয়। কা'য়ার সমাধিতে হোতেপসেখেম্উইর মাটির সীল পাওয়া গেছে। ধারণা করা হয় হয় সম্ভবত তার শাসনকে বৈধতা দেওয়ার প্রচেষ্টায় তিনি কা'আ'-এর সমাধিটি সংস্কার করেছেন অথবা কা'কে সমাধিস্থ করেছেন। ।\n\n\n== সমাধি ==\n\nঅ্যাবিডসে কা'আ'র সমাধিটি মোটামুটি বড় সমাধি ছিল যা ৯৮.৫ X ৭৫.৫ ফুট বা ৩০ X ২৩ মিটার। ১৯৯৩ সালে জার্মান প্রত্নতাত্ত্বিকদের একটি দল সমাধিটি খনন করেন। মূল কবরের পাশাপাশি আরও ২৬টি কবর রয়েছে। কা'আ'র সমাধির প্রবেশপথের পাশে হোতেপসেখেম্উইর নামাঙ্কিত একটি সীলমোহর পেয়েছে জার্মান আর্কিওলজিক্যাল ইনস্টিটিউট। এই সীলমোহর প্রমাণ করে যে এখানেই কা'আ' -কে দাফন করা হয়েছে এবং তাঁর স্থলাভিষিক্ত হয়েছেন হোতেপসেখেম্উইর, মিশরের দ্বিতীয় রাজবংশের প্রতিষ্ঠাতা। কা'আ-এর সুন্দর সমাধি স্তম্ভটি বর্তমানে পেনসিলভানিয়া ইউনিভার্সিটি অব আর্কিওলজি অ্যান্ড অ্যানথ্রোপলজি -এ প্রদর্শিত হচ্ছে। ঐতিহাসিকদের ধারণা কা'আ' খ্রিস্টপূর্ব ২৯১৬ সালে মিশর শাসন করেছিলেন। কা'আ'-এর নাম ও উপাধি সম্বলিত একটি থালা শেথ-পেরিবসেন এর সমাধিতে পাওয়া গিয়েছে। \n\n\n== আরও দেখুন ==\nফারাওদের তালিকা\n\n\n== তথ্যসূত্র ==\n\nটেমপ্লেট:First Dynasty of Ancient Egypt"}