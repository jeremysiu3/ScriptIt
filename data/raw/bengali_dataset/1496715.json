{"pageid": 1496715, "title": "স্কাই সিটি ১০০০", "url": "https://bn.wikipedia.org/wiki?curid=1496715", "content": "স্কাই সিটি ১০০০ একটি প্রস্তাবিত গগনচুম্বী ভবন যা টোকিও মহানগর এলাকায় নির্মাণের পরিকল্পনা করা হয়েছিল। এটি ১৯৮৯ সালে জাপানের সম্পত্তি মূল্য বুদ্বুদ চলাকালীন ঘোষণা করা হয়।\nএই প্রস্তাবটি ১,০০০ মি (৩,২৮১ ফু) উচ্চ এবং ৪০০ মি (১,৩১২ ফু) ভিত্তিসম্পন্ন। মোট ফ্লোরস্পেসের পরিমাণ ৮ কিমি২ (৩.১ মা২)। এই নকশাটি ১৯৮৯ সালে তাকেনাকা কর্পোরেশন দ্বারা প্রস্তাবিত হয়। ভবনটি ৩৫,০০০ থেকে ৩৬,০০০ স্থায়ী বাসিন্দাদের পাশাপাশি ১,০০,০০০ কর্মীকে ধারণ করতে পারতো। এতে ১৪টি অবতল থালা-আকৃতির \"স্পেস প্লাটো\" একটির উপর অন্যটি সাজানো ছিল। এই প্লাটোগুলোর ভেতরে সবুজ এলাকা থাকতো এবং ভবনের প্রান্তে অ্যাপার্টমেন্টগুলো স্থাপন করা হতো। ভবনটিতে অফিস, বাণিজ্যিক সুযোগ-সুবিধা, বিদ্যালয়, থিয়েটার, এবং অন্যান্য আধুনিক সুবিধাও অন্তর্ভুক্ত ছিল।\nস্কাই সিটি ২০০৩ সালে ডিসকভারি চ্যানেল-এর এক্সট্রিম ইঞ্জিনিয়ারিং অনুষ্ঠানে প্রদর্শিত হয়েছিল।\nতৎকালীন সময়ে জাপানের জমির দাম ছিল বিশ্বের মধ্যে সবচেয়ে বেশি। তবে জাপানের অন্যতম বিখ্যাত স্থপতি কিশো কুরোকাওয়ার মতে অত্যন্ত উচ্চাকাঙ্ক্ষী ভবন যেগুলো অত্যন্ত উন্নত প্রকৌশল ব্যবহার করে তৈরি হয়, সেগুলোতে ব্যয় তুলনামূলক কম হয় কারণ কোম্পানিগুলো জমির জন্য ৯০ শতাংশ এবং ভবনের জন্য মাত্র ১০ শতাংশ ব্যয় করে। টোকিওর একমাত্র ফায়ার হেলিকপ্টারটি এই ভবনে অগ্নিকাণ্ডের বিপদ-সম্ভাব্যতা নিরূপণে সিমুলেশন পরীক্ষায় ব্যবহৃত হয়েছে। এটি প্রতিরোধের জন্য তিন-স্তরের উচ্চ গতির লিফট প্রস্তাব করা হয় এবং টোকিওর বাইরে ল্যাবে প্রোটোটাইপ তৈরি করা হয়।\nযদিও স্কাই সিটি অন্যান্য বিকল্পগুলোর তুলনায় আরও গুরুত্ব সহকারে বিবেচিত হয়েছিল, তবে এটি কার্যকর হয়নি। তবে যদি স্কাই সিটি ১০০০ সম্পন্ন হয়, তা হলে এটি বুর্জ খলিফাকে ছাড়িয়ে বিশ্বের সর্বোচ্চ মানবসৃষ্ট কাঠামো হবে।\n\n\n== তথ্যসূত্র =="}