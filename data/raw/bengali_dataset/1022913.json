{"pageid": 1022913, "title": "সীতালবক্কম", "url": "https://bn.wikipedia.org/wiki?curid=1022913", "content": "সীতালবক্কম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলার একটি অঞ্চল, যা চেন্নাই মহানগরের অন্তর্গত এবং মেটবক্কম থেকে তিন কিলোমিটার দূরে অবস্থিত৷ সীতালবক্কমের চারিদিকে রয়েছে দুটি হ্রদ ও পার্বত্য অঞ্চল৷\n\n\n== জনসংখ্যার উপাত্ত ==\n২০১১ খ্রিটাব্দে ভারতের জনগণনা অনুযায়ী সীতালবক্কমের মোট জনসংখ্যা ১৩,৫৪২ জন, যেখানে ৬,৮৫৭ জন পুরুষ ও ৬,৬৮৫ জন নারী৷ অর্থাৎ প্রতিহাজার পুরুষে ৯৭৫ জন নারীর বাস৷ মোট পরিবার সংখ্যা ৩,৪৬১ টি৷ ছয় বছর অনূর্ধ্ব শিশু সংখ্যা ১,৭২৫, যা মোট জনসংখ্যার ১২.৭৪ শতাংশ৷ শিশুদের মধ্যে শিশুপুত্র ৮৯১ জন ও শিশুকন্যা ৮৩৪ জন, অর্থাৎ শিশুদের লিঙ্গানুপাত প্রতি হাজার শিশুপুত্রে ৯৩৬ জন শিশুকন্যা৷ সীতালবক্কমের মোট সাক্ষরতার হার ৮৯.৩১ শতাংশ, যেখানে পুরুষ সাক্ষরতার হার ৯৩.০৪ শতাংশ ও নারী সাক্ষরতার হার ৮৫.৫১ শতাংশ৷ জনসংখ্যার ১৫.৫৪ শতাংশ তথা ২,১০৫ জন তফসিলি জাতি ও ১.৫৭ শতাংশ তথা ২১৩ জন তফসিলি উপজাতির অন্তর্ভুক্ত৷ মোট শ্রমজীবী ৫,৪৭৮ জন, যার মধ্যে ৪,৪৪৪ জন মূল শ্রমজীবী ও ১,০৩৪ জন প্রান্তিক শ্রমজীবী৷\n\n\n== তথ্যসূত্র =="}