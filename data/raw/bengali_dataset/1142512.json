{"pageid": 1142512, "title": "ক্বারী ফসিহউদ্দিন", "url": "https://bn.wikipedia.org/wiki?curid=1142512", "content": "ক্বারী ফসিহউদ্দিন ফিতরাত হলেন আফগানিস্তান ইসলামি আমিরাতের একজন সামরিক কমান্ডার এবং বর্তমান আফগান আর্মির চিফ অব স্টাফ। এর আগে তিনি তালেবানের একজন জ্যৈষ্ঠ কর্মকতা ছিলেন এবং যুদ্ধক্ষেত্রে অভিজ্ঞতা ও পারদর্শিতায় গোটা দেশে ব্যাপক প্রসিদ্ধ ছিলেন। ২০২১ সালে তালেবান কাবুল দখল করার পর তাকে আফগান সেনাবাহিনীর প্রধান হিসেবে নিয়োগ দেওয়া হয়।\n\n\n== প্রারম্ভিক জীবন ==\nক্বারী ফসিহুদ্দিন বাদাখশান প্রদেশে জন্মগ্রহণ করেন। তিনি তাজিক জাতিগোষ্ঠীর অন্তর্গত এবং শিশুকাল থেকেঝ একটি ধর্মীয় পরিবারে বেড়ে উঠেছেন। সোভিয়েত আক্রমণের সময় তিনি মুজাহিদিনদের পক্ষে লড়াইয়ে অংশ নেন। যদিও তখন তিনি বয়সে ছোট ছিলেন। এরপর তিনি আফগান তালেবানে যোগ দান করেন।\n\n\n== সামরিক পেশা ==\n২০১৩ সালে ক্বারি ফসিহউদ্দিনকে তালেবানের ছায়া গভর্নর এবং বাদাখশানে সামরিক কমিশনের প্রধান হিসাবে নিযুক্ত করা হয়। একই বছরে তিনি প্রথমবার বাদাখশানের নিরাপত্তা পরিস্থিতি নিয়ে নির্মিত একটি প্রচার ভিডিওতে উপস্থিত হন। ২০১৫ সালে তখনকার আফগান স্বরাষ্ট্র মন্ত্রণালয় মিথ্যাভাবে দাবি করে যে, ক্বারি ফসিহউদ্দিন তার ৪০ জন লোকের সাথে নিহত হয়েছে। কিন্তু এই দাবিটি পরবর্তীতে মিথ্যা প্রমাণিত হয়। \nতালেবান কাবুল দখল করার পর ২০২১ সালের ১৬ সেপ্টেম্বর ক্বারি ফসিহউদ্দিন বলেন যে,\n\n\"আফগানিস্তানের কাছে একটি নিয়মিত, সুশৃঙ্খল এবং শক্তিশালী সেনাবাহিনী থাকবে দেশ ও জনগণকে রক্ষা করার জন্য এবং এই ক্ষেত্রে পরামর্শ সর্বদা অব্যাহত থাকবে\"। \n\n\n== তথ্যসূত্র =="}