{"pageid": 1528144, "title": "থিয়েনলুং-৩", "url": "https://bn.wikipedia.org/wiki?curid=1528144", "content": "থিয়েনলুং-৩ (চীনা: 天龙三号; ফিনিন: Tiānlóng sān hào; আক্ষরিক: \"স্বর্গীয় ড্রাগন ৩\") চীনা বেসরকারি মহাকাশযান নির্মাতা প্রতিষ্ঠান স্পেস পাইওনিয়ার দ্বারা নির্মিত একটি মধ্যম-উত্তোলন ক্ষমতাসম্পন্ন কক্ষপথ উৎক্ষেপণ যান। এটিকে আংশিকভাবে পুনর্ব্যবহারযোগ্য করার জন্য নকশা করা হয়েছে। এর প্রথম ধাপটি একটি স্বয়ংক্রিয় উল্লম্ব অবতরণ করতে সক্ষম এবং এটিকে ১০ বার পর্যন্ত পুনর্ব্যবহার করা যেতে পারে। ক্রমবর্ধমান বাণিজ্যিক উৎক্ষেপণ বাজারে প্রতিযোগিতা করার জন্য সাশ্রয়ী ও পুনর্ব্যবহারযোগ্য উৎক্ষেপণ যান তৈরির জন্য স্পেস পাইওনিয়ারের প্রচেষ্টার অংশ হল এই থিয়েনলুং-৩ মহাকাশযান। এটির লক্ষ্য হলো নিম্ন ভূ-কক্ষপথ (LEO) এবং সূর্য-সমলয় কক্ষপথে (SSO) -এ মধ্যম আকারের মূল্যবান বোঝার পৌঁছে দেবার জন্য উৎক্ষেপণ পরিষেবা প্রদান করা।\n\n\n== নকশা ==\n\n\n=== প্রথম ধাপ ===\nথিয়েনলুং-৩ মহাকাশযানের প্রথম ধাপটি ৯টি থিয়েননহুও-১২ (TH-12) তরল অক্সিজেন/কেরোসিন ইঞ্জিন নিয়ে সজ্জিত। প্রতিটি ইঞ্জিনের শূন্যস্থানীয় অভিলম্ব ঘাত ১,৩৫০ কিলোনিউটন; শূন্যস্থানীয় আপেক্ষিক ঘাত ৩৩৫ সেকেন্ডে; সমুদ্র সমতলীয় অভিলম্ব ঘাত ১,০৯০ কিলোনিউটন; সমুদ্র সমতলীয় আপেক্ষিক ঘাত ২৮৫ সেকেন্ড; প্রবাহরোধী পরিসীমা ৪০%~১১০%, এবং অভিলম্ব ঘাত-বনাম-ওজনের অনুপাত ১৬৩। ইঞ্জিনগুলি একটি গ্যাস উৎপাদক চক্র ব্যবহার করে এবং এতে নিষ্কাশক-চালিত (পাম্প-ফেড) গিম্বাল ব্যবস্থা রয়েছে।\nপ্রথম ধাপের প্রচালক পদার্থের আধারগুলির ব্যাস ৩.৮ মিটার এবং থিয়েনলুং-২ মহাকাশযানের প্রথম ধাপের ৩.৩৫-মিটার-ব্যাসের আধারগুলির মতো একই রকম ত্রিভুজাকার জালিকা দ্বারা মজবুতকৃত খোলসাকার কাঠামো ব্যবহার করে।\n\n\n=== দ্বিতীয় ধাপ ===\nথিয়েনলুং-৩ এর দ্বিতীয় ধাপটি থিয়েনহুও-১২ ইঞ্জিনের একটিমাত্র শূন্যস্থানের জন্য কাম্যকৃত সংস্করণ দিয়ে সজ্জিত, যেটিকে টিএইচ-১২ভি নাম দেওয়া হয়েছে।\n\n\n=== মূল্যবান বোঝার আবরক মসৃণ কাঠামো ===\nথিয়েনলুং-৩ এর আদর্শ মূল্যবান বোঝার আবরক মসৃণ কাঠামোটির ব্যাস ৪.২ মিটার, উচ্চতা ১২ মিটার এবং এটি ৩.৮ মিটার ব্যাস এবং ১০ মিটার উচ্চতা পর্যন্ত মূল্যবান বোঝা ধারণ করতে পারে। আবরক মসৃণ কাঠামোর একটি উন্নত সংস্করণও লভ্য, যার ব্যাস ৫.২ মিটার এবং উচ্চতা ১৪ মিটার।\n\n\n=== কক্ষপথ সন্নিবেশন নির্ভুলতা ===\nথিয়েনলুং-৩ যানটিকে কক্ষপথ সন্নিবেশনে উচ্চমাত্রায় নির্ভুলতা অর্জনের জন্য নকশা করা হয়েছে। এটির অর্ধ-প্রধান অক্ষ বিচ্যুতি ≤ ৫ কিলোমিটার, কক্ষীয় প্রবণতার বিচ্যুতি ≤ ০.০৭°, উৎকেন্দ্রিকতা বিচ্যুতি ≤ ০.০০৩, মনোভাব কোণের বিচ্যুতি ≤ 0.5°, এবং অভিমুখিতা কৌণিক বেগের বিচ্যুতি ≤ ০.৫°/সেকেন্ড।\n\n\n== ইতিহাস ==\n\n\n=== থিয়েনহুও-১২ ইঞ্জিন ===\n\n\n=== প্রথম উড়ান ===\nথিয়েনলুং-৩ রকেটের প্রথম উড়ানটি ২০২৪ সালের সেপ্টেম্বরে সম্পন্ন করার জন্য নির্ধারিত ছিল । এটিকে ওয়েনছাং বাণিজ্যিক মহাকাশ বন্দরের এলসি-২ উৎক্ষেপণ স্থাপনা-সমবায় থেকে উৎক্ষেপণ করার কথা ছিল। রকেটটির একটি সূর্য-সমলয় কক্ষপথের জন্য নির্ধারিত একটি মূল্যবান বোঝা বহন করার কথা ছিল। যদিও রকেটের প্রথম ধাপটিকে পুনর্ব্যবহারযোগ্যতার জন্য নকশা করা হয়েছে, এই উদ্বোধনী উৎক্ষেপণের সময় এটিকে পুনরুদ্ধারের কোনও পরিকল্পনা করা হয়নি।\n\n\n=== ব্যর্থতা ===\n\n\n== উৎক্ষেপণসমূহ ==\n\n\n== আরও দেখুন ==\n\nকক্ষীয় উৎক্ষেপক পরিবারের তুলনা\nকক্ষীয় উৎক্ষেপণ ব্যবস্থার তুলনা\nখরচযোগ্য উৎক্ষেপণ ব্যবস্থা\nরকেটের তালিকা\n\n\n== তথ্যসূত্র =="}