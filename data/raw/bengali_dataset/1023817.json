{"pageid": 1023817, "title": "সিন্ট মার্টেন জাতীয় ফুটবল দল", "url": "https://bn.wikipedia.org/wiki?curid=1023817", "content": "সিন্ট মার্টেন জাতীয় ফুটবল দল (ইংরেজি: Sint Maarten national football team) হচ্ছে আন্তর্জাতিক ফুটবলে সিন্ট মার্টেনের প্রতিনিধিত্বকারী পুরুষদের জাতীয় দল, যার সকল কার্যক্রম সিন্ট মার্টেনের ফুটবলের সর্বোচ্চ নিয়ন্ত্রক সংস্থা সিন্ট মার্টেন ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার এবং ২০১৩ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৮৯ সালের ২৩শে এপ্রিল তারিখে, সিন্ট মার্টেন প্রথমবারের মতো আন্তর্জাতিক খেলায় অংশগ্রহণ করেছে; সেন্ট ভিনসেন্ট ও গ্রেনাডাইনে অনুষ্ঠিত উক্ত ম্যাচে সিন্ট মার্টেন সেন্ট ভিনসেন্ট ও গ্রেনাডাইনের কাছে ৬–১ গোলের ব্যবধানে পরাজিত হয়েছে।\n৩,০০০ ধারণক্ষমতাবিশিষ্ট রাউল ইলিজ স্পোর্টস কমপ্লেক্সে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সিন্ট মার্টেনের রাজধানী ফিলিপসবুর্গে অবস্থিত। বর্তমানে এই দলের ম্যানেজারের দায়িত্ব পালন করছেন এলভিস আলবার্টাস এবং অধিনায়কের দায়িত্ব পালন করছেন ফ্লেমস ইউনাইটেডের রক্ষণভাগের খেলোয়াড় লোক্সলি পার্কার।\nসিন্ট মার্টেন এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও সিন্ট মার্টেন এপর্যন্ত একবারও অংশগ্রহণ করতে সক্ষম হয়নি। এছাড়াও, সিন্ট মার্টেন ১৯৯৩ ক্যারিবীয় কাপের গ্রুপ পর্বে অংশগ্রহণ করেছে।\nরেমলসি বোলিন, জোভানি লেক, এরিক আর্নো অ্যাকারমান্স, গারউইন লেক এবং লোক্সলি পার্কারের মতো খেলোয়াড়গণ সিন্ট মার্টেনের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে সিন্ট মার্টেনের কোন স্থান নেই। অন্যদিকে, বিশ্ব ফুটবল এলো রেটিংয়ে সিন্ট মার্টেনের সর্বোচ্চ অবস্থান হচ্ছে ১৭৮তম (যা তারা ১৯৮৯ সালে অর্জন করেছিল) এবং সর্বনিম্ন অবস্থান হচ্ছে ২১২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nকনকাকাফ-এ সিন্ট মার্টেন ফুটবল অ্যাসোসিয়েশন  ওয়েব্যাক মেশিনে আর্কাইভকৃত ১ অক্টোবর ২০২০ তারিখে (ইংরেজি)"}