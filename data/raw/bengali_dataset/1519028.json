{"pageid": 1519028, "title": "প্রীতি আমিন", "url": "https://bn.wikipedia.org/wiki?curid=1519028", "content": "প্রীতি আমিন (জন্ম: ২৯ ডিসেম্বর ১৯৬৭) একজন ভারতীয় অভিনেত্রী যিনি মূলত তেলুগু এবং হিন্দি টেলিভিশনে অভিনয় করেন। তিনি তেলুগু ধারাবাহিক চক্রবকম -এ শ্রাবন্তী, হিন্দী ধারাবাহিক ঝুমে জিয়া রে -তে জিয়া সবরওয়াল, স্টার ওয়ান চ্যানেলের হিন্দী ধারাবাহিক দিল মিল গয়ে -তে ডঃ জিয়া অভিমন্যু মোদি, লাপাতাগঞ্জ ধারাবাহিকে সুরিলি, কালারস টিভির দুর্গা অউর চারু  ধারাবাহিকে ভোলি, সনি টিভির ধারাবাহিক কথা অনকহি -তে নীরজা এবং স্টার প্লাসের ধারাবাহিক ইয়ে রিস্তা কেয়া কহেলাতা হ্যায় -তে অক্ষরা গোয়েঙ্কা শর্মার চরিত্রে অভিনয়ের জন্য সবচেয়ে বেশি পরিচিত। \n\n\n== প্রাথমিক জীবন এবং শিক্ষা ==\nপ্রীতি আমিনের জন্ম ১৯৬৭ সালের ২৯ ডিসেম্বর হায়দ্রাবাদে। । তিনি হায়দ্রাবাদের সেন্ট অ্যান্ড্রুজ হাই স্কুলে তার স্কুলজীবন সম্পন্ন করেন এবং তেলেঙ্গানার সেকেন্দ্রাবাদের কস্তুরবা গান্ধী কলেজ ফর উইমেন এবং হায়দ্রাবাদের সেন্ট ফ্রান্সিস কলেজ ফর উইমেন থেকে স্নাতক ডিগ্রি অর্জন করেন। টেলিভিশনে অভিনয় করার আগে আমিন একজম নৃত্য শিক্ষিকা ছিলেন। তিনি নাট্য জগতের সাথে যুক্ত ছিলেন এবং বিজ্ঞাপনে মডেলিংও করতেন।\n\n\n== কর্মজীবন ==\nআমিন তেলুগু ধারাবাহিক চক্রভাকাম, অলোকিকা এবং নান্না -তে অভিনয়এর মাধ্যমে তার কর্মজীবন শুরু করেন। এরপর তিনি ২০০৪ সালে এক প্রতিযোগীতামূলক টিভি অনুষ্ঠান ইন্ডিয়া'স বেস্ট সিনেস্টারস কি খোঁজে অংশগ্রহণ করেন। \nআমিন ২০০৬ সালে স্টার প্লাসের কসম সে ধারাবাহিকে অভিনয়ের মাধ্যমে হিন্দি টেলিভিশন জগতে আত্মপ্রকাশ করেন যেখানে তিনি লক্ষ্মী মক্ষীজার চরিত্রে অভিনয় করেছিলেন। তিনি ২০০৭ থেকে ২০০৮ সাল পর্যন্ত জি নেক্সট চ্যানেলে সম্প্রচারিত ঝুমে জিয়া রে ধারাবাহিকের প্রধান নারী চরিত্র জিয়া সবরওয়ালের ভূমিকায় অভিনয় করেছিলেন। তিনি কসম সে, দিল মিল গয়ে, ভাস্কর ভারতী ইত্যাদি জনপ্রিয় ধারাবাহিকে অভিনয় করেছিলেন। সনি টিভির জনপ্রিয় ধারাবাহিক সিআইডি এবং আহাতের একটি যুগ্ম পর্বে আমিন অভিনয় করেছিলেন। এছাড়াও তিনি  মিসেস কৌশিক কি পাঁচ বহুয়ে , দিল কি নজর সে খুবসুরাত ইত্যাদি টিভি ধারাবাহিকে অভিনয় করেছিলেন। \n২০০৯ থেকে ২০১২ সাল পর্যন্ত আমিন সনি সাব চ্যানেলে সম্প্রচারিত লাপাতাগঞ্জ ধারাবাহিকে সুরিলি চরিত্রে অভিনয়ের জন্য ব্যাপক জনপ্রিয়তা পান।  এরপর তিনি কমেডি সার্কাস কে তানসেন নামক জনপ্রিয় হাস্যরসাত্মক টিভি অনুষ্ঠানে অংশগ্রহণ করেন। আমিন জি টিভি রাজস্থানেসম্প্রচারিত প্রতিযোগীতামূলক অনুষ্ঠান নাচ লে বিন্দানি ( যা ডান্স ইন্ডিয়া ডান্স সুপার মমসের রাজস্থানী সংস্করণ) -তে বিচারক হিসেবে দায়িত্ব পালন করেছেন। \nঅভিনয় জগত থেকে আট বছর বিরতির পর আমিন কালারস টিভির দুর্গা অউর চারু ধারাবাহিকের মাধ্যমে অভিনয় জগতে ফিরে আসেন এবং তারপর তিনি সনি টিভির জনপ্রিয় ধারাবাহিক কথা অনকহি -তে নীরজা চরিত্রে অভিনয় করেন। নভেম্বর ২০২৩ থেকে ডিসেম্বর ২০২৩ পর্যন্ত তিনি স্টার প্লাসের জনপ্রিয় ধারাবাহিক ইয়ে রিশতা কেয়া কেহলাতা হ্যায় -তে অ্যাডভোকেট অক্ষরা শর্মার চরিত্রে অভিনয় করেছিলেন। \n\n\n== ব্যক্তিগত জীবন ==\n২০০৯ সালে আমিনের সাথে একজন আমেরিকান মনোরোগ বিশেষজ্ঞ লিওনেল পেরেইরার দেখা হয় এবং তারা ২০১১ সালে তাদের মধ্যে সম্পর্ক গড়ে ওঠে। ২৬শে অক্টোবর ২০১৪ তারিখে, আমিন একটি গির্জার বিবাহ অনুষ্ঠানে পেরেরাকে বিয়ে করেন। \n\n\n== চলচ্চিত্র তালিকা ==\n\n\n=== টেলিভিশন ===\n\n\n=== ওয়েব সিরিজ ===\n\n\n=== মিউজিক ভিডিও ===\n\n\n== তথ্যসূত্র =="}