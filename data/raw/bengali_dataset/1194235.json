{"pageid": 1194235, "title": "শারীরিক প্রতিবন্ধী সুরক্ষা ট্রাস্ট", "url": "https://bn.wikipedia.org/wiki?curid=1194235", "content": "গণপ্রজাতন্ত্রী বাংলাদেশ সরকারের সমাজকল্যাণ মন্ত্রণালয়াধীন শারীরিক প্রতিবন্ধী সুরক্ষা ট্রাস্ট, মৈত্রী শিল্প প্রতিবন্ধীবান্ধব একটি প্রতিষ্ঠান। এ প্রতিষ্ঠানের আওতায় দেশ সেরা বোতলজাত বিশুদ্ধ মুক্তা পানি ও মৈত্রী প্লাস্টিক পণ্য উৎপাদন ও বিপণন করা হয়। এ উৎপাদন ও বিপণন প্রক্রিয়ার সাথে যে সকল কর্মকর্তা/কর্মচারী জড়িত রয়েছেন তাদের সিংহভাগই প্রতিবন্ধী। এ প্রতিষ্ঠানের  একটি অনন্য বৈশিষ্ট্য হচ্ছে প্রতিবন্ধীদের দ্বারা উৎপাদিত মুক্তা বোতলজাত বিশুদ্ধ পানি ও মৈত্রী প্লাস্টিক পণ্যের বিক্রয়লব্ধ সমুদয় আয় প্রতিবন্ধীর কল্যাণেই ব্যয় করা হয়ে থাকে।\nপ্রতিবন্ধী ব্যক্তিদের জীবনমান উন্নয়ন ও অধিক কর্মসংস্থানের সুযোগ সৃষ্টির লক্ষ্যে  সমাজকল্যাণ মন্ত্রণালয়াধীন মৈত্রী শিল্পের আধুনিকায়ন ও সম্প্রসারণে শারীরিক প্রতিবন্ধী সুরক্ষা ট্রাস্ট, মৈত্রী শিল্পের বিভিন্ন উদ্দ্যোগ গ্রহণ ও কার্যক্রম পরিচালিত হচ্ছে।\n \n\n\n== ইতিহাস ==\n১৯৮০ সালে বাংলাদেশ সরকার ও সুইডিস ইন্টারন্যাশনাল ডেভেলপমেন্ট অথরিটির (সিডা) পৃষ্ঠপোষকতায় টঙ্গীতে শারীরিক প্রতিবন্ধীদের বৃত্তিমূলক প্রশিক্ষণ ও পুনর্বাসন কেন্দ্র (ইআরসিপিএইচ) প্রতিষ্ঠিত হয়। পরবর্তীতে সুইডেন বাংলাদেশের বন্ধুত্বের নিদর্শন-স্বরূপ সরকার এই প্রতিষ্ঠানকে একটি অংশকে মৈত্রী শিল্প নামে পুনর্নামকরণ করে। ১২ ডিসেম্বর, ১৯৯০ সালে সরকার শারীরিক প্রতিবন্ধী সুরক্ষা ট্রাস্ট গঠন করে মৈত্রী শিল্পকে এর হাতে হস্তান্তর করা হয়।\n\n\n== সেবাসমূহ ==\nমুক্তা মিনারেল ওয়াটার প্ল্যান্ট স্থাপন। এর মাধ্যমে প্রতিবন্ধীরা মুক্তা মিনারেল ওয়াটার ও মুক্তা ন্যাচারাল ড্রিঙ্কিং ওয়াটার প্রস্তুত করে।\nপ্লাস্টিক সামগ্রী উৎপাদন ও বিপননের মাধ্যমে প্রতিবন্ধী স্বাবলম্বীকরণ।\n\n\n== আরো দেখুন ==\nসমাজকল্যাণ মন্ত্রণালয় (বাংলাদেশ)\n\n\n== তথ্যসূত্র =="}