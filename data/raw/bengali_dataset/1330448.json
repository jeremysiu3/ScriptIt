{"pageid": 1330448, "title": "জর্জ অ্যাডামস্কি", "url": "https://bn.wikipedia.org/wiki?curid=1330448", "content": "জর্জ অ্যাডামস্কি (১৭ এপ্রিল ১৮৯১ – ২৩ এপ্রিল ১৯৬৫) ছিলেন একজন পোলিশ-মার্কিন লেখক যিনি ১৯৪০ এবং ১৯৫০-এর দশকে এলিয়েন মহাকাশযানের অসংখ্য ফটোগ্রাফ প্রদর্শন করার পরে ইউফোবিদ্যা সমাজে এবং জনপ্রিয় সংস্কৃতিতে ব্যাপকভাবে পরিচিত হয়ে ওঠেন। যেখানে নর্ডিক এলিয়েন স্পেস ব্রাদার্সের সাথে তার সাক্ষাৎ এবং চাঁদ ও অন্যান্য গ্রহে তাদের সাথে তার মহাকাশ ভ্রমণের কথা বলেছেন।\nঅ্যাডামস্কি ছিলেন প্রথমদিককার এবং সবচেয়ে বিখ্যাত, বেশকয়েকটি তথাকথিত ইউএফও যোগাযোগকারীদের মধ্যে একজন, যারা ১৯৫০-এর দশকে প্রসিদ্ধ হয়েছিলেন। অ্যাডামস্কি নিজেকে একজন \"দার্শনিক, শিক্ষক, ছাত্র এবং সসার গবেষক\" বলে অভিহিত করেছিলেন, যদিও বেশিরভাগ তদন্তকারীরা তার দাবিগুলিকে একটি বিস্তৃত প্রতারণা বলে উপসংহারে পৌঁছেছিলেন। এছাড়াও অ্যাডামস্কি একজন চার্লাটান এবং কন শিল্পী ছিলেন। \nঅ্যাডামস্কি নর্ডিক এলিয়েনদের সাথে তার বৈঠক এবং তাদের স্পেসশিপে তাদের সাথে তার ভ্রমণের বর্ণনা দিয়ে তিনটি বই লিখেছেন: ১৯৫৩ সালে ফ্লাইং সসার হ্যাভ ল্যান্ডেড (ডেসমন্ড লেসলির সাথে লেখা), ১৯৫৫ সালে ইনসাইড দ্য স্পেস শিপস এবং ১৯৬১ সালে ফ্লাইং সসার ফেয়ারওয়েল। প্রথম দুটি বই বেস্টসেলার ছিল; ১৯৬০ সালের মধ্যে বইদুটি সম্মিলিত ভাবে ২০০,০০০ কপি বিক্রি করেছিল। মার্কিন যুক্তরাষ্ট্রে ইউফোলজিতে তার অবদানের পাশাপাশি, অ্যাডামস্কির কাজ জাপানে খুব জনপ্রিয় হয়ে ওঠে এবং যুদ্ধোত্তর জাপানি সংস্কৃতি এবং মিডিয়াতে এলিয়েন ও ইউএফও-এর অনেক চিত্রায়নকে অনুপ্রাণিত করতে সাহায্য করে।\n\n\n== আরও দেখুন ==\nবহির্জাগতিক প্রাণ\nনর্ডিক এলিয়েন\nইউএফও\n\n\n== তথ্যসূত্র =="}