{"pageid": 1137216, "title": "মঈন উদ্দিন (জেনারেল)", "url": "https://bn.wikipedia.org/wiki?curid=1137216", "content": "মঈন উদ্দিন (জন্ম: ২ জানুয়ারী ১৯৬১) বাংলাদেশ সেনাবাহিনীর একজন অবসরপ্রাপ্ত মেজর জেনারেল যিনি বাংলাদেশ পল্লী বিদ্যুতায়ন বোর্ডের চেয়ারম্যান হিসেবে দায়িত্ব পালন করেন।\n\n\n== প্রাথমিক জীবন ==\nমঈন উদ্দিন ২ জানুয়ারী ১৯৬১ সালে ফেনীর দাগনভুঁঞার খুশিপুর গ্রামে জন্মগ্রহণ করেন। তিনি ১৯৮৪ সালে বাংলাদেশ প্রকৌশল বিশ্ববিদ্যালয় হতে ইলেকট্রিক্যাল অ্যান্ড ইলেক্ট্রনিক ইঞ্জিনিয়ারিং বিভাগে  বিএসসি ডিগ্রী লাভ করেন। তিনি ২ কন্যা সন্তানের জনক।\n\n\n== কর্মজীবন ==\nমঈন উদ্দিন বাংলাদেশ সেনাবাহিনীতে যোগদান করে ২০ ডিসেম্বর ১৯৮৪ সালে লেফটেন্যান্ট হিসেবে কমিশন লাভ করেন। তিনি বাংলাদেশ সেনাবাহিনীতে কমান্ড, স্টাফ এবং প্রশিক্ষক ছিলেন। তিনি মিলিটারী ইনষ্টিটিউট অব সাইন্স অ্যান্ড টেকনোলজিতে (এমআইএসটি) ইলেকট্রিক্যাল, ইলেকট্রনিক অ্যান্ড কমিউনিকেশন ইঞ্জিনিয়ারিং (ইইসিই) বিভাগের প্রধান ছিলেন এবং এমআইএসটিতে ডীন হিসেবেও কাজ করেছেন। তিনি ২৫ জুলাই ২০১১ সালে ব্রিগেডিয়ার জেনারেল হিসেবে এবং ২৯ নভেম্বর ২০১৫ সালে মেজর জেনারেল হিসেবে পদোন্নতি লাভ করেন। তিনি ২৪ অক্টোবর ২০১১ সালে বাংলাদেশ পল্লী বিদ্যুতায়ন বোর্ডের চেয়ারম্যান পদে চুক্তিভিত্তিক নিয়োগ লাভ করে ৫ জানুয়ারি ২০২২ সালে অবসরে যান।\n\n\n=== জাতিসংঘ শান্তিরক্ষা মিশন ===\nমঈন উদ্দিন ১৯৯৪ থেকে ১৯৯৫ সালে জাতিসংঘের ইরাক-কুয়েত মিশনে এবং ২০০৫-২০০৬ সালে জাতিসংঘের কঙ্গোতে শান্তিরক্ষা মিশনে কাজ করেন। কারিগরি-উদ্ভাবনী কার্যাবলীর জন্য ২০০০ সালে তিনি সেনা প্রধানের প্রশংসনীয় সম্মাননা লাভ করেন।\n\n\n== তথ্যসূত্র =="}