{"pageid": 1432605, "title": "ম. তামিম", "url": "https://bn.wikipedia.org/wiki?curid=1432605", "content": "অধ্যাপক ড. ম. তামিম একজন বাংলাদেশি শিক্ষাবিদ। তিনি মন্ত্রী পদমর্যাদায় বাংলাদেশের তত্ত্বাবধায়ক সরকারের প্রধান উপদেষ্টার বিশেষ সহকারী হিসেবে দায়িত্ব পালন করেন। তিনি বাংলাদেশের প্রাইভেট বিশ্ববিদ্যালয় ইন্ডিপেন্ডেন্ট ইউনিভার্সিটি, বাংলাদেশ (আইইউবি)-এর উপাচার্য এবং ব্র্যাক বিশ্ববিদ্যালয়ের সাবেক উপ-উপাচার্য। ইঞ্জিনিয়ার্স ইনস্টিটিউশন, বাংলাদেশের তিনি আজীবন ফেলো।\n\n\n== প্রাথমিক জীবন ==\nম. তামিম বাংলাদেশ প্রকৌশল ও প্রযুক্তি বিশ্ববিদ্যালয় থেকে স্নাতক সম্পন্ন করেছেন। তিনি ইন্ডিয়ান ইনস্টিটিউট অফ টেকনোলজি মাদ্রাজে মেকানিক্যাল ইঞ্জিনিয়ারিংয়ে স্নাতক অধ্যয়ন করেন। তিনি ইউনিভার্সিটি অফ আলবার্টা থেকে পেট্রোলিয়াম ইঞ্জিনিয়ারিং বিষয়ে পিএইচডি করেছেন।\n\n\n== কর্মজীবন ==\nম. তামিম ছিলেন বাংলাদেশ প্রকৌশল বিশ্ববিদ্যালয়ের অধ্যাপক।\n১৫ জানুয়ারি ২০০৮ থেকে ৬ জানুয়ারি ২০০৯ পর্যন্ত তিনি বাংলাদেশের তত্ত্বাবধায়ক সরকারের প্রধান উপদেষ্টার বিশেষ সহকারী হিসেবে জ্বালানী ও খনিজ সম্পদ বিভাগ এবং বিদ্যুৎ বিভাগে দায়িত্ব পালন করেন। \nতিনি সোসাইটি অফ পেট্রোলিয়াম ইঞ্জিনিয়ার্স, বাংলাদেশ সেকশনের প্রতিষ্ঠাতা চেয়ারম্যান ছিলেন।\n৮ ফেব্রুয়ারি ২০১৯ তারিখে তিনি ব্র্যাক বিশ্ববিদ্যালয়ের প্রো-ভাইস চ্যান্সেলর নিযুক্ত হন।\n\n\n== তথ্যসূত্র =="}