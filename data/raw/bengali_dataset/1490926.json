{"pageid": 1490926, "title": "পূর্ব তিমুর প্রথম ডিভিশন লিগ", "url": "https://bn.wikipedia.org/wiki?curid=1490926", "content": "পূর্ব তিমুর প্রথম ডিভিশন লিগ হল পূর্ব তিমুরের পুরুষদের পেশাদার ক্লাব ফুটবল প্রতিযোগিতার সর্বোচ্চ জাতীয় স্তর। পূর্ব তিমুর ফুটবল লিগ এই প্রতিযোগিতার পরিচালক।\n\n\n== ইতিহাস ==\n২০১৬ সাল থেকে এই প্রতিযোগিতা শুরু হয়েছিল। পূর্বে তিমুর সুপার লিগ শীর্ষ স্তরের লিগ হিসেবে অনুষ্ঠিত হতো। সুপার লিগ তার সৃষ্টির দুই বছর মাত্র একটি সিজন খেলে বন্ধ হয়ে যায় এবং একটি নতুন প্রতিযোগিতা তৈরি হতে তিন বছর লেগে যায়। ডিজিসেল কাপ নামে পরিচিত একটি টুর্নামেন্ট চালু হয়েছিল প্রধানত জেলা দলের জন্য, যার মাত্র দুটি সংস্করণ ছিল।\n২০১৩ সালে, ফিফা দ্বারা এফএফটিএল বিলুপ্ত করার সাথে সাথে, তৎকালীন রাষ্ট্রপতি ফ্রান্সিসকো লে কালবুয়াদির বিরুদ্ধে দুর্নীতি ও ঘুষের অভিযোগের পরিপ্রেক্ষিতে, জাতীয় চ্যাম্পিয়নশিপ নিষ্ক্রিয় ছিল। এইভাবে, ১২ নভেম্বর কাপ তৈরি করা হয়েছিল , যার পরপর তিনটি সংস্করণ ছিল।\n২০১৫ সালে, দেশে ফুটবলের ভবিষ্যৎ পেশাদারিকরণের লক্ষ্যে অবশেষে প্রথম ডিভিশন ফুটবল লিগ তৈরি করা হয়। প্রথম মৌসুম ২০১৫-১৬-এর মধ্যে অনুষ্ঠিত হয়েছিল , যেখানে ২১টি অংশগ্রহণকারী ক্লাবের মধ্যে চ্যাম্পিয়ন হয়েছিল স্পোর্ট লাউলারা এ বেনফিকা।\n\n\n== প্রতিযোগিতার বিন্যাস ==\n\n\n=== প্রতিযোগিতা ===\nপ্রথম ডিভিশন লিগে মোট ৮টি ক্লাব রয়েছে। একটি মৌসুমে প্রতিটি ক্লাব অন্যদের সাথে একবার বা দুবার খেলে (একটি একক/দ্বৈত রাউন্ড-রবিন পদ্ধতিতে হয়ে থাকে)। দলগুলো জয়ের জন্য তিন পয়েন্ট এবং ড্রয়ের জন্য এক পয়েন্ট পায়। হারের জন্য কোন পয়েন্ট দেওয়া হয় না। দলগুলিকে মোট পয়েন্ট, তারপর গোল পার্থক্য এবং তারপর মোট স্বপক্ষে গোল হিসাবে স্থান দেওয়া হয়। তখনও সমান হলে, দলগুলি একই অবস্থান দখল করেছে বলে মনে করা হয়। যদি চ্যাম্পিয়নশিপের জন্য বা রেলিগেশনের জন্য বা অন্যান্য প্রতিযোগিতার যোগ্যতার জন্য টাই হয়, একটি প্লে-অফ ম্যাচ র‌্যাঙ্ক নির্ধারণ করে।\n\n\n=== এশিয়ান প্রতিযোগিতার জন্য যোগ্যতা ===\nচ্যাম্পিয়ন দল এএফসি চ্যালেঞ্জ লিগ প্রতিযোগিতার যোগ্যতা অর্জন পর্বে খেলার যোগ্যতা অর্জন করে।\nপূর্বে এএফসি কাপ প্রতিযোগিতায় পূর্ব তিমুরের একটি কোটা ছিল। ২০১৯ সালে লালেনক ইউনাইটেড লিগ চ্যাম্পিয়ন হবার পর, ২০২০ এএফসি কাপ প্রতিযোগিতায় প্রথমবারের জন্য সুযোগ পেয়েছিল। কিন্তু প্লে-অফ পর্বে ইন্দোনেশিয়ার ক্লাব পিএসএম এর বিপক্ষে হেরে গিয়ে প্রতিযোগিতা থেকে ছিটকে যায়।\n\n\n== ফলাফল ==\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট"}