{"pageid": 1380234, "title": "রাজু আহমেদ (অভিনেতা)", "url": "https://bn.wikipedia.org/wiki?curid=1380234", "content": "রাজু আহমেদ (১৯৩৯ - ১১ ডিসেম্বর ১৯৭২) ছিলেন একজন বাংলাদেশী অভিনেতা, চিত্রকর ও মুক্তিযোদ্ধা। খলনায়কের ভূমিকায় তিনি বেশিরভাগ ছবিতে অভিনয় করেছিলেন।\n\n\n== প্রারম্ভিক জীবন ==\nরাজু আহমেদ ১৯৩৯ সালে কুষ্টিয়া শহরের আমলাপাড়ার একটি সাংস্কৃতিক পরিবারে জন্মগ্রহণ করেন। রাজুর বাবা খন্দকার লুৎফল হক রাজশাহী বেতারে নিবন্ধিত উচ্চাঙ্গ সঙ্গীতশিল্পী এবং নাট্যশিল্পী ছিলেন।\nছোটবেলা থেকেই রাজু আহমেদের নাটক ও অভিনয়ের প্রতি প্রবল ঝোঁক ছিল। রাজু আর্ট কলেজের ছাত্র ছিলেন। পশ্চিম পাকিস্তানের করাচিতে অনুষ্ঠিত এক চিত্রকলা প্রদর্শনীতে রাজুর আঁকা একটি ছবি পুরস্কৃত হয়েছিল।\n\n\n== চলচ্চিত্র ==\nরাজু আহমেদ অভিনীত কিছু উল্লেখযোগ্য চলচ্চিত্র হলো:\n\n\n== মুক্তিযুদ্ধে ভূমিকা ==\nরাজু আহমেদ মুক্তিযুদ্ধ চলাকালীন স্বাধীন বাংলা বেতার কেন্দ্র থেকে প্রচারিত ‘জল্লাদের দরবার’ নাটকে “জল্লাদ ইয়াহিয়া খান”-এর চরিত্রে অভিনয় করেন।\n\n\n== মৃত্যু ==\nজল্লাদের দরবার নাটকের চলচ্চিত্রায়নের প্রস্তুতির চলাকালীন ১৯৭২ সালের ১১ ডিসেম্বর এক আততায়ীর বন্দুকের গুলিতে রাজু আহমেদের মৃত্যু হয়।  রাজুর মৃত্যুর পর তার অসমাপ্ত কণ্ঠের ডাবিং দারাশিকো করেছিলেন। রাজুর হত্যাকাণ্ডের কিছু পরে তার সহ-অভিনেত্রী শিউলী আহমেদকেও একই খুনীরা খুন করে। রাজুর অনুজ বঙ্গবন্ধুর প্রেস সচিব আমিনুল হক বাদশা লাশ নিয়ে বিচার চাইতে গিয়েছিলেন বঙ্গবন্ধুর বাড়িতে। তবে পরে জিয়া শাসন আমলে খুনীদের আটক করে মাত্র ৫ বছরের সাজার পর মুক্তি দেয়া হয়। হত্যার কারণ এবং তার প্রকৃত হোতাদের কখনো সাজা বা বিচার হয়নি।\n\n\n== তথ্যসূত্র ==\n\n\n== বহিঃসংযোগ ==\nবাংলাদেশের প্রথম খুন হওয়া অভিনেতা — রাজু আহমেদ"}