{"pageid": 1358925, "title": "মাতিয়াস সোউলে", "url": "https://bn.wikipedia.org/wiki?curid=1358925", "content": "মাতিয়াস সোউলে মালভানো (স্পেনীয়: Matías Soulé, স্পেনীয় উচ্চারণ: [matˈias sowlˈe]; জন্ম: ১৫ এপ্রিল ২০০৩; মাতিয়াস সোউলে নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ইতালীয় ক্লাব ইয়ুভেন্তুস এবং আর্জেন্টিনা জাতীয় অনূর্ধ্ব-২০ দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে দ্বিতীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৯ সালে, সোউলে আর্জেন্টিনা অনূর্ধ্ব-১৬ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nমাতিয়াস সোউলে মালভানো ২০০৩ সালের ১৫ই এপ্রিল তারিখে আর্জেন্টিনার মার দেল প্লাতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসোউলে আর্জেন্টিনা অনূর্ধ্ব-১৭ এবং আর্জেন্টিনা অনূর্ধ্ব-২১ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৯ সালের ৭ই ফেব্রুয়ারি তারিখে তিনি পর্তুগাল অনূর্ধ্ব-১৬ দলের বিরুদ্ধে ম্যাচে আর্জেন্টিনা অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন।\nসোউলে নিজের দেশে অনুষ্ঠিত ২০২৩ ফিফা অনূর্ধ্ব-২০ বিশ্বকাপের জন্য ২০২৩ সালের ৩রা মে তারিখে হাভিয়ের মাসচেরানো দ্বারা ঘোষিত আর্জেন্টিনা অনূর্ধ্ব-২০ দলের ২১ সদস্যের চূড়ান্ত দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nমাতিয়াস সোউলে – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মাতিয়াস সোউলে  (ইংরেজি)  \nসকারবেসে মাতিয়াস সোউলে (ইংরেজি) \nবিডিফুটবলে মাতিয়াস সোউলে  (ইংরেজি)  \nট্রান্সফারমার্কেটে মাতিয়াস সোউলে (ইংরেজি) \nওয়ার্ল্ডফুটবল.নেটে মাতিয়াস সোউলে (ইংরেজি) \nইএসপিএন এফসিতে মাতিয়াস সোউলে (ইংরেজি)"}