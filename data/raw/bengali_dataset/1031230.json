{"pageid": 1031230, "title": "মুহাম্মদ আমির বিজলিগর", "url": "https://bn.wikipedia.org/wiki?curid=1031230", "content": "মাওলানা মুহাম্মদ আমির বিজলিগর (উর্দু : مولانا محمد امیر بجلی گھر) একজন বিশিষ্ট ইসলামি পণ্ডিত এবং জমিয়ত উলামায়ে ইসলাম (ফ)-এর রাজনৈতিক নেতা ছিলেন। ১৯৬৯ সালে তিনি দলটির প্রাদেশিক পর্যায়ে নায়েব আমির নিযুক্ত হন। তিনি মুফতি মাহমুদের ঘনিষ্ঠ সহচর ছিলেন এবং জাতীয় রাজনীতিতে বিশেষত ১৯৭০ সালে এবং পরবর্তীকালে সক্রিয় ভূমিকা পালন করেছিলেন। সামরিক আইন শাসনকালে তার রাজনৈতিক কর্মকাণ্ডের জন্য তাকে চারবার কারাগারে প্রেরণ করা হয়েছিল।\n\n\n== দৃষ্টিভঙ্গি ==\nমাওলানা মুহাম্মদ আমির ১৯৫০ সালে পেশোয়ারের একটি বিশিষ্ট ধর্মীয় স্কুল জামিয়া ইসলামিয়া দারুল উলুম সরহাদ جامعه اسلاميه) دارالعلوم سرحد) থেকে তার ধর্মীয় শিক্ষা লাভ করেন। পরে তিনি এই প্রতিষ্ঠানে শিক্ষক হিসাবে যোগদান করেন এবং কুরআন ও হাদীসে অধ্যাপক নিযুক্ত হন। সেখানে প্রচুর পরিমাণে শিক্ষার্থী শিক্ষাগ্রহণ করতে আগমণ করত।\nতিনি বিজলিগর মসজিদের ইমাম ছিলেন, সেখানে তিনি অল্প বয়স্ক শিক্ষার্থীদেরও ধর্মীয় শিক্ষা দিতেন। এর ফলেই তিনি মাওলানা বিজলিগার নামে পরিচিত হন। দারার আধা-উপজাতীয় বেল্টে কিছু লোকের সাথে শত্রুতার কারণে তিনি দারা আদম খেল থেকে পেশোয়ারে চলে আসেন। মাওলানা জনগণের মধ্যে বিশেষত সরকার ও নীতিনির্ধারকদের তার কট্টরপন্থী সমালোচনার কারণে জনপ্রিয় ছিলেন। মাওলানা বিজলিগারের খুতবাগুলির অডিও ক্যাসেটগুলি পেশোয়ারে জনপ্রিয়তা অর্জন করে।\n\n\n== বক্তৃতা ==\nমাওলানা মুহাম্মদ আমির পশতু, উর্দু এবং হিন্দকো ভাষায় বক্তৃতা ও খুতবা দিতেন। তিনি বিভিন্ন বিষয়ে বক্তব্য রাখতেন এবং তার বক্তব্যে তিনি নেতাদের তীব্র সমালোচনা করতেন এবং তার নীতি অন্যান্য ধর্মীয় নেতাদের চেয়ে একেবারে আলাদা ছিলো। তার বক্তব্য শোনার জন্য তাকে প্রত্যন্ত অঞ্চলের লোকেরা তাকে নিমন্ত্রণ করত। তিনি তিনটি বিভিন্ন সময়ে নেতাদের বিরুদ্ধে কথা বলে কারাগারে গিয়েছিলেন।\n\n\n== মৃত্যু ==\nদীর্ঘ অসুস্থতার পরে ২০১২ সালের ৩০ শে ডিসেম্বর তিনি মারা যান। মৃত্যুর পূর্বে তার তিন ছেলে ও তিন মেয়ে ছিল।\n\n\n== তথ্যসূত্র =="}