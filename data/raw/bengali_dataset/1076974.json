{"pageid": 1076974, "title": "তামিলকম", "url": "https://bn.wikipedia.org/wiki?curid=1076974", "content": "তামিলকম বলতে প্রাচীন তামিল জাতির বাসভূমিকে বোঝায়। অধুনা তামিলনাড়ু, কেরল, পুদুচেরি, লক্ষদ্বীপ এবং অন্ধ্রপ্রদেশ ও কর্ণাটকের দক্ষিণাঞ্চল তামিলকমের অন্তর্গত ছিল। ঐতিহ্যগত বিবরণ ও তোলকাপ্পিয়ম-এ এই অঞ্চলগুলিকে এক সাংস্কৃতিক এলাকা বলে উল্লেখ করা হয়েছে, যেখানে তামিল ছিল স্বাভাবিক ভাষা এবং সকল অধিবাসীর সংস্কৃতি। প্রাচীন তামিল দেশ একাধিক রাজ্যে বিভক্ত ছিল। এগুলির মধ্যে সর্বাধিক পরিচিত রাজ্যগুলি ছিল চের, চোল ও পাণ্ড্য রাজ্য। সঙ্গম যুগে তামিল সংস্কৃতি তামিলকমের বাইরে প্রসার লাভ করতে শুরু করে। প্রাচীন তামিল জনবসতি শ্রীলঙ্কা (শ্রীলঙ্কান তামিল) ও মালদ্বীপেও (গিরাবরু) পাওয়া যায়।\n\n\n== পাদটীকা ==\n\n\n== তথ্যসূত্র ==\n\n\n== উল্লেখপঞ্জি ==\n\n\n=== মুদ্রিত গ্রন্থপঞ্জি ==="}