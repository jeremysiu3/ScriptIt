{"pageid": 1438971, "title": "কালো কাস্তেচরা", "url": "https://bn.wikipedia.org/wiki?curid=1438971", "content": "কালো কাস্তেচরা (বৈজ্ঞানিক নাম:Pseudibis papillosa) (Indian black ibis or black ibis) থ্রেসকিওর্নিথিডি পরিবারের, বড় বকের একটি প্রজাতি যা ভারতীয় উপমহাদেশের সমভূমিতে দেখতে পাওয়া যায়। এরা আকারে মুরগির মতো হয়। এরা যেই অঞ্চলে বেশি জলাভূমি রয়েছে এমন অঞ্চলে সাধারণত দেখা যায়। এরা বেশিরভাগ জোড়ায় অথবা দলবদ্ধ ভাবে থাকতে বেশি পছন্দ করে। এরা ভারতবর্ষের পাঞ্জাব, হরিয়ানা,  রাজস্থান, গাঙ্গেয় সমভূমি, আরাবল্লী পর্বতমালা, দক্ষিণ ভারতে বিস্তৃত বনাঞ্চল বা উপদ্বীপ অঞ্চলের স্থায়ী বাসিন্দা।\n\n\n== বর্ণনা ==\nকালো কাস্তেচরা বকের দৈর্ঘ্য সাধারণত ১৩৮ থেকে ১৫৮ মিলিমিটার হয় এবং এদের ডানার পরিমাপ ৩৬৫ থেকে ৪০০ মিলিমিটার লম্বা হয়। এদের সনাক্তকরণ বৈশিষ্ট্য হল এদের প্রায় সমস্ত দেহ উজ্জ্বল কালো রঙের পালকে ঢাকা থাকে ডানার পালক এবং লেজ নীল-সবুজ চকচকে কালো। এদের বড় কাস্তের মতন বাঁকানো ঠোঁট হয়। ঘাড় এবং শরীর বাদামী রঙের চকচকে হয়। এদের কাঁধে সাদা রঙের ছোপ দেখা যায় এবং কালো রঙের মাথায় পালক থাকে না তার পরিবর্তে মাথার উপরে ও ঘাড়ে গাঢ় লাল রঙের চামড়া থাকে এবং এদের পা টিও লাল রঙের হয়।\n\n\n== আচরণ ও বাসস্থান ==\nএদের ডাক নাকি সুরে অনেকটা গাধার ডাকের মতন তীক্ষ্ণ শব্দে বার বার ডাকতে থাকে যা চখাচখির ডাকের কথা মণে করিয়ে দেয়। এরা সাধারণত নীরব থাকে কিন্তু ভোর এবং সন্ধ্যার সময় ডাকে এবং বাসা বাঁধার সময় প্রায়ই ডাকে এবং চিতকাত, চেঁচামেচি করতে থাকে। এদের আবাসস্থল ভারতবর্ষের উপদ্বীপীয় অঞ্চলের স্থায়ী বাসিন্দা।  হরিয়ানা, পাঞ্জাব, রাজস্থান, গাঙ্গেয় সমভূমি, দক্ষিণ ভারতে বিস্তৃত বনাঞ্চল বা উপদ্বীপ, আরাবল্লী পর্বতমালা, হ্রদ, জলাভূমি, নদীর তল, সেচের জমি ইত্যাদি অঞ্চলে এরা বিচরণ করে বেড়ায়। এরা যেহেতু সর্বভুক তাই এদের খাদ্যাভ্যাস হল গলা পচা মাংস, কীটপতঙ্গ, কেঁচো, ব্যাঙ, কাঁকড়াবিছে, ছোট মেরুদণ্ডী প্রাণী, দানাশস্য, মাছ ইত্যাদি। মাঝেমধ্যে বক এবং অন্য পাখিদের সাথে চাসের জমিতে খাবার খেতে দেখা যায়।\nকালো কাস্তেচরা বক বেশিরভাগ সময় মার্চ থেকে অক্টোবরের মধ্যে এবং বর্ষার আগে প্রজজন করে থাকে। এরা মাটি থেকে ৬-১২ মিটার উচ্চতায় বট এবং পিপল গাছের উঁচু ডালে বাসা তৈরি করে বংশবৃদ্ধি করে থাকে। এরা একবারে ৩ থেকে ৪টি নীলাভ সবুজ ডিম পাড়ে। মা-বাবা দুইজন মিলে ৩০ থেকে ৩৩ দিনের মধ্যে ডিম ফোটান। বাচ্চারা ৭ থেকে ৮ সপ্তাহের মধ্যে উড়তে সক্ষম হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nCall recordings\nMedia on the Handbook of the Birds of the World website"}