{"pageid": 1036814, "title": "বিরু কোহলি", "url": "https://bn.wikipedia.org/wiki?curid=1036814", "content": "বিরু কোহলি (জন্ম ১৯৬৪) হলেন একজন পাকিস্তানি চুক্তিভিত্তিক শ্রম ও মানবাধিকার কর্মী।  তিনি নিজে কুড়ি বছর দাসত্বের জীবন কাটানোর পর দাসপ্রথার বিরুদ্ধে প্রচারণা শুরু করার জন্য পরিচিতি পেয়েছেন।\n\n\n== ব্যক্তিগত জীবন ==\nতিনি সিন্ধু প্রদেশের ঝুডো শহরের আল্লাহদিনো শাহ গ্রামে একটি দরিদ্র হিন্দু তফসিলি জাতের কৃষিশ্রমিক পরিবারে জন্মগ্রহণ করেছিলেন এবং ১৬ বছর বয়সে তাঁদের জমির মালিকের সাথে বিবাহবন্ধনে আবদ্ধ হয়েছিলেন।  তিনি বর্তমানে ১১ জন বাচ্চাসহ একজন  বিধবা হয়ে জীবনযাপন করছেন।\n\n\n== প্রচারণা ==\n২০১৩ সালে, তিনি হায়দ্রাবাদ প্রদেশের নির্বাচনে স্বতন্ত্র প্রার্থী হিসাবে প্রতিদ্বন্দিতা করেছিলেন। তিনি এর আগে দক্ষিণ পাকিস্তানে ক্রীতদাস ছিলেন। \nজোরপূর্বক দাসত্ব বন্ধনে আবদ্ধ হওয়া এবং মারধর সহ্য করার পরে তিনি কর্তৃপক্ষের দৃষ্টি আকর্ষণ করেছিলেন এবং হায়দ্রাবাদে পাকিস্তানের মানবাধিকার কমিশনের সহায়তায় নিজের স্বাধীনতা অর্জন করেছিলেন। নিজেরঁ অভিজ্ঞতা তাঁকে অন্যের জন্য স্বাধীনতার প্রচারণায় অনুপ্রাণিত করেছিল। অক্সফাম তাঁকে তাঁর ধারণাগুলো প্রচার করতে এবং তাঁর আত্মবিশ্বাস বাড়িয়ে তুলতে সহায়তা করেছে।\n২০০৯ সালে তিনি  ফ্রি দ্য স্লেভস সংস্থা থেকে ফ্রেডেরিক ডগলাস ফ্রিডম পুরস্কার পেয়েছিলেন। \n\n\n== তথ্যসূত্র =="}