{"pageid": 1162470, "title": "মেট্টে ফ্রেডেরিকসেন", "url": "https://bn.wikipedia.org/wiki?curid=1162470", "content": "মেট্টে ফ্রেডেরিকসেন (ডেনীয়: [ˈmetə ˈfʁeðˀʁeksn̩] (); জন্ম ১৯ নভেম্বর ১৯৭৭) একজন ডেনীয় রাজনীতিবিদ, যিনি ২০১৯ সালের জুন মাস থেকে ডেনমার্কের প্রধানমন্ত্রী এবং ২০১৫ সালের জুন মাস থেকে সোশ্যাল ডেমোক্র্যাটদের নেত্রী হিসাবে কাজ করছেন। তিনি দ্বিতীয় মহিলা, যিনি এই পদে অধিষ্ঠিত হয়েছেন, তিনি ডেনমার্কের ইতিহাসে সর্বকনিষ্ঠ প্রধানমন্ত্রী।\nএকজন ট্রেড ইউনিয়নিস্ট (২০০০-২০০১) হিসাবে একটি সংক্ষিপ্ত কর্মজীবন ছাড়া, মেট্টে ফ্রেডরিকসেনের রাজনীতির বাইরে কোনো চাকরি ছিল না। তিনি কোপেনহেগেন কাউন্টির প্রতিনিধিত্ব করে ২০০১ সালের সাধারণ নির্বাচনে প্রথম ফোকেটিং-এ নির্বাচিত হন। ২০১১ সালের সাধারণ নির্বাচনে সোশ্যাল ডেমোক্র্যাটরা জয়ী হওয়ার পর, তিনি প্রধানমন্ত্রী হেলে থর্নিং-শ্মিড্ট দ্বারা কর্মসংস্থান মন্ত্রী নিযুক্ত হন। তিনি ২০১৪ সালে বিচার মন্ত্রী পদে উন্নীত হন। ২০১৫ সালের সাধারণ নির্বাচনে সোশ্যাল ডেমোক্র্যাটদের সংকীর্ণ পরাজয়ের পর, থর্নিং-শ্মিড্ট পদত্যাগ করেন এবং মেট্টে ফ্রেডরিকসেন তার স্থলাভিষিক্ত হওয়ার জন্য পরবর্তী নেতৃত্ব নির্বাচনে লাভ করেন এবং বিরোধী দলের নেতা হন।\nমেট্টে ফ্রেডরিকসেন তার দলকে ২০১৯ সালের সাধারণ নির্বাচনে নেতৃত্ব দিয়েছিলেন, যার ফলশ্রুতিতে বামপন্থী ও কেন্দ্র-বাম দলগুলির জোট (তার সোশ্যাল ডেমোক্র্যাটস, সোশ্যাল লিবারেল, সোশ্যালিস্ট পিপলস পার্টি, রেড-গ্রিন অ্যালায়েন্স, ফারোজ সোশ্যাল ডেমোক্রেটিক পার্টি এবং গ্রিনল্যান্ডের সিমুট ও ইনুইট আতাকাতিগিট) ফোকেটিংয়ে সংখ্যাগরিষ্ঠতা অর্জন করেছিল। তাঁকে পরবর্তীকালে রানী দ্বিতীয় মার্গ্রেথের থেকে একটি নতুন সরকার গঠনের জন্য আলোচনার নেতৃত্ব দেওয়ার জন্য অনুমোদন দেওয়া হয়েছিল এবং তিনি ২৭শে জুন প্রধানমন্ত্রী হিসেবে শপথ গ্রহণ করেছিলেন।\nতিনি ২০২১ সালের ডিসেম্বর মাসে ইউরোপীয় ইউনিয়নের মধ্যে সবচেয়ে দীর্ঘ সময়ের জন্য দায়িত্বরত মহিলা সরকার প্রধান হয়েছিলেন।\n\n\n== জীবনের প্রথমার্ধ ==\nতিনি উত্তর ডেনমার্কের আলবার্গ শহরে ১৯৭৭ সালের ১৯শে নভেম্বর জন্মগ্রহণ করেন। মেট্টে ফ্রেডরিকসেনের বাবা একজন টাইপোগ্রাফার এবং তার মা একজন শিক্ষিকা ছিলেন। তিনি কিশোর বয়সে বৃষ্টি অরণ্য সংরক্ষণ, তিমি রক্ষা ও বর্ণবৈষম্যের অবসানের জন্য প্রচারণা চালান।\nমেট্টে ফ্রেডেরিকসেন অ্যালবোর্গাস জিমনেসিয়ামে যোগদান করেছিলেন। তিনি অ্যালবার্গ বিশ্ববিদ্যালয় থেকে প্রশাসন ও সামাজিক বিজ্ঞানে স্নাতক সম্মান (ডিগ্রি) এবং কোপেনহেগেন বিশ্ববিদ্যালয় থেকে আফ্রিকা বিষয়ক অধ্যয়নে স্নাতকোত্তর সম্মান (ডিগ্রি) অর্জন করেছেন।\n\n\n== রাজনৈতিক কর্মজীবন ==\n\n\n=== ফোকেটিং-এর সদস্য ===\n\nমেট্টে ফ্রেডরিকসেন এলও, দ্য ডেনিশ কনফেডারেশন অব ট্রেড ইউনিয়নের যুব পরামর্শক হিসাবে কাজ করেছিলেন। তিনি ২০০১ সালের সাধারণ নির্বাচনে কোপেনহেগেন কাউন্টির পার্লামেন্ট সদস্য হিসেবে নির্বাচিত হন, যেখানে দেখা যায় সোশ্যাল ডেমোক্র্যাটরা প্রথম স্থান হারিয়েছিল এবং ১৯২০ সালের পর প্রথমবারের মতো দ্বিতীয় স্থান অর্জন করেছিল। তার নির্বাচনের পর, মেট্টে ফ্রেডরিকসেনকে তার দলের সংস্কৃতি, মিডিয়া ও লিঙ্গ সমতার জন্য মুখপাত্র হিসাবে নিযুক্ত করা হয়েছিল। তিনি ২০০২ সালে রাজনৈতিক সাহস, উত্সাহ ও সামাজিক অনুভূতির সঙ্গে প্রভাব দেখানোর জন্য নিনা ব্যাং পুরস্কার পেয়েছিলেন।  এছাড়াও, তিনি ২০১২ সালে টিং পুরস্কার পেয়েছিলেন এবং এপোস্টলার (২০০৩) এবং ফ্রম ফাইট টু কালচার (২০০৪) বইগুলির সহ-রচনা করেছেন। ২০০৫ সালের সাধারণ নির্বাচনে পরাজয়ের পর, মেট্টে  ফ্রেডেরিকসেন তার দলের সামাজিক বিষয়ের মুখপাত্র হন। নির্বাচনের পর, তিনি সোশ্যাল ডেমোক্র্যাটদের সংসদীয় গোষ্ঠীর ভাইস-চেয়ারপারসন হিসেবেও দায়িত্ব পালন করেছিলেন। ২০০৭ সালের সাধারণ নির্বাচনে সোশ্যাল ডেমোক্র্যাটরা আরও দুটি আসন পরাজিত হয়েছিল, মেট্টে ফ্রেডেরিকসেন ২৭,০৭৭ টি ভোট পেয়েছিলেন, ফলে তিনি সবচেয়ে বেশি ভোট পাওয়া দশ জন ডেনীয় রাজনীতিবিদদের মধ্যে সপ্তম স্থানে স্থান লাভ করেন।\nমেট্টে ফ্রেডেরিকসেন সোশ্যাল ডেমোক্র্যাট সরকার গঠনকারী ২০১১ সালের সাধারণ নির্বাচনের পর ২০১১ সাল থেকে ২০১৪ সাল পর্যন্ত প্রধানমন্ত্রী হেলে থর্নিং-শ্মিডের অধীনে কর্মসংস্থান মন্ত্রী এবং ২০১৪ সাল থেকে বিচার মন্ত্রী হিসাবে দায়িত্ব পালন করেন, যতক্ষণ না তিনি তার দলের নেতা হিসেবে স্থলাভিষিক্ত হন। কর্মসংস্থান মন্ত্রী হিসাবে, তিনি আগাম অবসরের পেনশন, ফ্লেক্স চাকরি ও কর্মসংস্থান ব্যবস্থার সংস্কারের দিকে অগ্রসর হন। একইভাবে, বিতর্কিত নগদ সহায়তা সংস্কারের অর্থ হল অল্পবয়সী বেকারদের জন্য কম নগদ সুবিধা এবং অন্যান্য বিষয়গুলির মধ্যে সহবাসে পারস্পরিক সহায়তা প্রদান করা।\n\n\n=== সোশ্যাল ডেমোক্র্যাটদের নেত্রী ===\nমেট্টে ফ্রেডরিকসেনের নেতৃত্ব ২০১৫ সালের সাধারণ নির্বাচনের পর থেকে শুরু হয়েছিল, যেখানে সোশ্যাল ডেমোক্র্যাটরা প্রথম স্থানে ফিরে আসে ও ফোকেটিংয়ে অতিরিক্ত তিনটি আসন লাভ করেছিল, দলটি অভিবাসনের বিষয়ে রক্ষণশীল অবস্থান গ্রহণের সময় অর্থনৈতিক ইস্যুতে বাম মতাদর্শের দিকে ফিরে গিয়েছিল।  \n\n\n== ডেনমার্কের প্রধানমন্ত্রী ==\n \n\n\n=== ২০১৯-এর নির্বাচন ===\n২০১৯ সালের সাধারণ নির্বাচনে সোশ্যাল ডেমোক্র্যাটরা আরও একটি আসন লাভ করেছিল, যখন ডেনিশ পিপলস পার্টি ও লিবারেল অ্যালায়েন্সের সমর্থন ভেঙে পড়েছিল, যার ফলে লার্স লোকে রাসমুসেনের সংখ্যাগরিষ্ঠতা ছিল। নির্বাচনের রাতে সন্দেহাতীত ফলাফলের সঙ্গে রাসমুসেন পরাজয় স্বীকার করেন। ফ্রেডরিকসেনকে সোশ্যাল লিবারেল পার্টি, রেড-গ্রিন অ্যালায়েন্স এবং সবুজ বামদের দ্বারা সমর্থিত একচেটিয়াভাবে সামাজিক গণতান্ত্রিক সংখ্যালঘু সরকারের নেতৃত্বে ২০১৯ সালের ২৭শে জুন প্রধানমন্ত্রী নিযুক্ত করা হয়েছিল। নির্বাচনের সময় অভিবাসন বিরোধী অবস্থানে থাকা সত্ত্বেও, ফ্রেডরিকসেন আরও বিদেশী শ্রমের অনুমতি দিয়ে এবং সরকার জয়ের পর বিদেশী অপরাধীদের অফশোরে আটকে রাখার সরকারি পরিকল্পনাকে উল্টে দিয়ে অভিবাসন বিষয়ে তার অবস্থানকে সংক্ষিপ্তভাবে পরিবর্তন করেন।\n\n\n== রাজনৈতিক অবস্থান ==\n\n\n=== সামাজিক নীতি ===\nফ্রেডরিকসেন \"শিশুদের প্রধানমন্ত্রী\" হওয়ার আকাঙ্ক্ষার কথা  এবং তিনি ২০২১ সালে \"শিশুদের আইন\" নামে একটি পরিকল্পনা পেশ করেন, যেখানে পৌরসভাগুলিকে সহিংস পিতামাতার কাছ থেকে শিশুদের দূরে নিয়ে যাওয়ার জন্য আরও সংস্থান দেওয়া ও বিবাহবিচ্ছেদের ক্ষেত্রে শিশুদের আরও অধিকার দেওয়া সহ সামাজিক ক্ষেত্রে শিশুদের সামনে রাখা হয়।  তিনি দীর্ঘকাল ধরে কাজ করা লোকেদের তাড়াতাড়ি অবসর নেওয়ার ক্ষমতা দেওয়ার জন্য ২০২০ সালে সোশ্যালিস্ট পিপলস পার্টি, রেড-গ্রিন অ্যালায়েন্স ও ডেনিশ পিপলস পার্টির সঙ্গে একটি চুক্তিও করেছিলেন। এটি ২০১৯ সালের নির্বাচনী প্রচারের সময় ফ্রেডরিকসেনের অন্যতম প্রধান প্রতিশ্রুতিও ছিল। \nফ্রেডেরিকসেন পতিতাবৃত্তির একজন সোচ্চার বিরোধী, কারণ তিনি এটিকে নারীর প্রতি সহিংসতা বলে মনে করেন। বহু বছর ধরে, তিনি সুইডেন, নরওয়ে ও আইসল্যান্ডের মতো যৌন ক্রয়ের নিষেধাজ্ঞার জন্য দৃঢ়ভাবে সমর্থন করেছেন।  তিনি ২০০২ সালে পতিতাবৃত্তি বিলোপের বিষয়ে বিতর্কের সূচনা করেন ও কংগ্রেসের ২০০৯ সালের সিদ্ধান্তের পিছনে ছিলেন, যেখানে সোশ্যাল ডেমোক্র্যাটরা \"যৌন ক্রিয়াকলাপ কেনার উপর নিষেধাজ্ঞার জন্য কাজ করবে\", বলা হয়েছিল। তাদের মতে পতিতাবৃত্তি পতিতার মানসিক স্বাস্থ্যের ক্ষতি করে। \n\n\n=== অভিবাসন ===\nফ্রেডেরিকসেন উদার গণ অভিবাসন নিয়ে ক্রমবর্ধমানভাবে সন্দিহান হয়ে ওঠেন, কারণ তিনি বিশ্বাস করেন যে এটি বেশিরভাগ জনসংখ্যার জন্য নেতিবাচক প্রভাব ফেলেছে, যা  ১১ সেপ্টেম্বরের হামলার পরে ২০১৫ সালের ইউরোপীয় অভিবাসী সঙ্কটের সময় তীব্রতর হয়েছিল, এটি অন্তত ২০০১ সালের পর একটি আরও গুরুত্বপূর্ণ সমস্যা। একটি সাম্প্রতিক জীবনীতে, ফ্রেডেরিকসেন বলেছেন: \"আমার কাছে এটা ক্রমশ স্পষ্ট হয়ে উঠছে যে অনিয়ন্ত্রিত বিশ্বায়ন, গণ অভিবাসন ও শ্রমের অবাধ চলাচলের মূল্য নিম্ন শ্রেণীর দ্বারা পরিশোধ করা হয়।\"\nফ্রেডেরিকসেনের অধীনে, সোশ্যাল ডেমোক্র্যাটরা একটি আইনের পক্ষে ভোট দিয়েছে, যা ডেনীয় কর্তৃপক্ষকে সীমান্ত অতিক্রমকারী শরণার্থীদের কাছ থেকে অর্থ, গহনা ও অন্যান্য মূল্যবান জিনিসপত্র বাজেয়াপ্ত করার অনুমতি দেয়।  বিলটি জাতিসংঘের মানবাধিকার কাউন্সিল থেকে কঠোর নিন্দা করা হয়েছিল,  এবং  নাৎসি-অধিকৃত ইউরোপে ইহুদিদের সঙ্গে ঘটা পরিকল্পনা ও আচরণের সাথে ব্যাপক তুলনা করা হয়েছিল।  সোশ্যাল ডেমোক্র্যাটরা ধর্মীয় অনুভূতি নির্বিশেষে নাগরিকত্বের অনুষ্ঠানে ও একটি সেতুবিহীন দ্বীপে অপরাধী আশ্রয়প্রার্থীদের রাতে থাকার পরিকল্পনায় বাধ্যতামূলক হ্যান্ডশেক সংক্রান্ত একটি আইনের ভোটের সময় ভোট দানে বিরত থাকালেও বোরকা ও নেকাব পরা নিষিদ্ধ করার আইনের পক্ষে ভোট দিয়েছিল। ফ্রেডেরিকসেন ডানপন্থী জনতাবাদী ডেনিশ পিপলস পার্টিকে তাদের দৃষ্টান্তমূলক পরিবর্তনের ধাক্কায় একত্রীকরণের পরিবর্তে আশ্রয় নীতির লক্ষ্যে প্রত্যাবাসনকে সমর্থন করেছিলেন। তিনি অ-পশ্চিমী অভিবাসীদের উপর একটি ক্যাপ, উত্তর আফ্রিকার একটি অভ্যর্থনা কেন্দ্রে আশ্রয়প্রার্থীদের বহিষ্কার এবং সুবিধার বিনিময়ে অভিবাসীদের জন্য প্রতি সপ্তাহে ৩৭ ঘন্টা শ্রম বাধ্যতামূলক করার আহ্বান জানিয়েছেন।\n\nফ্রেডেরিকসেন ইসলামকে \"একীকরণের বাধা\" হিসেবে উল্লেখ করেছেন, যুক্তি হিসাবে কিছু মুসলিমের \"ডেনিশ বিচার ব্যবস্থাকে সম্মান করে না\", কিছু মুসলিম মহিলার ধর্মীয় কারণে কাজ করতে অস্বীকার করা এবং মুসলিম মেয়েরা \"ব্যাপক সামাজিক নিয়ন্ত্রণ\"-এর অধীন থাকার বিষয়টি উল্লেখ করেছেন এবং মুসলিম স্কুল বন্ধ করার আহ্বান জানিয়েছেন।\nফ্রেডেরিকসেন ২০২১ সালের এপ্রিল মাসে ঘোষণা করেছিলেন, যে ডেনমার্কের \"চূড়ান্ত লক্ষ্য\" এখন থেকে \"শূন্য স্বতঃস্ফূর্ত আশ্রয়প্রার্থীদের\" একটি হতে হবে। ডেনীয় একীকরণ মন্ত্রী মাতিয়াস টেসফায়ে বলেন যে লক্ষ্যটির প্রতি \"কোন ব্যতিক্রম করা হবে না\"।  এই পদক্ষেপকে ডেনীয় শরণার্থী পরিষদের সেক্রেটারি জেনারেল শার্লট স্লেন্ট\"দায়িত্বজ্ঞানহীন\" বলে অভিহিত করেন। ডেনীয় রাষ্ট্র পরবর্তীকালে প্রায় ১৮৯ জন সিরীয় উদ্বাস্তুদের অস্থায়ী বসবাসের অনুমতির পুনর্নবীকরণ বন্ধ করে দেয়, সেই সঙ্গে \"এখন সিরিয়ায় ফিরে আসা নিরাপদ\" দাবি করা হয়।\nতিনি ও তার সরকার আগের সামাজিক গণতান্ত্রিক সরকারগুলির তুলনায় নতুন অভিবাসন নীতি গ্রহণ করা সত্ত্বেও ডেনীয় অভিবাসন নীতিগুলির বেশ কয়েকটি শিথিলতাও প্রবর্তন করেছে। যদিও মেটে ফ্রেডেরিকসেন ও তার সরকার স্বতঃস্ফূর্ত আশ্রয়প্রার্থীদের ধারণার বিরুদ্ধে, তারা জাতিসংঘের শরণার্থী কোটা পদ্ধতির মহান সমর্থক এবং সেই ব্যবস্থায় ডেনমার্কের অংশগ্রহণ পুনঃপ্রবর্তন করেছে।  অন্যান্য শিথিলকরণের মধ্যে কুখ্যাত অভিবাসন কেন্দ্র সেইজমার্ক থেকে শিশুদের বের করে আনা এবং উদ্বাস্তুদের জন্য সামাজিক সুবিধা বৃদ্ধি করা রয়েছে।\n\n\n== ব্যক্তিগত জীবন ==\nমেট্টে ফ্রেডরিকসেনের প্রথম বিবাহে থেকে দুই সন্তান রয়েছে।\nতিনি ২০২০ সালের ১৫ই জুলাই তার দীর্ঘদিনের প্রেমিক একজন চলচ্চিত্র পরিচালক বো টেংবার্গকে বিবাহ করেন। তাদের বিবাহ মন দ্বীপে ডেনমার্ক গির্জার অধিভুক্ত ম্যাগলেবি গির্জায় অনুষ্ঠিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}