{"pageid": 1400516, "title": "রিউমাটয়েড আর্থ্রাইটিস", "url": "https://bn.wikipedia.org/wiki?curid=1400516", "content": "রিউমাটয়েড আর্থ্রাইটিস (RA) হলো একটি দীর্ঘমেয়াদী স্বতঃঅনাক্রম্য রোগ যা প্রাথমিকভাবে অস্থিসন্ধিকে প্রভাবিত করে। ফলে উষ্ণ, ফোলা এবং বেদনাদায়ক অস্থিসন্ধি পরিলক্ষিত হয়। বিশ্রামের পরে ব্যথা অনুভুত হয়। এ রোগে সাধারণত কব্জি এবং হাতের অস্থিসন্ধিগুলো বেশি জড়িত থাকে এবং শরীরের উভয় পাশে একই সাথে হয়ে থাকে। এই রোগটি ত্বক, চোখ, ফুসফুস, হৃৎপিন্ড, স্নায়ু এবং রক্ত সহ শরীরের অন্যান্য অংশকেও প্রভাবিত করতে পারে। এর ফলে রক্তশূন্যতা, ফুসফুসের চারপাশে প্রদাহ এবং হৃদপিণ্ডের চারপাশে প্রদাহ হতে পারে । পাশাপাশি মাঝেমধ্যে জ্বর এবং দূর্বলতা দেখা দেয়। প্রায়শই, লক্ষণগুলি কয়েক সপ্তাহ থেকে কয়েক মাস ধরে ধীরে ধীরে আসে।\nযদিও রিউমাটয়েড আর্থ্রাইটিসের কারণ স্পষ্ট নয়, তবে এটি বংশানুগত এবং পরিবেশগত কারণে হয় বলে বলে মনে করা হয়। অন্তর্নিহিত প্রক্রিয়াটি শরীরের অস্থিসন্ধিগুলোতে রোগ প্রতিরোধ ক্ষমতাকে আক্রমণ করে। এর ফলে সন্ধি আবরণে  প্রদাহ হয় এবং ঘন হয়ে যায়। এটি হাড় এবং তরুণাস্থিকেও প্রভাবিত করে। রোগ নির্ণয় বেশিরভাগই একজন ব্যক্তির লক্ষণ এবং উপসর্গের ভিত্তিতে করা হয়। এক্স-রে এবং ল্যাবরেটরি পরীক্ষা রোগ নির্ণয় সমর্থন করতে পারে বা অনুরূপ উপসর্গ সহ অন্যান্য রোগ বাদ দিতে পারে। অন্যান্য রোগ যা একইভাবে উপস্থিত হতে পারে তার মধ্যে রয়েছে সিস্টেমিক লুপাস এরিথেমাটোসাস, সোরিয়াটিক আর্থ্রাইটিস এবং ফাইব্রোমায়ালজিয়া ।\n\n\n== লক্ষণ ও উপসর্গ ==\nরিউমাটয়েড আর্থ্রাইটিস প্রাথমিকভাবে অস্থিসন্ধিগুলোকে প্রভাবিত করে। তবে এটি ১৫-২৫% এরও বেশি ক্ষেত্রে অন্যান্য অঙ্গগুলিকেও প্রভাবিত করে। এ ক্ষেত্রে উদ্ভূত জটিলতাগুলোর মধ্যে রয়েছে রয়েছে সংবহনতন্ত্রের রোগ, অস্টিওপোরোসিস, আন্তঃস্থায়ী ফুসফুসের রোগ, সংক্রমণ, ক্যান্সার, ক্লান্ত বোধ করা, হতাশা, মানসিক অসুবিধা এবং কাজ করতে সমস্যা।\n\n\n== ঝুঁকি ==\nরিউমাটয়েড আর্থ্রাইটিসের ঝুঁকির মধ্যে বংশানুগত এবং পরিবেশগত বিভিন্ন প্রভাবক জড়িত।\n\n\n=== বংশানুগত ===\nবিশ্বব্যাপী প্রায় ১% প্রাপ্তবয়স্ক জনসংখ্যা রিউমাটয়েড আর্থ্রাইটিসে আক্রান্ত। গবেষণায় দেখা গেছে যে ৪০-৬০ বছর বয়সে এবং মহিলাদের মধ্যে এটি সবচেয়ে বেশি দেখা যায়। পারিবারিক ইতিহাস রিউমাটয়েড আর্থ্রাইটিসের ঝুঁকি প্রায় তিন থেকে পাঁচ গুণ ঝুঁকি বাড়ায়। ২০১৬ সালের হিসাবে, এটি অনুমান করা হয়েছিল যে জেনেটিক্স সেরোপজেটিভ ৪০-৬৫% ক্ষেত্রে দায়ী হতে পারে। আর সেরোনেগেটিভ রিউমাটয়েড আর্থ্রাইটিসের মাত্রা ৩০%। উত্তরাধিকারসূত্রে প্রাপ্ত টিস্যু মেজর হিস্টোকম্প্যাটিবিলিটি কমপ্লেক্স (এমএইচসি) অ্যান্টিজেনের জিনের সাথে রিউমাটয়েড আর্থ্রাইটিস দৃঢ়ভাবে জড়িত। এইচএলএ-ডিআর ৪ হল প্রধান জেনেটিক ফ্যাক্টর যা জাতিগত গোষ্ঠী অনুযায়ী পরিবর্তিত হয়।\n\n\n=== পরিবেশগত ===\nরিউমাটয়েড আর্থ্রাইটিসের জন্য প্রতিষ্ঠিত এপিজেনেটিক এবং পরিবেশগত ঝুঁকির কারণ রয়েছে। ককেশীয় জনগোষ্ঠীর মধ্যে ধূমপান একটি প্রতিষ্ঠিত ঝুঁকির কারণ। অধূমপায়ীদের তুলনায় ধূমপায়ীদের ঝুঁকি তিনগুণ বেশি। বিশেষত পুরুষ, ভারী ধূমপায়ী এবং যাদের রিউম্যাটয়েড ফ্যাক্টর পজিটিভ। পরিমিত অ্যালকোহল সেবন ক্ষেত্রবিশেষে প্রতিরক্ষামূলক হতে পারে।\nক্রমাগত সিলিকার সংস্পর্শে আসলে রিউমাটয়েড আর্থ্রাইটিসের ঝুঁকি বেড়ে যায়।\n\n\n== রোগ নির্ণয় ==\n\n\n== ব্যবস্থাপনা ==\n\n\n== তথ্যসূত্র ==\n\n\n== বহি:সংযোগ =="}