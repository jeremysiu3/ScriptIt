{"pageid": 11511, "title": "গন্ধরাজ লেবু", "url": "https://bn.wikipedia.org/wiki?curid=11511", "content": "গন্ধরাজ লেবু (ইংরেজি: Gandha-raj  Lemon; বৈজ্ঞানিক নাম: Citrus limonia (?)) এক প্রজাতির লেবু। লেবুর এই প্রজাতিটি পাতিলেবুর ন্যায় টক নয়। এটি সাধারণত ভাতের পাতে খাওয়া হয়। এই লেবুতে  বিশেষ ধরনের রাজকীয় গন্ধ থাকে তাই নাম গন্ধরাজ লেবু।\n\n\n== মূল উৎস ==\nগন্ধরাজ লেবু মূলত বাংলাদেশ এবং ভারতের পূর্বাঞ্চলীয় প্রদেশগুলোতে দেখা যায়।\nসংক্ষিপ্ত বিবরণ\nগন্ধরাজ লেবু অনিয়মিত ভাবে বেড়ে উঠা একটি গুল্ম বা কাঁটাজাতীয় ছোট গাছ।\nএর ফুল বেগুনি রঙের হয়ে থাকে ।\nফল দেখতে অনেকটা সূচালো থেকে ডিম্বাকার বা উপবৃত্তকার।\nএর  স্বাদ আম্লিক এবং খোসা হলুদ রঙের।\nসাধারণ ব্যবহার\nফলের রস স্কোয়াশ এবং গৃহজাত শরবত তৈরীতে ব্যবহৃত হয়।\nএই লেবু আচার, সাইট্রিক অ্যাসিড, পেকটিন এবং লেবু তেল তৈরীতে এবং এটা মসলা জ্যাম, জেলি, আচার এবং সুরা ঘটিত পানীয় প্রস্তুতিতে ব্যবহার করা হয়।  \nএছাড়া রান্নার কাজেও  ব্যবহার করা হয়।\nএই লেবুর ঔষধি গুণও বর্তমান।\nএতে পাতি বা কাগজি লেবুর চেয়ে বেশি পরিমাণে আন্টিস্কর্বিক ভিটামিন সি পাওয়া যায়।\nএটা দাগ তুলতে এবং একটি ধোলাই এজেন্ট হিসাবে ব্যবহার করা হয়।\nপশ্চিমবঙ্গে চাষের এলাকা\nপশ্চিমবঙ্গের জলপাইগুড়ি ও কোচবিহার  জেলায় এর চাষ বেশী দেখা যায়।\nপ্রয়োজনীয় আবহাওয়া  \nগন্ধরাজ লেবু চাষের জন্য নাতিশীতোষ্ণ জলবায়ু প্রয়োজন।  \nএছাড়াও এটি উষ্ণ আর্দ্র অঞ্চলেও হয়ে থাকে।\nসেচসেবিত ও বৃষ্টিনির্ভর দুই অবস্থাতেই এর চাষ ভালো হয়ে থাকে।\nঅধিক বৃষ্টিপাত ও উষ্ণ অঞ্চলেও এর চাষ হয়ে থাকে।   \n\n\n== অন্তর্বর্তী পরিচর্যা ==\nআগাছা নিয়ন্ত্রণ\nবর্ষাকালে আগাছা একটি প্রধান সমস্যা, একবার বা দুবার নিড়ানি দিয়ে আগাছা নিয়ন্ত্রণ করা যায়।\nমাটির বাযু চলাচল এবং স্বাস্থ্য ভালো রাখার জন্য  হালকা কর্ষণ বা আগাছা নিয়ন্ত্রণ ইত্যাদির  প্রয়োজন।\nরাসায়নিক ভাবে আগাছা নিয়ন্ত্রণের জন্য গ্লাইফসেট ৪১ % এস. এল.@ ১.৫ লিটার/একর বা\nপ্যারাকোয়েট ডাইক্লোরাইড  ২৪ % এস. এল @ ১ লিটার /একর প্রয়োগ করা যেতে পারে।\nমধ্যবর্তী ফসল\nশিম্বী গোত্রীয় ফসল যেমন সোয়াবিন, ছোলা, বাদাম, বরবটি, মটর ইতাদি লেবু বাগানে চাষ করা যায়।\nলেবু চারা ছোট অবস্থায় প্রথম ৩-৪ বছর মধ্যে চাষ করা যায়।\nগাছ ছাঁটাই এবং নির্দিষ্ট আকার দেওয়া\nপ্রয়োজন হলে নতুন গাছকে বাঁশ দিয়ে  ঠেকা দেওয়া যেতে পারে।\nফল প্রদানকারী গাছের অবাঞ্ছিত ডালপালা যেমন রোগগ্রস্ত এবং মৃত ডাল ছাঁটাই করা হয়।\nগন্ধরাজ  লেবু একটি চিরহরিৎ প্রকৃতির, অতএব প্রুনিং অপরিহার্য নয়।\nফুল ও ফল\nসাধারণত, লেবু স্ব পরাগিত ফসল।\nমৌমাছি লেবুর পরাগমিলন ঘটাতে সাহায্য করে।\nগন্ধরাজ লেবু রোপন করার ১ বছর ৬ মাস পর থেকে ফুল ও ফল ধরে।\nবৃদ্ধি উৎসেচকের ব্যবহার\nলেবু গাছে ফুল আসার পর বেশী ফল ধরা, কম ফল ঝরে যাওয়া এবং বেশী ফলনের জন্য  ১০ পি পি এম  জিব্বেরেলিক  অ্যাসিড অথবা\nএন এ এ ১০ পি পি এম ফুল আসার ১৪ দিন আগে এবং সম্পূর্ণ ফুল ফোটার ১৪ দিন পর আর একবার স্প্রে করা হয়।\nকৃষি সমস্যা\n\n\n== প্রস্তাবিত জাত ==\n\n\n== বীজ ব্যবস্থাপনা ==\nবীজ ব্যবস্থাপনা\nবীজের  উৎস  \nগুণগত মানের বীজ ব্যবহারে ২০% অধিক ফলন পাওয়া যায়।\nসেইজন্য ভালো সংশোধিত বীজ অনুমোদিত বীজব্যবসায়ীর নিকট থেকে নেওয়া উচিত।\nবীজ কেনার জন্য প্রয়োজনীয় সতর্কতা\nশংসিত বীজের প্যাকেট বীজ উৎপাদক ও বীজ কোম্পানির সর্বদা ট্যাগ থাকতে হবে এবং উভয়ের ক্ষেত্রে নিম্নলিখিত বিষয়গুলি লেখা থাকবে :\nঅঙ্কুরোদগম বীজের শতাংশ (৯০-৯৫%)\nবীজ উৎপাদনের তারিখ।\nঅন্যান্য বীজ এবং রোগ পোকার থেকে মুক্ত।\nশংসিত  বীজের উৎস\nরাজ্য বীজ নিগম\nজাতীয় বীজ নিগম\nরাজ্য বীজ ফার্ম\nজাতীয় রাজ্য বীজ সমবায়\nরাজ্য কৃষি বিভাগ\nবেসরকারী সংস্থা\nসমবায়\nপ্রগতিশীল কৃষক\nস্থানীয় অনুমোদিত ডিলার\nবংশ বিস্তার\nসাধারনত বীজের  মাধ্যমে বংশবিস্তার হয়ে থাকে।  \nবীজ সুস্থ সবল গাছ থেকে নেওয়া হয়।  \nবীজ বের করার ৩ দিনের মধ্যে লাগাতে হবে নতুবা এর অন্কুরোদগম ক্ষমতা হ্রাস পায়।  \nএছাড়াও গন্ধরাজ লেবু কলম, দাবা কলম এবং কাণ্ড কাটিং দ্বারা বংশবিস্তার করা হয়ে থাকে।\nএর মধ্যে কলমের মাধ্যমেই বংশবিস্তার বেশী করা হয়ে থাকে কারণ কলমের গাছ অভিন্ন হয়, গোড়া এবং কাণ্ড রোগ এড়ানো যায় উপযুক্ত রুট স্টক ব্যাবহার করে।\nচারা তৈরী\nনতুন নিষ্কাশিত বীজ ২০ সেমি X ১০ সেমি দূরত্বে এবং ১.৫-২ সেমি গভীরতায় নার্সারিতে বপন করা হয়।\n৩ সপ্তাহের মধ্যে এই বীজ অঙ্কুরিত হয়।\nরোপনের সময়\nচারা বসানোর আদর্শ সময় হলো বর্ষার শুরুতে।  \nতবে সেপ্টেম্বর - অক্টোবর বা ফেব্রুয়ারি থেকে মার্চ মাসে সেচের উপস্থিতিতে ও লাগানো হয়ে থাকে।  \nরোপনের দুরত্ব\n৫ X ৫ মিটার বা ৬ X ৬ মিটার।\nগাছের সংখ্যা /একর\n১১০ টি গাছ /একর অথবা ১৬০ গাছ /একর।   \n\n\n== মাটি ব্যবস্থাপনা ==\nমাটি\nগন্ধরাজ লেবু বিভিন্ন ধরনের মাটিতে চাষ করা যেতে পারে তবে ভালো নিকাশী ব্যবস্থা ও জৈব পদার্থ পূর্ণ মাটিতে এর চাষ সর্বাধিক হয়ে থাকে ।  \nমাটির অম্লত্ব ৪.০-৯.০ এর মধ্যে থাকলে ফলন বেশী পাওয়া যেতে পারে।\nগর্ত তৈরী\nগ্রীষ্মের সময় ২ X ২ X ২ ফুট মাপে গর্ত খোড়া হয়।\nএর পর গর্ত প্রতি মাটির মিশ্রণ এবং পচা সার বা খামার সার ৫০:৫০ অনুপাতে ভর্তি করা হয়ে থাকে।\nএকটি সুস্থ সবল চারা বা কলম প্রতি গর্তের কেন্দ্রে রোপণ করা হয়।\nচারা রোপণের পর বৃষ্টিপাত না হলে হালকা সেচ দেওয়া যেতে পারে।\n\nলেবু\n\n\n== online , book, news paper ==\n\nবাঙালির পাতে পারফিউম! - 'গন্ধরাজ লেবু' নিয়ে 'আনন্দবাজার পত্রিকা'য় প্রকাশিত একটি স্মৃতিচারণমূলক লেখা।"}