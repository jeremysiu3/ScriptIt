{"pageid": 1532733, "title": "আহমদ খতিব আল-মিনংকাবাউই", "url": "https://bn.wikipedia.org/wiki?curid=1532733", "content": "শেখ আহমদ খতিব আল-মিনংকাবাউই (২৬ জুন ১৮৬০ - ৯ অক্টোবর ১৯১৫) একজন মিনাংকাবাউ ইসলামি শিক্ষক ছিলেন। তিনি ডাচ ইস্ট ইন্ডিজের কোটো তুওতে জন্মগ্রহণ করেন এবং উসমানীয় সাম্রাজ্যের মক্কায় মৃত্যুবরণ করেন। তিনি মক্কার মসজিদে ( মসজিদ আল-হারাম ) শাফিঈ আইনশাস্ত্রের প্রধান ( ইমাম ) হিসেবে দায়িত্ব পালন করেছিলেন। তার ছাত্রদের মধ্যে ছিল ইসলামী সংস্কারবাদী নেতা মুহাম্মাদিয়া সোসাইটি প্রতিষ্ঠাতা আহমদ দাহলান এবং বিংশ শতাব্দীর গোড়ার দিকে নাহদলাতুল উলামা প্রতিষ্ঠাটা  হাসিম আসিয়ারি। \nদিও আহমদ খাতিব একজন রক্ষণশীল সুন্নি মুসলিম ছিলেন, তবুও তিনি মিনাংকাবাউতে মাতৃতান্ত্রিক ব্যবস্থাকে কুরআনে বর্ণিত উত্তরাধিকার আইনের সাথে সামঞ্জস্যপূর্ণ করার আশা করেছিলেন। তিনি স্থানীয় সংস্কৃতিকে কোরআন ও সুন্নাহর আলোকে সংশোধন করতে চেয়েছিলেন। তাঁর শিক্ষার্থীরা মক্কা ও ইন্দোনেশিয়ায় তার এই চিন্তা ছড়িয়ে দেয় এবং এর ফলে একটি পরিবর্তিত মিনাঙ্কাবাউ সংস্কৃতি গড়ে ওঠে।\n\n\n== জীবনী এবং পরিবার ==\nখতিব ১৮৬০ সালের ২৬ জুন তৎকালীন ডাচ ইস্ট ইন্ডিজের পশ্চিম সুমাত্রার আগাম বিভাগের আমপেক আংকেক-এর কোটো তুওতে জন্মগ্রহণ করেন।\nতার পিতা-মাতা ছিলেন আবদুল্লাতিফ খতিব এবং লিম্বাক উরাই। ১৮৭০ সালে তিনি একটি ডাচ স্কুলে ভর্তি হন এবং তারপর সুমাত্রার বুকিটিংগির কোয়েকস্কুলে পড়াশোনা চালিয়ে যান।  পরবর্তীতে, তিনি স্থানীয় আইনজ্ঞদের নির্দেশনায় নামমাত্র ইসলামী শিক্ষা গ্রহণের জন্য উসমানীয় সাম্রাজ্যে চলে যান এবং বাকি জীবনের জন্য মক্কায় স্থায়ীভাবে বসবাস করেন।\nতার বড় ছেলে আব্দুল কারিম মক্কায় একটি বইয়ের দোকানের মালিক ছিলেন। তার অন্য ছেলে আব্দুলমালিক আলখাতিব মিশরে আশরাফের রাষ্ট্রদূত ছিলেন। তার আরেক পুত্র শেখ আব্দুলহামিদ আলখাতিব  পাকিস্তানের ইসলামি প্রজাতন্ত্রে প্রথম সৌদি আরবের রাষ্ট্রদূত ছিলেন। তার নাতি  ফুয়াদ আব্দুলহামিদ আলখাতিব  ছিলেন একজন সৌদি আরবের রাষ্ট্রদূত, মানবতাবাদী, লেখক এবং ব্যবসায়ী। একজন কূটনীতিবিদ হিসেবে তিনি পাকিস্তান, ইরাক, মার্কিন যুক্তরাষ্ট্র, নাইজেরিয়া, তুরস্ক, বাংলাদেশ, নেপাল এবং অবশেষে মালয়েশিয়ায় সৌদি রাষ্ট্রদূত হিসেবে তার মাতৃভূমির প্রতিনিধিত্ব করেছেন।\n\n\n== বই ==\nআরবি ভাষা:\n\nইন্দোনেশিয়ান ভাষা:\n\n\n== আরও দেখুন ==\nইন্দোনেশিয়ায় ইসলাম\nমিনাংকবাউয়ের তালিকা\nবিদেশী মিনাংকবাউ\n\n\n== তথ্যসূত্র ==\n\n\n=== পাদটীকা ===\n\n\n=== গ্রন্থপঞ্জি ===\nরিকলেফস, এমসি ১৩০০ সাল থেকে আধুনিক ইন্দোনেশিয়ার ইতিহাস, দ্বিতীয় সংস্করণ। স্ট্যানফোর্ড: স্ট্যানফোর্ড ইউনিভার্সিটি প্রেস, ১৯৯৪।"}