{"pageid": 1030308, "title": "দক্ষিণ সুদান জাতীয় ফুটবল দল", "url": "https://bn.wikipedia.org/wiki?curid=1030308", "content": "দক্ষিণ সুদান জাতীয় ফুটবল দল (ইংরেজি: South Sudan national football team) হচ্ছে আন্তর্জাতিক ফুটবলে দক্ষিণ সুদানের প্রতিনিধিত্বকারী পুরুষদের জাতীয় দল, যার সকল কার্যক্রম দক্ষিণ সুদানের ফুটবলের সর্বোচ্চ নিয়ন্ত্রক সংস্থা দক্ষিণ সুদান ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ২০১২ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ২০১২ সালের ১০ই জুলাই তারিখে, দক্ষিণ সুদান প্রথমবারের মতো আন্তর্জাতিক খেলায় অংশগ্রহণ করেছে; দক্ষিণ সুদানের জুবায় অনুষ্ঠিত দক্ষিণ সুদান এবং উগান্ডার মধ্যকার উক্ত ম্যাচটি ২–২ গোলে ড্র হয়েছে।\n৭,০০০ ধারণক্ষমতাবিশিষ্ট জুবা স্টেডিয়ামে উজ্জ্বল তারা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় দক্ষিণ সুদানের রাজধানী জুবায় অবস্থিত। বর্তমানে এই দলের ম্যানেজারের দায়িত্ব পালন করছেন বেসং আশু এবং অধিনায়কের দায়িত্ব পালন করছেন আল ওয়াদির গোলরক্ষক জুমা জেনারো।\nদক্ষিণ সুদান এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও দক্ষিণ সুদান এপর্যন্ত একবারও অংশগ্রহণ করতে সক্ষম হয়নি।\nদোমিনিক আবুই, জুমা জেনারো, জাকারিয়া বেনাসিও আকোল, জেমস মোগা এবং জোসেফ কুচের মতো খেলোয়াড়গণ দক্ষিণ সুদানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের নভেম্বর মাসে প্রকাশিত র‌্যাঙ্কিংয়ে দক্ষিণ সুদান তাদের ইতিহাসে সর্বোচ্চ অবস্থান (১৩৪তম) অর্জন করে এবং ২০১৩ সালের সেপ্টেম্বর মাসে প্রকাশিত র‌্যাঙ্কিংয়ে তারা ২০৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে দক্ষিণ সুদানের সর্বোচ্চ অবস্থান হচ্ছে ১৭১তম (যা তারা ২০১৬ সালে অর্জন করেছিল) এবং সর্বনিম্ন অবস্থান হচ্ছে ১৮৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ দক্ষিণ সুদান জাতীয় ফুটবল দল  ওয়েব্যাক মেশিনে আর্কাইভকৃত ২৮ ডিসেম্বর ২০১৭ তারিখে (ইংরেজি)\nক্যাফ-এ দক্ষিণ সুদান জাতীয় ফুটবল দল (ইংরেজি)"}