{"pageid": 1333140, "title": "প্রীতম রানি সিওয়াচ", "url": "https://bn.wikipedia.org/wiki?curid=1333140", "content": "প্রীতম রানি সিওয়াচ (জন্ম ২রা অক্টোবর ১৯৭৪) হলেন ভারতীয় মহিলা হকি দলের একজন প্রাক্তন অধিনায়ক। ২০০৮ সালে, \"অতিরিক্ত অভিজ্ঞতার সম্পদ\" ভাগ করে নেবার জন্য তাঁকে অলিম্পিক বাছাইপর্বের দলে যোগদানের জন্য ডাকা হয়েছিল। দলটি অলিম্পিকে যোগ্যতা অর্জন না করার পরে, সিওয়াচ একটি সাক্ষাৎকারে বলেছিলেন, \"ফলাফলগুলি যতটা খারাপ দেখাচ্ছে, আমরা ততটা খারাপ নই। এটি কেবল সুযোগের সদ্ব্যাবহার না করা [. . . ] আমার সময় আর এখনকার মধ্যে একটা পার্থক্য হল মাঝমাঠ। মাঝমাঠে সীতা গুঁসাইয়ের সাথে আমাদের অভিজ্ঞ মিডফিল্ড ছিল। সেটি আমাদের সাহায্য করেছে। এখানে, টি এইচ রঞ্জিতা এবং রোজালিন্ড রাল্টে দুজনেই তরুণ, সবেমাত্র দলে এসেছে। তারা শক্তিশালী যুবা, কেবল উন্নতি করবে।\"\nতিনি শেষবার দলের সাথে খেলেছিলেন যখন এটি ২০০২ কমনওয়েলথ গেমসে স্বর্ণ জিতেছিল। তিনি বর্তমানে একটি একাডেমি চালাচ্ছেন এবং কোচ হওয়ার প্রশিক্ষণ নিচ্ছেন।\n\n\n== কর্মজীবন ==\nপ্রীতম হরিয়ানার গুরগাঁওয়ের কাছে ঝাড়সা গ্রামে জন্মগ্রহণ করেন এবং ৯ বছর বয়সে হকি খেলা শুরু করেন। ঝাড়সার স্কুলে পিটিআই মাস্টার তারা চাঁদের নির্দেশনায় তিনি নিজের হকি খেলোয়াড় জীবন গড়ে তুলেছিলেন। মাস্টার তারা চাঁদ এবং হেড মাস্টার রাঘবেন্দ্র সিং যাদব তাঁকে হকির সেরা খেলোয়াড় হতে সাহায্য করেছেন।\nপ্রীতম রানি সিওয়াচ এখন বিশ্বকাপ এবং কমনওয়েলথ গেমসের জন্য ভারতীয় মহিলা হকি দলের কোচ।\n\n\n== টীকা ==\n\n\n== বহিঃসংযোগ ==\nজীবনী\nকমনওয়েলথ গেমসের জীবনী  ওয়েব্যাক মেশিনে আর্কাইভকৃত ৩ মার্চ ২০১৬ তারিখে\n[১]  ওয়েব্যাক মেশিনে আর্কাইভকৃত ৪ মার্চ ২০১৬ তারিখে"}