{"pageid": 1188904, "title": "কাতার বিশ্ববিদ্যালয়", "url": "https://bn.wikipedia.org/wiki?curid=1188904", "content": "কাতার বিশ্ববিদ্যালয় (আরবি: جامعة قطر : জামিয়াতু কাতার) হল কাতারের রাজধানী দোহার উত্তর উপকণ্ঠে অবস্থিত একটি গবেষণাধর্মী বিশ্ববিদ্যালয়। এটি কাতারের একমাত্র সরকারী বিশ্ববিদ্যালয়। বিশ্ববিদ্যালয়টিতে দশটি বিভাগ রয়েছে : কলা ও বিজ্ঞান, ব্যবসা ও অর্থনীতি, শিক্ষা, প্রকৌশল, আইন, শরিয়া ও ইসলামিক স্টাডিজ, কলেজ অফ হেলথ সায়েন্স, কলেজ অফ মেডিসিন, কলেজ অফ ডেন্টাল মেডিসিন ও কলেজ অফ ফার্মেসি। এর কোর্সগুলো আরবি ও ইংরেজিতে পড়ানো হয়। বিশ্ববিদ্যালয়ে প্রবেশকারী প্রাথমিক শিক্ষার্থীদের জন্য একটি ফাউন্ডেশন প্রোগ্রাম রাখা হয়, যা তাদের গণিত ও ইংরেজিতে দক্ষতা অর্জন নিশ্চিত করে।\nবিশ্ববিদ্যালয়টির কয়েকটি বিভাগ বিশ্বের কয়েকটি সংস্থার কাছ থেকে স্বীকৃতি পেয়েছে বা বর্তমান এটি তাদের মূল্যায়নের অধীনে রয়েছে। এতে স্নাতক শিক্ষাবিদদের পাশাপাশি এর একটি গবেষণাধর্মী অবকাঠামো রয়েছে। এর মধ্যে রয়েছে গবেষণা ল্যাব, একটি সামুদ্রিক জাহাজ, প্রযুক্তিগত সরঞ্জাম ও বিরল পাণ্ডুলিপির বিশাল সংগ্রহসহ একটি লাইব্রেরি। এটি আঞ্চলিক গবেষণা পরিচালনা করার জন্য সরকারী এবং বেসরকারী শিল্পের জন্য কাজ করে, বিশেষ করে পরিবেশ এবং শক্তি প্রযুক্তির ক্ষেত্রে। বিশ্ববিদ্যালয়ে বিশ্বের বাহান্নটি জাতিগোষ্ঠীর ছাত্র রয়েছে এবং এদের মধ্যে ৬৫% কাতারি নাগরিক এবং প্রায় ৩৫% শিক্ষার্থী প্রবাসীদের সন্তান। মোট ছাত্রসংখ্যার ৭০% মহিলা এবং তাদের জন্য নিজস্ব সুবিধা ও আলাদা শ্রেণীকক্ষ রয়েছে।\n\n\n== তথ্যসূত্র =="}