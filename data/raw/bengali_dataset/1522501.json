{"pageid": 1522501, "title": "বনু আমিলা", "url": "https://bn.wikipedia.org/wiki?curid=1522501", "content": "বনু আমিলা ( আরবি: بَنُو عَامِلَة  , Banū ʿĀmila, একটি আরব উপজাতি ছিল।  তারা ঐতিহাসিকভাবে বাইজেন্টাইন (খ্রিস্টীয় তৃতীয়-সপ্তম শতাব্দী) এবং প্রাথমিক ইসলামী যুগে (সপ্তম-একাদশ শতাব্দী) লেভান্টে (বৃহত্তর সিরিয়া ) বাস করত। ক্রুসেডের (১১তম শতাব্দীর শেষ থেকে ১৩তম শতাব্দী) আগে বা সময় তারা তাদের নামে নামকরণ করা পাহাড়ি অঞ্চল জাবাল আমিলে বসতি স্থাপন করেছিল, যা বর্তমানে দক্ষিণ লেবাননে অবস্থিত। এই অঞ্চলে বসবাসকারী দীর্ঘদিনের শিয়া মুসলিম সম্প্রদায় সাধারণত দাবি করে যে তারা বনু আমিলা থেকে এসেছে। যদিও ইতিহাসবিদ ঐতিহাসিক তামারা চালাবির মতে, এই সম্প্রদায়ের এককভাবে এই উপজাতি থেকে উৎপত্তি প্রমাণিত নয় এবং সম্ভবত সত্যও নয়।\n\n\n== ইতিহাস ==\nইরফান শাহিদ প্রচলিত ধারণার সঙ্গে ভিন্নমত পোষণ করে বলেন, আমিলা গোত্রের আবির্ভাব ৩য় শতকে সিরিয়ায় নয় বরং তারা অনেক আগেই ওই অঞ্চলে উপস্থিত ছিল। তিনি মনে করেন যে এই উপজাতিটি জুধাম এবং বালকাইনের সাথে নাবাতীয় কনফেডারেসির একটি অংশ ছিল এবং এই অঞ্চলে তাদের উপস্থিতি বাইবেলের সময় থেকে শুরু হয়েছে।  অন্যরা এই উপজাতির উৎপত্তি কুদা‘আ বা এমনকি বাইবেলের আমালেকীয়দের থেকে হয়েছে বলে মনে করেন। \n\n\n=== বাইজেন্টাইন যুগ ===\nতৎকালীন দক্ষিণ প্যালেস্টাইনের বসতি থেকে (যেখানে তারা মুসলিমদের লেভান্ট বিজয়ের সময়ও ছিল), বানু আমিলা শতাব্দীর পর শতাব্দী ধরে বাইজান্টাইনদের ফোয়েদারাতি (উপজাতীয় সহযোগী) হিসেবে কাজ করেছিল। তারা সাম্রাজ্যের সীমানা রক্ষায় আরব উপদ্বীপের উপজাতি এবং পারস্য-মিত্র লাখমিদদের হুমকির বিরুদ্ধে সাহায্য করত। ধারণা করা হয় যে তারা ইরাক থেকে পালমিরা হয়ে আসার পর সম্ভবত তৃতীয় বা চতুর্থ শতাব্দীতে এই অঞ্চলে বসতি স্থাপন করেছিল। ষষ্ঠ শতাব্দীতে তারা সাম্রাজ্যের প্রতি তাদের দৃঢ় অঙ্গীকারের জন্য বিখ্যাত ছিল এবং আরব ফৌদেরতীদের মধ্যে ঘাসানীয়দের শ্রেষ্ঠত্ব স্বীকার করেছিল। তারা তাদের প্রতিবেশী বানু জুধামের সাথে ঘনিষ্ঠভাবে যুক্ত ছিল এবং বানু কালবের সাথেও মিত্রতা করেছিল।  এই উপজাতি আরব ফোয়েদারাতিদের মধ্যে ছিল যারা বাইজান্টাইন সাম্রাজ্যের সাথে মিলে প্রাথমিক মুসলিম আক্রমণের বিরোধিতা করেছিল। \nযদিও তাদের ধর্মীয় বিশ্বাস সম্পর্কে খুব কমই জানা যায়। তাদেরকে মনোফিজিটিজমের  অনুসারী হিসেবে বর্ণনা করা হয়েছে। তাদের  মুতানাসিরা নামে ডাকা হতো। এর অর্থ খ্রিস্টান যারা খ্রিস্টধর্মে দৃঢ় বিশ্বাস রাখত না। এটি নাসারা বা খ্রিস্টানদের বিপরীতে বলা হয়। কেউ কেউ এমনও উল্লেখ করেছেন যে এই উপজাতি কিছু পৌত্তলিক রীতি বজায় রেখেছিল। তবে অনেক পরবর্তী উৎসে তাদের নিবেদিতপ্রাণ খ্রিস্টান হিসেবে বর্ণনা করা হয়েছে।  ইসলামের আবির্ভাবের পর গোত্রের সদস্যরা ইসলাম গ্রহণ করে।\n\n\n=== উল্লেখযোগ্য সদস্য ===\nথালাবা ইবনে সালামা আল-আমিলি, আল-উর্দুন্ন, আল-মাগরেব এবং আইবেরিয়ান উপদ্বীপের একজন আরব সামরিক কমান্ডার এবং ৭৪২ সালের আগস্ট থেকে ৭৪৩ সালের মে পর্যন্ত আল-আন্দালুসের সংক্ষিপ্ত শাসক ছিলেন।\n\n\n== তথ্যসূত্র ==\n\n\n== গ্রন্থপঞ্জি ==\nChalabi, Tamara (২০০৬)। The Shi'is of Jabal Amil and the New Lebanon: Community and Nation State, 1918-1943। New York and Hampshire: Palgrave Macmillan। আইএসবিএন 978-1-349-53194-3। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nGil, Moshe (১৯৯৭)। A History of Palestine, 634-1099 (সংশোধিত সংস্করণ)। Cambridge University Press। আইএসবিএন 9780521599849। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nRihan, Mohammad (২০১৪)। The Politics and Culture of an Umayyad Tribe: Conflict and Factionalism in the Early Islamic Period। I.B.Tauris। আইএসবিএন 9781780765648। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nShahid, Irfan (১৯৮৪)। Byzantium And The Arabs In The Fourth Century। Dumbarton Oaks। আইএসবিএন 9780884021162। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}