{"pageid": 1446024, "title": "গনসালো রামোস", "url": "https://bn.wikipedia.org/wiki?curid=1446024", "content": "গনসালো মাতিয়াস রামোস (পর্তুগিজ: Gonçalo Ramos; জন্ম: ২০ জুন ২০০১; গনসালো রামোস নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লিগের শীর্ষ স্তর লিগ ১-এর ক্লাব পারি সাঁ-জেরমাঁ এবং পর্তুগাল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৮ সালে, রামোস পর্তুগাল অনূর্ধ্ব-১৮ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত পর্তুগালের বয়সভিত্তিক দলের হয়ে খেলার পর, তিনি ২০২২ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ১১ ম্যাচে ৮টি গোল করেছেন।\n\n\n== প্রারম্ভিক জীবন ==\nগনসালো মাতিয়াস রামোস ২০০১ সালের ২০শে জুন তারিখে পর্তুগালের ওলহাওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nরামোস পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-১৯, পর্তুগাল অনূর্ধ্ব-২০ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৮ সালের ৪ঠা ডিসেম্বর তারিখে তিনি স্পেন অনূর্ধ্ব-১৮ দলের বিরুদ্ধে ম্যাচে পর্তুগাল অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৫ বছরে ৪৬ ম্যাচে অংশগ্রহণ করে ২৪টি গোল করেছেন।\n২০২২ সালের ১৭ই নভেম্বর তারিখে, ২১ বছর, ৪ মাস ও ২৮ দিন বয়সে, ডান পায়ে ফুটবল খেলায় পারদর্শী রামোস নাইজেরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৬৭তম মিনিটে আক্রমণভাগের খেলোয়াড় আন্দ্রে সিলভার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৬ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি পর্তুগাল ৪–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে রামোস সর্বমোট ৫ ম্যাচে ৪টি গোল করেছেন। জাতীয় দলের হয়ে অভিষেক ম্যাচেই পর্তুগালের জার্সি গায়ে প্রথম গোলটি করেছেন; উক্ত ম্যাচের ৮২তম মিনিটে রাফায়েল গেরেইরোর অ্যাসিস্ট হতে পর্তুগালের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nগনসালো রামোস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে গনসালো রামোস  (ইংরেজি)  \nসকারবেসে গনসালো রামোস (ইংরেজি) \nবিডিফুটবলে গনসালো রামোস  (ইংরেজি)  \nইইউ-ফুটবলে গনসালো রামোস (ইংরেজি) \nট্রান্সফারমার্কেটে গনসালো রামোস (ইংরেজি) \nওয়ার্ল্ডফুটবল.নেটে গনসালো রামোস (ইংরেজি) \nইএসপিএন এফসিতে গনসালো রামোস (ইংরেজি) \nন্যাশনাল-ফুটবল-টিমস.কমে গনসালো রামোস (ইংরেজি)"}