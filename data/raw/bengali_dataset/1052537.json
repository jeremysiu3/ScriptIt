{"pageid": 1052537, "title": "আল মারখিয়াহ স্পোর্টস ক্লাব", "url": "https://bn.wikipedia.org/wiki?curid=1052537", "content": "আল মারখিয়াহ স্পোর্টস ক্লাব (আরবি: نادي المرخية الرياضي, ইংরেজি: Al-Markhiya SC; সাধারণত আল মারখিয়াহ এসসি অথবা শুধুমাত্র আল মারখিয়াহ নামে পরিচিত) হচ্ছে আল মারখিয়াহ ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের দ্বিতীয় স্তরের ফুটবল লীগ কাতারি দ্বিতীয় বিভাগে প্রতিযোগিতা করে। এই ক্লাবটি ১৯৯৫ সালে আল ইত্তিফাক স্পোর্টস ক্লাব নামে প্রতিষ্ঠিত হয়েছে। ৪০,০০০ ধারণক্ষমতাবিশিষ্ট আল মারখিয়াহ স্টেডিয়ামে আল ইত্তিফাক নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন কাতারি সাবেক ফুটবল খেলোয়াড় ওমর নাজহি এবং সভাপতির দায়িত্ব পালন করছেন আলি আল মুসাইফরি।\nঘরোয়া ফুটবলে, আল মারখিয়াহ এপর্যন্ত ৫টি শিরোপা জয়লাভ করেছে; যার সবগুলোই কাতারি দ্বিতীয় বিভাগ শিরোপা। রেবিন সুলাকা, সালিহ বাদির আল ইয়াজিদি, তালাল আল শিলা, মুহাম্মদ সালাহ আল নিল এবং কোয়ামে কারিকারির মতো খেলোয়াড়গণ আল মারখিয়াহের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল মারখিয়াহ স্পোর্টস ক্লাব (ইংরেজি) (আরবি)"}