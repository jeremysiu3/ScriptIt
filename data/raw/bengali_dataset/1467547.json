{"pageid": 1467547, "title": "উপেন পটেল", "url": "https://bn.wikipedia.org/wiki?curid=1467547", "content": "উপেন পটেল (জন্ম: ১৬ আগস্ট ১৯৮২) একজন ব্রিটিশ অভিনেতা, যিনি মূলত হিন্দি চলচ্চিত্রে কাজ করে থাকেন। থার্টি সিক্স চায়না টাউন (২০০৬)-এ অভিনয়ের মধ্য দিয়ে তার চলচ্চিত্রের অভিষেক ঘটে এবং এই চলচ্চিত্রের জন্য তিনি শ্রেষ্ঠ নবাগত অভিনেতা বিভাগে জি সিনে পুরস্কার এবং বর্ষসেরা নবাগত তারকা অভিনেতা বিভাগে আইফা পুরস্কার অর্জন করেন। চলচ্চিত্রে অভিনয়ের পাশাপাশি তিনি কয়েকটি আপাতবাস্তব টেলিভিশন অনুষ্ঠানে অংশগ্রহণ করেছেন, সেগুলো হল বিগ বস ৮ ও নাচ বলিয়ে ৭। তিনি কারিশমা তান্নার সাথে এমটিভি লাভ স্কুল উপস্থাপনা করেছেন।\n\n\n== প্রারম্ভিক জীবন ==\nউপেন পটেল ১৯৮২ সালের ১৬ই আগস্ট যুক্তরাজ্যে এক গুজরাতি পরিবারে জন্মগ্রহণ করেন। তিনি ইংল্যান্ডের লন্ডনে বেড়ে ওঠেন।\nপটেল ২০১৪ থেকে ২০১৬ সাল পর্যন্ত কারিশমা তান্নার সাথে সম্পর্কে জড়িত ছিলেন।\n\n\n== কর্মজীবন ==\n২০০৬ সালে মে মাসে আব্বাস-মস্তান পরিচালিত থার্টি সিক্স চায়না টাউন-এ অভিনয়ের মধ্য দিয়ে পটেলের বলিউডে অভিষেক ঘটে। এই চলচ্চিত্রের জন্য তিনি শ্রেষ্ঠ নবাগত অভিনেতা বিভাগে জি সিনে পুরস্কার এবং বর্ষসেরা নবাগত তারকা অভিনেতা বিভাগে আইফা পুরস্কার অর্জন করেন। তার পরবর্তী বলিউড চলচ্চিত্র ছিল নমস্তে লন্ডন। ২০০৭ সালের মার্চ মাসে মুক্তিপ্রাপ্ত এই চলচ্চিত্রে তিনি লন্ডনে বসবাসরত পাকিস্তানি মুসলিম চরিত্রে অভিনয় করেন। একই বছরের এপ্রিল মাসে তার তৃতীয় চলচ্চিত্র শাকালাকা বুম বুম মুক্তি পায়। তিনি পরের বছর হাস্যরসাত্মক ওয়ান টু থ্রি ও মানি হ্যায় তো হানি হ্যায় চলচ্চিত্রে অভিনয় করেন। ২০০৯ সালের নভেম্বর মাসে তাকে আজব প্রেম কি গজব কাহানি চলচ্চিত্রে দেখা যায়। ২০১৫ সালের জানুয়ারি মাসে মুক্তিপ্রাপ্ত আই দিয়ে তার তামিল চলচ্চিত্রে অভিষেক ঘটে।\nতিনি ২০১৪-২০১৫ সালে আপাতবাস্তব টেলিভিশন অনুষ্ঠান বিগ বস ৮-এ অংশগ্রহণ করেন। এনডিটিভি বলে তিনি তার কর্মজীবনকে সামনে এগিয়ে নিতে এই অনুষ্ঠানে অংশগ্রহণ করেন। এছাড়া তিনি ২০১৫ সালে কারিশমা তান্নার সাথে নাচ বলিয়ে ৭-এও অংশগ্রহণ করেন এবং এই প্রতিযোগিতার দ্বিতীয় রানার-আপ হন। তারা পরবর্তীকালে ২০১৫ থেকে ২০১৬ সাল পর্যন্ত একত্রে এমটিভি লাভ স্কুল উপস্থাপনা করেছেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে উপেন পটেল  (ইংরেজি)"}