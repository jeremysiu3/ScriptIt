{"pageid": 1358436, "title": "জলপাইগুড়ি সদর মহকুমা", "url": "https://bn.wikipedia.org/wiki?curid=1358436", "content": "জলপাইগুড়ি সদর মহকুমা  হল ভারতের অঙ্গরাজ্য পশ্চিমবঙ্গের জলপাইগুড়ি বিভাগের অন্তর্গত জলপাইগুড়ি জেলার একটি প্রশাসনিক একক।\n\n\n== ভূগোল ==\n\n\n=== অন্যান্য মহকুমা ===\nজলপাইগুড়ি জেলায় রয়েছে মোট দুটি মহকুমা, যা নিম্নরূপ:\n\n\n=== প্রশাসনিক একক ===\nজলপাইগুড়ি সদর মহকুমায় রয়েছে ছয়টি পুলিশ থানা, পাঁচটি সমষ্টি উন্নয়ন চক্র, পাঁচটি পঞ্চায়েত সমিতি, ৫৮ টি গ্রাম পঞ্চায়েত ২৪৭ টি মৌজা এবং ২৩১ টি জনবসতিপূর্ণ গ্রাম, দুটি পৌরসভা, একটি পৌরনিগমের অংশ বিশেষ এবং নয়টি জনগণনা নগর। পৌরসভা দুটি হলো জলপাইগুড়ি এবং ধূপগুড়ি। শিলিগুড়ি পৌরনিগমের কিছু অংশ এই মহকুমায় অবস্থিত। জনগণনা নগরগুলি হল ডাবগ্রাম, বিন্নাগুড়ি, চাকিয়াভিটা, খরিয়া, ময়নাগুড়ি, দক্ষিণ খাগড়াবাড়ী, বানারহাট, তেলিপাড়া চা বাগান  এবং গয়েরকাটা। জলপাইগুড়ি শহরে মহকুমা সদর অবস্থিত।\n\n\n== পুলিশ থানা ==\nজলপাইগুড়ি সদর মহকুমায় নিম্নলিখিত পুলিশ থানা গুলি রয়েছে, তাদের ক্ষেত্রও পাশাপাশি নির্দিষ্ট রইল:\n\n\n=== ব্লক ===\nজলপাইগুড়ি সদর মহকুমার সমষ্টি উন্নয়ন চক্রগুলি নিম্নরূপ:\n\n২০২১ সালের অনুমোদন অনুসারে ধূপগুড়ি চক্র থেকে নতুন বানারহাট চক্র গঠন করা হয়েছে।\n\n\n== গ্রাম পঞ্চায়েত ==\nএই মহকুমার পাঁচটি সমষ্টি উন্নয়ন চক্রে মোট ৫৮ টি গ্রাম পঞ্চায়েত রয়েছে:\n\nজলপাইগুড়ি চক্রে রয়েছে ১৪ টি গ্রাম পঞ্চায়েত যথা, অরবিন্দ, বোয়ালমারী নন্দনপুর, খারিজা বেরুবাড়ী–১, পাহাড়পুর, বাহাদুর, দক্ষিণ বেরুবাড়ী, খারিজা বেরুবাড়ী–২, পাটকাটা, বারপাটিয়া নূতনাবাস, গড়ালবাড়ী, মণ্ডলঘাট, বেলাকোবা, খরিয়া এবং নগর বেরুবাড়ী।\nময়নাগুড়ি চক্রে রয়েছে ১৬ টি গ্রাম পঞ্চায়েত যথা, আমগুড়ি, দোমোহনী–১, মাধবডাঙ্গা–১, পদমতি–২, বারনিশ, দোমোহনী–২, মাধবডাঙ্গা–২, রামশাই, চূড়াভাণ্ডার, খাগড়াবাড়ী–১, ময়নাগুড়ি, সাপ্টিবাড়ী–১, ধর্মপুর, খাগড়াবাড়ী–২, পদমতি–১ এবং সাপ্টিবাড়ী–I২।\nধূপগুড়ি চক্রে রয়েছে ৯টি গ্রাম পঞ্চায়েত যথা, ঝাড় আল্‌তাগ্রাম–১, সাকোয়াঝোড়া–২, শালবাড়ী–২, বারঘরিয়া, গাধিয়ারকুঠি, মাগুরমারী–১, গডং–১, মাগুরমারী–২ এবং গডং–২\nরাজগঞ্জ চক্রে রয়েছে মোট ১২ টি গ্রাম পঞ্চায়েত যথা, বিন্নাগুড়ি, ফুলবাড়ী–১, মাঝিয়ালী, সন্ন্যাসীকাটা, ডাবগ্রাম–১, ফুলবাড়ী–২, মান্তাদারী, শিকারপুর, ডাবগ্রাম–২, কুকুরজান, পানিকাউরী এবং সুখানী।\nবানারহাট চক্রে রয়েছে মোট ৭ টি গ্রাম পঞ্চায়েত যথা, বানারহাট–১, বানারহাট–২, চামূর্চি, বিন্নাগুড়ি, শালবাড়ী –১, সাকোয়াঝোড়া–১ এবং ঝাড় আল্‌তাগ্রাম–২\n\n\n== শিক্ষাব্যবস্থা ==\n২০১৩-১৪ সালের তথ্য সহ জলপাগুড়ি জেলার শিক্ষা পরিস্থিতির একটি বিস্তৃত চিত্র নীচের সারণীতে দেওয়া হল (তথ্য সংখ্যায়)।\n\nবি.দ্র.: প্রাথমিক বিদ্যালয়ে জুনিয়র বেসিক স্কুল অন্তর্ভুক্ত; মাধ্যমিক বিদ্যালয়, উচ্চ বিদ্যালয় এবং উচ্চ মাধ্যমিক বিদ্যালয়ের মধ্যে রয়েছে মাদ্রাসা; কারিগরি স্কুলগুলির মধ্যে রয়েছে জুনিয়র টেকনিক্যাল স্কুল, জুনিয়র গভর্নমেন্ট পলিটেকনিক, ইন্ডাস্ট্রিয়াল টেকনিক্যাল ইনস্টিটিউট, ইন্ডাস্ট্রিয়াল ট্রেনিং সেন্টার, নার্সিং ট্রেনিং ইনস্টিটিউট ইত্যাদি। কারিগরি ও পেশাগত কলেজের মধ্যে রয়েছে ইঞ্জিনিয়ারিং কলেজ, মেডিকেল কলেজ, প্যারা-মেডিকেল ইনস্টিটিউট, ম্যানেজমেন্ট কলেজ, শিক্ষক প্রশিক্ষণ ও নার্সিং ট্রেনিং কলেজ, আইন কলেজ, আর্ট কলেজ, সঙ্গীত কলেজ ইত্যাদি। বিশেষ ও উপানুষ্ঠানিক শিক্ষা কেন্দ্রের মধ্যে রয়েছে শিশু শিক্ষা কেন্দ্র, মাধ্যমিক শিক্ষা। কেন্দ্র, রবীন্দ্র মুক্ত বিদ্যালয়ের কেন্দ্র, স্বীকৃত সংস্কৃত টোল, অন্ধ এবং অন্যান্য প্রতিবন্ধী ব্যক্তিদের জন্য প্রতিষ্ঠান, অঙ্গনওয়াড়ি কেন্দ্র, সংস্কারমূলক বিদ্যালয় ইত্যাদি।\n\n\n=== শিক্ষা প্রতিষ্ঠান ===\nনিম্নলিখিত শিক্ষা প্রতিষ্ঠানগুলি জলপাইগুড়ি সদর মহকুমায় অবস্থিত:\n\nআনন্দচন্দ্র কলেজ ১৯৪২ সালে জলপাইগুড়িতে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে কলা এবং বিজ্ঞান বিভাগের স্নাতক, বিষয়ে স্নাতকোত্তর এবং শারীরিক শিক্ষায় স্নাতক স্তর পর্যন্ত পড়ানো হয়।\nআনন্দচন্দ্র কলেজ অফ কমার্স ১৯৬৫ সালে জলপাইগুড়িতে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে বাণিজ্য বিভাগের বিভিন্ন বিষয় এবং অন্যান্য কিছু বিষয় পড়ানো হয়।\nবানারহাট কার্তিক ওরাওঁ হিন্দি সরকারি কলেজ ২০১৪ সালের বানারহাটে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট হিন্দি মাধ্যমের একটি প্রতিষ্ঠান যেখানে কলা এবং বিজ্ঞান বিভাগে একাধিক বিষয় রয়েছে।\nধূপগুড়ি গার্লস কলেজ ২০১৩ সালের ধূপগুড়িতে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে কলা বিভাগের বিভিন্ন বিষয় পড়ানো হয়।\nজলপাইগুড়ি সরকারি প্রকৌশলী মহাবিদ্যালয় ১৯৬১ সালে প্রতিষ্ঠিত একটি স্বয়ং চালিত প্রতিষ্ঠান।\nজলপাইগুড়ি আইন মহাবিদ্যালয় ১৯৮১ সালে স্থাপিত এই কলেজে পাঁচ বছরের অন্তর্বর্তী কোর্স করানো হয়।\nকবি সুকান্ত মহাবিদ্যালয় ১৯৮১ সালে ধূপগুড়িতে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে বাণিজ্য ও কলা বিভাগের একাধিক বিষয় পড়ানো হয়।\nময়নাগুড়ি মহাবিদ্যালয় ১৯৯৯ সালে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে কলা এবং বিজ্ঞান বিভাগের একাধিক বিষয়ে পড়ানো হয়।\nনর্থ বেঙ্গল সেন্ট জেভিয়ার্স কলেজ, ২০০৭ সালে এই ধর্মীয় শিক্ষা প্রতিষ্ঠানটি রাজগঞ্জে স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে বাণিজ্য ,কলা এবং বিজ্ঞান বিভাগের একাধিক বিষয়ে পড়ানো হয়।\nপ্রসন্নদেব মহিলা মহাবিদ্যালয় ১৯৫০ সালে জলপাইগুড়িতে স্থাপিত হয়।এটি উত্তরবঙ্গ বিশ্ববিদ্যালয়ের সংসৃষ্ট। এতে কলা এবং বিজ্ঞান বিভাগের একাধিক বিষয়ে পড়ানো হয়।\nরাজগঞ্জ মহাবিদ্যালয় ২০০৯ সালে একটি স্থাপিত হয়। এটি উত্তরবঙ্গ বিশ্ববিদ্যালয়ের সংসৃষ্ট। এতে কলা বিভাগের একাধিক বিষয়ে পড়ানো হয়।\n\n\n== স্বাস্থ্য ব্যবস্থা ==\nনিম্নের সারণিতে (সমস্ত তথ্য সংখ্যায়) ২০১৪ সালের তথ্য সহ জলপাইগুড়ি জেলার হাসপাতাল, স্বাস্থ্যকেন্দ্র এবং উপ-কেন্দ্রে উপলব্ধ চিকিৎসা সুবিধা এবং রোগীদের চিকিৎসার একটি পর্যবেক্ষণ উপস্থাপন করা হল:\n\n.* নার্সিংহোম ব্যতিরেক।\n\n\n=== চিকিৎসার সুযোগ সুবিধা ===\nজলপাইগুড়ি সদর মহকুমার চিকিৎসার সুযোগ সুবিধা নিম্নরূপ::\nহাসপাতাল: (নাম, স্থান, শয্যা) \n\nজলপাইগুড়ি জেলা হাসপাতাল, জলপাইগুড়ি, ৬১০ শয্যা\nরানি অশ্রুমতী স্মৃতি যক্ষা হাসপাতাল, জলপাইগুড়ি, ৬০ শয্যা\nজলপাইগুড়ি জেল হাসপাতাল, জলপাইগুড়ি, ৩০ শয্যা\nজলপাইগুড়ি পুলিশ হাসপাতাল, জলপাইগুড়ি, ২৮ শয্যা\nনিউ জলপাইগুড়ি রেলওয়ে হাসপাতাল, ভক্তিনগর, রাজগঞ্জ চক্র, ১০০ শয্যা\nদোমোহনী রেলওয়ে হাসপাতাল, দোমোহনী, ময়নাগুড়ি চক্র, ২ শয্যা\nগ্রামীণ হাসপাতাল: (নাম, চক্র, স্থান, শয্যা) \n\nময়নাগুড়ি গ্রামীণ হাসপাতাল, ময়নাগুড়ি চক্র, ময়নাগুড়ি, ৬০ শয্যা\nধূপগুড়ি গ্রামীণ হাসপাতাল, ধূপগুড়ি চক্র, ধূপগুড়ি, ৩০ শয্যা\nরাজগঞ্জ গ্রামীণ হাসপাতাল, রাজগঞ্জ চক্র, পায়াচারী, ৩০ শয্যা\nবেলাকোবা গ্রামীণ হাসপাতাল, জলপাইগুড়ি চক্র, প্রসন্ননগর, ৩০ শয্যা\nপ্রাথমিক স্বাস্থ্য কেন্দ্র : (চক্র অনুযায়ী)(চক্র, স্থান, শয্যা)\n\nজলপাইগুড়ি চক্র: বাহাদুর (৪), খারিজা বেরুবাড়ী (১০), নাদানপুর বোলামারী (ডাক- বোলামারী) (৪), রংধামালী (১০), দক্ষিণ বেরুবাড়ী (ডাক- মানিকগঞ্জ) (৪). ষ।\nময়নাগুড়ি চক্র: বারনিশ (১০), ভুরঙ্গাবাড়ী (ডাক- বাকালী) (১০), চূড়াভাণ্ডার (১০), সিঙ্গিমারী (দোমোহনী) (৬), সাপ্টিবাড়ী (১০), রামশাই (ডাক- পানবাড়ী) (৬)।\nধূপগুড়ি ও বানারহাট চক্র: ঝাড় আল্‌তাগ্রাম (ডাক- ডানকানমারী) (৪), সাকোয়াঝোড়া (ডাক- সাজনাপাড়া) (৪), ডুরামারী (ডাক- শালবাড়ী) (৬)।\nরাজগঞ্জ চক্র: কালীনগর (১০), শিকারপুর (৬), কুকুরজান (ডাক- শুকবাড়ী) (৬)।\n\n\n== তথ্যসূত্র =="}