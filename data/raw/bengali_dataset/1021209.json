{"pageid": 1021209, "title": "ডোমিনিকা জাতীয় ফুটবল দল", "url": "https://bn.wikipedia.org/wiki?curid=1021209", "content": "ডোমিনিকা জাতীয় ফুটবল দল (ইংরেজি: Dominica national football team) হচ্ছে আন্তর্জাতিক ফুটবলে ডোমিনিকার প্রতিনিধিত্বকারী পুরুষদের জাতীয় দল, যার সকল কার্যক্রম ডোমিনিকার ফুটবলের সর্বোচ্চ নিয়ন্ত্রক সংস্থা ডোমিনিকা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩২ সালে, ডোমিনিকা প্রথমবারের মতো আন্তর্জাতিক খেলায় অংশগ্রহণ করেছে; ডোমিনিকায় অনুষ্ঠিত উক্ত ম্যাচে ডোমিনিকা মার্তিনিককে ১–০ গোলের ব্যবধানে পরাজিত করেছে।\n১২,০০০ ধারণক্ষমতাবিশিষ্ট উইন্ডসর পার্কে লস পেরিকোস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ডোমিনিকার রাজধানী রোজোয় অবস্থিত। বর্তমানে এই দলের ম্যানেজারের দায়িত্ব পালন করছেন রাজেশ লাচ্ছু এবং অধিনায়কের দায়িত্ব পালন করছেন ফারে পেতিত-ক্যানেলের গোলরক্ষক গ্লেনসন প্রিন্স।\nডোমিনিকা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও ডোমিনিকা এপর্যন্ত একবারও অংশগ্রহণ করতে সক্ষম হয়নি।\nগ্লেনসন প্রিন্স, চ্যাড বার্ট্রান্ড, ম্যালকম জোসেফ, জুলিয়ান ওয়েড এবং কার্লসন বেঞ্জামিনের মতো খেলোয়াড়গণ ডোমিনিকার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১০ সালের নভেম্বর মাসে প্রকাশিত র‌্যাঙ্কিংয়ে ডোমিনিকা তাদের ইতিহাসে সর্বপ্রথম সর্বোচ্চ অবস্থান (১২৮তম) অর্জন করে এবং ২০০৯ সালের জুলাই মাসে প্রকাশিত র‌্যাঙ্কিংয়ে তারা ১৯৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ডোমিনিকার সর্বোচ্চ অবস্থান হচ্ছে ৫৯তম (যা তারা ১৯৩৮ সালে অর্জন করেছিল) এবং সর্বনিম্ন অবস্থান হচ্ছে ১৯৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nফিফা-এ ডোমিনিকা জাতীয় ফুটবল দল  ওয়েব্যাক মেশিনে আর্কাইভকৃত ৪ ডিসেম্বর ২০১৮ তারিখে (ইংরেজি)\nকনকাকাফ-এ ডোমিনিকা জাতীয় ফুটবল দল  ওয়েব্যাক মেশিনে আর্কাইভকৃত ৮ ফেব্রুয়ারি ২০২১ তারিখে (ইংরেজি)"}