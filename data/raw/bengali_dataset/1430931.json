{"pageid": 1430931, "title": "নাইয়ারা নূর", "url": "https://bn.wikipedia.org/wiki?curid=1430931", "content": "নাইয়ারা নূর ( উর্দু: نیرہ نور‎‎, ৩ রা নভেম্বর ১৯৫০- ২০শে আগস্ট ২০২২) একজন পাকিস্তানি প্লেব্যাক গায়িকা ছিলেন। তিনি পাকিস্তানের অন্যতম জনপ্রিয় গায়িকা হিসেবে সুপরিচিত। তিনি পাকিস্তানি টিভি শো এবং সারা দেশে গানের কনসার্টে লাইভ গজল গান গাওয়ার জন্য পরিচিত ছিলেন। নাইয়ারার কণ্ঠে জাতীয় গান \" ওয়াতন কি মাটি গওয়াহ রেহনা \" পাকিস্তানে বিখ্যাত।\n\n\n== জীবনের প্রথমার্ধ ==\nনাইয়ারা নূর ১৯৫০ সালের ৩ নভেম্বর আসামের গুয়াহাটিতে জন্মগ্রহণ করেন। তার পরিবার এবং পূর্বপুরুষরা বণিক শ্রেণীর অন্তর্গত ছিলেন। তার বাবা ছিলেন সর্ব-ভারতীয় মুসলিম লীগের একজন সক্রিয় সদস্য এবং ১৯৪৭ সালে দেশভাগের আগে আসাম সফরের সময় পাকিস্তানের প্রতিষ্ঠাতা পিতা মোহাম্মদ আলী জিন্নাহকে আতিথ্য করেছিলেন।\n১৯৫৭ বা ১৯৫৮ সালে নাইয়ারা তার মা এবং ভাইবোনদের সাথে ভারত থেকে পাকিস্তানে চলে আসেন এবং করাচিতে তারা তাদের নতুন বসতি স্থাপন করেন। তার বাবা পরিবারের স্থাবর সম্পত্তি দেখাশোনা করার জন্য ১৯৯৩ সাল পর্যন্ত আসামে অবপ্সথান করেন।\n\n\n== কর্মজীবন ==\nশৈশবে নাইয়ারা কানন দেবী এবং কমলার ভজন এবং সেইসাথে বেগম আখতারের গজল এবং ঠুমরি দ্বারা অনুপ্রাণিত হয়েছিলেন বলে জানা যায়। নাইয়ারার কোন আনুষ্ঠানিক সঙ্গীতের ব্যাকগ্রাউন্ড বা আনুষ্ঠানিক প্রশিক্ষণ ছিল না। ১৯৬৮ সালে লাহোরের ন্যাশনাল কলেজ অফ আর্টসে একটি বার্ষিক ডিনারে নাইয়ারা তার বন্ধু এবং শিক্ষকদের জন্য ঝনক ঝনক পায়েল বাজে -এর লতা মঙ্গেশকরের ভজন \"জো তুম টো পিয়া\" গানটি গান। লাহোরের ইসলামিয়া কলেজে অধ্যাপক আসরার আহমেদ এ গান শুনে সঙ্গীতে তার প্রতিভা আবিষ্কার করেছিলেন। এর পরপরই তাকে বিশ্ববিদ্যালয়ের রেডিও পাকিস্তান অনুষ্ঠানের জন্য গান গাইতে বলা হয়।\n১৯৭১ সালে নাইয়ারা পাকিস্তানি টেলিভিশন সিরিয়ালে গানের মাধ্যমে জনসম্মুখে আত্মপ্রকাশ করেন। তারপর ঘরানা (.১৯৭৩) এবং তানসেনের মতো চলচ্চিত্র সঙ্গীতে দিয়ে তার পথচলা শুরু করেন। তিনি মির্জা গালিব এবং ফয়েজ আহমেদ ফয়েজের মতো বিখ্যাত কবিদের লেখা এবং মেহেদি হাসান এবং আহমেদ রুশদির মতো কিংবদন্তিদের সাথে গান গাইতেন যা বিভিন্ন উর্দু গীতিকবিতার একটি রূপ।\n২০১২ সালে নাইয়ারা নূর আনুষ্ঠানিকভাবে ঘোষণা করেছিলেন যে তিনি আর পেশাদারভাবে গান করবেন না। তার বিয়ের পরে তিনি একজন স্ত্রী এবং একজন মায়ের দায়িত্ব পালনে মনোযোগী হন। তিনি বলেছিলেন যে সংগীত তার একটি আবেগ ছিল তবে কখনোই তার শীর্ষ অগ্রাধিকার ছিল না।\nনাইয়ারা বিভিন্ন মাহফিল এবং মুশায়রাতে পারফর্ম করেন যা পাকিস্তান ও ভারতে গজল প্রেমীদের মধ্যে তাকে জনপ্রিয় করে তোলে। সম্ভবত তার সবচেয়ে বিখ্যাত গজলটি ছিল বেহজাদ লক্ষনভির লেখা \"এ জজবা-ই-দিল গার মে চাহুন \"। এই গজলের জন্য তিনি পরে অনেক পুরস্কার জিতেছেন।\n\n\n== পুরস্কার এবং স্বীকৃতি ==\n\nবার্ষিক অল পাকিস্তান মিউজিক কনফারেন্সে তিনি তিনটি স্বর্ণপদক পুরস্কার লাভ করেন।\n\n\n== গান ==\n\n\n=== নন-ফিল্মি গান/গজল ===\nতিনি ছিলেন বহুমুখী গায়িকা। তার গাওয়া কিছু গজল নিচে দেওয়া হল:\n\n\n=== চলচ্চিত্রে উল্লেখযোগ্য গান ===\n\n\n== ব্যক্তিগত জীবন ==\nতিনি শেহরিয়ার জাইদিকে বিয়ে করেছিলেন। তার ছোট ছেলে জাফর জাইদি কাভিশ মিউজিক ব্যান্ডের প্রধান কণ্ঠশিল্পী। তার বড় ছেলে নাদ-ই-আলি একজন একক গায়ক হিসেবে তার কর্মজীবন শুরু করেছেন।\n\n\n== মৃত্যু ==\nতিনি ২০২২ সালের ২০শে আগস্ট ৭১ বছর বয়সে কিছু সময় অসুস্থ থাকার পর করাচিতে মারা যান।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নাইয়ারা নূর (ইংরেজি)\nডিস্কওগ্‌সে নাইয়ারা নূর ডিস্কতালিকা"}