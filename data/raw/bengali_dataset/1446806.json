{"pageid": 1446806, "title": "কসমস (কৃত্রিম উপগ্রহ)", "url": "https://bn.wikipedia.org/wiki?curid=1446806", "content": "কসমস (রুশ: Ко́смос, আ-ধ্ব-ব: [ˈkosməs], অর্থ: \"মহাকাশ\" বা, \"কসমস\") হলো সোভিয়েত ইউনিয়ন এবং পরবর্তীকালে রাশিয়া কর্তৃক মহাশূন্যে প্রেরিত অনেক কৃত্রিম উপগ্রহকে দেওয়া একটি সাধারণ পরিচিতমূলক নাম (উপাধি)। কসমস ১, যেই মহাকাশযানটিকে প্রথম কসমস উপাধি দেওয়া হয়েছিলো সেটিকে ১৯৬২ সালের ১৬ মার্চ তারিখে মহাকাশে প্রেরণ করা হয়।\n\n\n== ইতিহাস ==\nপৃথিবীর কক্ষপথে প্রেরিত প্রথম দিককার সোভিয়েত উপগ্রহগুলির নাম ছিল স্পুটনিক, পলিওট (১৯৬৩ সাল থেকে শুরু), ইলেকট্রন (১৯৬৪ সাল হতে), প্রোটন (১৯৬৫ সাল হতে) এবং মোলনিয়া (১৯৬৫ সাল হতে); কিন্তু বেশিরভাগকে ১৯৬২ সালের ১৬ মার্চ প্রেরিত কসমস ১ থেকে কসমস বলা শুরু হয়। কর্মসূচিটিতে মনুষ্যবিহীন মহাকাশযানে মনুষ্যবাহী মহাকাশযান এবং উপগ্রহের দ্বারা বৈজ্ঞানিক গবেষণা এবং সামরিক উদ্দেশ্যে পরীক্ষা-নিরীক্ষা অন্তর্ভুক্ত ছিলো।\n\n\n== প্রথমদিককার কসমস কৃত্রিম উপগ্রহসমূহ ==\n\n\n=== কসমস ১ ===\n\nকসমস ১, যেটি স্পুটনিক ১১ নামেও পরিচিত, ১৯৬২ সালের ১৬ মার্চ তারিখে ১২:০০:০০ জিএমটিতে উৎক্ষেপণ করা হয়েছিলো। এর কক্ষীয় ভর ছিলো ২৮৫ কেজি। এটি ছিল সোভিয়েত ভূ-উপগ্রহ ধারাবাহিকের প্রথম প্রেরিত উপগ্রহ। এটি মূলতঃ আয়নোস্ফিয়ারের গঠন পরীক্ষণের জন্য নিযুক্ত বেতার যন্ত্র।\n\n\n== অন্যান্য কসমস কৃত্রিম উপগ্রহসমূহ ==\n\nকসমস ২১ - ব্যর্থ শুক্র (ভেনেরা) অভিযান।\nকসমস ২৪ - ব্যর্থ শুক্র অভিযান।\nকসমস ৪৭ - ভস্কড মনুষ্যবাহী মহাকাশযানের প্রথম মনুষ্যবিহীন পরীক্ষামূলক উড্ডয়ন।\nকসমস ৫৭ - ভস্কড মনুষ্যবাহী মহাকাশযানের দ্বিতীয় মনুষ্যবিহীন পরীক্ষামূলক উড্ডয়ন।\nকসমস ৬০ - ব্যর্থ চন্দ্র অবতরণ অভিযান।\nকসমস ৯৬ - ব্যর্থ শুক্র অবতরণ অভিযান।\n\n\n== আরও দেখুন ==\n\nরসকসমস\nবিয়ন (কৃত্রিম উপগ্রহ)।\n\n\n== তথ্যসূত্র ==\n\n\n== বহিঃসংযোগ ==\nCosmos unmasked: studying Soviet and Russian space history in the 21st century by Dwayne A. Day\nRecoverable Satellites under the Cosmos Programme  ওয়েব্যাক মেশিনে আর্কাইভকৃত ২৩ অক্টোবর ২০২০ তারিখে"}