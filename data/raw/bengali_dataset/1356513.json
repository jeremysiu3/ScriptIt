{"pageid": 1356513, "title": "বাংলাদেশ ক্রীড়া শিক্ষা প্রতিষ্ঠান ফুটবল দল", "url": "https://bn.wikipedia.org/wiki?curid=1356513", "content": "বাংলাদেশ ক্রীড়া শিক্ষাপ্রতিষ্ঠান ফুটবল দল বাংলাদেশের একটি ফুটবল দল। যেটি বাংলাদেশ ক্রীড়া শিক্ষাপ্রতিষ্ঠানের প্রতিনিধিত্ব করে এবং ২০০০ এর দশকের মাঝামাঝি বাংলাদেশে পেশাদার ফুটবল খেলা শুরু করে। দলটি বর্তমানে ঢাকা দ্বিতীয় বিভাগ ফুটবল লিগে অংশগ্রহণ করছে। যা বাংলাদেশী ফুটবলের চতুর্থ স্তর। এই দলটি ১৮ বছরের কম বয়সী খেলোয়াড়দের নিয়ে গঠিত হয় এবং অনেক পেশাদার ফুটবলার তৈরি করেছে যারা বাংলাদেশ জাতীয় ফুটবল দল এবং যুব জাতীয় দলের হয়ে খেলেছে।\n\n\n== ইতিহাস ==\nশুধু মাত্র ৩০ জন প্রশিক্ষণার্থী ও ২ জন প্রশিক্ষক নিয়ে ১৯৮৬ সাল থেকে বিকেএসপির ফুটবল কার্যক্রম শুরু হয়। ২০১৬  সালে বিকেএসপির ফুটবল প্রশিক্ষণার্থী ভর্তি কার্যক্রম শুরু হয় এবং প্রতিষ্ঠানটি খুলনা, দিনাজপুর, বরিশাল এবং সিলেটে প্রশিক্ষণ কেন্দ্র স্থাপন রয়েছে।  জাতীয় দলের প্রাক্তন অধিনায়ক মামুনুল ইসলাম এবং হাসান আল-মামুন সহ আরও অনেক উল্লেখযোগ্য ফুটবল খেলোয়াড় এই প্রতিষ্ঠানে তাদের যুব ক্যারিয়ার কাটিয়েছেন। কিছু প্রতিষ্ঠানের প্রাথমিক সাফল্য বিকেএসপি অনূর্ধ্ব-১৪ দলের মাধ্যমে পাওয়া যায়, যেটি ১৯৯০ সালে ডেনমার্কে ডানা কাপ এবং সুইডেনের গোথিয়া কাপ জিতেছিল।\n২০১৩ সালে বাংলাদেশ গেমসের সময় বঙ্গবন্ধু জাতীয় স্টেডিয়ামে ফাইনালে বরিশাল জেলাকে ২–১ গোলে পরাজিত করে বিকেএসপি ফুটবলে চ্যাম্পিয়ন হয়েছিল। দুটি গোলই ফরোয়ার্ড রোহিত সরকারের কাছ থেকে এসেছিল, যাকে পরে বাংলাদেশ জাতীয় অনূর্ধ্ব-২০ দলে ডাকা হয়েছিল। ২০১৬ সালে বিকেএসপি অনূর্ধ্ব ১৪ দল সুব্রতো কাপ সাব-জুনিয়র ফুটবল টুর্নামেন্ট জিতেছিল, এবং দুই বছর পরে তারা অনুর্ধ্ব ১৭ ফুটবল টুর্নামেন্ট জিতেছিল, যে দুটিই ভারতে অনুষ্ঠিত হয়েছিল।\nবিকেএসপি ২০১৭ সালের ওয়ালটন অনূর্ধ্ব-১৮ জাতীয় ফুটবল চ্যাম্পিয়নশিপে ঢাকা জেলা দলকে পেনাল্টিতে পরাজিত করে চ্যাম্পিয়ন হয়েছিল। ২০২০ সালে বিকেএাপি  ২০২০ বঙ্গবন্ধু জাতীয় ফুটবল চ্যাম্পিয়নশিপের সার্ভিস-জোন ফাইনালে বাংলাদেশ সেনাবাহিনীকে পরাজিত করে তাদের সবচেয়ে উল্লেখযোগ্য জয়গুলির একটি অর্জন করেছিল।\n২০২২ সালে বিকেএসপি ঢাকা দ্বিতীয় বিভাগ ফুটবল লিগে অংশ নেয়, যা দুই বছরের ব্যবধানে শুরু হয়েছিল। ১০ আগস্ট ২০২২ বিকেএসপি ২০২১–২২ ঢাকা দ্বিতীয় বিভাগ ফুটবল লিগ মৌসুমের প্রথম খেলায় বিক্রমপুর কিংসকে ২–১ গোলে পরাজিত করে। দলের পক্ষে গোল করেন মোহাম্মদ ইমন ও আল-মিরাদ।\n\n\n== প্রতিযোগিতামূলক রেকর্ড ==\nবিকেএসপি তাদের পেশাদার ফুটবল প্রচার শুরু করেছে  ২০০০এর দশকের মাঝামাঝি থেকে। \n\n\n== অর্জন ==\n\n\n=== যুব টুর্নামেন্ট ===\nঅনূর্ধ্ব-১৪ গোঠিয়া কাপ\nবিজয়ী (১) : ১৯৯০\nঅনূর্ধ্ব-১৪ ডানা কাপ\nবিজয়ী (১) : ১৯৯০\nঅনূর্ধ্ব-১৮;জাতীয় ফুটবল চ্যাম্পিয়নশিপ\nবিজয়ী (১) : ২০১৭\nবাংলাদেশ গেমস\nবিজয়ী (১): ২০১৩\nঅনূর্ধ্ব-১৭ সুব্রতো কাপ\nবিজয়ী (১): ২০১৮\nরানার্স আপ (১): ২০১৯\nঅনূর্ধ্ব-১৪ সুব্রতো কাপ\nবিজয়ী (১): ২০১৬\nরানার্স আপ (২): ২০০৮, ২০০৩\n\n\n== আরও দেখুন ==\nবাংলাদেশ ক্রীড়া শিক্ষাপ্রতিষ্ঠান\n\n\n== তথ্যসূত্র =="}