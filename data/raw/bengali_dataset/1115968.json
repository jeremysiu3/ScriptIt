{"pageid": 1115968, "title": "রেহান আহমেদ", "url": "https://bn.wikipedia.org/wiki?curid=1115968", "content": "রেহান আহমেদ (জন্ম: ১৩ আগস্ট ২০০৪) একজন ইংরেজ ক্রিকেটার। ২৫ জুলাই ২০২১ সালে অনুষ্ঠিত ২০২১ রয়েল লন্ডন একদিনের প্রতিযোগিতায় লিচেস্টারশায়ার হয়ে লিস্ট এ ক্রিকেট অভিষেক ঘটে। লিস্ট এ অভিষেকের আগে, আহমেদকে ইংল্যান্ড সফরে ভারতের বিপক্ষে খেলার জন্য কাউন্টি সিলেক্ট একাদশে মনোনীত করা হয়।\n\n\n== প্রারম্ভিক জীবন ==\nআহমেদ নটিংহামশায়ারে প্রতিষ্ঠিত যুবক ক্রিকেটার মধ্যে একজন ছিলেন কিন্তু, ২০১৭ সালে লেস্টারশায়ারে যোগ দিতে চলে যান। ১৩ বছর বয়স থেকে তিনি ইতিমধ্যেই ইংলিশ ক্রিকেটের উজ্জ্বল সম্ভাবনার একজন হিসাবে বিবেচিত হয়েছেন এবং লর্ডসে ইংল্যান্ড এবং ওয়েস্ট ইন্ডিজ ম্যাচের অনুশীলনে  বোলিং করার জন্য আমন্ত্রিত হয়েছেন এবং বেন স্টোকসকে সচ্ছ বোল্ড করেছিলেন।\n২০২১ সালের ডিসেম্বরে, ওয়েস্ট ইন্ডিজে অনুষ্ঠিত ২০২২ সালের আইসিসি অনূর্ধ্ব-১৯ ক্রিকেট বিশ্বকাপের জন্য তাকে ইংল্যান্ডের দলে নির্বাচিত করা হয়েছিলো। \n\n\n== খেলোয়াড়ী কর্মজীবন ==\n২৫ জুলাই, ২০২১ সালে ২০২১ রয়্যাল লন্ডন ওয়ানডে কাপে লিচেস্টারশায়ারের পক্ষে হয়ে লিস্ট এ ক্রিকেটে অভিষেক ঘটে।\nলিস্ট এ ক্রিকেটে অভিষেকের আগে আহমেদকে ইংল্যান্ড সফরে ভারতের বিপক্ষে খেলার জন্য কাউন্টি সিলেক্ট একাদশের স্কোয়াডে রাখা হয়েছিল।\n\n২০২২ সালের শুরুর দিকে ওয়েস্ট ইন্ডিজে অনুষ্ঠিত ২০২২ আইসিসি অনূর্ধ্ব-১৯ ক্রিকেট বিশ্বকাপে ইংল্যান্ডের দলের অন্যতম সদস্য ছিলেন আহমেদ।\nতিনি তার দলের ছয় ম্যাচের মধ্যে চারটি ম্যাচ খেলেছিলেন এবং ১২ উইকেট নিয়েছিলেন।ইংল্যান্ড ভারতের কাছে ফাইনাল ম্যাচে হেরে যায় এবং রানার্সআপ হয়েছিল।\n২০২২ সালের এপ্রিলে, দ্য হান্ড্রেডের ২০২২ মৌসুমের জন্য তাকে সাউদার্ন ব্রেভ কিনেছিল। একই মাসের শেষের দিকে, তিনি লিচেস্টারশায়ারের সাথে ২০২৬ সালের শেষ পর্যন্ত চুক্তি সম্প্রসারণে স্বাক্ষর করেন।\n\nআহমেদ ১৯ মে ২০২২ সালে, ২০২২ কাউন্টি চ্যাম্পিয়নশিপে লিচেস্টারশায়ারের হয়ে প্রথম-শ্রেণীর ক্রিকেটে আত্মপ্রকাশ করেন এবং এক সপ্তাহ পরে একই দলের পক্ষে হয়ে টুয়েন্টি২০ ক্রিকেটে অভিষেক করেন।\n\n২০২২ সালের নভেম্বরে, পাকিস্তানের বিপক্ষে অ্যাওয়ে টেস্ট সিরিজের জন্য তাকে ইংল্যান্ড দলে অন্তর্ভুক্ত করা হয়েছিল।  ১৭ ডিসেম্বর, ২০২২ সালে সিরিজের তৃতীয় টেস্টে তার টেস্ট অভিষেক ঘটে। ১৮ বছর ১২৬ দিন বয়সে এই মাইলফলক অর্জন করে ইংল্যান্ডের সর্বকনিষ্ঠ পুরুষ ক্রিকেটার হিসেবে টেস্টে অভিষেক ঘটে রেহানের। পাকিস্তানের দ্বিতীয় ইনিংসে, আহমেদ টেস্টে তার প্রথম পাঁচ উইকেট নিয়েছিলেন এবং পুরুষদের টেস্টে পাঁচ উইকেট অর্জনকারী সর্বকনিষ্ঠ \nক্রিকেটার হিসেবে অভিষিক্ত হয়েছিলেন।\n২০২২ সালের ডিসেম্বরে, তিনি সেই বছরের বিবিসি ইয়ং স্পোর্টস পার্সোনালিটি অফ দ্য ইয়ার অ্যাওয়ার্ডের জন্য সংক্ষিপ্ত তালিকাভুক্ত হন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে রেহান আহমেদ (ইংরেজি)"}