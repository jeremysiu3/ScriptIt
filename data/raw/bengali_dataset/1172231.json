{"pageid": 1172231, "title": "নীলম কোঠারি", "url": "https://bn.wikipedia.org/wiki?curid=1172231", "content": "নীলম কোঠারি সোনি (জন্ম: ৯ নভেম্বর ১৯৬৯) হলেন একজন ভারতীয় অভিনেত্রী এবং মুম্বাইয়ের গয়না ডিজাইনার, তিনি নীলম নামে অধিক পরিচিত। করণ শাহের বিপরীতে জাওয়ানি (১৯৮৪) সিনেমাতে অভিনয়ের মাধ্যমে তার  অভিনয় অভিনয় জগতে অভিষেক হয়। নীলম এরপরে লাভ (১৯৮৬), ইলজাম(১৯৮৬), সিন্দুর (১৯৮৬), খুদগার্জ (১৯৮৭), হাতিয়া(১৯৮৮), ফরজ কি জং (১৯৮৯), তাকতওয়ার (১৯৮৯) এবং দো কাইদি (১৯৮৯) ছবিতে গোবিন্দের বিপরীতে অভিনয় করেছেন। তিনি চাঙ্কি পান্ডের বিপরীতে আগ হি আগ (১৯৮৭),পাপ কি দুনিয়া (১৯৮৮), খতরোঁ কে খিলাড়ি (১৯৮৮), বিল্লু বাদশা (১৯৮৯), ঘর কা চিরাগ (১৯৮৯), এবং মিট্টি অর সোনা (১৯৮৯) চলচ্চিত্রে অভিনয় করেছিলেন।\n\n\n== প্রারম্ভিক জীবন ==\nনীলম কোঠারি সোনির জন্ম হংকং এ তিনি একজন গুজরাটি পিতা শিশির কোঠারি একজন ভারতীয় এবং মা পারভীন কোঠারি একজন ইরানী তাদের ঘরে ৯ নভেম্বর, ১৯৬৯ সালে তিনি জন্ম গ্রহণ করেন। ছোটবেলায়, তিনি কীবোর্ড বাজানো শিখেছিলেন এবং জ্যাজ ব্যালে নাচতেন। তার পরিবারের একটি ঐতিহ্যবাহী গয়না তৈরির ব্যবসা রয়েছে। তিনি দ্বীপ স্কুল থেকে শিক্ষা জীবন আরম্ভ করেন, যেখানে তিনি রাদারফোর্ড হাউসের একজন সদস্য ছিলেন। নীলম যখন মুম্বাইতে ছুটি কাটাচ্ছিলেন তখন পরিচালক রমেশ বহল তার সাথে যোগাযোগ করেন। তিনি অভিনয়ের জন্য একটি শট দেওয়ার সিদ্ধান্ত নেন এবং টিনা মুনিম-এর ভাগ্নে করণ শাহের সাথে জাওয়ানি(১৯৮৪) সিনেমাতে প্রথমে অভিনয়ের জন্য চুক্তিবদ্ধ হন।\n\n\n== ব্যক্তিগত জীবন ==\n২০০০ সালের অক্টোবরে, নীলম যুক্তরাজ্য -এর একজন ধর্নাড্য ব্যবসায়ীর ছেলে ঋষি সেথিয়াকে বিয়ে করেন কিন্তু শীঘ্রই তাদের সে বিবাহের বিচ্ছেদ হয়ে যায়। এরপর তিনি অভিনেতা সমীর সোনি  এর সাথে প্রেমের সম্পর্কে জড়িয়ে পড়েন এবং ২০১১ সালে তারা বিবাহ বন্ধণে আবদ্ধ হন।  ২০১৩ সালে তারা একটি কন্যা সন্তান দত্তক নেন এবং তার নাম রাখেন অহনা।\n১৯৯৮ সালে, সহ-অভিনেতা সালমান খান, সাইফ আলী খান, সোনালী বেন্দ্রে, টাবু সহ \"হাম সাথ সাথ হ্যায়\" ছবির শুটিং চলাকালীন কাঙ্কানিতে দুটি কৃষ্ণসার শিকারের জন্য নীলমকেও ভারতীয় বন্যপ্রাণী আইন ধারা আইপিসি-তে অভিযুক্ত করা হয়। ৫ এপ্রিল ২০১৮-তে যোধপুরের সিজেএম আদালত তাকে খালাস প্রদান করেন এবং তিনি জামিন থেকে অব্যহতি পান ।\n\n\n== কর্মজীবন ==\nযদিও বাণিজ্যিকভাবে তার অভিনীত ছবি খুব বেশি হিট হয়নি, তবুও নীলমের পারফরম্যান্স তার প্রথম চলচ্চিত্র সবার নজরে পড়ে এবং তিনি অভিনয়ের জন্য অনেক ছবিতে অফার পান। তিনি \"ইলজাম\" (১৯৮৬) এ  গোবিন্দ এর বিপরীতে অভিনয় করে ব্যপক জনপ্রিয়তা অর্জন করেছিলেন। তিনি গোবিন্দের সাথে খুব একটা জনপ্রিয় জুটি বেধে ছিলেন এবং তারা একে একে ১৪টি চলচ্চিত্রে একসাথে অভিনয় করেছিলেন। তাদের মধ্যে যেগুলো অধিক হিট হয় সেগুলো হলোঃ লাভ (১৯৮৬), খুদগার্জ (১৯৮৭), হাত্যা (১৯৮৮) এবং তাকতওয়ার (১৯৮৯)। তিনি চাঙ্কি পান্ডে - আগ হি আগ (১৯৮৭), পাপ কি দুনিয়া (১৯৮৮), খতরোঁ কে খিলাড়ি(১৯৮৮), মিট্টি অর সোনা(১৯৮৯) এবং ঘর কা চিরাগ(১৯৮৯), আটটি ছবির মধ্যে তিনি তার সাথে অভিনয় করেছেন অন্য তিনটি ছিল জখম (১৯৮৯ চলচ্চিত্র), খুলে-আম এবং একটি বাংলা চলচ্চিত্র মন্দিরা । তিনি প্রসেনজিৎ চট্টোপাধ্যায় এর সাথে বাংলা চলচ্চিত্র বদনাম (১৯৯০) এও কাজ করেছেন।\nনীলম জনপ্রিয় সিনেমা কুছ কুছ হোতা হ্যায় (১৯৯৮) তেও অভিনয় করেছেন যেখানে তিনি  একজন ভিজেব্যক্তিত্ব হিসেবে এবং পারিবারিক নাট্য চলচ্চিত্র হাম সাথ (১৯৯৯) -এ  একটি গুরুত্বপূর্ণ সহায়ক ভূমিকা পালন করেন। তার শেষ চলচ্চিত্রটি ছিল চাঙ্কি পান্ডে এর বিপরীতে বহু-বিলম্বিত কসম (২০০১)\n২০২০-২২ সালে তিনি \"মাহিপ কাপুর\", \"ভাবনা পান্ডে\" এবং \"সীমা সাজদেহ\" এর সাথে রিয়েলিটি টেলিভিশন সিরিজ \"ফ্যাবুলাস লাইভস অফ বলিউড ওয়াইভস\" এর ২ সিজনে উপস্থিত ছিলেন যা নেটফ্লিক্স এ স্ট্রিম হয়েছে।\n\n\n=== জুয়েলারি ব্যবসায় ===\nনীলম যখন অভিনয় জগতে মনোনিবেশ করেছিলেন ঠিক তখনি একই সাথে তিনি গহনা ডিজাইনিং এর প্রতি আগ্রহী হয়ে ওঠেন এবং তাদের পারিবারিক গহনা ব্যবসায়ের সাথে যুক্ত হন। তিনি মুম্বাইতে  গহনা ডিজাইন বিষয়ক প্রাতিষ্ঠানিক শিক্ষা লাভ করেন এবং ২০০১ সালের সাময়িক সময়ের জন্য তিনি অভিনয় জগত থেকে নিজেকে আড়াল করে রাখেন এবং তিনি বানিজ্যিকভাবে গহনা ব্যবসায়ে অধিক মনোনিবেশ করেন । ২০০৪ সালে, মুম্বাইতে তিনি একটি গহনার শো রূম চালু করেন । তারপর তিনি ২০১১ সালের ২৫ আগস্ট, নীলম কোঠারি ফাইন জুয়েলারি নামে একটি গহনা বিক্রির দোকান চালু করেন ।\n\n\n=== অন্য কাজ ===\nনীলম বিনা মিস্ত্রীর \"হট হট হট\" মিউজিক ভিডিওতে  অভিনয় করেছিলেন, যেটি একটি গান ছিলো যা ১৯৯৫ সালের বিএমজি রিলিজে নাচের হিটগুলির একটি সংকলনের অংশ, যার শিরোনাম \"চ্যানেল [ভি] হিটস: দ্য আলটিমেট ডান্স\" কালেকশন' ' গানটি হিট হয়ে ওঠে যখন এটি \"বেন্ড ইট লাইক বেকহ্যাম\" (২০০২) এর সাউন্ডট্র্যাকের অংশ হিসেবে প্রদর্শিত হয়।\n\n\n== সিনেমা জগত ==\n\n\n=== অভিনয় ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে নীলম কোঠারি  (ইংরেজি)\nবলিউড হাঙ্গামায় নীলম কোঠারি"}