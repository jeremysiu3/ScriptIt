{"pageid": 1030475, "title": "প্রেরিত যিহূদা থদ্দেয়", "url": "https://bn.wikipedia.org/wiki?curid=1030475", "content": "প্রেরিত যিহূদা থদ্দেয় (গ্রিক: Θαδδαῖος; কিবতীয়: ⲑⲁⲇⲇⲉⲟⲥ; আরামীয়: ܝܗܘܕܐ ܫܠܝܚܐ; হিব্রু ভাষায়: תדיאוס הקדוש‎; আরবি: يهوذا تداوس) ছিলেন নূতন নিয়ম অনুসারে নাসরতীয় যীশুর বারোজন প্রেরিতের একজন। তাঁকে সাধারণত থদ্দেয় নামে চিহ্নিত করা হয় এবং যাকোবীয় যিহূদা, যিহূদা থদ্দেয় বা লেব্বেয় প্রভৃতি বিভিন্ন নামে অবিহিত করা হয়। তাঁকে প্রায়শই যীশুর ভ্রাতা যিহূদার সঙ্গে চিহ্নিত করা হয়, তবে স্পষ্টতই ঈষ্করিয়োতীয় যিহূদা, সেই প্রেরিত তিনি যীশুর ক্রুশারোপণের ঠিক পূর্বে তাঁর সঙ্গে বিশ্বাসঘাতকতা করেছিলেন, থেকে পৃথকীকরণ করা হয়। ক্যাথলিক লেখক মিশাল হান্ট বলেন যে, যিহূদা থদ্দেয় যিহূদা নামে পরিচিতি লাভ করেন কারণ নূতন নিয়মের গ্রীক থেকে ইংরেজিতে অনুবাদের ক্ষেত্রে আদি অনুবাদকেরা তাঁকে ঈষ্করিয়োতীয় যিহূদা থেকে আলাদা করতে গিয়ে কেবল তাঁর নামের প্রথম অংশ ব্যবহারের উপর জোর দিয়েছিলেন।\nআর্মেনীয় প্রেরিতীয় মণ্ডলী যিহূদা থদ্দেয়কে প্রেরিত বর্থলময়ের পাশাপাশি এর প্রতিষ্ঠাতা ও রক্ষাকর্তা সাধু হিসেবে সম্মান করে। ক্যাথলিক মণ্ডলীতে তিনি মরিয়া ঘটনা বা হারানোর ঘটনার রক্ষাকর্তা সাধু হিসেবে সম্মানিত।\nসাধু যিহূদার বিশেষ চিহ্ন হল মুগুর। এছাড়া অঙ্কিত প্রতিমূর্তিতে তাঁর মাথার চারপাশে অগ্নিশিখা দেখতে পাওয়া যায়। এটি পঞ্চাশত্তমীর দিনে তাঁর উপস্থিতি নির্দেশ যখন তিনি অন্য প্রেরিতগণের সাথে পবিত্র আত্মায় পরিপূর্ণ হয়েছিলেন। আরেকটি সাধারণ বৈশিষ্ট্য হল যিহূদা তাঁর হাতে যীশুর একটি চিত্রকর্ম ধরে আছেন যেটাকে এদেসার চিত্র বলা হয়।\n\n\n== তথ্যসূত্র =="}