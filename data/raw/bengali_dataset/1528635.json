{"pageid": 1528635, "title": "হিল্লা রুস্তমজী ফরিদুনজী", "url": "https://bn.wikipedia.org/wiki?curid=1528635", "content": "হিল্লা রুস্তমজী ফরিদুনজী (১৮৭২ - ১৯৫৬) ছিলেন একজন ভারতীয় শিক্ষাবিদ এবং রাজনৈতিক কর্মী।\nতিনি নারী শিক্ষা তহবিল সমিতির সম্পাদক ছিলেন।\n১৯৩১ - ৩২ সালে মাদ্রাজে অনুষ্ঠিত সর্বভারতীয় মহিলা সম্মেলনের সভায়, ফরিদুনজী বর্ণ বৈষম্য দূরীকরণ এবং বিভিন্ন ধর্মীয় সম্প্রদায়ের জন্য পৃথক স্কুল বিলুপ্তির প্রস্তাব করেন। ১৯৩৫ সালে, তিনি এআইডব্লিউসি-এর সভাপতি হিসেবে দায়িত্ব পালন করেন, এবং সম্মেলনের স্থায়ী কমিটির পৃষ্ঠপোষক হিসেবে দায়িত্ব পালন করেন। তিনি কমলাদেবী চট্টোপাধ্যায়ের ঘনিষ্ঠ সহযোগী ছিলেন এবং মহাত্মা গান্ধীর ঘনিষ্ঠ বন্ধু হয়ে ওঠেন।\n১৯৩২ সালে যখন লেডি আরউইন কলেজ চালু হয়, তখন তিনি তার প্রথম প্রশাসকদের একজন ছিলেন। তিনি এর আহ্বায়ক এবং কোষাধ্যক্ষ ছিলেন এবং মৃত্যুর আগে পর্যন্ত কলেজের জন্য কাজ করে গেছেন। ১৯৫৪ সালে তিনি অল ইণ্ডিয়া উইমেন'স এডুকেশন ফাণ্ড অ্যাসোসিয়েশনের সভাপতির ভূমিকায় কলেজের স্নাতকোত্তর আবাসন উদ্বোধন করেন। তাঁর স্মৃতিতে প্রধান আবাসিক হলটি এখন হিল্লা ফরিদুনজী হল নামে পরিচিত।\n\n\n== তথ্যসূত্র =="}