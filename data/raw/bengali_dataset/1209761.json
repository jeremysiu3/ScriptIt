{"pageid": 1209761, "title": "কটিয়াদী সরকারি কলেজ", "url": "https://bn.wikipedia.org/wiki?curid=1209761", "content": "কটিয়াদী সরকারি কলেজ হলো ঢাকা শিক্ষা বোর্ড এবং জাতীয় বিশ্ববিদ্যালয় অধিভুক্ত একটি সরকারি উচ্চ মাধ্যমিক ও ডিগ্রি কলেজ যা বাংলাদেশের কিশোরগঞ্জ জেলার কটিয়াদী উপজেলায় অবস্থিত।\n\n\n== ইতিহাস ==\nকটিয়াদী উপজেলার বর্তমান পৌরসভা এলাকায় ১৯৬৮ সালে ৭.৭৮ একর জমির উপর কলেজটি প্রতিষ্ঠা করেন তৎকালীন কটিয়াদী উচ্চ বিদ্যালয়ের প্রধান শিক্ষক মোজাফ্‌ফর উদ্দিন আহমদ। প্রতিষ্ঠাকালীন সময়ে কটিয়াদী উপজেলার নাম অনুসারেই \"কটিয়াদী কলেজ\" নামে কলেজটির নামকরণ করা হয়েছিলো এবং পরবর্তীতে কলেজটিকে সরকারিকরণ ও ডিগ্রি কলেজে উন্নীত করা হলে কলেজটি কটিয়াদী সরকারি ডিগ্রী কলেজ নামে পরিচিতি পায়। তবে কলেজটির প্রশাসনিক নাম \"কটিয়াদী সরকারি কলেজ\"। বর্তমানে কলেজটি কটিয়াদী উপজেলার সর্বোচ্চ বিদ্যাপীঠ।\n\n\n== উল্লেখযোগ্য প্রাক্তন শিক্ষার্থী ==\nনূর মোহাম্মদ – সাবেক আইজিপি এবং কিশোরগঞ্জ-২ আসনের সাবেক সাংসদ।\n\n\n== আরও দেখুন ==\nবনগ্রাম আনন্দ কিশোর স্কুল এন্ড কলেজ\nগুরুদয়াল সরকারি কলেজ\nপাকুন্দিয়া আদর্শ মহিলা কলেজ\n\n\n== তথ্যসূত্র =="}