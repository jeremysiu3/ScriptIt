{"pageid": 1387661, "title": "এইম ইন লাইফ", "url": "https://bn.wikipedia.org/wiki?curid=1387661", "content": "এইম ইন লাইফ হলো কাজী রিটন প্রযোজিত একটি বাংলাদেশী ধারাবাহিক নাটক।  এটি রচনা ও পরিচালনা করেন মাসুদ সেজান।  এই নাটকটি ২০০৮ সালের ১৪ জুন এনটিভিতে প্রথম সম্প্রচার হয় এবং ২০০৯ সালের ১৫ জানুয়ারি শেষবার সম্প্রচার হয়।  নাটকের গল্পটি ঢাকার নগরবাসীকে কেন্দ্র করে আবর্তিত হয় এবং কীভাবে প্রত্যেকে তাদের মর্যাদা উপেক্ষা করে তাদের জীবন পরিচালনা করে তা ফুটিয়ে তোলা হয়। এই নাটকে অভিনয় করেন মোশাররফ করিম, কুসুম শিকদার, রওনক হাসান, নুসরাত ইমরোজ তিশা, রিফাত চৌধুরী, চ্যালেঞ্জার, শ্রাবস্তী দত্ত তিন্নি, নাফিসা জাহান, কচি খন্দকার, সাজু মুনতাসির, নাফা, আবদুল্লাহ রানা, শিরিন আলম, তারেক মাহমুদ, উজ্জল, দাউদ রনি প্রমুখ। এছাড়াও বাংলাদেশ জাতীয় ক্রিকেট দলের সাবেক অধিনায়ক খালেদ মাসুদ, গায়ক এস আই টুটুল এবং জাদুকর জুয়েল আইচ উপস্থিত ছিলেন। \n\n\n== পটভূমি ==\nগল্পটি একজন অবসরপ্রাপ্ত সরকারি কর্মকর্তার পরিবার, বাড়ি এবং বাড়ির ভাড়াটিয়াদের ঘিরে আবর্তিত হয়েছে। যিনি ধীরে ধীরে বুঝতে শুরু করেন যে, অবসর গ্রহণের পর \"এইম ইন লাইফ\" নামে একটি বই লেখার জন্য তার হাতে অনেক কিছু রয়েছে। তার নিজের সন্তানদের কার্যকলাপে বিরক্ত হয়ে তিনি উপলব্ধি করেন যে, প্রতিটি ব্যক্তির জীবনে একটি লক্ষ্য থাকা আবশ্যক। তিনি তার বইয়ে এটিই ব্যাখ্যা করতে চান। তার বইয়ের জন্য তিনি উপাদান খুঁজতে থাকেন এবং বিভিন্ন লোকদের সাক্ষাতকারের মাধ্যমে মাঠের কাজ শুরু করেন। এমনকি তিনি সাক্ষাতকার গ্রহণের তালিকায় ভিক্ষুকদেরও অন্তর্ভুক্ত করেন, তাদের লক্ষ্য থাকুক বা না থাকুক।\n\n\n== চরিত্র ==\nমোশাররফ করিম\nকুসুম শিকদার\nচ্যালেঞ্জার\nরওনক হাসান\nনুসরাত ইমরোজ তিশা\nরিফাত চৌধুরী\nনাফিজা জাহান - সুমি\nকচি খন্দকার\nসাজু মুনতাসির\nনাফা\nআবদুল্লাহ রানা\nশিরিন আলম\nতারেক মাহমুদ\nদাউদ রনি\nউজ্জল\n\n\n== তথ্যসূত্র =="}