{"pageid": 1429326, "title": "মুসা বিন বিক", "url": "https://bn.wikipedia.org/wiki?curid=1429326", "content": "মুসা বিন বিক ( আরবি: موسى بن بيك) ছিলেন একজন আরব ধনী বণিক এবং মোজাম্বিক দ্বীপের শাসক।  ১৫৪৪ সালে পর্তুগিজরা দ্বীপটি দখল করার আগপর্যন্ত তিনি এটি শাসন করেন।   তার নামটি মুসা আল বিগ, মোসা আল বিক, মুসা বেন এমবিকি বা মুসা ইবনে মালিক সহ বিভিন্ন উচ্চারণে প্রচলিত।\n\n\n== পটভূমি ==\nমোজাম্বিকে ইসলামের  ইতিহাসের সূচনা হয়  দশম শতাব্দীতে। বিভিন্ন নথিতে দেখা যায়, এই অঞ্চলটি মুসলিম ভ্রমণকারী এবং বণিকদের কাছে বেশ সুপরিচিত ছিল। তারা প্রায়ই ভ্রমণ বা ব্যবসার উদ্দেশ্যে এই অঞ্চলে আসত।  মুসা বিন বিককে একজন শায়খ অর্থাৎ  ইসলামী জ্ঞানে কর্তৃত্ব সম্পন্ন ব্যক্তি হিসাবে বিবেচনা করা হতো। পর্তুগিজরা মুসা বিন বিকের নামানুসারেই তার শাসনকৃত দ্বীপের নামকরণ করে। এটি পরবর্তীতে সমগ্র মোজাম্বিক দেশের নামে পরিণত হয়।  ইসলামের সাথে সাথে কবিতা, ইতিহাস, বাণিজ্যিক লেনদেন এবং অন্যান্য সাহিত্য ঘরানার ক্ষেত্রে এই দেশে সাক্ষরতা এসেছে। আরবদের মাধ্যমে ইসলামের সাথে সাথে এই ভূখণ্ডে কাব্য, ইতিহাস, বাণিজ্যিক লেনদেন এবং অন্যান্য সাহিত্যের ক্ষেত্রে সাক্ষরতার আগমন ঘটে। পঞ্চদশ শতাব্দীর মাঝামাঝি সময়ে, উপকূল বরাবর স্থায়ী ও সমৃদ্ধ বাণিজ্যিক ও ধর্মীয় সালতানাত প্রতিষ্ঠিত হয়েছিল। কিছু কিছু সালতানাত উপকূল থেকে জাম্বেজি নদী পর্যন্ত বিস্তার লাভ করেছিল।\n\n\n== উত্তরাধিকার ==\n২০০০ সালে প্রতিষ্ঠিত মোজাম্বিকের প্রথম ইসলামী বিশ্ববিদ্যালয় তার নামে নামকরণ করা হয়েছে।\n\n\n== তথ্যসূত্র =="}