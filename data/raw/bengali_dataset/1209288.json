{"pageid": 1209288, "title": "নির্ভুল দূরচালিত বোমা", "url": "https://bn.wikipedia.org/wiki?curid=1209288", "content": "নির্ভুল দূরচালিত বোমা (Precision-guided bomb) বা আরও সাধারণভাবে নির্ভুলভাবে দূরচালিত যুদ্ধোপকরণ (Precision-guided munition, সংক্ষেপে PGM) বলতে এমন এক ধরনের দূরচালিত বোমা বা যুদ্ধোপকরণ বোঝানো হয়, যার উদ্দেশ্য কোনও নির্দিষ্ট লক্ষ্যবস্তুতে নির্ভুলভাবে আঘাত হানা, পরোক্ষ বা অনাকাঙ্খিত ক্ষতি সর্বনিম্ন করা ও উদ্দীষ্ট লক্ষ্যবস্তুর বিরুদ্ধে প্রাণঘাতী সামর্থ্য বৃদ্ধি করা। এগুলিকে বুদ্ধিমান অস্ত্র, বুদ্ধিমান যুদ্ধোপকরণ ও বুদ্ধিমান বোমা (Smart bomb) নামেও ডাকা হয়।\n১ম উপসাগরীয় যুদ্ধের সময় দূরচালিত বোমাগুলি সমস্ত অস্ত্রের মাত্র ৯% ছিল, কিন্তু এগুলির সফল লক্ষ্যভেদের সংখ্যা ছিল মোট সফল লক্ষ্যভেদের ৭৫%। যদিও দূরচালিত অস্ত্রগুলি সাধারণত অপেক্ষাকৃত অধিক দুরূহ লক্ষ্যের উপরে ব্যবহার করা হয়েছিল, তার পরেও প্রতিটি বর্ষিত অস্ত্রে এগুলি সাধারণ অস্ত্রের চেয়ে লক্ষ্যবস্তু ধ্বংসে ৩৫ গুণ বেশি সফল ছিল।\nযেহেতু বিস্ফোরক অস্ত্রগুলির ক্ষতিকর প্রভাব লক্ষ্যবস্তু থেকে দূরত্বের ঘনের সাথে ব্যস্তানুপাতিক সূত্র অনুযায়ী হ্রাস পায়, তাই নির্ভুলতায় খুবই কম উন্নতি সাধিত হলেও (দূরত্বের ত্রুটির পরিমাণ সামান্য হ্রাস পেলেও) একটি লক্ষ্যবস্তুকে অপেক্ষাকৃত কমসংখ্যক বা অপেক্ষাকৃত ক্ষুদ্রাকার বোমা দ্বারা আক্রমণ করা যায়। এ কারণে যদিও কিছু দূরচালিত বোমা লক্ষ্যচ্যুত হয়, তা সত্ত্বেও অপেক্ষাকৃত কমসংখ্যক বৈমানিক কর্মী ঝুঁকিতে থাকে এবং বেসামরিক ব্যক্তির ক্ষতি ও অন্যান্য অবাঞ্ছিত ক্ষয়ক্ষতির পরিমাণ হ্রাস করা যেতে পারে।\nনির্ভুল দূরচালিত বোমার প্রচলনের পর থেকে পুরাতন, অপেক্ষাকৃত নিম্ন প্রযুক্তির বোমাগুলিকে দূরচালনাহীন বোমা, \"বোকা বোমা\" বা \"লোহার বোমা\" নামে ডাকা হচ্ছে।\n\n\n== আরও দেখুন ==\nদূরচালিত বোমা\n\n\n== তথ্যসূত্র =="}