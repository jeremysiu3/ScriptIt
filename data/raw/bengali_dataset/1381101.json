{"pageid": 1381101, "title": "শিবমঙ্গল সিংহ সুমন", "url": "https://bn.wikipedia.org/wiki?curid=1381101", "content": "ড.শিবমঙ্গল সিংহ \" সুমন \" (৫ আগস্ট ১৯১৫ - ২৭ নভেম্বর ২০০২) ছিলেন ভারতীয়  হিন্দি ভাষার কবি, প্রাবন্ধিক, সাহিত্যিক এবং শিক্ষাবিদ।\n\n\n== জন্ম ও শিক্ষাজীবন ==\nশিবমঙ্গল সিংহ 'সুমন' ১৯১৫ খ্রিস্টাব্দের ৫ আগস্ট ব্রিটিশ ভারতের  আগ্রা ও অবধের যুক্তপ্রদেশের উন্নাও জেলার ঘাগরপুরে জন্মগ্রহণ করেন। তিনি ছিলেন একজন শীর্ষস্থানীয় হিন্দি লেখক ও কবি। তিনি হিন্দি ভাষা ও সাহিত্যে বেনারস হিন্দু বিশ্ববিদ্যালয় থেকে হিন্দি ভাষা ও সাহিত্যে এম.এ এবং পিএইচডি অর্জন করেন। পরে ১৯৫০ খ্রিস্টাব্দে বিশ্ববিদ্যালয় তাকে ডি.লিট উপাধি প্রদান করে।\n\n\n== কর্মজীবন ==\nড.শিবমঙ্গল সিংহ সুমন ১৯৬৮ খ্রিস্টাব্দ হতে নয় বৎসর মধ্যপ্রদেশের উজ্জয়িনীস্থিত বিক্রম বিশ্ববিদ্যালয়ের উপাচার্য ছিলেন।\nউত্তর প্রদেশ হিন্দি সংস্থার সহ-সভাপতি, লখনউ ; ১৯৫১-৬১ খ্রিস্টাব্দের সময়কালে তিনি নেপালের কাঠমান্ডুতে ভারতীয় দূতাবাসে প্রেস অ্যান্ড কালচারাল অ্যাটাশে কাজ করেন। তিনি ১৯৭৭-৭৮ খ্রিস্টাব্দে নতুন দিল্লির  ভারতীয় বিশ্ববিদ্যালয়সমূহের সমিতির সভাপতি ছিলেন। এছাড়াও, তিনি আমৃত্যু উজ্জয়িনীর কালিদাস অ্যাকাডেমির কার্যনিবাহী সভাপতি ছিলেন।\nড.শিবমঙ্গল সিংহ 'সুমন' খ্রিস্টাব্দের ২৭ নভেম্বর হৃদরোগে আক্রান্ত হয়ে প্রয়াত হন।\nতাঁর মৃত্যুর পর, ভারতের তৎকালীন প্রধানমন্ত্রী অটল বিহারী বাজপেয়ী বলেছিলেন যে, \"ডাঃ শিবমঙ্গল সিংহ 'সুমন' কেবল একজন হিন্দি কবি ছিলেন না, তিনি তাঁর সময়ের সমষ্টিগত চেতনার রক্ষকও ছিলেন। তাঁর সৃষ্টিগুলি কেবল তাঁর নিজের অনুভূতির বেদনাই প্রকাশ করেনি, বরং সেসময়ের সমস্যাগুলির নির্ভীক গঠনমূলক ভাষ্যও ছিল।\"\n\n\n== রচনাসমূহ ==\n\n\n=== কবিতা সংকলন- ===\n* ''হিল্লোল'' (১৯৩৯)\n* ''জীবন কে গান'' (১৯৪২)\n* ''যুগ কা মল'' (১৯৪৫)\n* ''বিশ্বাস বধতা হী গয়া'' (১৯৪৮)\n* ''প্রলয় সৃজন'' (১৯৫০)\n* ''বিন্দ্য হিমালয়'' (১৯৬০)\n* ''মিট্টী কী বারাত'' (১৯৭২)\n* ''বাণী কী ব্যথা'' (1980)\n* কটে অঙ্গুঠোঁ কী বন্দনবারেঁ (১৯৯১)\n* ''ফাগুন মে সাবন''\n* ''তুফান কী অউর''\n* ''হম পাঁছি উন্মুক্ত গগন কে''\n* ''চলনা হামারা কাম হ্যায়''\n\n\n=== প্রবন্ধ- ===\nমহাদেবী কী কাব্য সাধনা\n\n\n=== নাটক- ===\nপ্রকৃতি পুরুষ কালিদাস\n\n\n== পুরস্কার ও সম্মাননা ==\n১৯৫৮ খ্রিস্টাব্দে লাভ করেন দেব পুরস্কার\n১৯৭৩ খ্রিস্টাব্দে তিলকা মাঝি ভাগলপুর বিশ্ববিদ্যালয় ডি.লিট প্রদান করে\n১৯৭৪ খ্রিস্টাব্দে ভারত সরকারের পদ্মশ্রী\n১৯৭৪ খ্রিস্টাব্দে তিনি তার মিট্টী কী বারাত কাব্যগ্রন্থের জন্য লাভ করেন সাহিত্য অকাদেমি পুরস্কার\n১৯৭৪ খ্রিস্টাব্দে পান সোভিয়েত ল্যান্ড নেহেরু পুরস্কার\n১৯৮৩ খ্রিস্টাব্দে রাণী দূর্গাবতী বিশ্ববিদ্যালয় (পূর্বতন জব্বলপুর বিশ্ববিদ্যালয়) প্রদান করে ডি.লিট উপাধি।\n১৯৯৩ খ্রিস্টাব্দের মধ্যপ্রদেশ সরকার প্রদান করেন ভারত ভারতী পুরস্কার\n১৯৯৩ খ্রিস্টাব্দেই পান শিখর পুরস্কার\n১৯৯৯ খ্রিস্টাব্দের সাহিত্য ও শিক্ষায় অবদানের জন্য লাভ করেন  ভারত সরকারের পদ্মভূষণ\n\n\n== তথ্যসূত্র ==\n\n\n== বহিঃসংযোগ ==\nকবিতা কোশে শিবমঙ্গল সিং সুমন  ওয়েব্যাক মেশিনে আর্কাইভকৃত ২৯ জুন ২০২২ তারিখে\nওপেন লাইব্রেরিতে শিবমঙ্গল সিংহ সুমন-এর সৃষ্টিকর্ম </img>\nটেমপ্লেট:Sahitya Akademi Award For Hindi"}