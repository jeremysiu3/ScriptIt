{"pageid": 1527699, "title": "রূপা মঞ্জরী", "url": "https://bn.wikipedia.org/wiki?curid=1527699", "content": "রূপা মঞ্জরী একজন ভারতীয় অভিনেত্রী যিনি তামিল চলচ্চিত্র এবং তার পাশাপাশি মালায়ালাম ছবিতেও অভিনয় করেছেন। রুপার মাতৃভাষা তামিল।  তিনি  নান (২০১২) এবং ইয়ামিরুক্কা বেয়াম (২০১৪) -এই দুই চলচ্চিত্রে প্রধান ভূমিকা পালন করার জন্য পরিচিত। রূপা থিরু থিরু থরু থরু (২০০৯) চলচ্চিত্রের মাধ্যমে অভিনয় জগতে আত্মপ্রকাশ করেছিলেন। \n\n\n== কর্মজীবন ==\nরূপা মঞ্জরী  থিরু থিরু থুরু থুরু চলচ্চিত্রের মাধ্যমে  অভিনয় জগতে আত্মপ্রকাশ করেন এবং ছবিটি বেশ প্রশংসিত হয়। এই ছবির জন্য অভিনেতা নিরবাচন প্রক্রিয়ায় রূপা অংশ নিয়েছিলেন এবং ৩০ জনেরও বেশি মেয়ের মধ্যে থেকে তাকে নির্বাচন করা হয়েছিল।  প্রেম ও কৌতুকধর্মী এই ছবিটিতে তিনি অভিনেতা আজমলের সাথে জুটি বেঁধেছিলেন। রূপা তার অভিনয়ের জন্য সেরা নবাগত অভিনেত্রী বিভাগে বিজয় পুরস্কারেরর জন্য মনোনীত হয়েছিলেন। এই চলচ্চিত্রে তার চরিত্রের নাম ছিল অর্চনা। একজন সমালোচক তার অভিনয় সম্পর্কে বলেছিলেন যে রূপা রাগ, হাস্যরস ও কোমলতার ভাব সূক্ষ্মতার সাথে ফুটিয়ে তুলেছেন এবং তার অভিনয়ের মাধ্যমে চরিত্রটিকে প্রাণবন্তভাবে জীবন্ত করে তুলেছেন। \nরূপা ২০১০ সালে লাল পরিচালিত ও প্রযোজিত মালায়ালাম ছবি টুর্নামেন্টে অভিনয় করেন। তিনি এই ছবিতে একজন বন্যপ্রাণী আলোকচিত্রীর চরিত্রে অভিনয় করেছেন।  ছবিটি নেতিবাচক পর্যালোচনার পায় এবং খারাপ ব্যাবসা করে।  এরপর রূপা দীর্ঘদিন ধরে বিলম্বিত, বিজয় অ্যান্টনি অভিনীত নান সিনেমায় উপস্থিত হয়েছিলেন। ছবিটি ২০১০ সালের গোড়ার দিকে নির্মাণ শুরু হয় এবং ২০১২ সালে মুক্তি পায়। ছবিটি সমালোচকদের কাছ থেকে ইতিবাচক পর্যালোচনা পায়। ২০১২ সালে রূপা দুটি মালায়ালাম ছবিতে অভিনয় করেন। তাকে মল্লু সিং চলচ্চিত্রেও দেখা গিয়েছিল। এরপর তিনি মালায়ালাম ছবি আই লাভ মি -তে একটি ছোট অতিথি চরিত্রে অভিনয় করেছিলেন। ২০১৪ সালে তার প্রথম ছবি ছিল  ইয়ামিরুক্কা বায়ামে যা একটি কৌতুকমূলক রোমাঞ্চধর্মী ছবি। এটি বাণিজ্যিকভাবে সফল হয়েছিল।\nরূপা তামিল চলচ্চিত্র শিবাপ্পু, -তে একজন নির্মাণ শ্রমিকের ভূমিকায় অভিনয় করেছিলেন। \n\n\n== চলচ্চিত্র তালিকা ==\n\n\n== তথ্যসূত্র =="}