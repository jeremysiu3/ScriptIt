{"pageid": 1494437, "title": "কুররাম হামলা ২০২৪", "url": "https://bn.wikipedia.org/wiki?curid=1494437", "content": "টেমপ্লেট:Campaignbox Insurgency in Khyber Pakhtunkhwaটেমপ্লেট:Pakistan terrorist attacks\n২০২৪ খ্রিস্টাব্দের ২১ নভেম্বর কয়েকজন বন্দুকধারী একটি বড় গাড়িবহরে লক্ষ্য করে হামলা চালায়। এই গাড়িবহরে একাধিক গাড়ি ছিল যা মুলত শিয়া মুসলিম সম্পদায়ের মানুষদের নিয়ে পাকিস্তানের খাইবার পাখতুনখোয়া প্রদেশের কুররাম জেলার মধ্য দিয়ে পরিবহন করছিলেন। এই হামলায় অন্তত ৫৪ জন মানুষ নিহত ও ৩০ জন মানুষ আহত হন। এই হামলা উত্তর পশ্চিম পাকিস্তানের সাম্প্রতিক সময়ের ইতিহাসে একই ধর্মের ভিন্ন বিশ্বাসের মানুষের উপর সবচেয়ে প্রাণঘাতী হামলা ছিল। এই হামলাকে পাকিস্তানি কর্তৃপক্ষ \"সন্ত্রাসী হামলা\" হিসেবে আখ্যায়িত করেছে।\n\n\n== প্রেক্ষাপট ==\nএই আক্রমণটি উত্তর পশ্চিম পাকিস্তানের একই ধর্মের ভিন্ন ফেরকার মানুষের উপর আক্রমণের যে ইতিহাস আছে তার মধ্যে সাম্প্রতিক সময়ের মধ্যে সবচেয়ে প্রাণঘাতী ছিল। এই হামলা ভিন্ন ফেরকার মানুষের মধ্যে ধর্মীয় উত্তেজনা ব্যাপকহারে বৃদ্ধি করেছে, এই ধর্মীয় দ্বন্দ্ব পূর্বোক্ত মাসগুলোতে ইতোমধ্যেই বেশ কিছু জীবন কেড়ে নিয়েছে।\nসুন্নি এবং শিয়া মুসলিমরা ঐ এলাকার নিয়ন্ত্রণের প্রশ্নে বহুদিন ধরে সংঘর্ষে লিপ্ত। কুররাম জেলার অর্ধেক জনগোষ্ঠী শিয়া মুসলিম যেখানে পাকিস্তানের সংখ্যাগরিষ্ঠ মানুষ সুন্নী মুসলিম।\n\n\n== আক্রমণ ==\nচারজন বন্দুকধারী একটি গাড়ি থেকে নেমে গুলি চালিয়ে ২০০টিরও বেশি গাড়ির একটি বহরের ওপর আক্রমণ চালায়। এই বহরে পারাচেনার থেকে পেশাওয়ার যাওয়া শিয়া মুসলিমরা ছিলেন, যারা একটি দুর্গম মহাসড়ক দিয়ে যাত্রা করছিলেন। বন্দুকধারীরা প্রথমে বহরটিকে পাহারা দিতে থাকা পুলিশি প্রহরার গাড়িগুলিকে লক্ষ্য করে গুলি চালায়। বহরটিকে সুরক্ষা দেওয়ার জন্য এই প্রহরা নিয়োগ করা হয়েছিল, কারণ এর আগেও মহাসড়কে সাম্প্রদায়িক সহিংসতার ঘটনা ঘটেছিল। এরপর তারা যাত্রীদের ওপর গুলি চালায়। অতিরিক্ত আক্রমণকারীরা কাছাকাছি কৃষিজমি থেকে গুলি চালায় বলে জানা গেছে।\nএই আক্রমণ প্রায় ৪০ মিনিট ধরে চলে। এতে ৩৮ জন পুরুষ, ৫ শিশু এবং ৮ নারী নিহত হন। এছাড়া অনেক আহত ব্যক্তি স্থানীয় হাসপাতালে আশঙ্কাজনক অবস্থায় ভর্তি হন। প্রথমদিকে কোনো গোষ্ঠী এই হামলার দায় স্বীকার করেনি।\n\n\n== তথ্যসূত্র =="}