{"pageid": 1346512, "title": "বাতাসি (প্রজাপতি)", "url": "https://bn.wikipedia.org/wiki?curid=1346512", "content": "বাতাসি(বৈজ্ঞানিক নাম: Neptis jumbah (Moore))  যার মূল শরীর এবং ডানা দুটি কালচে বাদামী এবং সাদা বর্ণের ডোরা কাটা। এরা নিমফ্যালিডি পরিবার এবং লিমেনিটিডিনি উপগোত্রের সদস্য।\n\n\n== আকার ==\nপ্রসারিত অবস্থায় বাতাসি এর ডানার আকার ৬০-৭০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত বাতাসি এর উপপ্রজাতিসমূহ হল-\n\nNeptis jumbah jumbah Moore, [1858] – Bengal Chestnut-streaked Sailer\nNeptis jumbah nalanda Fruhstorfer, 1908 – Nalanda Chestnut-streaked Sailer\nNeptis jumbah amorosca Fruhstorfer, 1905 – Andaman Chestnut-streaked Sailer\n\n\n== বিস্তার ==\nবাতাসিদের সমগ্র ভারত এই দেখা যায়। এছাড়া মায়ানমার এবং শ্রীলঙ্কা এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল দাগ ছোপ বন্ধনী সর্বদা সাদা। ডানার মূল রঙ কালচে বাদামী। সামনের ডানার সেল এর অন্তর্গত দাগটি সর্বদা দুটি ভাগে বিভক্ত-ডানার গোড়া (base) থেকে সেল এর দুই-তৃতীয়াংশ পর্যন্ত একটি সরু দাগ ও সেল এর শেষ ভাগে একটি ত্রিভুজাকৃতি ছোপ। সামনের ডানার ২ ও ৩ নং শিরামধ্যস্থ ডিসকাল ছোপ দুটি ৫নং শিরামধ্যস্থ ডিসকাল ছোপের সাথে একই সরলরেখায় অবস্থান করে। ২ ও ৩ নং শিরামধ্যস্থ ডিসকাল ছোপ দুটির মধ্য দিয়ে একটি রেখা অংকন করলে তা অ্যাপেক্স অথবা শীর্ষভাগের ঠিক আগে কোস্টায় গিয়ে মিলিত হবে।\nপিছনের ডানার পোস্ট ডিসকাল সাদা ছোপের সারি ঘনীভূত হয়ে সাদা ছোপ দ্বারা গঠিত একটি সরু অবিচ্ছিন্ন দাগে পর্যবসিত হয়েছে। পিছনের ডানার নিম্নতলে সুস্পস্ট বড় কালচে বাদামী ডিসকাল ছোপের সারি এবং ডানার গোড়া অথবা বেস এর কাছে সেল এর মধ্যে একটি কালো ছোপ বর্তমান। সামনের ডানার নিম্নতলে সেল এর বাইরে সুস্পস্ট কালচে বাদামী কিছু দাগ (streak) লক্ষ্য করা যায় যাদের ভিতরের প্রান্ত সূঁচালো।\n\n\n== আচরণ ==\nএই প্রজাতি Common Sailer (চারবাতাসি) এর মত প্রায় সর্বত্র বিচারী নয়। পাহাড়ী অঞ্চলে নীচু উচ্চতায় (১৯০০ মিটার পর্যন্ত) মিশ্র পর্নমোচী ও চিরহরিৎ বনাচল এদের প্রিয় বাসভূমি। এরা মূলত জঙ্গল্ভূমি ও সংলগ্ন অঞ্চলে আবদ্ধ থাকে। এছাড়া সমতল অঞ্চলে বনভূমি অথবা ঝোঁপঝাড়ে পরিপূর্ন গ্রামাঞ্চলে এদের দর্শন মেলে। স্বভাবে এই প্রজাতি অন্যান্য Sailer এরই মতন। এদের উড়ান শক্তিশালী ও Common Sailer (চারবাতাসি)দের থেকে অধিক সমর্থ উড়ান বিশিষ্ট এবং স্বভাবত মাটি থেকে বেশ খানিকটা উপরে অথবা তার চাইতেও উপরে বিচরন করে। এরা ফুলের মধুপান করে ও মাটির ভিজে ছোপে বসে পাডলিং করে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}