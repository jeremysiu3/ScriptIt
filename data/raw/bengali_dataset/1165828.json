{"pageid": 1165828, "title": "জুবায়ের সালেহীন", "url": "https://bn.wikipedia.org/wiki?curid=1165828", "content": "জুবায়ের সালেহীন এসইউপি, এনডিইউ, পিএসসি বাংলাদেশ সেনাবাহিনীর একজন মেজর জেনারেল। বর্তমানে অ্যাডজুটেন্ট জেনারেল (এজি), সেনাবাহিনী সদর দপ্তর (এএইচকিউ), ঢাকা সেনানিবাস। ইতিপূর্বে সেনাবাহিনীর ইঞ্জিনিয়ার ইন চীফ হিসেবে দায়িত্ব পালন করেছেন। তিনি সামরিক বাহিনী কমান্ড ও স্টাফ কলেজ (ডিএসসিএসসি)-এর কমান্ড্যান্ট ছিলেন।\n\n\n== প্রাথমিক ও শিক্ষাজীবন ==\nসালেহীন কুমিল্লা ক্যাডেট কলেজের প্রাক্তন ক্যাডেট। তিনি বাংলাদেশ মিলিটারি একাডেমির ১৯তম বিএমএ দীর্ঘমেয়াদী কোর্স শেষে ২৩ ডিসেম্বর ১৯৮৮ সালে ইঞ্জিনিয়ারিং কোরে কমিশন লাভ করেন। তিনি সিভিল ইঞ্জিনিয়ারিংয়ে বাংলাদেশ প্রকৌশল বিশ্ববিদ্যালয়ে (বুয়েট) স্নাতক সম্পন্ন করেছেন। তিনি আইবিএ ও জাহাঙ্গীরনগর বিশ্ববিদ্যালয় থেকে ব্যবসায় প্রশাসনে মাস্টার্স, জাতীয় নিরাপত্তা কৌশলে ইউএসএ জাতীয় প্রতিরক্ষা বিশ্ববিদ্যালয় থেকে মাস্টার্স সম্পন্ন করেন। \n\n\n== কর্মজীবন ==\nজেনারেল সালেহীন ১৭ পদাতিক ডিভিশনের জিওসি ও সিলেট এরিয়ার এরিয়া কমান্ডার হিসেবে দায়িত্ব পালন করেন। ব্রিগেডিয়ার জেনারেল থাকা অবস্থায় জুবায়ের সালেহীন ঢাকা উত্তর সিটি করপোরেশনের (ডিএনসিসি) প্রধান প্রকৌশলীর দায়িত্ব পালন করেন। \n\n\n== তথ্যসূত্র =="}