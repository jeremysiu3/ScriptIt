{"pageid": 1440868, "title": "রবার্ট আনড্রিখ", "url": "https://bn.wikipedia.org/wiki?curid=1440868", "content": "রবার্ট আনড্রিখ (জার্মান: Robert Andrich; জন্ম: ২২ সেপ্টেম্বর ১৯৯৪) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বায়ার লেভারকুজেন এবং জার্মানি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা কেন্দ্রীয় রক্ষণভাগের খেলোয়াড় হিসেবে খেলেন।\n২০১১ সালে, আনড্রিখ জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় দুই বছর যাবত জার্মানির বয়সভিত্তিক দলের হয়ে খেলার পর, তিনি ২০২৩ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nরবার্ট আনড্রিখ ১৯৯৪ সালের ২২শে সেপ্টেম্বর তারিখে জার্মানির পটসডামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআনড্রিখ জার্মানি অনূর্ধ্ব-১৮, জার্মানি অনূর্ধ্ব-১৯ এবং জার্মানি অনূর্ধ্ব-২০ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ২ বছরে ১৯ ম্যাচে অংশগ্রহণ করেছেন।\n২০২৩ সালের ২১শে নভেম্বর তারিখে, ২৯ বছর, ১ মাস ও ৩০ দিন বয়সে, ডান পায়ে ফুটবল খেলায় পারদর্শী আনড্রিখ অস্ট্রিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। উক্ত ম্যাচের ৬১তম মিনিটে মধ্যমাঠের খেলোয়াড় লেয়ন গোরেৎস্কার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি অস্ট্রিয়া ২–০ গোলের ব্যবধানে জয়লাভ করেছিল। জার্মানির হয়ে অভিষেকের বছরে আনড্রিখ সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরবার্ট আনড্রিখ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রবার্ট আনড্রিখ  (ইংরেজি)  \nসকারবেসে রবার্ট আনড্রিখ (ইংরেজি) \nবিডিফুটবলে রবার্ট আনড্রিখ  (ইংরেজি)  \nইইউ-ফুটবলে রবার্ট আনড্রিখ (ইংরেজি) \nট্রান্সফারমার্কেটে রবার্ট আনড্রিখ (ইংরেজি) \nওয়ার্ল্ডফুটবল.নেটে রবার্ট আনড্রিখ (ইংরেজি) \nইএসপিএন এফসিতে রবার্ট আনড্রিখ (ইংরেজি) \nন্যাশনাল-ফুটবল-টিমস.কমে রবার্ট আনড্রিখ (ইংরেজি)"}