{"pageid": 1032454, "title": "আলেকজান্দ্রা পর্বত", "url": "https://bn.wikipedia.org/wiki?curid=1032454", "content": "আলেকজান্দ্রা পর্বত কানাডার আলবার্টা ও ব্রিটিশ কলাম্বিয়া প্রদেশের সীমানায় ব্যানফ জাতীয় উদ্যানের ৩,৪০১ মিটার (১১,১৫৮ ফুট) উচ্চতা বিশিষ্ঠ একটি বিচ্ছিন্ন পর্বত। ১৯০২ সালে জেমস আউটরাম ও সুইস পর্বতারোহী ও পথপ্রদর্শক ক্রিস্টিয়ান কউফম্যান সর্বপ্রথম এই পর্বতে আরোহণ করেছিলেন। একই বছর জেমস আউটরাম তৎকালীন ব্রিটিশ সম্রাজ্যের রাজা সপ্তম এডওয়ার্ডের স্ত্রী ডেনমার্কের আলেকজান্দ্রা'র নামে এই পর্বতের নামকরণ করেছিলেন।\n\n\n== ভূতত্ত্ব ==\nব্যানফ জাতীয় উদ্যানের অন্যান্য পর্বতের মত আলেকজান্দ্রা পর্বত মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়।\n\n\n== জলবায়ু ==\nকোপেনের জলবায়ু শ্রেনীবিভাগ অনুযায়ী আলেকজান্দ্রা পর্বত, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। এখানে তাপমাত্রা সাধারণত -২০° এবং শীতল বায়ুপ্রবাহ থাকলে -৩০° সেলসিয়াস পর্যন্ত নেমে যায়।\n\n\n== তথ্যসূত্র ==\n\n\n== বহিঃসংযোগ ==\nফ্লিকারে আলেকজান্দ্রা পর্বত"}