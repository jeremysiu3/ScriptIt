{"pageid": 1468420, "title": "উসামা তারগালিন", "url": "https://bn.wikipedia.org/wiki?curid=1468420", "content": "উসামা তারগালিন (আরবি: أسامة تارغالين; জন্ম: ২০ মে ২০০২) হলেন একজন মরক্কী পেশাদার ফুটবল খেলোয়াড়। তিনি বর্তমানে ফরাসি ক্লাব ল্য আভ্র এবং মরক্কো জাতীয় অনূর্ধ্ব-২৩ দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৯ সালে, তারগালিন মরক্কো অনূর্ধ্ব-১৭ দলের হয়ে মরক্কোর বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nউসামা তারগালিন ২০০২ সালের ২০শে মে তারিখে মরক্কোর সিদি বালিউতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nতারগালিন মরক্কো অনূর্ধ্ব-১৭, মরক্কো অনূর্ধ্ব-২০ এবং মরক্কো অনূর্ধ্ব-২৩ দলের হয়ে খেলার মাধ্যমে মরক্কোর প্রতিনিধিত্ব করেছেন। ২০১৯ সালের ১৫ই এপ্রিল তারিখে তিনি সেনেগাল অনূর্ধ্ব-১৭ দলের বিরুদ্ধে ম্যাচে মরক্কো অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। তারগালিন ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মরক্কো অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে উসামা তারগালিন  (ইংরেজি)  \nসকারবেসে \nবিডিফুটবলে \nট্রান্সফারমার্কেটে উসামা তারগালিন (ইংরেজি) \n\nইএসপিএন এফসিতে"}