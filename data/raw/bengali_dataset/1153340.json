{"pageid": 1153340, "title": "নাসের আল-খেলাইফি", "url": "https://bn.wikipedia.org/wiki?curid=1153340", "content": "নাসের বিন ঘানিম আল-খেলাইফি (আরবি: ناصر بن غانم الخليفي; জন্ম: ১২ নভেম্বর ১৯৭৩; নাসের আল-খেলাইফি নামে সুপরিচিত) একজন কাতারি ব্যবসায়ী। তিনি বর্তমানে বেইন মিডিয়া গ্রুপ ও কাতার স্পোর্টস ইনভেস্টমেন্টের চেয়ারম্যান, পারি সাঁ-জেরমাঁ ও কাতার টেনিস ফেডারেশনের সভাপতি এবং এশিয়ান টেনিস ফেডারেশনের সহ-সভাপতির দায়িত্ব পালন করছেন।\nআল-খেলাইফি ফরাসির পারি সাঁ-জেরমাঁর সভাপতির পাশাপাশি প্রধান নির্বাহী কর্মকর্তার দায়িত্বও পালন করছেন। এছাড়াও তিনি ফিফা ক্লাব বিশ্বকাপের আয়োজক কমিটির সদস্য এবং ইউরোপিয়ান ক্লাব অ্যাসোসিয়েশনের সভাপতি নির্বাচিত হয়েছেন।\n\n\n== প্রারম্ভিক জীবন ==\nনাসের বিন ঘানিম আল-খেলাইফি ১৯৭৩ সালের ১২ই নভেম্বর তারিখে কাতারের দোহায় জন্মগ্রহণ করেন। তিনি একজন জেলের পুত্র। তিনি কাতার বিশ্ববিদ্যালয় থেকে অর্থনীতিতে স্নাতক ডিগ্রি এবং ইউনিভার্সিটি অব পাইরাস থেকে মেরিটাইম স্টাডিজে স্নাতকোত্তর ডিগ্রি অর্জন করেছেন।\n\n\n== তথ্যসূত্র =="}