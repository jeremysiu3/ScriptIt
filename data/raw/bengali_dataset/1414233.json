{"pageid": 1414233, "title": "শ্রেণিবিন্যাস", "url": "https://bn.wikipedia.org/wiki?curid=1414233", "content": "শ্রেণিবিন্যাস হলো সাদৃশ্য এবং ভিন্নতা অনুযায়ী দল (গোষ্ঠী) বা ধরনে বিন্যস্ত করার প্রচলিত বৈজ্ঞানিক প্রথা। এটি (বা তত্ত্বনির্ভর শ্রেণিবদ্ধকরণ) হল একটি বিন্যস্তকরণ পদ্ধতি, বিশেষত একটি স্তরানুক্রম (হায়ারার্কিক) শ্রেণিকরণের পদ্ধতি, যেখানে আলাদা আলাদা বিভিন্ন বস্তুকে দল বা বর্গে বিন্যস্ত করা হয়। শ্রেণিবিন্যাস ব্যবহার করা হয় জ্ঞানকে (যা ডকুমেন্ট, নিবন্ধ, ভিডিও ইত্যাদি রূপে থাকতে পারে) বিন্যস্ত ও সূচীকরণ করার জন্য, উদাহরণস্বরূপ কোনো গ্রন্থাগারের শ্রেণিবিন্যাস, অথবা সার্চ ইঞ্জিনের শ্রেণিবিন্যাস, যাতে ব্যবহারকারীরা তাদের প্রয়োজনীয় তথ্য সহজে খুঁজে পেতে পারে। অনেক শ্রেণিবিন্যাস হল স্তরানুক্রম (এজন্য এর একটি স্বাভাবিক ট্রি/গাছসদৃশ গঠন থাকে), কিন্তু সবসময় এমনটা নাও হতে পারে।\nমূলত, শ্রেণিবিন্যাস বলতে শুধুমাত্র জীববৈচিত্র্যের শ্রেণিবিন্যস্তকরণ বা একটি নির্দিষ্ট জীবগোষ্ঠীর শ্রেণিবিন্যস্তকরণের কথা বোঝালেও ব্যাপক বা সাধারণ অর্থে, এটি কোনো বস্তু বা ধারণার বিন্যাস, এমনকি এমন একটি শ্রেণিবিন্যাসের অধীনস্থ নীতিমালার বিন্যাসও হতে পারে। শ্রেণিবিন্যাসের অন্তর্গত একককে “ট্যাক্সা (ইংরেজি: taxa)\" (একবচনে “ট্যাক্সন (ইংরেজি: taxon)” বলা হয়।\nশ্রেণিবিন্যাস ((ইংরেজি):Taxonomy) ও মেরোনমি ((ইংরেজি):Meronomy) এক নয়, মেরোনমি বলতে স্বয়ংসম্পূর্ণ একটা সিস্টেমের অংশসমুহের শ্রেণিকরণ বোঝায়।\n\n\n== ব্যুৎপত্তি ==\nশ্রেণিবিন্যাস (ইংরেজি: Taxonomy) শব্দটি ১৮১৩ সালে সুইজারল্যান্ডের বৈজ্ঞানিক এ. পি. ডি ক্যানডল প্রণয়ন করেন। এটি গ্রিক শব্দ τάξις, taxis 'ক্রম'  এবং νόμος,  nomos'আইন বা নীতি' থেকে অনিয়মিত রূপে গঠিত হয়েছিল। শব্দদ্বয়কে ফরাসি রূপ \"-o-\" দ্বারা যুক্ত করা হয়েছিল যার সঠিক রূপটি হওয়ার কথা \" taxinomy\", যা গ্রিক শব্দ ταξινομία  থেকে উদ্ভুত।\n\n\n== প্রয়োগ ==\nউইকিপিডিয়ার বিষয়শ্রেণিগুলোও এক ধরনের শ্রেণিবিন্যাস। ২০০৯-এর হিসাব অনুযায়ী, এটি দেখা যায় যে, বিশেষজ্ঞ নির্মিত ট্যাক্সনমি (শ্রেণিবিন্যাসতত্ত্ব), উদাহরণস্বরূপ ওয়ার্ডনেটের মতো কম্পিউটেশনাল লেক্সিকনসমূহ, উইকিপিডিয়ার শ্রেনিবিন্যাসতত্ত্বকে উন্নত ও পুনর্গঠন করতে ব্যবহার করা যেতে পারে।\n\n\n== ইতিহাস ==\nনৃতত্ত্ববিদেরা দেখেছেন যে শ্রেণিবিন্যাস সাধারণত স্থানীয় সাংস্কৃতিক এবং সামাজিক পদ্ধতির অংশ হিসেবে কাজ করে এবং বিভিন্ন সামাজিক উদ্দেশ্য পূরণ করে। লোকশ্রেণিবিন্যাসের উপর সবচেয়ে বিখ্যাত এবং প্রভাবশালী গবেষণা হলো এমিলি দুর্কাইমের দ্যা এলিমেন্টারি ফরমস অব রিলিজিয়াস লাইফ।\nসপ্তদশ শতাব্দীতে জার্মান গণিতবিদ এবং দার্শনিক গটফ্রেড লিবনিজ, ত্রয়োদশ শতাব্দীর মেজরকান দার্শনিক র‍্যামন লুলের আর্স জেনেরালিস উলতিমা অনুসরণ করে, মানব-চিন্তাধারার একটি পদ্ধতি বের করতে চেয়েছিলেন।তার Characteristica universalis বই সম্মন্ধে লিবনিজ বলেছিলেন যে এটি এমন একটি আলজেবরা  যা সমস্ত ধারণাগত চিন্তাকে প্রকাশ করতে সক্ষম।১৭ শতকে এই ধরনের একটি \"সর্বজনীন ভাষা\" তৈরির উপর পরীক্ষা-নিরীক্ষা চালানো হয়েছিল, বিশেষ করে ইংরেজ দার্শনিক জন উইলকিন্স রচিত 'An Essay Toward a Real Character and a Philosophical Language (১৬৬৮)' এ, যেখান থেকে পিটার মার্ক রগেটের শব্দকোষ শ্রেণিবদ্ধকরণ এর ধারণা গড়ে উঠেছে।\n\n\n== বিভিন্ন শাখায় শ্রেণিবিন্যাস ==\n\n\n=== প্রাকৃতিক বিজ্ঞান ===\n\nজীববিজ্ঞানে শ্রেণিবিন্যাস বলতে জীবজগতের বর্ণনা, সনাক্তকরণ, নামকরণ এবং শ্রেণিবিভাগ বুঝায়। শ্রেণিবিন্যাসের কয়েকটি ক্ষেত্র:\n\nআলফা ট্যাক্সোনমি, নতুন প্রজাতি, উপপ্রজাতি এবং অন্যান্য ট্যাক্সার বর্ণনা এবং মৌলিক শ্রেণিবিভাগ\nলিনিয়ান ট্যাক্সোনমি , কার্ল লিনিয়াসের মূল শ্রেণিবিন্যাস পদ্ধতি\nবিবর্তনিক শ্রেণিবিন্যাস,প্রচলিত ডারউইন পরবর্তী হায়ারার্কিক্যাল শ্রেণিবদ্ধকরণ পদ্ধতি\nসংখ্যাতাত্ত্বিক শ্রেণিবিন্যাস\nফিনেটিক্স, প্রজাতির সার্বিক সাদৃশ্যের উপর ভিত্তি করে প্রজাতি বিন্যাসের একটি পদ্ধতি\nফাইলোজেনেটিক্স, জীবগোষ্ঠীর অনুমেয় পূর্বপুরুষের উপর ভিত্তি করে জীববৈজ্ঞানিক শ্রেণিবিন্যাস\nউদ্ভিদের শ্রেণিবিন্যাস\nভাইরাসের শ্রেণিবিভাগ, ভাইরাসের জন্য শ্রেণিবদ্ধগত পদ্ধতি\nলোকশ্রেণিবিন্যাস\nনোসোলজি, রোগের শ্রেণিবিভাজন\nমৃৎ-শ্রেণিবিন্যাস, মাটির পদ্ধতিগত শ্রেণিবদ্ধকরণ\n\n\n=== ব্যাবসা এবং অর্থনীতি ===\nব্যবসায় এবং অর্থনীতিতে শ্রেণিবিন্যাস ব্যবহার অন্তর্ভুক্ত:\n\nকর্পোরেট শ্রেণিবিন্যাস, একটি এন্টারপ্রাইজ, সংস্থা বা প্রশাসনের উপকারভোগীদের শ্রেণিবিন্যাস\nঅর্থনৈতিক শ্রেণিবিন্যাস, অর্থনৈতিক কার্যকলাপের জন্য শ্রেণিবদ্ধকরণের একটি ব্যবস্থা\nগ্লোবাল ইন্ডাস্ট্রি ক্লাসিফিকেশন স্ট্যান্ডার্ড, এমএসসিআই এবং স্ট্যান্ডার্ড অ্যান্ড পুওরস (এসএন্ডপি) দ্বারা তৈরি একটি শিল্প শ্রেণিবিন্যাস\nইন্ডাস্ট্রি ক্লাসিফিকেশন বেঞ্চমার্ক, ডাও জোন্স এবং এফটিএসই দ্বারা চালু করা একটি শিল্প শ্রেণিবিন্যাস\nইন্টারন্যাশনাল স্ট্যান্ডার্ড ইন্ডাস্ট্রিয়াল ক্লাসিফিকেশন (আইএসআইসি), অর্থনৈতিক ডেটা শ্রেণিবদ্ধ করার জন্য জাতিসংঘের একটি সিস্টেম\nউত্তর আমেরিকার ইন্ডাস্ট্রি ক্লাসিফিকেশন সিস্টেম (এনএআইসিএস),কানাডা, মেক্সিকো এবং মার্কিন যুক্তরাষ্ট্রে ব্যবহৃত হয়\nপ্যাভিট-এর শ্রেণিবিন্যাস, তাদের উদ্ভাবনের প্রধান উৎস দ্বারা ফার্মের শ্রেণিবিভাগ\nস্ট্যান্ডার্ড ইন্ডাস্ট্রিয়াল ক্লাসিফিকেশন, চার-সংখ্যার কোড দ্বারা শিল্পকে শ্রেণিবদ্ধ করার জন্য একটি সিস্টেম\nইউনাইটেড কিংডম স্ট্যান্ডার্ড ইন্ডাস্ট্রিয়াল ক্লাসিফিকেশন অফ ইকোনমিক অ্যাক্টিভিটিস, অর্থনৈতিক কার্যকলাপের ধরন অনুসারে একটি স্ট্যান্ডার্ড ইন্ডাস্ট্রিয়াল ক্লাসিফিকেশন\nটেকসই কার্যকলাপের জন্য ইউরোপীয় ইউনিয়নের শ্রেণিবিন্যাস, ইউরোপীয় সবুজ চুক্তির পরিপ্রেক্ষিতে কোন বিনিয়োগগুলি পরিবেশগতভাবে টেকসই তা স্পষ্ট করার জন্য একটি প্রতিষ্ঠিত শ্রেণিবিন্যাস ব্যবস্থা\nরেকর্ডস ম্যানেজমেন্ট শ্রেণিবিন্যাস, তথ্যের উপস্থাপনা, যার উপর ভিত্তি করে অসংগঠিত বিষয়বস্তুর শ্রেণিবিভাগ একটি প্রতিষ্ঠানের মধ্যে\nএক্সবিআরএল ট্যাক্সোনমি, এক্সটেনসিবল বিজনেস রিপোর্টিং ল্যাঙ্গুয়েজ\nএসআরকে শ্রেণিবিন্যাস, কর্মক্ষেত্রে ইউজার-ইন্টারফেস ডিজাইনের ক্ষেত্রে\n\n\n=== সফটওয়্যার প্রকৌশল ===\nভেগাস এবং  তার  দল  শ্রেণিবিন্যাস ব্যবহারের মাধ্যমে সফটওয়্যার প্রকৌশল ক্ষেত্রে জ্ঞানকে অগ্রসর করার জন্য একটি সন্তোষজনক কেস স্টাডি করেন।  একইভাবে, ওরে(Ore) এবং অন্যান্যরা সফ্টওয়্যার প্রকৌশল সম্পর্কিত বিষয়গুলির শ্রেণিবিন্যাসের জন্য একটি নিয়মতান্ত্রিক পদ্ধতি তৈরি করেন।\nসফ্টওয়্যার পরীক্ষার গবেষণায় কৌশল, সরঞ্জাম, ধারণা এবং নিদর্শনগুলিকে শ্রেণিবদ্ধ করার জন্য বেশ কয়েকটি শ্রেণিবিন্যাস প্রস্তাব করা হয়েছে।উদাহরণস্বরূপ:\n\nমডেল-ভিত্তিক পরীক্ষার কৌশলসমূহের শ্রেণিবিন্যাস\nস্ট্যাটিক-কোড বিশ্লেষণ সরঞ্জামাদির শ্রেণিবিন্যাস\n এঙ্গস্টর্ম এবং অন্যান্যরা  সফ্টওয়্যার পরীক্ষার ক্ষেত্রে নিযুক্ত গবেষক এবং অনুশীলনকারীদের মধ্যে যোগাযোগের সেতুবন্ধন করতে একটি শ্রেণিবিন্যাস ব্যবহারের প্রস্তাব করেন।  শ্রেণিবিন্যাসের ব্যবহারকে সহজতর ও উৎসাহিত করতে তারা একটি ওয়েব-ভিত্তিক টুলও তৈরি করেছেন ।  টুল এবং এর সোর্স কোড সর্বজনীন ব্যবহারের জন্য উন্মুক্ত করে দেওয়া আছে।\n\n\n== আরও দেখুন ==\n\"শ্রেণিবিন্যাস\" ধারণকারী শিরোনামসহ সমস্ত পাতা\n উইকিঅভিধানে শ্রেণিবিন্যাস-এর আভিধানিক সংজ্ঞা পড়ুন।\nশ্রেণিবিন্যাসবিদ্যা (জীববিজ্ঞান)\n\n\n== টীকা ==\n\n\n== উদ্ধৃতি ==\nAtran, S. (1993) Cognitive Foundations of Natural History: Towards an Anthropology of Science. Cambridge: Cambridge University Press. আইএসবিএন ৯৭৮-০-৫২১-৪৩৮৭১-১\nCarbonell, J. G. and J. Siekmann, eds. (2005). Computational Logic in Multi-Agent Systems, Vol. 3487. Berlin: Springer-Verlag.আইএসবিএন ৯৭৮-৩-৫৪০-২৮০৬০-৬\nMalone, Joseph L. (1988). The Science of Linguistics in the Art of Translation: Some Tools from Linguistics for the Analysis and Practice of Translation. Albany, New York: State University of New York Press. আইএসবিএন ৯৭৮-০-৮৮৭-০৬৬৫৩-৫; OCLC 15856738\n*Marcello Sorce Keller, \"The Problem of Classification in Folksong Research: a Short History\", Folklore, XCV(1984), no. 1, 100–104.\nChester D Rowe and Stephen M Davis, 'The Excellence Engine Tool Kit'; আইএসবিএন ৯৭৮-০-৬১৫-২৪৮৫০-৯\nHärlin, M.; Sundberg, P. (১৯৯৮)। \"Taxonomy and Philosophy of Names\"। Biology and Philosophy। 13 (2): 233–244। এসটুসিআইডি 82878147। ডিওআই:10.1023/a:1006583910214। \nLamberts, K.; Shanks, D.R. (১৯৯৭)। Knowledge, Concepts, and Categories। Psychology Press। আইএসবিএন 9780863774911। \n\n\n== বহিঃসংযোগ ==\n উইকিমিডিয়া কমন্সে শ্রেণিবিন্যাস সম্পর্কিত মিডিয়া দেখুন।\n উইকিঅভিধানে শ্রেণিবিন্যাস-এর আভিধানিক সংজ্ঞা পড়ুন।\nTaxonomy 101: The Basics and Getting Started with Taxonomies"}