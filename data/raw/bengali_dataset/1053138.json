{"pageid": 1053138, "title": "অঞ্জন বন্দ্যোপাধ্যায়", "url": "https://bn.wikipedia.org/wiki?curid=1053138", "content": "অঞ্জন বন্দ্যোপাধ্যায় (২৪ আগস্ট ১৯৬৫ — ১৬ মে ২০২১) ছিলেন একজন ভারতীয় বাঙালি সাংবাদিক, যিনি আনন্দবাজার পত্রিকা, ইটিভি বাংলা, আজকাল, যুগান্তর, জি ২৪ ঘণ্টা, টিভি ৯ বাংলা ইত্যাদির মতো বিভিন্ন সংবাদ ও মিডিয়া চ্যানেলের জন্য কাজ করেছিলেন। তিনি পশ্চিমবঙ্গের মুখ্য সচিব আলাপন বন্দ্যোপাধ্যায়ের ছোট ভাই ছিলেন।\n\n\n== প্রাথমিক জীবন ও শিক্ষা ==\nঅঞ্জন বন্দ্যোপাধ্যায় কলকাতার প্রেসিডেন্সি কলেজ থেকে বাংলা সাহিত্যে স্নাতক এবং স্নাতকোত্তর সম্পূর্ণ করেন।  ১৯৮১ সালে তিনি নরেন্দ্রপুরের রামকৃষ্ণ মিশন বিদ্যালয় থেকে মাধ্যমিক পাস করেন। তিনি তার গ্র্যাজুয়েশন এবং মাস্টার্স দুটিতেই প্রথম শ্রেণি অর্জন করেছিলেন। তিনি ৩৩ বছরেরও বেশি সময় জুড়ে সাংবাদিকতা করেন। পেশার শুরুতে তিনি আনন্দবাজার পত্রিকা, যুগান্তর ইত্যাদি সংবাদমাধ্যম এবং আকাশ বাংলা, যুগান্তর প্রভৃতি চ্যানেলে কাজ করেন। ২০১৫ সালে তিনি জি ২৪ ঘণ্টা থেকে পদত্যাগ করেছিলেন এবং আনন্দবাজার পত্রিকায় (ডিজিটাল) যোগ দিয়েছিলেন। ২০২০ সালের নভেম্বর মাসে তিনি জি নেটওয়ার্কে পুনরায় যোগদান করেছিলেন। জি নেটওয়ার্কে পুনরায় যোগদানের আগে তিনি টিভি ৯ বাংলার প্রথম সম্পাদক হিসাবেও যুক্ত ছিলেন। \n\n\n== মৃত্যু ==\nঅঞ্জন বন্দ্যোপাধ্যায় ২০২১ এপ্রিল মাসে কোভিড -১৯ এর কারণে হাসপাতালে ভর্তি হন। তিনি সুস্থ হয়ে উঠলে কিছুদিন পর তাকে ছেড়ে দেওয়া হয়। মে মাসের মাঝামাঝি সময়ে তার স্বাস্থ্যের আবার অবনতি ঘটে এবং জ্বরে আক্রান্ত হয়ে দ্বিতীয়বার হাসপাতালে ভর্তি হন। ২০২১ সালের ১৬ মে কলকাতার একটি বেসরকারী হাসপাতালে তাঁর মৃত্যু হয়। তাঁর মা, স্ত্রী এবং কন্যা সন্তান বর্তমান। \n\n\n== তথ্যসূত্র ==\n\n \n\n\n== বহিঃসংযোগ ==\n\"বিরতির পর আর ফিরে আসা হল না, কোভিড কেড়ে নিল জি ২৪ ঘণ্টার এডিটর অঞ্জন বন্দ্যোপাধ্যায়কে\"। জি ২৪ ঘন্টা।"}