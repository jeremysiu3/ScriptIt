{"pageid": 1512895, "title": "সোনিয়া দীপ্তি", "url": "https://bn.wikipedia.org/wiki?curid=1512895", "content": "সোনিয়া দীপ্তি (জন্ম: ২৯শে জুলাই ১৯৮৩) একজন ভারতীয় অভিনেত্রী যিনি মূলত তেলুগু ছবিতে অভিনয় করেছেন। ২০০৭ সালে শেখর কাম্মুলার  হ্যাপি ডেজ  ছবিতে শ্রাবসের চরিত্রে তাঁর অভিনয়ের অভিষেক অভিনয় হয়। এই ছবিটি তাঁকে সেরা পার্শ্ব অভিনেত্রী - তেলুগু বিভাগে ফিল্মফেয়ার পুরস্কার এনে দেয়।\n\n\n== কর্মজীবন ==\nসোনিয়া দীপ্তির জন্ম ও বড় হয়ে ওঠা তেলেঙ্গানার হায়দ্রাবাদে ।  কম্পিউটার অ্যাপ্লিকেশনে ডিগ্রি অর্জনের পর তিনি তিন বছর একটি আইটি কোম্পানিতে সফটওয়্যার ইঞ্জিনিয়ার হিসেবে কাজ করেছিলেন এরপর তিনি অভিনয় জগতে আসেন।  একটি অনুষ্ঠানে, শেখর কাম্মুলা তাঁকে দেখতে পান এবং একটি অডিশনে তাঁর অভিনয় দেখার পর তাঁকে অভিনয়ের প্রস্তাব দেন। প্রস্তাবটি গ্রহণ করে, তিনি ২০০৭ সালের তেলুগু ছবি \"হ্যাপি ডেজ\" -এ শ্রাবসের ভূমিকায় অভিনয়ের মাধ্যমে তার অভিনয়ে আত্মপ্রকাশ করেন। মুক্তির পর ছবিটি অত্যন্ত জনপ্রিয় হয়ে ওঠে এবং ২০০৮ সালের ফিল্মফেয়ার অ্যাওয়ার্ডস সাউথ- এ ছয়টি পুরস্কার জিতে নেয়, যার মধ্যে একটি ছিল সোনিয়ার অভিনয়ের জন্য সেরা পার্শ্ব অভিনেত্রীর পুরস্কার যা তাঁর সমালোচকদের প্রশংসা অর্জন করে। \n২০০৮ সালের শেষের দিকে, \"হ্যাপি ডেজ\" ছবিতে তাঁর সহ-অভিনেতা কৃষ্ণুডুর বিপরীতে তাঁর দ্বিতীয় ছবি \"বিনায়াকুডু\" মুক্তি পায়, যা পরবর্তীতে একটি সফল উদ্যোগেও পরিণত হয়। এর পরেই তিনি তামিল চলচ্চিত্র শিল্প থেকেও ডাক পেতে শুরু করেন এবং ২০১০ সালে এন. লিঙ্গুসামি পরিচালিত রোমান্টিক-অ্যাকশন চলচ্চিত্র \"পাইয়া\" দিয়ে তামিল ভাষার চলচ্চিত্রে আত্মপ্রকাশ করেন। সেই বছর তাঁর আরেকটি তামিল ছবি মুক্তি পায়, \"ইনিধু ইনিধু\", যা \"হ্যাপি ডেজ\" এর পুনর্নির্মাণ, এখানে তিনি মূল ছবির চরিত্র থেকে নিজের ভূমিকার পুনঃপ্রতিষ্ঠা করেন।  ২০১১ সালের তেলুগু ছবি ডুকুডুতে সামান্থার চরিত্রের বন্ধুর ভূমিকায় অভিনয় করেছিলেন সোনিয়া। \nতিনি পুনীত রাজকুমার এবং এরিকা ফার্নান্দেজ অভিনীত \"নিন্নিন্দেল\" চলচ্চিত্রে অভিনয়ের মাধ্যমে কন্নড় ভাষার চলচ্চিত্রে আত্মপ্রকাশ করেন, সেটি ২০১৪ সালের জানুয়ারিতে মুক্তি পায় \n২০১৫ সালে আন্তর্জাতিক নারী দিবসের প্রাক্কালে, তিনি তাঁর ইউটিউব চ্যানেলে একটি স্বল্পদৈর্ঘ্য চলচ্চিত্র প্রকাশ করেন। মেঘা ওয়ালী এই ছবিটির চিত্রনাট্য লিখেছেন, ছবিটি  নৈতিক পুলিশিংয়ের আইনী বৈধতা নিয়ে প্রশ্ন তোলে। এটি সামাজিক মাধ্যমে বেশ প্রশংসিত হয়েছিল এবং রাম গোপাল ভার্মা ও অমিতাভ বচ্চন সহ অনেক তারকা এই ছবির প্রশংসা করেছিলেন। এটির শুটিং হয়েছিল হায়দ্রাবাদের কান্ট্রি ক্লাবে।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে সোনিয়া দীপ্তি (ইংরেজি)\nটেমপ্লেট:Filmfare Award for Best Supporting Actress – Telugu"}