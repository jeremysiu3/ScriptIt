{"pageid": 1186046, "title": "এডেন গভর্নরেট", "url": "https://bn.wikipedia.org/wiki?curid=1186046", "content": "এডেন ( আরবি: عدن 'আদান ) হল, ইয়েমেনের একটি গভর্নরেটের একটি প্রাচীন শহর। এ গভর্নরেট এডেন শহরকে নিয়ে গঠিত। ২০০৪ সালের আদমশুমারি অনুযায়ী এর জনসংখ্যা ৫৮৯৪১৯ জন ছিল।  এটি ইয়েমেনের প্রাচীন রাজধানী ছিল। এখানে প্রাচীন ক্রেটার বন্দর শহর ছিল। প্রাচীন ইতিহাসের অনেক কিছু এ শহরকে ঘিরে পাওয়া যায়। এখানে ইসলামের প্রথম নবী আদমের বড়পুত্র কাবিলকে হাবিল হত্যার অভিযোগে নির্বাসন দেয়া হয়।\nএডেন ১৮৩৯ সাল থেকে ১৯৬৭ সাল পর্যন্ত ব্রিটিশ শাসনের অধীনে ছিল। বছরের পর বছর সংগ্রামের পর ১৯৬৭ সালে এডেন ও অন্যান্য দক্ষিণ গভর্নরেট স্বাধীনতা লাভ করে। ১৯৭০ সালে দেশটির নামকরণ করা হয় জন-গণতান্ত্রিক ইয়েমেনের প্রজাতন্ত্র। পরবর্তীকালে ১৯৬৭ থেকে ১৯৯০ সালের মধ্যে এডেন শহরটি দক্ষিণ ইয়েমেনের রাজধানী হয়ে ওঠে। ১৯৯০ সালে দক্ষিণ ইয়েমেন ও উত্তর ইয়েমেন উভয়ই একত্রিত হয়ে বর্তমান ইয়েমেন প্রজাতন্ত্র গঠন হয়। এডেন আর জাতীয় রাজধানী না থেকে অ্যাডেন গভর্নরেটের রাজধানী হয়। যা অ্যাডেন কলোনির মতো অঞ্চল জুড়ে ছিল। এডেন এখন ইয়েমেন প্রজাতন্ত্রের বাণিজ্যিক রাজধানী।\nসোকোত্রার দ্বীপপুঞ্জটি এডেন গভর্নরেটের অংশ ছিল। তবে ২০০৪ সালে এডেন শহর হাদরামাউত গভর্নরেটের সাথে সংযুক্ত ছিল।\n৬ ডিসেম্বর ২০১৫ সালে এডেনের গভর্নর জেনারেল জাফর মোহাম্মদ সাদ গাড়ি বোমা হামলায় তার ছয় সফরসঙ্গী সহ নিহত হয়। আহত হয় আরও কয়েকজন পথচারী। হামলার পরপরই ইসলামিক স্টেট এর দায় স্বীকার করে।  ২৯ শে জুলাই, ২০২০ সালে ইয়েমেনের নির্বাসিত রাষ্ট্রপতি বা ইয়েমেনি সরকার এবং দক্ষিণ ইয়েমেনের অন্তর্বর্তীকালীন পরিষদের প্রতিনিধিদের মধ্যে স্বাক্ষরিত রিয়াদ চুক্তির মাধ্যমে এসটিসি মহাসচিব আহমেদ হামেদ আলমাসকে এডেনের নতুন গভর্নর হিসাবে নিযুক্ত করা হয়। .\n\n\n== জেলা ==\nএডেন গভর্নরেট নিম্নলিখিত ৮টি জেলায় বিভক্ত। এই জেলাগুলোতে আবার অনেক উপ-জেলায় বিভক্ত করা হয়েছে। এরপর অনেক গ্রামে বিভক্ত করা হয়েছে:\nআল বুরাইকেহ জেলা\nআল মানসুরা জেলা\nআল মুআল্লা জেলা\nআশ শেখ ওসমান জেলা\nআত্তাওয়াহি জেলা\nক্রেটার জেলা\nদার সাদ জেলা\nখুর মাকসার জেলা\n\n\n== বর্তমান অবস্থা ==\nবর্তমানে এডেন গভর্নরেট গৃহযুদ্ধে জরজরিত। শিয়া-সুন্নীর যুদ্ধ। শিয়া হুতিদের অধীন ইয়েমেন কিছু অংশ রয়েছে। সৌদি সরকার ইয়েমেনের নির্বাসিত সরকারকে পুনরায় স্থলাভিসিক্ত করার জন্য যুদ্ধে লিপ্ত। আমেরিকা তাদেরকে সহযোগিতা করছে। আর হুতিদের সহযোগিতা করছে ইরান। দুর্ভিক্ষ, ক্ষুধা, উদ্বাস্ত এডেন গভর্নরেটের চিত্র।\n\n\n== তথ্যসূত্র =="}