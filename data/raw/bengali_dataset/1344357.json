{"pageid": 1344357, "title": "দোয়েনজাং-জজিগে", "url": "https://bn.wikipedia.org/wiki?curid=1344357", "content": "দোয়েনজাং-জজিগে যাকে ইংরেজিতে সয়াবিন পেস্ট স্টু হিসাবে উল্লেখ করা হয়, এটি কোরিয়ার একটি ঐতিহ্যবাহী জজিগে বা স্ট্যু। এটি প্রাথমিকভাবে ডোয়েনজিং বা সয়াবিন পেস্ট থেকে তৈরি হয় এবং অতিরিক্ত উপাদান হিসাবে এর মধ্যে শাকসবজি, সামুদ্রিক খাবার এবং মাংস যোগ করা হয়।  এটি কোরিয়ান রন্ধনশৈলীর উল্লেখযোগ্য এবং জনপ্রিয় ঐতিহ্যবাহী খাবারগুলির মধ্যে একটি। দোয়েনজাং-জজিগে প্রাথমিকভাবে কোরিয়ার গৃহস্থালির খাবার। এটি ঘরে প্রস্তুত দোয়েনজাং বা সোয়াবিন পেস্ট দিয়ে তৈরি করা হত। যাইহোক আজকাল বাজারে কারখানায় তৈরি সয়াবিন পেস্টের সহজলভ্যতার কারণে গৃহস্থালিতে এবং রেস্তোরাঁগুলিতে সেগুলির ব্যবহার করা হয়। ঐতিহ্যগত ও আধুনিক কোরিয়ান রন্ধনশৈলীতে, দোয়েনজাং সবচেয়ে বেশি ব্যবহৃত হয়। এটি একটি জাতীয় খাবার হিসাবে উল্লিখিত হয়।\nঅঞ্চলভেদে দোয়েনজাং-জিজিগে রান্নায় ব্যবহৃত উপাদানগুলির মধ্যে অনেক বৈচিত্র্য এবং সূক্ষ্ম পার্থক্য রয়েছে।  এই রান্নার প্রাথমিক এবং সাধারণ উপাদানগুলি হল, দোয়েনজাং (গাঁজানো সয়াবিন পেস্ট), শুকনো অ্যাঙ্কোভিস, সাদা মূলা, কোরিয়ান মরিচ, রসুনের কিমা, জল, পেঁয়াজ, সবুজ পেঁয়াজ, আলু, জুকিনি এবং মাঝারি আকারে টোফু (সোয়াবিনের দুধ দিয়ে তৈরি পনির জাতীয় খাবার)।\nএই খাবারকে আকর্ষণীয় করে তুলতে এর সাথে আরও কিছু উপাদান যোগ করা হয়। বিশেষ করে মাংস বা সামুদ্রিক খাবার উপাদান হিসাবে যোগ করা যেতে পারে। এই গৌণ উপাদানগুলি ঝোল এবং স্টুর স্বাদকে উল্লেখযোগ্যভাবে পরিবর্তন করে, দোয়েনজাং-জজিগে  রন্ধনে ব্যবহৃত সবচেয়ে সাধারণ সামুদ্রিক খাবারের উপাদানগুলির মধ্যে রয়েছে চিংড়ি বা ছোট ক্ল্যামস বা শামুক, এবং গরুর মাংস  ও সাধারণ মাংস।\n\nদোয়েনজাং-এ আইসোফ্ল্যাভোন রয়েছে, যা কার্ডিওভাসকুলার ডিজিজ বা অস্টিওপরোসিসের মতো রোগ প্রতিরোধ করতে সাহায্য করে। এতে লেসিথিন আছে যা মস্তিষ্কের কার্যকারিতা উন্নত করতে সাহায্য করে, তাই এই খাবার শুধুমাত্র শিশুদের জন্য নয়, প্রাপ্তবয়স্ক এবং মধ্যবয়স্কদের জন্যও উপকারী। এছাড়াও, দোয়েনজাং ডায়েটারি ফাইবার সমৃদ্ধ, যা পাচনতন্ত্রের কার্যকারিতার জন্য উপকারী।\n\n\n== তথ্যসূত্র =="}