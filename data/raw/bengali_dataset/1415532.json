{"pageid": 1415532, "title": "আশরাফুজ্জামান আশু", "url": "https://bn.wikipedia.org/wiki?curid=1415532", "content": "আশরাফুজ্জামান আশু (জন্ম: ১ জানুয়ারি, ১৯৫৭) বাংলাদেশের একজন রাজনীতিবিদ ও সাতক্ষীরা-২ আসনের সাবেক সংসদ সদস্য। তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== প্রারম্ভিক জীবন ==\nআশরাফুজ্জামান আশু ১৯৫৭ সালের ১ জানুয়ারি সাতক্ষীরা সদর উপজেলার শহরের লস্কর পাড়ায় জন্মগ্রহণ করেন।\n\n\n== রাজনৈতিক জীবন ==\nআশরাফুজ্জামান আশু জাতীয় পার্টির রাজনীতির সাথে জড়িত। তিনি দীর্ঘদিন ধরে সাতক্ষীরা জেলা জাতীয় পার্টির সাধারণ সম্পাদকের দায়িত্ব পালন করছেন। পেশায় তিনি একজন ব্যবসায়ী।\n২০২৪ সালের দ্বাদশ জাতীয় সংসদ নির্বাচনে তিনি সাতক্ষীরা-২ আসন থেকে জাতীয় পার্টির প্রার্থী হিসেবে সংসদ সদস্য নির্বাচিত হন।। তিনি ভূমি মন্ত্রণালয় সম্পর্কিত স্থায়ী কমিটির সদস্য ছিলেন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}