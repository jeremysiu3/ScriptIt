{"pageid": 1173805, "title": "নীল ঘন্টা", "url": "https://bn.wikipedia.org/wiki?curid=1173805", "content": "নীল ঘন্টা হল একধরণের লতানো ফুলের গাছ। এর বৈজ্ঞানিক নাম thunbergia erecta. নীল ঘন্টা ফুল সাধারণত গাঢ় নীল বা নীল-বেগুনি রঙের হয়ে থাকে। পাঁচ পাপড়ি বিশিষ্ট এই ফুলের ঘন্টা আকৃতির কারনেই এর নাম হয়েছে নীল ঘন্টা।\n\n\n== বর্ণনা ==\nনীল ঘন্টা ফুলের আদি নিবাস আমেরিকার ক্রান্তীয় অঞ্চলে হলেও বর্তমানে বাংলাদেশের প্রায় সব বাগানেই এর দেখা মেলে। তবে এই গাছ ঠিক কবে বাংলাদেশে এসেছে এর সঠিক কোন তথ্য পাওয়া যায়না। নীল ঘন্টা গাছ কেটে-ছেঁটে ঝোঁপের আকৃতিতে রাখা যায় আবার মাচা বা ফটকের পাশে লাগালে সহজেই সেখানে ছড়িয়ে পড়ে। এই গাছ সাধারনত প্রায় দেড় মিটার পর্যন্ত লম্বা হয়। শাখার অগ্রভাগের পাতার গোড়া থেকে একেকটি বা সজোড় গাঢ়-নীল বা নীল-বেগুনি রঙের ফুল ফোটে। এই ফুল চওড়া ও সামান্য বাঁকা। দলনল সাদা, ভেতর টকটকে হলুদ এবং তিন সেন্টিমিটার লম্বা এবং এর মুখ প্রায় চার সেন্টিমিটার চওড়া।\n\n\n== তথ্যসূত্র =="}