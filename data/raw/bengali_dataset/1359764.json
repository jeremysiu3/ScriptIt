{"pageid": 1359764, "title": "বাংলাদেশ পুলিশ সুইমিং কমপ্লেক্স", "url": "https://bn.wikipedia.org/wiki?curid=1359764", "content": "বাংলাদেশ পুলিশ সুইমিং কমপ্লেক্স ২০১৯ সালে সক্রিয় হওয়া বাংলাদেশ পুলিশ পরিচালিত সাঁতার ক্রীড়া আয়োজন ও প্রশিক্ষণ সুইমিংপুল। ঢাকার উত্তরায় আর্মড পুলিশ ব্যাটালিয়নের প্রধান কার্যালয়ের ভিতরে এটির অবস্থান। ২০ কোটি টাকা ব্যয়ে নির্মিত ক্রীড়া স্থাপনাটি ২০১৯ সালের ২৪ নভেম্বর বাংলাদেশ পুলিশের সদস্যদের জন্য উদ্বোধন ও ব্যবহারের জন্য উন্মুক্ত করা হয়। এটি একই সাথে সাঁতারের বিভিন্ন ক্রীড়া ও ওয়াটার পোলো খেলার ভেন্যু।\n\n\n== কাঠামো ==\nএটি খোলা আকাশের নিচে উন্মুক্ত ১০ লেনবিশিষ্ট সুইমিংপুল। নিয়মিত সাঁতারের বিভিন্ন ইভেন্ট আয়োজনের পাশাপাশি এটি ওয়াটার পোলো খেলা আয়োজনের উপযোগী। সাড়ে ছয় ফুট থেকে সর্বোচ্চ সাড়ে আট ফুট গভীর সুইমিংপুলের আয়তন  ৫০x২৫ বর্গমিটার। পুলের দুইপাশে একসাথে ৩৩৬ জন দর্শকের জন্য বসার গ্যলারি আছে।\n\n\n== সুবিধা ==\nনিয়মিত সাঁতারপুল ছাড়াও কমপ্লেক্সটি সাঁতারুদের জন্য পৃথক ব্যায়ামাগার, বাষ্প স্নান ও সওনা স্নান নেওয়ার সুবিধা সম্পন্ন।\n\n\n== তথ্যসূত্র =="}