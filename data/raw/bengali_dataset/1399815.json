{"pageid": 1399815, "title": "২য় শুপ্পিলুলিউমা", "url": "https://bn.wikipedia.org/wiki?curid=1399815", "content": "দ্বিতীয় শুপ্পিলুলিউমা, ৪র্থ তুদালিয়ার পুত্র, হিট্টাইট সাম্রাজ্যের নতুন রাজ্যের শেষ পরিচিত রাজা ছিলেন। তার শাসনকাল আনু. ১২০৭ –১১৭৮ খ্রিস্টপূর্বাব্দ (সংক্ষিপ্ত কালানুক্রম), মধ্য অ্যাসিরিয়ান সাম্রাজ্যের ১ম তুকুলতি-নিনুর্তার সমসাময়িক।\n\n\n== জীবন এবং রাজত্ব ==\n১২১০ খ্রিস্টপূর্বাব্দে, তার নেতৃত্বে একটি নৌবহর সাইপ্রীয়দের পরাজিত করেছিল, যা লিখিত ইতিহাসের প্রথম নৌ যুদ্ধ।  কিছু ইতিহাসবিদদের মতে (ক্লদ শেফার, হর্স্ট নোয়াকি, উলফগ্যাং লেফেভরে), এটি এবং সাইপ্রিয়টদের বিরুদ্ধে দুটি জয়ে সম্ভবত উগারিটিক জাহাজ ব্যবহার করা হয়েছিল। \nতিনি হায়ারোগ্লিফিক লুভিয়ানের দুটি শিলালিপির মাধ্যমে পরিচিত। এগুলোতে প্রাক্তন সামন্ত তারহুনতাশার বিরুদ্ধে এবং সাইপ্রাসের আলাসিয়ার বিরুদ্ধে যুদ্ধের কথা লিপিবদ্ধ আছে। একটি শিলালিপি হাত্তুসার উচ্চ শহরের নিসান্তেপের গোড়ায় পাওয়া যায়; অন্যটি পূর্ব পুকুরের (পুকুর ১) উত্তর কোণে পাওয়া যায়, যা চেম্বার ২ নামে পরিচিত। এটি হাত্তুসার জন্য একটি জলাধার হিসেবে কাজ করতো।\nচেম্বার ২ এর খোদাইসমূহ ঐতিহাসিকভাবে গুরুত্বপূর্ণ কারণ এটি বড় রাজনৈতিক অস্থিরতাকে লিপিবদ্ধ করেছে যা শুপ্পিলুলিউমার রাজত্বকালে হাট্টিকে জর্জরিত করেছিল। এতে বলা হয়েছে যে শাসক তারহুনতাশা শহরটিকে লুট করেছিলেন, যা একটি হিট্টীয় শহর ছিল এবং ২য় মুওয়াতাল্লির রাজত্বকালে সংক্ষিপ্তভাবে সাম্রাজ্যের রাজনৈতিক রাজধানী ছিল।\nসি পিপলরা ইতিমধ্যেই এজিয়ান থেকে শুরু করে কেনান পর্যন্ত ভূমধ্যসাগরীয় উপকূলরেখায় তাদের আক্রমণ শুরু করেছিল, সিলিসিয়া এবং সাইপ্রাসকে হিট্টাইটদের কাছ থেকে দূরে নিয়ে ফিলিস্তিয়া রাষ্ট্র প্রতিষ্ঠা করেছিল এবং তাদের লোভনীয় বাণিজ্য পথ বন্ধ করে দিয়েছিল। উগারিটের লিপির উপর ভিত্তি করে বলা যায়, আগ্রাসনটির উৎপত্তি পশ্চিমে, এবং হিট্টাইট রাজা উগারিটের কাছে সাহায্য চেয়েছিলেন।\n\nশত্রু আমাদের বিরুদ্ধে [অগ্রসর(?)] হচ্ছে এবং কোন সংখ্যা নেই [...]। আমাদের সংখ্যা বিশুদ্ধ(?) [. . .] যা পাওয়া যায়, তা সন্ধান করুন এবং আমার কাছে পাঠান। \n২য় শুপ্পিলুলিউমা সম্ভবত সেই শাসক যিনি রাজধানী শহর হাত্তুসা পরিত্যাগ করেছিলেন,  এবং হিট্টাইট সাম্রাজ্যের অবসান ঘটিয়েছিলেন। কিছু সূত্র ইঙ্গিত করে যে ২য় শুপ্পিলুলিউমার শেষ অজানা বা তিনি কেবল \"নিখোঁজ\" হয়েছিলেন,  আবার কেউ কেউ দাবি করেন যে ১১৯০ খ্রিস্টপূর্বাব্দে হাত্তুসার লুটতরাজের সময় তাকে হত্যা করা হয়েছিল। \nশুপ্পিলুলিউমা এর রাজ্যের পতনের পর, কাসকিয়ানরা সম্ভবত হাট্টির নিয়ন্ত্রণ নিয়ে নেয়। হাত্তুসা নিজেই আগুনে ধ্বংস হয়ে গিয়েছিল, এবং এর জায়গাটি প্রায় ৫০০ বছর পরে একটি ফ্রিজিয়ান দুর্গ দ্বারা পুনরায় দখল করা হয়েছিল। কুজি-তেশুব, কারচেমিশের একজন শাসক, পরবর্তীতে \"মহান রাজা\" উপাধি গ্রহণ করেন কারণ তিনি ১ম শুপ্পিলুলিউমা এর সরাসরি বংশধর ছিলেন। \n\n\n== জনপ্রিয় সংস্কৃতিতে চিত্রণ ==\n২য় শুপ্পিলুলিউমা:\n\nটোটাল ওয়ার: ফারাও-এ একই নামের হিট্টাইট উচ্চ রাজা চরিত্রের ভিত্তি, এবং;\nগ্রেগরি মাইকেল নিক্সনের ঐতিহাসিক উপন্যাস দ্য ডায়োমেডিয়া: ডায়োমেডিস, দ্য পিপলস অফ দ্য সি এবং দ্য ফল অফ দ্য হিট্টাইট এম্পায়ার (২০২২) এর বিরোধী চরিত্র।\nটেমপ্লেট:Hittite treeটেমপ্লেট:Hittite tree\n\n\n== আরও দেখুন ==\n\nহিট্টিদের ইতিহাস\n\n\n== মন্তব্য ==\n\n\n== তথ্যসূত্র ==\n\nAstour, AJA ৬৯ (১৯৬৫)।\nGüterbock, JNES ২৬ (১৯৬৭), ৭৩-৮১.\n\n\n== বহিঃসংযোগ ==\n২য় শুপ্পিলুলিউমা এর রাজত্ব\nটেমপ্লেট:Hittite kings"}