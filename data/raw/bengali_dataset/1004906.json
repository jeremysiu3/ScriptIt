{"pageid": 1004906, "title": "ডেসপাইনা (প্রাকৃতিক উপগ্রহ)", "url": "https://bn.wikipedia.org/wiki?curid=1004906", "content": "ডেসপাইনা (ইংরেজি: Despina, ) বা নেপচুন ৫ (ইংরেজি: Neptune V) হল নেপচুনের তৃতীয় নিকটতম অভ্যন্তরীণ প্রাকৃতিক উপগ্রহ। এটির নামকরণ করা হয়েছে গ্রিক পুরাণে উল্লিখিত নিম্ফ ডেসপোয়েনার (পসাইডন ও ডিমিটারের কন্যা) নামানুসারে।\n\n\n== আবিষ্কার ==\n১৯৮৯ সালের জুলাই মাসের শেষ দিকে ডেসপাইনা ভয়েজার ২ প্রোবের তোলা ছবিগুলি থেকে ডেসপাইনা আবিষ্কৃত হয়। এটির সাময়িক নামকরণ করা হয়েছিল এস/১৯৮৯ এন ৩ (ইংরেজি: S/1989 N 3)। ১৯৮৯ সালের ২ অগস্ট আইএইউ-র ৪৮২৪ নং সার্কুলারে এই আবিষ্কারের কথা আনুষ্ঠানিকভাবে ঘোষণা করা হয় এবং এই প্রসঙ্গে \"৫ দিনে তোলা ১০টি ছবি\"র কথাও উল্লেখ করা হয়। যা থেকে মনে ক্রয়া হয় উপগ্রহটি ২৮ জুলাইয়ের কিছু আগে আবিষ্কৃত হয়েছিল। ১৯৯১ সালের ১৬ সেপ্টেম্বর আনুষ্ঠানিকভাবে উপগ্রহটির নামকরণ করা হয়।\n\n\n== ভৌত বৈশিষ্ট্য ==\nডেসপাইনার ব্যাস প্রায় ১৫২ কিলোমিটার (৯৪ মাইল)। ডেসপাইনা একটি অনিয়তাকার উপগ্রহ এবং সেখানে ভূতাত্ত্বিক বিবর্তনের কোনও চিহ্ন পাওয়া যায় না। সম্ভবত নেপচুনের আদি উপগ্রহগুলির ধ্বংসাবশেষের নুড়িগুলি পুনঃসৃজিত হয়ে এই উপগ্রহটিরও উদ্ভব ঘটিয়েছিল। উল্লেখ্য, ট্রাইটন নেপচুনের মাধ্যাকর্ষণের জালে আবদ্ধ হয়ে প্রাথমিকভাবে একটি উচ্চ উৎকেন্দ্রিকতা-সম্পন্ন কক্ষপথে স্থাপিত হয়ে প্রাকৃতিক উপগ্রহে পরিণত হওয়ার সময় উক্ত আদি উপগ্রহগুলির কক্ষপথ বিঘ্নিত হয় এবং সেগুলি চূর্ণবিচূর্ণ হয়ে যায় বলেই বিজ্ঞানীরা মনে করেন।\n\n\n== কক্ষপথ ==\n\nডেসপাইনার কক্ষপথটি থ্যালাসার কক্ষপথের বাইরে হলেও নিকটে এবং লে ভেরিয়ার বলয়ের সামান্য ভিতরে অবস্থিত এবং এটি একটি রাখালিয়া উপগ্রহের কাজ করছে। নেপচুনের সমলয় কক্ষপথ ব্যাসার্ধের অভ্যন্তরে অবস্থিত হওয়ার দরুন জোয়ার-সংক্রান্ত গতিহ্রাসের ফলে এটি ধীরে ধীরে পেঁচিয়ে পেঁচিয়ে ভিতরের দিকে ঢুকছে। বিজ্ঞানীরা অনুমান করেন, ভবিষ্যতে হয়তো নেপচুনের রচ সীমা পার হওয়ার সময় জোয়ার-সংক্রান্ত প্রসারণের ফলে গ্যালাটিয়ার সঙ্গে নেপচুনের সংঘর্ষ লাগবে এবং গ্যালাটিয়া চূর্ণবিচূর্ণ হয়ে একটি নতুন গ্রহীয় বলয় সৃষ্টি করবে।\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nDespina Profile by NASA's Solar System Exploration\nNeptune's Known Satellites (by Scott S. Sheppard)\nনাসার জ্যোতির্বিদ্যার আজকের নির্বাচিত ছবি: Despina and its shadow transiting Neptune (3 September 2009)"}