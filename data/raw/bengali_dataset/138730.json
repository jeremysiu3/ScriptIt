{"pageid": 138730, "title": "হৃদয়ের কথা", "url": "https://bn.wikipedia.org/wiki?curid=138730", "content": "হৃদয়ের কথা এটি ২০০৬ সালের ১৮ই অক্টোবর মুক্তিপ্রাপ্ত একটি বাংলাদেশী চলচ্চিত্র। ছবিটি পরিচালনা করেন এস এ হক অলিক। “হৃদয়ের কথা” প্রযোজনার মধ্যে দিয়ে রিয়াজ প্রযোজক হিসেবে আত্মপ্রকাশ করেন। হৃদয়ের কথা এই সিনেমার সহযোগী প্রযোজক কাজী রিটন। এতে প্রধান চরিত্রে অভিনয় করেন রিয়াজ , পূর্ণিমা এবং মৌসুমী। এর মধ্যে কেন্দ্রীয় চরিত্রে (অনিক ও অধরা) যথাক্রমে রিয়াজ এবং পূর্ণিমা এবং বিশেষ চরিত্রে মৌসুমী অভিনয় করেন ।\n\n\n== কাহিনী সংক্ষেপ ==\nএকজন মানুষ শিশুকাল থেকে হাটি হাটি পা পা করে পরিনত বয়সে এসে তার হৃদয়ের কথাগুলোর প্রকাশ ঘটায়-যা বাস্তবের সাথে সঙ্গতি রেখে সুস্থ মানসিকতা  ও শৈল্পিকভাবে উপস্থাপিত  হয় আমাদের সমাজে। এই “হৃদয়ের কথা” পূর্ণদৈর্ঘ্য চলচ্চিত্রটিতে উপস্থাপন  করার চেষ্টা করা হয়েছে আপনার, আমার এবং আমাদের সকলের হৃদয়ের কথাকে। আমাদের সমাজের বিভিন্ন চরিত্রের মানুষগুলো তাদের ভালোবাসা, চাওয়া-পাওয়ার আকূতিগুলো বাস্তব সম্মত করতে কীভাবে মরিয়া হয়ে ওঠে, কীভাবে একজন আরেকজনকে ভালোবেসে নিজের মনের মনিকোঠায় ঘর বাঁধে-তার ঝকঝকে চিত্রায়ন এই ছবির দর্শক দেখতে পাবে। আর উপলব্ধি করবে তাদের প্রিয় মানুষটিকে।\nএই গল্পে, বাংলাদেশের একজন জনপ্রিয় কণ্ঠশিল্পী “অনিক চৌধুরী” (রিয়াজ) যখন সুর সাধনায় মত্ত, তার ধ্যানে, তার জ্ঞানে, সে যখন গান গায় ও ভায়োলিনের সুরে নিজেকে মগ্ন করে রেখেছে, ঠিক সেই মুহুর্তে তার জীবনে আসে একটি সুন্দর নাম “অধরা” (পূর্ণিমা)। যেমনটি আসে প্রত্যেকটি মানুষের জীবনে ব্যতিক্রম হয়ে। ক্রমান্বয়ে ঘটনা দুজনকে ভালোবাসার স্বর্গের স্বপ্ন দেখায়, তখনই প্রকাশ পায় অনিকের ভালোবাসা একটি মিথ্যের জালে জড়িয়েছে। অনিককে এর সমাধান খুঁজতে অনেক চড়াই উতরাই পার হতে হয় । যখন আবার আবেগঘন পা এগিয়ে দেয়, তখন মিথ্যের পুনরাবৃত্তি না ঘটলেও অধরার মানসিক ভারসাম্যহীনতা ঠেলে দেয় সম্পর্ক ভাঙ্গনের প্রেক্ষাপটে। দুজনই দুজনের দিক থেকে যখন ভালোবাসার আকূতি ও না পাওয়ার বেদনায় ছটফট করছিল, তখনই অনিক সিদ্ধান্ত নেয় আর গান না গাওয়ার, আর অনিকের প্রান প্রিয় অধরা তার সকল কর্মকাণ্ডকে ঘোর পাপ ভেবে সিদ্ধান্ত- নেয় হারিয়ে যাবে এই পৃথিবী থেকে।\nকিন্তু ভালোবাসা তাদের এই সিদ্ধান্তকে উপেক্ষা করে একে অপরের কাছে নিয়ে আসে গভীর সংকটের মধ্যে দিয়েও। হাসপাতালের কোমা সেন্টারে অধরা যখন তার জন্মদিনে বিদায় নেবে এই পৃথিবী থেকে, তখন অনিক ছোট্ট একটা ভালোবাসা মিশ্রিত কেক কেটে জন্মদিন পালন করে, অধরার শেষ আবদার অনিকের ভায়োলিন শোনার, তাই অনিক হাতে তুলে নেয় ভায়োলিন। ভায়োলিনের করুন সুর হাসপাতালের দেয়ালে দেয়ালে প্রকম্পিত হচ্ছিল, মুর্ছে পড়ছিল বেদনায় হাজারও মানুষ, ঠিক তখনই থেমে যায় অধরার হৃৎস্পন্দন। মরিয়া হয়ে চিৎকার করে উঠে অনিক। এক অলৌকিকতায় ভালোবাসার যে মরন হয়না তাকে প্রমাণ করার জন্য বিধাতার ইচ্ছায় অধরার হৃৎস্পন্দন ফিরে আসে, জয় হয় ভালোবাসার।\n---পরিশেষে প্রকাশ পায় এটিই ছিল অনিক অধরার “হৃদয়ের কথা”। এছাড়া অনিক - অধরার হৃদয়ের কথা প্রকাশের পাশাপাশি দর্শকদের আনন্দ দেওয়ার জন্য নাসরিন, তুষার খান ও ডাঃ এজাজুল ইসলামদের মতো পার্শ্ব চরিত্রের মাধ্যমে চলচ্চিত্রটিতে কিছুটা হাস্যরস সংযুক্ত করা হয়েছে।\n\n\n== শ্রেষ্ঠাংশে ==\nরিয়াজ - অনিক\nপূর্ণিমা - অধরা\nতুষার খান - শান্তি (অনিকের বন্ধু)\nডলি জহুর - অধরা'র মা\nএজাজুল ইসলাম - দারোয়ান\nগুলশান আরা - অনিকের মা\nনাসরিন - দারোয়ানের প্রেমিকা\nমান্নান শফিক - অনিকের বন্ধু\nমৌসুমী - বিশেষ চরিত্রে\nআজহারুল ইসলাম খান\nজামিলুর রহমান শাখা\nপীরজাদা শহীদুল হারুন\n\n\n== সংগীত ==\n\nহৃদয়ের কথা ছবির সংগীত পরিচালনা করেন আলাউদ্দিন আলী ও বাংলাদেশের দুই তরুন সংগীত শিল্পী ও সংগীত পরিচালক হাবিব এবং এস আই টুটুল। ছবিটি প্রেক্ষাগৃহে মুক্তির পূর্বেই এর গানের অডিও অ্যালবাম বাজারে ছাড়া হয়। ছবিতে হাবিবের কণ্ঠে গাওয়া ভালোবাসবো বাসবোরে বন্ধু ও এস আই টুটুলের কণ্ঠে যায় দিন যায় একাকী শিরোনামের গান অভাবনীয় জনপ্রিয়তা লাভ করে। ছবিতে মোট ছয়টি গান রয়েছে এবং সব গুলো গানই বেশ জনপ্রিয়তা লাভ করে।\n\n\n=== গানের তালিকা ===\n\n\n== পুরস্কার ==\nমেরিল-প্রথম আলো পুরস্কার ২০০৬\nবিজয়ী: শ্রেষ্ঠ চলচ্চিত্র অভিনেতা - রিয়াজ\nবিজয়ী: শ্রেষ্ঠ গায়ক - হাবিব ওয়াহিদ, (গান \"ভালোবাসবো বাসবোরে বন্ধু\")\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে হৃদয়ের কথা   (ইংরেজি)\nবাংলা মুভি ডেটাবেজে হৃদয়ের কথা"}