{"pageid": 1300878, "title": "মাহমুদ হাসান রিপন", "url": "https://bn.wikipedia.org/wiki?curid=1300878", "content": "মাহমুদ হাসান রিপন (জন্ম: ২৯ নভেম্বর ১৯৭৮) একজন বাংলাদেশী রাজনীতিবিদ। তিনি গাইবান্ধা-৫ আসনের সাবেক সংসদ সদস্য।\n\n\n== প্রাথমিক জীবন ==\nমাহমুদ হাসান রিপন ২৯ নভেম্বর ১৯৭৮ সালে গাইবান্ধার সাঘাটার কামালের পাড়ার ফলিয়াদিগার গ্রামে জন্মগ্রহণ করেন। তিনি ঢাকা বিশ্ববিদ্যালয়ের সামাজিক বিজ্ঞান বিভাগ থেকে বিএসএস এবং এমএসএস ডিগ্রী লাভ করেন। তার পিতার নাম এ এফ এম আফজাল হোসেন।\n\n\n== রাজনৈতিক জীবন ==\nমাহমুদ হাসান রিপন ২০০৬ থেকে ২০১১ পর্যন্ত বাংলাদেশ ছাত্রলীগের সভাপতি হিসেবে দায়িত্ব পালন করেন।\nগাইবান্ধা-৫ আসনের সংসদ সদস্য ও জাতীয় সংসদের ডেপুটি স্পিকার ফজলে রাব্বী মিয়া ২২ জুলাই, ২০২২ সালে মৃত্যুবরণ করলে গাইবান্ধা-৫ শূন্য আসনের উপ-নির্বাচনে ৪ জানুয়ারি ২০২৩ তারিখে তিনি সংসদ সদস্য মনোনীত হন।\n২০২৪ সালের দ্বাদশ জাতীয় সংসদ নির্বাচনে তিনি গাইবান্ধা-৫ আসন থেকে আওয়ামী লীগের প্রার্থী হিসেবে সংসদ সদস্য নির্বাচিত হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== সমালোচনা ==\nমাহমুদ হাসান রিপনের বিরুদ্ধে ২০১২ সালে অবৈধ সম্পদ অর্জনের অপরাধে দুর্নীতি দমন কমিশন মামলা করে। তদবির, টেন্ডার বাণিজ্য ছাড়াও সারা দেশে কমিটি দিয়ে ছাত্রলীগ সভাপতি থাকাকালে রিপনের বিরুদ্ধে কোটি কোটি টাকা হাতিয়ে নেয়ার অভিযোগে জাতীয় সংবাদ মাধ্যমে খবর প্রকাশিত হয়।\n\n\n== তথ্যসূত্র =="}