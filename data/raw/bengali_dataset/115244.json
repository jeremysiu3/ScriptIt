{"pageid": 115244, "title": "রঘুনাথপুর মহকুমা", "url": "https://bn.wikipedia.org/wiki?curid=115244", "content": "রঘুনাথপুর মহকুমা পশ্চিমবঙ্গের পুরুলিয়া জেলার একটি মহকুমা। এই মহকুমা রঘুনাথপুর পুরসভা এবং পাড়া, রঘুনাথপুর-১, রঘুনাথপুর-২, নেতুরিয়া, সান্তুরি ও কাশীপুর নামে ছয়টি ব্লক নিয়ে গঠিত। এই ছয়টি ব্লকে ৪৯টি গ্রাম পঞ্চায়েত ও সাতটি সেন্সাস টাউন আছে। মহকুমার সদর রঘুনাথপুরে অবস্থিত।\n\n\n== এলাকা ==\nরঘুনাথপুর পুরসভা ছাড়া এই মহকুমায় ছয়টি ব্লক রয়েছে। এগুলি হল: পাড়া, রঘুনাথপুর-১, রঘুনাথপুর-২, নেতুরিয়া, সান্তুরি ও কাশীপুর। এই ব্লকগুলির অধীনে রয়েছে ৪৯টি গ্রাম পঞ্চায়েত ও সাতটি সেন্সাস টাউন। ব্লকের সাতটি সেন্সাস টাউন হল: সাঁওতালডিহি, চাপড়াই, আড়া, নবগ্রাম, হিজুলি ও পাড় বেলিয়া, আর্দ্রা।\n\n\n== ব্লক ==\n\n\n=== পাড়া ব্লক ===\nপাড়া ব্লকের গ্রামীণ এলাকা দশটি গ্রাম পঞ্চায়েত নিগে গঠিত। এগুলি হল: আনাড়া, দেওলি, জাবাড়া-ঝাপড়া-২, উদয়পুর-জয়নগর, বাহারা, দুবরা, নাদিহা সুরুলিয়া, ভাউরিডি, জাবাড়া-ঝাপড়া-১ ও পাড়া। ব্লকের শহরাঞ্চল সাঁওতালডিহি ও চাপারি সেন্সাস টাউন নিয়ে গঠিত। ব্লকটি পাড়া ও সাঁওতালডিহি থানার অধীনস্থ। ব্লকের সদর পাড়া।\n\n\n=== রঘুনাথপুর-১ ব্লক ===\nরঘুনাথপুর-১ ব্লকের গ্রামীণ এলাকা সাতটি গ্রাম পঞ্চায়েত নিগে গঠিত। এগুলি হল: আড়া, বেরো, খাজুরা, সাঁকা, বাবুগ্রাম, চোরপাহাড়ি ও নুতনদি। ব্লকের শহরাঞ্চল আড়া সেন্সাস টাউনটি নিয়ে গঠিত। ব্লকটি রঘুনাথপুর থানার অধীনস্থ। ব্লকের সদর রঘুনাথপুর।\n\n\n=== রঘুনাথপুর-২ ব্লক ===\nরঘুনাথপুর-২ ব্লকের গ্রামীণ এলাকা ছয়টি গ্রাম পঞ্চায়েত নিগে গঠিত। এগুলি হল: বাদাঁ, জোড়াডিহ, নিলডিহ, চেলিয়ামা, মঙ্গলদা-মৌতোড় ও নুতনডিহ। ব্লকের শহরাঞ্চল নবগ্রাম সেন্সাস টাউনটি নিয়ে গঠিত। ব্লকটি রঘুনাথপুর ও সাঁওতালডিহি থানার অধীনস্থ। ব্লকের সদর চেলিয়ামা।\n\n\n=== নেতুরিয়া ব্লক ===\nনেতুরিয়া ব্লকের গ্রামীণ এলাকা সাতটি গ্রাম পঞ্চায়েত নিগে গঠিত। এগুলি হল: ভামুরিয়া, গুনিয়ারা, রায়বাঁধ, শর্বরী, দিঘা, জনার্দনডিহ ও শালতোড়। ব্লকের শহরাঞ্চল হিজুলি ও পার বেলিয়া সেন্সাস টাউন দুটি নিয়ে গঠিত। ব্লকটি নেতুরিয়া থানার অধীনস্থ। ব্লকের সদর রামকানালি।\n\n\n=== সান্তুরি ব্লক ===\nসান্তুরি ব্লকের গ্রামীণ এলাকা ছয়টি গ্রাম পঞ্চায়েত নিগে গঠিত। এগুলি হল: বালিতোড়া, রামচন্দ্রপুর-কোটালডি, তারাবাড়ি, গরসিকা, মুরাদি ও সান্তুরি। ব্লকের কোনো শহরাঞ্চল নেই। ব্লকটি সান্তুরি থানার অধীনস্থ। ব্লকের সদর মুরারডি।\n\n\n=== কাশীপুর ব্লক ===\nকাশীপুর ব্লকের গ্রামীণ এলাকা ১৩টি গ্রাম পঞ্চায়েত নিগে গঠিত। এগুলি হল: য়াগারদি-চিত্রা, গোরানডিহ, মনিহারা, সোনাথালি, বাড়া, হাদালদা-উপাড়া, রাঙামাটি-রঞ্জনডিহ, বেকো, কালীদহ, সিমলা-ধনারা, গগনাবাদ, কাশীপুর ও সোনাইঝুরি। ব্লকের শহরাঞ্চল আর্দ্রা সেন্সাস টাউনটি নিয়ে গঠিত। ব্লকটি কাশীপুর থানার অধীনস্থ। ব্লকের সদর পঞ্চকোটরাজ।\n\n\n== বিধানসভা কেন্দ্র ==\nসীমানা নির্ধারণ কমিশনের সুপারিশ ক্রমে পশ্চিমবঙ্গের পরিবর্তিত বিধানসভা কেন্দ্র বিন্যাসে: \n\nরঘুনাথপুর পুরসভা, রঘুনাথপুর-১ ব্লক, নেতুরিয়া ব্লক ও সান্তুরি ব্লক নিয়ে রঘুনাথপুর বিধানসভা কেন্দ্র গঠিত।\nপাড়া ব্লক ও রঘুনাথপুর-২ ব্লক নিয়ে পাড়া বিধানসভা কেন্দ্র গঠিত।\nকাশীপুর ব্লক কাশীপুর বিধানসভা কেন্দ্রের একটি অংশ।\nপাড়া ও রঘুনাথপুর বিধানসভা কেন্দ্র তফসিলি জাতি প্রার্থীদের জন্য সংরক্ষিত।\nপাড়া ও কাশীপুর বিধানসভা কেন্দ্র পুরুলিয়া লোকসভা কেন্দ্রের অন্তর্গত।\nরঘুনাথপুর বিধানসভা কেন্দ্র বাঁকুড়া লোকসভা কেন্দ্রের অন্তর্গত।\n\n\n== পাদটীকা =="}