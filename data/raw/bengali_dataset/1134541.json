{"pageid": 1134541, "title": "দ্বিতীয়া (তিথি)", "url": "https://bn.wikipedia.org/wiki?curid=1134541", "content": "দ্বিতীয়া হল \"দ্বিতীয়\"-এর সংস্কৃত শব্দ, এবং এটি হিন্দু পঞ্জিকার চান্দ্র পাক্ষিক (পক্ষ) এর দ্বিতীয় দিন (তিথি)। এটিকে বীজ ও দুজ হিসেবেও উল্লেখ করা হয়। প্রতি মাসে দুটি দ্বিতীয়া দিন থাকে, যথাক্রমে শুক্ল ও কৃষ্ণ পক্ষের দ্বিতীয় দিন। প্রতি মাসের দ্বিতীয় ও সতেরো তারিখে দ্বিতীয়া হয়।\n\n\n== উৎসব ==\nভ্রাতৃদ্বিতীয়া: দীপাবলি উৎসবের শেষ দিন, কার্তিক মাসের দ্বিতীয়াতে হয়।\nফুলেরা দুজ/দ্বিতীয়া: এটি ফাল্গুন মাসের শুক্লপক্ষের দ্বিতীয়াতে পালিত হয় এবং ব্রজ অঞ্চলে বেশ জনপ্রিয়। এই উৎসব বসন্ত ঋতুকে স্মরণ করে দুটি হিন্দু উৎসবের মধ্যে পড়ে, যেমন বসন্ত পঞ্চমী ও হোলি। এই দিন ফুল ব্যবহার করে হোলি খেলা হয়। হিন্দু দেবী-দেবতাদের মূর্তি ফুলেরা নামে পরিচিত ফুল এবং ফুলের ছাউনি দিয়ে সজ্জিত। নারদ পুরাণ অনুসারে, এই দিনে ভগবান শিবকে সাদা রঙের সুগন্ধি ফুল দিয়ে পূজা করা হয় এবং তাঁর বিগ্রহ সাজানোর জন্য একটি শোভাময় ফুলের ছাউনি ব্যবহার করা হয়। একই দিনে, রাধা কৃষ্ণ মন্দিরে সিঁদুর নিবেদন করা হয় এবং তাদের স্মরণে ফুলের হোলি খেলা হয়।\nরামদেবপীর-দুজ বা রামদেবপীর-বীজ: এটি ভাদ্র মাসের শুক্লপক্ষের দ্বিতীয় দিনটি উত্তর -পশ্চিম ভারতে রামদেবজির জন্মদিন হিসেবে পালিত হয়।\n\n\n== তথ্যসূত্র =="}