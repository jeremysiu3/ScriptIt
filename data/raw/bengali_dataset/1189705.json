{"pageid": 1189705, "title": "আন্তর্জাতিক এমি পুরস্কার", "url": "https://bn.wikipedia.org/wiki?curid=1189705", "content": "আন্তর্জাতিক এমি পুরস্কার বা আন্তর্জাতিক এমি হল টেলিভিশন শিল্পের শৈল্পিক ও প্রযুক্তিগত মেধার জন্য প্রদত্ত এমি পুরস্কারের সম্প্রসারিত অংশ। নিউ ইয়র্ক ভিত্তিক ইন্টারন্যাশনাল একাডেমি অব টেলিভিশন আর্টস অ্যান্ড সায়েন্সেস (আইএটিএএস) কর্তৃক প্রদত্ত আন্তর্জাতিক এমি মূলত মার্কিন যুক্তরাষ্ট্রের বাইরে নির্মিত ও প্রচারিত শ্রেষ্ঠ টেলিভিশন অনুষ্ঠানসমূহকে সম্মাননা প্রদানের লক্ষ্যে দেওয়া হয়ে থাকে। পুরস্কারসমূহ আন্তর্জাতিক এমি পুরস্কার আয়োজনে প্রদান করা হয়, যা নিউ ইয়র্ক সিটিতে প্রতি বছর নভেম্বর মাসে প্রদান করা হয়। এতে ১,২০০ পেশাদার টেলিভিশন ব্যক্তিত্ব অংশগ্রহণ করেন। প্রথম আন্তর্জাতিক এমি অনুষ্ঠান ১৯৭৩ সালে আয়োজিত হয়।\n\n\n== বিভাগসমূহ ==\n\nবর্তমানে আন্তর্জাতিক এমি পুরস্কার নিন্মোক্ত বিভাগসমূহে প্রদান করা হয়:\n\nঅনুষ্ঠান বিভাগ\nশ্রেষ্ঠ শৈল্পিক অনুষ্ঠান\nশ্রেষ্ঠ নাট্যধর্মী ধারাবাহিক\nশ্রেষ্ঠ হাস্যরসাত্মক ধারাবাহিক\nশ্রেষ্ঠ প্রামাণ্যচিত্র\nশ্রেষ্ঠ ক্রীড়া প্রামাণ্যচিত্র\nশ্রেষ্ঠ ইংরেজি ভিন্ন অন্য ভাষার মার্কিন রাত্রীকালীন অনুষ্ঠান\nশ্রেষ্ঠ পাণ্ডুলিপিহীন বিনোদন\nশ্রেষ্ঠ টেলিউপন্যাসিকা\nশ্রেষ্ঠ ছোট ধারাবাহিক\nশ্রেষ্ঠ টিভি চলচ্চিত্র বা মিনি ধারাবাহিক\nঅভিনয় বিভাগ\nশ্রেষ্ঠ অভিনেতা\nশ্রেষ্ঠ অভিনেত্রী\nসংবাদ ও বর্তমান বিষয়াবলি বিভাগ\nসংবাদ ও প্রামাণ্যচিত্র এমি পুরস্কার-এ প্রদান করা হয়\n\nসংবাদ\nবর্তমান বিষয়াবলি\nশিশুতোষ পুরস্কার\nএমআইপিজুনিয়রের অংশ হিসেবে আন্তর্জাতিক এমি শিশুতোষ পুরস্কার-এ প্রদান করা হয়\n\nশিশুতোষ: অ্যানিমেশন\nশিশুতোষ: তথ্যভিত্তিক ও বিনোদনধর্মী\nশিশুতোষ: লাইভ-অ্যাকশন\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\n\nটেমপ্লেট:আন্তর্জাতিক এমি পুরস্কারের বিভাগ"}