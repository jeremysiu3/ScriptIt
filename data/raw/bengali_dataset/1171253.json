{"pageid": 1171253, "title": "রাজনৈতিক দমন", "url": "https://bn.wikipedia.org/wiki?curid=1171253", "content": "রাজনৈতিক দমন বলতে রাজনৈতিক কারণে কোনও রাষ্ট্রের দ্বারা বলপ্রয়োগপূর্বক নাগরিকদেরকে নিয়ন্ত্রণ করার কাজটিকে বোঝায়। বিশেষ করে সমাজের রাজনৈতিক জীবনে নাগরিক সমাজের অংশগ্রহণ করার ক্ষমতা সীমাবদ্ধ বা প্রতিরোধ করা এর অন্তর্ভুক্ত, যার ফলে  প্রায়শই মানবাধিকার লঙ্ঘন, নজরদারির অপব্যবহার, পুলিশি বর্বরতা, কারাবন্দীকরণ, অনৈচ্ছিক বসতি পরিবর্তন, নাগরিক অধিকার লোপ, বিশুদ্ধীকরণ, সহিংস কার্যকলাপ বা সন্ত্রাসী কার্যকলাপ যেমন রাজনৈতিক কর্মী, ভিন্নমতাবলম্বী বা সাধারণ জনগণের অন্তর্ভুক্ত ব্যক্তিদের হত্যা, তাৎক্ষণিক বিচারবিহীন মৃত্যুদণ্ড, নির্যাতন, বলপূর্বক গুম ও অন্যান্য বিচার-বহির্ভূত শাস্তি প্রদানের মাধ্যমে রাজনৈতিক দমনের ব্যাপারটি প্রকাশ পায়। লিখিত নীতির বাইরেও অন্যান্য উপায়ে রাজনৈতিক দমন শক্তিশালী করা যেতে পারে, যার মধ্যে রয়েছে সরকারি ও বেসরকারি গণমাধ্যমের মালিকানা এবং জনসাধারণের মধ্যে আত্ম-বিবাচন।\nযদি রাজনৈতিক দমন রাষ্ট্র দ্বারা অনুমোদিত ও সংগঠিত হয়ে থাকে, তাহলে সেটিকে রাষ্ট্রীয় সন্ত্রাস, গণহত্যা, রাজনৈতিক হত্যা বা মানবতাবিরোধী অপরাধ হিসেবে গণ্য করা হতে পারে। প্রণালীবদ্ধ ও সহিংস রাজনৈতিক দমন স্বৈরশাসন, একদলীয় শাসন ও অন্যান্য একই রকমের রাষ্ট্রগুলির একটি খুবই সাধারণ বৈশিষ্ট্য। রাজনৈতিক দমনের কাজগুলি গোপন পুলিশ বাহিনী, সেনাবাহিনী, আধা-সামরিক বাহিনী বা ঘাতক দল (ডেথ স্কোয়াড) দ্বারা নির্বাহ করা হতে পারে। গণতান্ত্রিক পরিবেশেও দমনমূলক কর্মকাণ্ডের হদিশ পাওয়া গেছে। লক্ষ্যবস্তুরূপী ব্যক্তির শেষ পরিণাম যেন মৃত্যু হয়, এমন কোনও পরিস্থিতি সৃষ্টি করাও এর অন্তর্ভুক্ত। যদি রাষ্ট্রের অনুমোদন ছাড়াও রাজনৈতিক দমন ঘটানো হয়, তা সত্ত্বেও সরকারের অংশবিশেষ এর জন্য দায়ী হতে পারে। \n\n\n== আরও দেখুন ==\nস্বৈরতন্ত্র\nপুলিশি রাষ্ট্র\nরাজনৈতিক হত্যা\nরাজনৈতিক বন্দী\nরাজনৈতিক সহিংসতা\nপ্রতিরোধমূলক দমন\nধর্মীয় নিপীড়ন\nরাজনৈতিক দলের উপর বাধানিষেধ\nতিয়েনআনমেন চত্বর গণহত্যা\n\n\n== তথ্যসূত্র ==\n\n\n== আরও পড়ুন ==\nনিবন্ধ\nUnderstanding Covert Repressive Action: The Case of the U.S. Government against the Republic of New Africa (186kb PDF file) by Christian Davenport, Professor, University of Maryland.\nState Repression and Political Order by Christian Davenport, Professor, University of Maryland.\nগবেষণা সাময়িকী\nSpecial issue of Interface: a journal for and about social movements on repression and social movements.\nগ্রন্থ\nGoldstein, Robert Justin, Political Repression in Modern America (University of Illinois Press, 1978, 2001) আইএসবিএন ০-৮৪৬৭-০৩০১-৭.\nJensen, Joan M. Army Surveillance in America, 1775 - 1980. New Haven. Yale University Press. 1991. আইএসবিএন ০-৩০০-০৪৬৬৮-৫.\nTalbert Jr. Roy. Negative Intelligence: The Army and the American Left, 1917 - 1941. Jackson. University Press of Mississippi, 1991. আইএসবিএন ০-৮৭৮০৫-৪৯৫-২.\nIrvin, Cynthia L. Militant Nationalism between movement and party in Ireland and the Basque Country. University of Minnesota Press, 1999.\nSeigel, Micol. 2018. Violence Work: State Power and the Limits of Police. Duke University Press."}