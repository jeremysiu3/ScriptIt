{"pageid": 1529386, "title": "শ্মেমিস", "url": "https://bn.wikipedia.org/wiki?curid=1529386", "content": "শ্মে‌মিস (আরবি: قلعة شميميس) সিরিয়ায় অবস্থিত একটি দুর্গ।  এই দুর্গ সালামিয়া শহরের উত্তর-পশ্চিমে ৩ কিলোমিটার এবং হামা শহরের দক্ষিণ-পূর্বে ৩০ কিলোমিটার দূরে অবস্থিত।\nদুর্গটি প্রথম খ্রিস্টপূর্ব ১ম শতাব্দীতে এমেসার রাজপরিবারের প্রথম পুরোহিত রাজা সাম্পসিসেরামাস প্রথম দ্বারা একটি বিলুপ্ত আগ্নেয়গিরির উপরে নির্মিত হয়েছিল। পরবর্তীতে ভূমিকম্পে মূল কাঠামোর বেশিরভাগ অংশ ধ্বংস হয়ে যায়। পরে ৬১৩ খ্রিস্টাব্দে পারস্য রাজা দ্বিতীয় খসরু এটি ধ্বংস করে দেন। হোমসের আইয়ুবী গভর্নর আসাদউদ্দিন শিরকোহ এটি পুনর্নির্মাণ করেছিলেন। আবু ফিদা এই পুনর্নির্মাণের তারিখ নির্ধারণ করেছিলেন ৬২৬ হিজরিতে (১২২৮ খ্রিস্টাব্দ)। তবে মুহাম্মদ কুর্দ আলী তার \"আল-শাম প্ল্যানস\" বইতে এটি নির্ধারণ করেছিলেন ৬২৭ হিজরিতে (১২২৯ খ্রিস্টাব্দ)। ১২৬০ খ্রিস্টাব্দে মঙ্গোলরা এটি ধ্বংস করে এবং তারপর ১৪০১ খ্রিস্টাব্দে তাতাররা এটি আবার আক্রমণ করে। সিরিয়া থেকে মঙ্গোল এবং তাতারদের বিতাড়নের পর এটি পুনর্নির্মাণ করা হয়েছিল। দুর্গটি আজ ধ্বংসস্তূপে পরিণত হয়েছে এবং শুধুমাত্র আংশিকভাবে সংরক্ষিত দেয়ালগুলি রয়েছে।\nএই দুর্গটি একটি আগ্নেয় শিলার স্তরের ওপর নির্মিত, যা একটি শঙ্কু আকৃতির পাহাড়ের চূড়াকে ঢেকে রেখেছে। দুর্গের চারপাশে ১৫ মিটার গভীর পরিখা রয়েছে। দুর্গের পানির চাহিদা মেটাতে একটি খুব গভীর কূপ এবং সরবরাহের জন্য আরেকটি কূপ রয়েছে। শেষের কূপের দেয়াল চুন এবং কাদার স্তর দিয়ে ঢাকা ছিল। দুর্গটিতে রাজপ্রাসাদের পাশাপাশি সৈন্যদের থাকার জন্য স্থানও ছিল।\n\n\n== তথ্যসূত্র ==\n\n\n== বহিঃসংযোগ ==\nالموقع الرسمي لمحافظة حماة    ওয়েব্যাক মেশিনে আর্কাইভকৃত ২০১০-০২-২০ তারিখে"}