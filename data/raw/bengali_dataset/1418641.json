{"pageid": 1418641, "title": "সান্ড্রা হ্যুলার", "url": "https://bn.wikipedia.org/wiki?curid=1418641", "content": "সান্ড্রা হ্যুলার (জার্মান: [ˈzandʁa ˈhʏlɐ]; ৎসান্ডা হ্যুলার; জন্ম: ৩০ এপ্রিল ১৯৭৮) একজন জার্মান অভিনেত্রী। তিনি জার্মান, অস্ট্রীয়, মার্কিন, ব্রিটিশ ও ফরাসি চলচ্চিত্রে অভিনয় করেছেন। তিনি ২০২৩ সালে জোনাথন গ্লেজারের ইহুদি গণহত্যা নিয়ে নির্মিত নাট্যধর্মী দ্য জোন অব ইন্টারেস্ট ও জ্যুস্তিন ত্রিয়ের আইনি নাট্যধর্মী আনাতোমি দ্যুন শ্যুত চলচ্চিত্রে অভিনয় করে আন্তর্জাতিক খ্যাতি অর্জন করেন। এই দুটি চলচ্চিত্রে অভিনয় করে তিনি দুটি বাফটা পুরস্কারের মনোনয়ন লাভ করেন এবং দ্বিতীয় চলচ্চিত্রের জন্য নাট্যধর্মী চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন।\nহ্যুলার ২০০৬ সালে হান্স-ক্রিশ্চিয়ান স্মিডের রিকুয়েম চলচ্চিত্রে আনেলিজ মিশেল চরিত্রে অভিনয় করে শ্রেষ্ঠ অভিনেত্রী বিভাগে রৌপ্য ভল্লুক]] অর্জন করেন এবং ২০১৬ সালে টনি আর্ডমান চলচ্চিত্রে অভিনয় করে শ্রেষ্ঠ অভিনেত্রী বিভাগে ইউরোপীয় চলচ্চিত্র পুরস্কার অর্জন করেন। এছাড়া তিনি ২০২৩ সালে ঐতিহাসিক তিক্ত হাস্যরসাত্মক সিসি অ্যান্ড আই চলচ্চিত্রে অভিনয় করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে সান্ড্রা হ্যুলার (ইংরেজি)"}