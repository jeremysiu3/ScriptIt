{"pageid": 1391426, "title": "গোলাম ফারুক পিংকু", "url": "https://bn.wikipedia.org/wiki?curid=1391426", "content": "গোলাম ফারুক পিংকু একজন বাংলাদেশী রাজনীতিবিদ ও লক্ষ্মীপুর-৩ আসনের সংসদ সদস্য। তিনি ২০২৩ সালের উপনির্বাচনে বাংলাদেশ আওয়ামী লীগের হয়ে সংসদ সদস্য নির্বাচিত হন।\n\n\n== ২০২৩ উপ-নির্বাচন ==\nবার্ধক্য জনিত কারণে লক্ষ্মীপুর-৩ আসনের সংসদ সদস্য এ. কে. এম. শাহজাহান কামাল মৃত্যুবরণ করায় আসনটিকে শূন্য ঘোষণা করা হয়। ৫ নভেম্বর এই আসনে উপ-নির্বাচন অনুষ্ঠিত হয়, নির্বাচনে গোলাম ফারুক পিংকু বাংলাদেশ আওয়ামী লীগের মনোনয়ন পান। নির্বাচনে তিনি ১ লাখ ২০ হাজার ৫৯৯ ভোট পেয়ে নির্বাচিত হন, তার নিকটতম লাঙ্গল প্রতীকের প্রার্থী মোহাম্মদ রাকিব হোসেন পেয়েছিলেন ৩৮৪৬ ভোট।\n\n\n=== কারচুপির অভিযোগ ===\n৭ নভেম্বর গণমাধ্যমে উঠে আসা অনিয়মের অভিযোগ তদন্ত করার জন্য নির্বাচন কমিশন ব্রাহ্মণবাড়িয়া-২ ও লক্ষ্মীপুর-৩ আসনের উপনির্বাচনের ফলাফলের গেজেট প্রকাশ স্থগিত করে। এর পূর্বে লক্ষ্মীপুর-৩ আসনের উপনির্বাচনে ৫৭ সেকেন্ডে ৪৩টি ব্যালটে নৌকায় সিল মারার একটি ভিডিও বাংলাদেশের সামাজিক যোগাযোগ মাধ্যমে ভাইরাল হয়। নির্বাচনের দিন, কারচুপি, এজেন্ট বের করে দেওয়া ও বিভিন্ন অনিয়মের অভিযোগ তুলে জাতীয় পার্টি ও জাকের পার্টির প্রার্থী ভোট বর্জন করেন।\nপরবর্তীতে নির্বাচন কমিশন তিনটি কেন্দ্রের ভোট বাদ দিয়ে ১৪ নভেম্বর দুই আসনের ফলাফলের গেজেট প্রকাশ করে। লক্ষ্মীপুরের দক্ষিণ খাগরিয়া সরকারি প্রাথমিক বিদ্যালয় কেন্দ্রের ভোটের ফলাফল বাতিল করা হয়।\n\n\n== তথ্যসূত্র =="}