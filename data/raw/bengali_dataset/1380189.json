{"pageid": 1380189, "title": "ভাঙ্গা–বেনাপোল এক্সপ্রেসওয়ে", "url": "https://bn.wikipedia.org/wiki?curid=1380189", "content": "ভাঙ্গা–বেনাপোল এক্সপ্রেসওয়ে বাংলাদেশের একটি প্রস্তাবিত জাতীয় প্রবেশাধিকার-নিয়ন্ত্রিত মহাসড়ক। এই এক্সপ্রেসওয়ে সড়ক পরিবহন ও মহাসড়ক বিভাগ দ্বারা পরিচালিত হবে। এক্সপ্রেসটি এশীয় মহাসড়ক ১-এর সাথে সংযুক্ত হবে।\n\n\n== ইতিহাস ==\nভারত থেকে বাংলাদেশে পণ্য আমদানির জন্য বেনাপোল স্থলবন্দর ব্যবহার করা হয়। আন্তর্জাতিক বাণিজ্যিক কার্যক্রমের সক্ষমতা বাড়াতে ভাঙ্গা উপজেলার সঙ্গে স্থলবন্দরটিকে সংযুক্ত করে ৬ লেন বিশিষ্ট একটি এক্সপ্রেসওয়ে নির্মাণের প্রস্তাব করা হয়েছে। নির্মাণ প্রকল্পের জন্য এশীয় উন্নয়ন ব্যাংকের অর্থায়নে একটি সম্ভাব্যতা সমীক্ষা ও বিস্তারিত নকশা প্রস্তুত করা হয়েছে। এর নির্মাণ ব্যয় ৳১১,০৭২.৩৭ কোটি ধরা হয়েছে। নির্মাণ প্রকল্পের অংশ হিসেবে ৫টি ফ্লাইওভার ও ৪টি বাইপাস সড়ক নির্মাণ করা হবে। প্রকল্পটির জন্য ২০২৫ সালের মধ্যে ৳৪২৩৬.৬০ কোটি ব্যয়ে ভূমি অধিগ্রহণের পরিকল্পনা করা হয়েছে।\n\n\n== তথ্যসূত্র =="}