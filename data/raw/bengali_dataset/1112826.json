{"pageid": 1112826, "title": "আল কিফাহ", "url": "https://bn.wikipedia.org/wiki?curid=1112826", "content": "আল কিফাহ (আরবি: الكفاح) ছিল জমিয়ত উলামায়ে হিন্দের একটি পাক্ষিক আরবি মুখপত্র। স্বাধীনতার পরবর্তী সময়ে জমিয়ত উলামায়ে হিন্দের দায়িত্বশীলরা উপসাগরীয় দেশগুলোতে জমিয়তের লক্ষ্য ও উদ্দেশ্য প্রচার করার জন্য একটি পাক্ষিক পত্রিকা চালু করার সিদ্ধান্ত নেয়। এই উদ্দেশ্যে ১৯৭৩ সালের জানুয়ারিতে দিল্লি থেকে এই মুখপত্রটি প্রকাশিত হয়, এর সম্পাদক ছিলেন আলতাফুর রহমান আজমি। মুখপত্রটির পৃষ্ঠা সংখ্যা ছিল মাঝারি আকারের ৮। ওয়াহিদুজ্জামান কিরানবি মুখপত্রটিতে গুরুত্বপূর্ণ ভূমিকা পালন করেছিল। পরবর্তী কিছু কারণে ১৯৮৭ সালের ডিসেম্বরে এটি বন্ধ হয়ে যায় কিন্তু ভারতে আরবি ভাষার প্রসারে এটি অবদান রেখেছে। প্রায়শই দারুল উলুম দেওবন্দের মুখপত্র আদ দাঈ–এর সম্পাদকরাই মুখপত্রটি সম্পাদনা করতেন যদিও আল কিফাহ–এর সাথে দারুল উলুম দেওবন্দের কোনো আনুষ্ঠানিক সম্পর্ক ছিল না।\n\n\n== লক্ষ্য ও উদ্দেশ্য ==\nএই মুখপত্রটির লক্ষ্য ও উদ্দেশ্য:\n\nআরব দেশগুলোতে জমিয়ত উলামায়ে হিন্দের প্রচার করা।\nজমিয়তের দৃষ্টিকোণ থেকে এখানে সংঘটিত ঘটনাগুলি প্রকাশ করা।\nইসলামি নিবন্ধ প্রকাশ করা।\nভারতে আরবি ভাষা ও সাহিত্যের প্রচার করা।\n\n\n== আরও দেখুন ==\nআল বাসুল ইসলামি\nআর রায়িদ\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ==="}