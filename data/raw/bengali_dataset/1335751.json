{"pageid": 1335751, "title": "হরিয়ানার রন্ধনশৈলী", "url": "https://bn.wikipedia.org/wiki?curid=1335751", "content": "উত্তর ভারতের রাজ্য হরিয়ানা ও তার রন্ধনশৈলী উত্তর ভারতের সংস্কৃতি ও সেই রাজ্যে বসবাসকারী মানুষদের দ্বারা প্রভাবিত। ভারতের হরিয়ানা রাজ্যের খাবার সহজ ও সরল। রাজ্যের মানুষ তাজা উপাদান ও সহজ রন্ধনপ্রনালীতে প্রস্তুত খাবার পছন্দ করে। রোটি বা রুটি যা ভারতীয় চাপাতির এক প্রকারভেদ, সেটি হরিয়ানার একটি প্রধান খাদ্য, এটি বিভিন্ন শস্য যেমন গম, বেসন, বার্লি ইত্যাদি এবং ময়দা দিয়ে তৈরি করা হয়। যেহেতু হরিয়ানা কৃষি ও গবাদি পশুর সাথে সমৃদ্ধ তাই তাদের খাদ্যে প্রচুর পরিমানে দুগ্ধজাত দ্রব্যের ব্যবহার দেখা যায়। হরিয়ানার অনেক পরিবার তাদের নিজস্ব রান্নাঘরে বা গৃহের উপযুক্ত স্থানে গবাদি পশুর তাজা দুধ থেকে মন্থন প্রক্রিয়ার মাধ্যমে মাখন ইত্যাদি দুগ্ধজাত খাদ্য উপকরণ প্রস্তুত করে। বাজারের কেনা মাখনের পরিবর্তে তারা ঘরে প্রস্তুত এই মাখন বেশি ব্যবহার করে।\nলস্যি হরিয়ানার একটি জনপ্রিয় এবং প্রধান পানীয়। এই পানীয়টি ভারতের সীমান্তবর্তী পাঞ্জাব রাজ্যেও বিশেষ জনপ্রিয়। প্রতিবেশী রাজ্য পাঞ্জাব এবং রাজস্থানের সাথে হরিয়ানার অধিবাসীদের খাবার ও খাদ্যাভ্যাসের অনেক মিল দেখতে পাওয়া যায়।\n\n\n== হরিয়ানার জনপ্রিয় পদ ==\nহরিয়ানার দুটি জনপ্রিয় হল কচরি কি সব্জি এবং  সিংরি কি সব্জি কচরি কি সব্জী হরিয়ানার স্থানীয় কচরি নামক এক সব্জী দিয়ে তৈরি করা হয়। কচরি হল একটি বন্য জাতের শসা যাকে বাইরে থেকে দেখতে অনেকটা তরমুজের মতো। সিংরি কি সব্জি তৈরী হয় সিংরি বা খের সাংরি থেকে। এটি একটি শিম জতীয় ফল যা শুকনো মরুভূমির রাজ্যে পাওয়া যায়।\nহরিয়ানার আরও কিছু জনপ্রিয় খাবারের পদ হল মেথি গাজর,, কড়ি পকোড়া (যা বেসন দিয়ে তৈরী করা হয়),, বাথুয়া রায়তা, ঘি সহযোগে বাথুয়া রুটি,, মাল্পুয়া, চুরমা ইত্যাদি।   বাথুয়া রায়তা ও বাথুয়া রুটি তৈরি করতে বাথুয়া বা চেনোপোডিয়াম পাতা ব্যবহার হয় যা অ্যান্টিঅক্সিডেন্ট এবং অনেক ভিটামিন সমৃদ্ধ। তাই এই দুটি খাবারের পদ স্বাস্থ্যের পক্ষে বেশ উপকারি।\n\n\n== তথ্যসূত্র =="}