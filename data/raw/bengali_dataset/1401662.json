{"pageid": 1401662, "title": "মাহবুবা নাসরীন", "url": "https://bn.wikipedia.org/wiki?curid=1401662", "content": "ড. মাহবুবা নাসরীন একজন বাংলাদেশী শিক্ষাবিদ ও  দুর্যোগ ব্যবস্থাপনা বিশেষজ্ঞ। নারী ও দুর্যোগ বিষয়ে তিন দশকের  অধিক অভিজ্ঞ এই শিক্ষাবিদ সংকটে দুর্যোগে নারীর অভিজ্ঞতায় দক্ষিণ এশিয়ার মধ্যে নতুন তত্ত্বের প্রবক্তা। তিনি ঢাকা বিশ্ববিদ্যালয়ের (ঢাবি) এর ইনষ্টিটিউট অব ডিজাষ্টার ম্যানেজমেন্ট অ্যান্ড  ভালনারেবিলিটি স্টাডিজ  সাবেক পরিচালক। তিনি বর্তমানে বাংলাদেশ উন্মুক্ত বিশ্ববিদ্যালয়ের প্রো-ভাইস-চ্যান্সেলর হিসেবে দায়িত্বপালন করছেন।\n\n\n== জন্ম ও শিক্ষা ==\nড. মাহবুবা নাসরীন ১৯৬৩ সালে ফরিদপুর জেলার  ঝিলটুলিতে জন্মগ্রহণ করেন, মাহবুবা নাসরীন বাংলাদেশের স্বাধীনতা যুদ্ধে জড়িত থাকার ইতিহাস সহ একটি পরিবারে বেড়ে ওঠেন।\nতিনি ১৯৭৮ সালে মাধ্যমিক পরীক্ষায় ঢাকা বোর্ডে থেকে মানবিক বিভাগ থেকে প্রথম বিভাগে উত্তীর্ণ হন । সেই সাথে ১৯৮০ সালে ঢাকা বোর্ডে থেকে উচ্চমাধ্যমিক পরীক্ষায় প্রথম বিভাগে উত্তীর্ণ হন এবং সম্মিলিত মেধাতালিকায়  চতুর্থ স্থান লাভ করেন।\nড. মাহবুবা নাসরীন ঢাকা বিশ্ববিদ্যালয় থেকে সমাজবিজ্ঞানে স্নাতক সম্মান ডিগ্রিতে প্রথম স্থান অর্জন করেন ১৯৮৩ সালে ।  এবং স্নাতকোত্তরে দ্বিতীয় শ্রেণিতে প্রথম স্থান লাভ করেন ১৯৮৪ সালে। তিনি কমনওয়েলথ স্কলারশিপের অধীনে  ১৯৯৫ সালে  নিউজিল্যান্ডের ম্যাসি ইউনিভার্সিটি থেকে জেন্ডার ও ডিজাস্টার বিষয়ে  পিএইচডি ডিগ্রি অর্জন করেন।\n\n\n== কর্মজীবন ==\nড. মাহবুবা নাসরীনের  কর্মজীবন বিভিন্ন অবদান এবং সামাজিক বিজ্ঞান এবং দুর্যোগ ব্যবস্থাপনা ক্ষেত্রে সাফল্যে পরিপূর্ণ। তার পথচলা শুরু হয় ১৯৮৮ সালে, এসময়  তিনি ঢাকা বিশ্ববিদ্যালয়ের সমাজবিজ্ঞান বিভাগে প্রভাষক হিসেবে যোগদান করেন। তিনি ২০০৫ থেকে ২০১২ সাল পর্যন্ত এই বিভাগে অধ্যাপকের দায়িত্ব পালন করেন। ২০১২ সালে, তিনি ঢাকা বিশ্ববিদ্যালয়ে ডিজাস্টার ম্যানেজমেন্ট এবং ভালনারেবিলিটি স্টাডিজ ইনস্টিটিউটের সহ-প্রতিষ্ঠাতা হন এবং জুলাই ২০২১ পর্যন্ত এর পরিচালক ছিলেন।\n\n\n== সহশিক্ষা কার্যক্রম ==\nড. মাহবুবা নাসরীন একজন দক্ষ বিতার্কিক হিসেবেও স্বীকৃতি দেওয়া হয়েছে এবং তিনি ঢাকা ইউনিভার্সিটি ডিবেটিং সোসাইটি চিফ মডারেটর হিসেবে কাজ করেছেন। তিনি ২০২২-২০২৩ সালের জন্য বাংলাদেশ এশিয়াটিক সোসাইটির সদস্য হিসেবে কাজ করেছেন।\nএবং ২০১৯ থেকে ২০২১ পর্যন্ত ঢাকা বিশ্ববিদ্যালয়ের বাংলাদেশ-কুয়েত মৈত্রী হলের প্রাধ্যক্ষ ছিলেন। ২০১৫ থেকে ২০১৮ সাল পর্যন্ত তিনি ঢাকা বিশ্ববিদ্যালয়ের নির্বাচিত সিনেট  সদস্য ছিলেন এবং ২০১৭ সালে ঢাকা বিশ্ববিদ্যালয় শিক্ষক সমিতির একজন নির্বাহি সদস্য ছিলেন।\n২০১৯ সাল থেকে তিনি যুক্তরাজ্যের ইউনিভার্সিটি কলেজ লন্ডনে ভিসিটিং প্রফেসর হিসেবে কর্মরত আছেন। তাছাড়া, তিনি ঢাকা বিশ্ববিদ্যালয় অ্যালামনাই অ্যাসোসিয়েশনের কার্যনির্বাহী সদস্য এবং প্রকাশনা সম্পাদক। ড. মাহবুবা নাসরীন  জাতীয় দুর্যোগ ব্যবস্থাপনা পরামর্শদাতা কমিটি ও বিভিন্ন রাষ্ট্রীয় নীতিনির্ধারণী কমিটির সদস্য ।\n\n\n== পুরস্কার এবং নেতৃত্ব ==\nদুর্যোগ এবং জেন্ডার অধ্যয়নের ক্ষেত্রে তিন দশকের অবদানের জন্য ড. মাহবুবা নাসরীন  ন্যাচারাল হ্যাজার্ডস সেন্টার, ইউনিভার্সিটি অফ কলোরাডো (বোল্ডার), মার্কিন যুক্তরাষ্ট্র থেকে মেরি ফ্রান মায়ার্স অ্যাওয়ার্ড, ২০১৬ লাভ করেন।\nতিনি বাংলাদেশে জেন্ডার এবং ডিজাস্টার নেটওয়ার্কের কান্ট্রি লিড। তিনি একই পুরস্কারের জন্য নির্বাচন কমিটি, ২০১৮ এর সভাপতিত্বও করেছেন।\n\n\n== গবেষণা ও প্রকাশনা ==\nড. মাহবুবা নাসরীনের  জাতীয় ও আন্তর্জাতিক জার্নাল এবং সাময়িকীতে ৩৪ টি গবেষণা প্রতিবেদন এবং নিবন্ধ  রয়েছে । এছারাও তিনি  ১২টি গবেষণামূলক বই  প্রকাশিত হয়েছে। তিনি  নেদারল্যান্ডস, যুক্তরাজ্য এবং মার্কিন যুক্তরাষ্ট্র সহ দেশে এবং বিদেশে পিএইচডি এবং এমফিল গবেষণার তত্ত্বাবধায়ক হিসেবে কাজ করছেন। তিনি কারিগরি মূল্যায়নের সদস্য হিসাবে বাংলাদেশে বেশ কয়েকটি নীতিতে অবদান রেখেছেন; শিক্ষা কারিকুলাম সহ উপদেষ্টা কমিটি এবং লেখক; এসডিজি; সপ্তম পঞ্চবার্ষিক পরিকল্পনার খসড়া অধ্যায়; জেন্ডার অ্যাকশন প্ল্যান এবং জিওবি বিপর্যয় এবং লিঙ্গ সমস্যা সম্পর্কিত আন্তর্জাতিক সম্মেলনের নেতৃত্ব দেয়। ঢাকা বিশ্ববিদ্যালয়ের একাডেমিয়া হিসেবে, প্রফেসর মাহবুবা উচ্চ পর্যায়ের আন্তর্জাতিক সংলাপ, সম্মেলন, নীতি-পরামর্শ এবং মিটিংয়ে অংশগ্রহণের মাধ্যমে সরকারের বিভিন্ন মন্ত্রণালয়ের প্রতিনিধি দলের সদস্য হয়ে কাজ করেছেন।\n\n\n== তথ্যসূত্র =="}