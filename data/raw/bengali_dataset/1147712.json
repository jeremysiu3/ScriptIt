{"pageid": 1147712, "title": "বাংলাদেশ জুডিসিয়াল সার্ভিস কমিশন", "url": "https://bn.wikipedia.org/wiki?curid=1147712", "content": "বাংলাদেশ জুডিসিয়াল সার্ভিস কমিশন বাংলাদেশের ঢাকায় অবস্থিত সরকারি কমিশন। বিচার বিভাগের যেকোন পদে নিয়োগ দানের ব্যাপারে এবং এর সাথে সংশ্লিষ্ট কোনো ব্যাপারে যদি কোনো প্রশ্নের উদ্ভব হয় সে ব্যাপারে রাষ্ট্রপতিকে পরামর্শ দেওয়া উক্ত কমিশনের দায়িত্ব। ২০০৭ সালের ১লা নভেম্বর বিচার বিভাগ পৃথকীকরণের মাধ্যমে সৃষ্টি হয়। এর মাধ্যমে \"বিচার\" ক্যাডার বাংলাদেশ সিভিল সার্ভিস (বিসিএস) থেকে আলাদা হয়ে যায়। জুডিসিয়াল সার্ভিস কমিশন বিচার বিভাগীয় কর্মকর্তাদের (জুডিসিয়াল অফিসার) নিয়োগের জন্য রাষ্ট্রপতির কাছে সুপারিশ করেন।\nবাংলাদেশ জুডিসিয়াল সার্ভিস পরীক্ষায় উত্তীর্ণ ব্যক্তিগণ জুডিসিয়াল ম্যাজিস্ট্রেট ও সহকারী জজ হিসেবে যোগদান করেন। পূর্বে সহকারী জজদের \"মুন্সেফ\" নামে অভিহিত করা হতো। আইন বিষয়ে স্নাতক ডিগ্রি অর্জন না করলে বিজেএস পরীক্ষায় অংশগ্রহণ করা যায় না।\n\n\n== ইতিহাস ==\nকমিশনটি ২০০৭ সালে প্রতিষ্ঠিত হয়েছিল। কমিশনের চেয়ারম্যান আপিল বিভাগের একজন বিচারপতি নির্বাচিত হয়ে থাকেন।   চেয়ারম্যান এবং ১০ সদস্য পরিচালনা কমিটি পরিচালনা করে। \n\n\n== তথ্যসূত্র ==\n\n\n== বহিঃসংযোগ =="}