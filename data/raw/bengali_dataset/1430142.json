{"pageid": 1430142, "title": "মাঝারি বক", "url": "https://bn.wikipedia.org/wiki?curid=1430142", "content": "মাঝারি বক (Intermediate Egret or Old name - Median Egret or Medium Egret) বক পরিবারের, মাঝারি বকের একটি প্রজাতি। আকারে গৃহপালিত মুরগির মতো। এই প্রজাতিটি ইগ্রেটা বা মেসোফয়েক্স শ্রেণীবিশিষ্ট। এরা দক্ষিণ, পূর্ব এশিয়ার, উত্তরপশ্চিম এবং উত্তরপূর্ব ভারতের কিছু অঞ্চল ছাড়া সমগ্র ভারতের স্থায়ী বাসিন্দা।\n\n\n== বর্ণনা ==\nএদের দৈর্ঘ্য ৬৫ থেকে ৭২ সেন্টিমিটার হয়। এরা মাঝারি মাপের বক হয়। এদের মাথাটি প্রায় গোলাকার এবং কপাল উঁচু। ঠোঁটটি ছোট এবং হলুদ রঙের যার ডগাটি কালো রঙের হয়। চোখ ও ঠোঁটের মাঝের অংশ হলুদ হয় এবং মুখগহ্বরের কালো দাগটি চোখের মাঝখান পর্যন্ত বিস্তৃত থাকে। গলাটি সামান্য 'S' অক্ষরের মতন বাঁকানো তবে বড় বগা-র মতো অতটা নয়।  \n\n\n== আচরণ ও বাসস্থান ==\nএদের ডাক কর্কশ শব্দ করে ডাক ছাড়ে। এদের বিচরণ ক্ষেত্র মিষ্টি ও লবণাক্ত জলাভূমিতে দেখা যায় তাছাড়া খাল, বিল, হ্রদ, নদী, খাঁড়ি, কর্দমাক্ত জলাভূমিতে এবং সমুদ্রের ব-দ্বীপ ম্যানগ্রোভ অঞ্চলে দেখা যায়। এদের খাদ্যাভ্যাস হল এরা মাংসাশী তাই এরা মাছ, ব্যাঙ, শামুক জাতীয় প্রাণী এবং কীটপতঙ্গ এদের প্রধান খাদ্য। এদের আবাসস্থল দক্ষিণ, পূর্ব এশিয়া, জাপান,ইন্দোনেশিয়া, মায়ানমার, উত্তরপশ্চিম এবং উত্তরপূর্ব ভারতের কিছু অঞ্চল ছাড়া সমগ্র ভারতের স্থায়ী বাসিন্দা। এদের প্রজনন কাল মূলত জুলাই থেকে ফেব্রুয়ারি মাস পর্যন্ত দেখা যায়। তবে স্থানভেদে এর পার্থক্য লক্ষ করা যায়। প্রজনন ঋতুতে ঠোঁট কালো হয়ে যায় এবং চোখ ও ঠোঁটের মাঝের অংশ হলদেটে সবুজ হয়ে যায়। বুকে ও পিঠে অপূর্ব বাহারি সাদা পালক দেখা যায়। এরা সাধারণত ২ বা ৩টি ডিম পাড়ে আর ডিমের রঙ ফ্যাকাশে সবুজ মসৃণ খোসাযুক্ত হয়। মা-বাবা দুইজন মিলে ২৪ থেকে ২৭ দিনের মধ্যে ডিম ফোটান।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nSpecies text in The Atlas of Southern African Birds"}