{"pageid": 1348292, "title": "চোখের উপর চাপ", "url": "https://bn.wikipedia.org/wiki?curid=1348292", "content": "চোখের উপর চাপ একটি সাধারণ চোখের সমস্যা যেটি কিছু অবিশেষ লক্ষণ-উপসর্গ যেমন চোখে ক্লান্তি, চোখের ভেতরে ও আশেপাশে ব্যথা, ঝাপসা দৃষ্টি, মাথাব্যথা ও কদাচিৎ দ্বৈতদৃষ্টির মাধ্যমে প্রকাশ পায়। বহুক্ষণ যাবৎ কম্পিউটার, ডিজিটাল যন্ত্রপাতি ব্যবহার করলে বা পড়া বা অন্যান্য দৃষ্টিনির্ভর কাজকর্ম করলে এই লক্ষণ-উপসর্গগুলি দেখা দেয়।\nযখন কোনও ব্যক্তি কোনও দৃষ্টিগতভাবে ভারবহ কোনও কাজ সম্পাদন করে, যেমন অবিরাম কোনও বই বা কম্পিউটারের মনিটরের দিকে তাকিয়ে থাকা, তখন চোখের সিলিয়ারি পেশীগুলি ও অক্ষিবহির্ভূত পেশিগুলির উপর চাপ পড়ে ও এগুলি ক্লান্ত হয়ে পড়ে। এর ফলে অক্ষিগোলকে অস্বস্তি বা ব্যথার সৃষ্টি হয়। দশ মিনিট চোখ বন্ধ রাখলে ও ঘণ্টায় অন্তত একবার মুখমণ্ডল ও ঘাড়ের পেশীগুলিকে বিশ্রাম দিলে এই সমস্যা সাধারণত দূর হয়। \n\n\n== লক্ষণ ও উপসর্গ ==\nঝাপসা দৃষ্টি\nচোখে ব্যথা, অবসাদ, জ্বালাপোড়া, চুলকানি\nমনোযোগ নিবদ্ধ করতে সমস্যা\nশুষ্ক চোখ বা পানিতে টলমলে চোখ\nচোখে অস্বস্তি\nমাথাব্যথা\nউজ্জ্বল আলোর প্রতি অতিসংবেদনশীলতা\n\n\n== চিকিৎসা ==\nচোখের পেশীসমূহের উপর পীড়ন বা চাপ কমানোর কিছু জ্ঞাত পদ্ধতি হল কিছুক্ষণ পরপর চোখ বন্ধ করে বিশ্রাম দেওয়া, ভালো ঘুম দেওয়া ও সঠিক পুষ্টি।\n\n\n== তথ্যসূত্র ==\n\n\n== বহিঃসংযোগ =="}