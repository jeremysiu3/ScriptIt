{"pageid": 1333738, "title": "ওট্টান থুল্লাল", "url": "https://bn.wikipedia.org/wiki?curid=1333738", "content": "ওট্টান থুল্লাল (বা ওটামথুল্লাল, মালয়ালম: ഓട്ടൻ തുള്ളൽ) ভারতের কেরালার একটি আবৃত্তি-নৃত্য শিল্প অর্থাৎ গান এবং নাচের সাথে গল্প বলার সমন্বয়। অষ্টাদশ শতাব্দীতে কবি কাঞ্চন নাম্বিয়ার (যিনি তিনজন বিখ্যাত মালয়ালম ভাষার কবিদের মধ্যে একজন ছিলেন) এই নৃত্যের প্রবর্তন করেন। মৃদঙ্গম, মদ্দালম এবং ইলাথালাম বাদ্য়যন্ত্রের সাথে লোকসুলভ অভিনয় ও হাস্যরস দ্বারা সজ্জিত এই নৃত্য পরিবেশনার মাধ্যমে সাকারত্মকভাবে সমাজের সমালোচনা করা হয়।\n\n\n== উৎপত্তি ==\nবেশিরভাগ ভারতীয় নৃত্যশিল্পের ন্যায় ওটামথুল্লালের মুল আধার ভরতমুনি রচিত নাট্যশাস্ত্র (খ্রিস্টপূর্ব ২য় শতাব্দী) এবং এই নৃত্যশৈলীতে নাট্যশাস্ত্রের নিয়মগুলি কঠোরভাবে অনুসরণ করা হয়। মালয়ালম ভাষায় থুল্লাল শব্দের অর্থ \"লাফ দেওয়া\" বা \"লাফানো\"। জনশ্রুতি আছে কবি নাম্বিয়ার চকিয়ার কুথু নৃত্য পরিবেশনার সময় মিঝাভু নামক এক বিশেষ ঢোলক বাজাতেন। একবার চকিয়ার পরিবেশনার সময় তিনি তন্দ্রাচ্ছন্ন হয়ে ঘুমিয়ে পড়েছিলেন এবং তার জন্য তাকে উপহাস করা হয়। এর উত্তরে, নাম্বিয়ার ওটামথুল্লালের প্রচলন করেন যা প্রচলিত আর্থ-রাজনৈতিক ব্যাপারে প্রশ্ন উত্থাপন করে এবং সামাজিক কুসংস্কারের ব্যঙ্গ করে।\n\n\n== নৃত্য প্রদর্শন ও বেশভূষা ==\nওট্টান থুল্লাল, পরিয়ান থুল্লাল এবং সিথাগান থুল্লাল হল থুল্লাল নৃত্যশৈলীর তিনটি রূপ। প্রতিটি থুল্লালের শৈলী ও পরিবেশনার রূপ ভিন্ন ভিন্ন। উদাহরণ স্বরূপ, ওট্টান থুল্লালের উপস্থাপনায় বেশি শরীরের নড়াচড়া হয় এবং অন্য দুটি থুল্লালের থেকে গানের শৈলী একটু পৃথক হয়।\nএই নৃত্যের বেশভুষা কথাকলির সমতুল্য। নর্তকের মুখমণ্ডলে সবুজ, ওষ্ঠে লাল রং করা হয় ও চোখের চারিপাশে কালো রং দিয়ে পুরু রেখা আকা হয়। নর্তকেরা কটিদেশে লাল এবং সাদা রঙের হাঁটুর দৈর্ঘ্যের লম্বা ঘাঘরা জাতীয় বস্ত্র পরিধান করে এবং মাথায় এক বিশেস ধরনের মুকুট পরিধান করেন। কিছু কিছু ক্ষেত্রে পায়ে ঘুঙ্গুর থাকে।\nওট্টান থুল্লাল হাস্যরসের মাধ্যমে সামাজিক সমালোচনার একটি রঙিন উপস্থাপনা। শিল্পীর মুখের অভিব্যক্তি এবং নাচের সম্পৃক্ততা দর্শকদের কাছে প্রধান আকর্ষণ।\n\n\n== তথ্যসূত্র =="}