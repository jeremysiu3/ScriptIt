{"pageid": 1037516, "title": "সনিয়া জাহান", "url": "https://bn.wikipedia.org/wiki?curid=1037516", "content": "সনিয়া রিজভী ( উর্দু: سونیا جہاں‎‎; জন্ম ২৪ এপ্রিল ১৯৮০) হলেন একজন পাকিস্তানি চলচ্চিত্র অভিনেত্রী যিনি মূলত উর্দু এবং হিন্দি ভাষার চলচ্চিত্রে কাজ করেন। তিনি কিংবদন্তি সঙ্গীতশিল্পী নূরজাহান এবং চলচ্চিত্র নির্মাতা শওকত হুসেন রিজভির নাতনী। জনপ্রিয় নাটক মাই নেম ইজ খান (২০১০), ইংরেজি ভাষার রাজনৈতিক থ্রিলার দ্য রিলাক্ট্যান্ট ফান্ডামেন্টালিস্ট (২০১২) এবং সঙ্গীতধর্মী নাটক হো মান জাহান (২০১৫) সহ তিনি বেশ কয়েকটি দর্শকপ্রিয় চলচ্চিত্রে পার্শ্ব চরিত্রে অভিনয়ের জন্য সুপরিচিত। এর মধ্যে হো মান জাহানে অভিনয়ের জন্য তিনি শ্রেষ্ঠ পার্শ্ব অভিনেত্রী হিসেবে নিগার পুরস্কারের জন্য মনোনীত হয়েছিলেন। অভিনয়জগতে তিনি সনিয়া জাহান নামেই অধিক পরিচিত।\nচলচ্চিত্রে অভিনয় ছাড়াও তিনি একটি রন্ধন অনুষ্ঠানের বিচারক ছিলেন। তিনি করাচিতে ক্যাফে ফ্লো  নামে একটি ফরাসি রেস্তোঁরার মালিক।\n\n\n== ব্যক্তিগত জীবন ==\nরিজভী ২০০৫ সালে ভারতীয় ব্যাংকার বিবেক নারায়ণকে বিয়ে করেছেন এবং তখন থেকেই ভারতের দিল্লিতে থাকছেন। এই দম্পতির নূর নামে একটি মেয়ে এবং নির্বাণ নামে একটি ছেলে রয়েছে। তিনি তার স্বামী বিবেকের সাথে যৌথভাবে কোরাম নামক একটি লাইফস্টাইল ক্লাবের মালিক। গুরুগ্রাম এবং মুম্বইয়ে এটির শাখা রয়েছে।\n\n\n== তথ্যসূত্র =="}