{"pageid": 1034452, "title": "পামেলা চ্যাটার্জী", "url": "https://bn.wikipedia.org/wiki?curid=1034452", "content": "পামেলা চ্যাটার্জী হচ্ছেন একজন ভারতীয় লেখিকা ও পল্লীকর্মী। তার উল্লেখযোগ্য প্রকল্প হল ৬২৫,০০০হেক্টর জমি পুনরুদ্ধার করা। তিনি নারী শক্তি পুরস্কারে ভূষিত হয়েছেন। এটি ভারতের মহিলাদের জন্য সর্বোচ্চ পুরস্কার।\n\n\n== জীবনী ==\nচ্যাটার্জী ১৯৩০ সালের দিকে জন্মগ্রহণ করেছিলেন। তিনি ভারতের উত্তরাঞ্চল রাজ্যের কুমায়ুন অঞ্চলের বাসিন্দা। \nবিশ্বব্যাংকের সহায়তা নিয়ে তিনি ৪,৬০০ হেক্টর জমি পুনরুদ্ধার  করতে সক্ষম হয়েছেন। প্রকল্পটি ৯৫ জন কৃষকের সাথে শুরু হয়েছিল তবে দুই বছরেরও বেশি সময় ধরে এই সংখ্যা বৃদ্ধি পেয়েছে।  জমিগুলোতে খুব বেশি পরিমাণে সোডিয়াম ছিল যা সোডিক মাটি হিসাবে পরিচিত। জমিগুলো থেকে উৎপাদিত ধানের প্রথম ফলন প্রথাগত জমির ফলনের তুলনায় বেশি হয়েছে। সবশেষে সেখানে ১০,০০০ কৃষক ছিল এবং পুনরুদ্ধারকৃত জমির পরিমাণ বেড়ে দাঁড়িয়েছে ৬২৫,০০০ হেক্টরের মতো।\n\n\n== গ্রন্থ ও সাময়িকী ==\nতিনি ২০০৫ সালে \"লিসেন দ্য মাউন্টেন: এ হিমালয়ান জার্নাল\" শীর্ষক একতি সাময়িকী প্রকাশ করেছিলেন।\nতিনি ২০১২ সালে কৃষিখামারে তার অভিজ্ঞতা নিয়ে \"দ্য জামুন ট্রি\" নামে একটি বই প্রকাশ করেছিলেন।  বইটি আধ্যাত্মিক নেতা রমেশ ওজাকে উৎসর্গ করা হয়েছিল।\n\n\n== পুরস্কার ও সম্মাননা ==\n২০১৭ সালে তাকে নারী শক্তি পুরস্কার দেওয়া হয়েছিল। ভারতের রাষ্ট্রপতি ভবনে রাষ্ট্রপতি রাম নাথ কোবিন্দ তাকে এই পুরস্কারটি দিয়েছিলেন। প্রধানমন্ত্রী নরেন্দ্র মোদীও সেখানে উপস্থিত ছিলেন।\n\n\n== তথ্যসূত্র =="}