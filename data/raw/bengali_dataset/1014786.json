{"pageid": 1014786, "title": "কর্ডেলিয়া (প্রাকৃতিক উপগ্রহ)", "url": "https://bn.wikipedia.org/wiki?curid=1014786", "content": "কর্ডেলিয়া (ইংরেজি: Cordelia) হল ইউরেনাসের সর্ব-অভ্যন্তরস্থ জ্ঞাত প্রাকৃতিক উপগ্রহ। ১৯৮৬ সালের ২০ জানুয়ারি ভয়েজার ২ মহাকাশযান থেকে গৃহীত আলোকচিত্র থেকে এটি আবিষ্কৃত হয় এবং সেই সময় এটির অস্থায়ী নামকরণ করা হয় এস/১৯৮৬ ইউ ৭ (ইংরেজি: S/1986 U 7)। এরপর ১৯৯৭ সালে হাবল স্পেস টেলিস্কোপ থেকে পর্যবেক্ষণের পূর্বে এটিকে আর শনাক্ত করা সম্ভব হয়নি উইলিয়াম শেকসপিয়রের কিং লিয়ার নাটকের রাজা লিয়রের কনিষ্ঠা কন্যার নামানুসারে এই উপগ্রহটির নামকরণ করা হয়েছে। এটি ইউরেনাস ৬ (ইংরেজি: Uranus VI) নামেও পরিচিত।\nএই উপগ্রহটির কক্ষপথের ব্যাসার্ধ ২০ কিলোমিটার এবং জ্যামিতিক অ্যালবেডো ০.০৮। এছাড়া এটির সম্পর্কে আর কিছুই জানা যায়নি। ভয়েজার ২ থেকে তোলা ছবিগুলিতে কর্ডেলিয়াকে একটি লম্বাটে বস্তু হিসেবে দেখা গিয়েছে, যেটির পরাক্ষ ইউরেনাসের দিকে মুখ করে রয়েছে। কর্ডেলিয়ার ঊর্ধ্বাধ লম্বিত উপগোলকের অক্ষদ্বয়ের অনুপাত ০.৭ ± ০.২।\nকর্ডেলিয়া ইউরেনাসের এপসিলন (ε) বলয়ের একটি অভ্যন্তরীণ রাখালিয়া উপগ্রহ হিসেবে কাজ করে। কর্ডেলিয়ার কক্ষপথ ইউরেনাসের সমলয় কক্ষীয় ব্যাসার্ধের মধ্যবর্তী স্থানে অবস্থিত। তাই জোয়ার-সংক্রান্ত মন্দীভবনের কারণে এটি ধীরে ধীরে হ্রাসপ্রাপ্ত হচ্ছে।\nইউরেনাসের অপর উপগ্রহ রোজালিন্ডের সঙ্গে কর্ডেলিয়ার কক্ষীয় অনুরণন অতি নিকট (৫:৩)।\n\n\n== আরও দেখুন ==\nইউরেনাসের প্রাকৃতিক উপগ্রহ\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nCordelia Profile by NASA's Solar System Exploration\nUranus' Known Satellites (by Scott S. Sheppard)\n\nটেমপ্লেট:সৌরজগৎের প্রাকৃতিক উপগ্রহসমূহ (সুসংবদ্ধ)"}