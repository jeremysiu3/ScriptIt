{"pageid": 1344445, "title": "চিপ্পি", "url": "https://bn.wikipedia.org/wiki?curid=1344445", "content": "চিপ্পি (বিকল্পভাবে ছিপা / চিম্পা বলা হয়) হল এমন একটি জাতি যারা দেশত্যাগের পরও তাদের পূর্বপুরুষের দেশ ভারতে ফিরে এসেছে।  ভারতের গুজরাট, রাজস্থান, মধ্যপ্রদেশ, হরিয়ানা, দিল্লি, উত্তর প্রদেশ রাজ্যে এদের দেখা যায়।  পাকিস্তানেও এই চিপ্পি জাতির লোকেদের দেখা  পাওয়া যায়।\n\n\n== ইতিহাস ==\nচিপ্পি বা ছিপা শব্দটি গুজরাটি শব্দ ছাপা থেকে উদ্ভূত, যার অর্থ মুদ্রণ করা। এই সম্প্রদায়টির মূল বাসভূমি রাজস্থানের নাগৌরে। রাজস্থান এবং গুজরাটে তাদের বসতি স্থাপনের পর এই জাতির লোকেরা রং করা এবং কাপড় ছাপানোর পেশা গ্রহণ করে। সম্প্রদায়টি মারোয়ারি ভাষায় কথা বলে এবং প্রধানত রাজস্থান এবং উত্তর গুজরাটে আহমেদাবাদ, নদিয়াদ, বরোদা এবং ভারুচ জেলায় এদের বেশি দেখা যায়। বেশিরভাগ চিপ্পি গুজরাটি ভাষায়ও কথা বলে। তারা খত্রী সম্প্রদায়ের গোষ্ঠী থেকে ধর্মান্তরিত হয়েছে। \n\n\n=== ভারত ===\nচিপ্পি বা ছিপা সম্প্রদায় কয়েকটি গোষ্ঠীতে বিভক্ত, যারা আটক নামে পরিচিত। এদের মধ্যে প্রধান হল রাও, টাক, ভাটি, দোরা, চৌহান এবং মোলানি। এই গোষ্ঠীর প্রত্যেকেই সমান মর্যাদার অধিকারী এবং তাদের মধ্যে আন্তঃবিবাহও প্রচলিত। কিন্তু সম্প্রদায়ের কোনরকম তুতো ভাই ভগিনী সম্পর্কীয়দের মধ্যে বিবাহ এরা পছন্দ করেনা। \nএই সম্প্রদায়ের লোকেরা এখনও প্রধানত কাপড় রং করা এবং ছাপানোর ঐতিহ্যগত পেশার সাথে জড়িত। সম্প্রদায়ের অনেকেই অন্য ব্যবসা শুরু করেছে। তারা স্থানীয় বস্ত্র কারখানায় চাকরি করছে। \nভারতের হরিয়ানা, দিল্লি, রাজস্থান, মধ্যপ্রদেশ, উত্তর প্রদেশ রাজ্যে এই সম্প্রদায়টিকে একটি ওবিসি জাতি হিসাবে শ্রেণীবদ্ধ করা হয়েছে।     \n\n\n=== পাকিস্তান ===\nছিপা সম্প্রদায় পাকিস্তানের করাচি, সিন্ধু বসতি স্থাপন করেছে।\n\n\n== তথ্যসূত্র =="}