{"pageid": 1390464, "title": "ভিয়েতনামের জাতীয় পরিষদ", "url": "https://bn.wikipedia.org/wiki?curid=1390464", "content": "ভিয়েতনামের জাতীয় পরিষদ ১৯৪৬ সালের ২ মার্চ গঠিত হয়।জাতীয় পরিষদ হল ভিয়েতনামের সর্বোচ্চ আইনসভা। এটি দেশের আইন প্রণয়ন, বাজেট অনুমোদন, রাষ্ট্রপতি এবং প্রধানমন্ত্রীর নির্বাচন, এবং অন্যান্য গুরুত্বপূর্ণ বিষয়ে সিদ্ধান্ত নেওয়ার ক্ষমতা রাখে।\nভিয়েতনামের জাতীয় পরিষদে দেশটির একমাত্র বৈধ রাজনৈতিক দল ভিয়েতনাম কম্যুনিস্ট পার্টির আধিপত্য দেখা যায়।প্রায়শই ভিসিপি এর সাধারণ সম্পাদক দেশটির রাষ্ট্রপতি হিসেবে নিযুক্ত হন।\nভিয়েতনামের জাতীয় পরিষদ এককক্ষীয়।এর আসন সংখ্যা ৫০০।জাতীয় পরিষদের সদস্যদের ডেলিগেট বলা হয়।ডেলিগেটদের অবশ্যই ভিয়েতনামের নাগরিক এবং নুন্যতম বয়স ২১ বছর হতে হবে।তারা জনগনের ভোটে ৫ বছরের জন্য নির্বাচিত হন।জাতীয় পরিষদের বছরে কমপক্ষে ২ টি অধিবেশন হয়ে থাকে।বর্তমান অধিবেশন ২০২১ হতে শুরু হয়েছে যা ২০২৬ সাল পর্যন্ত চলবে।প্রথম অধিবেশনে ডেলিগেটগন নিজেদের মধ্যে পরিষদের সভাপতি ও সহ সভাপতি নির্বাচন করেন।এছাড়া জাতীয় পরিষদের একটি স্থায়ী কমিটি রয়েছে।এটি জাতীয় সংসদের একটি উপ-সংস্থা যা সংসদ অধিবেশনের মধ্যে আইনসভার ক্ষমতা প্রয়োগ করে। স্থায়ী কমিটির সভাপতি হলেন ভিয়েতনামের সংসদের স্পিকার।স্থায়ী কমিটি জাতীয় সংসদের অধিবেশনগুলির প্রস্তুতি নেয় এবং অধিবেশনগুলির সময় সংসদকে পরামর্শ দিয়ে থাকে।এ কমিটি জাতীয় সংসদের অধিবেশনগুলিকে আরও কার্যকর এবং দক্ষ করে তুলতে সাহায্য করে।\nভিয়েতনামের জাতীয় পরিষদের প্রধান কার্যাবলী হচ্ছেঃ\nআইন প্রনয়ন:জাতীয় পরিষদ ভিয়েতনামের সকল আইন প্রণয়ন করে। এটি ভিয়েতনামের সংবিধান, আইন, অধ্যাদেশ, প্রবিধান এবং অন্যান্য বিধিবিধান প্রণয়ন করে।\nবাজেট অনুমোদন: জাতীয় পরিষদ হল দেশের বাজেট অনুমোদনকারী সংস্থা।এটি সরকারের সকল বিভাগের আয়-ব্যয় নির্ধারণ করে এবং প্রস্তাবিত বাজেটগুলো বিচার বিশ্লেষণ করে অনুমোদন দিয়ে থাকে।\nসরকারের কার্যক্রম নিয়ন্ত্রণ: জাতীয় পরিষদ সরকারের কার্যক্রম নিয়ন্ত্রণ করে। এটি সরকারের বাজেট অনুমোদন করে এবং সরকারের সদস্যদের প্রশ্নের উত্তর দিতে বাধ্য করে।\nরাষ্ট্রপতি নির্বাচন: জাতীয় পরিষদ ভিয়েতনামের রাষ্ট্রপতি নির্বাচন করে।\nআইনসভার সদস্য নির্বাচন: জাতীয় পরিষদ তার নিজস্ব সদস্য নির্বাচন করে।\nঅন্যান্য কার্যাবলী: জাতীয় পরিষদ দেশের অন্যান্য গুরুত্বপূর্ণ বিষয়গুলিও নিয়ন্ত্রণ করে, যেমন:ভিয়েতনামের সংবিধান সংশোধন,\nযুদ্ধ ঘোষণা,\nআন্তর্জাতিক চুক্তি অনুমোদন ইত্যাদি। \nএছাড়া জাতীয় পরিষদের প্রশাসনিক ক্ষমতা রয়েছে।জাতীয় পরিষদের সিদ্ধান্ত মোতাবেকে ভিয়েতনামের রাষ্ট্রপতি,প্রধানমন্ত্রী, প্রধান বিচারপতি,পরিষদের সভাপতি,প্রতিরক্ষা বাহিনীর প্রধানদের নিয়োগ দেয়া হয়ে থাকে।জাতীয় পরিষদ যেমন উক্ত ব্যক্তিদের নিয়োগ দিতে পারে তেমনি অপসারণও করতে পারে।পরিষদের দুই/তৃতীয়াংশ সদস্যদের সমর্থনে যে কোন প্রধানকে বরখাস্ত করার এখতিয়ার রয়েছে জাতীয় পরিষদের।\nভিয়েতনামের জাতীয় পরিষদ একটি গুরুত্বপূর্ণ প্রতিষ্ঠান যা ভিয়েতনামের সরকার এবং রাজনীতিতে একটি শক্তিশালী ভূমিকা পালন করে।এটি একটি একদলীয় রাষ্ট্র। তাই (ভিসিপি)ভিয়েতনাম কমিউনিস্ট পার্টি জাতীয় পরিষদে সংখ্যাগরিষ্ঠ আসন দখল করে। এর ফলে, জাতীয় পরিষদের কার্যাবলী প্রায়শই ভিয়েতনাম কমিউনিস্ট পার্টির নীতিমালার সাথে সামঞ্জস্যপূর্ণ হয়।\n\n\n== তথ্যসূত্র =="}