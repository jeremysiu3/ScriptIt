{"pageid": 1451632, "title": "২০২৪ গ্রীষ্মকালীন অলিম্পিকে ফুটবল – পুরুষদের প্রতিযোগিতা", "url": "https://bn.wikipedia.org/wiki?curid=1451632", "content": "২০২৪ গ্রীষ্মকালীন অলিম্পিকে পুরুষদের ফুটবল প্রতিযোগিতা চতুর্বার্ষিক আন্তর্জাতিক ক্রীড়া প্রতিযোগিতা গ্রীষ্মকালীন অলিম্পিকে আয়োজিত ফুটবল প্রতিযোগিতা, যেখানে আন্তর্জাতিক ফুটবল সংস্থা ফিফার অন্তর্ভুক্ত ১৬টি পুরুষ জাতীয় অনূর্ধ্ব-২৩ দল প্রতিদ্বন্দ্বিতা করেছিল। এটি পুরুষদের অলিম্পিক ফুটবল প্রতিযোগিতায় ২৮তম আসর। এই আসরটি ২০২৪ সালের ২৪শে জুলাই হতে ৯ই আগস্ট পর্যন্ত ফ্রান্সের ৭টি শহরের ৭টি মাঠে অনুষ্ঠিত হয়েছিল। এই ইভেন্টের ড্র ২০২৪ সালের ২০শে মার্চ তারিখে প্যারিসে অনুষ্ঠিত হয়েছিল। পুরুষদের দলগুলো অনূর্ধ্ব-২৩ খেলোয়াড়দের (২০০১ সালের ১লা জানুয়ারি অথবা তার পর জন্মগ্রহণকারী) মধ্যে সীমাবদ্ধ, যেখানে সর্বাধিক তিনজন বয়স্ক খেলোয়াড়ের অনুমতি রয়েছিল। ব্রাজিল গ্রীষ্মকালীন অলিম্পিকের পুরুষদের ফুটবল প্রতিযোগিতার পূর্ববর্তী আসরের চ্যাম্পিয়ন, যারা ২০২০ সালে স্পেনকে অতিরিক্ত সময়ে ২–১ গোলের ব্যবধানে পরাজিত করে গ্রীষ্মকালীন অলিম্পিকের ইতিহাসে দ্বিতীয়বারের মতো স্বর্ণ পদক জয়লাভ করেছিল।\nপ্যারিসের পার্ক দে প্রাঁস স্টেডিয়ামে অনুষ্ঠিত ফাইনালে অতিরিক্ত সময়ের পরে স্পেন তাদের দ্বিতীয় এবং ১৯৯২ সালের পর প্রথম স্বর্ণপদক জিতেছিল, স্বাগতিক ফ্রান্সকে ৫–৩ গোলে পরাজিত করেছিল।\n\n\n== সময়সূচী ==\nএই প্রতিযোগিতার সময়সূচী ২০২২ সালের ১লা এপ্রিল তারিখে তারিখে ঘোষণা করা হয়েছিল। ২০২২ সালের ২৮শে জুলাই তারিখে ফিফা কর্তৃক ফাইনালের সময়সূচী নিশ্চিত করা হয়েছিল।\n\n\n== বাছাইপর্ব ==\n\nস্বাগতিক দেশ ফ্রান্স ছাড়াও, ছয়টি পৃথক কনফেডারেশন থেকে ১৫টি পুরুষ জাতীয় অনূর্ধ্ব-২৩ দল বাছাইপর্বে উত্তীর্ণ হয়ে এই প্রতিযোগিতায় অংশগ্রহণের যোগ্যতা অর্জন করেছে। ২০২২ সালের ২৪শে ফেব্রুয়ারি তারিখে ফিফা কাউন্সিল তাদের সভায় স্থান বিতরণের অনুমোদন দিয়েছে।\n\nটীকা\n\n\n== মাঠ ==\nএই প্রতিযোগিতায় সর্বমোট ৭টি মাঠ ব্যবহার করা হয়েছিল, ২০২০ সালের ১৭ই ডিসেম্বর তারিখে মাঠগুলো নিশ্চিত করা হয়েছিল।\n\n\n== দলীয় সদস্য ==\n\nএই আসরে অংশগ্রহণকারী ১৬টি দলকে সর্বোচ্চ ১৮ জন করে খেলোয়াড়ের সমন্বয়ে তাদের দলের নিবন্ধন করতে হবে; যেখানে প্রত্যেক দলে অবশ্যই দুইজন গোলরক্ষক থাকা আবশ্যক। চূড়ান্ত দলের ১৮ জন খেলোয়াড়ের মধ্যে কমপক্ষে ১৫ জন খেলোয়াড়ের বয়স অনূর্ধ্ব-২৩ (২০০১ সালের ১লা জানুয়ারি অথবা তার পর জন্মগ্রহণকারী) হতে হবে, অর্থাৎ সর্বাধিক তিনজন বয়স্ক খেলোয়াড়ের অনুমতি রয়েছে। উপরন্তু, প্রতিটি দলের চারজন বদলি খেলোয়াড়ের একটি তালিকাও থাকতে হবে, যারা প্রতিযোগিতা চলাকালীন আহত হওয়ার ক্ষেত্রে দলে অন্য যেকোনো খেলোয়াড়কে প্রতিস্থাপন করতে পারবে।\n\n\n== ম্যাচ পরিচালক ==\n২০২৪ সালের ৩রা এপ্রিল তারিখে, ফিফা অলিম্পিকে ম্যাচ পরিচালনার দায়িত্ব পালনকারী রেফারিদের নামের তালিকা প্রকাশ করেছিল।\n\n\n== ড্র ==\n২০২৪ সালে ২০শে মার্চ তারিখের ২০:০০ টায় সিইটি (ইউটিসি+১) ফ্রান্সের সাঁ-দ্যনির পালস ভবনে এই প্রতিযোগিতার ড্র অনুষ্ঠিত হয়েছিল। ১৬টি দলকে ৪টি গ্রুপে ভাগ করা হয়েছিল। কোন গ্রুপে একটি কনফেডারেশন থেকে একটির বেশি দল স্থান দেয়া হয়নি।\n\nটীকা\n\n\n== গ্রুপ পর্ব ==\nপ্রতিযোগী দেশগুলোকে চারটি গ্রুপে বিভক্ত করা হয়েছে, যা এ, বি, সি এবং ডি গ্রুপ হিসেবে চিহ্নিত করা হয়েছে। প্রতিটি গ্রুপের দলগুলো রাউন্ড-রবিন পদ্ধতিতে একে অপরের সাথে খেলবে, অতঃপর প্রতিটি গ্রুপের শীর্ষ দুটি দল কোয়ার্টার-ফাইনালে উন্নীত হবে।\n\n\n=== টাইব্রেকার ===\nপ্রত্যেক দলের পয়েন্টের ওপর ভিত্তি করে দলের অবস্থান নির্ণয় করা হয় (জয়ের জন্য ৩ পয়েন্ট, ড্রয়ের জন্য ১ পয়েন্ট, হারের জন্য ০ পয়েন্ট) এবং যদি পয়েন্টের সমতা হয় তবে গ্রুপ পর্বের সবগুলো ম্যাচ শেষে নিম্নে বর্ণিত মানদণ্ডের উপর ভিত্তি করে শীর্ষ দুই দল নির্ণয় করা হবে:\n\nগ্রুপ পর্বের সকল ম্যাচে উক্ত দলসমূহের পয়েন্ট;\nগ্রুপ পর্বের সকল ম্যাচে উক্ত দলসমূহের গোল পার্থক্য;\nগ্রুপ পর্বের সকল ম্যাচে উক্ত দলসমূহের গোল সংখ্যা;\nযদি মানদণ্ড ১ হতে ৩ প্রয়োগ করার পরও দলগুলো সমতায় থাকে, তবে মানদণ্ড ১ থেকে ৩ শুধুমাত্র দলগুলোর মধ্যে ম্যাচগুলোর ক্ষেত্রে পুনরায় প্রয়োগ করা হবে।। এই পদ্ধতিটি যদি কোন সিদ্ধান্তে উপনীত হতে সাহায্য না করে, তবে মানদণ্ড ৫ থেকে ৯ প্রযোজ্য হবে;\nযেসকল দলের পয়েন্ট সমান, তাদের গ্রুপ পর্বের সকল ম্যাচে শেষে পয়েন্ট;\nযেসকল দলের পয়েন্ট সমান, তাদের গ্রুপ পর্বের সকল ম্যাচে শেষে গোল পার্থক্য;\nযেসকল দলের পয়েন্ট সমান, তাদের গ্রুপ পর্বের সকল ম্যাচে শেষে গোল সংখ্যা;\nগ্রুপ পর্বের সকল ম্যাচে শাস্তিমূলক পয়েন্ট (হলুদ কার্ড = ১ পয়েন্ট, এক ম্যাচে দুটি হলুদ কার্ডের জন্য বহিষ্কার = ৩ পয়েন্ট, লাল কার্ড = ৪ পয়েন্ট, হলুদ কার্ডের পর সরাসরি লাল কার্ড = ৫ পয়েন্ট);\nলটারি।\nটীকা\n\n\n=== গ্রুপ এ ===\n\n\n=== গ্রুপ বি ===\n\n\n=== গ্রুপ সি ===\n\n\n=== গ্রুপ ডি ===\n\n\n== নকআউট পর্ব ==\n\nনকআউট পর্বে ৯০ মিনিটের খেলা শেষে যদি কোন ম্যাচের ফলাফল সমতায় থাকে, তবে ১৫ মিনিট করে দুই অর্ধে ৩০ মিনিট অতিরিক্ত সময়ের খেলা অনুষ্ঠিত হয়েছিল, যেখানে প্রতিটি দলের ষষ্ঠ খেলোয়াড় বদল করার অনুমতি রয়েছিল। অতিরিক্ত সময়ের পরেও খেলার ফলাফল সমতায় থাকলে পেনাল্টি শুট-আউটের মাধ্যমে ম্যাচের ফলাফল নির্ধারণ করা হয়েছিল।\n\n\n=== বন্ধনী ===\n\n\n=== কোয়ার্টার-ফাইনাল ===\n\n\n=== সেমি-ফাইনাল ===\n\n\n=== ব্রোঞ্জ পদক ম্যাচ ===\n\n\n=== স্বর্ণ পদক ম্যাচ ===\n\n\n== পরিসংখ্যান ==\n\n\n=== গোলদাতা ===\nএই প্রতিযোগিতায় ৩২টি ম্যাচে ৯৬টি গোল হয়েছে, যা ম্যাচ প্রতি গড়ে ৩টি গোল।\n\n৮টি গোল\n৬টি গোল\n৫টি গোল\n৩টি গোল\n২টি গোল\n১টি গোল\n১টি আত্মঘাতী গোল\nউৎস: ফিফা\n\n\n== চূড়ান্ত অবস্থান ==\n\n\n== আরও দেখুন ==\n২০২৪ গ্রীষ্মকালীন অলিম্পিকে ফুটবল – মহিলাদের প্রতিযোগিতা\n\n\n== তথ্যসূত্র ==\n\n\n== বহিঃসংযোগ ==\nফিফা.কমে অলিম্পিক ফুটবল প্রতিযোগিতা প্যারিস ২০২৪ (ইংরেজি)"}