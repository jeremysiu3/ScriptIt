{"pageid": 1161327, "title": "কিওসুকে তাগাওয়া", "url": "https://bn.wikipedia.org/wiki?curid=1161327", "content": "কিওসুকে তাগাওয়া (জাপানি: 田川 亨介, ইংরেজি: Kyosuke Tagawa; জন্ম: ১১ ফেব্রুয়ারি ১৯৯৯) হলেন একজন জাপানি পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লিগের শীর্ষ স্তর প্রিমেইরা লিগার ক্লাব সান্তা ক্লারা এবং জাপান জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৬ সালে, তাগাওয়া জাপান অনূর্ধ্ব-১৭ দলের হয়ে জাপানের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত জাপানের বয়সভিত্তিক দলের হয়ে খেলার পর, তিনি ২০১৯ সালে জাপানের হয়ে আন্তর্জাতিক পর্যায়ে অভিষেক করেছেন; জাপানের জার্সি গায়ে তিনি এপর্যন্ত ২ ম্যাচে ১টি গোল করেছেন।\n\n\n== প্রারম্ভিক জীবন ==\nকিওসুকে তাগাওয়া ১৯৯৯ সালের ১১ই ফেব্রুয়ারি তারিখে জাপানের কাগোশিমা প্রশাসনিক অঞ্চলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nতাগাওয়া জাপান অনূর্ধ্ব-১৭, জাপান অনূর্ধ্ব-১৮, জাপান অনূর্ধ্ব-১৯, জাপান অনূর্ধ্ব-২০, জাপান অনূর্ধ্ব-২১ এবং জাপান অনূর্ধ্ব-২৩ দলের হয়ে খেলার মাধ্যমে জাপানের প্রতিনিধিত্ব করেছেন। জাপানের বয়সভিত্তিক দলের হয়ে তিনি প্রায় ৫ বছরে ২২ ম্যাচে অংশগ্রহণ করে ৩টি গোল করেছেন।\n২০১৯ সালের ১০ই ডিসেম্বর তারিখে, ২০ বছর, ৯ মাস ও ২৯ দিন বয়সে, বাম পায়ে ফুটবল খেলায় পারদর্শী তাগাওয়া চীনের বিরুদ্ধে অনুষ্ঠিত ২০১৯ ইএএফএফ ই-১ ফুটবল চ্যাম্পিয়নশিপের ম্যাচে অংশগ্রহণ করার মাধ্যমে আন্তর্জাতিক ফুটবলে জাপানের হয়ে অভিষেক করেছেন। উক্ত ম্যাচের ৭২তম মিনিটে আক্রমণভাগের খেলোয়াড় মুসাশি সুজুকির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১১ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি জাপান ২–১ গোলের ব্যবধানে জয়লাভ করেছিল। জাপানের হয়ে অভিষেকের বছরে তাগাওয়া সর্বমোট ২ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ জুলাই ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nকিওসুকে তাগাওয়া – ফিফা প্রতিযোগিতার রেকর্ড (ইংরেজি) \nসকারওয়েতে কিওসুকে তাগাওয়া  (ইংরেজি)  \nসকারবেসে কিওসুকে তাগাওয়া (ইংরেজি) \nবিডিফুটবলে কিওসুকে তাগাওয়া  (ইংরেজি)  \nট্রান্সফারমার্কেটে কিওসুকে তাগাওয়া (ইংরেজি) \nওয়ার্ল্ডফুটবল.নেটে কিওসুকে তাগাওয়া (ইংরেজি) \nইএসপিএন এফসিতে কিওসুকে তাগাওয়া (ইংরেজি) \nন্যাশনাল-ফুটবল-টিমস.কমে কিওসুকে তাগাওয়া (ইংরেজি)"}