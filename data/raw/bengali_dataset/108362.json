{"pageid": 108362, "title": "মৌলানা আজাদ কলেজ", "url": "https://bn.wikipedia.org/wiki?curid=108362", "content": "মৌলানা আজাদ কলেজ (পূর্বনাম ইসলামিয়া কলেজ) মধ্য কলকাতায় অবস্থিত একটি সরকারি কলেজ। কলেজটি কলকাতা বিশ্ববিদ্যালয়ের অধিভুক্ত।\nশেরে বাংলা এ.কে. ফজলুল হকের উদ্যোগে ১৯২৬ সালের ৯ ডিসেম্বর বাংলার গভর্নর ভিক্টর বুলওয়ার-লিটন, লিটন এর ২য় আর্ল ইসলামিয়া কলেজ নামে এটি নির্মাণ করেন। বিশিষ্ট মুসলিম ব্যক্তিত্ব হাজি মহম্মদ মহসিন কিদোয়াই কলেজ ক্যাম্পাসের জমি দান করেছিলেন। এ শিক্ষা প্রতিষ্ঠান নির্মাণের উদ্দেশ্য ছিল কলকাতা তথা পূর্ব বাংলার মুসলমানদের শিক্ষাগত উন্নতি সাধন। আজও এই কলেজের ছাত্রদের একটি বড়ো অংশ কলকাতার উর্দুভাষী ও বাঙালি মুসলমানেরা। যদিও বর্তমানে কলেজটি সকল সম্প্রদায়ের জন্য উন্মুক্ত এবং বাঙালি হিন্দু ছাত্ররাও কলেজের ছাত্র সংখ্যার একটি গুরুত্বপূর্ণ অংশ।\nস্বাধীনতার পর পশ্চিমবঙ্গ সরকার কলেজটির নাম পরিবর্তন করে  সেন্ট্রাল ক্যালকাটা কলেজ রাখেন। পরে ১৯৬০ সালে ভারতের প্রথম শিক্ষামন্ত্রী মৌলানা আজাদের নামানুসারে কলেজের বর্তমান নাম রাখা হয়।\n\n\n== পঠন পাঠন ==\nএই কলেজে প্রাণিবিজ্ঞানসহ বিভিন্ন বিষয়ে স্নাতক ও স্নাতকোত্তর করার সুযোগ রয়েছে।\n\n\n== বিশিষ্ট প্রাক্তনী ==\nআবদুল হক (২৩ ডিসেম্বর, ১৯২০ - ২২ ডিসেম্বর, ১৯৯৫ ) বাঙালি সশস্ত্র বিপ্লববাদী, সাম্যবাদী রাজনীতিবিদ\nবিমান বসু সিপিআইএম নেতা\nমহম্মদ সেলিম সিপিআইএম নেতা ও প্রাক্তন সাংসদ\nমেজর জেনারেল মহম্মদ আজিজ লতিফ (১৯১৭ – ১৯৯৮) প্রাক্তন কমান্ডার, একাদশ ইনফেন্ট্রি ডিভিশন, পাকিস্তান সেনাবাহিনী\nবঙ্গবন্ধু শেখ মুজিবুর রহমান , বাংলাদেশ রাষ্ট্রের প্রথম রাষ্ট্রপতি\nমোহাম্মদ ইব্রাহিম (চিকিৎসক)\nরফিক-উল হক, বাংলাদেশের সাবেক এটর্নি জেনারেল, বিশিষ্ট আইনবিদ এবং ওয়ান ইলেভেনের প্রাক্কালে শেখ হাসিনা ও খালেদা জিয়া উভয়ের পক্ষে আইনজীবী।\nআমজাদ হোসেন ( এম এন এ) ১৯৬০-এর দশকের শেষের দিকে এবং ১৯৭০-এর দশকের প্রথম দিকে বাংলাদেশের বৃহত্তর পাবনা জেলা আওয়ামী লীগের সভাপতির দায়িত্ব পালন করেন। ১৯৭০ সালের নির্বাচনে তিনি পাকিস্তান জাতীয় পরিষদ থেকে এম এন এ নির্বাচিত হন।\nঅশোক বন্দ্যোপাধ্যায়, পশ্চিমবঙ্গে বিজ্ঞান আন্দোলনে এক স্মরণীয় ব্যক্তিত্ব।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে মৌলানা আজাদ কলেজ সম্পর্কিত মিডিয়া দেখুন।\nভারতের মুসলিম শিক্ষার্থী সংগঠন\n[১]"}