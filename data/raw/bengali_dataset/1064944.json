{"pageid": 1064944, "title": "ফাবিয়ান শেয়ার", "url": "https://bn.wikipedia.org/wiki?curid=1064944", "content": "ফাবিয়ান লুকাস শেয়ার (জার্মান: Fabian Schär, জার্মান উচ্চারণ: [fa:bja:n ʃɛ:ɐ̯]; জন্ম: ২০ ডিসেম্বর ১৯৯১; ফাবিয়ান শেয়ার নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব নিউক্যাসেল ইউনাইটেড এবং সুইজারল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০১০ সালে, শেয়ার সুইজারল্যান্ড অনূর্ধ্ব-২০ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১৩ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৫৮ ম্যাচে ৮টি গোল করেছেন। তিনি সুইজারল্যান্ডের হয়ে এপর্যন্ত ২টি ফিফা বিশ্বকাপ (২০১৪ এবং ২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, শেয়ার বেশ কিছু পুরস্কার জয়লাভ করেছেন, যার মধ্যে ২০১৯ সালের ফেব্রুয়ারি মাসে প্রিমিয়ার লিগের মাসের সেরা গোলের পুরস্কার জয় অন্যতম। দলগতভাবে, শেয়ার এপর্যন্ত ৪টি শিরোপা জয়লাভ করেছেন, যার সবগুলো বাজেলের হয়ে জয়লাভ করেছেন।\n\n\n== প্রারম্ভিক জীবন ==\nফাবিয়ান লুকাস শেয়ার ১৯৯১ সালের ২০শে ডিসেম্বর তারিখে সুইজারল্যান্ডের ভিলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nফাবিয়ান শেয়ার – ফিফা প্রতিযোগিতার রেকর্ড (ইংরেজি) \nফাবিয়ান শেয়ার – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফাবিয়ান শেয়ার  (ইংরেজি)  \nসকারবেসে ফাবিয়ান শেয়ার (ইংরেজি) \nবিডিফুটবলে ফাবিয়ান শেয়ার  (ইংরেজি)  \nট্রান্সফারমার্কেটে ফাবিয়ান শেয়ার (ইংরেজি) \nওয়ার্ল্ডফুটবল.নেটে ফাবিয়ান শেয়ার (ইংরেজি) \nইএসপিএন এফসিতে ফাবিয়ান শেয়ার (ইংরেজি) \nন্যাশনাল-ফুটবল-টিমস.কমে ফাবিয়ান শেয়ার (ইংরেজি)"}