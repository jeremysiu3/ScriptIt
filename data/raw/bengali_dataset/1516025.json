{"pageid": 1516025, "title": "হোয়েন আই ওয়াজ গ্রোয়িং আপ", "url": "https://bn.wikipedia.org/wiki?curid=1516025", "content": "হোয়েন আই ওয়াজ গ্রোয়িং আপ হল একটি আত্মজীবনীমূলক কবিতা যা বিপ্লবী নারীবাদী কর্মী নেলি ওং ১৯৭৩ সালে লিখেছিলেন। এটি তার একটি এশিয়ান-আমেরিকান মেয়ে হিসেবে যুক্তরাষ্ট্রে বড় হওয়ার সংগ্রাম বর্ণনা করে। ওং আমেরিকান জনপ্রিয় সংস্কৃতিতে প্রচারিত পশ্চিমা সৌন্দর্যের আদর্শগুলির সার্বজনীন উপস্থাপনাগুলি সম্পর্কে প্রতিফলিত করেন; সেখান থেকে, ওং তার সাদা এবং সাধারণ হওয়ার আকাঙ্ক্ষা প্রকাশ করেন। তিনি বলেন \"...একজন নারী হতে, একজন আকাঙ্ক্ষিত নারী হতে, আমি/কাল্পনিক ফিকে ত্বক পেতে শুরু করি।\" পশ্চিমা জনপ্রিয় সংস্কৃতিতে এশিয়ান-আমেরিকান নারীদের অভাব এবং নেতিবাচক জাতিগত চিত্রকল্পগুলি নেলি ওংকে তার আন্তঃসাংস্কৃতিক পরিচয়কে অগ্রাধিকার দেওয়ার সুযোগ থেকে বঞ্চিত করেছিল। এই পিতৃতান্ত্রিক সরঞ্জামের ফলস্বরূপ, ওং তার চীনা ঐতিহ্যের প্রতি লজ্জিত ছিলেন: \"যখন আমি বড় হচ্ছিলাম, আমি অনুভব করতাম/অশুচি। আমি ভাবতাম ঈশ্বর/সাদা মানুষদের পরিষ্কার করেছেন/এবং আমি যতই স্নান করলাম,/আমি পরিবর্তন করতে পারতাম না, আমি আমার ত্বকের রং/ধূসর জলে ছেড়ে দিতে পারতাম না।\"\nনেলি ওংয়ের কাজটি দ্বিতীয় তরঙ্গের নারীবাদী আন্দোলনে জাতিগত সমস্যাগুলির অদৃশ্যকরণের বিষয়টি চিহ্নিত করে। তার কাজ, বিশেষত এই রচনা, প্রায়ই পরস্পর সম্পর্কিত কাঠামোর সঙ্গে নারীবাদী বা নারীবাদের সমর্থকদের কাজে উল্লেখিত হয়, যেমন দিস ব্রিজ কলড মাই ব্যাক। যদিও কিছু লোক মনে করেন আমরা এমন একটি উত্তর-নারীবাদী সমাজে বাস করছি যে সমাজে মহিলারা সমতা অর্জন করেছে, তবুও আধিপত্যবিষয়ক নারীত্ব কীভাবে এখনও দেখা হয় এবং পশ্চিমা জনপ্রিয় সংস্কৃতি ও মিডিয়াতে বিভিন্ন জাতিগত, যৌন, ধর্মীয়, শ্রেণীভিত্তিক, সামাজিক-অর্থনৈতিক অবস্থানে থাকা মানুষের টোকেনিজম কীভাবে চিত্রিত হয়, সে সম্পর্কে আজও এই কবিতাটি বিশাল গুরুত্ব বহন করে।\nকবিতার শেষ অংশ,\n\n\"আই নো নাউ দ্যাট ওয়ান্স আই লংড টু বি হোয়াইট।\nহাউ মেনি মোর ওয়েজ? ইউ আস্ক‌।\nহ্যাভন'ট আই টোল্ড ইউ এনাফ?\"\n(ভাবানুবাদ)\n\"এখন আমি জানি যে একসময় আমি সাদা হতে চেয়েছিলাম।\nআর কত উপায়? তুমি জিজ্ঞাসা করো।\nআমি কি যথেষ্ট বলিনি?\"\nএর শেষ লাইনটি কলম্বিয়া গ্রেঞ্জারের ইনডেক্স টু পোয়েট্রি ইন অ্যান্থোলজিতে নির্দেশিত হয়েছে।\nকবিতাটি প্রায়শই শিক্ষামূলক পাঠ্যক্রমে সংকলিত করা হয়েছে।\n\n\n== রেফারেন্স =="}