{"pageid": 1321410, "title": "জুলিয়ানা ডায়াস দা কস্টা", "url": "https://bn.wikipedia.org/wiki?curid=1321410", "content": "ডোনা জুলিয়ানা ডায়াস দা কস্তা (১৬৫৮ - ১৭৩৩) ছিলেন কোচির পর্তুগিজ বংশোদ্ভূত একজন মহিলা, যাকে হিন্দুস্তানে আওরঙ্গজেবের মুঘল সাম্রাজ্যের হারেমে নিয়ে যাওয়া হয়েছিল, সেখানে জুলিয়ানা ভারতের মুঘল সম্রাট আওরঙ্গজেবের ছেলে প্রথম বাহাদুর শাহের প্রিয় হয়ে উঠেছিলেন, যিনি ১৭০৭ সালে মুঘল সম্রাট হন।\n\n\n== জীবন ==\nজুলিয়ানা ছিলেন পর্তুগিজ চিকিৎসক আগোস্টিনহো ডি ডায়াস কস্টার কন্যা। তার প্রথম জীবন সম্পর্কে পরস্পরবিরোধী গল্প আছে। একটি সংস্করণ অনুসারে, তার পরিবার, পর্তুগিজ কোচি (কোচিম) ওলন্দাজরা যখন দখল করে, তখন পালিয়ে যায়। অন্য মতে, মুঘল সম্রাট হুগলির পর্তুগিজ বসতি ধ্বংস করলে তাদের ক্রীতদাস হিসেবে নিয়ে আসে।  তার বাবা দিল্লীর মুঘল দরবারে একজন চিকিৎসক হিসাবে কাজ করেছিলেন, হয় দাস হিসাবে বা স্বাধীন হিসাবে। এটা যে কোন ভাবে জানা যায় যে তার মা একজন ক্রীতদাস ছিলেন।  জুলিয়ানা দিল্লিতে জন্মগ্রহণ করেছিলেন।\nজুলিয়ানা তৎকালীন যুবরাজ শাহ'আলমের পরিবারের (স্ত্রী ও মা) সেবা করে মুঘল হারেমে প্রবেশ করেন। রাজপুত্র তার পিতার বিরাগভাজন হয়ে পড়লে তাকে নির্বাসন দেয়া হয়, তখনও জুলিয়ানা তার কাজ চালিয়ে যান। তিনি পুরস্কৃত হন যখন শাহ'আলম তার পিতার মৃত্যুর পর প্রথম সম্রাট (শাহ) বাহাদুর হন এবং দরবারে তার প্রভাব ব্যাপক হয়ে ওঠে, যদিও তিনি একটি মুসলিম রাষ্ট্রে একজন ক্যাথলিক ছিলেন। পাদ্রে আন্তন ম্যাগেলান জুলিয়ানার মা মারা যাওয়ার পর একজন নাম না জানা পর্তুগিজ পুরুষের সাথে তার বিয়ের ব্যবস্থা করেন। কিছুদিন পরেই তার স্বামী যুদ্ধে মারা যান।  কথিত আছে যে বাহাদুর শাহের কর্তৃত্ব রক্ষার জন্য যুদ্ধের সময় তিনি তার পাশে একটি যুদ্ধের হাতিতে চড়েছিলেন এবং সম্রাট বাহাদুর শাহ এর মৃত্যুর পরেও তিনি অত্যন্ত বিবেচিত ছিলেন, যদিও প্রভাব কমে গিয়েছিল।\nতার শক্তিশালী প্রভাবের সময়কালে, যখন প্রথম বাহাদুর শাহ জীবিত ছিলেন, প্রায়শই ইউরোপীয় শক্তি যেমন ডাচ, পর্তুগিজ, ব্রিটিশ এবং পোপের প্রতিনিধিরা তাঁর খোঁজ করতেন। তিনি ইতালীয় জেসুইট ধর্মপ্রচারক ইপ্পোলিটো দেসিডারি (১৬৮৪ - ১৭৩৩) কে তিব্বতে ধর্ম প্রচারে তাঁর মিশনে সহায়তা সহ সোসাইটি অফ জেসুসকে অনেক সহায়তা প্রদান করেছিলেন। জেসুইটদের প্রতি তার অনেক অবদান ও সেবার স্বীকৃতিস্বরূপ তাকে সোসাইটির পৃষ্ঠপোষক হিসেবে স্বীকৃতি দেওয়া হয়েছিল।\nজুলিয়ানা দিল্লির ওখলা শহরতলির এক গ্রামে একটি সরাই বা বিশ্রামাগার স্থাপনের জন্যও দায়ী ছিলেন, যেটি পরবর্তীকালে তার নামে সরাই জুলেনা নামে নামকরণ করা হয় এবং বর্তমানে এটি একটি ঘনবসতিপূর্ণ এলাকা। \n\n\n== তথ্যসূত্র ==\n\n\n== সূত্র ==\nMaclagan, Sir Edward. The Jesuits and the Great Mogul. 1932: rpt. New York: Octagon Books, 1972: 181–189.\nPomplun, Trent. Jesuit on the Roof of the World: Ippolito Desideri's Mission to Tibet. New York: Oxford University Press, 2010: 59,224n64."}