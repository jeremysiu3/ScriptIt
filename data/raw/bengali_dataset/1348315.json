{"pageid": 1348315, "title": "চক্রপাণি দত্ত", "url": "https://bn.wikipedia.org/wiki?curid=1348315", "content": "চক্রপাণি দত্ত (আনুমানিক ১১তম শতাব্দী) একজন বাঙালি পন্ডিত ও আয়ুর্বেদ চিকিৎসার অনুশীলনকারী এবং গবেষক ছিলেন। তিনি প্রাচীণ বাংলার পুরোধা বাঙালি মনিষীদের অন্যতম।\nতাঁর জীবদ্দশায়, আয়ুর্বেদ চিকিৎসা পদ্ধতিতে তাঁর উল্লেখযোগ্য অবদানের জন্য বিখ্যাত ছিলেন। তিনি প্রাথমিকভাবে আয়ুর্বেদ চিকিৎসার প্রাথমিক বা মূল গ্রন্থগুলির বিষয়ে তাঁর শিক্ষা-সংক্রান্ত ভাষ্যগুলির মাধ্যমে খ্যাতি অর্জন করে ছিলেন। তিনি তাঁর কাজের মাধ্যমে ভারতীয় চিকিৎসায় উল্লেখযোগ্য প্রভাব ফেলেছিলেন।\n\n\n== জীবনী ==\nচক্রপাণি দত্ত ১১তম শতাব্দীর পাল আমলে শেষার্ধে বর্তমান পশ্চিমবঙ্গের ময়ূরেশ্বর গ্রামে জন্মগ্রহণ করেছিলেন বলে বিশ্বাস করা হয়। তিনি একজন ব্রাহ্মণ ছিলেন এবং একটি সম্ভ্রান্ত বৈদ্য পরিবারের অন্তর্ভুক্ত ছিলেন, তাঁর পিতা পাল সম্রাট নয়াপালের রন্ধনশালার অধ্যক্ষ বা প্রধান হিসেবে নিযুক্ত ছিলেন। তার বড় ভাই ভানুকে একজন অন্তরঙ্গ (শিক্ষিত চিকিৎসক) হিসেবে বর্ণনা করা হয়েছে। একজন পাল দরবারী, নারদত্ত, চক্রপাণি দত্তের আধ্যাত্মিক গুরু হিসাবে কাজ করেছিলেন।\nপ্রাথমিক আয়ুর্বেদ গ্রন্থগুলির - চরক সংহিতা এবং সুশ্রুত সংহিতা- উপর তাঁর ভাষ্যগুলির মাধ্যমে চক্রপাণি দত্ত অল্প বয়সেই বিশিষ্টতা অর্জন করতে শুরু করেছিলেন। তাঁর সবচেয়ে বিখ্যাত রচনাগুলির মধ্যে রয়েছে চিকিৎসাসমগ্রহ /চিকিৎসা সংগ্রহ  (চিকিৎসা অনুশীলন এবং পদ্ধতির সংগ্রহ), দ্রব্যগুণ (উদ্ভিদের বৈশিষ্ট্য), এবং সর্বসারসংগ্রহ (জিনিসের সারাংশের সংগ্রহ)। গ্রন্থগুলিতে রোগের থেরাপিউটিক, সার্জিক্যাল ও শারীরবৃত্তীয় চিকিত্সা নিয়ে আলোচনা করা হয়েছে, এবং তাঁকে আয়ুর্বেদ চিকিৎসায় একজন কর্তাব্যক্তি হিসেবে গণ্য করা হয়েছে।\nআনুমানিক একাদশ শতকে তিনি বাংলাদেশের শ্রীহট্ট   ভ্রমণ করেন এবং তৎকালীন নৃপতির চিকিৎসা করে তাকে মৃত্যুশয্যা থেকে উদ্ধার করেন। নৃপতি গৌরগোবিন্দ কৃতজ্ঞতা স্বরুপ ও চক্রপাণি দত্তের প্রতি নির্ভরশীলতার জায়গা থেকে তাকে অনুরোধ করেন শ্রীহট্টে স্থায়ীভাবে বসবাসের জন্যে। কিন্তু চক্রপাণি দত্ত গঙ্গা তীর ব্যতীত অন্য কোথাও থাকতে সম্মত ছিলেন না। তাই তিনি নিজভূমে ফিরে যেতে উদ্যত হলে নৃপতির অনুরোধে নিজ পূত্র মহীপতি দত্তকে শ্রীহট্টের সপ্তগ্রাম বা বর্তমান সাতগাঁওতে গৃহস্থ করে যান। সাতগাঁও বর্তমানে সিলেট বিভাগের মৌলভীবাজার জেলাইয় অবস্থিত। এই মহীপতি দত্তের মাধ্যমেই চক্রপাণি দত্তের বংশধারা বাংলাদেশে প্রবাহিত হয়। যাদের মাঝে অনেকেই পরবর্তী বাংলায় নিজ প্রতিভায় জ্যোতি ছড়িয়েছেন৷ উল্লেখ্য গীতিকবি রাধারমণ দত্তও চক্রপাণি দত্তেরই বংশধর।\nবর্তমানে বাংলাদেশের সিলেট বিভাগ সহ বাংলাদেশের বিভিন্ন স্থানে চক্রপাণি  দত্তের বংশধরেরা বসবাস করছেন।\n\n\n== তথ্যসূত্র =="}