{"pageid": 1365237, "title": "সিন্ধু কেন্দ্রীয় বিশ্ববিদ্যালয়", "url": "https://bn.wikipedia.org/wiki?curid=1365237", "content": "সিন্ধু কেন্দ্রীয় বিশ্ববিদ্যালয় লাদাখের একটি সরকারি বিশ্ববিদ্যালয়। এটি ভারত সরকারের পৃষ্ঠপোষকতায় ২০২১ খ্রিস্টাব্দে \"কেন্দ্রীয় বিশ্ববিদ্যালয় (সংশোধন) আইন ২০২১\" দ্বারা প্রতিষ্ঠিত হয়েছিল। বিশ্ববিদ্যালয়টি লাদাখে বিশ্ববিদ্যালয় স্তরের দ্বিতীয় প্রতিষ্ঠান।\nবিশ্ববিদ্যালয়টি একটি দুই বছর মেয়াদী স্নাতকোত্তর কর্মসূচিমূলক প্রতিষ্ঠান। এটি বিজ্ঞান শাখায় দুটি ও কলা শাখায় একটি সহ মোট ৩ টি পাঠ্যধারা প্রদান করে।\n\n\n== ইতিহাস ==\nসিন্ধু কেন্দ্রীয় বিশ্ববিদ্যালয় ২০২১ খ্রিস্টাব্দে লাদাখের শিক্ষার্থীদের বিশ্ববিদ্যালয় স্তরের শিক্ষা ও মানসম্পন্ন উচ্চ শিক্ষার সুযোগ-সুবিধা প্রদানের লক্ষ্যে একটি সহশিক্ষামূলক সরকারি প্রতিষ্ঠান হিসাবে প্রতিষ্ঠিত হয়েছিল।\nভারতের শিক্ষামন্ত্রী ধর্মেন্দ্র প্রধান ২০২১ খ্রিস্টাব্দের আগস্ট মাসে \"কেন্দ্রীয় বিশ্ববিদ্যালয় আইন, ২০০৯\" সংশোধন করার জন্য ভারতের সংসদে একটি বিল উত্থাপন করেছিলেন, যা লাদাখ কেন্দ্রশাসিত অঞ্চলে একটি কেন্দ্রীয় বিশ্ববিদ্যালয় তৈরির দিকে পরিচালিত করেছিল। কেন্দ্রীয় মন্ত্রী পরিষদ জুলাই মাসে নতুন বিশ্ববিদ্যালয় স্থাপনের অনুমোদন প্রদান করেছিল।\n\n\n== শিক্ষাপ্রাঙ্গণ ==\nসিন্ধু কেন্দ্রীয় বিশ্ববিদ্যালয়ের শিক্ষাপ্রাঙ্গণটি লেহ ও কার্গিল শহরের মধ্যবর্তী খালাৎসে গ্রামে অবস্থিত।\n\n\n== অধ্যয়ন ও কর্মসূচি ==\nবিশ্ববিদ্যালয়টি ৩ টি স্নাতকোত্তর কর্মসূচি পরিচালনা করে, কর্মসূচিগুলি হল বায়ুমণ্ডলীয় ও জলবায়ু বিজ্ঞান (এম.টেক.), শক্তি প্রযুক্তি ও নীতি (এম.টেক.), এবং জননীতি (এম.এ.)।\n\n\n== তথ্যসূত্র =="}