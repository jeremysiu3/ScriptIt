{"pageid": 1529845, "title": "সেপ্টার মেহমেত ইয়াকুব", "url": "https://bn.wikipedia.org/wiki?curid=1529845", "content": "সেপ্টার মেহমেত ইয়াকুব ( রোমানিয়ান ভাষায় সেপ্টার মেহমেত ইয়াকুব নামে পরিচিত) (১৯০৪-১৯৯১)  ক্রিমিয়ান তাতার আইনজীবী, চিন্তাবিদ, দোব্রুজার তাতার ও তুর্কিদের আধ্যাত্মিক নেতা, রোমানিয়ার মুসলিম সম্প্রদায়ের মুফতি ছিলেন। তিনি সম্প্রীতি ও শান্তির প্রচারক ছিলেন। \n\n\n== জীবনী ==\nইয়াকুব ১৯০৪ সালে আজাপলারে জন্মগ্রহণ করেন। এটি মানগালিয়ার পশ্চিমে তাতার গ্রামাঞ্চলে অবস্থিত। আজ এই গ্রামটি তাতারু নামে পরিচিত। তিনি বুখারেস্ট বিশ্ববিদ্যালয়ে আইন বিষয়ে পড়াশোনা করেছেন এবং কনস্টানস্টা বার অ্যাসোসিয়েশনে দায়িত্ব পালন করেছেন। তিনি তুরস্কে অভিবাসনের পক্ষে ছিলেন।\nতিনি তার দেশে ৩১ ডিসেম্বর ১৯৪৭  থেকে ১৯৯০ সালের মধ্যে সমগ্র কমিউনিস্ট যুগে মুফতি হিসেবে দায়িত্ব পালন করেন। তার আগে মিতাত রিফাত এবং পরে আবলাকিম ইব্রাহিম মুফতি ছিলেন। মুসলিম ধর্মের প্রধান হিসেবে সোভিয়েত ইউনিয়নকে অপমান করা এবং ১৯৫০ সালে একটি মুসলিম বিশ্ব শান্তি সংস্থা প্রতিষ্ঠার চেষ্টা করার অভিযোগে সিকিউরিটেট(রোমানিয়ার সমাজতান্ত্রিক প্রজাতন্ত্রের গোপন পুলিশ সংস্থা) তাকে \"দ্য সুলতান\" অপারেশনে গোপন নজরদারিতে রাখে। \nনিকোলাই চাউসেস্কুর  শাসনামলে তিনি রোমানিয়ার জাতীয় পরিষদে (বর্তমান পার্লামেন্ট) মুসলিম সম্প্রদায়ের প্রতিনিধি ছিলেন। তার রোমানিয়ান অর্থোডক্স চার্চের প্রধান ধর্মগুরু জাস্টিনিয়ান এবং তেওক্টিস্টের বন্ধু ছিলেন। রোমানিয়ান ইহুদিদের প্রধান রাব্বি ডঃ মোজেস রোজেনের সাথে বন্ধুত্বপূর্ণ সম্পর্ক ছিল।\nতিনি রোমানিয়ান সংস্কৃতির সঙ্গে ভালোভাবে পরিচিত ছিলেন। তিনি আন্তর্জাতিক মঞ্চে রোমানিয়ার গুরুত্বপূর্ণ বক্তা হয়ে উঠেছিলেন। আরব ও মুসলিম দেশগুলিতে তার সফরের সময় তিনি একজন বেসরকারী \"রাষ্ট্রদূত\" হিসেবে দায়িত্ব পালন করেন।  তার মতে \" ইসরায়েল এবং আরবদের একত্রিত হয়ে সরাসরি শান্তির কথা বলতে হবে।\"\n১৯৯০ সালে বুখারেস্টের রেনক্লার জার্নালের সম্পাদকরা ইতিহাসবিদ তাহসিন গেমিল সাংস্কৃতিক ও ভাষাগত একতার ধারণার ভিত্তিতে একটি তাতার আন্দোলন শুরু করেছিল। মেহমেত ইয়াকুব এই প্রকল্পের বিরোধিতা করেছিলেন। তিনি সাংস্কৃতিক বৈচিত্র্য সংরক্ষণের দৃষ্টিভঙ্গি নিয়ে একটি আন্দোলন শুরু করেন। এটি \"টেক নিয়েত, মুতেনেভিয়েত\" (বৈচিত্র্যে ঐক্য) শ্লোগানের অধীনে কাজ করত।\nইয়াকুব ১৯৯১ সালে কনস্টানসায় মারা যান। তার মরদেহ তার স্ত্রী জয়নেবের কাছে কনস্টানসা মুসলিম কেন্দ্রীয় কবরস্থানে রাখা হয়েছে।\n\n\n== উদ্ধৃতি =="}