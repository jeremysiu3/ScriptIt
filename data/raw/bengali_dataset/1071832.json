{"pageid": 1071832, "title": "কোটচাঁদপুর আলিয়া কামিল মাদ্রাসা", "url": "https://bn.wikipedia.org/wiki?curid=1071832", "content": "কোটচাঁদপুর আলিয়া কামিল মাদ্রাসা বাংলাদেশের ঝিনাইদহ জেলার কোটচাঁদপুর উপজেলা প্রখ্যাত একটি আলিয়া মাদ্রাসা। ১৯৪২ সালে প্রতিষ্ঠিত এই আলিয়া মাদ্রাসা ঝিনাইদহ জেলার সুপ্রাচীন একটি আলিয়া মাদ্রাসা। বর্তমানে এই মাদ্রাসাটি ইসলামি আরবি বিশ্ববিদ্যালয় অধুভুক্ত একটি মাদ্রাসা। মাদ্রাসাটির বর্তমান অধ্যক্ষের নাম মোঃ বাহরুল ইসলাম।\n\n\n== ইতিহাস ==\n১৯৪২ সালে আলহাজ আহমদ আলী এলাকার ধর্মপ্রাণ মানুষের সার্বিক সহযোগিতায় মাদ্রাসাটি প্রতিষ্ঠাতি করেন। প্রাথমিকভাবে মাত্র ১০ জন ছাত্র নিয়ে মাদরাসাটি যাত্রা শুরু করে। ১৯৫৪ সালে ঢাকা আলিয়া মাদরাসার অধীন দাখিল ও ১৯৫৬ ইং সালে আলিম শ্রেনী খোলার অনুমতি পাওয়া যায়। ১৯৬০ ইং সালে মাদরাসাটি ফাযিল শ্রেনী খোলার অনুমতির মাধ্যমে শিক্ষাপ্রতিষ্ঠানটির নামকরন করা হয় কোটচাদপুর সিনিয়র মাদরাসা। অতঃপর পর্যায়ক্রমে ১৯৭৭ ইং সালে অত্র মাদরাসায় দাখিল বিজ্ঞান, ১৯৮০ ইং সালে আলিম বিজ্ঞান, ও ১৯৮২ ইং সালে ফাযিল বিজ্ঞান শ্রেনী খোলার অনুমতি লাভ করে। ১৯৮৯ ইং সালে মাদরাসাটিকে কামিল স্তরে উন্নিত করা হয়। শুরু হয় কামিল শ্রেনীতে পাঠদান, সহিহ আল বুখারী, মুসলিম, ইবনে মাজাহ, তিরমিজিসহ সিহাহ সিত্তাহ শিক্ষাদান অব্যহত থাকে। ১৯৯৫ ইং সালে মাদরাসাটিতে কামিল শ্রেনীর একাডেমিক অনুমতি লাভ করে বাংলাদেশ মাদরাসা শিক্ষা বোর্ড থেকে। মাদরাসাটির নাম করন করা হয় কোটচাঁদপুর আলিয়া কামিল মাদরাসা। ২০০৬ সালে সারা দেশের মাদ্রাসা শিক্ষার্থী ও শিক্ষগনের দাবীর প্রেক্ষিতে ফাজিল ও কামিল শ্রেণীর জন্য ইসলামী বিশ্ববিদ্যালয়, বাংলাদেশের অধিভুক্ত করা হয়, এরপর ২০১৬ সালে ইসলামি আরবি বিশ্ববিদ্যালয় প্রতিষ্ঠা লাভ করলে সকল আলিয়া মাদ্রাসাসহ এই মাদ্রাসাও ইসলামি আরবি বিশ্ববিদ্যালয় অধুভুক্ত হয়। \n\n\n== শিক্ষা কার্যক্রম ==\nবর্তমানে মাদরাসাটিতে বিভিন্ন শ্রেনীতে ছাত্র-ছাত্রীর সংখ্যা প্রায় ১৫০০। শিক্ষক ও কর্মচারীর সংখ্যা ৪১ জন । দাখিল ও আলিম শ্রেণীতে বিজ্ঞান ও মানবিক উভয় শাখায় পাঠদান করা হয়। এবং ফাজিল ও কামিল শ্রেণীতে আল কুরআন, আল হাদিস, দাওয়াহ বিভাগ চালু রয়েছে। এই মাদ্রাসার ফলাফল ঝিনাইদহ জেলার মধ্যে উল্লেখযোগ্য। \n\n\n== তথ্যসূত্র =="}