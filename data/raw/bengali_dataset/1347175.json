{"pageid": 1347175, "title": "মায়মল রকি", "url": "https://bn.wikipedia.org/wiki?curid=1347175", "content": "মায়মল রকি (জন্ম ১৯শে মে ১৯৮৪) হলেন একজন ভারতীয় ফুটবল ম্যানেজার এবং প্রাক্তন ফুটবলার। তিনি বর্তমানে ভারতীয় মহিলা অনূর্ধ্ব-২০ ফুটবল দলের প্রধান প্রশিক্ষক। এছাড়াও তিনিই ছিলেন ভারতের মহিলা জাতীয় ফুটবল দলের প্রথম প্রধান মহিলা প্রশিক্ষক।\n\n\n== ক্রীড়া জীবন ==\nমায়মল তাঁর ক্রীড়া জীবন শুরু করেন অ্যাথলেটিক্সে। এরপর তিনি ফুটবলের প্রতিও আকৃষ্ট হতে থাকেন এবং ২০০০ সালে ফুটবলের জাতীয় চ্যাম্পিয়নশিপে গোয়ার প্রতিনিধিত্ব করেন। পরের বছর, মায়মল ভারতীয় মহিলা সিনিয়র দলের হয়ে রাইট ব্যাক হিসেবে আন্তর্জাতিক অভিষেক করেন। তাঁর প্রথম আন্তর্জাতিক টুর্নামেন্ট ছিল এশিয়ান ফুটবল কনফেডারেশন উইমেনস চ্যাম্পিয়নশিপ ২০০১। এটি চাইনিজ তাইপেইতে অনুষ্ঠিত হয়েছিল। সেই সময় তাঁর বয়স ছিল ১৭ বছর। মায়মল ২০১২ সাল পর্যন্ত খেলা চালিয়ে যান।\nএকজন কোচ হিসেবে, মায়মলের  এএফসি  'ক' প্রশিক্ষক শংসাপত্র আছে এবং এছাড়াও তিনি এআইএফএফ 'ঘ' লাইসেন্স প্রশিক্ষক কোর্সের একজন প্রশিক্ষক। ভারতীয় সিনিয়র মহিলা জাতীয় দলের প্রধান কোচ হিসেবে নিযুক্ত হওয়ার আগে, তিনি ২০১২ সাল থেকে সর্ব ভারতীয় ফুটবল ফেডারেশন থেকে জুনিয়র দলগুলির কোচিং করার দায়িত্ব পেয়েছিলেন। তারপরে তিনি সহকারী কোচ হিসাবে সিনিয়র পদে দায়িত্ব পান।\nযখন মায়মল ভারতীয় দলের সাথে প্রশিক্ষক হিসেবে থাকেন না, তখন তিনি গোয়ার স্পোর্টস অথরিটির সাথে ফুটবল প্রশিক্ষক হিসেবে কাজ করেন।\nভারতীয় মহিলা দলের প্রধান প্রশিক্ষক হিসেবে তাঁর প্রথম দায়িত্ব ছিল ২০১৮ সালের সিওটিআইএফ টুর্নামেন্ট। ২০২১ সালের ১৯শে জুলাই, মায়মল ব্যক্তিগত কারণ দেখিয়ে ভারতীয় মহিলা দলের প্রধান প্রশিক্ষকের পদ থেকে পদত্যাগ করেন।\n২০২৩ সালের জানুয়ারিতে, তিনি ভারতের মহিলা অনূর্ধ্ব- ২০ ফুটবল দলের প্রধান প্রশিক্ষক নিযুক্ত হন।\n\n\n== সম্মান ==\n\n\n=== ম্যানেজার ===\nভারত মহিলা\n\nসাফ মহিলা চ্যাম্পিয়নশিপ : ২০১৯\nদক্ষিণ এশীয় গেমসের স্বর্ণপদক: ২০১৯\n\n\n== তথ্যসূত্র =="}