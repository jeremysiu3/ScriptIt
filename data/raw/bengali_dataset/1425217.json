{"pageid": 1425217, "title": "রিচা আধিয়া", "url": "https://bn.wikipedia.org/wiki?curid=1425217", "content": "রাচেল \"রিচা\" মারিয়া আধিয়া (জন্ম ১লা মে ১৯৮৮) একজন তানজানীয় মডেল এবং সৌন্দর্য প্রতিযোগিতার শিরোপাধারী মিস আর্থ তানজানিয়া ২০০৬। এছাড়াও তিনি মিস তানজানিয়া ২০০৭ এবং মিস ইণ্ডিয়া তানজানিয়া ২০১০ জিতেছেন।  তিনি ভারতীয় বংশোদ্ভূত এবং তাঁর পরিবার গোয়ার ক্যালাঙ্গুট থেকে এসেছে। তিনি তানজানিয়ায় জন্মগ্রহণ করেছেন এবং বড় হয়ে উঠেছেন।\nতিনি ফিলিপাইনে মিস আর্থ ২০০৬  এবং চীনে মিস ওয়ার্ল্ড ২০০৭ উভয় স্থানেই তানজানিয়ার প্রতিনিধিত্ব করেছিলেন। এখন পর্যন্ত, তিনিই একমাত্র তানজানিয়ার সৌন্দর্য প্রতিযোগিতার প্রতিযোগী যিনি উভয় আন্তর্জাতিক প্রতিযোগিতায় নিজের দেশের প্রতিনিধিত্ব করেছেন। ২০১০ সালে তিনি মিস ইণ্ডিয়া ওয়ার্ল্ডওয়াইড প্রতিযোগিতায় তানজানিয়ার প্রতিনিধিত্ব করার জন্যও নির্বাচিত হন।\n\n\n== প্রাথমিক জীবন ==\nরিচা আধিয়া তানজানিয়ার মওয়ানজাতে বড় হয়েছেন এবং লেক ইংলিশ মিডিয়াম প্রাইমারি স্কুলে পড়াশুনো করেছেন। পরে তিনি দার এস সালাম শহরে চলে যান এবং শাবান রবার্ট মাধ্যমিক বিদ্যালয়ে যান। তিনি খুব সাধারণ পরিবেশ থেকে এসেছেন। তিনি প্রথম ১৩ বছর বয়সে কাজ শুরু করেন এবং ১৫ বছর বয়সে একজন সুপরিচিত ফ্যাশন ডিজাইনার মুস্তাফা হাসানালি তাঁকে মডেল হিসাবে চিহ্নিত করেন। এই যোগাযোগটি তাঁর সাফল্যের কারণ হয়ে ওঠে এবং এরপর তিনি একজন বিখ্যাত ভারতীয় মডেল হিসাবে জাতীয় এবং আন্তর্জাতিকভাবে বিভিন্ন ডিজাইনারদের জন্য র‌্যাম্পে হেঁটেছেন।\n১৯ বছর বয়সে, তিনি সৌন্দর্য প্রতিযোগিতার জগতে যোগ দেন এবং বিভিন্ন প্রতিযোগিতায় জয়লাভ করেন। তিনি এরপর একজন উদ্যোক্তা হয়েছেন এবং সৌন্দর্য, ভূসম্পত্তি (রিয়েল এস্টেট) ও ইভেন্ট ম্যানেজমেন্টে ব্যবসা শুরু করেছেন।\nতিনি পরে রিচা আধিয়ার ফাউণ্ডেশন (আরএএফ) প্রতিষ্ঠা করেন। এটিকে আইপিপি মিডিয়া সহায়তা দেয়। এই সংস্থার উদ্দেশ্য বয়স্কদের আশ্রয়দান এবং বিনামূল্যে চোখের চিকিৎসা প্রদান।\n\n\n== মিস আর্থ তানজানিয়া ২০০৬ ==\nরিচা আধিয়া মিস আর্থ তানজানিয়া ২০০৬ জিতেছেন এবং ফিলিপাইনে মিস আর্থ ২০০৬ -এ তানজানিয়ার প্রতিনিধিত্ব করেছিলেন। শীর্ষ ১৫ সেরা সাঁতারের পোশাকের প্রতিযোগীদের মধ্যে স্থান পাওয়ার পর, সেখানে তিনি প্রাথমিকভাবে আফ্রিকার সবচেয়ে শক্তিশালী প্রতিযোগীদের মধ্যে গণ্য ছিলেন। কিন্তু, তিনি মূল পর্বে পৌঁছোতে পারেন নি।\n\n\n== মিস তানজানিয়া ২০০৭ ==\n২০০৬ সালে মিস আর্থ তানজানিয়া হিসাবে তাঁর রাজত্ব শেষ করার পর, রিচা, অন্যান্য আঞ্চলিক সৌন্দর্য প্রতিযোগিতায় অংশগ্রহণের জন্য এগিয়ে যান এবং অবশেষে মিস কিনন্দোনি ২০০৭ জিতেছিলেন, যার পরে তিনি মিস তানজানিয়া ২০০৭ প্রতিযোগিতায় অংশগ্রহণ করতে সক্ষম হন। এটিও তিনি জিতেছিলেন। তিনি ভারতীয় বংশোদ্ভূত হওয়ার কারণে তাঁর জয় নিয়ে একটি বিতর্ক সৃষ্টি হয়েছিল। যাইহোক, মিশ্র প্রতিক্রিয়া সত্ত্বেও, তিনি একই বছর চীনে মিস ওয়ার্ল্ড  প্রতিযোগিতায় অংশ নিতে এগিয়ে যান এবং মিস ওয়ার্ল্ড প্রতিযোগিতায় একটি পূর্ব আফ্রিকান দেশের প্রতিনিধিত্বকারী প্রথম এশীয় জাতিগত প্রতিযোগী হন।\n\n\n== মিস ইণ্ডিয়া ওয়ার্ল্ডওয়াইড ২০১০ ==\n২০১০ সালের ৬ই মার্চ, রিচাকে প্রথমবারের মতো মিস ইণ্ডিয়া ওয়ার্ল্ডওয়াইড প্রতিযোগিতায় তানজানিয়ার প্রতিনিধিত্ব করার জন্য নির্বাচিত করা হয়েছিল, প্রতিযোগিতাটি দক্ষিণ আফ্রিকার ডারবানে অনুষ্ঠিত হয়েছিল যেখানে তাঁকে সেরা দশ প্রতিযোগীর মধ্যে রাখা হয়েছিল। তিনি একটি শীর্ষ মডেল পুরস্কারও জিতেছিলেন।\n\n\n== অভিনয় ==\nমডেল, টিভি উপস্থাপক এবং একটি ইভেন্ট সংগঠক ছাড়াও, রিচা নিম্নলিখিত সিনেমা / টিভি শোতেও অভিনয় করেছেন:\n\n\n== ব্যক্তিগত জীবন ==\n২০১৮ সালে তিনি একজন ব্রিটিশ হোটেল ব্যবসায়ী ও উদ্যোক্তা হানিন্দর সচদেবকে বিয়ে করেন এবং যুক্তরাজ্যে স্থায়ী হন। সেখানে তাঁরা এইট কন্টিনেন্টস হোটেলস অ্যাণ্ড রিসর্টস নামে একটি হোটেল সম্পদ ব্যবস্থাপনা কোম্পানি চালান।\n\n\n== তথ্যসূত্র ==\n\n\n== বহিঃসংযোগ ==\nআমি গর্বিতভাবে তানজানিয়ান – মিস কিনন্দোনি '০৭  ওয়েব্যাক মেশিনে আর্কাইভকৃত ৩ জুলাই ২০১৮ তারিখে\nটেমপ্লেট:Miss Earth 2006 delegatesটেমপ্লেট:Miss World 2007 delegates"}