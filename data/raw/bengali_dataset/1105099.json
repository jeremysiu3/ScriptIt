{"pageid": 1105099, "title": "শাহদৌলা সরকারি কলেজ", "url": "https://bn.wikipedia.org/wiki?curid=1105099", "content": "শাহদৌলা সরকারি কলেজ বা শাহদৌলা ডিগ্রি কলেজ উত্তরবঙ্গের মুসলিম কৃষ্টি ও সংস্কৃতির পীঠস্থান রাজশাহী জেলার বাঘা উপজেলায় অবস্থিত একটি শিক্ষাপ্রতিষ্ঠান যা ১৯৭২ সালের ৭ই মার্চ আনুষ্ঠানিক ভাবে চালু হয়।\n\n\n== ইতিহাস ==\nইসলাম ধর্ম প্রচারের উদ্দেশ্যে ইরাকের বাগদাদ থেকে আগত হযরত শাহ্দৌলা (রহঃ) এর নামানুসারে কলেজটির নামকরণ করা হয়। ৭ই মার্চ ১৯৭২ সালে তৎকালীন এম.পি আলাউদ্দিন বাঘা মাদ্রাসায় ফিতা কেটে কলেজের প্রথম ক্লাস উদ্বোধন করেন। সেখানে অধ্যক্ষ তফির উদ্দিন সহ তৎকালীন ১নং বাজুবাঘা ইউনিয়ন পরিষদের দায়িত্ব প্রাপ্ত চেয়ারম্যান হারুন অর-রশিদ সরকার, নুরুল হুদা সরকার, খোরশেদ আলী মিঞা (কমার্স), ২১ মার্চ নাজির উদ্দিন( রাষ্ট্রবিজ্ঞান), ২৩ মার্চ ভবেশ পান্ডেকে ইতিহাস বিভাগের প্রভাষক হিসেবে নিয়োগ প্রদান করা হয়। সেসময় শিক্ষকদের ১০০ টাকা করে সম্মানী প্রদান করা হতো। পরবর্তীতে প্রধানমন্ত্রী শেখ হাসিনার প্রতিশ্রুতি প্রতি উপজেলায় একটি করে সরকারি কলেজ করার অংশ হিসেবে শাহদৌলা ডিগ্রি কলেজ থেকে শাহদৌলা সরকারি কলেজ নামে জাতীয়করণ করা হয়।\n\n\n== শিক্ষা কার্যক্রম ==\nকলেজটি ১৫ বিঘা যায়গার উপর প্রতিষ্ঠিত। কলেজটিতে ২টি প্রাতিষ্ঠানিক ভবন, ১টি গ্রন্থাগার, ১টি গ্যারেজ, ১টি খেলার মাঠ রয়েছে। বর্তমানে শিক্ষক-কর্মচারির সংখ্যা ৭৫ জন। এর মধ্যে কর্মচারি রয়েছে ১৩জন। শিক্ষার্থীদের সংখ্যা প্রায় ২,৬৪১ জন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nপ্রাতিষ্ঠানিক ওয়েবসাইট"}