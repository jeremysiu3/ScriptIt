{"pageid": 1480586, "title": "আনা লুইজা কায়েতানো", "url": "https://bn.wikipedia.org/wiki?curid=1480586", "content": "আনা লুইজা স্লিয়াচতিকাস কায়েতানো (পর্তুগিজ: Ana Luiza Caetano; জন্ম: ১৮ নভেম্বর ২০০২; আনা লুইজা কায়েতানো নামে সুপরিচিত) হলেন একজন ব্রাজিলীয় তীরন্দাজ, যিনি ব্রাজিলের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৮ সালে তীরন্দাজীতে অভিষেক করা কায়েতানো ব্রাজিলের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nআনা লুইজা স্লিয়াচতিকাস কায়েতানো ২০০২ সালের ১৮ই নভেম্বর তারিখে ব্রাজিলের রিউ দি জানেইরুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nকায়েতানো ব্রাজিলের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৮টি ১০ পয়েন্ট অর্জন করে সর্বমোট ৬৬০ পয়েন্ট নিয়ে তিনি ১৯তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৪৬তম স্থান অধিকারী স্লোভেনিয়ার জানা পিন্তারিচের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে লিজা বারবেলাঁর কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং মার্কুস ভিনিসিউস দি'আলমেইদা একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৬টি ১০ পয়েন্ট অর্জন করে সর্বমোট ১৩৩৩ পয়েন্ট নিয়ে ১০ম স্থান অধিকার করেছিল। অতঃপর ১৬ দলের পর্বে মেক্সিকোর কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে আনা লুইজা কায়েতানো (ইংরেজি)\nঅলিম্পিডিয়ায় আনা লুইজা কায়েতানো (ইংরেজি)"}