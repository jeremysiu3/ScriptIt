{"pageid": 1136484, "title": "ওয়াকার-উজ-জামান", "url": "https://bn.wikipedia.org/wiki?curid=1136484", "content": "ওয়াকার-উজ-জামান (জন্ম: ১৬ সেপ্টেম্বর ১৯৬৬) বাংলাদেশ সেনাবাহিনীর একজন জেনারেল ও বর্তমান সেনাপ্রধান। তিনি বাংলাদেশ সেনাবাহিনীর ১৮তম সেনাপ্রধান হিসেবে ২৩ জুন ২০২৪ সালে দায়িত্ব গ্রহণ করেন। ইতিপূর্বে তিনি লেফট্যানেন্ট জেনারেল হিসেবে চীফ অব জেনারেল স্টাফ (সিজিএস) এর দায়িত্ব পালন করছেন। তিনি সশস্ত্র বাহিনী বিভাগের ১৫তম প্রিন্সিপাল স্টাফ অফিসার (পিএসও) ছিলেন এবং এর পূর্বে তিনি সেনা সদর দপ্তরের সামরিক সচিব ছিলেন।\n\n\n== প্রাথমিক জীবন ==\nওয়াকার-উজ-জামান ১৬ সেপ্টেম্বর ১৯৬৬ সালে জন্মগ্রহণ করেন। তার পৈতৃক নিবাস শেরপুর জেলায়। তিনি মিরপুরের ডিফেন্স সার্ভিসেস কমান্ড অ্যান্ড স্টাফ কলেজ এবং যুক্তরাজ্যের জয়েন্ট সার্ভিসেস কমান্ড অ্যান্ড স্টাফ কলেজে লেখাপড়া করে লন্ডনের কিংস কলেজে মাস্টার্স করেন।\n\n\n== কর্মজীবন ==\nওয়াকার-উজ-জামান ১৯৮৫ সালে সেনাবাহিনীর ইস্ট বেঙ্গল রেজিমেন্টে কমিশন লাভ করেন। তিনি ফেব্রুয়ারি ২০১৭ সালে সেনা সদর দপ্তরের সামরিক সচিবের দায়িত্ব পান। তিনি একটি পদাতিক ব্যাটালিয়ন, একটি পদাতিক ব্রিগেড এবং পদাতিক ডিভিশনের নেতৃত্ব দিয়েছেন। স্কুল অব ইনফ্যান্ট্রি অ্যান্ড ট্যাকটিকস এবং সেনা সদরদপ্তরে বিভিন্ন পদে দায়িত্ব পালন করেছেন। সেনা সদরদপ্তরের সামরিক সচিবের শাখাতেও তিনি বিভিন্ন ভূমিকায় কাজ করেছেন। তিনি ৫ নভেম্বর ২০২৩ আর্মি সার্ভিস কোরের সপ্তম ‘কর্নেল কমান্ড্যান্ট‘ হিসেবে অভিষিক্ত হন। ২৩ জুন ২০২৪ সালে তিনি সেনা প্রধান হন।\n\n\n=== জাতিসংঘ শান্তিরক্ষা মিশন ===\nওয়াকার-উজ-জামান অ্যাঙ্গোলা ও লাইবেরিয়ায় জাতিসংঘ শান্তি মিশনে সিনিয়র অপারেশন অফিসার হিসেবে দায়িত্ব পালন করেন। \n\n\n=== শেখ হাসিনার সরকারের পতন ===\n\n৫ আগস্ট ২০২৪-এ, সাবেক প্রধানমন্ত্রী শেখ হাসিনার পদত্যাগ তিনি ঘোষণা করেন, ওয়াকার আরও বলেন যে রাজনৈতিক দল এবং ছাত্র-জনতার সমর্থনে একটি অন্তর্বর্তী সরকার গঠন করা হবে। শেখ হাসিনার পদত্যাগের পর পঞ্চম হাসিনা মন্ত্রিসভা ভেঙে যাওয়ার তিন দিন পর ২০২৪ সালের ৮ আগস্ট রাতে নোবেল বিজয়ী ইউনূসের নেতৃত্বাধীন অন্তর্বর্তীকালীন সরকারের সদস্যরা শপথ নেন।\n\n\n== ব্যক্তিগত জীবন ==\nওয়াকার-উজ-জামানের স্ত্রী বেগম সারাহনাজ কমলিকা। শেখ হাসিনার ফুফাতো বোন। এই দম্পতির দুই মেয়ে, রাইসা জামান এবং শায়রা ইবনাত জামান। ওয়াকার-উজ-জামান প্রয়াত জেনারেল মুস্তাফিজুর রহমানের জামাতা, যিনি ২৪ ডিসেম্বর ১৯৯৭ থেকে ২৩ ডিসেম্বর ২০০০ সাল পর্যন্ত সেনাপ্রধান হিসেবে দায়িত্ব পালন করেন।\n\n\n== তথ্যসূত্র ==\n\n\n== বহিঃসংযোগ =="}