{"pageid": 1490977, "title": "সঞ্জীব খান্না", "url": "https://bn.wikipedia.org/wiki?curid=1490977", "content": "সঞ্জীব খান্না (জন্ম ১৪ মে ১৯৬০) একজন ভারতীয় বিচারপতি, বর্তমানে ভারতের ৫১তম প্রধান বিচারপতি হিসেবে কর্মরত। তিনি পদাধিকারবলে জাতীয় আইন পরিষেবা কর্তৃপক্ষের প্রধান পৃষ্ঠপোষক এবং ভারতীয় জাতীয় আইন বিশ্ববিদ্যালয়ের কার্যত চ্যান্সেলর। তিনি দিল্লি উচ্চ আদালত-এর বিচারক হিসেবেও দায়িত্ব পালন করেছেন।\n\n\n== প্রাথমিক জীবন এবং শিক্ষা ==\nখান্না ১৯৭৭ সালে মডার্ন স্কুল (নতুন দিল্লি) থেকে তাঁর পড়াশোনা সম্পন্ন করেন। ১৯৮০ সালে সেন্ট স্টিফেনস কলেজ, দিল্লি থেকে স্নাতক হওয়ার পর তিনি দিল্লি বিশ্ববিদ্যালয়ের আইন অনুষদ থেকে আইন নিয়ে পড়াশোনা করেন, যেখানে তিনি বিচারপতি ইন্দু মালহোত্রা-র সহপাঠী ছিলেন। তাঁর বাবা বিচারপতি দেব রাজ খান্না ১৯৮৫ সালে দিল্লি উচ্চ আদালত থেকে অবসর গ্রহণ করেন এবং তাঁর মা সরোজ খান্না লেডি শ্রী রাম কলেজ, দিল্লিতে হিন্দি ভাষার প্রভাষক হিসেবে কাজ করতেন।\nখান্নার কাকা ছিলেন হংসরাজ খান্না, ভারতের সর্বোচ্চ আদালতের প্রাক্তন বিচারপতি। হংসরাজ খান্না ১৯৭৩ সালে মৌলিক কাঠামো মতবাদ প্রবর্তন করেন এবং ১৯৭৬ সালে এডিএম জবলপুর বনাম শিবকান্ত শুক্লা মামলায়, যা জনপ্রিয়ভাবে বন্দিপ্রদর্শন মামলা নামে পরিচিত, একমাত্র ভিন্নমত প্রদান করেন। পরবর্তীতে, তৎকালীন ভারতের প্রধানমন্ত্রী ইন্দিরা গান্ধী-র নির্দেশে মির্জা হামীদুল্লাহ বেগ বিচারপতির পদে তাঁকে স্থানান্তর করেন, এর প্রতিবাদে তিনি ১৯৭৭ সালের শুরুতে আদালত থেকে পদত্যাগ করেন।\n\n\n== কর্মজীবন ==\nখান্না ১৯৮৩ সালে দিল্লি বার কাউন্সিলে একজন অ্যাডভোকেট হিসেবে নিবন্ধিত হন। ২০০৪ সালে, তিনি দিল্লির জাতীয় রাজধানী অঞ্চলের জন্য স্থায়ী কাউন্সেল (প্রশাসন) হিসেবেও দায়িত্ব পালন করেন এবং এই নিয়োগের আগে তিনি আয়কর বিভাগের সিনিয়র স্থায়ী কাউন্সেল হিসেবে কাজ করছিলেন।\n২৪ জুন ২০০৫, তিনি দিল্লি উচ্চ আদালতের অতিরিক্ত বিচারপতি হিসেবে উন্নীত হন এবং ২০ ফেব্রুয়ারি ২০০৬ সালে স্থায়ী বিচারপতি হিসেবে নিযুক্ত হন। ১৮ জানুয়ারি ২০১৯ সালে তিনি ভারতের সুপ্রিম কোর্টের বিচারপতি হিসেবে উন্নীত হন।   হাইকোর্টে তার চেয়েও ৩২ জন অধিক অভিজ্ঞ বিচারপতি থাকা সত্ত্বেও খান্নাকে উন্নীত করা হয়েছিল। তাঁর এই উন্নতি বিচার বিভাগের অভ্যন্তরে বিতর্ক সৃষ্টি করেছিল; তবে, তাঁর নিয়োগ ভারত সরকারের অনুমোদন অনুমোদন অনুসারেই হয়েছিল।\n\n১৮ অক্টোবর ২০২৪-এ, কনভেনশন অনুসারে, বিদায়ী প্রধান বিচারপতি ধনঞ্জয় যশবন্ত চন্দ্রচূড়ের আইন ও বিচার মন্ত্রকের কাছে পরবর্তী প্রধান বিচারপতি হিসাবে বিচারপতি খান্নার নাম সুপারিশ করেছিলেন।  ১১ নভেম্বর ২০২৪ তারিখে রাষ্ট্রপতি ভবনে আয়োজিত একটি অনুষ্ঠানে প্রধান বিচারপতি ধনঞ্জয় ওয়াই চন্দ্রচূড়ের অবসর নেওয়ার পর খান্না ভারতের ৫১তম প্রধান বিচারপতি হিসেবে শপথ নেন।  \n\n\n== ব্যক্তিগত জীবন ==\nখান্না বিবাহিত এবং তার দুটি সন্তান রয়েছে। \n\n\n== তথ্যসূত্র ==\nটেমপ্লেট:Sitting Judges of the Supreme Court of India"}