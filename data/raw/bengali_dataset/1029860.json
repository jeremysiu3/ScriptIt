{"pageid": 1029860, "title": "বনেয়ার জাতীয় ফুটবল দল", "url": "https://bn.wikipedia.org/wiki?curid=1029860", "content": "বনেয়ার জাতীয় ফুটবল দল (ওলন্দাজ: Bonairiaans voetbalelftal, পাপিয়ামেন্টো: Selekshon Bonerianu di futbòl) হচ্ছে আন্তর্জাতিক ফুটবলে বনেয়ারের প্রতিনিধিত্বকারী পুরুষদের জাতীয় দল, যার সকল কার্যক্রম বনেয়ারের ফুটবলের সর্বোচ্চ নিয়ন্ত্রক সংস্থা বনেয়ার ফুটবল ফেডারেশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার সদস্যপদ লাভ করেনি এবং ২০১৪ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ২০১৩ সালের ১৫ই নভেম্বর তারিখে, বনেয়ার প্রথমবারের মতো আন্তর্জাতিক খেলায় অংশগ্রহণ করেছে; কুরাসাওয়ের উইলেমস্টাটে অনুষ্ঠিত উক্ত ম্যাচে বনেয়ার সুরিনামের কাছে ২–০ গোলের ব্যবধানে পরাজিত হয়েছে।\n৩,০০০ ধারণক্ষমতাবিশিষ্ট ক্রালেনদিক পৌর স্টেডিয়ামে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় বনেয়ারে অবস্থিত। বর্তমানে এই দলের ম্যানেজারের দায়িত্ব পালন করছেন ব্রায়ান ভান ডেন বের্খ এবং অধিনায়কের দায়িত্ব পালন করছেন রিয়াল রিঙ্কনের মধ্যমাঠের খেলোয়াড় রবার্ট ফ্রান্স।\nবনেয়ার এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও বনেয়ার এপর্যন্ত একবারও অংশগ্রহণ করতে সক্ষম হয়নি।\nরিলোভে জাঙ্গা, ইগমার্ড গিসবের্টহা, ইয়ুরিক সাইনপাল, রবার্ট ফ্রান্স এবং রিশিসন ফ্রান্সের মতো খেলোয়াড়গণ বনেয়ারের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে বনেয়ারের কোন স্থান নেই। অন্যদিকে, বিশ্ব ফুটবল এলো রেটিংয়ে বনেয়ারের সর্বোচ্চ অবস্থান হচ্ছে ১৮৫তম (যা তারা ২০১০ সালে অর্জন করেছিল) এবং সর্বনিম্ন অবস্থান হচ্ছে ১৯৬। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nকনকাকাফ-এ বনেয়ার জাতীয় ফুটবল দল (ইংরেজি)"}