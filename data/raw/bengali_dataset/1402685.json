{"pageid": 1402685, "title": "ললিতা (গোপী)", "url": "https://bn.wikipedia.org/wiki?curid=1402685", "content": "হিন্দু ধর্মে রাধা ও কৃষ্ণের ঐতিহ্যবাহী গৌড়ীয় বৈষ্ণব উপাসনার মধ্যে নয়টি প্রধান গোপীর মধ্যে ললিতা অন্যতম।\nআটজন বরিষ্টা গোপীর (অষ্টসখী) মাঝে ললিতা অগ্রগণ্য। তিনি চিন্ময় দম্পতি শ্রীশ্রীরাধাকৃষ্ণের সখী। তার বয়স ১৪ বছর ৮ মাস ২৭ দিন। তিনি কৃষ্ণের গোপী সখীদের মধ্যে প্রাচীনতম। ললিতা যাবটে বাস করতেন। তিনি রাধার নিত্যসঙ্গী হিসেবে বিখ্যাত। তিনি হলেন খণ্ডিতা ভাবের মূর্তি এবং পরম-প্রেমী সখীদের নেত্রী। তার কুঞ্জ, বিদ্যুৎ প্রভার ন্যায় , এবং সবচেয়ে বড়। এটি বৃন্দাবনের উত্তর দিকে অবস্থিত। মূর্ত ঋতু কুঞ্জের নিত্য ব্যক্তিগত যত্ন করে। তার কুঞ্জটি অষ্টদল পদ্মের মতো আকৃতির, যা প্রসারিত হয় এবং প্রয়োজনে সংকুচিত হয়। ললিতাদেবী সমস্ত সাকিদের নির্দেশ প্রদান করেন। ললিতাদেবী প্রেমের ক্ষেত্রে মিলন ও বিচ্ছেদের কৌশলে বিশেষজ্ঞ।  ললিতাদেবী তার পরস্পরবিরোধী এবং উষ্ণ স্বভাবের (বামা-প্রখরা) জন্য পরিচিত। তার গাত্র গোরোচনা (গো-মূত্র থেকে তৈরি উজ্জ্বল হলুদ রঙ্গক) বর্ণ এবং বস্ত্র শিখিপুচ্ছের উজ্জ্বল রঙের ন্যায়।\nরূপ মঞ্জরী (রূপ গোস্বামী) ললিতা-সখীর সহকারী ও অনুসারী; এভাবে যারা নিজেদের রূপানুগ ভক্ত (রূপ গোস্বামীর অনুগামী) বলে মনে করে তারা শেষ পর্যন্ত ললিতা দেবীর সেবক। এভাবে পরম্পরার মাধ্যমে সর্বদা তার পাদপদ্মের সেবায় নিয়োজিত হওয়ার আকাঙ্ক্ষা করা উচিত। যখন ভক্তদের তার সেবা করার সুযোগ দেওয়া হবে তখন সেই দিনটি আসবে, যেদিন তিনি ভক্তের অন্তরের ইচ্ছা অনুসারে শ্রীশ্রীরাধা-কৃষ্ণের অন্তরঙ্গ প্রেমময় সেবায় নিয়োজিত করবেন। \n\n\n== গোপিকাদের মধ্যে ললিতা ==\nবৈষ্ণব ধর্মতত্ত্ব এবং গৌড়ীয় বৈষ্ণব ঐতিহ্য অনুসারে, ললিতা হলেন অষ্ট প্রধান গোপী মধ্যে শ্রেষ্ঠা। তিনি শ্রীমতি রাধারাণীর সখী। রাধারাণী ভগবান শ্রীকৃষ্ণের সর্বোচ্চ প্রেমময় স্ত্রী। তার মা সারদি এবং পিতার নাম বিশোক। তার স্বামী শ্রীকৃষ্ণ।\nভগবান শ্রীকৃষ্ণ এবং রাধারানীর মধ্যে বিবাদের সময় তিনি শ্রীমতি রাধারাণীর পাশে ছিলেন। তিনি তার \"মান\" বা বিশুদ্ধ প্রেমময় রাগের জন্য বিখ্যাত। গোপীদের মধ্যে ললিতা ও বিশাখাকে অগ্রগণ্য মনে করা হয়।\nমোহন (কৃষ্ণ) এর সাথে ললিতাদেবীর ৬৮টি তীর্থ (পবিত্র স্থান) তার কুণ্ডে পরিদর্শন করার জন্য এবং সবাইকে ছয় প্রকার হত্যা, যথাঃ ভ্রুণ-হত্যা (গর্ভপাত), কৃমি-হত্যা (কৃমি এবং পোকামাকড় নিধন), গো-হত্যা (গোবধ), ব্রহ্ম-হত্যা (ব্রাহ্মণ হত্যা), স্বন-হত্যা, আত্মহত্যা থেকে মুক্তি দিতে বিদ্যমান ছিলেন।\nএই লীলাটি ছিল রাধা কুণ্ডের আবির্ভাবের প্রস্তুতির জন্য, এটি তখন ঘটেছিল যখন কৃষ্ণ অরিষ্টাসুরকে (ষাঁড়রূপী এক অসুর) বধ করেছিলেন। কৃষ্ণ অরিস্তাকে বধ করার পর, তিনি গোহত্যার পাপ থেকে নিজেকে মুক্ত করার জন্য ললিতা কুণ্ডের কাছে যান। আসল কারণ ছিল, তিনি শ্রীমতি রাধারাণীর সাথে একত্রীত হতে গিয়েছিলেন এবং তাদের কুণ্ডগুলি (রাধা কুণ্ড এবং শ্যাম কুণ্ড) তৈরির লীলা উপভোগ করতে চেয়েছিলেন। রাধারাণীর সঙ্গ লাভের জন্য, তাকে প্রথমে শ্রীমতি রাধারাণীর সখী ও অভিভাবক ললিতাদেবীকে সন্তুষ্ট ও তার সাহায্য নিতে হয়েছিল। এমনকি ভগবান কৃষ্ণকে অবশ্যই প্রথমে ললিতাদেবীর কাছে যেতে হবে এবং তাঁর আশীর্বাদে তাঁর ইচ্ছা পূরণ হবে।\nসেই রাতে যখন কৃষ্ণ রাধারানীর সাথে দেখা করেন, তখন তিনি তাকে বলেন যে তিনি একটি ষাঁড়কে হত্যা করেছেন, তাকে পবিত্র হওয়ার জন্য প্রথমে সমস্ত পবিত্র স্থানে স্নান করতে হবে। কৃষ্ণ তাকে জানিয়েছিলেন, তিনি ললিতা কুণ্ডে স্নান করেছেন, যা প্রধান তীর্থগুলির উপস্থিতির কারণে ছয় প্রকার হত্যার একটিকে শুদ্ধ করেছিল। রাধারাণীর সখীরা তাকে চ্যালেঞ্জ করল, তারা ললিতা কুণ্ডে সেই তীর্থগুলি দেখেনি, অনুভব করেনি বা শুনতে পায়নি তাই তারা কীভাবে গ্রহণ করতে পারে। তারপর কৃষ্ণ ব্যক্তিগতভাবে সমস্ত পবিত্র স্থান পরিদর্শন করেন এবং তাঁর কুণ্ডে প্রবেশের আগে তাদের নিজেদের পরিচয় করিয়ে দেন, যাতে পরে গোপ কন্যারা তাঁকে চ্যালেঞ্জ করতে না পারে। ললিতা তা দেখে রাধা-কুণ্ড ও শ্যাম-কুণ্ডের কিছু জল নিয়ে নিজের কুণ্ডে ঢেলে দিলেন, তারপর শ্যাম-কুণ্ডের জল বেগে বেড়িবাঁধ ভেদ করে ললিতা-কুণ্ডের জলে মিশে গেল।\n\n\n== সুরদাসের উল্লেখ ==\nসুরদাস তার রচনায় রাধা এবং বিশেষভাবে ললিতা-চন্দ্রাবলীর উল্লেখ করেছেন। 'মান' এবং 'খণ্ডিতা' পর্বে ললিতাকে রাধার সবচেয়ে প্রিয়, নিকটতম সখী হিসাবে চিত্রিত করা হয়েছে। এ দু'জন ছাড়াও 'খণ্ডিতা' পর্বে সুরদাস 'শীলা', 'সুখমা', 'কামা', 'বৃন্দা', 'কুমুদা' এবং 'প্রমদা'-এর কথাও উল্লেখ করেছেন। গোপীদের মধ্যে তাকে কৃষ্ণের প্রেমের অধিকারিনী বলে মনে করা হয়। কিন্তু তাদের কেউই রাধার প্রতি ঈর্ষান্বিত হননি। ললিতা নিত্যবিহারী রাধা-কৃষ্ণের অভিন্ন সহচরী।\n\n\n== বিশেষ গুণাবলী ==\nললিতা শ্রীমতি রাধারাণীর সকল সখীর নেত্রী\nমহানুভবা\nবেশিরভাগ লীলার প্ররোচক\nসর্বদা কৃষ্ণের পরামর্শের বৈপরীত্য প্রদর্শন করেন\nপ্রায়শই রেগে যান এবং রাধা ও কৃষ্ণের মধ্যে প্রেমের তীব্রতা বাড়াতে আক্রোশজনকভাবে উদ্ধত জবাব দেন\nধাঁধা রচনা ইত্যাদি\nপুষ্পময় ভূষণ, ছত্র (ছাতা), শয্যা এবং গৃহাদি নির্মাণে অভিজ্ঞ\nইন্দ্রজালবিদ্যা ও প্রহেলিকা সৃষ্টিতে পারদর্শিনী\n\n\n== মন্ত্র ==\nললিতা দেবীর মন্ত্র হল:\nনমো পাতক-বিঘ্ন-অঘ্নৌ  \nললিতা-মোহনৌ শুভৌ\nস্নাপয়ে-হং বিমোক্ষয়\nকুন্ডৌ নীর-মনোহরৌ (স্কন্দ পুরাণ)\nআমি শ্রী ললিতা কুন্ডকে আমার প্রণতি নিবেদন করি, যিনি সবচেয়ে সুন্দরী, যার জল দীপ্তিমান , যিনি স্নানকারীকে মুক্তি দেন, যিনি শ্রীকৃষ্ণের প্রতি ললিতা দেবীর প্রেমের সবচেয়ে শুভ প্রকাশ এবং যিনি বিশুদ্ধ ভক্তিমূলক সেবার পথে সমস্ত বাধা ধ্বংস করেন।\nএকইভাবে রাধা-কুণ্ড এবং শ্যাম-কুণ্ড যেমন রাধা কৃষ্ণের জলরূপ, ললিতা কুণ্ডও দেবী ললিতার জলীয় রূপ। ললিতা-কুণ্ড সর্ব করুণাময়। তার জলের সংস্পর্শে এসে, প্রার্থনা করার উদ্দেশ্যে মস্তক অবনত করে তাকে স্মরণ করলে, প্রার্থনাকারী রাধা-কুণ্ডের কৃপা অর্জন করতে পারে এবং তার নিকটস্থ একটি চিরন্তন বাসস্থান খুঁজে পেতে পারেন।\n\n\n== তথ্যসূত্র ==\n\n\n== গ্রন্থপঞ্জি ==\nDictionary of Hindu Lore and Legend (আইএসবিএন ০-৫০০-৫১০৮৮-১) by Anna Dhallapiccola\n\n\n== বহিঃসংযোগ ==\nThe Lalita-astakam of Rupa Goswami"}