{"pageid": 1049411, "title": "জলবায়ুর আকস্মিক পরিবর্তন", "url": "https://bn.wikipedia.org/wiki?curid=1049411", "content": "আকস্মিক জলবায়ু পরিবর্তন তখনই ঘটে যখন জলবায়ুর শক্তি ভারসাম্য পরিবর্তিত হয়ে স্বাভাবিকের তুলনায় খুবই দ্রুত জলবায়ুকে নিজের পূর্ববর্তী অবস্থা থেকে নতুন একটি অবস্থানে আসতে বাধ্য হয়। অতীতের ঘটনাগুলোর মধ্যে কার্বোনিফেরাস যুগের বৃষ্টিমুখর বনাঞ্চলের বিলুপ্তি, ইয়াঙ্গার ড্রায়াস, ডানসগার্ড-ওশগার ইভেন্টস, হেনরিচ ইভেন্টস এবং সম্ভবত প্যালিওসিন-ইওসিন থার্মাল ম্যাক্সিমামও এর অন্তর্ভুক্ত। এই শব্দটি বিশ্বব্যাপী উষ্ণায়নের প্রেক্ষাপটে হঠাৎ জলবায়ু পরিবর্তনকে বর্ণনা করতেও ব্যবহৃত হয় যা জলবায়ু প্রতিব্যবস্থার ফলাফল হিসেবে মানুষের জীবনকালের সাপেক্ষে পরিমাপ করা হয়।\nআকস্মিক হিসাবে বর্ণনা করার জন্য সময়সীমার পরিমাণ নাটকীয়ভাবে ভিন্ন হতে পারে। ইয়াঙ্গার ড্রায়াসের শেষে গ্রিনল্যান্ডের জলবায়ুতে বরফের স্তর থেকে প্রাপ্ত তথ্যানুযায়ী রেকর্ড করা পরিবর্তনগুলি কয়েক বছরের সময়কালে হঠাৎ করে তাপমাত্রা ১০ degrees Celsius change(+১৮ degrees Fahrenheit change) পর্যন্ত বৃদ্ধি পেতে পারে। অন্যান্য আকস্মিক পরিবর্তনের মধ্যে রয়েছে ১১,২৭০ বছর আগে গ্রিনল্যান্ডে ৪ degrees Celsius change(+৭.২ degrees Fahrenheit change)  বা অ্যান্টার্কটিকায় ২২,০০০ বছর আগে আকস্মিক + ৬ degrees Celsius change (১১ degrees Fahrenheit change) উষ্ণায়ন। বিপরীতে, প্যালিয়োসিন-ইওসিন তাপীয় আধিক্য কয়েক দশক থেকে কয়েক হাজার বছরের মধ্যে যে কোনো সময়ে শুরু হয়েছিল। পৃথিবীর জলবায়ু মডেলগুলোর মতে, গ্রিনহাউস গ্যাস নিঃসরণের বর্তমান ধারাবাহিকতায় ২০৪৭ সালের দিকে পৃথিবীর কেন্দ্রের তাপমাত্রা এতো পরিমাণ বাড়বে যে, বিগত ১৫০ বছরের সাম্যাবস্থা বিঘ্নিত হবে এবং প্রায় ৩ বিলিয়ন লোকসহ পৃথিবীর অধিকাংশ স্থানের বৈচিত্র্যকে প্রভাবিত করবে। \n\n\n== সংজ্ঞা ==\nজাতীয় গবেষণা কাউন্সিলের আকস্মিক জলবায়ু পরিবর্তন সম্পর্কিত কমিটি অনুসারে:আকস্মিক জলবায়ু পরিবর্তনের সম্ভাব্য দুটি সংজ্ঞা রয়েছে:\nপদার্থবিজ্ঞানের ক্ষেত্রে, এটি জলবায়ু ব্যবস্থার কোনো একটি সময়পর্যায়ে দ্রুততর রুপান্তর যা অনুমিত এর থেকে বেশি।\nপ্রভাব বিবেচনায়, 'আকস্মিক পরিবর্তন এতো দ্রুত এবং অপ্রত্যাশিতভাবে ঘটে যে, মানুষ এবং অন্যান্য প্রাকৃতিক ব্যবস্থা তার সাথে খাপ খাইয়ে নিতে সমস্যার সম্মুখীন হয়\" ।\n এই সংজ্ঞাগুলো পরিপূরক: প্প্রথমটি আকস্মিক জলবায়ু পরিবর্তন সম্পর্কে ধারণা দেয় এবং দ্বিতীয়টি একে ঘিরে নানারকম গবেষণার গুরুত্ব ব্যাখ্যা করে।\n\n\n== সাধারণ ==\nজলবায়ু ব্যবস্থার সম্ভাব্য মুখ্য উপাদানের মধ্যে বৈশ্বিক উষ্ণায়নের আঞ্চলিক প্রভাবগুলো অন্তর্ভুক্ত, যার মধ্যে কয়েকটি আকস্মিকভাবে শুরু হয়েছিল এবং তাই আকস্মিক জলবায়ু পরিবর্তন হিসাবে বিবেচিত হতে পারে। বিজ্ঞানীরা বলেছেন, \"আমাদের বর্তমান গবেষণা নৃবিজ্ঞানীয় জলবায়ু পরিবর্তনের বিভিন্ন অনুঘটকগুলো এই শতাব্দীর মধ্যে তাদের চরম মানে পৌঁছানোকে সমর্থন করে।\nএটি অনুমিত যে টেলিযোগাযোগ, মহাসাগর এবং বায়ুমণ্ডলীয় প্রক্রিয়াসমূহ বিভিন্ন সময় পর্যায়ে আকস্মিক জলবায়ু পরিবর্তনের ক্ষেত্রে উভয় গোলার্ধকে সংযুক্ত করে।\nআইপিসিসি জানিয়েছে যে বৈশ্বিক উষ্ণায়ন এমন কিছু প্রভাব ফেলতে পারে যা আকস্মিক এবং পরিবর্তনের অযোগ্য।\nইউএস ন্যাশনাল রিসার্চ কাউন্সিলের ২০১৩ সালের একটি প্রতিবেদনে জলবায়ু পরিবর্তনের আকস্মিক প্রভাবের দিকে মনোযোগ দেওয়ার আহ্বান জানিয়ে বলা হয়েছে যে, বাহ্যিক জলবায়ু ব্যবস্থায় ধীর এবং সাধারণ পরিবর্তনও বর্তমান অবকাঠামো এবং বাস্ততন্ত্রে বিরূপ প্রভাব ফেলবে যদি তা চরম মান অতিক্রম করে ফেলে। প্রতিবেদনে একটি প্রাথমিক সতর্কীকরণ ব্যবস্থার প্রয়োজনীয়তার উপর জোর দেওয়া হয়েছে যা সমাজকে হঠাৎ পরিবর্তন এবং ভবিষ্যতের বিরূপ প্রভাবগুলো সম্পর্কে আরো ধারণা পেতে সাহায্য করবে।\nআকস্মিক জলবায়ু পরিবর্তনের বৈজ্ঞানিক জ্ঞান সাধারণত দুর্বল। জলবায়ু সম্পর্কিত কিছু প্রতিক্রিয়ার জন্য আকস্মিক পরিবর্তনের সম্ভাবনা কম হতে পারে। বৈশ্বিক উষ্ণায়নের মানের বৃদ্ধি এবং দীর্ঘমেয়াদী উষ্ণায়ন আকস্মিক জলবায়ু পরিবর্তনের সম্ভাবনা বাড়িয়ে তুলতে পারে।\n\n\n=== জলবায়ু মডেল ===\nজলবায়ু মডেলগুলো বর্তমানের বা অতীতের আকস্মিক জলবায়ু পরিবর্তনের সম্পর্কে আভাস দিতে পারছে না। আর্কটিকের থার্মোকর্স্ট হ্রদ গঠনের কারণে সম্ভাব্য আকস্মিক প্রতিক্রিয়া , অতিরিক্ত গ্রিনহাউস গ্যাস মিথেন নিঃসরণ করে পারমাফ্রস্ট মাটি গলানোর প্রতিক্রিয়া হিসাবে বর্তমানে জলবায়ু মডেলগুলো অনেকাংশে ব্যর্থ।\n\n\n== সম্ভাব্য পূর্ববর্তী অবস্থা ==\nআকস্মিক জলবায়ু পরিবর্তনের কারণ হলো হঠাৎ আবর্তনের পরিবর্তন যা বন্যা কর্তৃক নদীর নতুন শাখা তৈরির সমতুল্য। সর্বশেষ জ্ঞাত উদাহরণ হ'ল শেষ বরফ যুগে উত্তর আটলান্টিক মহাসাগরের মেরিডিয়োনাল ওভারটর্নিং সঞ্চালনের কয়েক ডজন পরিবর্তন যা বিশ্বব্যাপী জলবায়ুকে প্রভাবিত করে। \n\nআর্টিকের বর্তমান উষ্ণায়ন এবং গ্রীষ্মের সময়কাল আকস্মিক এবং বিশাল হিসাবে বিবেচিত হয়।\nঅ্যান্টার্কটিক ওজোন হ্রাসের কারণে বায়ুমণ্ডলীয় সঞ্চালনের উল্লেখযোগ্য পরিবর্তন ঘটে।\nদুটি ঘটনায় আটলান্টিকের মেরিডিয়োনাল ওভারটর্নিং সার্কুলেশন একটি গুরুত্বপূর্ণ সুরক্ষা ফ্যাক্টর হারিয়েছে। ৭৫ ডিগ্রি উত্তরে গ্রিনল্যান্ড সমুদ্রে বরফ গলন ১৯৭৮ সালে বন্ধ হয়ে যায় যা পরবর্তীতে কয়েক যুগ ধরে পুরনো দশায় ফিরে আসে। দ্বিতীয় বৃহত্তম ফ্লাশিং সাইট ল্যাব্রাডর সাগর ১৯৯৭ সালে দশ বছরের জন্য বন্ধ ছিল। ৫০ বছরের পর্যবেক্ষণে বরফ গলনের সময়ে মিল পাওয়া যায়নি, যদিও পূর্বের এরূপ ঘটনা অনেক বিরূপ প্রভাব রেখেছিল।\n\n\n== প্রভাব ==\n\nআকস্মিক জলবায়ু পরিবর্তন দ্বারা সংঘটিত বিস্তৃত এবং মারাত্মক প্রভাবের কিছু ফলাফল হলো:\n\nঅতীতের গণবিলুপ্তি, বিশেষভাবে পার্মিয়ান-ট্রায়াসিক বিলুপ্তির ঘটনা (প্রায়ই গ্রেট ডাইয়িং হিসেবে উল্লেখ্য) এবং কার্বনিফেরাস যুগের ঘনবর্ষণ বনাঞ্চলের বিলুপ্তি আকস্মিক জলবায়ু পরিবর্তনের ফলে সৃষ্ট বলে অনুমিত।\nজীববৈচিত্র্য হ্রাস: আকস্মিক জলবায়ু পরিবর্তন এবং অন্যান্য বিলুপ্তির ঘটনা বাদে পৃথিবীর জীববৈচিত্র্য বাড়তেই থাকবে।\nসমুদ্রের আবর্তনের পরিবর্তন\nএল নিনোর ক্রমবর্ধমান পরিমাণ\nথার্মোহ্যালাইন সঞ্চালনের সম্ভাব্য ব্যাঘাত, যেমন ইয়াঙ্গার ড্রেয়াসের সময় ঘটেছিল।\nউত্তর আটলান্টিক আবর্তনে পরিবর্তনসমূহ\nআটলান্টিক মেরিডিয়োনাল ওভার্টার্নিং সার্কুলেশন (এএমওসি) এর পরিবর্তন যা আরো মারাত্মক আবহাওয়ার ঘটনায় ভূমিকা রাখতে পারে।\n\n\n== জলবায়ু প্রতিক্রিয়া প্রভাব ==\n\nআকস্মিক জলবায়ু পরিবর্তনের একটি প্রভাব হলো প্রতিক্রিয়া প্রক্রিয়া, যাতে উষ্ণায়নের ঘটনাক জলবায়ুকে এমনভাবে পরিবর্তন করে যাতে  উষ্ণায়ন আরো বৃদ্ধি পায়। একই ঘটনা শীতলীকরণের ক্ষেত্রেও প্রযোজ্য। এই জাতীয় প্রতিক্রিয়া প্রক্রিয়ার উদাহরণ হলো:\n\nবরফ–আলবেডো প্রতিক্রিয়া যাতে বরফপৃষ্ঠের অগ্রসর বা পশ্চাদপসরণ পৃথিবীর অ্যালবেডো (\"শুভ্রতা\") এবং সূর্যের শক্তি শোষণ করার ক্ষমতাকে পরিবর্তন করে।\nমাটি কার্বন প্রতিক্রিয়া যাতে বৈশ্বিক উষ্ণায়নের প্রতিক্রিয়া হিসাবে মাটি থেকে কার্বন নিঃসরণ।\nবৃক্ষনিধন এবং গ্লোবাল ওয়ার্মিং এর ফলে বনে আগুন।\n\n\n=== আগ্নেয়গিরি ===\nহিমবাহের পিছিয়ে যাওয়া (গলন) এবং বর্ধিত স্থানীয় লবণাক্ততার প্রতিক্রিয়ায় আইসোস্ট্যাটিক রিবাউন্ডকে আকস্মিক বোলিং-অ্যালার্ড ওয়ার্মিংয়ের সূত্রপাতকে আগ্নেয়গিরির ক্রমবর্ধমান কারণ হিসাবে চিহ্নিত করা হয়েছে। এগুলি তীব্র আগ্নেয়গিরির ক্রিয়াকলাপের সাথে জড়িত, জলবায়ু এবং আগ্নেয়গিরির মধ্যে একটি মিথস্ক্রিয়াকে ইঙ্গিত করে: হিমবাহগুলির সংক্ষিপ্ত গলন, সম্ভবত হিমবাহের তলদেশের কণার পতন থেকে আলবেডো পরিবর্তনের মাধ্যমে হয়ে থাকে।\n\n\n== অতীতের ঘটনা ==\n\nআকস্মিক জলবায়ু পরিবর্তনের বেশ কিছু সময়কালকে সঠিক সময়কাল নির্ণয় করা সম্ভব হয়নি এমন রেকর্ডে চিহ্নিত করা হয়েছে। উল্লেখযোগ্য উদাহরণগুলোর মধ্যে রয়েছে:\n\nগত ১০০০০০ বছর ধরে বরফ স্তর থেকে দানসগার্ড-ওশগার চক্র নামে প্রায় 25 টি আকস্মিক জলবায়ু পরিবর্তন রেকর্ডে চিহ্নিত করা হয়েছে।\nইয়াঙ্গার ড্রায়াস, উল্লেখযোগ্যভাবে এর আকস্মিক সমাপ্তি। এটি ড্যানসগার্ড-ওশগার চক্রগুলির মধ্যে সবচেয়ে সাম্প্রতিকতম এবং এটি ১২৯০০ বছর আগে শুরু হয়ে ১১৬০০ বছর আগে একটি উষ্ণ-আর্দ্র জলবায়ু অঞ্চলে স্থানান্তরিত হয়। এটি প্রস্তাবিত হয়েছে যে, এই পরিবর্তনগুলোর দ্রুততা প্রত্যক্ষভাবে আঞ্চলিক জলবায়ুর প্রতিনিধিত্ব করে যা বোঝায় যে, শেষ শীতলীকরণের সময় উত্তর আটলান্টিকে বড় ধরনের কোনো অনুঘটক কাজ করছিল। থার্মোহ্যালাইন প্রচলন ব্যাহত হওয়ার উপর ভিত্তি করে এই ঘটনার একটি মডেল অন্যান্য গবেষণা দ্বারা সমর্থিত।\nপ্যালিয়োসিন-ইওসিন থার্মাল মাক্সিমামা, যা ৫৫ মিলিয়ন বছর আগে সংঘটিত হয়েছিল, যা মিথেন ক্ল্যাথ্রেটগুলি নিঃসরণের কারণে হতে পারে যদিও সম্ভাব্য বিকল্প ব্যবস্থা চিহ্নিত করা হয়েছে। এটি সমুদ্রের দ্রুত অম্লতা বৃদ্ধির সাথেও সম্পর্কিত।\nপার্মিয়ান – ট্রায়াসিক বিলুপ্তির ঘটনা বিশ্ব জলবায়ুর দ্রুত পরিবর্তনের সাথে সম্পর্কিত বলে অনুমান করা হয়েছে যাতে সমস্ত প্রজাতির ৯৫% বিলুপ্ত হয়ে যায়। ভূমিতে জীবন পুনরুদ্ধার করতে ৩০ মিলিয়ন বছর সময় নিয়েছিল।\nকার্বোনিফেরাস রেইনফরেস্ট ৩০০ মিলিয়ন বছর আগে বিলুপ্ত হয়, সেই সময়ে জলবায়ু পরিবর্তনের ফলে গ্রীষ্মমণ্ডলীয় রেইন ফরেস্ট বিধ্বস্ত হয়েছিল। শীতল ও শুকনো জলবায়ু উভচর প্রাণীদের জীববৈচিত্র্যের উপর মারাত্মক প্রভাব ফেলে যা ছিল ভূমির উপর মেরুদণ্ডী জীবনের প্রাথমিক রূপ।\nহিমবাহী হ্রদগুলির বিপর্যয়কর জলস্রোতের সাথে আকস্মিক জলবায়ু পরিবর্তন সম্পর্কিত। এর একটি উদাহরণ হ'ল 8.2-কিলোয়ার ইভেন্ট, যা গ্লাসিয়াল লেক অগাসিজের স্রোতের সাথে জড়িত। আরেকটি উদাহরণ অ্যান্টার্কটিক কোল্ড রিভার্সাল আজ থেকে ১৪,৫০০ বছর আগে যা বিশ্বাস করা হয় যে এটি অ্যান্টার্কটিক বরফের শীট বা লরেনটাইড আইস শীট থেকে সম্ভবত একটি গলিত পানির ঢালের কারণে ঘটেছিল। এই দ্রুত গলে যাওয়া বরফের ঘটনাগুলো দানসগার্ড-ওশগার চক্রের কারণ হিসাবে অনুমান করা হয়েছে।\n২০১৭ সালের একটি গবেষণা অনুযায়ী বর্তমানের আন্টার্কটিক ওজোন গহবর (বায়ুমণ্ডলীয় আবর্তন এবং জলবায়ুগত পরিবর্তন) এ ১৭,৭০০ বছর আগে একই ধরনের পরিবর্তন দেখা গিয়েছিল 17,700 বছর আগে, যখন বায়ুমণ্ডলের ওজোন স্তর আকস্মিকভাবে হ্রাস পায় যা বরফ গলনে প্রভাব রাখে। ঘটনাটি কাকতালীয়ভাবে পশ্চিম অ্যান্টার্কটিকার মাউন্ট তাকাহে ১৯২ বছরের পর্যায়ে আগ্নেয়গিরির বিস্ফোরণের মাধ্যমে ঘটেছিল।\n\n\n== আরও দেখুন ==\nজলবায়ু পরিবর্তন অভিযোজন\nজলবায়ু সংক্রান্ত জরুরী ঘোষণা\nজলবায়ু সংবেদনশীলতা\nজলবায়ু পরিবর্তনের প্রভাব\n\n\n== তথ্যসূত্র =="}