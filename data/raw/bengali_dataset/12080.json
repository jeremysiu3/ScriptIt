{"pageid": 12080, "title": "পাঞ্জাবি ভাষা", "url": "https://bn.wikipedia.org/wiki?curid=12080", "content": "পাঞ্জাবী বা পঞ্জাবী  (; শাহমুখী: پنجابی; গুরুমুখী: ਪੰਜਾਬੀ,) ইন্দো-ইউরোপীয় ভাষা পরিবারের ইন্দো-আর্য শাখার একটি ভাষা। এটি ভারতের পাঞ্জাব অঙ্গরাজ্যের প্রায় ৩ কোটি মানুষের মাতৃভাষা। পশ্চিম পাঞ্জাবি বা ল্যহেন্দা পাকিস্তানের পাঞ্জাব প্রদেশের প্রায় ৮ কোটি মানুষের মাতৃভাষা। এছাড়াও আফগানিস্তান, যুক্তরাজ্য, মার্কিন যুক্তরাষ্ট্র ও কানাডায় পাঞ্জাবি ভাষার প্রচলন আছে। কানাডায় আড়াই লক্ষেরও বেশি লোক পাঞ্জাবি ভাষায় কথা বলেন; ফলে এটি কানাডার ৬ষ্ঠ বৃহত্তম ভাষা।\n\n\n== ইতিহাস ==\n\n\n=== ব্যুৎপত্তি ===\nপাঞ্জাবী (বা পাঞ্জাবি) শব্দটি ফার্সি শব্দ পাঞ্জ-আব থেকে উদ্ভূত হয়েছে যেটার মানে 'পাঁচ পানি', যা সিন্ধু নদের পূর্বভাগের পাঁচটি প্রধান শাখাকে নির্দেশ করে। দক্ষিণ এশিয়ার এই অঞ্চলের নামকরণ তুর্কো-পার্সিয়ান বিজয়ীদের দ্বারা প্রবর্তিত হয়৷ এ শব্দের সংস্কৃত সমগোত্রীয় শব্দ \"পঞ্চনদ\" যার অর্থ দাড়ায় পাঁচ নদীর ভূমি৷\nপাঞ্জ এর সংস্কৃত সমগোত্রীয় শব্দ pañca (पञ्च), গ্রীক ভাষার pénte (πέντε) এবং বাল্টিক ভাষার Penki, যে সবের অর্থ হল 'পাঁচ'; আব সমগোত্রীয় শব্দ সংস্কৃত áp (अप्) যেটার অর্থ পানি৷\nঐতিহাসিক পাঞ্জাব, বর্তমানে ভারত ও পাকিস্তানের মধ্যে ভৌগোলিক ভাগে বিভক্ত,  এবং পাঁচটি নদী দ্বারা সংজ্ঞায়িত করা হয়েছে। পাঁচটির একটি, বিয়াস নদী, অন্যটি সতলেজ।\n\n\n== উপভাষা ==\n\n\n== স্বীকৃতি ==\nপূর্ব পাঞ্জাবি ভাষা ভারতের ২২টি সরকারী ভাষার একটি। ভারতের পাঞ্জাব অঙ্গরাজ্যে প্রাত্যহিক যোগাযোগ, শিক্ষা, প্রশাসন, ব্যবসা, ও গণমাধ্যমে এই ভাষা ব্যবহৃত হয়।\nপাকিস্তানে পশ্চিম পাঞ্জাবি ভাষাটির কোনও সরকারি স্বীকৃতি নেই। এখানকার পাঞ্জাবি বক্তারা মূলত ইংরেজি ও উর্দুতে প্রশাসন, শিক্ষা, গণমাধ্যমের কাজগুলি সম্পাদন করেন।\nপাঞ্জাবি ভাষা শিখ ধর্মাবলম্বীদের ধর্মীয় ভাষা।\n\n\n== লিখন পদ্ধতি ==\n\n\n== আরো দেখুন ==\nসিন্ধি ভাষা\nবেলুচি ভাষা\nভারতের ভাষাসমূহ\nপাকিস্তানের ভাষাসমূহ\nভারতের সরকারি ভাষাসমূহ\n\n\n== তথ্যসূত্র =="}