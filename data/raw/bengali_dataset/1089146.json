{"pageid": 1089146, "title": "বিশাল রায়", "url": "https://bn.wikipedia.org/wiki?curid=1089146", "content": "বিশাল রায় (নেপালি: विशाल राई, ইংরেজি: Bishal Rai; জন্ম: ৬ জুন ১৯৯৩) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব মনাং মরস্যাংদি এবং নেপাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\nনেপালি ফুটবল ক্লাব অখিল নেপাল ফুটবল সংঘের যুব পর্যায়ের হয়ে খেলার মাধ্যমে বিশাল ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০০৮–০৯ মৌসুমে, নেপালি ক্লাব মছিন্দ্রের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মছিন্দ্রের হয়ে ছয় মৌসুম অতিবাহিত করার পর ২০১৪–১৫ মৌসুমে তিনি মনাং মরস্যাংদিতে যোগদান করেছেন। মনাং মরস্যাংদিতে পাঁচ মৌসুম অতিবাহিত করার পর পুনরাউ মছিন্দ্রের সাথে চুক্তি স্বাক্ষর করেছেন। পরবর্তীকালে, তিনি ধনগধীর হয়ে খেলেছেন। ২০২১–২২ মৌসুমে, তিনি ধনগধী হতে নেপালি ক্লাব মনাং মরস্যাংদিতে যোগদান করেছেন।\n২০১৮ সালে, বিশাল নেপাল অনূর্ধ্ব-২৩ দলের হয়ে নেপালের বয়সভিত্তিক পর্যায়ে অভিষেক করেছিলেন। এরপূর্বে তিনি ২০১৫ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ৩৩ ম্যাচে ৩টি গোল করেছেন।\n\n\n== প্রারম্ভিক জীবন ==\nবিশাল রায় ১৯৯৩ সালের ৬ই জুন তারিখে নেপালের ঝাপায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবিশাল নেপাল অনূর্ধ্ব-২৩ দলের হয়ে খেলার মাধ্যমে নেপালের প্রতিনিধিত্ব করেছেন। ২০১৮ সালের ১৪ই আগস্ট তারিখে তিনি ২০১৮ এশিয়ান গেমসে জাপান অনূর্ধ্ব-২৩ দলের বিরুদ্ধে ম্যাচে নেপাল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। বিশাল ইন্দোনেশিয়ায় অনুষ্ঠিত ২০১৮ এশিয়ান গেমসের জন্য ২০১৮ সালের সেপ্টেম্বর মাসে প্রকাশিত নেপাল অনূর্ধ্ব-২৩ দলে স্থান পেয়েছিলেন; যেখানে তিনি ৩ ম্যাচে অংশগ্রহণ করেছেন।\n২০১৫ সালের ৩১শে আগস্ট তারিখে, ২২ বছর, ২ মাস ও ২৫ দিন বয়সে, ডান পায়ে ফুটবল খেলায় পারদর্শী বিশাল ভারতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি নেপাল ২–২ গোলে ড্র করেছিল। নেপালের হয়ে অভিষেকের বছরে বিশাল সর্বমোট ৩ ম্যাচে অংশগ্রহণ করেছেন। জাতীয় দলের হয়ে অভিষেকের ৪ মাস ও ১৯ দিন পর, নেপালের জার্সি গায়ে প্রথম গোলটি করেছেন; ২০১৬ সালের ১৯শে জানুয়ারি তারিখে, মালদ্বীপের বিরুদ্ধে ম্যাচের ৫৫তম মিনিটে নেপালের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে বিশাল রায়  (ইংরেজি)  \nট্রান্সফারমার্কেটে বিশাল রায় (ইংরেজি) \nওয়ার্ল্ডফুটবল.নেটে বিশাল রায় (ইংরেজি) \nইএসপিএন এফসিতে বিশাল রায় (ইংরেজি) \nন্যাশনাল-ফুটবল-টিমস.কমে বিশাল রায় (ইংরেজি)"}