{"pageid": 1470015, "title": "বিশর ইবনে হাসান", "url": "https://bn.wikipedia.org/wiki?curid=1470015", "content": "বিশর ইবনে হাসান (আরবি: بشر بن الحسن)  ছিলেন হযরত  মুহাম্মদ (সাঃ) এর প্রপৌত্র এবং হাসান ইবনে আলীর পুত্র।  তাকে কারবালার যুদ্ধের একজন নিহত হিসেবে বিবেচনা করা হয়, যদিও কোনো ঐতিহাসিকগণ তার মৃত্যুকে ঘিরে কোন ইতিহাস বর্ণনা করেন নি। \nকারবালার যুদ্ধে বিশর ইবনে হাসানকে হত্যা করার ঘটনা প্রথম উল্লেখ করেন শিয়া পন্ডিত ইবনে শাহরাশুব।  হাসান ইবনে আলীর বিশজন পুত্র ছিলো। তাদের মধ্যে সাতজন যুদ্ধে অংশগ্রহণ করেছিলেন। বিশর ইবনে আল হাসানও ছিলেন তাদের অন্যতম।  যুদ্ধে এক ভাই বাদে সবাই নিহত হয়। বিশরের মৃত্যুর ঘটনা সম্পর্কে শাহরাশুব লিখেছেন: \"...এবং বলা যেতে পারে যে বিশরও নিহত হয়েছেন।\" \nকারবালার যুদ্ধে বিশর ইবনে হাসানের ভাইদের মধ্যে একজন ছিলেন আমর। তিনি শিশু অবস্থায় কারবালার যুদ্ধে নিহত হয়েছিলেন।  তার অপর ভাই হাসান, যিনি হাসান আল মাসনা নামে বেশি পরিচিত। তবে কোন কোন ঐতিহাসিকের মত অনুযায়ী তিনি কারবালায় নিহত হন নি। বরং তার মাধ্যমে হাসান ইবনে আলির বংশধারা এখনো চলমান রয়েছে। বিশর ইবনে হাসানের আরও একজন ভাইয়ের নাম কাসিম এবং আব্দুল্লাহ আসগর, তারাও কারবালা যুদ্ধে নিহত হয়েছিলেন। \n\n\n== আরও দেখুন ==\n\n\n== তথ্যসূত্র =="}