{"pageid": 1467634, "title": "ত্রয়োদশ জাতীয় সংসদ নির্বাচন", "url": "https://bn.wikipedia.org/wiki?curid=1467634", "content": "ত্রয়োদশ জাতীয় সংসদ নির্বাচন বাংলাদেশের জাতীয় সংসদের সদস্য নির্বাচনের জন্য আয়োজিত সাধারণ নির্বাচন যেটি ২০২৫ থেকে ২০২৬ সালের জুনের মধ্যে অনুষ্ঠিত হতে পারে। ৫ই আগস্ট ২০২৪-এ সাবেক প্রধানমন্ত্রী শেখ হাসিনা গণঅভ্যুত্থানের মুখে পদত্যাগ করে ভারতে পালিয়ে আশ্রয় নেয়ার পর ড. মুহাম্মদ ইউনূসকে প্রধান উপদেষ্টা করে একটি অন্তর্বর্তীকালীন সরকার শপথ নেয়। অন্তর্বর্তী সরকার রাষ্ট্রের বিভিন্ন ক্ষাতে সংস্কার বাস্তবায়নের পর একটি সুষ্ঠু ও নিরাপক্ষ জাতীয় সংসদ নির্বাচন আয়োজনের প্রতিশ্রুতি দিয়েছে।\n\n\n== পটভূমি ==\n\n২০২৪ সালের ৭ই জানুয়ারি বিতর্কিত দ্বাদশ জাতীয় সংসদ নির্বাচনের মাধ্যমে আওয়ামী লীগ সরকার টানা পঞ্চম মেয়াদে ক্ষমতায় আসে। প্রধান বিরোধী দল বিএনপিসহ বেশ কিছু রাজনৈতিক দল এই নির্বাচন বয়কট করে এবং একে ডামি নির্বাচন বলে অভিহিত করে। তারা আওয়ামী লীগ সভাপতি শেখ হাসিনাকে পদত্যাগ করে তত্ত্বাবধায়ক সরকার ব্যবস্থা পুনর্বহাল করার জন্য আন্দোলন করে।\nজুলাই ২০২৪-এ, সরকারি চাকুরিতে কোটা ব্যবস্থা সংস্কারের দাবিতে কোটা সংস্কার আন্দোলন শুরু হয়, যা দীর্ঘ সহিংসতার পর অসহযোগ আন্দোলনে রূপ নেয়। বৈষম্যবিরোধী ছাত্র আন্দোলনের নেতৃত্বে এক দফা দাবির মুখে ২০২৪ সালের ৫ আগস্ট শেখ হাসিনা পদত্যাগ করেন এবং দেশত্যাগে বাধ্য হন।\n\n\n== নির্বাচনী ব্যবস্থা ==\n\nজাতীয় সংসদের ৩৫০ জন আসনের মধ্যে ৩০০টি ফার্স্ট-পাস্ট-দ্য-পোস্ট পদ্ধতি ব্যবহার করে সরাসরি ভোটে নির্বাচিত হয় এবং অতিরিক্ত ৫০টি আসন মহিলাদের জন্য সংরক্ষিত। সংরক্ষিত আসন আনুপাতিকহারে নির্বাচিত দলসমূহের মাঝে বণ্টন করা হয়। প্রতিটি জাতীয় সংসদ পাঁচ বছরের জন্য বসে। প্রচলিত এই নির্বাচনী ব্যবস্থাকে অসামঞ্জস্যপূর্ণ এবং দেশের রাজনৈতিক অচলাবস্থার মূল চালক হিসেবে আখ্যায়িত হয়েছে। বর্তমান বাংলাদেশের ২য় প্রধান রাজনৈতিক দল  বাংলাদেশ জামায়াতে ইসলামী সহ অধিকাংশ রাজনৈতিক দল এই পদ্ধতির বিপক্ষে অবস্থান করে সংখ্যানুপাতিক নির্বাচনী ব্যবস্থা পদ্ধতিকে সমর্থন জানিয়েছে।\n\n\n== দল ও জোটসমূহ ==\n\n\n=== সম্মিলিত জাতীয় জোট ===\n\n\n=== ইসলামী ঐক্য জোট ===\n\n\n=== সংস্কারপন্থী ছাত্র জোট ===\n\n\n=== মহাজোট ===\n\n\n== জনমত জরিপ ==\n\n\n== ফলাফল ==\n\n\n== আরও দেখুন ==\n\n\n== টীকা ==\n\n\n== তথ্যসূত্র =="}