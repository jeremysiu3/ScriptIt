{"pageid": 1511225, "title": "লিলি জেমস", "url": "https://bn.wikipedia.org/wiki?curid=1511225", "content": "লিলি ক্লোই নিনেট থমসন (জন্ম ৫ এপ্রিল ১৯৮৯), যিনি পেশাগতভাবে লিলি জেমস নামে পরিচিত, একজন ইংরেজ অভিনেত্রী। তিনি লন্ডনের গিল্ডহল স্কুল অব মিউজিক অ্যান্ড ড্রামাতে নাট্যকলা বিষয়ে অধ্যয়ন করেন। ব্রিটিশ টেলিভিশন সিরিজ জাস্ট উইলিয়াম (২০১০)-এ অভিনয়ের মাধ্যমে তিনি তার কর্মজীবন শুরু করেন। ঐতিহাসিক ড্রামা সিরিজ ডাউনটন অ্যাবি (২০১২–২০১৫)-তে একটি পার্শ্বচরিত্রে অভিনয়ের পর ২০১৫ সালে সিন্ডারেলা চলচ্চিত্রে নাম ভূমিকায় অভিনয়ের মাধ্যমে সফলতা অর্জন করেন ।\nজেমস লিও তলস্তয়ের একই নামের উপন্যাসের টেলিভিশন অভিযোজনা ওয়ার অ্যান্ড পিস (২০১৬) নাতাশা রোস্তোভা চরিত্রে অভিনয়ের পর বেবি ড্রাইভার (২০১৭), ডার্কেস্ট আওয়ার (২০১৭), দ্য গার্নসি লিটারারি অ্যান্ড পটেটো পিল পাই সোসাইটি (২০১৮) এবং দ্য ডিগ (২০২১), মিউজিক্যাল মামা মিয়া! হিয়ার উই গো অ্যাগেইন (২০১৮) এবং ইয়েস্টারডে (২০১৯) এবং স্পোর্টস ড্রামা দ্য আয়রন ক্ল (২০২৩) চলচ্চিত্রে অভিনয় করেন। জীবনীধর্মী সিরিজ পাম অ্যান্ড টমি (২০২২)-তে পামেলা অ্যান্ডারসন চরিত্রে অভিনয়ের জন্য তিনি গোল্ডেন গ্লোব এবং প্রাইমটাইম এমি অ্যাওয়ার্ড-এর জন্য মনোনয়ন পান।\n\n\n== প্রারম্ভিক জীবন ==\nলিলি ক্লোই নিনেট থমসন ১৯৮৯ সালের ৫ এপ্রিল এশার, সারেতে জন্মগ্রহণ করেন। তিনি অভিনেত্রী নিনেট ম্যান্টল এবং সঙ্গীতশিল্পী জেমস \"জেমি\" থমসনের কন্যা। তার একজন বড় এবং একজন ছোট ভাই রয়েছে। তার পিতামহী হেলেন হর্টন একজন মার্কিন অভিনেত্রী ছিলেন। তার মাতামহী ফরাসি ছিলেন এবং নাৎজি বাহীনির কারণে প্যারিসের নিকটবর্তী তার গ্রাম থেকে পালিয়ে যান এবং পরে তিনি জেমসের দাদা, রয়্যাল এয়ার ফোর্সের একজন মন্ত্রীকে বিয়ে করেন।\nহার্টফোর্ডশায়ারের ট্রিং পার্ক স্কুল ফর দ্য পারফর্মিং আর্টসে পড়াশোনা শেষ করে জেমস ২০১০ সালে লন্ডনের গিল্ডহল স্কুল অব মিউজিক অ্যান্ড ড্রামা থেকে স্নাতক হন। এরপর তিনি লন্ডনের ট্যাভিস্টক উড ম্যানেজমেন্টের সাথে চুক্তিবদ্ধ হন।\n\n\n== তথ্যসূত্র =="}