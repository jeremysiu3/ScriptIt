{"pageid": 1434373, "title": "সাবিত্রা ভাণ্ডারী", "url": "https://bn.wikipedia.org/wiki?curid=1434373", "content": "সাবিত্রা ভাণ্ডারী (নেপালি: साबित्रा भण्डारी), জনপ্রিয়ভাবে সাম্বা নামে পরিচিত, একজন নেপালি পেশাদার ফুটবল খেলোয়াড় যিনি ১ম বিভাগ ফেমিনাইন ক্লাব এন আভান্ত গুইঙ্গাম্প এবং নেপাল মহিলা জাতীয় দলের হয়ে একজন ফরোয়ার্ড হিসেবে খেলেন। তিনি ৫০ গোল করে নেপালের ফুটবল ইতিহাসে সর্বকালের সর্বোচ্চ গোলদাতা। তিনিই প্রথম নেপালি মহিলা ফুটবলার যিনি আন্তর্জাতিক স্বীকৃতি পেয়েছেন।\n\n\n== কর্মজীবন ==\n\nক্লাব পর্যায়ে, ভণ্ডারী এপিএফ ক্লাবের হয়ে খেলেন। তিনি ২০ বছর বয়সে দক্ষিণ এশিয়ার সেরা মহিলা স্ট্রাইকার হয়েছিলেন। ২০১৭ সালের ফেব্রুয়ারিতে তাকে মালদ্বীপ মহিলা লিগ খেলার জন্য আমন্ত্রণ জানানো হয়েছিল।\n\n\n=== সেতু এফসি ===\n২০১৮-১৯ ভারতীয় মহিলা লিগের মৌসুমে তিনি ইন্ডিয়ান উইমেনস লিগের ক্লাব সেতু এফসি-তে যোগ দেন। তার অভিষেক ম্যাচে তিনি ৬ মে ২০১৯-এ মণিপুর পুলিশ স্পোর্টস ক্লাবের বিরুদ্ধে ক্লাবের হয়ে ৪ গোল করেন। সেতু এফসি- এর সাথে তার প্রথম ম্যাচে তিনি ম্যাচ সেরার পুরস্কার পান।\n\n\n=== এন আভান্ত গুইনগ্যাম্প ===\n৩ ফেব্রুয়ারি ২০২৪-এ ৭৮তম মিনিটে বদলি হিসেবে এসে তার অভিষেক হয়। তিনিই প্রথম নেপালি খেলোয়াড় যিনি ইউরোপিয়ান লিগে খেলেন।\n\n\n== আন্তর্জাতিক ক্যারিয়ার ==\nভণ্ডারী আন্তর্জাতিক পর্যায়ে নেপালের প্রতিনিধিত্ব করেন। তিনি ২০১৪ সালের সাফ মহিলা চ্যাম্পিয়নশিপে ভুটানের বিপক্ষে অংশ নিয়েছিলেন এবং একটি গোলও করেছিলেন। তিনি ২০১৬ দক্ষিণ এশিয়ান গেমসের সময় দেশের প্রতিনিধিত্ব করেছিলেন যেখানে তিনি শ্রীলঙ্কার বিপক্ষে দুটি গোল করেছিলেন। ১৭ ডিসেম্বর ২০১৬-এ মালয়েশিয়ার বিপক্ষে একটি বন্ধুত্বপূর্ণ জয়ে তিনি একমাত্র গোলটি করেছিলেন।\nভণ্ডারী এরপর ২০১৬ সালের সাফ মহিলা চ্যাম্পিয়নশিপের নেপালের প্রথম ম্যাচে ভুটানের বিপক্ষে খেলেন। টুর্নামেন্টের উদ্বোধনীতে নেপাল ৮–০ ব্যবধানে জিতে এবং ২য় গ্রুপ ম্যাচে মালদ্বীপের বিপক্ষে ৫ গোল করায় তিনি ছয় গোল করেন।\n\n\n== ক্যারিয়ার পরিসংখ্যান ==\n\n\n=== ক্লাব ===\n\n\n=== আন্তর্জাতিক ===\n\n\n== সাফল্য ==\nসেতু এফসি\n\nভারতীয় মহিলা লিগ: ২০১৮–১৯\nগোকুলাম কেরালা\n\nভারতীয় মহিলা লিগ ২: ২০১৯–২০, ২০২২–২৩\nস্বতন্ত্র\n\nইন্ডিয়ান উইমেন্স লিগের সর্বোচ্চ গোলদাতা: ২০১৯–২০, ২০২২–২৩\n২০১৬ সাফ মহিলা চ্যাম্পিয়নশিপের সর্বোচ্চ গোলদাতা,\nপ্রধান সেনাপতি আন্তর্জাতিক মহিলা ফুটবল টুর্নামেন্ট ২০১৩ এর সেরা খেলোয়াড়,\nনেপালের সপ্তম জাতীয় খেলা ২০১৩ মহিলা ফুটবলে সর্বোচ্চ গোলদাতা,\n২০১৯ পালসার স্পোর্টস অ্যাওয়ার্ড বর্ষসেরা মহিলা খেলোয়াড়।\n\n\n== আরও দেখুন ==\nদেশ অনুযায়ী শীর্ষ আন্তর্জাতিক মহিলা ফুটবল গোলদাতাদের তালিকা\n\n\n== তথ্যসূত্র =="}