{"pageid": 1099557, "title": "জিংসিয়াম সাইতার জলপ্রপাত", "url": "https://bn.wikipedia.org/wiki?curid=1099557", "content": "জিংসিয়াম সাইতার একটি জলপ্রপাত, যা বাংলাদেশের বান্দরবান জেলার রূমা উপজেলার রুমানা পাড়ার কাছে অবস্থিত।\n\n\n== নামকরণের ইতিহাস ==\nএর নামকরণের একটি করুন ইতিহাস রুমানা পাড়ায় প্রচলিত আছে। জানা যায় রুমানা পাড়া থেকে এক পাগলী মেয়ে মায়ের সাথে ঝগড়া করে পাড়া থেকে বের হয়ে যায়। পাড়ার লোকজন সারা দিন খুঁজেও মেয়েটিকে পায়নি। রাতেও খোঁজা চলমান থাকে। শেষ পর্যন্ত পাড়ার একজন জলপ্রপাতের দ্বিতীয় ধাপ থেকে নিচে একটি মেয়ের নিথর দেহ পরে থাকতে দেখে। গভীর রাতে সেখান থেকে মেয়েটির মৃতদেহ উদ্ধার করে পাড়ায় নিয়ে যাওয়া হয়। ধারণা করা হয় উপর থেকে পিছলে পরে মেয়েটির মৃত্যু হয়। এর পর থেকে মেয়েটির নামে জলপ্রপাতের নাম হয়ে যায় জিংসিয়াম।\n\n\n== গঠন প্রকৃতি ==\nজলপ্রপাতটির মোট তিন টি ধাপ রয়েছে। জানামতে কখনো ধাপ গুলো মাপা হয়নি। তবে প্রতিটি ধাপ আনুমানিক ৮০-১০০ ফুট ধরা হয়।\n\n\n== ঝুঁকির কারণ ==\nজলপ্রপাতে যাওয়ার পথে অনেক পিচ্ছিল পাথর পার হতে হয়। এখানে পিছলে পড়ে গেলে আহত হওয়ার সম্ভাবনা রয়েছে। এছাড়াও একটি ঝিরিপথ পার হতে হয় যেখানে বৃষ্টির সময় ঝটিকা বন্যা হয়ে থাকে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}