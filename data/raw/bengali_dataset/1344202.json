{"pageid": 1344202, "title": "পাণ্ডবনী", "url": "https://bn.wikipedia.org/wiki?curid=1344202", "content": "পান্ডবণী (পান্ডবদের গান এবং গল্প) হল একটি লোকগানের শৈলী যার মাধ্যমে প্রাচীন ভারতীয় মহাকাব্য মহাভারতের গল্পের বর্ণনা করা হয়। গানের সাথে সাথে গায়ক বিশেষ তারযন্ত্রও বাজায় যার ফলে সংগীত মূর্চ্ছনার সৃষ্টি হয়। পান্ডবনীতে বর্ণিত গল্পের প্রধান নায়ক হল পাণ্ডবদের দ্বিতীয় ভাই ভীম।\nলোকনাট্য ও লোকগানের এই রূপটি ভারতের কেন্দ্রীয় রাজ্য ছত্তিশগড় এবং মধ্যপ্রদেশ, উড়িষ্যা এবং অন্ধ্র প্রদেশের পার্শ্ববর্তী অঞ্চলে জনপ্রিয়। \nঅধুনা সময়কালে ঝাদুরাম দেওয়ানগান এবং তিজন বাই হল পান্ডবনী লোক শৈলীর সবচেয়ে বিখ্যাত গায়ক।  সমসাময়িক শিল্পীদের মধ্যে, রিতু ভার্মাও জনপ্রিয়  শান্তিবাই চেলক  এবং উষা বার্লেও  এই লোকগান শৈলীর  সাথে যুক্ত।\n\n\n== উৎপত্তি ==\nএই গায়ন শৈলীর উৎপত্তির সঠিক ইতিহাস জানা যায় না। এই শৈলীর এক প্রমুখ গায়ক তিজন বাইয়ের মতে, এই শৈলী মহাভারতের সময়কালের মতোই পুরানো হতে পারে, সেই সময়ে খুব কম লোকই পড়তে ও লিখতে পারত এবং এভাবেই সম্ভবত তারা তাদের গল্প প্রজন্মের পর প্রজন্ম শুনিয়ে এসেছে।  পুরাকালে পাণ্ডবণী একচেটিয়াভাবে কেবলমাত্র পুরুষদের দ্বারা উপস্থাপিত করা হত। ১৯৮০ -এর দশক থেকে মহিলারাও পাণ্ডবণী উপস্থাপনায় ভাগ নিতে শুরু করেন।\n\n\n== গায়ন শৈলী ==\nপাণ্ডবণীর আক্ষরিক অর্থ হল পাণ্ডবদের গল্প বা গান।  মহাভারতের কিংবদন্তি পাঁচ ভাই এই গল্পের নায়ক। প্রধান গায়ক একতারা বা তম্বুরা (তারের বাদ্যযন্ত্র) বাজিয়ে মহাকাব্য থেকে একটি পর্ব গায়নের মাধ্যমে শ্রোতাদের কাছে ব্যাক্ত করেন। তার এক হাতে ছোট ঘণ্টা এবং ময়ূরের পালক দিয়ে সজ্জিত থাকে এবং কখনও কখনও এক জোড়া করতাল বাদ্যযন্ত্র হিসাবে ব্যবহার হয়। \nপান্ডবনী উপস্থাপনার সময় বাদ্যযন্ত্র একতারার গুরুত্বপূর্ণ ভুমিকা রয়েছে।  গল্পের সাথে সাথে তম্বুরা কখনো হয়ে ওঠে ভীমের গদা, কখনো সেটি হয়ে ওঠে অর্জুনের ধনুক বা রথ। কখনো বা দুশাসানের দ্বারা রাণী দ্রৌপদীর চুল টেনে ধরার প্রতীকস্বরূপ, ইত্যাদি। বাদ্যযন্ত্র হয়ে ওঠে গল্পের চরিত্র। উত্তেজনাপূর্ণ গায়ন এবং নাটকীয় পরিবেশনের মাধ্যমে গায়ক বা কথক মহাভারতের ঘটনার বর্ণনা করে। একটি পর্বের সমাপ্তিতে রীতি অনুসারে একটি অবিলম্ব নৃত্যেবিরাম হয়। প্রধান গায়কের সাথে দুই বা তিনজন সহ গায়ক থাকে যারা সাধারণত গান গেয়ে ও হারমোনিয়াম, তবলা, ঢোলক, মঞ্জিরা ইত্যাদি বাজিয়ে প্রধান গায়কের উপস্থাপনায় সহায়তা করে। \n\n\n== তথ্যসূত্র =="}