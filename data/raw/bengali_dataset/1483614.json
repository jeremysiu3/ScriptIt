{"pageid": 1483614, "title": "হাছানাত আলী", "url": "https://bn.wikipedia.org/wiki?curid=1483614", "content": "হাছানাত আলী একজন বাংলাদেশী অধ্যাপক। তিনি রাজশাহী বিশ্ববিদ্যালয়ের ইনস্টিটিউট অব বিজনেস অ্যাডমিনিস্ট্রেশনের অধ্যাপক এবং নওগাঁ বিশ্ববিদ্যালয়ের দ্বিতীয় উপাচার্য।\n\n\n== প্রাথমিক জীবন ও শিক্ষা ==\nহাছানাত আলীর জন্ম বগুড়া জেলায়। তিনি ১৯৮৫ সালে দাখিল ও ১৯৮৭ সালে এইচএসসি পাস করেন। তিনি ইসলামী বিশ্ববিদ্যালয়ের ব্যবস্থাপনা বিভাগ থেকে ১৯৯১ সালে স্নাতক ও ১৯৯২ সালে স্নাতকোত্তর ডিগ্রি লাভ করেন। তিনি একই বিশ্ববিদ্যালয় থেকে ২০০৭ সালে পিএইচডি ডিগ্রি অর্জন করেন।\n\n\n== কর্মজীবন ==\nহাছানাত আলী ১৯৯৬ সালে ইসলামী বিশ্ববিদ্যালয়ের হিসাববিজ্ঞান ও তথ্য ব্যবস্থাপনা বিভাগে প্রভাষক পদে যোগ দেন এবং ১৯৯৯ সালে সহকারী অধ্যাপক হন। তিনি ২০০৪ সালে রাজশাহী বিশ্ববিদ্যালয়ের ইনস্টিটিউট অব বিজনেস অ্যাডমিনিস্ট্রেশনে সহকারী অধ্যাপক হিসেবে যোগদান করেন। এরই ধারাবাহিকতায় তিনি ২০০৭ সালে সহযোগী অধ্যাপক ও ২০১৩ সালে অধ্যাপক পদে উন্নীত হন। ২০২৪ সালের ৬ অক্টোবর তিনি বঙ্গবন্ধু শেখ মুজিবুর রহমান বিশ্ববিদ্যালয়, নওগাঁর দ্বিতীয় উপাচার্য হিসেবে নিয়োগ লাভ করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার প্রায় ৩০টি গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}