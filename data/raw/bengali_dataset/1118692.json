{"pageid": 1118692, "title": "জ্ঞানশ্রী মহাথের", "url": "https://bn.wikipedia.org/wiki?curid=1118692", "content": "জ্ঞানশ্রী মহাথের (জন্ম ১৮ নভেম্বর ১৯২৫) বাংলাদেশের একজন বৌদ্ধ ধর্মগুরু যিনি দেশীয় বৌদ্ধদের সর্বোচ্চ ধর্মীয় গুরু। সমাজসেবায় গুরুত্বপূর্ণ অবদানের জন্য বাংলাদেশ সরকার তাকে ২০২২ সালে একুশে পদক প্রদান করে।\n\n\n== জীবনী ==\nজ্ঞানশ্রী মহাথের ১৮ নভেম্বর ১৯২৫ চট্টগ্রাম জেলার রাউজানের উত্তর গুজরা ডোমখালী গ্রামে জন্মগ্রহণ করেন। তিনি ১৯৫৮ সালে পার্বত্য চট্টগ্রামে গমন করেন। ২০০৩ সাল থেকে তিনি চট্টগ্রাম নন্দনকানন বৌদ্ধ বিহারে অবস্থান করেন।\nতিনি ১৯৪৪ সালে শ্রামণ এবং ১৯৪৯ সালে ভিক্ষু হিসেবে উপসম্পদা লাভ করেন। তিনি প্রবেশিকা পর্যন্ত পড়ালেখা করেন। তিনি পার্বত্য চট্টগ্রামের সাধারণ মানুষের অর্থনৈতিক, সামাজিক, ধর্মীয় ও শিক্ষা বিস্তারের উদ্যোগ নিয়েছিলেন। পার্বত্য অঞ্চল ও সমতল এলাকায় অনেক ধর্মীয় ও শিক্ষা প্রতিষ্ঠান গড়ে তোলেন। ১৯৭৪ সালে তিনি মোনঘর প্রতিষ্ঠা করেন, যেখানে আবাসিক বিদ্যালয় প্রতিষ্ঠা করে বৌদ্ধ দু:স্থ, অনাথ ও অসহায় শিশুদের সাধারণ শিক্ষা দেয়া হয়।\nজয়পুরহাট ও রংপুরে তিনি কয়েকটি বৌদ্ধ শিক্ষা কেন্দ্র প্রতিষ্ঠা করেন।\n\n\n== সম্মাননা ==\nশাসন শোভন জ্ঞানভানক ১৯৮১,ওয়াট পাকনাম,বসিচরণ,ব্যাংকক,থাইল্যান্ড\nবিনয়াচার্য্য ২০০১,বাংলাদেশ সংঘরাজ ভিক্ষু মহাসভা\nমহাসদ্ধর্মজ্যোতিকাধবজ ২০০৭, মায়ানমার সরকার\nএকুশে পদক,২০২২  গণপ্রজাতন্ত্রী বাংলাদেশ সরকার\nঅগ্রমহাপন্ডিত, ২০২৩ মায়ানমার সরকার\n\n\n== তথ্যসূত্র  ওয়েব্যাক মেশিনে আর্কাইভকৃত ১৬ মার্চ ২০২২ তারিখে =="}