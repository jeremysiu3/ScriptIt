{"pageid": 1169892, "title": "হবিগঞ্জ পল্লী বিদ্যুৎ সমিতি", "url": "https://bn.wikipedia.org/wiki?curid=1169892", "content": "হবিগঞ্জ পল্লী বিদ্যুৎ সমিতি হচ্ছে বাংলাদেশ পল্লী বিদ্যুতায়ন বোর্ড কর্তৃক পরিচালিত ৮০টি পল্লী বিদ্যুৎ সমিতির একটি। হবিগঞ্জ পল্লী বিদ্যুৎ সমিতি সিলেট বিভাগের হবিগঞ্জ জেলায় ০৫টি জোনাল অফিস, ০৪টি সাব-জোনাল অফিস, ০২টি এরিয়া অফিস এবং ২১টি অভিযোগ কেন্দ্রের মাধ্যমে বিদ্যুৎ সেবা প্রদান করে থাকে। হবিগঞ্জ পল্লী বিদ্যুৎ সমিতি নিবন্ধিত হয় ১২ অক্টোবর, ১৯৮০ সালে এবং বানিজ্যিকভাবে বিদ্যুতায়িত হয় ২ মে, ১৯৮২ সালে। \n\n\n== ইতিহাস ==\nহবিগঞ্জ পল্লী বিদ্যুৎ সমিতি এর যাত্রা শুরু হয় ১৯৮২ সালে। এ সমিতির অধীনে ১৪টি উপজেলা, ৮৯টি ইউনিয়ন ও ২১৮৪টি গ্রাম রয়েছে। এর সদর দপ্তর হবিগঞ্জ জেলার শায়েস্তাগঞ্জ উপজেলায় অবস্থিত। \n\n\n== জোনাল অফিসসমূহ ==\nএ পল্লী বিদ্যুৎ সমিতির অধীনে থাকা জোনাল অফিসগুলো হচ্ছে:\n\nনোয়াপাড়া জোনাল অফিস\nনবীগঞ্জ জোনাল অফিস\nবানিয়াচং জোনাল অফিস\nচুনারুঘাট জোনাল অফিস\nলাখাই জোনাল অফিস\nসাব-জোনাল অফিসসমূহ:\n\nআজমিরীগঞ্জ সাব-জোনাল অফিস\nইনাতগঞ্জ সাব-জোনাল অফিস\nবাহুবল সাব-জোনাল অফিস\nমাধবপুর সাব-জোনাল অফিস\n\n\n== গ্রাহক সংখ্যা ==\nহবিগঞ্জ পল্লী বিদ্যুৎ সমিতির সাড়ে চার লক্ষেরও বেশি আবাসিক গ্রাহক রয়েছে। \n\n\n== অন্যান্য তথ্য ==\nমোট আয়তন: ২৭৭২ বর্গ কিলোমিটার\nসিস্টেম লস: ৮.৩৭% (জুন, ২০২২ পর্যন্ত)\nউপকেন্দ্রের সংখ্যা: ১৮টি\nমোট নির্মিত লাইন: ৭৯২৬ কিলোমিটার\n\n\n== তথ্যসূত্র =="}