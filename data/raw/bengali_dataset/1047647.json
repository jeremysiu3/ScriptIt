{"pageid": 1047647, "title": "আইস-আলবেডো প্রতিক্রিয়া", "url": "https://bn.wikipedia.org/wiki?curid=1047647", "content": "আইস-আলবেডো প্রতিক্রিয়া হলো একটি ইতিবাচক প্রতিক্রিয়া মূলক জলবায়ু প্রক্রিয়া যেখানে বরফ ক্যাপ, হিমবাহ এবং সমুদ্রের বরফের পরিবর্তনের ফলে কোনো গ্রহের আলবেডো ও পৃষ্ঠের তাপমাত্রা পরিবর্তিত হয়। বরফ খুব ভালো প্রতিফলক, তাই কিছু সৌরশক্তি শূণ্যে ফিরে আসে। আইস আলবেডো প্রতিক্রিয়া বৈশ্বিক জলবায়ু পরিবর্তনে গুরুত্বপূর্ণ ভূমিকা পালন করে। উদাহরণস্বরূপ, উচ্চতর অক্ষাংশে, উষ্ণতর তাপমাত্রা বরফের শীটগুলোকে গলিয়ে দেয়। যাইহোক, যদি উষ্ণ তাপমাত্রা বরফের আচ্ছাদন কমিয়ে দেয় এবং ঐ স্থানটি পানি বা ভূমি দ্বারা প্রতিস্থাপিত হয়, তাহলে আলবেডো হ্রাস পায়। এটি সৌরশক্তি শোষণের পরিমাণ বাড়িয়ে তোলে যা আরো উষ্ণায়নের দিকে ধাবিত করে। প্রভাবটি অধিকাংশে আর্কটিক সমুদ্রের বরফ হ্রাসের সাম্প্রতিক প্রবণতার পরিপ্রেক্ষিতে আলোচিত হয়েছে। আলবেডো পরিবর্তন বরফ অঞ্চলের প্রাথমিক পরিবর্তনকে বাড়ানোর মাধ্যমে অধিকতর উষ্ণায়নের দিকে পরিচালিত করে। উষ্ণায়ন বরফের আচ্ছাদন কমিয়ে দেয় এবং তার ফলে আলবেডো হ্রাস পায়, সৌরশক্তি শোষণের পরিমাণ বৃদ্ধি পায় ও অধিক উষ্ণায়নের দিকে পরিচালিত হয়। ভূতাত্ত্বিকভাবে সাম্প্রতিক অতীতে, আইস আলবেডোর ইতিবাচক প্রতিক্রিয়া প্লাইস্টোসিনের (~ ২.৬ মিলিয়ন বছর থেকে ~ ১০,০০০ বছর) বরফ শীটগুলোর অগ্রগতি ও পশ্চাদপসরণে প্রধান ভূমিকা পালন করেছে। বিপরীতভাবে, শীতলতর তাপমাত্রা বরফ বৃদ্ধি করে যা আলবেডোকে বাড়িয়ে দেয় এবং আরও শীতল হওয়ার দিকে ধাবিত করে।\n\n\n== প্রমাণ ==\n\nতুষার এবং আইস আলবেডো প্রতিক্রিয়া নৃতাত্ত্বিক জলবায়ু পরিবর্তনের ফলে আঞ্চলিক উষ্ণায়নকে বাড়িয়ে তোলে। এই পরিবর্ধনের ফলে, ক্রায়োসফিয়ারকে কখনও কখনও পৃথিবীর \"প্রাকৃতিক থার্মোমিটার\" বলা হয়ে থাকে কারণ এর যেকোনো উপাদানের পরিবর্তন পৃথিবীর সিস্টেমে ( জৈবিক, শারীরিক ও সামাজিক) দীর্ঘস্থায়ী প্রভাব ফেলে। অভ্যন্তরীণ প্রতিক্রিয়ামূলক প্রক্রিয়াগুলোও সম্ভাব্যভাবে ঘটতে পারে। যেহেতু, পৃষ্ঠের বরফ গলে যায় এবং এর ফলে ইউস্ট্যাটিক সমুদ্রের স্তর বৃদ্ধি পায়, তাই এটি পোস্ট -গ্ল্যাসিয়াল পুনর্গঠিত করার মাধ্যমে ভূমিকম্পকে প্ররোচিত করতে পারে, যা হিমবাহ ও বরফের স্তরকে পুনরায় ভেঙে দেয়। যদি আর্কটিকের সমুদ্র-বরফের পশ্চাদপসরণ হয়, তাহলে সমুদ্রের আলবেডো আরও গাঢ় হবে যার ফলশ্রুতিতে অধিক উষ্ণতার সৃষ্টি হবে। অনুরূপভাবে, গ্রিনল্যান্ড বা অ্যান্টার্কটিক ভূমির বরফের পশ্চাদপসরণের ফলে গাঢ় অন্তর্নিহিত ভূমি উন্মুক্ত হয় এবং অধিক সৌর বিকিরণ শোষিত হয়।\n\n\n=== তুষারগোলক পৃথিবী ===\nরানওয়ে আইস আলবেডো প্রতিক্রিয়া তুষারগোলক পৃথিবীর জন্যেও গুরুত্বপূর্ণ ছিলো। ভূতাত্ত্বিক প্রমাণগুলো নিরক্ষীয় অঞ্চলের নিকটবর্তী হিমবাহ দেখায়, এবং মডেলগুলো আইস আলবেডো প্রতিক্রিয়ার ভূমিকা পালনের ইঙ্গিত দেয়। যত বেশি বরফ গঠিত হয়, আগত সৌর বিকিরণ তত বেশি শূণ্যে প্রতিফলিত হয় এবং এর ফলে পৃথিবীর তাপমাত্রা হ্রাস পায়। পৃথিবী একটি সম্পূর্ণ সলিড তুষারগোলক( সম্পূর্ণরূপে হিমশীতল) ছিলো নাকি পানির পাতলা নিরক্ষীয় ব্যান্ড সহ একটি স্ল্যাশ বল ছিলো তা এখনও বিতর্কিত, তবে আইস আলবেডো প্রতিক্রিয়ার ব্যবস্থাটি উভয় ক্ষেত্রেই গুরুত্বপূর্ণ।\n\n\n== এক্সোপ্ল্যানেটসে আইস-আলবেডো প্রতিক্রিয়া ==\nপৃথিবীতে, সৌর বিকিরণ এবং প্রতিক্রিয়া প্রক্রিয়াগুলোর সাথে মিথস্ক্রিয়া দ্বারা জলবায়ু প্রচুর পরিমাণে প্রভাবিত হয়। এটা ধারণা করা যায় যে, অন্যান্য নক্ষত্রের আশেপাশের এক্সোপ্ল্যানেট গুলোও নাক্ষত্রিক বিকিরণজনিত প্রতিক্রিয়া প্রক্রিয়াগুলো অনুভব করে যা পৃথিবীর জলবায়ুকে প্রভাবিত করে থাকে। অন্যান্য গ্রহের জলবায়ু মডেলিং এর ক্ষেত্রে, গবেষণায় দেখা গিয়েছে যে, উচ্চ নিকট-অতিবেগুনি রশ্মি বিকিরণকারী নক্ষত্রগুলোকে ( দেখুনঃ নাক্ষত্রিক শ্রেণিবিভাগ) প্রদক্ষিণ করে এমন পার্থিব গ্রহগুলোতে আইস আলবেডো প্রতিক্রিয়াটি বেশি শক্তিশালী।\n\n\n== আরও দেখুন ==\nজলবায়ু পরিবর্তন প্রতিক্রিয়া\nজলবায়ু সংবেদনশীলতা\nগাঢ় তুষার প্রকল্প\nমেরু প্রশস্তকরণ\nপোলার সী-সো – এমন ঘটনা যেখানে পৃথিবীর প্রতিটি মেরুতে তাপমাত্রা পর্যায়ক্রমে পরিবর্তিত নাও হতে পারে।\nভূমি কার্বন প্রতিক্রিয়া\n\n\n== তথ্যসূত্র ==\n\nটেমপ্লেট:বৈশ্বিক উষ্ণায়ন"}