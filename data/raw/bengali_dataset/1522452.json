{"pageid": 1522452, "title": "হোয়াট শি ডাজেন্ট নো", "url": "https://bn.wikipedia.org/wiki?curid=1522452", "content": "\"হোয়াট শি ডাজেন্ট নো\" একটি সাত-ইঞ্চি (রেকর্ড-ডিস্কের ব্যাসের মাপ) একক গান। এটি মার্কিন গায়ক-গীতিকার নিনা নাস্তাসিয়া কর্তৃক পরিবেশিত এবং ২৫ ফেব্রুয়ারি, ২০০৮ তারিখে ফ্যাট ক্যাট রেকর্ডস দ্বারা প্রকাশিত হয়। এই ভিনাইল ডিস্ক বিশ্বব্যাপী মাত্র ৫০০ কপিতে সীমিত ছিল। এটি যুক্তরাজ্যের স্বাধীন একক চার্টে ৪৯তম অবস্থানে পৌঁছেছিল।\n\n\n== উৎপাদন ==\nশিকাগোতে নাস্তাসিয়ার ২০০৬ সালের অ্যালবাম অন লিভিং-এর রেকর্ডিং সেশনের সময় স্টিভ অ্যালবিনি \"হোয়াট শি ডাজেন্ট নো\"-এর দুটি গান রেকর্ড করেছিলেন। শিরোনাম গানটিতে জে বেলারোস ড্রাম বাজিয়েছেন। তিনি পূর্বে দ্য ব্ল্যাকেন্ড এয়ার ও অন লিভিং এ ড্রাম বাজিয়েছিলেন। বি-সাইড \"ইওর রেড নোজ\"-এ জিম হোয়াইট ড্রাম বাজিয়েছেন। তিনি ২০০৭ সালের ইউ ফলো মি অ্যালবামে নাস্তাসিয়ার সাথে কাজ করেছেন। \"হোয়াট শি ডাজেন্ট নো\" গানটি ২০০৩ সালেই পরিবেশিত হয়েছিল এবং এটি প্রকাশের পাঁচ বছর আগের ঘটনা।\n\n\n== সমালোচনামূলক গ্রহণযোগ্যতা ==\nএই এককটি ইতিবাচক পর্যালোচনা লাভ করে। সেখানে পেনি ব্ল্যাক মিউজিক এর জেমি রোল্যান্ড গান দুটিকে \"লোক গীত রচনার উজ্জ্বল উদাহরণ\" বলে অভিহিত করেছেন। সাইকেডেলিক ফোক গানটিকে \"সহজ কিন্তু শক্তিশালী গান\" হিসেবে বর্ণনা করেছে। দ্য স্কিনি-এর টোবিয়াস কান গানটিকে \"সুন্দর\" বলে বর্ণনা করেছেন। তবে তিনি মন্তব্য করেছেন যে এটি \"খুব দ্রুত বিলীন হয়ে যায়\"।\n\n\n== গানের তালিকা ==\nসমস্ত গান নিনা নাস্তাসিয়া লিখেছেন।  \n\n\"হোয়াট শি ডাজেন্ট নো\" – ২:২০\n\"ইওর রেড নোজ\" – ১:৪৯\n\n\n== চার্ট ==\n\n\n== তথ্যসূত্র ==\n\n\n== বহিঃসংযোগ ==\n\"What She Doesn't Know\" - ডিস্কোগ্‌স (প্রকাশের তালিকা)"}