{"pageid": 1322763, "title": "ইরুলা জাতি", "url": "https://bn.wikipedia.org/wiki?curid=1322763", "content": "ইরুলা হল একটি দ্রাবিড় জাতিগোষ্ঠী যারা ভারতের তামিলনাড়ু, কেরালা এবং কর্ণাটক রাজ্যে বসবাস করে। তারা ইরুলিগা নামেও পরিচিত। এটি একটি তফসিলি উপজাতি এবং এই অঞ্চলে তাদের জনসংখ্যা প্রায় ২০০,০০০ জন।  ইরুলা জাতিগোষ্ঠীর লোকজন নিজেদের ইরুলার বলে থাকে এবং তারা ইরুলা ভাষায় কথা বলে, যা দ্রাবিড় ভাষা-পরিবারের অন্তর্গত। \n\n\n== ব্যুৎপত্তি ==\nতামিল এবং মালয়ালম ভাষায় ইরুলার অর্থ \"অন্ধকার মানুষ\", মূল শব্দ ইরুল থেকে এটির উৎপত্তি, যার অর্থ \"অন্ধকার।\" থার্স্টন অনুমান করেছিলেন যে নামটি সম্ভবত জঙ্গলের অন্ধকারকে নির্দেশ করে যেখানে তারা বসবাস করত বা তাদের গাঢ় ত্বকের বর্ণকে ইঙ্গিত করে। \n\n\n== বসতি ==\nএই উপজাতির সদস্য সংখ্যা প্রায় ২০০,০০০ যা তিনটি রাজ্যে ছড়িয়ে পড়েছে: তামিলনাড়ুতে ১৮৯,৬২১, কেরালায় ২৭,৭২১ এবং কর্ণাটকে ১০,২৫৯ জন। কর্ণাটকে তারা ইরুলিগাস নামে পরিচিত। ইরুলারা প্রধানত উত্তর তামিলনাড়ুতে বসবাস করে: পশ্চিমে কৃষ্ণগিরি এবং ধর্মপুরী জেলা থেকে দক্ষিণে আরিয়ালুর এবং কুড্ডালোর জেলা এবং উত্তরে তিরুভাল্লুর জেলা পর্যন্ত বিস্তৃত একটি কীলকের মধ্যে তাদের বসতি রয়েছে। কোয়েম্বাটোর এবং নীলগিরি জেলায় তারা জনসংখ্যয় কম এবং থার্স্টন একটি ভিন্ন জনসংখ্যা হিসাবে তাদেরকে শ্রেণীবদ্ধ করেছে। কেরালাতে ইরুলারা পালাক্কাদ জেলায় এবং কর্ণাটকে তারা রামানগর এবং ব্যাঙ্গালোর জেলাকেন্দ্রিক বসবাস করছে।\n\n\n== জিনতত্ত্ব ==\n\nইয়েলমেন এট আল (২০১৯) এর একটি সমীক্ষায় দেখা গেছে যে ইরুলা আদিবাসীদের প্রাচীন পূর্বপুরুষ দক্ষিণ ভারতীয়। রাখিগড়িতে পাওয়া সিন্ধু সভ্যতার একটি কঙ্কালের ডিএনএ বিশ্লেষণ (২০১৮) ভারতের অন্য যেকোনো আধুনিক জাতিগোষ্ঠীর তুলনায় ইরুলা জনগণের সাথে অধিকতর সাদৃশ্যপূর্ণ মনে হয়। \n\n\n== ভাষা ==\nইরুলারা ইরুলা ভাষায় কথা বলে, এটি একটি দ্রাবিড় ভাষা যা তামিলের সাথে ঘনিষ্ঠভাবে সম্পর্কিত। \n\n\n== তথ্যসূত্র =="}