{"pageid": 1435018, "title": "দ্য রেড ফাইলস", "url": "https://bn.wikipedia.org/wiki?curid=1435018", "content": "দ্য রেড ফাইলস ২০২৪ সালের একটি বাংলা ভাষার ভারতীয় নাট্য চলচ্চিত্র। ছবির কাহিনি, চিত্রনাট্য, সংলাপ ও পরিচালনায় রয়েছেন কিংশুক দে। ব্লুবেরিজ এন্টারটেনমেন্টের ব্যানারে প্রযোজনা করেছেন মিনু পারেখ ও নিলেশ পারেখ। ছবিতে মুখ্য ভূমিকায় অভিনয় করেছেন মুমতাজ সরকার, বিদীপ্তা চক্রবর্তী, কিঞ্জল নন্দ, তানিকশা রায়, অভিরূপ চৌধুরী, দেবপ্রসাদ হালদার, দীপক হালদার প্রমুখ। ছবির সংগীত পরিচালক সৌম্য ঋত, কণ্ঠ শিল্পী নচিকেতা চক্রবর্তী ও লগ্নজিতা চক্রবর্তী। এই ছবিতে ১৯৯০ এর বানতলার নৃশংস ধর্ষণ ও খুনের কাহিনি তুলে ধরা হয়েছে, যা ২০২৪ সালের ২৯শে মার্চ প্রেক্ষাগৃহে মুক্তি পায়।\nছবির সৃজনশীল পরিচালনা ও পোশাক পরিকল্পনায় সংযুক্তা দেব রায়। সম্পাদনা করছেন অমিত নস্কর।\n\n\n== অভিনয়শিল্পী ==\nকিঞ্জল নন্দা - অঞ্জন\nবিদীপ্তা চক্রবর্তী - সোহিনী\nমুমতাজ সরকার - প্রীতি রাও\nসৌমেন্দ্র ভট্টাচার্য - ইমরানের\nদেবপ্রসাদ হালদার - মিঠুন\nতানিকশা রায় - তানিকশা\nজুই সরকার - কবিতা বন্দ্যোপাধ্যায়\nসঞ্জীব ঘোষ - বসু\nঅভিরূপ চৌধুরী - আরকা\nদীপক হালদার - হুমায়ুন\nশ্যামল চক্রবর্তী - মন্ত্রী\nসুব্রত নন্দী\nবিক্রমজিত মুখার্জী\n\n\n== মুক্তি ==\n২০২৪ সালের ১৪ই মার্চ দক্ষিণ কলকাতার এক প্রখ্যাত পাব- এ ট্রেলার প্রকাশ করা হয়। চলচ্চিত্রটি ২০২৪ সালের ২৯শে মার্চ পশ্চিমবঙ্গের প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে দ্য রেড ফাইলস   (ইংরেজি)"}