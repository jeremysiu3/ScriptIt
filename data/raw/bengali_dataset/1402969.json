{"pageid": 1402969, "title": "মুয়াইয়্যাদ শিহাবুদ্দিন আহমাদ", "url": "https://bn.wikipedia.org/wiki?curid=1402969", "content": "মুয়াইয়্যাদ শিহাবুদ্দিন আহমাদ (আরবি: المؤيد شهاب الدين أحمد بن اينال; ১৪৩০ – ২৮ জানুয়ারী ১৪৮৮) ছিলেন সাইফুদ্দিন ইনালের পুত্র। তিনি ১৪৬১ সালের ২৬ ফেব্রুয়ারি থেকে ২৮ জুন পর্যন্ত মিশরের একজন মামলুক সুলতান ছিলেন।\n\n\n== জীবনী ==\nশিহাবুদ্দিন আহমদ কায়রোতে সাইফুদ্দিন ইনাল এবং খাওয়ান্দ যাইনাব বিনতে খাসবেকের ঘরে জন্মগ্রহণ করেন। তিনি আমিরুল হজ্জ ছিলেন। ২৬ ফেব্রুয়ারি ১৪৬১ সালে তার পিতা অসুস্থ হওয়ার পর তাকে সুলতান ঘোষণা করা হয়।\nজাহিরি, আশরাফি, নাসিরি এবং তার নিজের মুয়াইয়্যাদিসহ তার নেতৃত্বের বিরোধিতাকারী শক্তিশালী মামলুক উপদলের একটি জোটের চাপের ফলে ২৮ জুন শান্তিপূর্ণভাবে পদত্যাগ করার আগে আহমদ চার মাস শাসন করেছিলেন। বিরোধীদের নেতৃত্বে ছিলেন সাইফুদ্দিন খুশকাদাম যিনি আহমদের স্থলাভিষিক্ত হয়ে সুলতান হন। ১৪৬৭ সালে তিমুরবুঘার শাসনামলে মুক্তি না পাওয়া পর্যন্ত আহমেদ আলেকজান্দ্রিয়ায় তার ভাই নাসরি মুহাম্মাদের সাথে বন্দী ছিলেন।\n১৪৭৯ সালে যখন তার মা অসুস্থ হয়ে পড়েন তখন সুলতান কায়েতবে তাকে তার ছেলে আলীর সাথে কায়রোতে ফিরে যাওয়ার অনুমতি দেন। পরে তিনি আলেকজান্দ্রিয়ায় ফিরে আসেন এবং মৃত্যুর আগ পর্যন্ত এখানেই বসবাস করেন। তিনি ১৪৮৮ সালের ২৮ জানুয়ারী মৃত্যুবরণ করেন।\nতার একমাত্র জ্ঞাত স্ত্রী ছিলেন দুলকাদিরীয় শাসক সুলেমান বেয়ের কন্যা। যাকে এর আগে সুলতান সাইফুদ্দিন জাকমাক বিয়ে করেছিলেন। তিনি ২৭ এপ্রিল ১৪৬০ সালে মারা যান।\n\n\n== তথ্যসূত্র ==\n\n\n== সূত্র ==\nNatho, Kadir I. (২০১০)। Circassian History। Xlibris Corporation। আইএসবিএন 978-1441523884। \nRaymond, A. (২০০০)। Cairo। Harvard University Press। আইএসবিএন 0674003160।"}