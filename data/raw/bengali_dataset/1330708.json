{"pageid": 1330708, "title": "জোহান মেয়ার", "url": "https://bn.wikipedia.org/wiki?curid=1330708", "content": "জোহান মারি আব্রাহামাইন মেয়ার (বিবাহপূর্ব পিটারসেন) (১৮৩৮ - ১৯১৫) ছিলেন একজন ডেনিশ ভোটাধিকারবাদী, শান্তিবাদী এবং জার্নাল সম্পাদক। তিনি ছিলেন বিভিন্ন নারী সমাজের একজন অগ্রগামী সদস্য। ১৮৮৯ সাল থেকে তিনি শান্তিবাদী সংগঠন ডেনিশ শান্তি সমিতির বোর্ডে দায়িত্ব পালন করেন এবং প্রগতিশীল ভোটাধিকারবাদী সংগঠন মহিলা প্রগতি সমিতির (কেএফ) প্রভাবশালী সভাপতি হন। ১৮৮৮ সাল থেকে, মেয়ার কেএফ-এর জার্নাল ভাড ভি ভিল (আমরা কী চাই) এর সম্পাদক ছিলেন, যেখানে তিনি অনেক নিবন্ধের মাধ্যমে অবদান রেখেছিলেন।\n\n\n== জীবনী ==\nজোহান মেরি আব্রাহামিন পিটারসেন ১৮৩৮ সালের ১লা জুলাই অ্যালবার্গে জন্মগ্রহণ করেন, তিনি কাস্টমস অফিসার লরিৎজ পিটারসেন (১৮০২ - ১৮৫৬) এবং সোফি ফ্রেডেরিক লুন্ডবার্গের (১৭৯৯ – আনুমানিক ১৮৬৩) কন্যা ছিলেন। ১৮৫৮ সালে, তিনি এমিল লরিৎজ মেয়ার (১৮৩৩ - ১৯১৭) কে বিয়ে করেছিলেন, এমিল ছিলেন একজন ইহুদি বণিক যিনি খ্রিস্ট ধর্মে ধর্মান্তরিত হয়েছিলেন। ১৮৬৭ সাল পর্যন্ত নাইবোর্গে বসবাস করার পর, দম্পতি কোপেনহেগেনে চলে আসেন। সেখানে তাঁর স্বামী একজন লাইসেন্সপ্রাপ্ত খুচরা বিক্রেতা হন এবং মেরি একটি ছোট বেসরকারি স্কুল চালাতেন।\n১৮৮৫ সালে, তিনি রাজনৈতিক জার্নাল সোশ্যাল-ডেমোক্রেটেনের জন্য ইংরেজি শান্তিবাদের উপর নিবন্ধ লিখতে শুরু করেন। ১৮৮৬ সালে রুবেনের টেক্সটাইল ফ্যাক্টরিতে মহিলাদের ধর্মঘট হবার পর, তিনি একজন আত্ম-সমর্পিত সমাজতান্ত্রিক হয়ে ওঠেন। তিনি নারীদের জন্য সমান অধিকার এবং সর্বজনীন ভোটাধিকারকে সমর্থন করেছিলেন। ১৮৮৮ সালের জুলাই মাসে কোপেনহেগেনে অনুষ্ঠিত নর্ডিক উইমেনস মিটিং (নর্ডিক মহিলা সম্মেলন) এ, তিনি নারীদের ভোটাধিকারের জন্য উদ্যমীভাবে প্রচারণা চালান। এটি মহিলা প্রগতি সমিতি (কেএফ বা উইমেনস প্রগ্রেসিভ সোসাইটি) দ্বারা আহ্বান করা হয়েছিল। সেখানে তিনি ১৮৮৯ সাল থেকে সভাপতি ছিলেন, সংগঠনের উদ্দেশ্যগুলি সংজ্ঞায়িত করেছিলেন। তিনি নারী আন্দোলনের জার্নাল ভাড ভি ভিল- এর (আমরা কি চাই) সম্পাদনাও করেছেন। তিনি এর সবচেয়ে কর্মক্ষম অবদানকারী ছিলেন।\n১৮৮৯ সালে, লুইস নরলুন্ড এবং লাইন লুপ্লাউয়ের সাথে একত্রে, তিনি মহিলা ভোটাধিকার সমিতি (কেভিএফ) প্রতিষ্ঠা করেন যা মহিলাদের জন্য ভোটাধিকার অর্জনের জন্য নিবেদিত ছিল। ১৮৯০ এর দশকের গোড়ার দিকে, তিনি ক্রমবর্ধমান শান্তিবাদে জড়িত হয়ে পড়েন, ডেনিশ শান্তি সমাজে শান্তি সমিতির উপ সভাপতি হন। তিনি উল্লেখযোগ্য সংখ্যক বক্তৃতা দিয়ে এবং কেভিএফ এর মাধ্যমে মহিলাদের ভোটাধিকারের জন্য চাপ অব্যাহত রেখেছিলেন। ১৯১১ সালে, তিনি কোপেনহেগেনের শান্তি সমিতির প্রতিনিধি হিসাবে ইউনিভার্সাল রেস কংগ্রেসে যোগদান করেন। পরবর্তী জীবনে তিনি ক্রমশ ধার্মিক হয়ে ওঠেন এবং ডেনমার্কের থিওসফিক্যাল সোসাইটি প্রতিষ্ঠা করেন।\nজোহান মেয়ার ১৯১৫ সালের ৪ঠা ফেব্রুয়ারি ফ্রেডেরিকসবার্গের কোপেনহেগেন জেলায় মারা যান।\n\n\n== আরও দেখুন ==\nশান্তি কর্মীদের তালিকা\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে Johanne Meyer সম্পর্কিত মিডিয়া দেখুন।"}