{"pageid": 1004698, "title": "রমিজউদ্দীন আহমদ", "url": "https://bn.wikipedia.org/wiki?curid=1004698", "content": "রমিজউদ্দীন আহমদ (১৯০২-১৯৮৫) একজন সমাজকর্মী, আইনজীবী এবং রাজনীতিবিদ ছিলেন। যিনি পূর্ব পাকিস্তানের প্রতিনিধি হিসাবে পাকিস্তানের দ্বিতীয় ও তৃতীয় জাতীয় পরিষদের সদস্য ছিলেন। পাকিস্তানের দ্বিতীয় জাতীয় পরিষদে তিনি কেন্দ্রীয় যোগাযোগ মন্ত্রী ছিলেন। তিনি ব্রিটিশ ভারতের বঙ্গীয় আইন সভার সদস্যও ছিলেন।\n\n\n== প্রাথমিক জীবন ==\nরমিজউদ্দীন আহমদ ১৯০২ সালে তৎকালীন ব্রিটিশ ভারতের বেঙ্গল প্রেসিডেন্সির কুমিল্লা জেলার, দাউদকান্দির গাজীপুর গ্রামে জন্মগ্রহণ করেন। তিনি আরবিতে বিএ ও এমএ পাস করে বিএল ডিগ্রি লাভ করেন।\n\n\n== রাজনৈতিক ও কর্মজীবন ==\nরমিজউদ্দীন আহমদ কুমিল্লায় ওকালতির মাধ্যমে কর্মজীবন শুরু করেন। তিনি ১৯৩৬ সালে এ কে ফজলুল হকের কৃষক প্রজা পার্টিতে যোগদান করেন। ১৯৩৭ সাল থেকে ১৯৪৫ সাল পর্যন্ত বঙ্গীয় আইন সভার সদস্য ছিলেন তিনি। ১৯৫৬ সালে তিনি পাকিস্তানের দ্বিতীয় জাতীয় পরিষদের সদস্য নির্বাচিত হয়ে ১৯৫৭ সালে যোগাযোগ মন্ত্রী মনোনীত হয়েছিলেন। তিনি ১৯৬২ সালে পাকিস্তানের তৃতীয় জাতীয় পরিষদের সদস্য নির্বাচিত হয়ে বিরোধীদলে ছিলেন।\n\n\n== মৃত্যু ==\nরমিজউদ্দীন আহমদ ১৯৮৫ সালে মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় –রমিজউদ্দীন আহমদ"}