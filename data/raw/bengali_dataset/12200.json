{"pageid": 12200, "title": "স্কট্‌স ভাষা", "url": "https://bn.wikipedia.org/wiki?curid=12200", "content": "স্কট্‌স (Scots ;স্কটল্যান্ডীয় গ্যালিক: Albais/Beurla Ghallta) পরিভাষাটি দিয়ে স্কটল্যান্ডে প্রচলিত Doric, Lallans এবং Scotch নামের উপভাষাগুলিকে একত্রে বোঝানো হয়। নিম্নভূমি স্কটল্যান্ড ও উত্তর আয়ারল্যান্ড এ প্রচলিত সনাতন জার্মানীয় ভাষাটিই স্কট্‌স ভাষা। স্কটল্যান্ডে যে তিনটি প্রধান ভাষা প্রচলিত, তার মধ্যে স্কট্‌স ভাষা একটি; অপর দুইটি হল স্কটীয় ইংরেজি এবং স্কটীয় গেলিক ভাষা।\nজার্মানভাষী অ্যাঙ্গল্‌স জাতির লোকেরা খ্রিস্টীয় ৫ম শতকে ব্রিটিশ দ্বীপপুঞ্জতে অভিবাসন শুরু করে। তারা ইংরেজি ভাষার যে প্রাচীন রূপটিতে কথা বলত, তার নাম ছিল অ্যাংলো-স্যাক্সন ভাষা। তারা ৭ম শতকের দিকে বর্তমান স্কটল্যান্ডের দক্ষিণ-পূর্ব অংশে অ্যাংলো-স্যাক্সন ভাষাটি নিয়ে আসে। বর্তমান স্কট্‌স ভাষাটি এই অ্যাংলো-সাক্সনেরই বিবর্তিত একটি রূপ। একই অ্যাংলো-স্যাক্সন থেকে পরবর্তীতে ইংরেজি ভাষারও উদ্ভব হয়েছিল।\nবর্তমানে ভাষাটি একটি কথ্য ভাষা হিসেবে প্রচলিত। স্কটিশ জাতির লোকেরা কথা বলার সময় স্কট্‌স ভাষা ও ইংরেজি ভাষার একটি মিশ্রণ ব্যবহার করে। অধুনা স্কট্‌স ভাষাতে এক ধরনের নবজাগরণ ঘটেছে এবং ভাষাটিতে প্রচুর সাহিত্য রচিত হচ্ছে।\n\n\n== বহিঃসংযোগ =="}