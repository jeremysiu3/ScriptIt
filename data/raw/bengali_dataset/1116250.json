{"pageid": 1116250, "title": "রাজবাড়ী জেলা সুইমিংপুল", "url": "https://bn.wikipedia.org/wiki?curid=1116250", "content": "রাজবাড়ী জেলা সুইমিংপুল ২০০৩ সালে উদ্বোধন হওয়া বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি রাজবাড়ী শহরের ভবানীপুরে জেলা পুলিশ লাইন্সের উত্তরে ঢাকা-কুষ্টিয়া মহাসড়কের পাশে, কাজী হেদায়েত হোসেন স্টেডিয়ামের সন্নিকটে অবস্থিত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় রাজবাড়ী জেলা ক্রীড়া সংস্থার তত্ত্বাবধায়নে রয়েছে।\n\n\n== ইতিহাস ==\n২০০০ সালে রাজবাড়ী জেলা শহরের পুলিশ লাইন সংলগ্ন ৩ একর জায়গায় জাতীয় ক্রীড়া পরিষদের উদ্যোগে ক্রীড়াস্থাপনাটির নির্মাণ শুরু হয়, ২০০৩ সালে সক্রীয় ব্যবহারের জন্য উদ্বোধন করা হয়। প্রকল্পটির নির্মাণ সম্পন্ন করতে ৩ কোটি ৩৭ লাখ টাকা ব্যয় হয়। ২০০৭ পর্যন্ত এটি সক্রিয় ছিল। সংস্কারের পর ২০১৪ সালের ২৬ আগস্ট  পুনরায় সক্রীয় করা হয়।\n\n\n== কাঠামো ==\nএটি খোলা আকাশের নীচে উন্মুক্ত সুইমিংপুল। পুলের জন্য নির্ধারিত জমির পরিমাণ ৩ একর। পুলটির নিজস্ব আয়রন ওয়াটার ফিল্টার মেশিন, গভীর নলকূপ আছে।\n\n\n== তথ্যসূত্র =="}