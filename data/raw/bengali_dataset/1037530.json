{"pageid": 1037530, "title": "মুনির সারহাদি", "url": "https://bn.wikipedia.org/wiki?curid=1037530", "content": "মুনির সারহাদি (১৯৩১ – ২৩ মে, ১৯৮০) ছিলেন একজন পাঠান-পাকিস্তানি বাদ্যযন্ত্রশিল্পী, সারিন্দাবাদিকা এবং লোকসঙ্গীত শিল্পী। সঙ্গীতজ্ঞ হিসেবে তিনি বিভিন্ন দেশে পাকিস্তানের প্রতিনিধিত্ব করেছিলেন। ১৯৭৮ সালে পাকিস্তান সরকার তাকে বেসামরিক প্রাইড অব পারফরম্যান্স পুরস্কার প্রদান করেছিল।\n\n\n== প্রারম্ভিক জীবন এবং কর্মজীবন ==\nমুনির সারহাদি ১৯৩১ সালে খাইবার পাখতুনখোয়ার পেশাওয়ারে জন্মগ্রহণ করেছিলেন। তিনি শুরুতেই সারিন্দা বাজাতে শিখেছিলেন যদিও তার পিতামাতা তাকে তারযুক্ত বাদ্যযন্ত্র বাজানো শেখাতে চেয়েছিলেন। তিনি তার সারিন্দা বাজানোর সাধনা চালিয়ে গিয়েছিলেন এবং পরবর্তীকালে বেশ ভালোভাবে সারিন্দা বাজাতে শিখেছিলেন। তিনি অনেক সঙ্গীতোৎসব এবং সঙ্গীত কনসার্টে বাদ্যযন্ত্র বাজিয়েছিলেন। অসাধারন নৈপুণ্যের কারণে পাকিস্তান জুড়ে তার ব্যাপক জনপ্রিয়তা ছিল।\n\n\n== পুরস্কার এবং স্বীকৃতি ==\n১৯৭৮ সালে পাকিস্তান সরকার কর্তৃক প্রাইড অফ পারফরম্যান্স পুরস্কার।\n\n\n== মৃত্যু ==\nমুনির সারহাদি সারিন্দা বাদ্যযন্ত্র সম্পর্কে বেশ আবেগপ্রবণ ছিলেন। তিনি তার পেশা থেকে তেমন কিছু উপার্জন করতে পারেননি। তার আয়ের একমাত্র উৎস ছিল রেডিও পাকিস্তানে তার চাকরিটি। তাকে যে বেতন দেওয়া হত তা তার ঔষধ কেনার জন্যও যথেষ্ট ছিল না। ২৩ মে, ১৯৮০ সালে দারিদ্রবস্থায় তিনি পেশাওয়ারে মৃত্যুবরণ করেছেন।\n\n\n== তথ্যসূত্র =="}