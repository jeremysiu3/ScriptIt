{"pageid": 1475603, "title": "আবদুল মতিন (জেনারেল)", "url": "https://bn.wikipedia.org/wiki?curid=1475603", "content": "আবদুল মতিন বাংলাদেশ সেনাবাহিনীর একজন (অব:) মেজর জেনারেল ও প্রকৌশলী। তিনি বাংলাদেশ সেনাবাহিনীর মাস্টার জেনারেল অব অর্ডিন্যান্স ও প্রিন্সিপাল স্টাফ অফিসার ছিলেন। তিনি বিডিআর বিদ্রোহের ঘটনায় গঠিত বাংলাদেশ সেনাবাহিনীর তদন্ত আদালতের দ্বিতীয় প্রধান ব্যক্তি ছিলেন।\n\n\n== প্রাথমিক জীবন ==\nআবদুল মতিন বাংলাদেশ প্রকৌশল ও প্রযুক্তি বিশ্ববিদ্যালয় (বুয়েট) থেকে বিএসসি ইঞ্জিনিয়ারিং এবং জাতীয় বিশ্ববিদ্যালয় থেকে ওয়ার স্টাডিজ ও ডিফেন্স স্টাডিজে মাস্টার্স ডিগ্রি অর্জন করেন।\n\n\n== কর্মজীবন ==\nআবদুল মতিন ১৯৭৮ থেকে ২০১৪ সাল পর্যন্ত বাংলাদেশ সেনাবাহিনীর মাস্টার জেনারেল অব অর্ডিন্যান্স ও প্রিন্সিপাল স্টাফ অফিসারসহ বিভিন্ন পদমর্যাদায় দায়িত্ব পালন করেন।\nবাংলাদেশ নির্বাচন কমিশনের অধীনে জাতীয় স্মার্ট পরিচয়পত্র প্রস্তুতি কমিটির চেয়ারম্যান ছিলেন।\nবাংলাদেশ রোড ট্রান্সপোর্ট অথরিটি (বিআরটিএ), বাংলাদেশ অর্ডন্যান্স ফ্যাক্টরি, বাংলাদেশ মেশিন টুলস ফ্যাক্টরি ও বাংলাদেশ ইউনিভার্সিটি অব প্রফেশনালস্সহ বিভিন্ন প্রতিষ্ঠানে নীতিনির্ধারণী ভূমিকা পালন করেন।\n২০১৭ ইসলামী ব্যাংক বাংলাদেশের ডিরেক্টর ও এক্সিকিউটিভ কমিটির চেয়ারম্যান ছিলেন।\nতিনি ৫ মার্চ ২০২৪ থেকে ওল্ড ফৌজিয়ানস অ্যাসোসিয়েশনের (ওফা) সেন্ট্রাল গভর্নিং বডির (সিজিবি) চেয়ারম্যান।\n\n\n== তথ্যসূত্র =="}