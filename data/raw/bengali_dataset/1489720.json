{"pageid": 1489720, "title": "উপসাগরীয় রাষ্ট্রসমূহ", "url": "https://bn.wikipedia.org/wiki?curid=1489720", "content": "আরব উপসাগরীয় রাষ্ট্রসমূহ (আরবি: دول الخليج العربي) বা সংক্ষেপে উপসাগরীয় রাষ্ট্রসমূহ হচ্ছে পারস্য উপসাগরের উপকূলবর্তী একগুচ্ছ আরব রাষ্ট্র। এই অঞ্চলে সাধারণত বাহরাইন, কুয়েত, ওমান, কাতার, সৌদি আরব এবং সংযুক্ত আরব আমিরাত মিলিয়ে মোট ছয়টি আরব লিগের সদস্য রাষ্ট্র রয়েছে। অনেকসময় ইরাককেও এই অঞ্চলের অন্তর্ভুক্ত করা হয়। ইয়েমেন এই ছয়টি উপসাগরীয় রাষ্ট্রের সাথে ইতিহাস ও সংস্কৃতির সূত্রে আবদ্ধ।\nউপসাগরীয় অঞ্চলের বেশ কয়েকটি আরব রাষ্ট্রকে বোঝাতে এই শব্দটি বিভিন্ন প্রসঙ্গে ব্যবহৃত হয়েছে। এই অঞ্চলের বিশিষ্ট আঞ্চলিক রাজনৈতিক সংঘ হচ্ছে গাল্ফ কোঅপারেশন কাউন্সিল যার সদস্য রাষ্ট্রগুলি হচ্ছে বাহরাইন, কুয়েত, ওমান, কাতার, সৌদি আরব এবং সংযুক্ত আরব আমিরাত। আধুনিক ইতিহাসে বিভিন্ন প্রাক্তন ব্রিটিশ সাম্রাজ্যের অংশ সহ বিভিন্ন চুক্তিবদ্ধ রাষ্ট্রও উপসাগরের আরব দেশ ছিল।\n\n\n== রাজনীতি ==\nকয়েকটি উপসাগরীয় আরব দেশে নির্বাচিত সংসদ সহ সাংবিধানিক রাজতন্ত্র প্রচলিত। বাহরাইন এবং কুয়েতে সরাসরি জনগণ দ্বারা আইনসভায় সদস্য নির্বাচন করা হয়।\nওমানের একটি উপদেষ্টা পরিষদ (মজলিস আস-শূরা) রয়েছে যা জনগণের দ্বারা নির্বাচিত হয়। সংযুক্ত আরব আমিরাত সাতটি রাজতান্ত্রিক আমিরাতের একটি ফেডারেশন, ফেডারেল জাতীয় কাউন্সিল শুধুমাত্র একটি উপদেষ্টা সংস্থা হিসাবে কাজ করে, কিন্তু এর কিছু সদস্য সাতজন শাসকের দ্বারা মনোনীত একটি সীমিত নির্বাচনী কলেজের মাধ্যমে নির্বাচিত হয়৷\nসৌদি আরব সীমিত রাজনৈতিক প্রতিনিধিত্ব সহ একটি রাজতান্ত্রিক দেশ। কাতারে একটি নির্বাচিত জাতীয় সংসদ উত্থাপন করা হয়েছে এবং নতুন সংবিধান লেখা হয়েছে, কিন্তু নির্বাচন এখনও অনুষ্ঠিত হয়নি। সৌদি আরব ও কাতার হচ্ছে দুইটি দেশ যেখানে ক্রমানুসারে ১৯৩২ ও ১৯৭১ সালে দেশের প্রতিষ্ঠার পর এখনও নির্বাচন অনুষ্ঠিত হয়নি। ইরাক হচ্ছে পারস্য উপসাগরের একমাত্র সংসদীয় প্রজাতান্ত্রিক দেশ।\n\n\n== সংবাদপত্রের স্বাধীনতা ==\nসাতটি আরব উপসাগরীয় দেশে গণমাধ্যমের স্বাধীনতার বিভিন্ন মাত্রা রয়েছে। ফ্রিডম হাউস এবং রিপোর্টার্স উইদাউট বর্ডারস অনুসারে প্রতিবেশী দেশগুলোর তুলনায় কুয়েতের গণমাধ্যম বেশী স্বাধীনতা উপভোগ করে থাকে। উভয় সংস্থাই কুয়েতের সংবাদপত্রকে পারস্য উপসাগরের সমস্ত আরব রাষ্ট্রের মধ্যে মুক্ত হিসাবে স্থান দিয়েছে। আরব বিশ্বের মুক্ত সংবাদপত্রের জন্য কুয়েত শীর্ষ তিনের মধ্যে রয়েছে\n\n\n== শান্তি ==\nআরব উপসাগরীয় দেশগুলি একটি অস্থির অঞ্চলে অবস্থিত এবং তাদের সাতটি দেশের সরকার বিভিন্ন মাত্রার সাফল্য এবং প্রচেষ্টার সাথে তাদের নিজস্ব দেশে এবং অন্যান্য প্রতিবেশী দেশে শান্তির জন্য চেষ্টা করে থাকে। যাইহোক, পারস্য উপসাগরীয় অঞ্চলের আরব দেশগুলি, বিশেষ করে কাতার - সন্ত্রাসী ঘোষিত ইসলামী সংগঠন যেমন হামাস এবং ব্রাদারহুডের অর্থায়নের জন্য অভিযুক্ত। ইন্সটিটিউট ফর ইকোনমিকস অ্যান্ড পিস (আইইপি) এর ২০১৬ সালের বিশ্বশান্তি সূচক অনুসারে, ছয়টি সরকার তাদের নিজ নিজ সীমানার মধ্যে শান্তি বজায় রাখার ক্ষেত্রে বিভিন্ন মাত্রায় সাফল্য অর্জন করেছে এবং কাতার সবচেয়ে শান্তিপূর্ণ দেশ হিসেবে আঞ্চলিক সমকক্ষদের মধ্যে প্রথম স্থানে রয়েছে এবং বিশ্বব্যাপী ৩৪ তম স্থানে, যেখানে কুয়েত পারস্য উপসাগর এবং মধ্যপ্রাচ্য উভয় অঞ্চলেই দ্বিতীয় স্থানে রয়েছে (এবং বিশ্বব্যাপী ৫১), এরপর তৃতীয় স্থানে সংযুক্ত আরব আমিরাত (বিশ্বব্যাপী ৬১)।\n\n\n== আরও দেখুন ==\nআরব স্নায়ুযুদ্ধ\nউপসাগরীয় যুদ্ধ\nইরাক–ইরান যুদ্ধ\nইরান-সৌদি আরব বদলি সংঘাত\nআরব বিদ্রোহ\nআরব উপদ্বীপ\nপূর্ব আরব\nউপসাগরীয় আরবি ভাষা\n\n\n== তথ্যসূত্র ==\n\n\n== আরও পড়ুন ==\nAbdulla, Gaith (Autumn ২০১৬)। \"Khaleeji Identity in Contemporary Gulf Politics\" [সমসাময়িক উপসাগরীয় রাজনীতিতে খালিজির পরিচয়] (পিডিএফ)। Gulf Affairs (ইংরেজি ভাষায়)। Oxford Gulf and Arabian Peninsula Studies Forum: 2–5। ১৪ মে ২০২১ তারিখে মূল (পিডিএফ) থেকে আর্কাইভ করা। সংগ্রহের তারিখ ৫ নভেম্বর ২০২৪। \nAgius, Dionisius (২০০৯)। Seafaring in the Arabian Gulf and Oman: People of the Dhow [আরব্য  উপসাগর এবং ওমানে সমুদ্রযাত্রা: ধো-এর মানুষ] (ইংরেজি ভাষায়)। Routledge। আইএসবিএন 9780415549868। \nMadawi Al-Rasheed, সম্পাদক (২০০৫)। Transnational Connections and the Arab Gulf [আন্তর্জাতিক সংযোগ এবং আরব্য উপসাগর] (ইংরেজি ভাষায়)। Psychology Press। আইএসবিএন 9780415331357। \nAl-Sharekh, Alanoud; Freer, Courtney (২০২১)। Tribalism and Political Power in the Gulf [উপসাগরীয় উপজাতিবাদ এবং রাজনৈতিক ক্ষমতা] (ইংরেজি ভাষায়)। Bloomsbury। আইএসবিএন 9781838606084। \nCottrell, Alvin, সম্পাদক (১৯৮০)। The Persian Gulf States: A General Survey [পারস্য উপসাগরীয় রাষ্ট্র: একটি সাধারণ জরিপ] (ইংরেজি ভাষায়)। Baltimore: The Johns Hopkins University Press। আইএসবিএন 9780801822049।"}