{"pageid": 1465379, "title": "তুলসী গ্যাবার্ড", "url": "https://bn.wikipedia.org/wiki?curid=1465379", "content": "তুলসী গ্যাবার্ড (ইংরেজি: Tulsi Gabbard; আ-ধ্ব-ব: TUL-see GAB-ərd; জন্ম ১২ই এপ্রিল, ১৯৮১) একজন মার্কিন রাজনীতিবিদ এবং সামরিক কর্মকর্তা। তিনি ফেব্রুয়ারি ২০২৫ থেকে যুক্তরাষ্ট্রের জাতীয় গোয়েন্দা পরিচালক হিসেবে দায়িত্ব পালন করছেন। এছাড়াও, তিনি ২০২১ সাল থেকে মার্কিন আর্মি রিজার্ভে লেফটেন্যান্ট কর্নেল হিসাবেও কাজ করেছেন। তিনি একজন প্রাক্তন কংগ্রেসওম্যান এবং ২০১৩ থেকে ২০২১ সাল পর্যন্ত হাওয়াইয়ের ২য় কংগ্রেসনাল জেলার মার্কিন প্রতিনিধি ছিলেন। তিনি কংগ্রেসের প্রথম সামোয়ান-আমেরিকান সদস্য ছিলেন। ২০২০ সালের ডেমোক্রেটিক প্রেসিডেন্ট প্রাইমারিতে তিনি একজন প্রার্থী ছিলেন। তিনি ২০২২ সালে ডেমোক্রেটিক পার্টি ত্যাগ করে স্বতন্ত্র প্রার্থী হন। পরে ২০২৪ সালে তিনি রিপাবলিকান পার্টিতে যোগ দেন।\nতুলসী ২০০৩ সালে হাওয়াই আর্মি ন্যাশনাল গার্ডে যোগ দেন এবং ২০০৪ থেকে ২০০৫ পর্যন্ত ইরাকে মোতায়েন ছিলেন, যেখানে তিনি ২৯তম ইনফ্যান্ট্রি ব্রিগেড কমব্যাট টিমের মেডিকেল ইউনিটে বিশেষজ্ঞ হিসেবে দায়িত্ব পালন করেন। ২০০৭ সালে তিনি আলাবামা মিলিটারি একাডেমি থেকে অফিসার প্রশিক্ষণ প্রোগ্রাম সম্পন্ন করেন এবং শ্রেণির শীর্ষে থেকে স্নাতক হন। ২০০৮ থেকে ২০০৯ সাল পর্যন্ত তিনি কুয়েতে আর্মি মিলিটারি পুলিশ প্লাটুন লিডার হিসেবে মোতায়েন ছিলেন। ২০১৫ সালে গ্যাবার্ড হাওয়াই আর্মি ন্যাশনাল গার্ডে মেজর পদে উন্নীত হন। ২০২০ সালে তিনি মার্কিন আর্মি রিজার্ভে স্থানান্তরিত হন এবং ২০২১ সালে লেফটেন্যান্ট কর্নেল পদে পদোন্নতি পান, যখন তিনি আফ্রিকার হর্নে সিভিল অ্যাফেয়ার্স অফিসার হিসেবে দায়িত্ব পালন করছিলেন।\nকংগ্রেসে থাকাকালীন, গ্যাবার্ড মধ্যপ্রাচ্যে ইসলামি সন্ত্রাসবাদের বিরুদ্ধে কঠোর অবস্থান এবং সিরিয়া বিষয়ে বিতর্কিত মতামতের জন্য পরিচিত হন। ২০১৫ সালের দিকে, তিনি ওবামা প্রশাসনকে ইসলামি চরমপন্থাকে সমস্যা হিসেবে চিহ্নিত না করার জন্য প্রায়ই সমালোচনা করতেন। ২০১৩ থেকে ২০১৬ সাল পর্যন্ত তিনি ডেমোক্রেটিক ন্যাশনাল কমিটির ভাইস-চেয়ার ছিলেন, কিন্তু পরে পদত্যাগ করে ২০১৬ সালের ডেমোক্রেটিক প্রেসিডেন্ট প্রাইমারিতে বার্নি স্যান্ডার্সকে সমর্থন করেন। ২০১৭ সালে তিনি সিরিয়ার বিরুদ্ধে সামরিক পদক্ষেপের বিষয়ে সন্দেহ প্রকাশ করেছিলেন। ২০২০ সালের প্রেসিডেন্ট নির্বাচনী প্রচারে তিনি সামরিক হস্তক্ষেপের বিরোধিতা করেন এবং সন্ত্রাসবাদ মোকাবিলার বিষয়ে তার অবস্থান পুনর্ব্যক্ত করেন। পরে তিনি মার্চ ২০২০-এ জো বাইডেনকে সমর্থন করেন।\n২০২১ সালে হাউস অব রিপ্রেজেন্টেটিভস থেকে বিদায় নেওয়ার পর, গ্যাবার্ড গর্ভপাত, পররাষ্ট্রনীতি, এলজিবিটিকিউ অধিকার এবং সীমান্ত নিরাপত্তা বিষয়ে আরও রক্ষণশীল অবস্থান গ্রহণ করেন। তিনি ফক্স নিউজে নিয়মিত উপস্থিত হয়েছেন এবং \"টাকার কার্লসন টুনাইট\" অনুষ্ঠানে অতিথি উপস্থাপক হিসেবেও কাজ করেছেন। অক্টোবর ২০২২-এ, তিনি ডেমোক্রেটিক পার্টি ত্যাগ করেন এবং বিদেশ নীতি ও সামাজিক ইস্যুতে মতপার্থক্যের কথা উল্লেখ করেন। ২০২২ সালের মধ্যবর্তী নির্বাচনে তিনি কয়েকজন রিপাবলিকান প্রার্থীর পক্ষে প্রচারণা চালান এবং সিপিএসি-এ বক্তৃতা দেন।\nআগস্ট ২০২৪-এ, গ্যাবার্ড জাতীয় গার্ড অ্যাসোসিয়েশন সম্মেলনে বক্তৃতাকালে ২০২৪ সালের মার্কিন প্রেসিডেন্ট নির্বাচনের জন্য ডোনাল্ড ট্রাম্পকে সমর্থন করেন। ট্রাম্প নির্বাচনে জয়ের পর, গ্যাবার্ড তার ট্রানজিশন টিমের অনারারি কো-চেয়ার নিযুক্ত হন। পরে, ট্রাম্প তাকে জাতীয় গোয়েন্দা পরিচালক পদে মনোনীত করার ঘোষণা দেন, যা মার্কিন প্রশাসনের শীর্ষ পদ এবং ১৮টি গোয়েন্দা সংস্থার তত্ত্বাবধানে কাজ করবে।\n\n\n== প্রাথমিক জীবন এবং শিক্ষা ==\nতুলসী গ্যাবার্ড ১২ এপ্রিল ১৯৮১ সালে মার্কিন যুক্তরাষ্ট্রের সামোয়ার প্রধান দ্বীপ তুতুইলার লেলোলোয়া, মাওপুতাসি কাউন্টিতে জন্মগ্রহণ করেন। তিনি ক্যারল (পোর্টার) গ্যাবার্ড এবং মাইক গ্যাবার্ডের পাঁচ সন্তানের মধ্যে চতুর্থ। ১৯৮৩ সালে, গ্যাবার্ড যখন দুই বছর বয়সী, তখন তার পরিবার হাওয়াইয়ে ফিরে যায়, যেখানে তারা ১৯৭০-এর দশকের শেষ দিকে বাস করেছিল।\nগ্যাবার্ডের পূর্বপুরুষরা ইউরোপীয় এবং সামোয়ান ছিলেন। তিনি একটি বহুসাংস্কৃতিক পরিবেশে বড় হয়েছেন। তার মা ইন্ডিয়ানাতে জন্মগ্রহণ করেন এবং মিশিগানে বড় হন। তার বাবা, যিনি সামোয়ান এবং ইউরোপীয় বংশোদ্ভূত, মার্কিন যুক্তরাষ্ট্রের সামোয়ায় জন্মগ্রহণ করেন এবং শৈশবে হাওয়াই এবং ফ্লোরিডায় ছিলেন। হাওয়াইয়ে যাওয়ার পর, গ্যাবার্ডের মা হিন্দুধর্মে আগ্রহী হন এবং তার সমস্ত সন্তানকে হিন্দু নাম দেন। গ্যাবার্ডের নিজের নাম \"তুলসি,\" যা সংস্কৃত শব্দ, যার অর্থ পবিত্র তুলসী গাছ। এটি দেবী তুলসীর পৃথিবীতে অবতারের প্রতীক।\nগ্যাবার্ডের শৈশব কাটে হাওয়াইয়ে, যেখানে তিনি সার্ফিং, মার্শাল আর্ট এবং যোগ শিখেছিলেন। তিনি প্রাচীন ভারতীয় ধর্মগ্রন্থ ভগবদ্গীতা থেকে কর্মের মতো আধ্যাত্মিক নীতিগুলি শেখেন। স্কুল জীবনে তিনি হাওয়াইয়ের একটি বৈষ্ণব হিন্দু সংগঠন আন্তর্জাতিক কৃষ্ণভাবনামৃত সংঘ সম্পর্কিত সাইন্স অব আইডেন্টিটি ফাউন্ডেশনের শিক্ষায় পরিচালিত হন। কিশোর বয়সে তিনি হিন্দুধর্মে বিশ্বাসী হয়ে ওঠেন। গ্যাবার্ড বেশিরভাগ সময় হোমস্কুলিংয়ের মাধ্যমে পড়াশোনা করেছেন।\nতার শুরুর দিকে কর্মজীবনে গ্যাবার্ড বিভিন্ন প্রতিষ্ঠানে কাজ করেন, যার মধ্যে ৯/১১ হামলার পরে তার বাবা প্রতিষ্ঠিত \"স্ট্যান্ড আপ ফর আমেরিকা\" (SUFA) রয়েছে। ১৯৯৮ থেকে ২০০৪ সাল পর্যন্ত তিনি \"দ্য অ্যালায়েন্স ফর ট্র্যাডিশনাল ম্যারেজ অ্যান্ড ভ্যালুজ\" নামে একটি রাজনৈতিক কমিটিতে কাজ করেন, যা হাওয়াইয়ের আইনসভাকে সমলিঙ্গ বিয়ে নিষিদ্ধ করার ক্ষমতা দেওয়ার জন্য একটি সংশোধনী পাশ করতে সহায়তা করেছিল। এছাড়াও তিনি \"দ্য হেলদি হাওয়াই কোয়ালিশন\"-এ কাজ করেছেন, যা হাওয়াইয়ের প্রাকৃতিক পরিবেশ রক্ষার প্রচার করত।\n২০০২ সালে, মার্শাল আর্ট প্রশিক্ষক হিসেবে কাজ করার সময়, গ্যাবার্ড লিউয়ার্ড কমিউনিটি কলেজ থেকে টেলিভিশন প্রোডাকশন পড়া বাদ দিয়ে হাওয়াই হাউস অব রিপ্রেজেন্টেটিভসে নির্বাচনে দাঁড়ান এবং জয়লাভ করেন। তিনি যুক্তরাষ্ট্রের ইতিহাসে সবচেয়ে কম বয়সে নির্বাচিত নারী রাজ্য প্রতিনিধি হন। ২০০৯ সালে, তিনি হাওয়াই প্যাসিফিক ইউনিভার্সিটি থেকে বিজনেস অ্যাডমিনিস্ট্রেশনে আন্তর্জাতিক ব্যবসা বিষয়ে স্নাতক ডিগ্রি অর্জন করেন।\n\n\n== সামরিক সেবা ==\n\n২০০৩ সালের এপ্রিলে তুলসী গ্যাবার্ড হাওয়াই অঙ্গরাজ্যের আইনসভায় দায়িত্ব পালনকালে হাওয়াই আর্মি ন্যাশনাল গার্ডে যোগদান করেন। ২০০৪ সালের জুলাইয়ে তিনি ইরাকে ১২ মাসের জন্য নিয়োগ পান এবং হাওয়াই আর্মি ন্যাশনাল গার্ডের মেডিকেল কোম্পানি, ২৯তম সাপোর্ট ব্যাটালিয়ন, ২৯তম ইনফ্যান্ট্রি ব্রিগেড কমব্যাট টিমের একজন স্পেশালিস্ট হিসেবে দায়িত্ব পালন করেন। ইরাকে তিনি লজিস্টিক্যাল সাপোর্ট এরিয়া আনাকোন্ডায় দায়িত্ব পালন করেন এবং ২০০৫ সালে তাঁর মিশন শেষ হয়। এই নিয়োগের কারণে, তিনি রাজ্যের আইনসভায় পুনর্নির্বাচনে অংশ না নেওয়ার সিদ্ধান্ত নেন।\n২০০৭ সালের মার্চে, তিনি আলাবামা মিলিটারি একাডেমির ত্বরান্বিত অফিসার ক্যান্ডিডেট স্কুল থেকে স্নাতক হন এবং তাঁর ব্যাচে প্রথম নারী হিসেবে শীর্ষ স্থান অর্জন করেন। তিনি দ্বিতীয় লেফটেন্যান্ট পদে কমিশনপ্রাপ্ত হন এবং ২৯তম ইনফ্যান্ট্রি ব্রিগেড স্পেশাল ট্রুপস ব্যাটালিয়নে আর্মি মিলিটারি পুলিশ অফিসার হিসেবে নিয়োগ পান। ২০০৮ থেকে ২০০৯ সাল পর্যন্ত তিনি কুয়েতে অবস্থান করেন। তিনি প্রথম নারীদের একজন যিনি কুয়েতি সামরিক স্থাপনায় প্রবেশ করেন এবং কুয়েত ন্যাশনাল গার্ড থেকে প্রশংসা পুরস্কার প্রাপ্ত প্রথম নারীও ছিলেন।\nগ্যাবার্ড যুক্তরাষ্ট্রের কমব্যাট মেডিকেল ব্যাজ এবং মেরিটোরিয়াস সার্ভিস মেডেল প্রাপ্ত। তিনি জার্মান আর্মড ফোর্সেস ব্যাজ ফর মিলিটারি প্রফিসিয়েন্সি (গোল্ড) পদকও পেয়েছেন।\n১২ অক্টোবর ২০১৫ সালে, তিনি ক্যাপ্টেন থেকে মেজর পদে পদোন্নতি লাভ করেন। তিনি হাওয়াই আর্মি ন্যাশনাল গার্ডে মেজর হিসেবে দায়িত্ব পালন করেন এবং ২০২০ সালের জুনে ক্যালিফোর্নিয়া ভিত্তিক ৩৫১তম সিভিল অ্যাফেয়ার্স কমান্ডে স্থানান্তরিত হন।\n২০২০ সালে, ১৭ বছর হাওয়াই আর্মি ন্যাশনাল গার্ডে দায়িত্ব পালনের পর, তিনি ক্যালিফোর্নিয়া ভিত্তিক আর্মি রিজার্ভ ইউনিটে যোগ দেন। ৪ জুলাই ২০২১ সালে, তিনি লেফটেন্যান্ট কর্নেল পদে পদোন্নতি পান, যখন তিনি আফ্রিকার হর্নে একটি স্পেশাল অপারেশন মিশনের সিভিল অ্যাফেয়ার্স অফিসার হিসেবে দায়িত্ব পালন করছিলেন।\n\n\n== রাজনৈতিক পেশা ==\n\nতুলসী ২০১০ সালে হনলুলু নগর পরিষদ নির্বাচনে গুরুত্বপূর্ণ ভূমিকা পালন করেন। ২০১২ সালে মার্কিন যুক্তরাষ্ট্রের আইনসভার নিম্নকক্ষ কংগ্রেস বা হাউস অফ রেপ্রেজেন্টেটিভসের নির্বাচনে ডেমোক্র্যাটিক পার্টি থেকে প্রার্থী হিসেবে জয়লাভ করেন। এটি ছিল একটি অভূতপূর্ব কৃতিত্ব, যার ফলে তুলসী ৩১ বছর বয়সে  প্রথম হিন্দু নারী হিসেবে মার্কিন কংগ্রেসে যোগ দেন। উপরন্তু তিনি ছিলেন মার্কিন কংগ্রেসের ইতিহাসে প্রথম নির্বাচিত দুজন নারীর একজন যার সামরিক পটভূমি আছে। প্রথম হিন্দু সাংসদ হিসেবে তিনি গীতায় হাত রেখে শপথ নেন। ভারতীয় বংশোদ্ভূত ববি জিন্দাল এবং নিকি হেলিও সংসদ নির্বাচনে নির্বাচিত হয়েছেন। কিন্তু সম্ভবত অনেকে জানেন না যে হিন্দু ববি ও শিখ নিকি উভয়ই খ্রিস্টান ধর্ম গ্রহণ করেছিলেন। ববি  তার ভারতীয় উৎস ধর্ম ত্যাগ করেন। কিন্তু তুলসী এতে সম্পূর্ণভাবে অসম্মতি প্রকাশ করেন।\n\"যখন আমি সেনাবাহিনীতে যোগ দিয়েছিলাম, কেউ তখন জিজ্ঞেস করলো না কোন  ধর্মের ছিলাম এবং এখন কেন এটা এখন করা হবে?\" এ ব্যাপারে  আমেরিকান হিন্দুরা তাকে সমর্থন করে।\nতিনি সোজা এবং সাহসী। তিনি নরেন্দ্র মোদীর ভিসা বাতিলের বিরোধিতা করেন। তিনি বলেন যে মার্কিন যুক্তরাষ্ট্র একটি বড় ভুল করছে। তিনি ইসলামী সন্ত্রাসীদের বিরোধিতা করেন।  । এমনকি তিনি সংসদে গিয়েছিলেন। তিনি অন্য দেশগুলির সাথে যুদ্ধের জোরালোভাবে বিরোধিতা করেছিলেন।  সেপ্টেম্বরে যখন নরেন্দ্র মোদী  মেডিসন  স্কোয়ারে আসেন তখন তুলসীর সাথে দেখা করেন। তিনি ভারতে আসার জন্য তাকে আমন্ত্রণ করেছিলেন। নভেম্বরে নির্বাচনে দ্বিতীয় মেয়াদে তিনি আবার নির্বাচিত হন।\nতিনি আন্তঃ-প্রশান্ত মহাসাগরীয় অর্থনৈতিক সহযোগিতা চুক্তির বিরোধিতা করেছিলেন। তিনি অনুরোধ করেছিলেন যেন গ্লাস-স্টিগাল অ্যাক্ট পুনরুদ্ধার করা হয়। ২০১২ সালে একই লিঙ্গের বিয়েকে সমর্থন করেন। তিনি মার্কিন যুক্তরাষ্ট্রের বিদেশী নীতির সমালোচনা করে লিবিয়া, ইরাক এবং সিরিয়া যুদ্ধের ফলাফলগুলিকে \"ব্যর্থতা\" হিসাবে বিবেচনা করেন। পরের দেশের ব্যাপারে তিনি সিরিয়ার রাষ্ট্রপ্রধান বাশার আল-আসাদকে বাধ্য করার বিরোধিতা করেছেন।\n\n\n=== ২০২০ সালের মার্কিন রাষ্ট্রপতি নির্বাচন ===\n\n২০১৬ সালের মার্কিন রাষ্ট্রপতি নির্বাচনে হিলারি ক্লিনটন লড়েছিলেন।তিনি ছিলেন একজন শক্তিশালী প্রার্থী। সে সময় তিনি  বার্নি স্যান্ডার্স কে সমর্থন করেন।কিন্তু ডোনাল্ড ট্রাম্প এতে জয় পান। ২০১৬ সালের নির্বাচনের এক মার্কিন নারী ভোটারের মতে, \"আমি এমন একজন মহিলাকে চান যিনি মার্কিন রাষ্ট্রপতি হবেন কিন্তু তিনি হিলারি নন\"। এটা স্পষ্ট হয়ে উঠেছিল যে আমেরিকার অনেক নারী হিলারির নির্বাচনে দাঁড়ানো নিয়ে খুশি ছিলেন না। কিন্তু তারা তুলসীকে খুব পছন্দ করেছিলেন এবং ২০২০ সালের নির্বাচনে তিনি রাষ্ট্রপতি প্রার্থী হন। যদি তিনি জয়ী হতেন, তাহলে মার্কিন যুক্তরাষ্ট্রের প্রথম হিন্দু নারী রাষ্ট্রপতি হয়ে উঠবেন।তিনি ইরাক যুদ্ধের বিরোধী ছিলেন। নির্বাচনে তিনি যুদ্ধ বিরোধী প্রচারণাকে বিশেষ গুরুত্ব দিয়েছেন। তার প্রচারে তিনি অনাবাসী ভারতীয়দের কথা তুলে ধরেন। প্রচারে তাকে অর্থ সাহায্য করেছিলেন বহু আমেরিকান, হিন্দু এবং ভারতীয়রা। আমেরিকার হিন্দু ফোবিয়া নিয়ে তিনি প্রথম কথা তুলে ধরেন। এ নিয়ে তার অভিজ্ঞতার কথাও তিনি তুলে ধরেন।\n২০১৯ সালের ফেব্রুয়ারীতে গ্যাবার্ড আনুষ্ঠানিকভাবে তার নির্বাচনী প্রচার শুরু করেন। গ্যাবার্ড প্রথম মহিলা যোদ্ধা হিসেবে রাষ্ট্রপতি  প্রার্থী হন।  সিএনএন তার বিদেশনীতিকে হস্তক্ষেপ বিরোধী এবং তার অর্থনীতিকে জনহিতৈষী হিসেবে বর্ণনা করে।\nপ্রথম, দ্বিতীয় এবং চতুর্থ ২০২০ গণতান্ত্রিক বিতর্কের পরে গ্যাবার্ড সবচেয়ে বেশিবার গুগলে খোঁজ করা প্রার্থী ছিলেন।\nগ্যাবার্ড তৃতীয় রাষ্ট্রপতি বিতর্কের জন্য পোলিংয়ে যোগ্যতা অর্জন করতে পারেন নি।কারণ ডিএন্সির যোগ্যতার মানদণ্ড স্বচ্ছ ছিল না। তিনি ডিএন্সির যোগ্যতার মানদণ্ড স্বচ্ছ নয় বলে সমালোচনা করেন । তিনি ২০১২ সালের অক্টোবরে ওহাইওতে চতুর্থ বিতর্কের যোগ্যতা অর্জন করেছিলেন । তবে তিনি মিডিয়া এবং ডেমোক্র্যাটিক পার্টিকে ২০২০ সালের নির্বাচনে \"কারচুপি\"র জন্য দায়ি করেছিলেন । তিনি এই বিতর্ককে সংক্ষেপে বয়কট করার হুমকি দিয়েছিলেন। কিন্তু পরে তিনি এতে অংশ নেওয়ার সিদ্ধান্ত নেন।\n২০১৯ সালের জুলাই এ গ্যাবার্ড একমাত্র রাষ্ট্রপতি প্রার্থী ছিলেন যিনি পুয়ের্তো রিকোতে গিয়েছিলেন। সেখানে তিনি গভর্নর রিকার্ডো রোসেলিকে পদত্যাগ করার আহ্বান জানিয়ে প্রতিবাদে যোগ দিয়েছিলেন।\n২০১৯ সালের অক্টোবরে ফলস অ্যান্ড লেটার কারেক্টড স্টোরিস  দাবি করে যে, প্রাক্তন সেক্রেটারি অফ স্টেট এবং ২০১৬ সালের প্রেসিডেন্ট পদ প্রার্থী হিলারি ক্লিনটন বলেছেন যে \"রাশিয়া একজন মহিলা ডেমোক্র্যাটকে তৃতীয় পক্ষের প্রার্থী হিসেবে চালানোর জন্য সাজিয়েছে।  যে রাষ্ট্রপতি ডোনাল্ড ট্রাম্পকে স্পয়লার প্রভাবের মাধ্যমে পুনরায় নির্বাচন জিততে সহায়তা করবেন।\" সেই মহিলা বলতে যে হিলারি গ্যাবার্ডকে বুঝিয়েছিলেন ক্লিনটনের মুখপাত্র নিক মেরিল সেটা সিএনএনকে নিশ্চিত করেছিলেন। তবে গ্যাবার্ড এর উত্তরে বলেছিলেন যে, তিনি ২০২০ সালের নির্বাচনে তৃতীয় পক্ষের প্রার্থী হিসেবে অংশ নিচ্ছেন না এবং তিনি তৃতীয় পক্ষের প্রার্থী হিসেবে নির্বাচনে অংশ না নিয়ে হিলারিকে মিথ্যে প্রমাণ করেন। ২০২০ সালের গণতান্ত্রিক রাষ্ট্রপতি পদে প্রার্থী হওয়া  বার্নি স্যান্ডার্স সহ বেশ কয়েকজন তুলসীকে সমর্থন করেন ও ক্লিনটনের মতকে প্রত্যাখ্যান করে। ট্রাম্পও গ্যাবার্ডকে সমর্থন করেছিলেন। গ্যাবার্ড ২০২০ সালের জানুয়ারিতে ক্লিনটনের বিরুদ্ধে মানহানির মামলা দায়ের করেছিলেন। তবে পাঁচ মাস পরে তা তূলে নেন।  ক্লিনটনের বিরুদ্ধে মামলা দায়ের করার জন্য গ্যাবার্ড লস অ্যাঞ্জেলেসের আইন সংস্থা পিয়ের্স বেনব্রিজ বেক প্রাইস অ্যান্ড হ্যাচট এবং ডেভিডফ হাচার অ্যান্ড সিট্রন থেকে  দু'জন অ্যাটর্নি পাপাডোপ্লোস এবং রুডি জিলিয়ানিকে বহাল করেছিলেন। যারা ২০১৬ সালের মার্কিন যুক্তরাষ্ট্রের নির্বাচনে রাশিয়ার হস্তক্ষেপ নিয়ে মুলারের তদন্তের সময় জর্জকে প্রতিনিধিত্ব করেছিলেন।\n২০২০ সালের ৩ মার্চ সামোয়ান এবং ২৬% দক্ষিণ-পূর্ব এশীয় বংশোদ্ভূত গ্যাবার্ড আমেরিকান সামোয়াতে দুজন প্রতিনিধি অর্জন করেছিলেন। তিনি দ্বিতীয় অশ্বেতাঙ্গ মহিলা (শার্লি চিশলম এর পরে) এবং প্রথম এশিয়ান-আমেরিকান এবং প্যাসিফিক-দ্বীপপুঞ্জের রাষ্ট্রপতি প্রার্থী হিসেবে প্রাথমিক প্রতিনিধি পেয়েছিলেন। তিনি ছিলেন একমাত্র অশ্বেতাঙ্গ ডেমোক্র্যাটিক পার্টির প্রার্থী যিনি ২০২০ নির্বাচনী চক্রে প্রতিনিধি অর্জন করেছিলেন।\n২০২০ সালের ১৯ শে মার্চ গ্যাবার্ড রাষ্ট্রপতি  নির্বাচন থেকে সরে আসেন। তিনি রাষ্ট্রপতি পদে জো বাইডেনকে সমর্থন করেছিলেন। \nনির্বাচনের পর গ্যাবার্ডই ছিলেন একমাত্র অশ্বেতাঙ্গ রাষ্ট্রপতি পদপ্রার্থী  প্রাথমিক প্রতিনিধিসহ যাকে ২০২০ সালের গণতান্ত্রিক জাতীয় সম্মেলনে ডেমোক্র্যাটিক পার্টি আমন্ত্রণ জানায় নি ।\n\n\n=== নির্বাচন পরবর্তী কার্যক্রম ===\n২০২১ সালের ২ এপ্রিল তিনি সামাজিক যোগাযোগ মাধ্যমে ১৯৭১ সালের ২৫ শে মার্চ বাংলাদেশে পাকিস্তানি সেনাবাহিনীর করা হিন্দু হত্যার নিন্দা করেন।এছাড়া তিনি ২০২১ সালে নরেন্দ্র মোদীর  বাংলাদেশ সফরের সময় সেখানে হিন্দু মন্দিরগুলোতে  হামলার কথাও তুলে ধরেন । এর আগে তিনি বাংলাদেশে হিন্দু ও ধর্মীয় সংখ্যালঘুদের উপর নির্যাতনের প্রতিবাদ করেছিলেন। ২০১৫ সালে বাংলাদেশে দিনাজপুরের কান্তনগর মন্দির ও  ইসকনের কাহারোল মন্দিরে হামলার তিনি নিন্দা করেন। তিনি বাংলাদেশে নিযুক্ত‌ মার্কিন রাষ্ট্রদূত মার্সিয়া বার্নিকাটকে এই  দুটি মন্দিরে গিয়ে তাদের অবস্থা দেখতে  অনুরোধ করেন। তিনি বাংলাদেশী হিন্দুদের  সুরক্ষা দেয়ার জন্য  কংগ্রেসে একটি  রেজোলিউশন এনেছিলেন।\n\n\n== ব্যক্তিগত জীবন ==\n\nগ্যাবার্ড তাঁর শৈশবের বেশিরভাগ সময় হাওয়াইতে কাটিয়েছেন এবং তিনি আজীবন সার্ফার। তিনি যোগব্যায়াম অনুরাগী এবং নিয়মিত সকালে যোগব্যায়াম ও ধ্যান চর্চা করেন। তিনি নিজেকে একজন নিরামিষভোজী বলেছেন, যদিও কিছু সূত্রে তাঁকে ভেগান হিসেবেও উল্লেখ করা হয়েছে। গ্যাবার্ড বলেছেন, তিনি হিন্দু মূল্যবোধে বড় হয়েছেন। তিনি বৈষ্ণব হিন্দু ঐতিহ্য অনুসরণ করেন এবং তাঁর আধ্যাত্মিক পথপ্রদর্শক হিসেবে গীতা থেকে কর্ম ও ধর্মের আদর্শকে মূল্যায়ন করেন। তিনি নিজেকে কর্মযোগী (কর্ম যোগী) হিসেবেও বর্ণনা করেছেন। ২০১৩ সালে তিনি গীতার একটি ব্যক্তিগত কপির ওপর শপথ গ্রহণ করেছিলেন।\nওয়াশিংটন, ডি.সি. তে যাওয়ার পর, গ্যাবার্ড আনাকোস্টিয়া নদীর ওপারে তাঁর বোন বৃন্দাবনের সঙ্গে বসবাস করতেন, যিনি একজন মার্কিন মার্শাল। তিনি সামরিক প্রবীণদের জন্য কাজ করেছেন এবং প্রেসিডেন্ট জন এফ. কেনেডির দ্বারা অনুপ্রাণিত হয়েছেন বলে উল্লেখ করেছেন। ডি.সি.-তে তিনি ভারতীয়-মার্কিন সম্প্রদায়ের সঙ্গে দীপাবলি উৎসব উদযাপনেও অংশগ্রহণ করেছেন। ২০১৬ সালে, তিনি যুক্তরাষ্ট্রে দীপাবলির একটি স্মারক ডাকটিকিট প্রচারাভিযানে সমর্থন দিয়েছিলেন, এই উৎসবের নৈতিকতা ও ধর্মীয় মূল্যবোধের প্রতি সম্মান জানিয়ে।\nহাওয়াইতে থাকার সময়, তিনি সংক্ষিপ্তভাবে সাইন্স অব আইডেন্টিটি ফাউন্ডেশনের (SIF) সঙ্গে যুক্ত ছিলেন, যা বৈষ্ণব হিন্দু এবং ভক্তি যোগ আন্দোলনের একটি সংগঠন। তিনি বলেন, এই সংগঠনের নেতা মিস্টার বাটলার তাঁর প্রাথমিক জীবনে এক ধরনের আধ্যাত্মিক পথপ্রদর্শক ছিলেন। তিনি উল্লেখ করেছেন যে, গীতার নিঃস্বার্থ কর্মের শিক্ষা তাঁকে সামাজিক কাজে অনুপ্রাণিত করেছে। ২০১৪ সালে, একজন কংগ্রেস সদস্য হিসেবে, তিনি ভারতের প্রধানমন্ত্রী নরেন্দ্র মোদীকে গীতার একটি কপি উপহার দেন এবং জাতিসংঘে আন্তর্জাতিক যোগ দিবস ঘোষণার জন্য মোদির প্রচেষ্টার প্রতি সমর্থন জানান।\n২০০২ সালে, ২১ বছর বয়সে গ্যাবার্ড এদুয়ার্দো তামায়োকে বিয়ে করেন। ২০০৪ থেকে ২০০৫ সাল পর্যন্ত তিনি ইরাকে মোতায়েন ছিলেন এবং ২০০৬ সালে তাঁরা বিবাহবিচ্ছেদ করেন। তিনি যুদ্ধকালীন চাপের কারণে বিবাহবিচ্ছেদ হয়েছে বলে উল্লেখ করেন। ২০১৫ সালে, তিনি আব্রাহাম উইলিয়ামস নামে একজন ফ্রিল্যান্স সিনেমাটোগ্রাফার এবং সম্পাদককে ঐতিহ্যবাহী বৈদিক বিবাহ অনুষ্ঠানের মাধ্যমে বিয়ে করেন। ২০২৪ সালে, মেঘান ম্যাককেইনের পডকাস্টে তিনি জানান যে, তাঁরা সন্তান নিতে চেয়েছিলেন এবং কয়েকটি ইন-ভিট্রো ফার্টিলাইজেশন পদ্ধতি চেষ্টা করেও সফল হননি।\nগ্যাবার্ড হাওয়াই সংস্কৃতি এবং এর 'আলোহা স্পিরিট'-এর প্রতি আজীবন শ্রদ্ধা জানিয়ে এসেছেন। আলোহা স্পিরিট শান্তি, সহানুভূতি এবং সৌহার্দ্যের প্রতীক। তিনি প্রায়ই আলোহা সম্ভাষণ ব্যবহার করেন, যা তিনি ব্যাখ্যা করেন, \"আমি আপনাকে সম্মান এবং ভালোবাসা নিয়ে অভিবাদন জানাচ্ছি।\"\n\n\n== পুরস্কার ও সম্মাননা ==\n২৫ নভেম্বর ২০১৩ সালে, গ্যাবার্ড হার্ভার্ডের জন এফ. কেনেডি স্কুল অফ গভর্নমেন্টের ইনস্টিটিউট অফ পলিটিক্সে অনুষ্ঠিত এক অনুষ্ঠানে জন এফ. কেনেডি নিউ ফ্রন্টিয়ার অ্যাওয়ার্ড পান, যা তিনি প্রবীণদের জন্য কাজ করার জন্য পেয়েছিলেন।\n২০ মার্চ ২০১৪ সালে, যুক্তরাষ্ট্রের ইতালীয় দূতাবাসে অনুষ্ঠিত বার্ষিক \"ওমেন ইন ওয়াশিংটন পাওয়ার লিস্ট\" অনুষ্ঠানে এল ম্যাগাজিন তাঁকে এবং ।অন্যান্যদের সম্মানিত করে।\n২৬ ফেব্রুয়ারি ২০১৫ সালে, গ্যাবার্ড ন্যাশনাল অ্যাসোসিয়েশন অফ কাউন্টিজ কাউন্টি অ্যালামনাই অ্যাওয়ার্ড লাভ করেন, যা তিনি দেশের কাউন্টিগুলোর প্রতি তাঁর অবিচল প্রতিশ্রুতির জন্য পেয়েছিলেন। ১৫ জুলাই ২০১৫ সালে, তিনি ন্যাশনাল পার্কস কনজারভেশন অ্যাসোসিয়েশন থেকে \"ফ্রেন্ড অফ দ্য ন্যাশনাল পার্কস অ্যাওয়ার্ড\" পান।\n৩০ সেপ্টেম্বর ২০১৮ সালে, গ্যাবার্ড \"হাওয়াইতে মানব পাচারের শিকারদের সেবা ও ক্ষমতায়নের প্রতি তাঁর নিষ্ঠার জন্য\" Ho'ola Na Pua অ্যাডভোকেসি অ্যাওয়ার্ড পান, যা বার্ষিক পার্ল গালায় প্রদান করা হয়। ১৬ অক্টোবর ২০১৮ সালে, তাঁকে হাওয়াই প্যাসিফিক ইউনিভার্সিটির ২০১৮ সালের পল টি. সি. লু ডিস্টিংগুইশড অ্যালামনাই হিসেবে সম্মানিত করা হয়।\n\n\n== প্রকাশিত কাজ ==\n\n\n== আরো দেখুন ==\nমার্কিন যুক্তরাষ্ট্র কংগ্রেসের হিন্দু সদস্যদের তালিকা\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nতুলসি গ্যাবার্ড সমস্যা নিয়ে – TulsiGabbard.org  ওয়েব্যাক মেশিনে আর্কাইভকৃত মার্চ ১৯, ২০২০ তারিখে\nBiography at the Biographical Directory of the United States Congress\nVoting record maintained by The Washington Post\nBiography, voting record, and interest group ratings at Project Vote Smart\nCampaign finance reports and data at the Federal Election Commission\nTulsi Gabbard  ওয়েব্যাক মেশিনে আর্কাইভকৃত নভেম্বর ১১, ২০১৭ তারিখে Video produced by Makers: Women Who Make America\nAppearances on C-SPAN"}