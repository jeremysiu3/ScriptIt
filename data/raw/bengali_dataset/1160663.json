{"pageid": 1160663, "title": "নিউ স্কিম মাদ্রাসা শিক্ষাব্যবস্থা", "url": "https://bn.wikipedia.org/wiki?curid=1160663", "content": "নিউ স্কিম মাদ্রাসা শিক্ষাব্যবস্থা বা রিফর্ম মাদ্রাসা স্কিম উপমহাদেশের আলিয়া মাদ্রাসা শিক্ষা ব্যবস্থার একটি সংস্কারমূলক ধারণা। এই শিক্ষা ব্যবস্থা ১৯১৪ সালে ব্রিটিশ সরকার কর্তৃক প্রবর্তন করা হয়, তবে এই শিক্ষা ধারনাটির প্রবর্তক বাংলাদেশী শিক্ষাবিদ আবু নসর ওহিদ। তিনি উপমহাদেসশের ইসলামি শিক্ষা ব্যবস্থাকে আধুনিকরন করতে এই প্রস্তাব করেছিলেন, যাতে মুসলিম শিক্ষার্থীরা ইংরেজি শিক্ষায় অগ্রগামী হতে পারে এবং সরকারি চাকরি পেতে পারে। শিক্ষাব্যবস্থার এই ধারণার কারণে বাংলাদেশ ও ভারতের বহু আলিয়া মাদ্রাসা সাধারণ স্কুলে পরিনত হয়েছিলো।\n\n\n== ইতিহাস ==\n১৯০০ সালের পরে ইংরেজ সরকার মাদ্রাসা শিক্ষা ব্যবস্থা আধুনিকরনের জন্য বহু কমিশন গঠন করে। এমন একটি উদ্যোগের প্রেক্ষাপটে ১৯১৪ সালে শামসুল উলামা আবু নসর ওয়াহিদের নেতৃত্বে মোহমেডান এডুকেশন অ্যাডভাইজরি কমিটি গঠন করা হয়। এই কমিটিই নিউ স্কিম ও ওল্ড স্কিম ব্যবস্থার প্রস্তাব করে। এই প্রস্তাব ইংরেজ সরকারের পছন্দ হলে, তারা সেটা পরের বছর ১৯১৫ সালে বাস্তবায়ন করে। ১৯৫১ সালে ইস্ট বেঙ্গল এডুকেশন রিকনস্ট্রাকশন সিস্টেমের তথ্য অনুসারে ১৯৪৭-১৯৪৮ সাল পূর্ব বাংলায় নিউ স্কিম শিক্ষা ব্যবস্থার অধিনে জুনিয়র ও সিনিয়র মাদ্রাসা ছিলো প্রায় ১০৭৪টি। ১৯৬০ সালের পরে এসকল মাদ্রাসার বহু মাদ্রাসা স্কুলে পরিণত হয়েছিলো।\n\n\n== শিক্ষা ব্যবস্থা ==\nমুসলিম শিক্ষার্থীদের ইংরেজি শিক্ষায় আগ্রহী করে তোলার জন্য এই জুনিয়র ও সিনিয়র নামে দু’ধরনের নিউ স্কিম মাদ্রাসা চালু হয়। এই শিক্ষা ব্যবস্থার ধারণা অনুযায়ী জুনিয়র মাদ্রাসায় পঞ্চম শ্রেণি পর্যন্ত এবং সিনিয়র মাদ্রাসায় মাধ্যমিক শ্রেণি পর্যন্ত পড়ানো হবে। এই স্কিমের আওতাধীন সিনিয়র মাদ্রাসার ইংরেজি শিক্ষা বাধ্যতামূলক থাকবে এবং এই এই মাদ্রাসাসমূহ ইংরেজ সরকার থেকে সরকারি সাহায্য লাভ করবে। যেসকল মাদ্রাসা সরকারের এই নতুন ধারণা গ্রহণ করবে এবং প্রতিষ্ঠানে ইংরেজি শিক্ষাকে বাধ্যতামূলক করবে, তাদেরকে নিউ স্কিম মাদ্রাসা বলা হবে। আর যেসকল মাদ্রাসা সরকারের এই প্রজেক্টে অংশগ্রহণ করবেনা, তাদেরকে ওল্ড স্কিম মাদ্রাসা বলা হবে। মুসলিম শিক্ষার্থী ও শিক্ষকরা তাদের প্রতিষ্ঠানকে নিউ স্কিম মাদ্রাসা বানাতে বেশি আগ্রহী ছিলো, কেননা এখানে সরকারি সাহায্য পাওয়া যাবে।\n\n\n== পরবর্তী প্রতিক্রিয়া ==\nএই শিক্ষাব্যবস্থা চলার ফলে মাত্র ৪৫ বছরের মধ্যে নিউ স্কিম মাদ্রাসাগুলো বেশ জনপ্রিয় হয়ে উঠতে শুরু করে। এসব প্রতিষ্ঠানে সাধারণ শিক্ষা গুরুত্ব পেতে শুরু করে, এসব মাদ্রাসা অভ্যন্তরে সাধারণ স্কুলের মত কার্যক্রম পরিচালনা হওয়া শুরু করেছিলো। এর ফলে ১৯৬০ সালের দিকে পাকিস্তান সরকার কর্তৃক গঠিত ১৯৫৯ সালের শরীফ জাতীয় শিক্ষা কমিশন এই নিউ স্কিম মাদ্রাসাগুলোকে স্কুলে পরিণত করার পরামর্শ দেন। এর ফলে অনেক নিউ স্কিম মাদ্রাসাই স্কুলে পরিবর্তন হয়ে যায়। এদের মধ্যে উল্লেখযোগ্য\n\nঢাকা মোহসীনিয়া মাদ্রাসা থেকে ইসলামিয়া সরকারি উচ্চ বিদ্যালয়, ঢাকা এবং কবি নজরুল সরকারি কলেজ, ঢাকা\nরাজশাহী মাদ্রাসা থেকে রাজশাহী সরকারী মাদ্রাসা (বর্তমানে হাজী মুহম্মদ মুহসীন সরকারি উচ্চ বিদ্যালয়, রাজশাহী)\nচট্টগ্রাম মোহসিনীয়া মাদ্রাসা থেকে হাজী মুহাম্মদ মহসিন সরকারি উচ্চ বিদ্যালয়, চট্টগ্রাম এবং সরকারি হাজী মুহাম্মদ মহসিন কলেজ, চট্টগ্রাম\nমাদ্রাসা-ই-হাম্মাদিয়া, আরমানিটোলা থেকে হাম্মাদিয়া হাইস্কুল\nঝিনাইদহ ওয়াজির আলী হাই মাদ্রাসা থেকে ঝিনাইদহ ওয়াজির আলী হাই স্কুল\nভোলা আব্দুর রব হাই মাদ্রাসা থেকে ভোলা আব্দুর রব হাই স্কুল\n\n\n== সমালোচনা ==\nএই শিক্ষাব্যবস্থার ফলে ধীরে ধীরে ইসলামি শিক্ষা প্রতিষ্ঠানে ধর্মীয় শিক্ষা বদলে সাধারণ শিক্ষার আধিক্য দেখা দেয়, যার ফলে বহু মাদ্রাসা স্কুলে রুপান্তরিত করা হয়। এইজন্য অনেক ইসলামি বুদ্ধিজীবী এই শিক্ষাব্যবস্থার সমালোচনা করেছেন। এ সম্পর্কে ড. মুহম্মদ শহীদুল্লাহ সমালোচনা করেছেন,\n\n\n== বহিঃসংযোগ ==\nকলিকাতা আলিয়া মাদ্রাসা থেকে বাংলাদেশ মাদ্রাসা শিক্ষাবোর্ড: একটি পর্যালোচনা (আলিয়া মাদ্রাসা সংস্কারের ধারা) - আশরাফ উদ্দিন খান\n\n\n== তথ্যসূত্র =="}