{"pageid": 1009531, "title": "আতিকুর রহমান উসমানি", "url": "https://bn.wikipedia.org/wiki?curid=1009531", "content": "আতিকুর রহমান উসমানি (১৯০১ – ১২ মে ১৯৮৪) ছিলেন একজন ভারতীয় ইসলামি পণ্ডিত এবং ভারতীয় স্বাধীনতা আন্দোলনের একজন সক্রিয় কর্মী। তিনি নাদওয়াতুল মুসান্নিফিন এবং অল ইন্ডিয়া মুসলিম মজলিস-ই-মুশাওয়ারাত প্রতিষ্ঠা করেন।\n\n\n== জীবনী ==\nউসমানি ১৯০১ সালে দেওবন্দে জন্মগ্রহণ করেন। তার পিতা আজিজুর রহমান উসমানি দারুল উলুম দেওবন্দের প্রধান মুফতি ছিলেন। উসমানি দারুল উলুম দেওবন্দ থেকে স্নাতক ডিগ্রী লাভ করেন। সেখানে তিনি আনোয়ার শাহ কাশ্মীরির অধীনে পড়াশোনা করেন।\nউসমানি দারুল উলুম দেওবন্দে শিক্ষকতা শুরু করেন এবং পিতার তত্ত্বাবধানে \"ফতোয়া\" অনুশীলন করেন এবং পরে সহকারী মুফতি হন।\nতিনি জামিয়া ইসলামিয়া তালিমুদ্দিনে কিছু সময়ের জন্য শিক্ষকতা করেন। ১৯৩৮ সালে তিনি হামিদ আল-আনসারি গাজী, হিফজুর রহমান সিওহারভি এবং সাঈদ আহমেদ আকবরাবাদীর সাথে নাদওয়াতুল মুসান্নিফিন প্রতিষ্ঠা করেন।\nতিনি হিফজুর রহমান সিওহারভির ঘনিষ্ঠ সহযোগী ছিলেন এবং আহমেদ সাঈদ দেহলভির মৃত্যুর পর জমিয়ত উলামায়ে হিন্দের কার্যকরী সভাপতি হিসেবে দায়িত্ব পালন করেন। তিনি ১৯৬৩ সালে জমিয়ত উলামায়ে হিন্দ থেকে বিচ্ছিন্ন হয়ে যান এবং এক বছর পর ১৯৬৪ সালে তিনি অল ইন্ডিয়া মুসলিম মজলিসে মুশাওয়ারাত প্রতিষ্ঠা করেন এবং সৈয়দ মাহমুদের পর এর সভাপতি হন।\nতিনি ১২ মে ১৯৮৪ সালে দিল্লিতে মারা যান। শাহ ওয়ালিউল্লাহ দেহলভির কবরের কাছে মেহদিনে তাকে সমাহিত করা হয়।\n\n\n== সক্রিয়তা ==\nআতিকুর রহমান উসমানি ভারতীয় স্বাধীনতা সংগ্রামে অংশগ্রহণ করেন এবং একটি ধর্মীয় রায় দেন যে, পানি এবং লবণের মত পণ্যের উপর কর আরোপ করার কোন সরকারের অধিকার নেই এবং যদি কোন সরকার তা করে, তাহলে জনগণের এই পদক্ষেপের বিরোধিতা করা এবং এর বিরুদ্ধে সংগ্রাম করা আবশ্যক।\n\n\n== রচনাবলী ==\nতিনি ইবনে তাইমিয়ার রচিত আল-কালিম আল-তায়িবকে গ্রন্থটি উর্দু ভাষায় অনুবাদ করেন। নাদওয়াতুল মুসান্নিফিনে তিনি বুরহান নামে একটি সাময়িকী চালু করেন।\n\n\n== গ্রন্থপঞ্জি ==\nমুহাম্মদ তৈয়ব, কারী (জুলাই ১৯৯৯)। ٥٠ مثالي شخصية [৫০ দৃষ্টান্তমূলক ব্যক্তিত্ব]। দেওবন্দ: মাকতাবা ফয়জুল কুরআন। পৃষ্ঠা ১১০–১১৪। \nমেহদি, জামিল (নভেম্বর ১৯৮৭)। মুফাক্কির-ই-মিল্লাত সংখ্যা, বুরহান (উর্দু ভাষায়)। দিল্লি: নাদওয়াতুল মুসান্নিফিন। \n\n\n== তথ্যসূত্র =="}