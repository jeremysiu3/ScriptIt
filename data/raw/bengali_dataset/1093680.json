{"pageid": 1093680, "title": "হোয়াং দং-হিউক", "url": "https://bn.wikipedia.org/wiki?curid=1093680", "content": "হোয়াং দং-হিউক (জন্ম: ২৬শে মে, ১৯৭১) একজন দক্ষিণ কোরীয় চলচ্চিত্র পরিচালক এবং চিত্রনাট্যকার। তিনি ২০২১ সালে আন্তর্জালের চলচ্চিত্র ও ধারাবাহিক নাটকের সম্প্রচারমঞ্চ নেটফ্লিক্সে মুক্তিপ্রাপ্ত ধারাবাহিক নাটক স্কুইড গেম-এর পরিচালক হিসেবে খ্যাতি অর্জন করেন।\n\n\n== কর্মজীবন ==\n\n\n=== স্বল্পদৈর্ঘ্যের চলচ্চিত্র ===\nহোয়াং দং-হিউক দক্ষিণ কোরিয়ার রাজধানী সিউল নগরীতে জন্মগ্রহণ করেন ও সেখানেই তার শৈশব অতিবাহিত করেন। সিউল জাতীয় বিশ্ববিদ্যালয় থেকে যোগাযোগ বিভাগে স্নাতক সম্পন্ন করার পর তিনি আওয়ার স্যাড লাইফ এবং আ পাফ অব স্মোকসহ অনেকগুলি স্বল্পদৈর্ঘ্য চলচ্চিত্র রচনা ও পরিচালনা করেন। ইউনিভার্সিটি অব সাউদার্ন ক্যালিফোর্নিয়ার চলচ্চিত্র পরিচালনা বিভাগে চারুকলায় স্নাতকোত্তর (এমএফএ) শিক্ষাক্রমে অধ্যয়ন করার জন্য মার্কিন যুক্তরাষ্ট্রের লস অ্যাঞ্জেলেস নগরীতে দেশান্তর হওয়ার পর তিনি ২০২০ সালে হেভেন অ্যান্ড হেল এবং ডেস্পারেশন নামক দুটি স্বল্পদৈর্ঘ্যের চলচ্চিত্রে কাজ করার মাধ্যমে চলচ্চিত্র নির্মাণকাজ অব্যাহত রাখেন। তাঁর স্নাতকোত্তর অভিসন্দর্ভ চলচ্চিত্রটি ছিল মিরাকল মাইল (২০০৪) শীর্ষক একটি স্বল্পদৈর্ঘ্যে চলচ্চিত্র, যেখানে কার্ল ইউন একজন কোরীয়-মার্কিন অবৈধ ট্যাক্সি ড্রাইভার হিসেবে অভিনয় করেছেন। তিনি তার ভাড়ায় সহায়তা করা এক কোরীয় যুবতীর (হানা কিম দ্বারা অভিনীত) ভাইয়ের সন্ধান করেন, যাকে ২০ বছর আগে মার্কিনরা দত্তক নিয়েছিল। মিরাকল মাইল ৪০টিরও বেশি আন্তর্জাতিক চলচ্চিত্র উৎসবে প্রদর্শিত হয় এবং ডিজিএ স্টুডেন্ট ফিল্ম অ্যাওয়ার্ড এবং স্টুডেন্ট এমি পুরস্কারসহ বেশ কয়েকটি পুরস্কার জয়লাভ করে।\n\n\n=== স্কুইড গেম ===\nহোয়াং দং-হিয়ক তার জীবনের প্রথম দিকে নিজের অর্থনৈতিক সংগ্রামের পাশাপাশি দক্ষিণ কোরিয়ায় শ্রেণীবৈষম্যের উপর ভিত্তি করে স্কুইড গেমের ধারণাটি কল্পনা করেছিলেন। তিনি প্রাথমিকভাবে ২০০৮ সালে এই ধারাবাহিকের পাণ্ডুলিপিটি রচনা করলে এটিতে অর্থলগ্নি করার জন্য একটি প্রযোজনা প্রতিষ্ঠান খুঁজে পাচ্ছিলেন না। অতঃপর ২০১৯ সালে নেটফ্লিক্স তাদের বিতরণকৃত বিদেশী অনুষ্ঠানমালার সম্প্রসারণের উদ্দেশ্যে সৃষ্ট অভিযানের অংশ হিসেবে এই ধারাবাহিকটিতে আগ্রহ প্রকাশ করে। হোয়াং নিজেই এই ধারাবাহিকের নয়টি পর্ব লেখেন ও পরিচালনা করেন। মুক্তির এক সপ্তাহের মধ্যে ধারাবাহিকটি বেশ কয়েকটি অঞ্চলে নেটফ্লিক্সের সর্বাধিক দর্শিত অনুষ্ঠানের মধ্যে একটি হয়ে ওঠে।\n\n\n== চলচ্চিত্রের তালিকা ==\nআওয়ার সেড লাইফ – স্বল্পদৈর্ঘ্যের চলচ্চিত্র\nআ পাফ অব স্মোক – স্বল্পদৈর্ঘ্যের চলচ্চিত্র\nহেভেন অ্যান্ড হেল – স্বল্পদৈর্ঘ্যের চলচ্চিত্র\nডেস্পারেশন – স্বল্পদৈর্ঘ্যের চলচ্চিত্র (২০০০)\nআই লাভ আলট্রা লটো – স্বল্পদৈর্ঘ্যের চলচ্চিত্র (২০০০)\nবিগ টাইম – স্বল্পদৈর্ঘ্যের চলচ্চিত্র (২০০৪)\nমিরাকল মাইল – স্বল্পদৈর্ঘ্যের চলচ্চিত্র (২০০৪)\nট্রাক স্টোপ ডিনার – স্বল্পদৈর্ঘ্যের চলচ্চিত্র (২০০৫)\nমাই ফাদার – ২০০৭-এ মুক্তিপ্রাপ্ত চলচ্চিত্র\nসাইলেন্সড – ২০১১-এ মুক্তিপ্রাপ্ত চলচ্চিত্র\nমিস গ্র্যানি – ২০১৩-এ মুক্তিপ্রাপ্ত চলচ্চিত্র\nফোরট্রেস – ২০১৭-এ মুক্তিপ্রাপ্ত চলচ্চিত্র\nকালেক্টরস – ২০২০-এ মুক্তিপ্রাপ্ত চলচ্চিত্র\nস্কুইড গেম – ২০২১-এ নেটফ্লিক্সে মুক্তিপ্রাপ্ত ধারাবাহিক\n\n\n== তথ্যসূত্র ==\n\n\n== বহিঃসংযোগ ==\nকোরিয়ান মুভি ডেটাবেজে হোয়াং দং-হিউক\nইন্টারনেট মুভি ডেটাবেজে হোয়াং দং-হিউক (ইংরেজি)\nহানসিনেমায় হোয়াং দং-হিউক  (ইংরেজি)"}