{"pageid": 1522822, "title": "এস্কিস্টা", "url": "https://bn.wikipedia.org/wiki?curid=1522822", "content": "এস্কিস্টা (আমহারিক: እስክስታ) হলো একটি ঐতিহ্যবাহী আমহারা সাংস্কৃতিক নৃত্য। এটি আমহারা জাতিগোষ্ঠী দ্বারা উদ্ভূত হয়েছে। আমহারা জনগণের বিস্তৃত প্রভাবের কারণে এই নৃত্যটি ইথিওপিয়ার প্রায় প্রতিটি কোণে পরিবেশিত হয় এবং এটি আন্তর্জাতিকভাবে ভাইরাল হ'য়ে বিভিন্ন দর্শকের দ্বারা উদযাপনের একটি বৈশ্বিক প্রবণতায় পরিণত হয়েছে। পুরুষ, নারী এবং শিশু সকলে এটি উপভোগ করে। এই নৃত্যটি এর দ্রুত, ছন্দময় উর্ধ্বাঙ্গের বিশেষত কাঁধের আন্দোলনের জন্য পরিচিত, তবে বক্ষ, মস্তক এবং গলাও এর অন্তর্ভুক্ত। এস্কিস্টা সাধারণত ঐতিহ্যবাহী আমহারা সংগীতের সাথে পরিবেশিত হয়। তবে এটি আধুনিক ইথিওপিয়ান সংগীত ভিডিওতে বাজানো আধুনিক সংগীতের সাথে সংযোজন করা সম্ভব। এস্কিস্টা নৃত্যের জটিল প্রকৃতিই এটিকে সম্ভবত আফ্রিকার অন্যতম কারিগরি ঐতিহ্যবাহী নৃত্যরূপে প্রতিষ্ঠিত করেছে।\nএস্কিস্টা নৃত্যের বিভিন্ন ছন্দগত, আঞ্চলিক এবং শৈলীবদ্ধ বৈচিত্র্য রয়েছে এবং সেগুলোর নিজস্ব ঐতিহাসিক ও স্বতন্ত্র উৎপত্তি রয়েছে। যদিও এর বেশিরভাগই ইথিওপিয়ার আমহারা উচ্চভূমি অঞ্চলের একজন সাধারণ কৃষকের কঠিন জীবনের ওপর ভিত্তি করে গঠিত।\nএস্কিস্টা সাধারণত বিবাহ, উৎসব ও সমাবেশে একটি সাধারণ দৃশ্য এবং আনন্দ ও সামাজিক সংযোগের একটি উজ্জ্বল প্রকাশ হিসেবে কাজ করে। অনেক ঐতিহ্যবাহী আফ্রিকান নৃত্যের মতো এস্কিস্টার সঙ্গেও \"শিলিমাত\" (আমহারিক: ሽለማት) নামে পরিচিত সেরা নৃত্যশিল্পীকে অর্থ পুরস্কার দেওয়ার প্রথা রয়েছে। দর্শকরা সাধারণত প্রশংসা ও উৎসাহ প্রদানের নিদর্শনস্বরূপ নৃত্যশিল্পীর কপালে অর্থ আটকে দেন যেটি পরিবেশনকে আরও উৎসবমুখর এবং আন্তঃক্রিয়ামূলক করে তোলে। এই প্রথাটি এস্কিস্টাকে শুধুমাত্র একটি শিল্পরূপ নয়, বরং সামাজিক সংযোগ এবং উদযাপনের একটি মাধ্যম হিসেবেও প্রতিষ্ঠিত করে।\n\n\n== তথ্যসূত্র =="}