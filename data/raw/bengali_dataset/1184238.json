{"pageid": 1184238, "title": "আবু কির", "url": "https://bn.wikipedia.org/wiki?curid=1184238", "content": "আবু কির (আরবি: ابو قير, Abu Qīr, মিশরীয় আরবি: æbuˈ বা মিশরীয় আরবি: æbo ʔiːɾ, কিবতীয়: ⲁⲡⲁⲕⲩⲣⲓ Apakyri) হলো মিশরের ভূমধ্যসাগর-উপকূলে অবস্থিত একটি শহর। এটি আবুকির নামেও পরিচিত ছিল। প্রাচীন ক্যানোপাসের ধ্বংসাবশেষের নিকটে শহরটি অবস্থিত। রেলপথে আলেকজান্দ্রিয়া থেকে ২৩ কিলোমিটার (১৪ মাইল) উত্তর-পূর্বে শহরটির অবস্থান। এটি আবু কির উপদ্বীপে অবস্থিত, এর পূর্বে আছে আবু কির উপসাগর।\n\n\n== নাম ==\nশহরটির বর্তমান নাম \"ফাদার সাইরাস\" এর আরবি অনুবাদ। চতুর্থ শতাব্দীর যুগ্ম খ্রিস্টান শহীদ সাইরাস এবং জনের মধ্যে একজনের নাম, এনারা কপ্টিক চার্চ দ্বারা সন্ত হিসাবে পূজনীয়।\n\n\n== ইতিহাস ==\n\nএই শহরের কাছাকাছি মিশরীয়, গ্রীক এবং রোমান যুগের বহু প্রাচীন ভবনের অবশেষ পাওয়া যায়। এই শহরের প্রায় ৩ কিলোমিটার (২ মাইল) দক্ষিণ-পূর্বে রয়েছে প্রাচীন মিশরীয় উপকূলীয় শহর ক্যানোপাসের ধ্বংসাবশেষ। একটু দূরে পূর্বে, নীলনদের এখন-শুষ্ক ক্যানোপিক শাখা একসময় ভূমধ্যসাগরে গিয়ে পড়ত।\nপ্রশস্ত আবু কির উপসাগর (খালিজ আবু কির) এই শহরের পূর্ব দিকে নীল নদের রোসেটা শহরের মুখ পর্যন্ত প্রসারিত। ১৭৯৮ সালের ১লা আগস্ট উপসাগরটি ছিল নীল নদের যুদ্ধের অবস্থান, ব্রিটিশ অ্যাডমিরাল হোরাশিও নেলসন এই যুদ্ধ করেছিলেন। যদিও যুদ্ধটিকে প্রায়ই \"আবুকির উপসাগরের যুদ্ধ\" বলা হয়, কিন্তু ১৭৯৯ সালের আবুকিরের যুদ্ধ এই শিরোনামটি এই ক্ষেত্রে আরও সঠিকভাবে প্রযোজ্য। এটি ছিল পরের বছর ২৫শে জুলাই মুস্তফা পাশার অধীনে তুর্কিসেনা এবং ফরাসি অভিযাত্রী সেনাবাহিনীর মধ্যে হওয়া একটি লড়াই। যুদ্ধের পরের দিকে, ১৮০১ সালের ৮ই মার্চ আলেকজান্দ্রিয়ার যুদ্ধের শুরুতে, স্যার রাল্ফ অ্যাবারক্রম্বি দ্বারা পরিচালিত ব্রিটিশ সেনাবাহিনীর ইউনিটগুলি শহরের কাছে অবতরণ করে এবং সৈকতে নিযুক্ত জেনারেল লুই ফ্রিয়ান্টের ফরাসি বাহিনীর কঠোর বিরোধিতার সম্মুখীন হয়। যুদ্ধটি উপদ্বীপের আরও নিচে আলেকজান্দ্রিয়ার দিকে ছড়িয়ে পড়েছিল এবং ২২শে মার্চ পর্যন্ত শেষ হয়নি।\nএই শহরে একটি দুর্গ রয়েছে, ১৯ শতকের প্রথম দিকে যেটিকে মুহাম্মদ আলি পাশা রাষ্ট্রীয় কারাগার হিসেবে ব্যবহার করেছিলেন। কারাগারটি লিমান আবু কির নামে পরিচিত ছিল।\n২০০০ সালে, একটি ইতালীয় প্রত্নতাত্ত্বিক দল উপসাগরে অবস্থিত নেলসন দ্বীপে ব্রিটিশ অফিসার, নাবিক, নৌ সেনা, মহিলা এবং শিশুদের দেহাবশেষ আবিষ্কার করেছে।\n\n\n== জলবায়ু ==\nকোপেন জলবায়ু শ্রেণিবিন্যাস এর জলবায়ুকে মরুজ জলবায়ু (বিডবলিউএইচ) হিসাবে শ্রেণীবদ্ধ করে, তবে এটি মিশরের উত্তর উপকূলে অবস্থিত হওয়ার কারণে এর তাপমাত্রা সহনীয়। আলেকজান্দ্রিয়ার কাছাকাছি থাকার কারণে, এটির জলবায়ু অনেকটা একই রকম। মিশরের আর্দ্র স্থানগুলি হল রাফা, আলেকজান্দ্রিয়া, আবু কির, রোসেটা, বালটিম, কাফর এল দাওয়ার , মেরসা মাতরু।\n\n\n== আরও দেখুন ==\nমিশরে খ্রিস্টধর্ম\nএইচএমএস আবুকির\nম্যারিও হ্রদ\n\n\n== টীকা ==\n\n\n== তথ্যসূত্র ==\nBaynes, T. S., সম্পাদক (১৮৭৮), \"Canopus\", Encyclopædia Britannica, 5 (9th সংস্করণ), New York: Charles Scribner's Sons, পৃষ্ঠা 23 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nGriffith, Francis Llewellyn (১৯১১), \"Canopus\",   চিসাম, হিউ, ব্রিটিশ বিশ্বকোষ, 5 (১১তম সংস্করণ), কেমব্রিজ ইউনিভার্সিটি প্রেস, পৃষ্ঠা 203 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nশ্রেয় দান:\n\n এই নিবন্ধটি একটি প্রকাশন থেকে অন্তর্ভুক্ত পাঠ্য যা বর্তমানে পাবলিক ডোমেইনে: চিসাম, হিউ, সম্পাদক (১৯১১)। \"Aboukir\"। ব্রিটিশ বিশ্বকোষ। 1 (১১তম সংস্করণ)। কেমব্রিজ ইউনিভার্সিটি প্রেস। পৃষ্ঠা 69। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\n উইকিসংকলনে পাঠ্য:\n Vailhé, Siméon (১৯০৮)। \"Canopus\"। ক্যাথলিক বিশ্বকোষ। 3। নিউ ইয়র্ক: রবার্ট অ্যাপলটন  কোম্পানি। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\"Aboukir\"। কলিয়ার নিউ এনসাইক্লোপিডিয়া। ১৯২১। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}