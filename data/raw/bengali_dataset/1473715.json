{"pageid": 1473715, "title": "আবদুল গফুর মজিদ নূরানী", "url": "https://bn.wikipedia.org/wiki?curid=1473715", "content": "আবদুল গফুর মজিদ নূরানী, (যিনি এ জি নূরানি নামে পরিচিত), (১৬ সেপ্টেম্বর ১৯৩০ – ২৯ আগস্ট ২০২৪) ছিলেন একজন ভারতীয় আইনজীবী, সংবিধান বিশেষজ্ঞ, রাজনৈতিক ভাষ্যকার ও লেখক। তিনি ভারতের সুপ্রিম কোর্ট এবং মুম্বই উচ্চ আদালতের আইনজীবী ছিলেন। \n\n\n== প্রাথমিক জীবন এবং শিক্ষা ==\nনুরানি ব্রিটিশ ভারতের বোম্বে প্রেসিডেন্সির মুম্বইয়ে ১৯৩০ খ্রিস্টাব্দের ১৬ সেপ্টেম্বর জন্মগ্রহণ করেন। তিনি প্রথমে জেসুইট স্কুল ও পরে সেন্ট মেরিজ স্কুলে বিদ্যালয়ের পাঠ শেষে মুম্বইয়ের সরকারি আইন কলেজ থেকে আইনের ডিগ্রি লাভ করেন। \n\n\n== কর্মজীবন ==\n১৯৫৩ খ্রিস্টাব্দে তিনি বোম্বাই হাইকোর্টে আইনজীবি হিসাবে কর্মজীবন শুরু করেন। পরে ভারতের সুপ্রিম কোর্টে বহু উল্লেখযোগ্য মামলায় বিশিষ্ট ব্যক্তিত্বদের হয়ে লড়েছেন। পঞ্চাশ ও ষাটের দশকের দীর্ঘ কাশ্মীর ষড়যন্ত্র মামলায় নুরানি শেখ আবদুল্লার আইনজীবীর দায়িত্ব পালন করেছিলেন। কাশ্মীরের মানুষেরা তাকে খুব কাছের মানুষ হিসাবে গ্রহণ করে। পরবর্তী কালে তিনি জয়ললিতা এবং করুণানিধির বিরোধের সময় বম্বে হাই কোর্টে করুণানিধির হয়েও লড়েছেন।\nএ জি নূরানী সবচেয়ে বেশি শ্রদ্ধা এবং খ্যাতি পেয়েছিলেন তাঁর লেখালেখির জন্য। দ্য হিন্দুস্তান টাইমস, দ্য হিন্দু, ডন, দ্য স্টেটসম্যান, ফ্রন্টলাইন, ইকোনমিক অ্যান্ড পলিটিক্যাল উইকলি  এবং দৈনিক ভাস্কর সহ একাধিক প্রথম সারির সংবাদপত্র এবং সাময়িক পত্রিকায় নিয়মিত লিখেছেন তিনি। এ জি নুরানি ভারতে সংবিধান বিশেষজ্ঞ হিসাবে ছিলেন অগ্রগণ্য। ১৯৮০ এর দশকে শুরু হওয়া ফ্রন্টলাইন ম্যাগাজিনের সঙ্গে তার যোগসূত্র ছিল। সেখানে 'সাংবিধানিক প্রশ্ন' -এর উপর তিন দশকের বেশি সময় ধরে তার লেখাগুলি জটিল আইনি সমস্যাসমূহের সূক্ষ্ম গবেষণা এবং সুষম বিশ্লেষণের জন্য পরিচিত ছিল। ভারতীয় সংবিধান এবং কাশ্মীর নিয়ে গবেষণা এবং সম্পাদনা ছিল তার অন্যতম গুরুত্বপূর্ণ অবদান। লিখেছেন অনেকগুলি বই। তার লেখা বইয়ের মধ্যে ‘দ্য কাশ্মীর কোয়েশ্চেন’, ‘দ্য ট্রায়াল অব ভগৎ সিংহ’, ‘কনস্টিটিউশনাল কোয়েশ্চেনস অ্যান্ড সিটিজ়েন্স রাইটস’, ‘দ্য আরএসএস অ্যান্ড দ্য বিজেপি: আ ডিভিশন অব লেবার’ বিশেষ ভাবে উল্লেখযোগ্য। বদরুদ্দিন তৈয়বজী এবং জাকির হুসেনের জীবনীকারও তিনি।  \nনুরানি কাশ্মীরের শেখ আবদুল্লাহকে তার দীর্ঘ বন্দিত্বের সময় রক্ষা করেছিলেন। তিনি তামিলনাড়ুর প্রাক্তন মুখ্যমন্ত্রী করুণানিধির প্রধান রাজনৈতিক প্রতিদ্বন্দ্বী জে. জয়ললিতার বিরুদ্ধে বোম্বে হাইকোর্টে হাজির হয়েছিলেন । \n\n\n== মৃত্যু ==\nএ জি নুরানি ২০২৪ খ্রিস্টাব্দের ২৯ আগস্ট ৯৩ বছর বয়সে মুম্বইতে মারা যান। \n\n\n== প্রকাশিত গ্রন্থসমূহ ==\nদ্য ডেস্ট্রাকশন অফ হায়দ্রাবাদ (২০১৪), [ আইএসবিএন ৯৭৮১৮৪৯০৪৪৩৯৪\nকাশ্মীর ডিসপিউট ১৯৪৭-২০১২, (দুই খণ্ডে) (২০১৩) সম্পাদনা  আইএসবিএন ৯৭৮৯৩৮২৩৮১১৯৮, আইএসবিএন ৯৭৮৯৩৮২৩৮১২০৪\nইসলাম, সাউথ এশিয়া অ্যান্ড কোল্ড ওয়ার (২০১২)\nঅ্যার্টিক্যাল ৩৭০: এ কনস্টিটিউশনাল হিস্ট্রি অফ জম্মু অ্যান্ড কাশ্মীর (২০১১)\nজিন্নাহ এবং তিলক: কমরেডস ইন দ্য ফ্রিডম স্ট্রাগল (২০১০)\nইন্ডিয়া-চায়না বাউন্ডারী প্রবলেম (১৮৪৬-১৯৪৭): হিস্ট্রি অ্যান্ড ডিপ্লোম্যাসি (২০১০) আইএসবিএন ৯৭৮০১৯৮০৭০৬৮৯\nদ্য আরএসএস অ্যান্ড বিজেপি: এ ডিভিশন অফ লেবার (2008), আইএসবিএন ৯৭৮৮১৮৭৪৯৬১৩৭\nকনস্টিটিউশনাল কোয়েশ্চেনস অ্যান্ড সিটিজ়েন্স রাইটস ১৭৭৫-১৯৪৭ (২০০৬) আইএসবিএন ৯৭৮০১৯৫৬৮৭৭৬৭\nদ্য ট্রায়াল অফ ভগত সিং: পলিটিক্স অফ জাস্টিস (২০০৫), আইএসবিএন ৯৭৮০১৯৫৬৭৮১৭৮\nদ্য মুসলিমস অফ ইন্ডিয়া: এ ডকুমেন্টারি রেকর্ড (সম্পাদনা গ্রন্থ), (২০০৩)\nইসলাম অ্যান্ড জিহাদ: প্রেজুডিস ভার্সেস রিয়েলিটি (২০০২)  আইএসবিএন ৯৭৮১৮৪২৭৭২৭১৩\nদ্য বাবরি মসজিদ কোয়েশ্চেনস ১৫২৮-২০০৩: 'এ ম্যাটার অফ ন্যাশনাল অনার' , দুই খণ্ডে (২০০৩)\nকনস্টিটিউশনাল কোয়েশ্চেনস : প্রেসিডেন্ট, পার্লামেন্ট অ্যান্ড স্টেটস্ (২০০২), আইএসবিএন ৯৭৮০১৯৫৬৫৮৭৭৪\nসাভারকার অ্যান্ড হিন্দুত্ব (২০০২), আইএসবিএন ৯৭৮৮১৮৭৪৯৬৮৩০\nচ্যালেঞ্জেস্ টু সিভিল রাইটস্ গ্যারান্টিজ ইন ইন্ডিয়া (২০১৩) আইএসবিএন ৯৭৮০১৯৯০৮৮৫৭৭"}