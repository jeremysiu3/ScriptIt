{"pageid": 1097979, "title": "আজাদ কাশ্মীর সড়ক দুর্ঘটনা", "url": "https://bn.wikipedia.org/wiki?curid=1097979", "content": "আজাদ কাশ্মীর সড়ক দুর্ঘটনা পাকিস্তানের আজাদ জম্মু ও কাশ্মীর প্রদেশে ঘটা দুর্ঘটনাগুলোর মধ্যে অন্যতম একটি গুরুতর দুর্ঘটনা। ২০২১ সালের ৩ নভেম্বর তারিখে একটি চল্লিশ আসন বিশিষ্ট বাস আজাদ জম্মু ও কাশ্মীরের বালোচ থেকে পাঞ্জাব প্রদেশের রাওয়ালপিন্ডিতে পাহাড়ি জীর্ণ সড়ক হয়ে যাত্রাকালে ত্রিশজনের অধিক যাত্রী নিয়ে আজাম জম্মু ও কাশ্মীরের সুধনতি জেলার পালান্দ্রির একটি খাদে পড়ে যায়, বাসটি দুর্ঘটনায় পতিত হওয়ার ফলে নারী ও শিশুসহ অন্তত ২৩ জন মৃত্যুবরণ করেন। সাথে বাসটিতে থাকা ৭ জন যাত্রী আহত হয়।\nবাসটি তেহসিল সদর বালোচ থেকে যাত্রা শুরু করে। যাত্রা শুরু করার ৭ কিলোমিটার কঠিন ও নিম্নমানের সড়ক পার হওয়ার পর বাসটিতে যান্ত্রিক সমস্যা দেখা দেয়। বাসটি নিয়ন্ত্রণ হারিয়ে রাস্তার বাম পাশে পাহাড়ের সাথে ধাক্কা খায়, ফলস্বরূপ হটাৎ ৫০০ মিটারেরও অধিক গভীর একটি খাদে পড়ে দুর্ঘটনার শিকার হয়। ওই সময় ঘটনাস্থলে এক ব্যক্তি পাকোড়া বিক্রি করছিলেন, তিনি বাসটি দুর্ঘটনায় পতিত হতে দেখে বালোচ হতে ২ কিলোমিটার দূরে মাঝিয়ারি গ্রামের এক ধর্মীয় নেতাকে ফোন করে ব্যাপারটা জানান এবং সতর্ক করে দেন। জানার পর ধর্মীয় নেতা মসজিদের মাইকে করে বিষয়টা ঘোষণা করেন এবং গ্রামবাসীদের নিয়ে যাত্রীদের উদ্ধার করতে এগিয়ে আসেন।\nপাঁচ আহত ব্যক্তিকে কোটলি জেলায় নেওয়া হয়, বাকিদের বালোচ স্বাস্থ্যকেন্দ্রে ভর্তি করা হয়। এক আহত ব্যক্তির অবস্থা গুরুতর ছিলো। ঘটনাস্থলে পিএমএল-এন নেতা ও সাবেক আজাদ জম্মু ও কাশ্মীর মন্ত্রী সরদার ফারুক আহমেদ তাহির তার উদ্ধারকর্মীদের সাথে নিয়ে উপস্থিত হোন। এই ধরনের এলাকা, বিশেষত গ্রামীণ অঞ্চলে জরাজীর্ণ পথের জন্য দুর্ঘটনা ঘটা স্বাভাবিক।\nএই দুর্ঘটনা ঘটার আগের মাসে ৪ শিক্ষার্থীসহ ৩২ জন যাত্রী পুঞ্চ ও লীলমে দুটি দুর্ঘটনার শিকার হয়, মুজাফফারাবাদে আরেকটি দুর্ঘটনায় ১০ জন আহত হয়।\nআজাদ জম্মু ও কাশ্মীরের প্রধানমন্ত্রী আবদুল কাইয়ুম খান নিয়াজি পিএমএল-এন সভাপতি এবং বিরোধী দলের নেতা শাহবাজ শরীফ এই দুর্ঘটনায় নিহতদের জন্য শোক প্রকাশ এবং আহতদের দ্রুত সুস্থ বেড়ে উঠার জন্য দোয়া করেন। মুহম্মদ আবদুল কাইয়ুম খান ত্রাণ তৎপরতা ত্বরান্বিত করতে প্রশাসনকে নির্দেশ দিয়েছেন।\n\n\n== তথ্যসূত্র =="}