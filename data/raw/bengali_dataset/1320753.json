{"pageid": 1320753, "title": "পপুলার ফ্রন্ট অফ ইন্ডিয়া", "url": "https://bn.wikipedia.org/wiki?curid=1320753", "content": "পপুলার ফ্রন্ট অফ ইন্ডিয়া বা পিএফআই (PFI) হল ভারতের একটি ইসলামি রাজনৈতিক এবং সামাজিক সংগঠন। এটি ভারতে ক্রমবর্ধমান মুসলিমবিদ্বেষী হিন্দুত্ববাদী গোষ্ঠীগুলির প্রতিক্রিয়ায় ২০০৬ সালে গঠিত হয়। ২০২২ সালের ২৮ সেপ্টেম্বর ভারতের স্বরাষ্ট্রমন্ত্রনালয় বেআইনি কার্যকলাপ প্রতিরোধ আইনের (UAPA) অধীনে সংগঠনটিকে পাঁচ বছরের জন্য নিষিদ্ধ ঘোষণা করে। \n২০০৬ সালে সংগঠনটি কর্ণাটক ফোরাম ফর ডিগনিটি (KFD) ও ন্যাশনাল ডেভেলপমেন্ট ফ্রন্ট (NDF)- এর একীভূতকরণের মাধ্যমে প্রতিষ্ঠিত হয়েছিল। এটি নিজেকে \"ন্যায়বিচার, স্বাধীনতা ও নিরাপত্তা নিশ্চিত করতে জনগণের ক্ষমতায়নের জন্য প্রতিশ্রুতিবদ্ধ একটি নব্য-সামাজিক আন্দোলন\" হিসেবে বর্ণনা করে।  সংগঠনটি মুসলিম সংরক্ষণের পক্ষেও কথা বলে। ২০১২ সালে এটি নিরপরাধ নাগরিকদের আটক করার জন্য UAPA আইনের কথিত ব্যবহারের বিরুদ্ধে বিক্ষোভ পরিচালনা করে। \nপিএফআইয়ের বিরুদ্ধে বিজেপি শাসিত ভারতের সরকার প্রায়ই দেশবিরোধী ও বিভিন্ন অসামাজিক কার্যকলাপে জড়িত থাকার অভিযোগ আনে। ২০১২ সালে কেরালা সরকার দাবি করে যে, এটি নিষিদ্ধ সন্ত্রাসী সংগঠন স্টুডেন্টস ইসলামিক মুভমেন্ট অফ ইন্ডিয়া (সিমি), ইন্ডিয়ান মুজাহিদিনের একটি সহযোগী সংগঠনের পুনরুত্থান। তবে সংগঠনটি সর্বদা নিজেকে ভারতীয় সংবিধান মতে অধিকার আদায়ে আন্দোলনকারী একটি সংগঠন হিসেবে বর্ণনা করে। \n\nপিএফআই প্রায়ই কেরালা ও কর্ণাটকের কিছু অংশে রাষ্ট্রীয় স্বয়ংসেবক সংঘের (আরএসএস) সাথে সহিংস সংঘর্ষে লিপ্ত হয়। এর বিরোধীরা অভিযোগ করে যে, পপুলার ফ্রন্টের তালেবান ও আল-কায়েদার মতো জিহাদি সংগঠনগুলির সাথে  সম্পর্ক রয়েছে। তবে  সংগঠনটি এমন অভিযোগ সর্বদা প্রত্যাখ্যান করে।   সমাজের বিভিন্ন বিভাগকে পূরণ করার জন্য ন্যাশনাল উইমেনস ফ্রন্ট (NWF) ও ক্যাম্পাস ফ্রন্ট অফ ইন্ডিয়া (CFI)  ছাড়াও সংগঠনটির বিভিন্ন শাখা রয়েছে। \n\n\n== তথ্যসূত্র ==\n\n↑ Dhar, Sujoy"}