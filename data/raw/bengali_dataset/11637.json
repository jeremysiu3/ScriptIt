{"pageid": 11637, "title": "সিএনএন", "url": "https://bn.wikipedia.org/wiki?curid=11637", "content": "কেবল নিউজ নেটওয়ার্ক , যা এর আদ্যাক্ষর সিএনএন (CNN) নামে বেশি পরিচিত, একটি মার্কিন যুক্তরাষ্ট্রভিত্তিক টেলিভিশন চ্যানেল। এটি সংবাদ ও সংবাদের বিশ্লেষণ সম্প্রচার করে থাকে। ২৪ ঘণ্টা ধরে এটি সংবাদ পরিবেশন করে থাকে। ১৯৮০ সালে টেড টার্নার এটি প্রতিষ্ঠা করেন। যুক্তরাষ্ট্রের জর্জিয়া অঙ্গরাজ্যের আটলান্টা শহরে এর প্রধান কার্যালয় অবস্থিত। ১৯৯০ সালের প্রথম উপসাগরীয় যুদ্ধের সময় বাগদাদ হতে সরাসরি সংবাদ সম্প্রচারের জন্য সিএনএন বিশ্বজুড়ে খ্যাতি অর্জন করে।\n\n\n== ইতিহাস ==\n১ জুন ১৯৮০ সালে মার্কিন স্থানীয় সময় বিকেল ৫.০০ টায় সিএনএন সম্প্রচার কার্যক্রম শুরু করে।\n\n\n== বাংলাদেশে সিএনএন ==\nজাতির জনক বঙ্গবন্ধু শেখ মুজিবুর রহমানের জন্মশতবার্ষিকী ও স্বাধীনতার সুবর্ণজয়ন্তী উপলক্ষ্যে বিশ্বব্যাপী বাংলাদেশকে তুলে ধরবে যুক্তরাষ্ট্র ভিত্তিক টেলিভিশন চ্যানেল ক্যাবল নিউজ নেটওয়ার্ক সিএনএন। চুক্তির মাধ্যমে বিশ্বব্যাপী জনপ্রিয় চ্যানেলটি বাংলাদেশের ব্যবসা-বাণিজ্যের অভূতপূর্ব সাফল্যের প্রামাণ্য চিত্র প্রদর্শন করবে। এছাড়াও করোনা ভাইরাস (কোভিড-১৯) মোকাবিলায় বাংলাদেশের সাফল্য, উন্নয়নশীল দেশের তালিকায় উন্নীত, উল্লেখযোগ্য পরিমাণে রেমিটেন্স অর্জন ও অন্যান্য বিষয় অডিও ভিজ্যুয়ালের মাধ্যমে প্রচার করবে সিএনএন। সংশ্লিষ্ট শিল্প ও সেবাখাতগুলো প্রচারণা কার্যক্রমের অর্থায়ন করবে এবং বাণিজ্য মন্ত্রণালয়ের আওতাধীন বাংলাদেশ বৈদেশিক বাণিজ্য ইনস্টিটিউট তদারকি করবে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nসিএনএন আন্তর্জাতিক"}