{"pageid": 1163290, "title": "নলডাঙ্গা জমিদার বাড়ি, গাইবান্ধা", "url": "https://bn.wikipedia.org/wiki?curid=1163290", "content": "নলডাঙ্গা জমিদার বাড়ি বাংলাদেশ এর গাইবান্ধা জেলার সাদুল্লাপুর উপজেলার নলডাঙ্গা নামক এলাকায় অবস্থিত এক ঐতিহাসিক জমিদার বাড়ি।  এ জমিদারীর অন্যতম জমিদার ছিলেন তুলসী লাহিড়ী।\n\n\n== ইতিহাস ==\nএই জমিদার বাড়ির গোড়াপত্তনকারী জমিদার কাশিনাথ লাহিরী। কোচবিহার রাজা রাজেন্দ্র নারায়ণ মারা গেলে বন্দি মহারাজা ধৈয্যেন্দ্র নারায়ণের সমর্করা তার নাবালক পুত্র ধন্দ্রে নারায়ণকে (১৭৭২-৭৫) সিংহাসনে বসান। তখন নাবালক রাজার অভিভাবক রাণীমাতা কামদেশ্বরী দেবী সর্বানন্দ গোস্বামীকে নিজ উপদেষ্টা নিয়োগ করেন। এ সময়ই সর্বানন্দ গোস্বামীর পরামর্শে রাণীমাতা কাশিনাথ লাহিরীকে কোচবিহারের নতুন মহারাজার খাসনবীশ নিয়োগ করেন। এভাবেই সর্বানন্দ গোস্বামীর পৃষ্টপোষকতায় কাশীনাথ লাহিরী কোচবিহার রাজ্যের অভ্যন্তরীণ রাজনীতিতে ওতপ্রোতভাবে জড়িয়ে পড়েন। শুধু তাই নয় বন্দি মহারাজাকে মুক্ত করার জন্য সর্বানন্দ গোস্বামী ও কাশিনাথ খাসনবীশ রংপুরে এসে কোম্পানী কর্তৃপক্ষের সাথে যোগাযোগ করে সামরিক সাহায্যের ব্যবস্থা করে ভুটানে বন্দী মহারাজাকে মুক্ত করেন ১৭৭৩ সালে। ফলে উভয়ের ক্ষমতা ও প্রতিপত্তি বৃদ্ধি পায়। কাশিনাথ লাহিরী খাসনবীশ ছাড়াও রাজস্ব আদায়ের অতিরিক্ত দায়িত্ব লাভ করে। এমতাবস্থায় সর্বানন্দ গোস্বামী ও কাশিনাথ লাহিরী ১৭৭৫ খৃ. থেকে ১৭৭৮ খৃ. পর্যন্ত বহু ব্রক্শ্মোত্তর সম্পত্তির মালিক হয়। এভাবে চলতে থাকে নলডাঙা জমিদার।\n\n\n== অবকাঠামো ==\nএ জমিদারদ বাড়ির দুটি মন্দির, ১টি কুয়া, বিশাল পুকুর ও প্রাচীরের সামান্য ধ্বংসাবশেষ ছাড়া কিছুই নেই।\n\n\n== বর্তমান অবস্থা ==\nঅযত্ন ও অবহেলার কারণে জমিদার বাড়ির সকল স্মৃতিচিহ্নই এখন প্রায় ধ্বংসের মুখে। \n\n\n== গ্যালারী ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}