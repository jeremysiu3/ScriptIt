{"pageid": 1018610, "title": "ডোমিনিকান প্রজাতন্ত্র জাতীয় ফুটবল দল", "url": "https://bn.wikipedia.org/wiki?curid=1018610", "content": "ডোমিনিকান প্রজাতন্ত্র জাতীয় ফুটবল দল (স্পেনীয়: Selección de fútbol de República Dominicana) হচ্ছে আন্তর্জাতিক ফুটবলে ডোমিনিকান প্রজাতন্ত্রের প্রতিনিধিত্বকারী পুরুষদের জাতীয় দল, যার সকল কার্যক্রম ডোমিনিকান প্রজাতন্ত্রের ফুটবলের সর্বোচ্চ নিয়ন্ত্রক সংস্থা ডোমিনিকান ফুটবল ফেডারেশন দ্বারা নিয়ন্ত্রিত হয়। এই দলটি ১৯৫৮ সাল হতে ফুটবলের সর্বোচ্চ সংস্থা ফিফার এবং ১৯৬৪ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৬৭ সালের ২১শে মে তারিখে, ডোমিনিকান প্রজাতন্ত্র প্রথমবারের মতো আন্তর্জাতিক খেলায় অংশগ্রহণ করেছে; ডোমিনিকান প্রজাতন্ত্রে অনুষ্ঠিত উক্ত ম্যাচে ডোমিনিকান প্রজাতন্ত্র হাইতির কাছে ৮–০ গোলের ব্যবধানে পরাজিত হয়েছে।\n২৭,০০০ ধারণক্ষমতাবিশিষ্ট ফেলিক্স সানচেস অলিম্পিক স্টেডিয়ামে লস কুইসকেয়ানোস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ডোমিনিকান প্রজাতন্ত্রের রাজধানী সান্তো দোমিঙ্গোয় অবস্থিত। বর্তমানে এই দলের ম্যানেজারের দায়িত্ব পালন করছেন জ্যাক পাসি এবং অধিনায়কের দায়িত্ব পালন করছেন এরকুলেসের রক্ষণভাগের খেলোয়াড় তানো বনিন।\nডোমিনিকান প্রজাতন্ত্র এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও ডোমিনিকান প্রজাতন্ত্র এপর্যন্ত একবারও অংশগ্রহণ করতে সক্ষম হয়নি।\nমিগেল লয়েড, জনাথন ফানিয়া, রাফায়েল ফ্লোরেস, দোমিঙ্গো পেরালতা এবং এরিক ওজুনার মতো খেলোয়াড়গণ ডোমিনিকান প্রজাতন্ত্রের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৩ সালের অক্টোবর মাসে প্রকাশিত র‌্যাঙ্কিংয়ে ডোমিনিকান প্রজাতন্ত্র তাদের ইতিহাসে সর্বোচ্চ অবস্থান (৭৮তম) অর্জন করে এবং ২০০৯ সালের ডিসেম্বর মাসে প্রকাশিত র‌্যাঙ্কিংয়ে তারা ১৯০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ডোমিনিকান প্রজাতন্ত্রের সর্বোচ্চ অবস্থান হচ্ছে ১৩৯তম (যা তারা ২০১২ সালে অর্জন করেছিল) এবং সর্বনিম্ন অবস্থান হচ্ছে ১৮৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ডোমিনিকান প্রজাতন্ত্র জাতীয় ফুটবল দল  ওয়েব্যাক মেশিনে আর্কাইভকৃত ২ ডিসেম্বর ২০১৮ তারিখে (ইংরেজি)\nকনকাকাফ-এ ডোমিনিকান প্রজাতন্ত্র জাতীয় ফুটবল দল  ওয়েব্যাক মেশিনে আর্কাইভকৃত ২৯ জুন ২০১৯ তারিখে (ইংরেজি)"}