{"pageid": 1392737, "title": "তাউইউয়েন, তাইওয়ান", "url": "https://bn.wikipedia.org/wiki?curid=1392737", "content": "তাউইউয়েন উত্তর-পশ্চিম তাইওয়ানে অবস্থিত একটি বিশেষ পৌরসভা। এটি নিউ তাইপে সিটির উত্তর-পূর্বে, ইলান কাউন্টির দক্ষিণ-পূর্বে, ও শিনজু কাউন্টির দক্ষিণ-পশ্চিমে অবস্থিত। তাউইউয়েন জেলা পৌর সরকারের প্রধান আসন এবং চুংলি জেলা নিয়ে এটি বৃহত্তর তাউইউয়েন-চুংলি মহানগর এলাকা গঠিত হয়। তাইপে-কিলুং মহানগর এলাকার উপশহর থেকে উদ্ভূত তাউইউয়েন তাইওয়ানের চতুর্থ বৃহত্তম মহানগর এলাকা এবং পঞ্চম জনবহুল শহর। চীনা ভাষায় \"তাউইউয়েন\" শব্দের অর্থ \"পিচ বাগান\", কারণ এই অঞ্চলে অসংখ্য পিচ গাছ ছিল। সাবেক কাউন্টি তাউইউয়েন ২০১৪ সালে বিশেষ পৌরসভায় রূপান্তরিত হয়।\nতাউইউয়েন শহরে অসংখ্য শিল্প পার্ক ও প্রযুক্তি কোম্পানির সদর দপ্তর রয়েছে। রাজধানী তাইপের নৈকট্য ও জীবনমানের স্বল্প ব্যয়ের কারণে সাম্প্রতিক সময়ে তাইওয়ানের অন্য যে কোন শহর থেকে তাউইউয়েনের জনসংখ্যা বৃদ্ধির হার অধিক। এই শহরে দক্ষিণ-পূর্ব এশিয়া থেকে আগত ১১৬,০০০ এর বেশি বিদেশি শ্রমিক বসবাস করে, যারা বিভিন্ন কারখানায় এবং বসতবাড়িতে কাজ করে। এই শহরে অবস্থিত তাউইউয়েন আন্তর্জাতিক বিমানবন্দর বহিঃবিশ্বের ও অন্যান্য শহরের সাথে রাজধানী তাইপে ও উত্তর তাইওয়ানে যোগাযোগ স্থাপন করে।\n\n\n== ইতিহাস ==\n\n\n=== প্রারম্ভিক ইতিহাস ===\nপ্রাচীন সময়ে তাউইউয়েনে তাইওয়ানীয় সমতলীয় আদিবাসীরা বসবাস করত। প্রাগৈতিহাসিক সময়ে কেতাগালান সম্প্রদায় নানকানে বসতি স্থাপন করে। ওলন্দাজ উপনিবেশ, স্পেনীয় উপনিবেশ, মিং রাজবংশের চেং হে'র সময়ে তেমন কৃষি বা শিল্প ছিল। ছিং শাসনামলে ফুজিয়ান প্রদেশ ও গুয়াংডং প্রদেশের জনগণ বর্তমান তাউইউয়েনে আসে এবং জমিতে কৃষিকাজ শুরু করে। তারা পিচ গাছ রোপণ করে এবং তা বসন্তকালে ফুলে প্রস্ফুটিত হলে এত সুন্দর দেখাত, যার ফলে সেখানকার লোকজন এই স্থানের নামকরণ করে \"তাওহং\" (পিচ বাগান)।\n\n\n=== জাপান সাম্রাজ্য ===\n১৯০১ সালের নভেম্বর মাসে জাপানি শাসনামলে এই অঞ্চলে তোশেইন জো নামে একটি স্থানীয় প্রশাসনিক দপ্তর স্থাপিত হয় এবং ১৯০৫ সালে এর নাম পরিবর্তন করে তোয়েন জো রাখা হয়। ১৯২০ সালে তোয়েন এলাকা শিনচিকু প্রিফেকচারের অধীনে চলে যায়।\n\n\n=== প্রজাতন্ত্রী চীন ===\n১৯৪৫ সালে জাপান থেকে প্রজাতন্ত্রী চীনের নিকট হস্তান্তরের পর শিনজু কাউন্টিতে বর্তমান তাউইউয়েন সিটি অন্তর্ভুক্ত হয়। ১৯৫০ সালে শিনজু কাউন্টি থেকে পৃথক হয়ে তাউইউয়েন কাউন্টি প্রতিষ্ঠিত হয়। ১৯৭১ সালের ২১শে এপ্রিল তাউইউয়েন সিটি তাউইউয়েন সিটির আসনে পরিণত হয়। এতে ৬টি শহর, একটি শহরতলী ও ৬টি পল্লী শহরতলী ছিল।\n২০০৯ সালের জুন মাসে নির্বাহী ইউয়ান তাউইউয়েনকে কাউন্টি থেকে বিশেষ পৌরসভায় উন্নীতকরণের পরিকল্পনার অনুমোদন দেয়। ২০১৪ সালের ২৫শে ডিসেম্বর তাউইউয়েন কাউন্টি তাউইউয়েন সিটি নামে বিশেষ পৌরসভায় উন্নীত হয়।\n\n\n== ভূগোল ==\nতাউইউয়েন উত্তর তাইওয়ানে তাইপের প্রায় ৪০ কিমি (২৫ মাইল) দক্ষিণ-পশ্চিমে ১,২২০ বর্গ কিলোমিটার (৪৭০ বর্গ মাইল) স্থান জুড়ে অবস্থিত। এটি নিচু সমতল ভূমি, সংলগ্ন পর্বত ও মালভূমি নিয়ে গঠিত। এর আকৃতি দক্ষিণ-পূর্ব থেকে উত্তর-পশ্চিমে লম্বা ও সরু এবং দক্ষিণ-পূর্ব অংশে সুয়েশান পর্বতমালা এবং দূরবর্তী অংশ তাইওয়ান প্রণালীর উপকূলে গিয়ে শেষ হয়।\nতাউইউয়েন মালভূমিতে অসংখ্য সেচ পুকুর রয়েছে, যার জন্য তাউইউয়েনের উপনাম হল \"হাজার পুকুরের শহর\"।\n\n\n=== জলবায়ু ===\nতাউইউয়েনে আদ্র উপ-ক্রান্তীয় জলবায়ু বিরাজমান, যেখানে শীতকালে মৃদু থেকে উষ্ণ এবং গ্রীষ্মকালে উষ্ণ আবহাওয়া বিরাজমান।\n\n\n== প্রশাসন ==\nতাউইউয়েন সিটি ১২টি পৌর জেলা এবং একটি পার্বত্য আদিবাসী জেলায় বিভক্ত। সিটি সরকার তাউইউয়েন জেলায় অবস্থিত।\n২০১৪ সালের ২৫শে ডিসেম্বর বিশেষ পৌরসভায় উন্নীত হওয়ার পূর্বে তাউইউয়েন কাউন্টিতে ৬টি কাউন্টি-শাসিত শহর (বাদে, লুচু, পিংচেন, তাউইউয়েন, ইয়াংমেই, চুংলি), ১টি শহরতলী (দাসি), ৫টি পল্লী শহরতলী (দাইউয়েন, গুয়াইন, গুইশান, লংতান, সিনইউ) এবং ১টি পার্বত্য আদিবাসী শহর (ফুসিং) ছিল।\n\n\n== শিক্ষা ব্যবস্থা ==\n\n\n=== সরকারি বিশ্ববিদ্যালয় ===\nসেন্ট্রাল পুলিশ বিশ্ববিদ্যালয়\nন্যাশনাল সেন্ট্রাল বিশ্ববিদ্যালয়\nন্যাশনাল ডিফেন্স বিশ্ববিদ্যালয়\nন্যাশনাল তাইওয়ান স্পোর্ট বিশ্ববিদ্যালয়\n\n\n=== বেসরকারি বিশ্ববিদ্যালয় ===\nচাং গুং বিশ্ববিদ্যালয়\nচুং ইউয়ান ক্রিশ্চিয়ান বিশ্ববিদ্যালয়\nকাইনান বিশ্ববিদ্যালয়\nইউয়ান জে বিশ্ববিদ্যালয়\n\n\n=== প্রকৌশল ও কারিগরি বিশ্ববিদ্যালয় ===\nচিয়েন শিন ইউনিভার্সিটি অব সায়েন্স অ্যান্ড টেকনোলজি\nলুংহোয়া ইউনিভার্সিটি অব সায়েন্স অ্যান্ড টেকনোলজি\nভানুং বিশ্ববিদ্যালয়\n\n\n=== সামরিক অ্যাকাডেমি ===\nআর্মি অ্যাকাডেমি আর.ও.সি.\nরিপাবলিক অব চায়না আর্মি কমিউনিকেশন, ইলেকট্রনিক্‌স অ্যান্ড ইনফরমেশন স্কুল\nরিপাবলিক অব চায়না আর্মি কেমিক্যাল স্কুল\nরিপাবলিক অব চায়না আর্মি লজিস্টিকস স্কুল\nরিপাবলিক অব চায়না মিলিটারি পুলিশ স্কুল\n\n\n=== সরকারি উচ্চ বিদ্যালয় ===\nদ্য অ্যাফিলিয়েটেড জংলি সিনিয়র হাই স্কুল অব ন্যাশনাল সেন্ট্রাল ইউনিভার্সিটি\nতাউইউয়েন মিউনিসিপাল নেই লি সিনিয়র হাই স্কুল\nতাউইউয়েন মিউনিসিপাল তাউইউয়েন সিনিয়র হাই স্কুল\nতাউইউয়েন মিউনিসিপাল ইয়াং মেই সিনিয়র হাই স্কুল\nতাউইউয়েন মিউনিসিপাল ইই সিনিয়র হাই স্কুল\nতাউইউয়েন মিউনিসিপাল উ-লিং সিনিয়র হাই স্কুল\nতাউইউয়েন মিউনিসিপাল দাসি সিনিয়র হাই স্কুল\nতাউইউয়েন মিউনিসিপাল দাইউয়েন ইন্টারন্যাশনাল সিনিয়র হাই স্কুল\nতাউইউয়েন মিউনিসিপাল নানকান সিনিয়র হাই স্কুল\nতাউইউয়েন মিউনিসিপাল পিঙ্গিয়েন সিনিয়র হাই স্কুল\nতাউইউয়েন মিউনিসিপাল শোউশান সিনিয়র হাই স্কুল\nতাউইউয়েন মিউনিসিপাল ইউং-ফেং হাই স্কুল\nতাউইউয়েন মিউনিসিপাল ইউংফং সিনিয়র হাই স্কুল\nতাউইউয়েন মিউনিসিপাল সিনউ হাই স্কুল\nতাউইউয়েন মিউনিসিপাল লংতান সিনিয়র হাই স্কুল\nতাউইউয়েন মিউনিসিপাল লুউফু সিনিয়র হাই স্কুল\nতাউইউয়েন মিউনিসিপাল গুয়ানইন হাই স্কুল\n\n\n== খেলাধুলা ==\nতাউইউয়েনে অনুষ্ঠিত সাম্প্রতিক বড় ক্রীড়া আয়োজনসমূহ হল:\n\n২০০৪ এশীয় কারাটে চ্যাম্পিয়নশিপ\n২০১১ বিডাব্লিউএফ বিশ্ব জুনিয়র চ্যাম্পিয়নশিপ\n২০১৫ এশিয়া প্যাসিফিক ডিফ গেমস\n২০১৫ ডাব্লিউবিএসসি প্রিমিয়ার১২ (সহ-আয়োজক তাইচুং, তাইপে ও ইউনলিন (দুউলিউ)\n২০১৮ বিশ্ব তাইকোয়ান্দো গ্র্যান্ড পিক্স (সিরি ৩)\n২০১৯ ডাব্লিউবিএসসি প্রিমিয়ার১২ (সহ-আয়োজক তাইচুং)\n২০১৯ এশিয়ান এয়ারগান চ্যাম্পিয়নশিপ\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট  (ইংরেজি ভাষায়)\n ওপেনস্ট্রিটম্যাপে তাউইউয়েন, তাইওয়ান সম্পর্কিত ভৌগোলিক উপাত্ত"}