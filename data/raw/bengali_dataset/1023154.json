{"pageid": 1023154, "title": "আমিরাত মঙ্গল অভিযান", "url": "https://bn.wikipedia.org/wiki?curid=1023154", "content": "আমিরাত মঙ্গল অভিযান সংযুক্ত আরব আমিরাতের মহাকাশ সংস্থা সংযুক্ত আরব আমিরাত মহাকাশ সংস্থার মঙ্গল গ্রহে মহাকাশ অনুসন্ধান অভিযানের অন্তর্গত। হোপ অরবিটার ২০২০ সালের ১৯ জুলাই উৎক্ষেপিত হয় এবং ২০২১ সালের ৯ ফেব্রুয়ারি মঙ্গলবার মঙ্গলের কক্ষপথে পৌঁছায়।\nঅভিযানের নকশা, উন্নয়ন ও পরিচালনা করে মোহাম্মদ বিন রশিদ স্পেস সেন্টার (এমবিআরএসসি)। অ্যারিজোনা স্টেট ইউনিভার্সিটি (এএসইউ) ও ক্যালিফোর্নিয়া বিশ্ববিদ্যালয় বার্কলেয়ের সহায়তায় এমবিআরএসসি এবং কলোরাডো বোল্ডার বিশ্ববিদ্যালয়ের গবেষণাগার জন্য বায়ুমণ্ডল ও স্পেস ফিজিক্স (এলএএসপি) দ্বারা এই মহাকাশযানটি তৈরি করা হয়। এটি কলোরাডো বিশ্ববিদ্যালয়ে সংযোজন করে তৈরি করা হয়। অভিযানটিতে ভারতীয় মহাকাশ গবেষণা সংস্থা (ইসরো) দ্বারাও সহায়তা করা হয়।\nস্পেস প্রোবটি প্রতিদিন ও ঋতু-অনুযায়ী আবহাওয়াচক্র, নিম্ন বায়ুমণ্ডলের আবহাওয়ার ঘটনা যেমন ধূলিঝড় ও গ্রহের বিভিন্ন অঞ্চলে আবহাওয়া কীভাবে পরিবর্তিত হয় তা অধ্যয়ন করবে। এটি মঙ্গলগ্রহের বায়ুমণ্ডলীয় হাইড্রোজেন ও অক্সিজেন হ্রাস এবং গ্রহের ক্রমবর্ধমান জলবায়ু পরিবর্তনের পিছনে অন্যান্য সম্ভাব্য কারণ সম্পর্কে আমাদের তথ্য প্রদান করবে। অভিযানটি আমিরাত প্রকৌশলীদের একটি দল বিদেশী গবেষণা প্রতিষ্ঠানের সহযোগিতায় পরিচালনা করছে এবং এটি সংযুক্ত আরব আমিরাতের জ্ঞান-ভিত্তিক অর্থনীতির দিকে একটি অবদানমূলক অগ্রগতি।\n\n\n== তথ্যসূত্র =="}