{"pageid": 1528287, "title": "ওমর ফেরওয়ানা", "url": "https://bn.wikipedia.org/wiki?curid=1528287", "content": "ওমর সালেহ ওমর ফেরওয়ানা ( আরবি: عمر فروانة   ; ৭ ফেব্রুয়ারী ১৯৫৬ - ১৫ অক্টোবর ২০২৩) একজন ফিলিস্তিনি স্ত্রীরোগ বিশেষজ্ঞ এবং গবেষক। তিনি গাজার ইসলামিক বিশ্ববিদ্যালয়ের মেডিসিন অনুষদের সহকারী অধ্যাপক এবং বিশ্ববিদ্যালয়ের ডিন কাজ করেছেন।\n\n\n== জীবনী ==\nফেরওয়ানা ১৯৫৬ সালের ৭ ফেব্রুয়ারি গাজার সাবরায় জন্মগ্রহণ করেন। তিনি কায়রো বিশ্ববিদ্যালয়ের মেডিসিন অনুষদে পড়াশোনা করেন।সেখানে তিনি ১৯৮২ সালে মেডিসিনে ও সার্জারিতে স্নাতক ডিগ্রি অর্জন করেন। এরপর তিনি প্রসূতি ও স্ত্রীরোগবিদ্যায় বিশেষজ্ঞ হন।  তিনি লিডস বিশ্ববিদ্যালয় থেকে ফিজিওলজিতে পিএইচডি ডিগ্রি অর্জন করেন।  তিনি পেশেন্টস ফ্রেন্ডস সোসাইটি-গাজার পরিচালনা পর্ষদের সদস্য ছিলেন। \n১৯৯২ সালের ১৭ ডিসেম্বর, ইসরায়েল তাকে হামাস ও  ইসলামিক জিহাদের সাথে উস্কানি এবং যোগাযোগের অভিযোগে ৪১৪ জনের সাথে ইসরায়েলি নিরাপত্তা অঞ্চলের বাইরে দক্ষিণ লেবাননের মার্জ আল-জোহুরে বহিষ্কার করে। ফেরওয়ানা সেখানে মেডিকেল কমিটির দায়িত্বে ছিলেন এবং তিনি সেখানে ক্লিনিক পরিচালনা করতেন। \nএটি উল্লেখযোগ্য যে, তার পিতা ফিলিস্তিনি কবি সালেহ ওমর ফেরওয়ানা ( আরবি: صالح عمر فراونة   ; ১৯৩৬ – ১০ মার্চ ২০১৩)।  যিনি ২০০৪ সালে \"মুফরাদাত ফিলাস্তিনিয়্যাহ\" ( আরবি: مفردات فلسطينية)  নামে একটি দিওয়ান প্রকাশ করেন। যার দ্বিতীয় অংশ ২০১১ সালে প্রকাশিত হয়। \n১৫ অক্টোবর ২০২৩ তারিখে, গাজা শহরের দক্ষিণ-পশ্চিমে তেল আল-হাওয়ায় অবস্থিত তার বাড়িতে ইসরায়েলি বিমান বাহিনীর বিমান হামলায় তিনি, তার স্ত্রী, সন্তান এবং নাতি-নাতনিরা নিহত হন। ইসরায়েলের উপর হামাসের আক্রমণের জবাবে ইসরায়েলি বিমানবাহিনী এই হামলা চালিয়েছিল। \n\n\n== তথ্যসূত্র ==\n\n\n== বহিঃসংযোগ ==\nPublications by Omar Ferwana at ResearchGate\nফেসবুকে ওমর ফেরওয়ানা \nলিংকডইনে ওমর ফেরওয়ানা \nটেমপ্লেট:Gaza war"}