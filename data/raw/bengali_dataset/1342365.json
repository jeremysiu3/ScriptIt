{"pageid": 1342365, "title": "আলফোনসা (অভিনেত্রী)", "url": "https://bn.wikipedia.org/wiki?curid=1342365", "content": "আলফোনসা একজন ভারতীয় অভিনেত্রী। তিনি প্রধানত দক্ষিণ ভারতীয় চলচ্চিত্রে তার কাজের জন্য পরিচিত। তিনি প্রধানত আইটেম নম্বর -এর জন্য পরিচিত। তিনি দক্ষিণ ভারতীয় চলচ্চিত্রের কিছু সিনেমায় সহায়ক চরিত্র এবং স্বল্প দৈর্ঘ্য‌ -এর চরিত্রে অভিনয় করেছেন।\n\n\n== কর্মজীবন ==\nআলফোনসা কে এস রবিকুমারের পঞ্চথান্থিরাম চলচ্চিত্রে একটি সহায়ক ভূমিকায় অভিনয় করেছিলেন। চলচ্চিত্রটি ২০০২ সালে মুক্তি পেয়েছিল। তিনি কমল হাসানের সাথে কয়েকটি দৃশ্যে অভিনয় করেছিলেন। তিনি কাধল সাদুগুডু নামক সিনেমাতে বিক্রমের বিপরীতে অভিনয় করেছিলেন। এই সিনেমাতে কিছু আপত্তিজনক দৃশ্যে অভিনয় করার জন্য তাকে সমালোচনা শুনতে হয়েছিল।\n\n\n== ব্যক্তিগত জীবন ==\nআলফোনসা তামিলনাড়ুতে জন্মগ্রহণ করেছিলেন। তার ছোট ভাইয়ের নাম ছিল রবার্ট। তিনি নৃত্য পরিচালক ছিলেন। তিনি একজন অভিনেতা হিসেবেও কিছু চলচ্চিত্রে কাজ করেছেন। আলফোনসা তার পরিবারের ইচ্ছার বিরুদ্ধে ২০০১ সালে নাজিরকে বিয়ে করেন। নাজির পারভু মাঝাই ছবিতে তার সহ-অভিনেতা ছিলেন।\nআলফোনসা একজন আসন্ন অভিনেতা বিনোদের সাথে লিভ-ইন সম্পর্কে দুই বছর বসবাস করেছিলেন। বিনোদ ২০১২ সালে আত্মহত্যা করেন। আলফোনসাও ২০১২ সালের মার্চ মাসে অতিরিক্ত ঘুমের ওষুধ খেয়ে আত্মহত্যার চেষ্টা করেছিলেন, কিন্তু ভাগ্যক্রমে তখন তিনি রক্ষা পান। প্রতিবেদনে প্রাথমিকভাবে বিনোদের মৃত্যুতে অভিনেত্রীর জড়িত থাকার সন্দেহ প্রকাশ করা হয়েছিল। পরে তিনি বিবৃতি দেন যে এই ধরনের অভিযোগ ভিত্তিহীন। তিনি দাবি করেন যে ব্যক্তিগত হতাশার কারণে বিনোদ আত্মহত্যা করেন। আলফোনসা বলেছিলেন যে বিনোদ, মুরলির সাথে একটি চলচ্চিত্রে কাজ করছিলেন যার কাজ আর্থিক কারণে অনেকদিন বন্ধ ছিল। যা তার আত্মহত্যা করার কারন হিসাবে যথেষ্ট।\n\n\n== অভিনীত চলচ্চিত্র ==\nতার অভিনীত কিছু চলচ্চিত্রের তালিকা নিচে দেওয়া হল,\n\n\n== তথ্যসূত্র =="}