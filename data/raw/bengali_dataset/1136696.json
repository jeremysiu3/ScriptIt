{"pageid": 1136696, "title": "ওসমান বাঙ্গালী", "url": "https://bn.wikipedia.org/wiki?curid=1136696", "content": "মাওলানা ওসমান বাঙ্গালী ছিলেন ষোড়শ শতাব্দীর বাংলার একজন আলেম। তিনি মূলত মুঘল আমলে সম্ভল শহরে তাঁর শিক্ষাদানের জন্য বেশ পরিচিত ছিলেন।\n\n\n== জীবনী ==\nউসমান, বাঙ্গালী বংশোদ্ভূত। তিনি ইসলামি শিক্ষা ও কুরআন শিখে মাওলানা খেতাব অর্জন করেন।\nপরে তিনি হিন্দুস্তানের সম্ভল শহরে চলে যান যেখানে মশহুর শায়ের মিঞা হাতেম সম্ভলীর অধীনে তালিম নেন। উচ্চশিক্ষার জন্য তিনি গুজরাতে গিয়ে ওজীহুদ্দীন আলবীর শাগরেদ হন। আলবী সাহেব মুফতি ইউসুফ বাঙ্গালীর ওস্তাদও ছিলেন। কামাল মোহম্মদ সম্ভলীর আসরারিয়া গ্রন্থ অনুসারে, মাওলানা ওসমান বাঙ্গালী পড়ালেখা শেষ করে সম্ভলে ফেরত এসে বসবাস স্থাপন করেন। সেখানে তাঁর অনেক ছাত্র ছিল এবং তাঁর বৃদ্ধ বয়সে, তাঁর ছাত্ররা নিয়মিত তাঁর বাড়িতে আসতেন। এক বার, তাঁর ওস্তাদ মিঞা হাতেম সম্ভলী ও ছাত্র আব্দুল কাদের বদায়ূনী (যিনি পরে হিন্দুস্থানের প্রথম মুফতি-ই-আজম হন) এক​সাথে মাওলানা ওসমান বাঙ্গালীকে দেখতে যান।\n\n\n== আরও দেখুন ==\nইউসুফ বাঙ্গালী, আরেকজন ষোড়শ শতাব্দীর বাঙ্গালী আলিমে দ্বীন\n\n\n== তথ্যসূত্র =="}