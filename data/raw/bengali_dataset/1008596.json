{"pageid": 1008596, "title": "নূর আহমদ (আফগান ক্রিকেটার)", "url": "https://bn.wikipedia.org/wiki?curid=1008596", "content": "নূর আহমদ লকনওয়াল (পশতু: نور احمد; জন্ম ৩ জানুয়ারি ২০০৫) একজন আফগান ক্রিকেটার।> ২০১৯ এর ৮ অক্টোবর, মিস আইনাক নাইটসের হয়ে ২০১৯ স্পাগিজা ক্রিকেট লিগ প্রতিযোগিতায় টুয়েন্টি২০ ক্রিকেটে অভিষেক করেন।\n২০১৯ এর ডিসেম্বরে, ২০২০ অনূর্ধ্ব-১৯ ক্রিকেট বিশ্বকাপ প্রতিযোগিতার জন্য আফগানিস্তান স্কোয়াডে তাকে অন্তর্ভুক্ত করা হয়। ২০২০ এর জুলাইয়ে, ক্যারিবিয়ান ক্রিকেট লিগ প্রতিযোগিতার জন্য সেন্ট লুচিয়া যোকস দলে মনোনীত হন। মিস আইনাক নাইটসের হয়ে ১৪ অক্টোবর ২০২০ তারিখে ২০২০ গাজী আমানুল্লাহ খান আঞ্চলিক একদিনের প্রতিযোগিতায় লিস্ট এ তে ক্রিকেট অভিষেক হয় তার।\n২০২০ এর ডিসেম্বরে, মাত্র ১৫ বছর বয়সে অস্ট্রেলিয়ায় অনুষ্ঠিত ২০২০-২১ বিগ ব্যাশ লিগ আসর খেলতে মেলবোর্ন রেনেগেডসের সাথে চুক্তিবদ্ধ হন।\n\n\n== ক্যারিয়ার ==\nপ্রথম শ্রেণীর ক্রিকেটে তিনি ২০১৯ সালের ২৯ এপ্রিল আহমাদ শাহ আবদালি টুর্নামেন্টে কাবুল রিজিয়নের হয়ে খেলেন। তার টি২০ ডেবিউ সম্পন্ন হয় ২০১৯ সালের ৮ অক্টোবর, শপাগিজা ক্রিকেট লিগে মিস আইনাক নাইটস দলের হয়ে।\n২০১৯ এর ডিসেম্বরে, ২০২০ আন্ডার-১৯ ক্রিকেট বিশ্বকাপের আফগানিস্তান দলে তাকে সুযোগ দেওয়া হয়। ২০২০ এর জুলাইয়ে ক্যারিবিয়ান প্রিমিয়ার লিগে সেন্ট লুসিয়া জুকস দলে খেলেন। ২০২০ এর অক্টোবরে গাজি আমানুল্লাহ খান রিজিওনাল ওয়ানডে টুর্নামেন্টে খেলেন।\n২০২০ এর ডিসেম্বরে, ১৫ বছর বয়সে মেলবোর্ন রেনেগেডস দলের হয়ে অস্ট্রেলীয় বিগ ব্যাশ লিগে খেলার সুযোগ পান। ২০২১ এর মার্চে, ইন্ডিয়ান প্রিমিয়ার লিগে চেন্নাই সুপার কিংস দলের নেট বোলার হিসেবে তাকে অন্তর্ভুক্ত করা হয়। ২০২১ এর জুনে, পাকিস্তান প্রিমিয়ার লিগে করাচি কিংসের হয়ে খেলেন।\n২০২১ এর জুলাইয়ে, পাকিস্তানের বিরুদ্ধে একদিনের আন্তর্জাতিক ক্রিকেটে আফগানিস্তান দলে তার নাম অন্তর্ভুক্ত করা হয়। ২০২১ সালের ডিসেম্বরে, ওয়েস্ট ইন্ডিজে অনুষ্ঠিত ২০২২ অনুর্দ্ধ-১৯ ক্রিকেট বিশ্বকাপে তার নাম অন্তর্ভুক্ত করা হয়েছিল। ২০২২ পাকিস্তান সুপার লিগে কোয়েটা গ্লাডিয়েটর্সে খেলার জন্য নাম লেখান। ২০২২ এর ১২ ফেব্রুয়ারিতে লাহোরের গাদ্দাফি স্টেডিয়ামে ইসলামাবাদ ইউনাইডেটের বিরুদ্ধে ডেবিউ করেন।\n২০২২ এর ফেব্রুয়ারিতে ইন্ডিয়ান প্রিমিয়ার লিগের গুজরাত টাইটান্স দল তাকে কিনে নেয়।\n\n\n== আন্তর্জাতিক ক্যারিয়ার ==\n২০২২ এর মে মাসে, জিম্বাবুয়ে সফরে আফগান টি২০ ক্রিকেট দলের হয়ে খেলেন এবং ওডিআই দলেও সংরক্ষিত খেলোয়াড় হিসেবে উপস্থিত ছিলেন। ২০২২ এর ১৪ জুন জিম্বাবুয়ে জাতীয় ক্রিকেট দলের বিরুদ্ধে টি২০ তে ডেবিউ করেন।\nআহমাদ একদিনের আন্তর্জাতিক ক্রিকেট ম্যাচে ডেবিউ করেন ২০২২ সালের ৩০ নভেম্বর, শ্রীলঙ্কার বিরুদ্ধে। ২০২৩ এর ২৩ অক্টোবর ভারতে অনুষ্ঠিত ওডিআই ক্রিকেট বিশ্বকাপে পাকিস্তানের বিরুদ্ধে খেলেন। টুর্নামেন্টে সবচেয়ে কমবয়সী ক্রিকেটার হিসেবে (মাত্র ১৮ বছর বয়সে) তিনি বিশ্বকাপে অভিষেক করেন।\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে নূর আহমদ (ইংরেজি)"}