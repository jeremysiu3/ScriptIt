{"pageid": 1527749, "title": "শান্তি মায়াদেবী", "url": "https://bn.wikipedia.org/wiki?curid=1527749", "content": "শান্তি মায়াদেবী, যিনি শান্তি প্রিয়া নামেও পরিচিত, হলেন একজন ভারতীয় অভিনেত্রী এবং আইনজীবী। শান্তি মূলত মালায়ালাম চলচ্চিত্রে অভিনেত্রী হিসাবে কাজ করেন।\nশান্তি মায়াদেবী মামুত্তির সাথে গণগন্ধর্বণ (২০১৯) চলচ্চিত্রে অভিনেত্রী হিসেবে কাজ করেন। এঈ চলচ্চিত্রের মাধ্যমে তিনি অভিনয় জগতে আত্মপ্রকাশ করেন। শান্তি পরিচালক জিতু জোসেফ পরিচালিত দৃশ্যম ২ (২০২১) চলচ্চিত্রে অভিনয় করেছেন। তিনি নেরু (২০২৩) ছবিতে আহানা চরিত্রে অভিনয় করেছিলেন এবং একই সাথে সহ-চিত্রনাট্যকার হিসাবেও কাজ করেছিলেন। ২০২৩ সালে, শান্তি অভিনেতা বিজয় অভিনীত লিও ছবিতে অভিনয় করেছিলেন। \n\n\n== ব্যক্তিগত জীবন ==\nশান্তি মায়াদেবী ভারতের কেরালার নেদুমানগড়ে জন্মগ্রহণ করেন। তার পিতামাতার নাম ভেলায়ুধন পিল্লাই এবং রাধা ভেলায়ুধন পিল্লাই।  তিনি কেরালা আইন একাডেমি থেকে এলএলবি ডিগ্রি অর্জন করেছেন। শান্তি মায়াদেবী অভিনয়ের পাশাপাশি  একজন পেশাদার উকিল। \n\n\n== চলচ্চিত্র তালিকা ==\n\n\n== তথ্যসূত্র =="}