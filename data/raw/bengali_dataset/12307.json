{"pageid": 12307, "title": "মাল্টা", "url": "https://bn.wikipedia.org/wiki?curid=12307", "content": "মাল্টা (,  (); মাল্টীয়: [ˈmɐltɐ]), আনুষ্ঠানিকভাবে হিসাবে প্রজাতন্ত্রী মাল্টা পরিচিত (মাল্টীয়: Repubblika ta' Malta, ইর্‌রেপুব্ব্‌লিকা তা মাল্‌তা [rɛˈpʊbːlɪkɐ ˈtɐ ˈmɐltɐ] ) একটি প্রজাতান্ত্রিক রাষ্ট্র। এর রাজধানীর নাম ভাল্লেত্তা। দেশটির মোট আয়তন মাত্র ৩১৬ বর্গ কি.মি.। প্রধানত তিনটি দ্বীপকে একসঙ্গে করে নিয়ে এই দেশটি তৈরি হয়েছে।\n\n\n== ভাষা ==\nমাল্টীয় ভাষা ও ইংরেজি ভূমধ্যসাগরীয় দ্বীপরাষ্ট্র মাল্টার সরকারি ভাষা। এখানকার প্রায় সবাই মাল্টীয় ভাষাতে কথা বলে। এছাড়াও প্রায় ৮০% লোক ইংরেজিতে, ৬৬% লোক ইতালীয় ভাষাতে এবং ১৭% লোক ফরাসি ভাষাতে কথা বলতে পারে। স্কুল কলেজে এগুলি ছাড়াও জার্মান, রুশ ও স্পেনীয় ভাষাও শিক্ষা দেওয়া হয়।\n\n\n== জনসংখ্যা ==\nদেশটির মোট আয়তন মাত্র ৩১৬ বর্গকিলোমিটার। জনসংখ্যা প্রায় সাড়ে ৪ লাখ। ঘনত্বের বিচারে পৃথিবীর অন্যতম জনবহুল একটি দেশ।\n\n\n== অর্থনীতি ==\nদেশটির মাথাপিছু আয় প্রায় ৪৫ হাজার ৬০৬ ডলার। এর অর্থনীতির মূল চালিকা শক্তি হলো বৈদেশিক বাণিজ্য। দেশটি পৃথিবীর অন্যান্য দেশের নৌবাণিজ্যের শিপমেন্ট পয়েন্ট হিসেবে কাজ করে। এছাড়া বৈদ্যুতিক সরঞ্জাম ও টেক্সটাইল শিল্প এবং পর্যটন শিল্প এর অর্থনীতিতে গুরুত্বপূর্ণ ভূমিকা পালন করে।\n\n\n== তথ্যসূত্র ==\n\n\n== বহিঃসংযোগ ==\nমাল্টার ভাষার উপর এথনোলগ রিপোর্ট"}