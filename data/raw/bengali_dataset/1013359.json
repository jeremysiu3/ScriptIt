{"pageid": 1013359, "title": "কাজী দেলোয়ার হোসেন চৌধুরী", "url": "https://bn.wikipedia.org/wiki?curid=1013359", "content": "কাজী দেলোয়ার হোসেন চৌধুরী (দেলা মিঞা) চট্টগ্রাম জেলার ফটিকছড়ির ভূজপুর এলাকার অন্যতম একজন জমিদার। তিনি জমিদার কাজি হাসমত আলী চৌধুরীর প্রপৌত্র এবং কাজী বংশের সর্বশেষ ক্ষমতাপ্রাপ্ত জমিদার।তিনি ১৯০৫ সালে ভুজপুর জমিদার বাড়িতে জন্মগ্রহণ করেন। পিতামহ জমিদার কাজী আহমদুজ্জামান চৌধুরীর সুযোগ্য উত্তরসূরী ছিলেন তিনি।ফলে তরুণ বয়সেই পিতামহ থেকে তিনি জমিদারি লাভ করেন। চট্টগ্রাম সরকারি মুসলিম উচ্চ বিদ্যালয় থেকে তিনি এন্ট্রান্স পাশ করেন। তার জমিদারির আমল ১৯৫৫ সাল পর্যন্ত টিকেছিল। জমিদারি প্রথা বিলুপ্তির মাধ্যমে তার জমিদারি শেষ হয়। তিনি ভূজপুর ইউনিয়ন পরিষদের প্রায় ২০ বছর যাবৎ (১৯৫৪ পূর্ববর্তী) প্রেসিডেন্ট হিসেবে অধিষ্ঠিত ছিলেন এবং ৫ বছর যাবৎ চট্টগ্রাম জজ কোর্টের জুরির সদস্য হিসেবে ছিলেন।এছাড়াও তিনি কাজীরহাট কেন্দ্রীয় জামে মসজিদের প্রতিষ্ঠাতা জমিদাতা ও কাজিরহাট আল জামিয়াতুল ইসলামিয়া ভূজপুর মাদ্রাসার অন্যতম জমিদাতা ছিলেন। তিনি ১৮ই ফেব্রুয়ারি ১৯৯০ সালে নিজ বাসভবনে মৃত্যুবরণ করেন। \n\n\n== তথ্যসূত্র =="}