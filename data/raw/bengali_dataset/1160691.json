{"pageid": 1160691, "title": "ফাতেহ মুহাম্মদ পানিপথি", "url": "https://bn.wikipedia.org/wiki?curid=1160691", "content": "ফাতেহ মুহাম্মদ পানিপথি (১৮ জানুয়ারি ১৯০৫ – ১৬ এপ্রিল ১৯৮৭) একজন পাকিস্তানি ইসলামি পণ্ডিত যিনি কুরআনের কিরাত শাস্ত্রের বিশেষজ্ঞ ছিলেন। তিনি দারুল উলুম দেওবন্দের প্রাক্তন ছাত্র ছিলেন এবং আল-কুররাহ আল-মারদিয়াহ এবং ইনায়েতে রহমানির মতো বই লিখেছেন।\n\n\n== জীবনী ==\nফাতেহ মুহাম্মদ পানিপথি ১৯০৫ সালের ১৮ জানুয়ারি পানিপথে জন্মগ্রহণ করেন। তিনি দারুল উলুম দেওবন্দ থেকে ঐতিহ্যবাহী দারসে নিজামিতে স্নাতক হন। তার শিক্ষকদের মধ্যে ছিলেন আসগর হুসাইন দেওবন্দি, হুসাইন আহমদ মাদানি, ইব্রাহিম বালিয়াভি, ইজাজ আলী আমরুহী এবং শফি উসমানি।\n১৯৪৭ সালে দেশভাগের পর পানিপথি পাকিস্তানে চলে যান এবং শিক্ষকতা শুরু করেন। তিনি ১৯৪৮ থেকে ১৯৫৬ সাল পর্যন্ত শিকারপুরের মাদ্রাসা আশরাফিয়াহ ফায়জুল কুরআনে অধ্যাপনা করেন। তিনি ১৯৫৭ সালে শফি উসমানির আমন্ত্রণে করাচিতে চলে আসেন এবং পনের বছরেরও বেশি সময় ধরে দারুল উলুম করাচির নানক ওয়ারা শাখায় শিক্ষকতা করেন। তাকে তার সময়ে কুরআন তেলাওয়াতের একজন সিনিয়র পণ্ডিত হিসেবে বিবেচনা করা হতো। কিরাত শাস্ত্রে পারদর্শিতার জন্য তাকি উসমানি তাকে সমসাময়িক সময়ের ইবনুল জাজারি বলে অভিহিত করেছেন। তার ছাত্রদের মধ্যে ছিলেন আবদুল হালিম চিশতী, আবদুশ শাকুর তিরমিজি, রহিম বখশ পানিপথি এবং সিদ্দিক আহমদ বান্দভী।\nপানিপথি ১৯৭২ সালে মদিনায় চলে আসেন এবং মসজিদে নববীতে শিক্ষকতা শুরু করেন। জীবনের শেষ কয়েক বছর তিনি মদিনায় অতিবাহিত করেন। তিনি অল্প সময়ের জন্য লাহোর পরিদর্শন করেন যেখানে ১৯৭৯ সালের ২০ মে তিনি হেমিপেরেসিসে আক্রান্ত হন এবং যা তাকে মদিনায় ফিরে যেতে বাধ্য করে। তিনি ১৯৮৭ সালের ১৬ এপ্রিল মারা যান এবং তাকে জান্নাতুল বাকিতে সমাহিত করা হয়। আলী বিন আবদুর রহমান আল হুজায়ফী তার জানাযার নামাযে ইমামতি করেন।\n\n\n== সাহিত্যকর্ম ==\nপানিপথি উর্দুতে সতেরোটি বই লিখেছেন।\n\nইনায়েতে রহমানি\nআল-কুররাহ আল-মারদিয়াহ\nআশআল-মাওয়ারিদ ফি শারহ আকিলাত আতরাব আল-কাসাঈদ\nমিফতাহ আল-কামাল\nনুরানী কায়েদাহ\nতাশিল আল-কাওয়াইদ\nউমদাত আল-মাবানি\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== আরও পড়ুন ==\nMultani, Muhammad Ishaq, সম্পাদক (২০১২)। Tadhkira ash-Shaykhayn (উর্দু ভাষায়)। Multan: Idara Taleefat-e-Ashrafiya।"}