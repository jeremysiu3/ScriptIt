{"pageid": 1449655, "title": "ব্রায়ান ওকাম্পো", "url": "https://bn.wikipedia.org/wiki?curid=1449655", "content": "ব্রায়ান আলেক্সিস ওকাম্পো ফেরেইরা (স্পেনীয়: Brian Ocampo; জন্ম: ২৫ জুন ১৯৯৯; ব্রায়ান ওকাম্পো নামে সুপরিচিত) হলেন একজন উরুগুয়েয়ীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব কাদিস এবং উরুগুয়ে জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৭ সালে, ওকাম্পো উরুগুয়ে অনূর্ধ্ব-১৮ দলের হয়ে উরুগুয়ের বয়সভিত্তিক পর্যায়ে অভিষেক করেছিলেন। প্রায় দুই বছর যাবত উরুগুয়ের বয়সভিত্তিক দলের হয়ে খেলার পর, তিনি ২০২১ সালে উরুগুয়ের হয়ে আন্তর্জাতিক পর্যায়ে অভিষেক করেছেন; উরুগুয়ের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nব্রায়ান আলেক্সিস ওকাম্পো ফেরেইরা ১৯৯৯ সালের ২৫শে জুন তারিখে উরুগুয়ের ফ্লোরিডায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওকাম্পো উরুগুয়ে অনূর্ধ্ব-১৮ এবং উরুগুয়ে অনূর্ধ্ব-২০ দলের হয়ে খেলার মাধ্যমে উরুগুয়ের প্রতিনিধিত্ব করেছেন। ২০১৭ সালে তিনি উরুগুয়ে অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। উরুগুয়ের বয়সভিত্তিক দলের হয়ে তিনি প্রায় ২ বছরে ১৫ ম্যাচে অংশগ্রহণ করে ১৫টি গোল করেছেন।\n২০২১ সালের ১৯শে জুন তারিখে, ২১ বছর, ১১ মাস ও ২৫ দিন বয়সে, ডান পায়ে ফুটবল খেলায় পারদর্শী ওকাম্পো আর্জেন্টিনার বিরুদ্ধে অনুষ্ঠিত ২০২১ কোপা আমেরিকার ম্যাচে অংশগ্রহণ করার মাধ্যমে আন্তর্জাতিক ফুটবলে উরুগুয়ের হয়ে অভিষেক করেছেন। উক্ত ম্যাচের ৬৫তম মিনিটে আক্রমণভাগের খেলোয়াড় নিকোলাস দে লা ক্রুসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৬ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি আর্জেন্টিনা ১–০ গোলের ব্যবধানে জয়লাভ করেছিল। উরুগুয়ের হয়ে অভিষেকের বছরে ওকাম্পো সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ব্রায়ান ওকাম্পো  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ব্রায়ান ওকাম্পো (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে ব্রায়ান ওকাম্পো (ইংরেজি)"}