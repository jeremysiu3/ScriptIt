{"pageid": 1415255, "title": "দুনাম", "url": "https://bn.wikipedia.org/wiki?curid=1415255", "content": "দুনাম (অটোমান তুর্কি, আরবি: دونم ; তুর্কি: dönüm; হিব্রু ভাষায়: דונם‎; ডোনাম বা ডুনাম নামেও পরিচিত এবং পুরানো, তুর্কি বা অটোমান স্ট্রেমা নামেও পরিচিত) ছিল উসমানীয় আমলে গ্রীক স্ট্রেমা বা ইংরেজী একরের সমতুল্য একটি এলাকা পরিমাণের একক, যে পরিমাণ জমিতে এক দিনে ষাঁড়ের একটি দল লাঙল চালাতে পারে। আইনগত সংজ্ঞা ছিল \"দৈর্ঘ্য ও প্রস্থে চল্লিশ স্ট্যান্ডার্ড পেস \",  তবে এর প্রকৃত ক্ষেত্রফল স্থানভেদে উল্লেখযোগ্যভাবে পরিবর্তিত হয়। যেমন অটোমান ফিলিস্তিনে সেই পরিমাণটি ছিল ৯০০ বর্গমিটার (৯,৭০০ বর্গফুট) থেকে একটু বেশি আর ইরাকে ছিল প্রায় ২,৫০০ বর্গমিটার (২৭,০০০ বর্গফুট)।   \nপূর্বে অটোমানদের দ্বারা শাসিত অনেক অঞ্চলে এককটি এখনও ব্যবহার করা হচ্ছে, যদিও নতুন বা মেট্রিক দুনামকে ঠিক এক হেক্টর (১,০০০ বর্গমিটার (১১,০০০ বর্গফুট) হিসাবে পুনরায় সংজ্ঞায়িত করা হয়েছে), যা ১/১০ হেক্টর (১/১০ × ১০,০০০ বর্গমিটার (১,১০,০০০ বর্গফুট) ), আধুনিক গ্রীক রাজকীয় স্ট্রেমার অনুরূপ। \n\n\n== ইতিহাস ==\nদুনাম নামটি, অটোমান তুর্কি dönmek থেকে ( دونمك, \"ঘোরানো\") এসেছে, যেটি বাইজেন্টাইন গ্রীকের স্ট্রেমা এককটির অনুবাদ বলে মনে কারা হয়। স্ট্রেমা এবং দুনাম-এর পরিমাণ একই ছিল। এটি সম্ভবত মাইসিয়া - বিথিনিয়াতে বাইজেন্টাইনদের কাছ থেকে অটোমানরা গ্রহণ করেছিল। \nআধুনিক গ্রীকের অভিধানে পুরানো অটোমান স্ট্রেমাকে প্রায় ১,২৭০ বর্গমিটার (১৩,৭০০ বর্গফুট) হিসাবে সংজ্ঞায়িত করা হয়েছে,  কিন্তু গ্রীক অর্থনীতিবিদ কোস্টাস লাপাভিটসাস ২০ শতকের গোড়ার দিকে নওসা অঞ্চলের জন্য এর মান ১,৬০০ বর্গমিটার (১৭,০০০ বর্গফুট) ব্যবহার করেছেন। \n\n\n== রূপান্তর ==\nএকটি মেট্রিক দুনাম সমান: \n\n১,০০০ বর্গ মিটার \n১০ এরেস\n১ ডেকেয়ার\n০.১ হেক্টর \n০.০০১ বর্গ কিলোমিটার\n০.২৪৭১০৫৩৮১ একর (প্রায়)\n১,১৯৫.৯৯০০৫ বর্গ ইয়ার্ড (প্রায়)\n১০,৭৬৩.৯১০৪ বর্গফুট (প্রায়)\n\n\n== তথ্যসূত্র =="}