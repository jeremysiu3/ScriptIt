{"pageid": 12490, "title": "দেমেত্রিও আলবের্তিনি", "url": "https://bn.wikipedia.org/wiki?curid=12490", "content": "দেমেত্রিও আলবের্তিনি (ইতালীয়: Demetrio Albertini; জন্ম: (1971-08-23) ২৩ আগস্ট ১৯৭১) একজন ইতালীয় মধ্যমাঠের ফুটবল খেলোয়াড়। তিনি ইতালীয় ফুটবল ফেডারেশনের সহ-সভাপতি। তিনি ১৯৯০-এর দশকে ইতালির প্রথম সারির ঘরোয়া ফুটবল প্রতিযোগিতা সেরি আ-তে অংশগ্রহণকারী এবং একাধিকবার শিরোপা বিজয়ী এসি মিলান ফুটবল ক্লাবের অন্যতম গুরুত্বপূর্ণ সদস্য হিসেবে পরিগণিত। এছাড়া তিনি একই সময়ে ইতালির জাতীয় ফুটবল দলেরও একজন অপরিহার্য খেলোয়াড় ছিলেন (৭৯টি আন্তর্জাতিক ম্যাচ খেলেন)। তিনি ১৯৯৪ ও ১৯৯৮ সালের ফুটবল বিশ্বকাপে এবং ইউরো ১৯৯৬ ও ইউরো ২০০০ প্রতিযোগিতাতে ইতালির হয়ে খেলেন। ১৯৯৪ সালের বিশ্বকাপ এবং ২০০০ সালের ইউরো প্রতিযোগিতার ফাইনালে যেতে দলকে সাহায্য করেন। আলবের্তিনি এসি মিলানের হয়ে ৫টি সেরি আ শিরোপা এবং দুইটি ইউয়েফা চ্যাম্পিয়নস লিগ শিরোপা জেতেন। অবসরের আগে খেলোয়াড়ী জীবনের শেষ বছরে তিনি স্পেনের লা লিগা নামক ফুটবল প্রতিযোগিতাতে বার্সেলোনা ক্লাবের হয়ে খেলেছিলেন।\n\n\n== তথ্যসূত্র =="}