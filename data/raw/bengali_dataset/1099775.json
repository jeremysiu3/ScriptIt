{"pageid": 1099775, "title": "মহিমা মকওয়ানা", "url": "https://bn.wikipedia.org/wiki?curid=1099775", "content": "মহিমা মকওয়ানা (হিন্দি: महिमा मकवाना, হিন্দুস্তানি উচ্চারণ: [məɦɪmɑː məkwɑːnɑː]; জন্ম: ৫ই আগস্ট ১৯৯৯) একজন ভারতীয় অভিনেত্রী যিনি হিন্দি চলচ্চিত্র ও টেলিভিশন ধারাবাহিকে কাজ করেন। মিলে জব হম তুম এবং বালিকা বধূতে শিশুশিল্পী হিসেবে অভিনয়ের মাধ্যমে তিনি টিভি ধারাবাহিকে প্রবেশ করেন। সপনে সুহানে লড়কপন কেতে ‘রচনা’ চরিত্রে অভিনয় করে তিনি নজরে আসেন এবং এরপর বেশকিছু টিভি শোতে কাজ করেন। ২০২১ সালে অ্যাকশন রোমাঞ্চকর ছবি অন্তিম: দ্য ফাইনাল ট্রুথের মধ্য দিয়ে হিন্দি চলচ্চিত্র জগতে মকওয়ানার অভিষেক ঘটে।\n\n\n== প্রারম্ভিক জীবন ও শিক্ষা ==\nমহিমার ১৯৯৯ সালের ৫ই আগস্ট মহারাষ্ট্রের মুম্বইয়ে জন্মগ্রহণ করেন। মুম্বই শহরেই তার শিক্ষা ও বেড়ে ওঠা। তার বাবা ছিলেন একজন নির্মাণ শ্রমিক যিনি মহিমার পাঁচ মাস বয়স থাকাকালে মারা যান। প্রাক্তন সমাজকর্মী মা তাকে ও তার ভাইকে লালন পালন করেন। মকওয়ানা মেরি ইম্যাকুলেট গার্লস হাই স্কুলে লেখাপড়া করেছেন। এরপর তিনি ঠাকুর কলেজ অব সায়েন্স অ্যান্ড কমার্স থেকে গণমাধ্যম বিষয়ের উপর স্নাতক ডিগ্রি লাভ করেছেন।\n\n\n== কর্মজীবন ==\n\n\n== চলচ্চিত্র তালিকা ==\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ =="}