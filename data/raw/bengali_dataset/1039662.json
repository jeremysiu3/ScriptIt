{"pageid": 1039662, "title": "উম্মে মাবাদ বিনতে খালিদ", "url": "https://bn.wikipedia.org/wiki?curid=1039662", "content": "উম্মে মাবাদ বিনতে খালিদ মুহাম্মাদ ( সাল্লাল্লাহু আলাইহি ওয়া সাল্লামের) একজন নারী সাহাবা ছিলেন। তিনি ৬২২ সালে মুহাম্মাদের ( সা.) হিজরতের সময়, মুহাম্মাদ সা.ও তার সহযোগীদের নিজের ঘরে আশ্রয় দিয়ে সাহায্য করেন এবং বকরি জবাই করে আপ্যায়ন করেন।\n\n\n== পরিচয় ==\nউম্মে মাবাদের আসল নাম আতেকা, তার উপনাম হচ্ছে উম্মে মা’বাদ কুনিয়াত, আর এই নামেই তিনি পরিচিত ছিলেন। তিনি ছিলেন খুনাইস ইবনে খালেদের বোন। বংশধর পরম্পরায় নাম হলো উম্মে মা’বাদ বিনতে খালিদ ইবনে খালিফ ইবনে মানকাদ ইবনে রবিয়া ইবনে হরম ইবনে খমিস ইবনে হারাম ইবনে হাবিসা ইবনে কা’আব ইবনে আমর।\n\n\n== ব্যক্তিগত জীবন ==\nআতেকা খোযায়া গোত্রের কন্যা ছিলেন এবং তার চাচাত ভাই তামিম ইবনে আব্দুল ওয্যা ইবনে মুনকাযের সাথে তার বিয়ে হয়। তিনি ৮ম হিজরির দিকে ইসলাম গ্রহণ করেন।\n\n\n== পরিচিতির কারণ ==\n৬২২ সালে হিজরতের সময় মুহাম্মাদ তার গৃহে অবস্থান করেছিলেন। তার গৃহ ছিল কুদাইদ নামক স্থানে, সোমবার শেষ রাত্রে বা মঙ্গল বার ভোর রাত্রে গুহা থেকে বের হলে মক্কার নিম্নাঞ্চল থেকে মুহাম্মাদের উপস্থিতির কথা সকলের নিকট অবগত হয়। মুহাম্মাদ যখন হযরত উম্মে মা’বাদের গৃহে অবস্থান করেন, তখন তার সাথে আবু বকর এবং তার ভৃত্য আব্দুল্লাহ ইবনে আরিকিতও ছিলেন। উম্মে মা’বাদ তাদের একটি বকরি জবাই করে আপ্যায়ন করেন।\n\n\n== মৃত্যু ==\nআতেকার মৃত্যু সাল ও মৃত্যু স্থান সম্পর্কে তেমন কিছু জানা যায়না।\n\n\n== আরও দেখুন ==\nমুহাম্মাদের সাহাবা\nমুহাম্মাদ\n\n\n== তথ্যসূত্র =="}