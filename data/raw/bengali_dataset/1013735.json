{"pageid": 1013735, "title": "সেন্ট থমাস মাউন্ট সহ পল্লাবরম", "url": "https://bn.wikipedia.org/wiki?curid=1013735", "content": "সেন্ট থমাস মাউন্ট সহ পল্লাবরম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে পল্লাবরম তহশিলে অবস্থিত একটি জনবসতিপূর্ণ শহর। চেন্নাইয়ের দক্ষিণ প্রান্তে অবস্থিত এই শহরটি মূলত ক্যান্টনমেন্ট৷ এখানে রয়েছে খ্রিস্টানদের পবিত্র স্থান সেন্ট থমাস মাউন্ট বা স্থানীয় ভাষায় পরঙ্গীমালাই, মনে করা হয় এখানেই সেন্ট থমাসকে এখানেই সমাধিস্থ করা হয়েছিল৷ এছাড়া রয়েছে আন্তর্জাতিক বিমানবন্দর, পুলিশি কর্মকর্তা প্রশিক্ষণ একাডেমি এবং পল্লাবরমের কিছু অংশ, যেখানে রয়েছে সেনানিবাস, উদ্যান ও অন্যান্য বসতি৷\n\n\n== জনসংখ্যার উপাত্ত ==\n২০০১ খ্রিস্টাব্দে সংঘটিত ভারতের জনগণনা অনুসারে সেন্ট থমাস মাউন্ট সহ পল্লাবরম ক্যান্টনমেন্টের জনসংখ্যা ছিলো ৪২,৪৫৯ জন৷\n\n২০১১ খ্রিস্টাব্দে ভারতের জনগণনা অনুসারে সেন্ট থমাস মাউন্ট সহ পল্লাবরম শহরের জনসংখ্যা ছিলো ৪৩,৭৯৫ জন, যার মধ্যে পুরুষ ২২,১০৮ জন ও নারী ২১,৬৮৭ জন অর্থাৎ প্রতি হাজার পুরুষে নারী সংখ্যা ৯৮১ জন৷ ছয় বছর অনূর্ধ্ব শিশু সংখ্যা ৪,৪১৭ জন, যা মোট জনসংখ্যার ১০.০৯ শতাংশ৷ শহরের মোট পরিবার সংখ্যা ১০,৪৭৯ টি৷ শহরের মোট সাক্ষরতার হার ৯০.৭৪ শতাংশ, যেখানে পুরুষ সাক্ষরতার হার ৯৪.১৬ শতাংশ ও নারী সাক্ষরতার হার ৮৭.২৭ শতাংশ৷\n\n\n== তথ্যসূত্র =="}