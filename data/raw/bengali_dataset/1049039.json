{"pageid": 1049039, "title": "নীলরতন সরকার মেডিক্যাল কলেজ ও হাসপাতাল", "url": "https://bn.wikipedia.org/wiki?curid=1049039", "content": "নীলরতন সরকার মেডিক্যাল কলেজ ও হাসপাতাল (এনআরএসএমসি এবং এইচ), যা এনআরএস মেডিক্যাল কলেজ, কলকাতা নামেও পরিচিত হলো কলকাতা শহরে অবস্থিত একটি সর্বজনীন চিকিৎসা শিক্ষা প্রতিষ্ঠান ও হাসপাতাল। এটি কলকাতার প্রাণকেন্দ্র শিয়ালদহে অবস্থিত।\nপূর্ব-ভারতের এই অত্যন্ত নামী দামী ও প্রথম সারির মেডিক্যাল কলেজ ও হাসপাতালটি ১লা ডিসেম্বর ১৮৭৩ সনে শিয়ালদহ মেডিক্যাল স্কুল হিসাবে প্রতিষ্ঠিত হয়েছিল।\n\n\n== ইতিহাস ও নামকরণ ==\n১৮৬৪ সালে, বিভিন্ন মহামারি, শ্রেণি সংগ্রাম তথা সদ্য সংঘটিত সিপাহী বিদ্রোহের জেরে সৃষ্ট নানা সামাজিক ও রাজনৈতিক চাপের কারণে ব্রিটিশ সরকার একটি হাসপাতাল খুলতে বাধ্য হয়েছিল। এই জরুরি প্রয়োজনটি বিবেচনা করে, সেন্ট্রাল হলে অবস্থিত শিয়ালদহ মার্কেট বিল্ডিংটি একটি হাসপাতালে রূপান্তর করার সিদ্ধান্ত নেওয়া হয় এবং এইভাবেই জন্ম নেয় শিয়ালদহ পৌর হাসপাতাল।\n১৮৭৩ সালের ১লা ডিসেম্বর শিয়ালদহ মেডিক্যাল স্কুল প্রতিষ্ঠিত হয়ে বেশ কয়েকটিবার এর নাম পরিবর্তন করা হয়। ১৮৮৪ সালে, এর নামকরণ করা হয় ক্যাম্পবেল মেডিক্যাল স্কুল তথা ১৮৯৪ সালে এর নাম হয়ে যায় ক্যাম্পবেল মেডিক্যাল কলেজ। ১৯৫০ সালে ব্রিটিশ শাসন থেকে স্বাধীনতা অর্জনের পরবর্তিতে, কলেজটির নাম শেষবারের মতো পরিবর্তিত হয়ে নীলরতন সরকার মেডিক্যাল কলেজ রাখা হয়, ভারতের স্বাধীনতা বিপ্লবী এবং কলেজের অন্যতম প্রাক্তনী, চিকিৎসক স্যার নীলরতন সরকারের নামানুসারে। \nএনআরএস, নতুন দিল্লিতে অবস্থিত ভারতীয় চিকিৎসা পরিষদের অধীনে স্বীকৃত তথা পশ্চিমবঙ্গ সরকার দ্বারা পরিচালিত। পশ্চিমবঙ্গ স্বাস্থ্যবিজ্ঞান বিশ্ববিদ্যালয়ে অনুমোদিত এই কলেজটি বিভিন্ন বিভাগে স্নাতক এবং স্নাতকোত্তর উভয়ই পড়াশোনা প্রদান করে।\n\n\n== চিকিৎসা ক্ষেত্রে এনআরএস-এর অবদানসমূহ ==\nসারা ইতিহাস জুড়ে, শিয়ালদার এই শিক্ষা প্রথিষ্ঠান ও হাসপাতালটিতে প্রচুর আবিষ্কার ও চিকিৎসা করা হয়েছেঃ\n\n১৯২১ সালে ডাঃ কেদারনাথ দাস বেঙ্গল ফোর্সেপ্স এর উদ্ভাবন করেছিলেন যা এশীয় ও বাঙালি মহিলাদের শ্রোণীভল বাঁক তথা একটি শিশুর মাথার আকারের সাথে একই আকার বজায় রাখে।\n১৯২২ সালে ডাঃ উপেন্দ্রনাথ ব্রহ্মচারী কালা জ্বর নিরাময়ের জন্য ইউরিয়া স্টাইবামিন আবিষ্কার করেছিলেন যা অ্যান্টিবায়োটিকের ক্ষেত্রে একটি যুগান্তকারী কাজ হিসাবে বিবেচিত করা হয়।\nকলেরা টক্সিনকে নীলরতন সরকার মেডিক্যাল কলেজ ও হাসপাতালে ডাঃ শম্ভুনাথ দে আবিষ্কার করেছিলেন। এটি ছিল চিকিৎসার ক্ষেত্রে বিজ্ঞানের প্রয়োগের এক বিরাট সাফল্য-অর্জন।\nইন ভিট্রো ফার্টিলাইজেশন নিয়ে কাজ করা ও ভারতবর্ষের প্রথম নল-জাত শিশুর সৃষ্টিকর্তা ডাঃ সুভাষ মুখোপাধ্যায় চিকিৎসা সূত্রে কর্মরত ছিলেন নীলরতন সরকার মেডিক্যাল কলেজে। এখানে বসে চিকিৎসার উন্নতির জন্য তিনি রাতদিন এক করে গবেষণা করতেন।\nডাঃ প্রদীপ মুখোপাধ্যায় চারটি সংযুক্ত জোড়া যমজকে আলাদা করেছিলেন, যার মধ্যে প্রথম শল্যচিকিৎসাটি ১৯৯৯ সালে হয়েছিল।\nপ্রাকৃতিক ভালভ প্রতিস্থাপন এবং করোনারি বাইপাস নিয়ে ডাঃ শৈবাল গুপ্তের কাজ।\nডাঃ ডি.পি. বকশি কর্তৃক কনুই প্রস্থেসিস্ এর তৈরী।\n\n\n== কেন্দ্রীয় পাঠাগার ==\nএন.আর.এস. মেডিকেল কলেজ পাঠাগারটি একাডেমিক ভবনের তিন তলার গোটা জায়গা জুড়ে জুড়ে বিস্তীর্ণ। এটি আয়তন প্রায় ৪০০০ বর্গমিটার। এমসিআইয়ের নির্দেশক অনুযায়ী প্রতিবছর আড়াইশজন আন্ডারগ্রাজুয়েট ভর্তির অনুসারে পাঠাগাররের বসার ক্ষমতা বৃদ্ধি করা হয়েছে। শিক্ষার্থীদের পড়ার স্থানটি আভ্যন্তরীণ এবং বহিরঙ্গন পাঠকক্ষে পৃথক করা হয় এবং উভয় কক্ষেই ২৫০ জনের বসার ক্ষমতা রয়েছে। ৫০ জনের বসার ক্ষমতা থাকা অধ্যাপকগণ, পিজি এবং পিডিটি শিক্ষার্থীদের পড়ার স্থানগুলিকে পাঠাগারের দক্ষিণ দিকে স্থানান্তর করা হয়েছে। গ্রন্থাগারের বেশিরভাগ জায়গাই শীতাতপ নিয়ন্ত্রিত। নতুন কম্পিউটার এবং অন্যান্য সরঞ্জাম দিয়ে পাঠাগারের ডিজিটাল লাইব্রেরিটি নতুনভাবে নির্মাণ করা হয়েছে। এন.আর.এস. মেডিকেল কলেজ গ্রন্থাগারটি ব্রিটিশ কাউন্সিল লাইব্রেরির, কলকাতার প্রাতিষ্ঠানিক সদস্যদের একটি।\nভারতের মানবসম্পদ উন্নয়ন মন্ত্রক তাহাদের এনএমইইসিটি মিশনের আওতায় আইআইটি খড়গপুরকে ভারতের জাতীয় ডিজিটাল লাইব্রেরি (এনডিএল) স্থাপন, সমন্বিত ও গঠন করার দায়িত্ব দিয়েছে।\n\n\n== বিভাগগুলি ==\n\n\n== উল্লেখযোগ্য প্রাক্তনীগণ ==\nভেস পেজ, পদক জয়ী প্রাক্তন ভারতীয় মধ্যমাঠের হকি খেলোয়াড়\nরাম চন্দ্র ডোম, সিপিআই এর রাজনীতিবিদ্ ও সাতবারের সাংসদ\nহৈমবতী সেন (১৮৯৪ সালের ব্যাচ), চিকিৎসক ও স্মৃতিচারণকারী\nউমা সরেন, ২০১৪ থেকে ২০১৯ এর মাঝে ঝাড়গ্রাম লোকসভা কেন্দ্র থেকে নির্বাচিত তৃণমূল কংগ্রেসের সাংসদ\nঅনিল কুমার মণ্ডল, হায়দ্রাবাদের এল. ভি. প্রসাদ আই ইনস্টিটিউটে কর্মরত চক্ষু বিশেষজ্ঞ। গ্লকোমা সম্পর্কিত তাঁর গবেষণার জন্য পরিচিত\n\n\n== গ্যালারী ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nআধিকারিক ওয়েবসাইট"}