{"pageid": 1077896, "title": "বাংলাদেশ–নেদারল্যান্ডস সম্পর্ক", "url": "https://bn.wikipedia.org/wiki?curid=1077896", "content": "বাংলাদেশ–নেদারল্যান্ডস সম্পর্ক বলতে  বাংলাদেশ এবং নেদারল্যান্ডসের মধ্যে দ্বিপক্ষীয় রাষ্ট্রীয় সম্পর্ককে বোঝায়।\n\n\n== ইতিহাস ==\n\n\n=== ১৯৭১-এর পূর্ব ===\n১৬১৫ সাল থেকে ডাচ ইস্ট ইন্ডিয়া কোম্পানি মুঘল সাম্রাজ্যের সুবাহ বাংলার সাথে ব্যবসা করতো। তারা ঢাকা, শেরপুর এবং রাজশাহী শহর ও বন্দর জুড়ে বাণিজ্য কুঠি স্থাপন করে। কোম্পানির অবসানের পর, ১৮২৫ সাল পর্যন্ত বাংলা নেদারল্যান্ডস রাজ্যের একটি উপনিবেশ ছিল, পরবর্তীতে এটি ১৮২৪ সালের অ্যাংলো-ডাচ চুক্তি অনুসারে ব্রিটিশদের কাছে ছেড়ে দেওয়া হয়।\n\n\n=== ১৯৭১-এর পর ===\nবাংলাদেশের স্বাধীনতার পর ১৯৭১ সালে বাংলাদেশ এবং নেদারল্যান্ডস কূটনৈতিক সম্পর্ক স্থাপন করে। নেদারল্যান্ডস বাংলাদেশের পানি সম্পদ এবং উপকূলীয় ব্যবস্থাপনা প্রকল্পে আর্থিক ও প্রযুক্তিগত সহায়তা প্রদান করে বাংলাদেশকে সমর্থন করেছে। উভয় দেশই ব-দ্বীপ অঞ্চল, উপকূলীয় ব্যবস্থাপনা নিয়ে নেদারল্যান্ডের অভিজ্ঞতা বাংলাদেশের উপকূলীয় ব্যবস্থাপনার জন্য উপযোগী ছিল। ১৯৭৬ সালে নেদারল্যান্ডস বদ্বীপ উন্নয়ন প্রকল্পগুলোকে সমর্থন করেছিল। নেদারল্যান্ডসে বাংলাদেশের আবাসিক রাষ্ট্রদূত রয়েছে। বাংলাদেশে নেদারল্যান্ডসের একজন আবাসিক রাষ্ট্রদূত এবং একটি দূতাবাস রয়েছে।\n\n\n== অর্থনৈতিক সম্পর্ক ==\nনেদারল্যান্ডসে বাংলাদেশের বৃহত্তম রপ্তানি পণ্য হলো বস্ত্র, যার মোট রপ্তানির ৮৫ শতাংশ। পরবর্তী বৃহত্তম রপ্তানি পণ্য হিমায়িত খাবার। ২০১৬ সালে ডাচ বাংলা চেম্বার অফ কমার্স অ্যান্ড ইন্ডাস্ট্রি আমস্টারডামে ডাচ-বাংলা এক্সপো ২০১৬ আয়োজন করে। নেদারল্যান্ডস বাংলাদেশে বৈদেশিক বিনিয়োগের অন্যতম বৃহৎ উৎস। বাংলাদেশে ৭০টি ডাচ কোম্পানি কাজ করছে।\n\n\n== আরও দেখুন ==\nবাংলাদেশের বৈদেশিক সম্পর্কসমূহ\nনেদারল্যান্ডসের বৈদেশিক সম্পর্ক\n\n\n== তথ্যসূত্র =="}