{"pageid": 1465854, "title": "নন্দিনী (আসন্ন চলচ্চিত্র)", "url": "https://bn.wikipedia.org/wiki?curid=1465854", "content": "নন্দিনী হলো আসন্ন একটি বাংলা ভাষার বাংলাদেশী নাট্য চলচ্চিত্র। পরিতোষ বাড়ৈর উপন্যাস ‘নরক নন্দিনী’ অবলম্বনে পরিচালনা করেছেন সোয়াইবুর রহমান এবং চিত্রনাট্য লিখেছেন তামজীদ রহমান। নয়নতারা লিমিটেডের ব্যানারে প্রধান চরিত্রে অভিনয় করেছেন কলকাতার ইন্দ্রনীল সেনগুপ্ত ও বাংলাদেশের নাজিরা মৌ। পার্শ্বচরিত্রে অভিনয় করেছেন ফজলুর রহমান বাবু, ইরেশ যাকের, মুনিরা ইউসুফ মেমী, জয়শ্রী কর জয়া এবং ইলোরা গহর।\nনন্দিনী চলচ্চিত্রের মাধ্যমে পরিচালকের পরিচালনায় এবং টেলিভিশন অভিনেত্রী নাজিরা মৌ চলচ্চিত্রে অভিষেক করে।\n\n\n== অভিনয়শিল্পী ==\nইন্দ্রনীল সেনগুপ্ত\nনাজিরা মৌ\nফজলুর রহমান বাবু\nইরেশ যাকের\nমুনিরা ইউসুফ মেমী\nজয়শ্রী কর জয়া\nইলোরা গহর\n\n\n== নির্মাণ ==\n২০১৯ সালে চলচ্চিত্রটির শুটিং হয়। সেই সময়ে বেশ কয়েকবার শুটিং হয়েও শিডিউলসহ বেশ কিছু জটিলতায় শুটিং বন্ধ হয়ে যায়। পরে শুরু হয় করোনা। এর মধ্যেই চলচ্চিত্রটির বাকি কাজ শেষ হয়। তারপর চলচ্চিত্রটির পোস্টের কাজ শেষ করে মুক্তির প্রক্রিয়ায় এগোতে থাকেন পরিচালক। গত বছর চলচ্চিত্রটি সেন্সর পেলেও পরবর্তী সময়ে নির্বাচন ও রাজনৈতিক পরিস্থিতির কারণে মুক্তির সিদ্ধান্ত থেকে পিছিয়ে যান।\n\n\n== মুক্তি ==\nচলচ্চিত্রটি ২০২৪ সালের ২ আগস্ট বাংলাদেশের প্রেক্ষাগৃহে মুক্তি পাবার কথা থাকলেও কোটা সংস্কার আন্দোলনের কারণে তা স্থগিত করা হয়।\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে নন্দিনী \nইন্টারনেট মুভি ডেটাবেজে নন্দিনী   (ইংরেজি)"}