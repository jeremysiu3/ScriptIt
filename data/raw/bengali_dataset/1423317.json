{"pageid": 1423317, "title": "জবা মুর্মু", "url": "https://bn.wikipedia.org/wiki?curid=1423317", "content": "জবা মুর্মু হলেন একজন ভারতীয় লেখক এবং সাহিত্যিক যিনি সাঁওতালি সাহিত্যে তাঁর কাজের জন্য পরিচিত। সাঁওতালি সাহিত্যে তাঁর ভাষা অবদানের জন্য তিনি ২০১৭ সালের ১৪ই নভেম্বর সাহিত্য আকাদেমির শিশু সাহিত্য পুরস্কার পেয়েছিলেন।\n\n\n== কর্মজীবন ==\nজবা মুর্মু একজন সাঁওতালি লেখক এবং সাঁওতালি সম্প্রদায়ের পরিচিত মুখ। তিনি নতুন দিল্লির সাহিত্য একাডেমি থেকে ২০১৭ সালের বাল সাহিত্য পুরস্কারের বিজয়ী। জবা মুর্মু ঝাড়খণ্ডের জামশেদপুরে সি আর মাঝি এবং প্রয়াত বাহা মুর্মুর ঘরে জন্মগ্রহণ করেন। শৈশবকালে তিনি সর্বদাই উপন্যাস এবং গল্পের একজন উৎসাহী পাঠক ছিলেন, যার কারণে তিনি নিজের সম্বন্ধে লিখতেন।\nকলেজে পড়ার সময় নাট্যকলার প্রতি তাঁর আগ্রহ বেড়ে যায়। সেখানে তিনি তাঁর ভবিষ্যৎ সঙ্গী পীতাম্বর মাঝির সাথে পরিচিত হন, পীতাম্বর মাঝিও ২০১২ সালের সাহিত্য একাডেমির বাল সাহিত্য পুরস্কার বিজয়ী ছিলেন। স্নাতক শেষ করার পর, জবা মুর্মু সাঁওতালি এবং হিন্দি ভাষায় স্নাতকোত্তর করেন। তিনি একজন আইন স্নাতক। তিনি বেশ কিছু বই লিখেছেন, যার মধ্যে আছে, একটি কবিতা সংকলন বাহা উমুল, বেওরা (ছোটগল্প), প্রেম চাঁদ সরস কাহানি কো (অনুবাদ) এবং অন্যান্য। তিনি ২০১৭ সালে, ছোট গল্পের একটি সংকলন ওলন বাহার জন্য সাহিত্য একাডেমি পুরস্কার পেয়েছিলেন। তিনি সাঁওতালি ভাষায় রবীন্দ্র নাথ ঠাকুরের বিখ্যাত গীতাঞ্জলির অনুবাদ করেন। জবা মুর্মুকে নিখিল ভারত সাঁওতালি লেখক সমিতি থেকে ২০১৬ সালে আর আর কিস্কু রাপজ অনুবাদ পুরস্কার দেওয়া হয়েছিল। তাঁর ঝুলিতে ২০১২ সালের পণ্ডিত রঘুনাথ মুর্মু পুরস্কার এবং ২০২০ সালের রবীন্দ্রনাথ ঠাকুর পুরস্কারের মতো আরও অনেক পুরস্কার রয়েছে।\nবর্তমানে একটি স্কুলে শিক্ষিকা হিসেবে কর্মরত। তাঁর দীর্ঘ কর্মজীবনে তিনি একটি সাঁওতালি চলচ্চিত্রে গীতিকার, চিত্রনাট্য লেখক এবং পরিচালক হিসেবেও কাজ করেছেন। তিনি জামশেদপুরের আকাশবাণীতে (অল ইণ্ডিয়া রেডিও) অনেক লোকগান গাওয়ার সুযোগ পেয়েছেন।\n\n\n== লেখা ==\nতিনি সাঁওতালি ভাষায় অনেক গল্প লিখেছেন। তাঁর ছোটগল্পের বই 'ওলন বাহা' সাহিত্য একাডেমির ২০১৭ বাল সাহিত্য পুরস্কার পেয়েছে।\nতিনি সাঁওতালি ভাষায় মুন্সি প্রেমচাঁদের ছোট গল্প এবং রবীন্দ্রনাথ ঠাকুরের গীতাঞ্জলির অনুবাদ করেন।\n\n\n== আরও দেখুন ==\nভারতীয় সাহিত্য একাডেমি\n\n\n== তথ্যসূত্র =="}