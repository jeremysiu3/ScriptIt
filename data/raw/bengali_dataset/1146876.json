{"pageid": 1146876, "title": "মানি হাইস্ট: কোরিয়া – জয়েন্ট ইকোনমিক এরিয়া", "url": "https://bn.wikipedia.org/wiki?curid=1146876", "content": "মানি হাইস্ট: কোরিয়া – জয়েন্ট ইকোনমিক এরিয়া (কোরীয়: 종이의 집: 공동경제구역; আরআর: Jong-iui Jip: Gongdonggyeongjeguyeok; আক্ষরিক কাগজের ঘর: যৌথ অর্থনৈতিক এলাকা) হলো একটি আসন্ন দক্ষিণ কোরীয় টেলিভিশন ধারাবাহিক, যা একই নামের স্পেনীয় ডাকাতি অপরাধ নাট্য ধারাবাহিকের ওপর নির্মিত। কিম হং-সুনের পরিচালনা এবং রিউ ইয়ং-জেয়ের রচনায় নির্মিত এই কোরীয় ধারাবাহিকটি হলো একটি মৌলিক নেটফ্লিক্স ধারাবাহিক, যেখানে ইয়ো জি-তে, পার্ক হে-সু, জন জং-সেও, লি উন-জং এবং পার্ক মিয়াং-হুনের মতো অভিনয়শিল্পী অভিনয় করেছেন। এই ধারাবাহিকে কোরীয় উপদ্বীপে একটি জিম্মি সংকট পরিস্থিতি উল্লেখ করা হয়েছে, যার মধ্যে বিভিন্ন দক্ষতাসম্পন্ন ব্যক্তিদের সাথে একজন প্রতিভাবান কৌশলবিদ রয়েছে। এই ধারাবাহিকটি ২০২২ সালের ২৪শে জুন নেটফ্লিক্সে মুক্তি পেয়েছে।\n\n\n== কাহিনীসংক্ষেপ ==\nএই ধারাবাহিকটি স্পেনীয় টেলিভিশন ধারাবাহিকের পুনর্নির্মাণ, মূল ধারাবাহিকের কাহিনী এবং চরিত্রগুলো এখাবেও রয়েছে। \"দ্য প্রফেসর\" (ইয়ো জি-তে), একজন কৌশলবিদ অপরাধী পরিকল্পনাকারী, কোরীয় উপদ্বীপে একটি উচ্ছৃঙ্খলতা বন্ধ করার পরিকল্পনা করছেন। এই অপারেশনের বিভিন্ন বৈশিষ্ট্য এবং কৌশলের মাধ্যমে এক অস্বাভাবিক পরিস্থিতির সৃষ্টি হয়।\n\n\n== কুশীলব ==\nইয়ো জি-তে – প্রফেসর\nজন জং-সেও – টোকিও\nউত্তর কোরিয়ায় সামরিক প্রশিক্ষণ নেওয়ার পর তিনি দক্ষিণ কোরিয়ায় আসেন।\nপার্ক হে-সু – বার্লিন\nলি উন-জং – মস্কো\nকিম জি-হুন – ডেনভার\nজাং ইউন-জু – নাইরোবি\nলি হিউন-উ – রিও\nকিম জি-হুন – হেলসিঙ্কি\nলি কিউ-হো – অসলো\nইউনজিন কিম – সোন উ-জিন, ন্যাশনাল পুলিশ এজেন্সির সাথে সম্পর্কিত একটি সংকট আলোচনা দলের নেতা\nকিম সাং-ওহ – ক্যাপ্টেন ছা মু-হিউক, জিম্মি সংকট পরিচালনা করার জন্য একটি প্রাক্তন বিশেষ এজেন্ট হিসেবে প্রেরিত হয়েছেন\nপার্ক মিয়াং-হুন – ছো ইয়াং-মিন, মিন্ট ব্যুরোর পরিচালক\nলি জু-বিন – ইউন মি-সোন, মিন্টে অ্যাকাউন্টিংয়ের দায়িত্বে থাকা একজন কর্মচারী\nলিম জি-ইয়ান\nলিম হিয়াং-গুক\nলি সি-উ – অ্যান\n\n\n== প্রযোজনা ==\n২০২০ সালের জুনে মাসে, এক প্রতিবেদনে প্রকাশ করা হয়েছিল যে বিএইচ এন্টারটেইনমেন্ট জিউম কন্টেন্টের সাথে যৌথভাবে মানি হাইস্টের পুনর্নির্মাণের পরিকল্পনা করছে। উক্ত সময়ে তারা নেটফ্লিক্সের সাথে আলোচনা করছিল এবং এটি নিয়ে কাজ শুরু করেছিল। ১লা ডিসেম্বর তারিখে, আরেক প্রতিবেদনে প্রকাশ করা হয়েছিল যে এই ধারাবাহিকটি একটি কোরীয় পুনর্নির্মাণ হবে, যা নেটফ্লিক্স নিশ্চিত করেছিল এবং এই ধারবাহিকটি কিম হং-সুন পরিচালনা এবং রিউ ইয়ং-জে রচনা করবেন। বিএইচ এন্টারটেইনমেন্ট প্রযোজনার দায়িত্বে থাকবে, যেখানে ১২টি পর্ব থাকবে।\n৩১শে মার্চ তারিখে, নেটফ্লিক্সের পক্ষ থেকে এই ধারাবাহিকটির অভিনয়শিল্পীর তালিকা নিশ্চিত করা হয়েছে। অভিনয়শিল্পী চূড়ান্ত করার পরে, গল্পের ধারা এবং চরিত্রগুলো তৈরি করা হয়েছিল। এই ধারাবাহিকে মূল এবং পার্শ্ব চরিত্রগুলোর শারীরিক বৈশিষ্ট্যগুলোর আখ্যানকে বাঁচিয়ে রাখার দিকে মনোনিবেশ করা হয়েছিল। লিম জি-ইয়ান ২০২১ সালের এপ্রিলে তারিখে এই ধারাবাহিকে যোগদান করেছেন। ফ্লাই হাই বাটারফ্লাই ধারাবাহিকের সাথে তারিখের দ্বন্দ্বের কারণে লি হিউন-উয়ের পরিবর্তে পার্ক জুং-উ এই ধারাবাহিকে অভিনয় করছেন। মূল ধারাবাহিক এবং এই পুনর্নির্মাণের মধ্যে মিল এবং পার্থক্যের মধ্য দিয়ে কোরীয় চরিত্র এবং কলাকুশলীদের তুলনা করা হয়েছিল।\n২০২১ সালের ৭ই জুলাই তারিখে, কোভিড-১৯-এর বিস্তার সীমিত করার লক্ষ্যে নিয়মকানুন মেনে চলার জন্য চিত্রগ্রহণ স্থগিত করা হয়েছিল। ২০২২ সালের ১৭ই জানুয়ারি তারিখে, নেটফ্লিক্স এই ধারাবাহিকের ইংরেজি শিরোনাম প্রকাশ করেছে: মানি হাইস্ট: কোরিয়া - জয়েন্ট ইকোনমিক এরিয়া। ২৯শে এপ্রিল তারিখে, নেটফ্লিক্স জানিয়েছে যে এই ধারাবাহিকটি ২০২২ সালের ২৪শে জুন তারিখে মুক্তি পাবে। ২০শে মে তারিখে, নেটফ্লিক্স ধারাবাহিকটির আনুষ্ঠানিক টিজার প্রকাশ করেছে।\n\n\n== তথ্যসূত্র ==\n\n\n== বহিঃসংযোগ ==\nনেটফ্লিক্সে মানি হাইস্ট: কোরিয়া – জয়েন্ট ইকোনমিক এরিয়া \nহানসিনেমায় মানি হাইস্ট: কোরিয়া – জয়েন্ট ইকোনমিক এরিয়া (ইংরেজি) \nইন্টারনেট মুভি ডেটাবেজে মানি হাইস্ট: কোরিয়া – জয়েন্ট ইকোনমিক এরিয়া  (ইংরেজি)\nদাউমে মানি হাইস্ট: কোরিয়া – জয়েন্ট ইকোনমিক এরিয়া (কোরীয়)"}