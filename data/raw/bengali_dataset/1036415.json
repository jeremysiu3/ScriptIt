{"pageid": 1036415, "title": "হুমাইরা সাকিব", "url": "https://bn.wikipedia.org/wiki?curid=1036415", "content": "হুমাইরা সাকিব (জন্ম ১৯৮০) হলেন একজন আফগান সাংবাদিক এবং নারী মানবাধিকার কর্মী। তিনি আফগানিস্তানের অন্যতম শীর্ষস্থানীয় সক্রিয়কর্মী, যিনি নেগাহ-এ-জান পত্রিকা এবং আফগান উইমেন'স নিউজ এজেন্সি পত্রিকায় লেখালেখির মাধ্যমে তার উগ্রবাদী ইসলামি রাষ্ট্রে নারীদের প্রতি চরম ধরনের হয়রানির বিরুদ্ধে প্রতিবাদ করে যাচ্ছেন। তিনি দাবি জানিয়েছেন যে, \"নারীদের বিরুদ্ধে সহিংসতা দূরীকরণের জন্য সংসদের আইন প্রণয়ন এবং তা জোরালোভাবে প্রয়োগ করা উচিত....। শিক্ষা হল সমাজে নারীর ভূমিকা সম্পর্কে মানসিকতা পরিবর্তনের মূল চাবিকাঠি।\" তিনি বর্তমানে লেখিকা ও সম্পাদিকা হিসাবে উইমেন'স নিউজ এজেন্সির হয়ে কাজ করে নারীর অধিকারকে আরও এগিয়ে নিয়ে যাওয়ার প্রচেষ্টা চালাচ্ছেন।\n\n\n== জীবনী ==\nহুমাইরা সাকিব ১৯৮০ সালে আফগানিস্তানে জন্মগ্রহণ করেছিলেন। দেশে প্রচলিত রীতি অনুসারে তার বাবা-মা কিশোরী বয়সে তাকে বিয়ে দিয়েছিলেন। তিনি বিবাহে বেশ খুশিই ছিলেন এবং ২০ বছর বয়সেই তিন কন্যার মা হয়েছিলেন। একই সাথে তিনি কলেজের পড়াশোনা সমাপ্ত করেছিলেন এবং তার স্বামীর সহায়তায় কাবুল বিশ্ববিদ্যালয় থেকে মনোবিজ্ঞানে একটি ডিগ্রি অর্জন করেছিলেন।\n\n\n== তথ্যসূত্র =="}