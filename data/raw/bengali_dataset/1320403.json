{"pageid": 1320403, "title": "অকল্যান্ড সিটি ফুটবল ক্লাব", "url": "https://bn.wikipedia.org/wiki?curid=1320403", "content": "অকল্যান্ড সিটি ফুটবল ক্লাব (ইংরেজি: Auckland City FC, ইংরেজি উচ্চারণ: /ˈɔːklənd sˈɪɾi/; সাধারণত অকল্যান্ড সিটি এফসি এবং সংক্ষেপে অকল্যান্ড সিটি নামে পরিচিত) হচ্ছে অকল্যান্ড ভিত্তিক একটি নিউজিল্যান্ডীয় পেশাদার ফুটবল ক্লাব। এই ক্লাবটি বর্তমানে নিউজিল্যান্ডের শীর্ষ স্তরের স্তরের ফুটবল লিগ নিউজিল্যান্ড জাতীয় লিগে প্রতিযোগিতা করে। এই ক্লাবটি ২০০৪ সালে প্রতিষ্ঠিত হয়েছে। ৩,৫০০ ধারণক্ষমতাবিশিষ্ট কিউইটি স্ট্রিটে নেভি ব্লু নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় আলবের্ত রিয়েরা ভিদাল এবং সভাপতির দায়িত্ব পালন করছেন ইভান ভুকসিচ। বর্তমানে নিউজিল্যান্ডীয় মধ্যমাঠের খেলোয়াড় ক্যামেরন হাউইসন এই ক্লাবের অধিনায়কের দায়িত্ব পালন করছেন। অকল্যান্ড সিটি হচ্ছে নিউজিল্যান্ড জাতীয় লিগের বর্তমান চ্যাম্পিয়ন, যারা ২০২২ মৌসুমে ক্লাবের ইতিহাসে ৯ম বারের মতো শিরোপা জয়লাভ করেছিল।\nঘরোয়া ফুটবলে, অকল্যান্ড সিটি এপর্যন্ত ২৪টি শিরোপা জয়লাভ করেছে; যার মধ্যে নয়টি নিউজিল্যান্ড জাতীয় লিগ, দুইটি নিউজিল্যান্ড উত্তর লিগ এবং একটি চ্যাথাম কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ১১টি শিরোপা জয়লাভ করেছে; যার মধ্যে দশটি ওএফসি চ্যাম্পিয়নস লিগ এবং একটি ওএফসি প্রেসিডেন্ট'স কাপ রয়েছে। আনহেল বের্তালাঙ্গা, এমিলিয়ানো তাদে, ইভান ভিৎসেলিচ, রায়ান ডে ভ্রিস এবং মানেল এক্সপোসিতোর মতো খেলোয়াড়গণ অকল্যান্ড সিটির জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার বছরে, ২০০৪–০৫ মৌসুমে অকল্যান্ড সিটি প্রথমবারের মতো নিউজিল্যান্ডের পেশাদার ফুটবলের শীর্ষ স্তর নিউজিল্যান্ড ফুটবল চ্যাম্পিয়নশিপে অংশগ্রহণ করতে সক্ষম হয়েছিল। ২০০৪ সালের সালের ১৫ই অক্টোবর তারিখে, নিউজিল্যান্ড ফুটবল চ্যাম্পিয়নশিপে ক্লাব ইতিহাসে নিজেদের প্রথম ম্যাচে অকল্যান্ড সিটি নেপিয়ার সিটি রোভার্সের বিরুদ্ধে ৩–১ গোলের ব্যবধানে জয়লাভ করেছিল। ২০০৪–০৫ নিউজিল্যান্ড ফুটবল চ্যাম্পিয়নশিপে অকল্যান্ড সিটি ১৪টি জয় এবং ৪টি ড্রয়ে সর্বমোট ৪৬ পয়েন্ট অর্জন করে পয়েন্ট তালিকায় ১ম স্থান অর্জন করেছিল, যেখানে গ্রান্ট ইয়াং ১৫টি গোল করে লিগে অকল্যান্ড সিটির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}