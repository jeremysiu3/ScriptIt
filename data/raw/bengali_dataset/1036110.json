{"pageid": 1036110, "title": "কুন্তি মোক্তান", "url": "https://bn.wikipedia.org/wiki?curid=1036110", "content": "কুন্তি মোক্তান ( নেপালি : कुन्ती मोक्तान) হলেন একজন নেপালি সঙ্গীতশিল্পী। তিনি ধ্রপদী পদ্ধতিতে প্রশিক্ষিত এবং সাধারণত লোকসঙ্গীত ও আধুনিক গান গেয়ে থাকেন।\n\n\n== ব্যক্তিগত জীবন ==\nকুন্তি মোক্তান ভারতের দার্জিলিং জেলার মার্গারেট'স হোপ টি এস্টেটে জন্মগ্রহণ করেছিলেন। ১৯৮৩ সালে তিনি তার সঙ্গীতজীবন শুরু করার জন্য নেপালের কাঠমান্ডুতে পাড়ি জমিয়েছিলেন।\nতিনি নেপালি সঙ্গীতশিল্পী ও গীতিকার শীল বাহাদুর মোক্তানের সাথে বিবাহবন্ধনে আবদ্ধ হয়েছিলেন। শীতল মোক্তান এবং শুভানী মোক্তান নামে তার দুইটি মেয়ে রয়েছে, তারা দুজনও সংগীতশিল্পী। \n\n\n== সঙ্গীত ==\nছোট থেকেই কুন্তি গান শুরু করেছিলেন। তিনি ভারতের দিলরামের সেন্ট জেভিয়ার্স হাই স্কুল থেকে তার সঙ্গীত যাত্রা শুরু করেছিলেন।  যখন ৮ম শ্রেণিতে পড়তেন তখন তিনি কার্শিয়াংয়ের অল ইন্ডিয়া রেডিও স্টেশনের কণ্ঠ্য পরীক্ষায় পাশ  করেছিলেন এবং ১৫ বছর বয়সেই অল ইন্ডিয়া রেডিও স্টেশনে তার প্রথম গানটি রেকর্ড করেছিলেন। তার দ্বিতীয় গানটি রেকর্ড করা হয়েছিল ১৯৮০ সালে যখন তার বয়স ছিল ১৮ বছর।\nকুন্তি এবং তার স্বামী শীল বাহাদুর দুজনেই প্রাথমিকভাবে সোনাদার জগদীশ চন্দ্র রায়ের কাছ থেকে সংগীত শিখেছিলেন। তিনি ভারত, মার্কিন যুক্তরাষ্ট্র, জাপান, যুক্তরাজ্য, হংকং, জার্মানি, সুইজারল্যান্ড এবং দক্ষিণ কোরিয়া সহ প্রায় ২০ টি দেশে গান পরিবেশন করেছেন। গান গাওয়া ছাড়াও তিনি হারমোনিয়াম বাজাতে পারেন।\n\n\n== পুরস্কার ==\nচিন্নলতা গীত পুরস্কার, নেপাল \nভূপালমন সিং যুবা পুরস্কার, নেপাল\nনির্মাণ সম্মান, সিকিম\nহিটস এফএম সঙ্গীত পুরস্কার, নেপাল\nবুধা সুব্বা সংগীত পুরস্কার\n\n\n== তথ্যসূত্র ==\n\n\n== বহিঃসংযোগ ==\nকুন্তি মোক্তানের গান  ওয়েব্যাক মেশিনে আর্কাইভকৃত ৯ আগস্ট ২০১৩ তারিখে\nসাক্ষাৎকার\nসাক্ষাৎকার, সিল বাহাদুর মোক্তানের সাথে"}