{"pageid": 1051872, "title": "রজতকান্ত রায়", "url": "https://bn.wikipedia.org/wiki?curid=1051872", "content": "রজতকান্ত রায় ( ইংরেজি: Rajat Kanta Ray) প্রখ্যাত ভারতীয় বাঙালি ইতিহাসবিদ ও অধ্যাপক। তিনি  বিশ্বভারতী বিশ্ববিদ্যালয়ের উপাচার্যও হয়েছিলেন।।\n\n\n== জন্ম ও শিক্ষা জীবন ==\nরজতকান্ত রায়ের জন্ম ১৯৪৬ খ্রিস্টাব্দের ৬ ই মে কলকাতায়। পিতা ১৯৬০ খ্রিস্টাব্দে পশ্চিমবঙ্গ সরকারের স্বরাষ্ট্র সচিব কুমুদকান্ত রায়, আইসিএস ছিলেন। পিতামহ রবীন্দ্রনাথ ঠাকুরের সমসাময়িক কামাক্ষ্যা রায় শান্তিনিকেতনে ছিলেন।\n\n\n== শিক্ষা ==\nরজতকান্ত রায়ের স্কুলের পড়াশোনা কলকাতার  বালিগঞ্জ রাষ্ট্রীয় উচ্চ বিদ্যালয়ে। ইতিহাসে সাম্মানিকসহ স্নাতক হন কলকাতার প্রেসিডেন্সি কলেজ থেকে। সেখানে তিনি অশীন দাশগুপ্তর ছাত্র ছিলেন।  কলকাতা বিশ্ববিদ্যালয়ে স্নাতকোত্তরের পর অনিল শীলের তত্ত্বাবধানে গবেষণা করে আসেন কেমব্রিজ বিশ্ববিদ্যালয় থেকে। \n\n গবেষণার বিষয় ছিল - ১৮৫৭ - ১৯৭৭ খ্রিস্টাব্দ সময়ে বাংলায় \"সামাজিক দ্বন্দ্ব ও রাজনৈতিক অস্থিরতা\"র। পরে এটি পরিবর্ধিত আকারে প্রকাশিত হয়।\n\n\n== কর্মজীবন ==\nপিএইচডি করার পর তিনি সহকারী অধ্যাপক হিসাবে কলকাতার ইন্ডিয়ান ইনস্টিটিউট অফ ম্যানেজমেন্টে এক বছর অধ্যাপনা করেন। এরপর কলকাতার প্রেসিডেন্সি কলেজের ইতিহাস বিভাগে রিড়ার (১৯৭৫ - ১৯৮২) এবং পরে অধ্যাপক (১৯৮২ - ২০০৬ ) হন। কলেজের ইতিহাসে একমাত্র তিনিই ছিলেন দীর্ঘ সময়ের অধ্যাপক। এরপর ২০০৬ খ্রিস্টাব্দ হতে ২০১১ খ্রিস্টাব্দ পর্যন্ত তিনি  বিশ্বভারতী বিশ্ববিদ্যালয়ের উপাচার্য ছিলেন।\n\n\n== রচনাবলি ==\n\n\n=== গ্রন্থসমূহ ===\nপলাশীর ষড়যন্ত্র ও সেকালের সমাজ (১৯৯৪)\nআরবান রুটস্ অব ইন্ডিয়ান ন্যাশনালিজম : প্রেসার গ্রুপস্ অ্যান্ড কনফ্লিক্ট অফ ইনটারেস্টস্ ইন ক্যালকাটা সিটি পলিটিকস (১৯৭৯)\nইনডাস্ট্রিয়ালাইজেশন ইন ইন্ডিয়া:গ্রোথ অ্যান্ড কনফ্লিক্ট ইন দ্য প্রাইভেট করপোরেট সেক্টর (১৯৭৯)\nইন্ডাস্ট্রি অ্যান্ড অনট্রপ্রেনিয়রশিপ ইন ইন্ডিয়া - (১৮০০-১৯৪৭) (১৯৯৪)\n\n\n=== প্রবন্ধ ===\nপ্রসঙ্গ রবীন্দ্রনাথ:জীবনদেবতা জীবনী(২০১২)\n\n\n== তথ্যসূত্র =="}