{"pageid": 114884, "title": "বাইডু", "url": "https://bn.wikipedia.org/wiki?curid=114884", "content": "বাইডু ইনক্ররপোরেটেড (চীনা: 百度; ফিনিন: Bǎidù, ন্যাসড্যাক: BIDU) (সংক্ষেপে বাইডু) ২০০০ সালের ১৮ জানুয়ারীতে প্রতিষ্ঠিত একটি চীনা অনুসন্ধান ইঞ্জিন। বাইডু প্রধানত ওয়েবসাইট, অডিও ফাইল, চিত্র খোঁজার জন্য ব্যবহৃত হয়। বাইডুর ৫৭টি সেবা রয়েছে। এর মধ্যে অনুসন্ধান ইঞ্জিন ও কমিউনিটি সেবাই প্রধান। এছাড়া বাইডু বাইকে নামে একটি ইন্টারনেট ভিত্তিক বিশ্বকোষ এবং আলোচনা-ফোরামও রয়েছে। রবিন লি এবং এরিক জু কর্তৃক ২০০০ সালে বাইডু প্রতিষ্ঠিত হয়। উভয় প্রতিষ্ঠাতাই চীনের নাগরিক। তারা চীনে ফেরার আগে বিদেশে কর্মরত ছিল। ক্যারিবীয় সাগরে উপকূলে কেম্যান আইল্যান্ডে বাইডু নিবন্ধিত। ২০১০ এর এপ্রিলে অ্যালেক্সা ইন্টারনেট র‌্যাঙ্কিং-এ বাইডু ৭ম স্থান অধিকার করে।th overall in Alexa's internet rankings. ২০০৭ সালের ডিসেম্বরে বাইডু চীনের প্রথম কোম্পানি হিসেবে ন্যাসড্যাক-১০০ সূচকে তালিকাভুক্ত হয়।\nবাইডুর সূচীতে ৭৪০ মিলিয়নেরও অধিক ওয়েবসাইট, ৮০ মিলিয়ন চিত্র, ১০ মিলিয়ন মাল্টিমিডিয়া ফাইল রয়েছে। বাইডু ইন্টারনেটে মাল্টিমিডিয়া ফাইল যেমন-এমপিথ্রি, ভিডিও, চলচ্চিত্র ইত্যাদি খোঁজার সুযোগ দেয়। বাইডু চীনের প্রথম কোম্পানি যারা মোবাইল ভিত্তিক ওয়াপ ও পিডিএ সেবা প্রদান করে।\nবাইডু চীন সরকারের নীতিমালা অনুসারে তাদের কার্যক্রম পরিচালনা করে।\n\n\n== তথ্যসূত্র ==\n\n\n== বহিঃসংযোগ ==\n(চীনা) দাপ্তরিক ওয়েবসাইট"}