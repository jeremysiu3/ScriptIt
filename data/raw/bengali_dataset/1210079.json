{"pageid": 1210079, "title": "ডিডি ইন্ডিয়া", "url": "https://bn.wikipedia.org/wiki?curid=1210079", "content": "ডিডি ইন্ডিয়া হল একটি আন্তর্জাতিক রাষ্ট্রীয় মালিকানাধীন ইংরেজি ভাষার সংবাদ এবং ভারতের কারেন্ট অ্যাফেয়ার্সভিত্তিক চ্যানেল। এই পরিষেবাটি বিশ্বব্যাপী টেলিভিশন,অনলাইন ও ইউটিউবের মাধ্যমে সম্প্রচারিত হয়। ২০১৯ সালের জানুয়ারিতে এটি একটি পূর্ণাঙ্গ ইংরেজি সংবাদ এবং কারেন্ট অ্যাফেয়ার্স চ্যানেলে পরিণত হয়। এই চ্যানেলে সরকারের দেওয়া মোট বাজেট হল ২,৬৪০ কোটি রুপি।\nডিডি ইন্ডিয়া, একটি পাবলিক সার্ভিস সম্প্রচারকারী, এটি ভারতে ইংরেজি ভাষার টেলিভিশন চ্যানেলের দর্শকসংখ্যার তালিকায় দ্বিতীয় অবস্থানে রয়েছে। ভারতীয় সংবাদপত্র লাইভ মিন্ট অনুসারে, এটি ফেব্রুয়ারি ২০১৯-এ সর্বাধিক প্রদর্শিত চ্যানেলে পরিণত হয়েছে। চ্যানেলটির মালিক প্রসার ভারতী ডিডি ইন্ডিয়া চ্যানেলকে ডিডি ইন্ডিয়া এইচডিতে উন্নীত করেছেন। ডিডি ইন্ডিয়া এইচডি চ্যানেলটি ৩ অক্টোবর ২০২২-এ চালু হয়।\n\n\n== ইতিহাস ==\nডিডি ইন্ডিয়া হলো একটি ভারতীয় পে টেলিভিশন চ্যানেল যা ডিডি ইন্টারন্যাশনাল হিসাবে ১৪ মার্চ ১৯৯৫ সালে চালু হয়েছিল। চ্যানেলটি সারা বিশ্বের প্রায় ১৪৬ টি দেশে উপলব্ধ। এটির নাম ২০০০ সালে ডিডি ওয়ার্ল্ড আবার ২০০২ সালে বর্তমান নাম ডিডি ইন্ডিয়া রাখা হয়। এটি ভারতের রাষ্ট্রীয় মালিকানাধীন টেলিভিশন নেটওয়ার্ক দূরদর্শনের মালিকানাধীন।\n২০০৭ সালের ২৬ জুলাই,চ্যানেলটি মার্কিন যুক্তরাষ্ট্রে সম্প্রচার শুরু করে এবং বর্তমানে ডাইরেক্ট টিভিতে উপলব্ধ।\n২০১৯ সালের ১ জানুয়ারি,চ্যানেলটি একটি পূর্নাঙ্গ ইংরেজি ভাষার চ্যানেল হিসেবে আত্নপ্রকাশ করে\n\n\n== তথ্যসূত্র =="}