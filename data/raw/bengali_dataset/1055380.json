{"pageid": 1055380, "title": "মুহম্মদ ওয়ায়েছ", "url": "https://bn.wikipedia.org/wiki?curid=1055380", "content": "এডভোকে মুহম্মদ ওয়ায়েছ একজন বাংলাদেশী রাজনীতিবিদ ছিলেন। পাকিস্তান আমলে তিনি আইনসভা ও জাতীয় পরিষদের সদস্য ছিলেন।\n\n\n== পরিচয় ==\nতাঁর বাবা হলেন আব্দার রহিম সরকার। তিনি বেতগাড়ির মিয়া পাড়ায় জন্মগ্রহণ করেন।\n\n\n== শিক্ষা ও কর্মজীবন ==\nমুহম্মদ ওয়ায়েছ কলকাতা বিশ্ববিদ্যালয় থেকে এল. এল. বি. পাশ করে রংপুর জজ কোর্টে আইন পেশার মাধ্যমে কর্মজীবন শুরু করেন। ব্রিটিশ ও পাকিস্তান আমলে সিনিয়র আইনজীবী হিসেবে বিভিন্ন সময়ে পি.পি.-এর দায়িত্ব পালন করেন। তিনি পূর্ব পাকিস্তান মুসলিম লীগের নেতা হওয়ায় ১৯৪৭ সালে আইনসভা র সদস্য (এম.এল.এ.) এবং ১৯৬৫ সালে রংপুর-৪ আসন থেকে জাতীয় পরিষদের সদস্য (এম.এন.এ.) নির্বাচিত হয়েছিলেন।\n\n\n== অবদান ==\nতিনি রংপুরবাসীর জন্য অনেক জনহিতকর কাজ করেছেন। তন্মধ্যে- তিনি শ্যালক কাজী কাদেরের (পাকিস্তান আমলে মন্ত্রী ছিলেন) সাথে রংপুর মেডিকেল কলেজ স্থাপনে সক্রিয় ভূমিকা পালন করেন। কাকিনার জমিদারি নিলামে ক্রয় করে লালমনিরহাট জেলা কালেক্টরেটকে বিনা শর্তে প্রদান করেন। তিনি আরবী ও ফার্সী ভাষায় প্রচুর জ্ঞান রাখতেন। তাঁর কণ্ঠ ছিল শুমধুর। এজন্য করাচীতে অনুষ্ঠিত আইনসভা অনুষ্ঠানে তিনি কুরআন তেলওয়াত করতেন।\n\n\n== সন্তান ==\nতাঁর দু’ছেলের মধ্যে ১ম জন মাহফুজার রহমান লন্ডন প্রবাসী এবং ২য় জন আমিনুর রহমান সাব রেজিস্টার ছিলেন।\t\n\n\n== তথ্যসূত্র =="}