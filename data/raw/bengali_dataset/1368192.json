{"pageid": 1368192, "title": "খিজির আহমেদ চৌধুরী", "url": "https://bn.wikipedia.org/wiki?curid=1368192", "content": "খিজির আহমেদ চৌধুরী বাংলাদেশ সুপ্রিম কোর্টের হাইকোর্ট বিভাগের একজন বিচারক।\n\n\n== জীবনের প্রথমার্ধ ==\nখিজির আহমেদ ১৯৫৯ সালের ২৪ নভেম্বর জন্মগ্রহণ করেন। তিনি শিল্প ও আইন বিষয়ে স্নাতক ডিগ্রী সম্পন্ন করেছেন।\n\n\n== কর্মজীবন ==\n১৯৮৬ সালের ১৮ মার্চ, খিজির আহমেদ জেলা আদালতের একজন আইনজীবী হন।\n১৯৮৯ সালের ৩০ এপ্রিল, খিজির আহমেদ হাইকোর্ট বিভাগের আইনজীবী এবং ২০০৯ সালের ১৩ ডিসেম্বর  আপিল বিভাগের আইনজীবী হন।\nখিজির আহমেদকে ২০১৫ সালের ১২ ফেব্রুয়ারি হাইকোর্ট বিভাগের অতিরিক্ত বিচারপতি হিসাবে নিযুক্ত করা হয়। পরবর্তীতে ২০১৭ সালের ৮ ফেব্রুয়ারি তিনি স্থায়ী বিচারক হিসাবে নিয়োগপ্রাপ্ত হন। তিনি সুপ্রিম কোর্টের শিশু অধিকার বিষয়ক বিশেষ কমিটির সদস্য।\n২০১৬ সালের ৪ এপ্রিল, খিজির আহমেদ ও বিচারপতি নাইমা হায়দার একটি আদেশ জারি করেন যে, মৃত ব্যক্তির ব্যাংক অ্যাকাউন্টের টাকা নমিনি নয় উত্তরাধিকারীরা পাবেন।\nখিজির আহমেদ ও বিচারপতি নাইমা হায়দার ২০১৯ সালের ২৫ আগস্ট, বিয়ের কাবিননামার ফরমের ৫ নম্বর কলামে \"কনে কুমারী কিনা\", এ শব্দ উঠিয়ে দেওয়ার নির্দেশ দেওয়ার পাশাপাশি কুমারী শব্দের স্থলে অবিবাহিত লিখতে বলেন।\n\n\n== তথ্যসূত্র =="}