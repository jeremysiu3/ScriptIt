{"pageid": 1137720, "title": "লাল দরজা মসজিদ", "url": "https://bn.wikipedia.org/wiki?curid=1137720", "content": "লাল দরজা মসজিদ জৌনপুরে অবস্থিত একটি মসজিদ। ১৪৪৭ সালে রানী রাজিয়া বিবি এই মসজিদ নির্মাণ করেন এবং সাধু সৈয়দ আলি দাউদ কুতুবউদ্দিনের নামে উৎসর্গ করা হয়।\n\n\n== ইতিহাস ==\nলাল দরজা মসজিদ বিবি রাজির প্রসাদের সাথে নির্মিত। তিনি শারকি রাজবংশের শাসক সুলতান মাহমুদ শারকির রানী ছিলেন। মসজিদটি রানীর ব্যক্তিগত মসজিদ হিসেবে ব্যবহারের জন্য নির্মাণ করা হয়।\nবিবি রাজি লাল দরজার পার্শ্ববর্তী এলাকায় স্থানীয় মুসলিন বাসিন্দাদের একটি ধর্মীয় বিদ্যালয় নির্মাণ করেন। মাদ্রাসাটি নাম জামিয়া হুসাইনিয়া এবং এটি এখনও বিদ্যমান রয়েছে।\n\n\n== বিবরণ ==\n১৪৪৭ সালে (মসজিদের পাথরে খোদিত অভিলিখন অনুসারে) সুলতান মাহমুদ শারকির শাসনামলে রানী বিবি রাজি কর্তৃক মসজিদটি নির্মিত হয় এবং এটি জৌনপুরের প্রসিদ্ধ সাধু মাওলানা সৈয়দ আলি দাউদ কুতুবুদ্দিনের নামে উৎসর্গ করা হয়, যার বংশধরেরা এখনও মহল্লা বাজার ভুয়া পান্ডারিবা জৌনপুর ও মহল্লা নামাজ গাহ লাল দরজায় বসবাস করছেন।\nমহল্লা নামাজ গায়ের নামকরণ করেন বিবি রাজি, যিনি সেখানে উপাসনালয় ও একটি কলেজ প্রতিষ্ঠা করেন। কলেজটিতে দেশের বিভিন্ন প্রান্তের যোগ্য উলামা, পণ্ডিত, অধ্যাপক ও শিক্ষার্থীরা অবস্থান করে। \"মুসলিম খোয়াতিন কি তালিম\"-এর ৩৬ পৃষ্ঠায় উল্লেখ রয়েছে যে রানী বিবি রাজি জৌনপুরে ৮৪৫ হিজরি/১৪৪১ সালে নারী শিক্ষার জন্য একটি স্কুল নির্মাণ করে। ৮৬০ হিজরি/১৪০৯ সালে তামির এ কাদিম ও তামির এ মেহরাব নির্মিত হয়।\nলাল দরজা (রুবি গেট) মসজিদের নাম এর সাথে অবস্থিত বিবি রাজির প্রাসাদের সিঁদুর অঙ্কিত ফটক থেকে নেওয়া হয়েছে। এটি সর্ব উত্তর-পশ্চিমে অবস্থিত এবং মহল্লা লাল দরজা বা বেগমগঞ্জ নামে পরিচিত।\nমসজিদটিতে তিনটি ফটক রয়েছে, যার মধ্যে পূর্বদিকের ও মূল ফটক দুটি সবচেয়ে বড় ও গুরুত্বপূর্ণ।\n\n\n== পর্যটন আকর্ষণ ==\nজৌনপুর শহরটি ভারতের উত্তরপ্রদেশ রাজ্যে অবস্থিত। শহরটি মসজিদের জন্য বিখ্যাত, যা মধ্যযুগীয় ভারতের ইতিহাসের ধারক। এই খ্যাতির অন্যতম কারণ হল ভারতের জৌনপুরের লাল দরজা মসজিদ। মসজিদটি জৌনপুরের অন্যতম পর্যটন আকর্ষণ, যেখানে প্রচুর পর্যটকের আনাগোনা ঘটে।\n\n\n== তথ্যসূত্র ==\n\n\n== বহিঃসংযোগ ==\nলাল দরজা মসজিদ"}