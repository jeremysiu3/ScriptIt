{"pageid": 1413984, "title": "রয়্যাল আর্মড ফোর্সেস ফুটবল ক্লাব", "url": "https://bn.wikipedia.org/wiki?curid=1413984", "content": "রয়্যাল আর্মড ফোর্সেস ফুটবল ক্লাব (আরবি: الجمعية الرياضية للقوات المسلحة الملكية, ইংরেজি: AS FAR; সাধারণত রয়্যাল আর্মড ফোর্সেস এবং সংক্ষেপে এএস এফএআর নামে পরিচিত) হচ্ছে রাবাত ভিত্তিক একটি মরক্কী পেশাদার ফুটবল ক্লাব। এই ক্লাবটি বর্তমানে মরক্কোর শীর্ষ স্তরের ফুটবল লিগ বুতুলাহে প্রতিযোগিতা করে। এই ক্লাবটি ১৯৫৮ সালের ১লা সেপ্টেম্বর তারিখে প্রতিষ্ঠিত হয়েছে। ৫৩,০০০ ধারণক্ষমতাবিশিষ্ট প্রিন্স মুলাই আব্দুল্লাহ স্টেডিয়ামে আল জাইম নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন তিউনিসীয় সাবেক ফুটবল খেলোয়াড় নাসিরুদ্দিন নবি এবং সভাপতির দায়িত্ব পালন করছেন মুহাম্মদ হারামু। বর্তমানে মরক্কী মধ্যমাঠের খেলোয়াড় মুহাম্মদ রবি হরিমাত এই ক্লাবের অধিনায়কের দায়িত্ব পালন করছেন। রয়্যাল আর্মড ফোর্সেস হচ্ছে বুতুলাহের বর্তমান চ্যাম্পিয়ন, যারা ২০২২–২৩ মৌসুমে ক্লাবের ইতিহাসে ১৩তম বারের মতো শিরোপা জয়লাভ করেছিল।\nঘরোয়া ফুটবলে, রয়্যাল আর্মড ফোর্সেস এপর্যন্ত ৩০টি শিরোপা জয়লাভ করেছে; যার মধ্যে তেরোটি বুতুলাহ, বারোটি মরক্কী থ্রোন কাপ এবং চারটি মরক্কী সুপার কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ২টি শিরোপা জয়লাভ করেছে; যার মধ্যে একটি ক্যাফ চ্যাম্পিয়নস লিগ এবং একটি ক্যাফ কনফেডারেশন্স কাপের শিরোপা রয়েছে। ডাইনি বর্জেস, নেহ্মদি নাগমি, আবুবকর তুঙ্গারা, রদি সালিম এবং জোসেফ গেদে নাদুর মতো খেলোয়াড়গণ রয়্যাল আর্মড ফোর্সেসের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৫৮–৫৯ মৌসুমে, পেশাদার ফুটবল ক্লাব হিসেবে প্রথম মৌসুমে রয়্যাল আর্মড ফোর্সেস মরক্কোর পেশাদার ফুটবল ক্লাবগুলোর মধ্যকার আয়োজিত মরক্কী ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ জিএনএফ ২-এ প্রতিদ্বন্দ্বিতা করেছিল; ফিন মুহাম্মদ আনোয়ারের অধীনে উক্ত মৌসুমে লিগটিতে অংশগ্রহণ করেছিল।\nক্লাব প্রতিষ্ঠার প্রায় ১ বছর পর, ১৯৫৯–৬০ মৌসুমে রয়্যাল আর্মড ফোর্সেস প্রথমবারের মতো মরক্কোর পেশাদার ফুটবলের শীর্ষ স্তর বুতুলাহে অংশগ্রহণ করতে সক্ষম হয়েছিল। ১৯৫৯–৬০ বুতুলাহে রয়্যাল আর্মড ফোর্সেস ১১টি জয় এবং ৮টি ড্রয়ে সর্বমোট ৫৪ পয়েন্ট অর্জন করে পয়েন্ট তালিকায় ২য় স্থান অর্জন করেছিল।\nরয়্যাল আর্মড ফোর্সেস ২০০৫–০৬ ক্যাফ চ্যাম্পিয়নস লিগে অংশগ্রহণ করার মাধ্যমে প্রথমবারের মতো ক্যাফ চ্যাম্পিয়নস লিগে অংশগ্রহণ করেছে। ২০০৫ সালের ৩০শে জানুয়ারি তারিখে, মৌরিতানীয় ক্লাব সারের বিরুদ্ধে মুখোমুখি হওয়ার মাধ্যমে রয়্যাল আর্মড ফোর্সেস উক্ত প্রতিযোগিতায় অভিষেক করেছে; উক্ত ম্যাচে রয়্যাল আর্মড ফোর্সেস ৪–০ গোলের ব্যবধানে জয়লাভ করেছিল। দ্বিতীয় পর্বে, ১০ই এপ্রিল তারিখে, তিউনিসীয় ক্লাব এতোয়াল সাহিলের সাথে সাথে ১–০ গোলের ব্যবধানে জয়লাভ করার পর ২৩শে এপ্রিল তারিখে কাছে ২–০ গোলের ব্যবধানে পরাজিত হয়েছিল; যার সামগ্রিকভাবে ১–২ গোলের ব্যবধানে পরাজিত হয়ে রয়্যাল আর্মড ফোর্সেস উক্ত আসর হতে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}