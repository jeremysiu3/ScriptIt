{"pageid": 1120098, "title": "রাইটিং উইথ ফায়ার", "url": "https://bn.wikipedia.org/wiki?curid=1120098", "content": "রাইটিং উইথ ফায়ার হল চলচ্চিত্র নির্মাতা সুস্মিত ঘোষ ও রিন্তু থমাস দ্বারা পরিচালিত ২০২১ সালের একটি ভারতীয় তথ্যচিত্র। চলচ্চিত্রটি দলিত মহিলাদের নেতৃত্বাধীন খবর লহরিয়ার সাংবাদিকদের নিয়ে নির্মিত হয়, যারা স্মার্টফোন ব্যবহার করে ১৪ বছরের মুদ্রিত বা ছাপা সাংবাদিকতায় থেকে ডিজিটাল সাংবাদিকতায় স্থানান্তরিত হয়েছে। এটিই প্রথম ভারতীয় পূর্ণদৈর্ঘ্য তথ্যচিত্র, যা শ্রেষ্ঠ পূর্ণদৈর্ঘ্য প্রামাণ্যচিত্র বিভাগে একাডেমি পুরস্কারের জন্য মনোনীত হয়েছে।\nসুস্মিত ঘোষ ও রিন্তু থমাসের ব্ল্যাক টিকিট ফিল্মস ব্যানারের অধীনে নির্মিত ছবিটির ওয়ার্ল্ড প্রিমিয়ার ২০২১-এর সানড্যান্স ফিল্ম ফেস্টিভ্যালে হয়েছিল, যেখানে এটি দুটি পুরস্কার জিতেছিল: দর্শক পুরস্কার ও একটি বিশেষ জুরি পুরস্কার। এটি চলচ্চিত্র উৎসব ও সমালোচকদের কাছ থেকে সর্বসম্মত প্রশংসা, ২৮ টি আন্তর্জাতিক পুরস্কার এবং সংবাদ মাধ্যম থেকে সমালোচকদের প্রশংসা অর্জন করেছিল। এটিকে দ্য নিউ ইয়র্ক টাইমস দ্বারা \"সমালোচক বাছাই\" নামে অভিহিত করেছিল, যেখানে এটিকে \"উত্তেজনা... গ্যালভানাইজিং থেকে কম কিছু নয়\" হিসাবে পর্যালোচনা করা হয়েছিল। দ্য ওয়াশিংটন পোস্টে জেসন রেইজায়ান দ্বারা রাইটিং উইথ ফায়ারকে \"সবচেয়ে অনুপ্রেরণামূলক সাংবাদিকতার চলচ্চিত্র - হয়তো সর্বকালের\" বলে অভিহিত করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে রাইটিং উইথ ফায়ার  (ইংরেজি)"}