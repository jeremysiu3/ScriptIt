{"pageid": 1434910, "title": "২০২৪ ফিফা সিরিজ", "url": "https://bn.wikipedia.org/wiki?curid=1434910", "content": "২০২৪ ফিফা সিরিজ (এছাড়াও ২০২৪ ফিফা ওয়ার্ল্ড সিরিজ নামে পরিচিত) ফিফা কর্তৃক আয়োজিত দ্বিবার্ষিক আমন্ত্রণমূলক ফুটবল প্রতিযোগিতা ফিফা সিরিজের প্রথম আসর ছিল, যেখানে ৬টি কনফেডারেশনের ২৪টি জাতীয় দল একে অপরের বিরুদ্ধে আন্তর্জাতিক প্রীতি ম্যাচে মুখোমুখি হয়েছিল। প্রতিযোগিতাটি ২০২৪ সালের ২১শে মার্চ হতে ২৬শে মার্চ পর্যন্ত ৫টি দেশের ৭টি শহরের ৯টি ভিন্ন স্টেডিয়ামে অনুষ্ঠিত হয়েছিল।\n\n\n== পটভূমি ==\nএই প্রতিযোগিতাটি ২০২২ সালের ১৬ই ডিসেম্বর তারিখে, ফিফা বিভিন্ন কনফেডারেশনের জাতীয় দলগুলোকে একে অপরের বিরুদ্ধে খেলার আরো সুযোগ করে দেওয়ার জন্য \"ফিফা ওয়ার্ল্ড সিরিজ\" নামে একটি বন্ধুত্বপূর্ণ প্রতিযোগিতার প্রস্তাব করেছিল এবং পরবর্তীকালে ২০২৩ সালের ১৬ই মার্চ তারিখে, রুয়ান্ডার কিগালিতে অনুষ্ঠিত ৭৩তম ফিফা কংগ্রেসে ফিফা সভাপতি জান্নি ইনফান্তিনো এই পদে পুনঃনির্বাচিত হওয়ার পর প্রতিযোগিতার বিষয়টি নিশ্চিত করেছিলেন। প্রতিযোগিতাটি ৬টি ফিফা কনফেডারেশনের পুরুষদের জাতীয় দলগুলোকে একটি ধারাবাহিক ক্ষুদ্র প্রতিযোগিতায় একত্রিত করে, যা প্রতি জোড় বছরের মার্চ মাসে ফিফা ম্যাচ উইন্ডোতে একটি কেন্দ্রীভূত মাঠে অনুষ্ঠিত হয়। এই প্রতিযোগিতার উদ্দেশ্য হল ফিফার সদস্য সংস্থাগুলোকে \"মূল খেলার সুযোগ\" প্রদান করা, যাতে তারা নিয়মিতভাবে অন্যান্য কনফেডারেশনের দলের সাথে খেলতে পারে, যেগুলোর সাথে তারা অন্যথায় মুখোমুখি হতো না, যার ফলে তারা বৃহত্তর প্রযুক্তিগত উন্নয়নের সুযোগ তৈরি করতে পারতো। এটি সদস্য অ্যাসোসিয়েশনগুলোকে অতিরিক্ত বাণিজ্যিক সুযোগ এবং এক্সপোজার সরবরাহ করতেও সাহায্য করে।\n২০২৪ সালের আসরটির একটি পাইলট পর্ব হিসেবে কাজ করেছে। মিশর বাদে প্রতিটি সিরিজে (যা দেরীতে সংযোজন ছিল) সকল আন্তঃ-কনফেডারেশন ম্যাচগুলো দলগুলোর নিজেদের মধ্যে প্রথম ম্যাচ ছিল।\n\n\n== দল ==\nনিম্নলিখিত দলগুলো ২০২৪ সালের আসরে অংশগ্রহণ করেছে:\n\n\n=== কনফেডারেশন অনুযায়ী ===\n\n\n== মাঠ ==\n\n\n== সিরিজ ==\nএই সিরিজটি আন্তর্জাতিক প্রীতি হিসেবে আয়োজন করা হয়েছিল। শুধুমাত্র মিশর সিরিজে নকআউট বিন্যাসে অনুষ্ঠিত হয়েছিল, যেখানে খেলা নির্ধারিত সময় শেষে সমতায় থাকার পর পেনাল্টি শুট-আউটের মাধ্যমে বিজয়ী দল নির্ধারিত হয়েছিল।\nম্যাচগুলোর সময় স্থানীয় সময় হিসেবে উল্লেখ করা হয়েছে: প্রতিটি দলের কনফেডারেশন বন্ধনীতে নির্দেশিত হয়।\n\n\n=== আলজেরিয়া ===\nফিফা সিরিজ: আলজেরিয়া ২০২৪ সালের ২১শে মার্চ হতে ২৬শে মার্চ পর্যন্ত আন্নাবা এবং আলজিয়ার্সে অনুষ্ঠিত হয়েছিল, যেখানে স্বাগতিক আলজেরিয়া (ক্যাফ), আন্ডোরা (উয়েফা), বলিভিয়া (কনমেবল) এবং দক্ষিণ আফ্রিকা (ক্যাফ) প্রতিদ্বন্দ্বিতা করেছিল।\nপ্রাথমিকভাবে, এই প্রতিযোগিতাটি ভিন্ন বিন্যাস আয়োজন করা হবে বলে আশা করা হয়েছিল, যার ফলে সেমি-ফাইনাল ওরান এবং আন্নাবাতে এবং ফাইনাল আলজিয়ার্সে আয়োজন করার কথা হিল। এই প্রতিযোগিতায় আলবেনিয়াও অংশগ্রহণ করার কথা ছিল, তবে শেষ পর্যন্ত ইউরোপে বন্ধুত্বপূর্ণ খেলায় অস্বীকৃতি জানানোর ফলে অ্যান্ডোরা তার স্থলাভিষিক্ত হয়।\n\n\n=== আজারবাইজান ===\nফিফা সিরিজ: আজারবাইজান ২০২৪ সালের ২২শে মার্চ হতে ২৬শে মার্চ পর্যন্ত বাকুতে অনুষ্ঠিত হয়েছিল, যেখানে স্বাগতিক আজারবাইজান (উয়েফা), বুলগেরিয়া (উয়েফা), মঙ্গোলিয়া (এএফসি) এবং তানজানিয়া (ক্যাফ) প্রতিদ্বন্দ্বিতা করেছিল।\n\n\n=== মিশর (এসিইউডি কাপ) ===\nফিফা সিরিজ: মিশর (যা এসিইউডি আন্তর্জাতিক ফুটবল কাপ নামেও পরিচিত) ২০২৪ সালের ২২, ২৩ এবং ২৬শে মার্চ তারিখে কায়রো এবং নতুন প্রশাসনিক রাজধানীতে অনুষ্ঠিত হয়েছিল, যেখানে স্বাগতিক মিশর (ক্যাফ), ক্রোয়েশিয়া (উয়েফা), নিউজিল্যান্ড (ওএফসি) এবং তিউনিসিয়া (ক্যাফ) প্রতিদ্বন্দ্বিতা করেছিল।\nএই প্রতিযোগিতাটি মূলত ফিফা সিরিজের অংশ ছিল না, যা উইনসইউনাইটেড কাপ (ডব্লিউ কাপ) নামে একটি পৃথক কাপ প্রতিযোগিতা ছিল। এটি সংযুক্ত আরব আমিরাতের আবুধাবিতে আয়োজন করার কথা ছিল।  তবে পৃষ্ঠপোষকজনিত সমস্যার কারণে ২০২৪ সালের ১৪ই মার্চ তারিখে এই প্রতিযোগিতাটি মিশরে স্থানান্তরিত হয় এবং ফিফা সিরিজের অংশ হয়ে যায়।\nফাইনালে ক্রোয়েশিয়া স্বাগতিক মিশরকে ৪–২ গোলে পরাজিত করে প্রতিযোগিতাটির শিরোপা জয়লাভ করে।\n\n\n==== বন্ধনী ====\n\n\n==== সেমি-ফাইনাল ====\n\n\n==== তৃতীয় স্থান নির্ধারণী ম্যাচ ====\n\n\n==== ফাইনাল ====\n\n\n=== সৌদি আরব এ ===\nফিফা সিরিজ: সৌদি আরব এ ২০২৪ সালের ২১শে মার্চ হতে ২৬শে মার্চ পর্যন্ত জেদ্দায় অনুষ্ঠিত হয়েছিল, যেখানে স্বাগতিক কম্বোডিয়া (এএফসি), কেপ ভের্দি (ক্যাফ), বিষুবীয় গিনি (ক্যাফ) এবং গায়ানা (কনকাকাফ) প্রতিদ্বন্দ্বিতা করেছিল।\n\n\n=== সৌদি আরব বি ===\nফিফা সিরিজ: সৌদি আরব বি ২০২৪ সালের ২১শে মার্চ হতে ২৬শে মার্চ পর্যন্ত জেদ্দায় অনুষ্ঠিত হয়েছিল, যেখানে স্বাগতিক বারমুডা (কনকাকাফ), ব্রুনাই (এএফসি), গিনি (সিএএফ) এবং ভানুয়াতু (ওএফসি) প্রতিদ্বন্দ্বিতা করেছিল।\nপ্রাথমিকভাবে এই প্রতিযোগিতায় কুরাকাও অংশগ্রহণ করার কথা ছিল, তবে শেষ পর্যন্ত বারমুডা তার স্থলাভিষিক্ত হয়।\n\n\n=== শ্রীলঙ্কা ===\nফিফা সিরিজ: আলজেরিয়া ২০২৪ সালের ২২শে মার্চ হতে ২৫শে মার্চ পর্যন্ত কলম্বোতে অনুষ্ঠিত হয়েছিল, যেখানে স্বাগতিক শ্রীলঙ্কা (এএফসি), ভুটান (এএফসি), মধ্য আফ্রিকান প্রজাতন্ত্র (সিএএফ) এবং পাপুয়া নিউ গিনি (ওএফসি) প্রতিদ্বন্দ্বিতা করেছিল।\nএই প্রতিযোগিতাটি একই মাঠে অনুষ্ঠিত ২০২১ চার দেশীয় ফুটবল প্রতিযোগিতার উত্তরসূরি হিসেবে কাজ করেছিল।\n\n\n== গোলদাতা ==\nএই প্রতিযোগিতায় ২৪টি ম্যাচে ৬৮টি গোল হয়েছে, যা ম্যাচ প্রতি গড়ে ২.৮৩টি গোল।\n\n৩টি গোল\n২টি গোল\n১টি গোল\n\n\n== তথ্যসূত্র ==\n\n\n== বহিঃসংযোগ ==\nফিফা.কমে ফিফা সিরিজের সময়সূচী (ইংরেজি)"}