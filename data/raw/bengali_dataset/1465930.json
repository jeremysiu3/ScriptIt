{"pageid": 1465930, "title": "বদিউর রহমান", "url": "https://bn.wikipedia.org/wiki?curid=1465930", "content": "বদিউর রহমান একজন বাংলাদেশি কলামলেখক, এবং সাবেক সচিব। তিনি জাতীয় রাজস্ব বোর্ডের সাবেক চেয়ারম্যান হিসেবে দ্বায়িত্ব পালন করেন।\n\n\n== কর্মজীবন ==\nকর্মজীবনের শুরুতে তিনি বাংলাদেশ সিভিল সার্ভিসের একজন কর্মকর্তা হিসাবে ১৯৭৯ সালে বাংলাদেশ ব্যাংকে যোগদান করেন। ২০০৩ সালে তিনি দুর্যোগ ব্যবস্থাপনা ও ত্রাণ মন্ত্রণালয়ের অতিরিক্ত সচিব ছিলেন। ২০০৫ সালে তিনি অর্থ মন্ত্রণালয়ের অর্থনৈতিক সম্পর্ক বিভাগের অতিরিক্ত সচিব হিসেবে দ্বায়িত্ব পালন করেন। ২০০৬ সালের অক্টোবরে তিনি বিদ্যুৎ বিভাগের ভারপ্রাপ্ত সচিব নিযুক্ত হন। তিনি পরিকল্পনা বিভাগের সচিব ছিলেন। তত্ত্বাবধায়ক সরকারের আমলে ২০০৭ সালের ২৩ জানুয়ারি, রহমান জাতীয় রাজস্ব বোর্ডের চেয়ারম্যান নিযুক্ত হন।\nরহমান তার আত্মজীবনীতে একজন বিতর্কিত কাস্টম কর্মচারী এবং তৎকালীন চট্টগ্রাম বন্দরের যুগ্ম কমিশনার মতিউর রহমানকে চট্টগ্রাম থেকে রাজশাহীতে নিয়মিত বদলির প্রস্তাব করার কথা লিখেছেন। ব্রিগেডিয়ার জেনারেল মোহাম্মদ হাসান নাসির, মেজর জেনারেল সিনা ইবনে জামালী এবং বাংলাদেশ সেনাবাহিনীর প্রধান জেনারেল মঈন উ আহমেদ এই বদলি ঠেকাতে তদবির করেছিলেন। যদিও তিনি তা প্রত্যাখ্যান করেন। ২০০৭ সালে রহমানকে জাতীয় রাজস্ব বোর্ড থেকে খাদ্য ও দুর্যোগ ব্যবস্থাপনা মন্ত্রণালয়ে এবং মতিউর রহমানকে আবার চট্টগ্রাম বন্দরে বদলি করা হয়। তিনি বাংলাদেশে আন্তর্জাতিক মুদ্রা তহবিলের নীতি প্রস্তাবের সাথেও দ্বিমত পোষণ করেছিলেন। ২০০৭ সালে তিনি সরকারি চাকরি থেকে স্বেচ্ছায় অবসর গ্রহণ করেন। তাকে বিশেষ দায়িত্বে একজন কর্মকর্তা করা হয় এবং এক মাসের ছুটিতে পাঠানো হয়।\n২০২১ সালে তিনি ডোমুরুয়া থেকে সচিবালয় নামে একটি আত্মজীবনী প্রকাশ করেন। এছাড়াও সরকারি চাকরিতে আমার অনুভূতিসমগ্র নামে তিনি একটি বই লিখেছেন। তিনি প্রশাসন ও সরকার বিষয়ে পত্র-পত্রিকায় কলাম লিখেন।\n\n\n== তথ্যসূত্র =="}