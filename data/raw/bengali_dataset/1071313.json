{"pageid": 1071313, "title": "ভাস্তোচিনি কসমাদ্রোম", "url": "https://bn.wikipedia.org/wiki?curid=1071313", "content": "ভাস্তোচিনি কসমাদ্রোম রাশিয়ার সুদূর পূর্বের আমুর ওব্লেস্তের ৫১তম সমান্তরাল উত্তরের উপরে স্থাপিত একটি রুশ মহাকাশ বন্দর। এটি কাজাখস্তানের বাইকনুর কসমাদ্রোমের উপর রাশিয়ার নির্ভরতা হ্রাস করার উদ্দেশ্যে নির্মাণ করা হয়। প্রথম উৎক্ষেপণটি ২০১৬ সালের ২৮শে এপ্রিল ০২:০১ ইউটিসি-তে অনুষ্ঠিত হয়। মহাকাশ বন্দরটিতে ২০২১ সালের ১ই জুলাই পর্যন্ত, সাতটি সাফল্য সহ মোট আটটি উৎক্ষেপণ করা হয়।\n\n\n== উৎক্ষেপণ ==\nকমপ্লেক্সে প্রথম উৎক্ষেপণটি ২০১৬ সালের ২৮শে এপ্রিল ০২:০১ ইউটিসি-তে অনুষ্ঠিত হয়। এই উৎক্ষেপণে সাইট ১এস প্যাড থেকে সয়ুজ-২ রকেটের মাধ্যমে গামা-রশ্মি সংক্রান্ত জ্যোতির্বিদ্যা বিষয়ক উপগ্রহ মিখাইলো লোমনোসোভকে বহন করা হয়।\n\n\n== উদ্দেশ্য ==\nনতুন কসমাদ্রোম রাশিয়াকে তার নিজস্ব ভূমি থেকে বেশিরভাগ অভিযান উৎক্ষেপণ করতে সক্ষম করবে এবং কাজাখস্তান সরকার থেকে ইজারার মাধ্যমে প্রাপ্ত বাইকনুর কসমাদ্রোমের উপর রাশিয়ার নির্ভরতা হ্রাস করবে। বর্তমানে, রাশিয়া দ্বারা পরিচালিত বাইকনুরই একমাত্র উৎক্ষেপণ কেন্দ্র, যা আইএসএস বা অন্য কোন ক্রু অভিযানের উৎক্ষেপণের জন্য ব্যবহৃত হয়।\n\n\n== চিত্রশালা ==\n\n\n== তথ্যসূত্র =="}