{"pageid": 1018818, "title": "বাংলাদেশ রাসায়নিক শিল্প কর্পোরেশন", "url": "https://bn.wikipedia.org/wiki?curid=1018818", "content": "বাংলাদেশ রাসায়নিক শিল্প কর্পোরেশন বা বাংলাদেশ কেমিক্যাল ইন্ডাস্ট্রিজ কর্পোরেশন (বিসিআইসি) বাংলাদেশের একটি সরকারি মালিকানাধীন সংস্থা। মোঃ শহীদুল হক ভূঁঞা সংস্থার বর্তমান চেয়ারম্যান।\n\n\n== ইতিহাস ==\n১৯৭২ সালের রাষ্ট্রপতি ২৭ নম্বর অধ্যাদেশের ১৯৭৬ সালের ২৫ নম্বর সংশোধনী বলে ৩টি কর্পোরেশন, যথা- বাংলাদেশ সার, রসায়ন ও ভেষজ শিল্প কর্পোরেশন, বাংলাদেশ কাগজ ও বোর্ড কর্পোরেশন, বাংলাদেশ ট্যানারীজ  কর্পোরেশনকে একীভূত করে ১ জুলাই ১৯৭৬ সালে বাংলাদেশ রাসায়নিক শিল্প কর্পোরেশন (বিসিআইসি) প্রতিষ্ঠিত হয়। এটি বাংলাদেশের বৃহত্তম কাগজ কল কর্ণফুলী পেপার মিলের দায়িত্বে রয়েছে। এটি ঘোড়াশালের ইউরিয়া সার কারখানা লিমিটেড এবং নরসিংদীর পলাশের পোলাশ ইউরিয়া সার কারখানাসহ বাংলাদেশের ১৩টি কারখানা পরিচালনা করে। রাষ্ট্রীয় মালিকানাধীন ব্যাংকগুলোতে এটির ৫১.০৬ বিলিয়ন টাকা দেনা রয়েছে। কর্পোরেশনটি বিসিআইসি কলেজ পরিচালনা করে। ১৯৮২ সালে এটি বাংলাদেশে প্রথম টাইলস কারখানা স্থাপন করে। এটিকে বাংলাদেশ সরকার ভর্তুকি প্রদান করে। চট্টগ্রাম ইউরিয়া সার কারখানা স্কুল ও কলেজের মতো ইউরিয়া সার কারখানা স্কুল এন্ড কলেজও এই সংস্থার অধীনস্থ।\n\n\n== অধীনস্হ প্রতিষ্ঠান ==\n\n\n=== নিয়ন্ত্রাধীন কারখানাসমূহ ===\nছাতক সিমেন্ট কোম্পানি লিমিটেড\nকর্ণফুলী পেপার মিলস লিমিটেড\nউসমানিয়া গ্লাস শিট কারখানা লিমিটেড\nখুলনা হার্ড বোর্ড মিলস লিমিটেড\nটিএসপি কমপ্লেক্স লিমিটেড\nইউরিয়া ফার্টিলাইজার ফ্যাক্টরী লিমিটেড\nআশুগঞ্জ ফার্টিলাইজার অ্যান্ড কেমিক্যাল কোম্পানি লিমিটেড\nবাংলাদেশ ইনসুলেটর এন্ড স্যানিটারীওয়্যার ফ্যাক্টরী লিমিটেড\nঘোড়াশাল পলাশ ফার্টিলাইজার পাবলিক লিমিটেড কোম্পানি\nচট্টগ্রাম ইউরিয়া সার কারখানা লিমিটেড\nযমুনা ফার্টিলাইজার কোম্পানী লিমিটেড\nডিএপি ফার্টিলাইজার কোম্পানি লিমিটেড\nশাহজালাল সার কারখানা\n\n\n=== যৌথ উদ্যোগে চালু প্রতিষ্ঠানসমূহ ===\nকর্ণফুলী ফার্টিলাইজার কোম্পানি লিমিটেড\nসিনোভিয়া ফার্মা পিএলসি\nবায়ার ক্রপসায়েন্স লিমিটেড\nনোভারটিস (বাংলাদেশ) লিমিটেড\nসিনজেনটা (বাংলাদেশ) লিমিটেড\nঢাকা ম্যাচ ইন্ডাস্ট্রিজ কোম্পানি লিমিটেড\nবাল্ক ম্যানেজমেন্ট (বাংলাদেশ) লিমিটেড\nমিরাকল ইন্ডাস্ট্রিজ লিমিটেড\n\n\n=== অন্যান্য ===\nট্রেনিং ইনস্টিটিউট ফর কেমিক্যাল ইন্ডাস্ট্রিজ\nবিসিআইসি কলেজ\n\n\n== দুর্নীতি ==\nশিল্প মন্ত্রণালয়ের তদন্তের পরে বিসিআইসির উপ-প্রধান অফিসার মমতাজ বেগমের দুর্নীতি ও স্বজনপ্রীতির সংশ্লিষ্টতা পাওয়া যায়। প্রধান কর্মকর্তাদের তদন্তের সত্ত্বেও তাকে পদোন্নতি দেওয়া হয়েছিল। ২০১৭ সালের মার্চ মাসে বিসিআইসির চেয়ারম্যান মোহাম্মদ ইকবালকে বাংলাদেশ জলবায়ু পরিবর্তন ট্রাস্টে বদলি করা হয় এবং অতিরিক্ত সচিব শাহ মো. আমিনুল হককে স্থলাভিষিক্ত করা হয়। ইকবাল আমিনুল হকের কাছে তার দায়িত্ব হস্তান্তর করতে অস্বীকৃতি জানান এবং ২০১৭ সালের এপ্রিল অনুসারে, এরপর থেকে তিনি চাকরি ধরে রাখতে তদবির চালিয়ে আসছেন। ২০১৭ সালের ১ মে পটুয়াখালীর বিসিআইসি গুদামের প্রধান হারুন-অর-রশিদ ১০ কোটি টাকা মূল্যের সার-সহ নিখোঁজ হয়ে যান। অতীতেও বিসিআইসিয়ের কয়েক লক্ষ সার গুম হতে দেখা গিয়েছিল।\n\n\n== আরও দেখুন ==\nট্রিপল সুপার ফসফেট কমপ্লেক্স লিমিটেড\nযমুনা ফার্টিলাইজার কোম্পানি লিমিটেড\nআশুগঞ্জ ফার্টিলাইজার অ্যান্ড কেমিক্যাল কোম্পানি লিমিটেড\nবাংলাদেশ ইনসুলেটর অ্যান্ড স্যানিটারিওয়্যার ফ্যাক্টরি লিমিটেড\nউসমানিয়া গ্লাস শীট ফ্যাক্টরি লিমিটেড\nখুলনা হার্ড বোর্ড মিলস লিমিটেড\nখুলনা নিউজপ্রিন্ট মিলস লিমিটেড\nমিরাকল ইন্ডাস্ট্রিজ লিমিটেড\n\n\n== তথ্যসূত্র =="}