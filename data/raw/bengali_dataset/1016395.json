{"pageid": 1016395, "title": "ফ্যাক্টস এন্ড ডকুমেন্টস: বঙ্গবন্ধু হত্যাকাণ্ড", "url": "https://bn.wikipedia.org/wiki?curid=1016395", "content": "ফ্যাক্টস এন্ড ডকুমেন্টস: বঙ্গবন্ধু হত্যাকাণ্ড হলো বাংলাদেশের অন্যতম   সংবিধান  প্রণেতা, মুক্তিযুদ্ধের সংগঠক, পাবনা ১ আসনের সাবেক সংসদ সদস্য ও  বাংলাদেশের সাবেক তথ্য প্রতিমন্ত্রী অধ্যাপক \n  আবু সাইয়িদ রচিত একটি বই যাতে তিনি শেখ মুজিবুর রহমানের হত্যাকাণ্ড সম্পর্কে তার গবেষণালব্ধ তথ্য ও দলিলাদি উপস্থাপন করেছেন।   \nতার মতে বঙ্গবন্ধু তাঁর ব্যক্তিত্বের জন্যই বিশেষ চক্রের শত্রুতে পরিণত হয়েছিলেন। তার প্রমাণ তিনি দিয়েছেন আগরতলা মামলা থেকে শুরু করে। তারপর নানা সময়ে দেশের ভেতর কিংবা বাইরের, জটিল কিংবা নিষ্ঠুরতার প্রমাণসমূহ। এই বইটি মূলত বাংলাদেশের জাতির জনককে হত্যার জন্য ষড়যন্ত্র এবং চক্রান্তের অন্ধকারে আলো ফেলার প্রচেষ্টা। পাহাড় সমান দৃঢ়তা নিয়ে দণ্ডায়মান এক মহাপুরুষকে কীভাবে ক্ষতবিক্ষত করা হলো তার তত্ত্ব ও তথ্যনির্ভর বিশ্লেষণ।\nএই বইয়ে বঙ্গবন্ধু হত্যাকাণ্ডের রহস্য নিয়ে দীর্ঘ গবেষণা তুলে ধরা হয়েছে। ১৯৭৫ সালের ১৫ আগস্ট হত্যাকাণ্ডের ঘটনায় আহত লেখক এক দশক ধরে অনুসন্ধান চালান ঘটনার গিঁট উন্মোচনে। বিভিন্ন নথি, তথ্যসূত্র, নোট এবং সাক্ষাৎকার একত্রিত করেন বৃহৎ কলেবরে; যাতে উঠে এসেছে দেশীয় ও আন্তর্জাতিক পরিক্রমা। অধ্যাপক আবু সাইয়িদের লেখাটি চারুলিপি প্রকাশনী থেকে প্রথম প্রকাশিত হয় ১৯৮৬ সালে।\n\n\n== অধ্যায় ==\nবইতে মোট ১১ টি অধ্যায় রয়েছে\n\n১ম অধ্যায়ঃ এই দেশে জন্ম আমার।\n২য় অধ্যায়ঃ বঙ্গবন্ধুঃ বাংলাদেশ এক অন্তহীন আক্রোশ ।\n৩য় অধ্যায়ঃ বঙ্গবন্ধু হত্যার পটভূমিকাঃ রাজনৈতিক দল।\n৪র্থ অধ্যায়ঃ মুজিব হত্যার হাতিয়ারঃ মিথ্যাচার।\n৫ম অধ্যায়ঃ দিনপঞ্জী:কতিপয় ঘটনা।\n৬ষ্ঠ অধ্যায়ঃ আমি অলেন্দে হবো।\n৭ম অধ্যায়ঃ ব্যক্তি আক্রোশের ডুগডুগি।\n৮ম অধ্যায়ঃ হত্যার কাল রাত।\n৯ম অধ্যায়ঃ রক্তমাখা বুক জুড়ে স্বদেশের ছবি।\n১০ম অধ্যায়ঃ প্রসঙ্গতঃ আরো কিছু তথ্য।\nএকাদশ অধ্যায়ঃ  চক্রান্তের আবর্তে বঙ্গবন্ধু হত্যা মামলার রায়।\n\n\n== আরও দেখুন ==\nশেখ মুজিবুর রহমানের হত্যাকাণ্ড\nশেখ মুজিবুর রহমান\nআবু সাইয়িদ\n\n\n== বহিঃসংযোগ ==\nফ্যাক্টস এন্ড ডকুমেন্টস: বঙ্গবন্ধু হত্যাকাণ্ড (পিডিএফ)\n\n\n== তথ্যসূত্র =="}