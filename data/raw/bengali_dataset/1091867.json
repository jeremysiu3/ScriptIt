{"pageid": 1091867, "title": "তমিকা ম্যালরি", "url": "https://bn.wikipedia.org/wiki?curid=1091867", "content": "তমিকা ড্যানিয়েল ম্যালরি (জন্ম ৮ জুন, ১৯৮০) একজন আমেরিকান আন্দোলনকর্মী। তিনি ২০১৭-এর মহিলা মার্চের অন্যতম প্রধান সংগঠক ছিলেন, যার জন্য তিনি ও তার আরও তিনটি সহ-চেয়ারকে সে বছর টাইম ১০০- এ স্বীকৃত ছিলেন। তিনি ২০১৮ সালে কোরেটা স্কট কিং সেন্টার ফর কালচারাল অ্যান্ড ইন্টেলেকচুয়াল ফ্রিডম থেকে কোরেটা স্কট কিং লিগ্যাসি পুরস্কার লাভ করেন। ম্যালরি বন্দুক নিয়ন্ত্রণ, নারীবাদ ও ব্ল্যাক লাইভস ম্যাটার আন্দোলনের প্রবক্তা।\n\n\n== ব্যক্তিগত জীবন ==\nম্যালরি নিউইয়র্ক শহরের হারলেমে জন্মগ্রহণ করেন, তিনি নিউ ইয়র্ক সিটিতে বসবাসকারী স্ট্যানলি ও ভনসিল ম্যালরির কন্যা। তিনি ম্যানহাটানের ম্যানহাটনভিল হাউসে বড় হয়েছেন এবং ১৪ বছর বয়সে ব্রঙ্কসের কো-অপ সিটিতে চলে আসেন। তার পিতা -মাতা ছিলেন রেভারেন্ড আল শার্পটনের ন্যাশনাল অ্যাকশন নেটওয়ার্কের (এনএএন) কর্মী ও প্রতিষ্ঠাতা সদস্য, যুক্তরাষ্ট্রজুড়ে নেতৃস্থানীয় নাগরিক অধিকার সংগঠন। এনএএন-তে তাদের কাজ  সামাজিক ন্যায়বিচার ও নাগরিক অধিকারে ম্যালরির আগ্রহকে প্রভাবিত করেছিল। ম্যালরি ১৫ বছর বয়সে এনএএন- এর একজন কর্মী সদস্য হয়েছিলেন এবং পরে ২০০৯ সালে নির্বাহী পরিচালক হিসেবে মনোনীত হন।\nম্যালরি তার ছেলে তারেকের একক মা। তার ছেলের বাবা জেসন রায়ানস ২০০১ সালে খুন হন। ম্যালরি ব্যাখ্যা করেছেন যে এনএএন এর সাথে তার অভিজ্ঞতা তাকে সক্রিয়তার সাথে এই ট্র্যাজেডির প্রতিক্রিয়া জানাতে শিখিয়েছিল। তার ছেলে এনএএন- এর একজন সদস্য।\n\nম্যালরি ২০১৮ সালে একটি অনুষ্ঠানে বিতর্কিত জাতি ইসলাম নেতা লুই ফারাকানের সাথে তার উপস্থিতির সমালোচনা করেছিলেন এবং অতীতের প্রশংসা করেছিলেন, যা ২০১৯-এর মহিলা মার্চ থেকে তার পদত্যাগের আহ্বান জানায়। পরবর্তীতে এন্টিসেমিটিজমের অভিযোগের পরে, ম্যালরি ২০১৯ সালের সেপ্টেম্বর মাসে সংগঠনটি ত্যাগ করেন, কিন্তু জানা গেছে যে, উইমেন্স মার্চের বিধি অনুসারে, ম্যালরি কেবল তার মেয়াদ শেষ হওয়ার পরে সংগঠন ছেড়ে চলে গেছেন, এন্টিসেমিটিজমের অভিযোগের কারণে নয়।\n\n\n== রাজনৈতিক সক্রিয়তা ==\nম্যালরি ১১ বছর বয়সে নাগরিক অধিকার আন্দোলন সম্পর্কে আরও জানতে এনএএন- এর সদস্যা হন। তিনি ১৫ বছর বয়সে এনএএন-এ একজন স্বেচ্ছাসেবী কর্মী সদস্যা ছিলেন। ম্যালরি ২০১১ সালে এনএএন-এর সর্বকনিষ্ঠ নির্বাহী পরিচালক হয়েছিলেন। তিনি ১৪ বছর এনএএন- এ কাজ করার পর, তার নিজের সক্রিয়তার লক্ষ্যগুলি অনুসরণ করতে ২০১৩ সালে নির্বাহী পরিচালক পদ থেকে পদত্যাগ করেন, কিন্তু এখনও এনএএন- এর কাজে অংশ নেন, সমাবেশে যোগদান করেন ও সদস্য নিয়োগ করেন।\n\n\n== তথ্যসূত্র ==\n\n\n== বহিঃসংযোগ ==\nউপস্থিতি - সি-স্প্যানে"}