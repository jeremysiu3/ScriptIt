{"pageid": 1024995, "title": "সৈয়দ হুসাইন জাহানিয়া গার্দেজি", "url": "https://bn.wikipedia.org/wiki?curid=1024995", "content": "সৈয়দ হুসাইন জাহানিয়া গার্দেজি একজন পাকিস্তানি রাজনীতিবিদ যিনি ১৩ সেপ্টেম্বর ২০১৯ থেকে পাঞ্জাবের বর্তমান কৃষি মন্ত্রী হিসেবে আছেন। তিনি আগস্ট ২০১৮ থেকে পাঞ্জাবের প্রাদেশিক পরিষদেরও সদস্য হিসেবে আছেন। এর আগে তিনি ১৯৯৩ থেকে মে ২০১৮ পর্যন্ত পাঞ্জাবের প্রাদেশিক পরিষদের সদস্য ছিলেন।\n\n\n== প্রাথমিক জীবন ও শিক্ষা ==\nতিনি ১৯৫৬ সালের ৬ নভেম্বর মুলতানে জন্মগ্রহণ করেন। তিনি ১৯৮০ সালে ফয়সালাবাদের কৃষি বিশ্ববিদ্যালয় থেকে মাস্টার অফ সায়েন্স (অনার্স) ডিগ্রী অর্জন করেন। তিনি ১৯৯৩ সালে ডেনমার্কের পররাষ্ট্র মন্ত্রণালয় ইনস্টিটিউট থেকে ডিপ্লোমা (এল.জি) লাভ করেন।\n\n\n== রাজনৈতিক জীবন ==\nতিনি ১৯৯০ সালে পাকিস্তানের সাধারণ নির্বাচনে পাকিস্তান ডেমোক্রেটিক জোটের (খানওয়াল-১) প্রার্থী হিসেবে পাঞ্জাবের প্রাদেশিক পরিষদের আসনে প্রতিদ্বন্দ্বিতা করেন কিন্তু ব্যর্থ হন। তিনি ১৯,০০৫ ভোট পান এবং এই আসনে ইসলামী জামহুরি ইত্তেহাদ (আইজিআই) এর একজন প্রার্থীর কাছে পরাজিত হন।\nতিনি ১৯৯৩ সালে পাকিস্তানের সাধারণ নির্বাচনে নির্বাচনী এলাকা পিপি-১৭৪ (খানেওয়াল-১) থেকে স্বতন্ত্র প্রার্থী হিসেবে পাঞ্জাবের প্রাদেশিক পরিষদে নির্বাচিত হন। তিনি ১৬,১৯১ পান এবং পাকিস্তান পিপলস পার্টির (পিপিপি) একজন প্রার্থীকে পরাজিত করেন। পাঞ্জাবের প্রাদেশিক পরিষদের সদস্য থাকাকালীন সময়ে তিনি পাঞ্জাব প্রাদেশিক সমবায় মন্ত্রী হিসেবে দায়িত্ব পালন করেন।\nতিনি ২০০২ সালে পাকিস্তানের সাধারণ নির্বাচনে নির্বাচনী এলাকা পিপি-২১৩ (খানেওয়াল-২) থেকে জাতীয় জোটের প্রার্থী হিসেবে পাঞ্জাবের প্রাদেশিক পরিষদে পুনরায় নির্বাচিত হন। তিনি ২৬,৪৬২ ভোট পান এবং পাকিস্তান মুসলিম লীগের (পিএমএল-কিউ) একজন প্রার্থীকে পরাজিত করেন।\n\n\n== তথ্যসূত্র =="}