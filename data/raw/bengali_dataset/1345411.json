{"pageid": 1345411, "title": "বাজিদোর কাহোত", "url": "https://bn.wikipedia.org/wiki?curid=1345411", "content": "বাজিদোর কাহোত হল ইন্দোনেশিয়ার একটি সুদানিজ নৃত্য যা কেতুক তিলু ও জাইপোংগান নৃত্যের অংগ সঞ্চালনাকে একত্রিত করে রচিত। বাজিদোর কাহোত নৃত্যের একটি আলাদা বৈশিষ্ট্য আছে। বাজিদোর কাহোত নাচে জাইপোংগান ও ট্যাপ তিলু নৃত্যের মতো কাঁধের নড়াচড়া অন্তর্ভুক্ত নেই। বাজিদোর কাহোত নাচে নিতম্ব, বাহু, কাঁধ, মাথা এবং হাতের গতিশীল নড়াচড়া বা অঙ্গ সঞ্চালনা আছে। এই নৃত্যের মধ্যে বিভিন্ন পদ সঞ্চালনাও যুক্ত রয়েছে। নর্তকরা সাধারণ সুদানিজ কেবায়া পরেন। প্রত্যেক শিল্পীর দৈহিক গড়নের সাথে মানানসই করে কেবায়া তৈরি করা হয় এবং পরিবেশনকারীদের পরিধেয় জামাকাপড় উজ্জ্বল রঙের হয়। অতিরিক্ত আনুষাঙ্গিক পোশাক হিসাবে গলার স্কার্ফ পরা হয় এবং আনুষাঙ্গিক বস্তু হিসাবে শিল্পীর হাতে একটি হাতপাখা থাকে। নৃত্যশিল্পীরা সুদৃশ্য অঙ্গ সঞ্চালনার মাধ্যমে বিভিন্ন আকার সমূহ তৈরি করে ও নৃত্য পরিবেশন করে। বাজিদোর কাহোতের প্রতিটি নৃত্য পরিবেশনায় প্রচলিতভাবে একটি সাধারণ ড্রাম বা ঢোলক বাজানো হয় যা পাসুন্দনের ভূমি থেকে আনা হয়। এছাড়াও, নাচের সময় বালিনিজ গামেলান সঙ্গীত গাওয়া হয়। বাজিদোর কাহোত নৃত্যটি প্রধানত তরুণ মহিলাদের দ্বারা সঞ্চালিত ও পরিবেশিত হয়। নৃত্য পরিবেশনায় সাধারণত চার থেকে আটজন নৃত্যশিল্পী অংশগ্রহণ করেন।\nবাজিদোর কাহোত নৃত্যশৈলীর উৎপত্তির ইতিহাস খুব একটা পুরানো নয়। সম্ভবত ২০০০ সালের দিকে এই নৃত্যশৈলীর উদ্ভব হয়। আনুমানিক সেইসময় থেকেই ইন্দোনেশিয়াতে এই নৃত্যের পরিবেশনা ও প্রচার শুরু হয়। \n\n\n== তথ্যসূত্র =="}