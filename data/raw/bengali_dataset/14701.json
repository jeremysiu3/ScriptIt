{"pageid": 14701, "title": "কালিহাতী উপজেলা", "url": "https://bn.wikipedia.org/wiki?curid=14701", "content": "কালিহাতী উপজেলা বাংলাদেশের টাঙ্গাইল জেলার একটি প্রশাসনিক এলাকা। টাঙ্গাইল জেলা সদরের নিকটবর্তী এই উপজেলাটি পোড়াবাড়ীর চমচম ও তাঁতের শাড়ির জন্য বিখ্যাত।\n\n\n== অবস্থান ও আয়তন ==\nকালিহাতী উপজেলার স্থানাঙ্ক ২৪.৩৮৩৩° উত্তর ৯০.০০৮৩° পূর্ব﻿ / 24.3833; 90.0083। কালিহাতি উপজেলার উত্তরে ভূঞাপুর উপজেলা ও ঘাটাইল উপজেলা, দক্ষিণে টাঙ্গাইল সদর উপজেলা ও বাসাইল উপজেলা, পূর্বে সখিপুর উপজেলা, পশ্চিমে যমুনা নদী, সিরাজগঞ্জ জেলার সিরাজগঞ্জ সদর উপজেলা ও বেলকুচি উপজেলা।\n\n\n== ইতিহাস ==\nকালিহাতী থানা গঠিত হয় ১৯২৮ সালে এবং থানাটিকে ১৯৮৩ সালে উপজেলায় রূপান্তর করা হয়।\nকালিহাতী উপজেলার কৃতি সন্তান সাহিত্যিক ডঃ আশরাফ সিদ্দিকীর লিখিত অভিমত অনুসারে কীল্লা-ই-হাতী এ শব্দটির অপভ্রংশ কালিহাতী। কালিহাতীসহ পার্শ্ববর্তী অঞ্চলসমূহ পাঠান শাসন আমলে থাকাকালে ঝিনাই নদী প্রকাশ ফটিকজানী নদীর তীরে অবস্থিত পুরাতন থানার স্থানে একটি সেনা ছাউনী বসানো হয়। সৈন্যদের ব্যবহারের জন্য ছিল অশ্ব এবং হাতী। তাই হাতীর কীল্লা বা কীল্লা-ই-হাতী নামে এ সেনা ছাউনী পরিচিতি লাভ করে। এ শব্দই কালক্রমে এ স্থানটির নামরূপে কালিহাতীতে পরিণত হয়। কালিহাতী সদরবাসীদের নামকরণের ব্যপারে অভিমত হল কালিহাতী সদরে অবস্থিত বর্তমান বৃহৎ কালী মন্দিরটি পার্শ্ববর্তী নদীর তীরে অবস্থিত ছিল। সংলগ্ন বর্তমান সাপ্তাহিক বৃহৎ হামিদপুর হাটটি শতাধিক বর্ষপূর্বে কালীর হাট নামে পরিচিত ছিল। ঐ সূত্রে স্থানটির নাম লোকমুখে হয় কালিহাটী। অবশেষে কালিহাটী রূপান্তরিত হয় কালিহাতীতে।\n\n\n== ঐতিহ্য ==\nকালিহাতী উপজেলায় প্রায় ৫০০০০টি তাঁত রয়েছে। অঞ্চলটি বল্লা তাঁতের শাড়ী বিখ্যাত। এছাড়া এখানে বাঁশশিল্প, বেতের কাজ, লৌহশিল্প, কাঠের কাজ, সেলাই কাজ, স্বর্ণশিল্প, বিড়ি তৈরি শিল্প প্রভৃতি রয়েছে। \nএই উপজেলায় বিলুপ্তপ্রায় সনাতন বাহন পালকি, ঘোড়া ও গরুর গাড়ি।\n\n\n== শিল্প ==\nকালিহাতী উপজেলায় রাইস মিল, ফ্লাওয়ার মিল, টিন ফ্যাক্টরি,বরফকল রয়েছে।\n\n\n== উপজেলা প্রশাসন ==\nবর্তমান কালিহাতী উপজেলা নির্বাহী অফিসার বেগম রুমানা তানজিন অন্তরা। উপজেলার বর্তমান চেয়ারম্যান মোঃ আনছার আলী, ভাইস চেয়ারম্যান  মোঃ আখতারুজ্জামান এবং মহিলা ভাইস চেয়ারম্যান রিনা পারভীন।\n\n\n== প্রশাসনিক এলাকা ==\nপৌরসভা ২টি-\n\nকালিহাতী পৌরসভা\nএলেঙ্গা পৌরসভা\nকালিহাতী উপজেলায় মোট ১৩টি ইউনিয়ন রয়েছে। এগুলো হল-\n\nকোকডহড়া ইউনিয়ন\nগোহালিয়াবাড়ী\nদশকিয়া\nবীরবাসিন্দা\nদুর্গাপুর\nনাগবাড়ী\nনারান্দিয়া\nপাইকড়া\nপারখি\nবল্লা\nবাংড়া\nসল্লা\nসহদেবপুর\n\n\n== জনসংখ্যার উপাত্ত ==\nকালিহাতীর মোট জনসংখ্যা ৩৭৬৪০৭ জন। এদের মধ্যে পুরুষ ১৯৩৯৬৭ জন এবং মহিলা ১৮২৪৪০ জন।\n\n\n=== ধর্ম ===\nমোট জনসংখ্যার মধ্যে ৩৪৫৫৮৭ জন মুসলিম, ৩০৭৬৪ জন হিন্দু, ২৪ জন বৌদ্ধ এবং ৩২ জন অন্যান্য ধর্মাবলম্বী।\n\n\n== শিক্ষা প্রতিষ্ঠান ==\nকালিহাতীর শিক্ষার  হার ৩৭.৬%। শিক্ষিতদের মধ্যে পুরুষ ৪২.৩%, মহিলা ৩২.৭%। উপজেলায় ৮টি কলেজ, ৫২টি মাধ্যমিক বিদ্যালয়, ৩টি কারিগরি শিক্ষা প্রতিষ্ঠান, ১৭০টি প্রাথমিক বিদ্যালয় এবং ১৯টি মাদ্রাসা রয়েছে। \nবঙ্গবন্ধু টেক্সটাইল ইঞ্জিনিয়ারিং কলেজ\n\n\n=== কলেজসমূহ ===\nসরকারি শামসুল হক কলেজ\nবঙ্গবন্ধু টেক্সটাইল ইঞ্জিনিয়ারিং কলেজ\nকালিহাতী কলেজ\nলায়ন ফেরদৌস আলম ফিরোজ কলেজ\nআলাউদ্দিন সিদ্দিকী কলেজ\nলুৎফর রহমান মতিন মহিলা কলেজ\nনারান্দিয়া টি.আর.কে.এন স্কুল এন্ড কলেজ\nশহীদ শাহেদ হাজারী কলেজ\nযমুনা কলেজ, হাতিয়া\nআফাজ উদ্দিন কৃষি প্রশিক্ষণায়তন ও কলেজ\nহাজী আবু হাসেম টেকনিক্যাল এন্ড বিজনেস ম্যানেজমেন্ট কলেজ\nবল্লা করোনেশন উচ্চ বিদ্যালয় এন্ড কলেজ\n\n\n=== মাধ্যমিক বিদ্যালয় ===\nমগড়া পালস্ ইউনিয়ন উচ্চ বিদ্যালয়\nএলেঙ্গা উচ্চ বিদ্যালয়\n(খিলদা উচ্চ বিদ্যালয়)\n(শহীদ জামাল উচ্চ বিদ্যালয়)\nকরিমুননেছা সিদ্দিকী উচ্চ বিদ্যালয়\nকালিহাতী আর. এস. সরকারি পাইলট উচ্চ বিদ্যালয়\nকালিহাতি পাইলট বালিকা উচ্চ বিদ্যালয়\nরাজাফৈর উচ্চ বিদ্যালয়\nচারান উচ্চ বিদ্যালয়\nবল্লা করোনেশন উচ্চ বিদ্যালয়\nফেরদৌস আলম ফিরোজ উচ্চ বিদ্যালয়\nভোকেশনাল টেক্সটাইল ইন্সটিটিউট\nইছাপুর শের-ই বাংলা উচ্চ বিদ্যালয়\nবেড়ীপটল আদর্শ উচ্চ বিদ্যালয়\nকোকডহরা উচ্চ বিদ্যালয়\nমহেলা রাবেয়া সিরাজ উচ্চ বিদ্যালয়।\nগোপাল দিঘী কে.পি.ইউনিয়ন উচ্চ বিদ্যালয়।\nভরসরাই উচ্চ বিদ্যালয়।\nফুলতলা উচ্চ বিদ্যালয়।\nপটল উচ্চ বিদ্যালয়।\n\n\n=== প্রাথমিক বিদ্যালয় ===\n৫৮ নং ভবানীপুর সরকারি প্রাথমিক বিদ্যালয় \nফুলবাড়ি সরকারি প্রাথমিক বিদ্যালয় \nরানী হাঁটি সরকারি প্রাথমিক বিদ্যালয় \nভবানীপুর সরকারি প্রাথমিক বিদ্যালয় \nজয়নাবাড়ি সরকারি প্রাথমিক বিদ্যালয় \nখরুলিয়া সরকারি প্রাথমিক বিদ্যালয় \nবানিয়ারা সরকারি প্রাথমিক বিদ্যালয় \nহাসড়া সরকারি প্রাথমিক বিদ্যালয়\n৮১নং বলধী সরকারি প্রাথমিক বিদ্যালয় \n\n৫৪ নং বেতডোবা মডেল সরকারি প্রাথমিক বিদ্যালয়\n২২ নং চিনামড়া সরকারি প্রাথমিক বিদ্যালয়\n১ নং কদিমহামজানি সরকারি প্রাথমিক বিদ্যালয়\nসহদেবপুর সরকারি প্রাথমিক  বিদ্যালয়\nবিয়ারা মারুয়া সরকারি প্রাথমিক বিদ্যালয়\nচাটি পাড়া সরকারি প্রাথমিক বিদ্যালয়\n৫৬নং দ্বিমুখা সরকারি প্রাথমিক বিদ্যালয়\nঘুণি সরকারি প্রাথমিক বিদ্যালয়\nসাতুটিয়া সরকারি প্রাথমিক বিদ্যালয়\n১০ নং বেড়ীপটল সরকারি প্রাথমিক বিদ্যালয়\n১১৪ নং হাতিয়া সরকারি প্রাথমিক বিদ্যালয়\nকোকডহরা সরকারি প্রাথমিক বিদ্যালয়\n২৪ নং ফটিকজানি সরকারি প্রাথমিক বিদ্যালয় (১৯৩৭)\n৬৬ নং বানকিনা সরকারি প্রাথমিক বিদ্যালয়\n৬৭ নং গোপাল দিঘী সরকারি প্রাথমিক বিদ্যালয় (৫ জানুয়ারি ১৯১৭)\nকালোহা সরকারি প্রাথমিক বিদ্যালয়।\n৯০ নং ভন্ডেশ্বর সরকারি প্রাথমিক বিদ্যালয়।\n৮৬নং আটাবাড়ি সরকারি প্রাথমিক বিদ্যালয়\n\n\n== অর্থনীতি ==\nজনগোষ্ঠীর আয়ের প্রধান উৎস কৃষি। \nকালিহাতী উপজেলার অর্থনীতি নিম্নোক্ত খাতের উপর নির্ভর করে-\n\nকৃষি (৪৬.৭৫%)\nঅকৃষি শ্রমিক (৩.৭৩%)\nশিল্প (২.২১%)\nব্যবসা (১৫.৫৩%)\nপরিবহন ও যোগাযোগ (৩.৫৩%)\nচাকরি (৬.২০%)\nনির্মাণ (১.২৪%)\nধর্মীয় সেবা (০.২০%)\nরেন্ট অ্যান্ড রেমিটেন্স (২.৯০%)\nঅন্যান্য (১৭.৭১%)\n\n\n=== পণ্য ===\nপ্রধান কৃষি ফসল ধান, গম, সরিষা, আলু, বেগুন, পিঁয়াজ, আদা, রসুন, ডাল, শাকসবজি। উপজেলার প্রধান ফল-ফলাদি আম, কাঁঠাল, জাম, লিচু, কলা, পেঁপে, তরমুজ। তাছাড়াও এ উপজেলায় মৎস্য, গবাদিপশু, হাঁস-মুরগির খামার ও হ্যাচারি রয়েছে।\nউপজেলাটির প্রধান রপ্তানিদ্রব্য কলা, পিঁয়াজ, রসুন, আলু, পেঁপে, আদা, কাঁঠাল।\n\n\n=== কৃষিভূমির মালিকানা ===\nকৃষি শ্রমিকদের মধ্যে ভূমিমালিক ৫৬.৬৯%, ভূমিহীন ৪৩.৩১%। শহরে ৪৫.১১% এবং গ্রামে ৫৭.৮০% পরিবারের কৃষিজমি রয়েছে।\n\n\n== উল্লেখযোগ্য ব্যক্তি ==\nমির্জা মাজহারুল ইসলাম - ভাষা সৈনিক\nকানাইলাল নিয়োগী - বাংলা ভাষা আন্দোলনের (বরাক উপত্যকা) শহীদ\nবিচারপতি আবু সাঈদ চৌধুরী\nআব্দুল কাদের সিদ্দিকী\nআবদুল হামিদ চৌধুরী - পূর্ব পাকিস্তান গণ পরিষদের স্পিকার\nআব্দুল লতিফ সিদ্দিকী - সাবেক এমপি ও মন্ত্রী\nশাজাহান সিরাজ - সাবেক এমপি ও মন্ত্রী, স্বাধীনতার ইশতেহার পাঠক\nআশরাফ সিদ্দিকী - লেখক, কবি ও ঔপন্যাসিক\nআবুল হাসান চৌধুরী - সাবেক পররাষ্ট্র প্রতিমন্ত্রী\nমির্জা মোফাজ্জল ইসলাম\nনরেশচন্দ্র সেনগুপ্ত - বাঙালি আইনজীবী, অধ্যাপক এবং প্রগতিশীল সাহিত্যিক ছিলেন।\nদেবেশ ভট্টাচার্য - একজন বাংলাদেশী মানবাধিকার কর্মী, আইনজীবী ও বিচারপতি।\nচিত্রা ভট্টাচার্য- ১৯৯৬-২০০১ সময়কালে জাতীয় সংসদের সংরক্ষিত মহিলা আসনে আওয়ামী লীগ দলীয় সংসদ সদস্য ছিলেন।\nদেবপ্রিয় ভট্টাচার্য- বিশিষ্ট অর্থনীতিবিদ ও গণনীতি বিশ্লেষক।\nসৈয়দ মোহাম্মদ আসলাম তালুকদার (মঞ্চনাম মান্না হিসাবেই অধিক পরিচিত) - বাংলাদেশী চলচ্চিত্র অভিনেতা ও প্রযোজক।\n\n\n== মুক্তিযুদ্ধে অবদান ==\n১৯৭১ সালে ১৯ এপ্রিল মুক্তিযোদ্ধাদের সঙ্গে পাকসেনাদের লড়াইয়ে ১ জন মেজরসহ প্রায় ৩৫০ জন পাকসেনা নিহত হয় এবং ১১ মুক্তিযোদ্ধা শহীদ হন। ১০ ডিসেম্বর ভারতীয় ছত্রী সেনাদের আক্রমণে ৩৭০ জন পাকসেনা নিহত, শতাধিক আহত ও প্রায় ৬০০ জন বন্দি হয়।\nবাংলাদেশের স্বাধীনতা আন্দোলনে ছাত্ররা যদি অগ্রদূতের ভূমিকা পালন করে থাকে তবে তাদের নেতৃত্বের প্রধান কেন্দ্রবিন্দু ছিল স্বাধীন বাংলাদেশ ছাত্রসংগ্রাম পরিষদ বই পরিষদের চার নেতা  আ. স. ম. আবদুর রব, আবদুল কুদ্দুস মাখন, নুরে আলম সিদ্দিকী ও শাহাজাহান সিরাজ। ১৯৯৭ সালের ৩ মার্চ পল্টনের জনসভায় উপস্থিত হয়ে স্বাধীন সার্বভৌম বাংলাদেশের ঘোষণা ও কর্মসূচি উপস্থাপন করেন। ঘোষণাটি পাঠ করেন ছাত্র সংগ্রাম পরিষদের পক্ষ থেকে শাজাহান সিরাজ যিনিও একজন কালিহাতীর সন্তান। ১৯৭১  সালে স্বাধীনতা যুদ্ধে যাদের অবদান ছিল অতুলনীয়। তারা হলেন আব্দুল লতিফ সিদ্দিকী, বঙ্গবীর আব্দুল কাদের সিদ্দিকী  ও নাম না জানা আরও অনেকে। তাঁরা সবাই ছিলেন কালিহাতীর সন্তান।\n\n\n== দর্শনীয় স্থান ==\nযমুনা বহুমুখী সেতু\nবঙ্গবন্ধু সেতু রিসার্চ\nএলেংগা রিসোর্ট\nবঙ্গবন্ধু সেনানিবাস\nপুরনো জমিদার বাড়ি\nকালিহাতি পার্ক\nএলেংগা জমিদার বাড়ি\nবঙ্গবন্ধু টেক্সটাইল ইঞ্জিনিয়ারিং কলেজ (ছয় দফা চত্বর, বিজয় একাত্তর, চরকা)\n\n\n== সরকারী পরিষেবা ==\n\n\n=== বিদ্যুৎ ব্যবহার ===\nএ উপজেলার সবকটি ওয়ার্ড ও ইউনিয়ন পল্লিবিদ্যুতায়ন কর্মসূচির আওতাধীন। তবে মাত্র ৪০.৪২% পরিবারের বিদ্যুৎ ব্যবহারের সুযোগ রয়েছে।\n\n\n=== পানীয় জল ===\nপানীয়জলের উৎস হিসাবে নলকূপ ৯৩.৫৪%, পুকুর ০.১৬%, ট্যাপ ০.৬১% এবং অন্যান্য ৫.৬৯% ব্যবহার করা হয়।\n\n\n=== স্যানিটেশন ব্যবস্থা ===\nএ উপজেলার ৩৭.৯৪% (গ্রামে ৩৬.৪৬% ও শহরে ৫৩.৩৬%) পরিবার স্বাস্থ্যকর এবং ৪৯.৮১% (গ্রামে ৫১.৫৮% ও শহরে ৩১.৩২%) পরিবার অস্বাস্থ্যকর ল্যাট্রিন ব্যবহার করে। তবে ১২.২৫% পরিবারের কোনো ল্যাট্রিন সুবিধা নেই।\n\n\n== প্রত্নতত্ত্বিক নিদর্শন ==\nআশরাফিয়া জামে মসজিদ (ফুলতলা)\nকদিমহামজানি জামে মসজিদ (সাল্লা)\nপাছ চারান জামে মসজিদ (পাছ চারান)\nএলেঙ্গা জমিদার বাড়ি (এলেঙ্গা)\n\n\n== ভাষা ও সংস্কৃতি ==\nইতিহাস ঐতিহ্যে সমৃদ্ধ জনপদ কালিহাতী উপজেলা আবহমান বাংলার স্বরূপ তুলে ধরে। ভাষা আন্দোলন, মুক্তিযুদ্ধ ও জাতীয় জীবনের বিভিন্ন গুরুত্বপূর্ণ অধ্যায়ে কালিহাতী দৃশ্যমান। কালিহাতী উপজেলার ভূ-প্রকৃতি ও ভৌগোলিক অবস্থান এই উপজেলার মানুষের ভাষা ও সংস্কৃতিগঠনে ভূমিকা রেখেছে।\n\n\n=== সাংস্কৃতিক প্রতিষ্ঠান ===\nকালিহাতী উপজেলায় ৪টি লাইব্রেরি, ১৮৯টি ক্লাব, ৫টি থিয়েটার গ্রুপ, ১০টি সিনেমা হল, ২২টি মহিলা সমিতি, ৩৪টি খেলার মাঠ, ৩টি সংগীত একাডেমি, ৬টি সাংস্কৃতিক সংগঠন রয়েছে।\n\n\n== নদ-নদী ==\nধলেশ্বরী নদী গোহালিয়াবাড়ী ও দুর্গাপুর ইউনিয়নের উপর দিয়ে প্রবাহিত হয়। প্রতিবছর অনেক ঘরবাড়ী গর্ভে বিলীন হয়ে যায়। ফলে এই দুই ইউনিয়নের জনসাধরন ব্যপক ক্ষতির সম্মুখীন হয়।\nকালিহাতী উপজেলার উপর দিয়ে প্রবাহিত উল্লেখযোগ্য নদীসমূহ হল-\n\nযমুনা\nবংশী নদী\nসাপাই\nঝিনাই নদী\nফটিকজানী\nলাঙ্গুলিয়া\n\n\n== যোগাযোগ মাধ্যম ==\nটাঙ্গাইল থেকে কালিহাতীর দুরত্ব মাত্র ২০ কি.মি.। অতি সহজে টাঙ্গাইল নতুন বাসস্টান্ড থেকে জামালপুর, গোপালপুর, শেরপুর, ময়মনসিংহ রোডে যাতায়াত করে সে সকল বাসে কালিহাতী আসা যায়। এছাড়া সিএনজি যোগেও   কালিহাতি আসা যায়।  \n\n\n=== সড়ক ব্যবস্থা ===\nউপজেলায় ১৩০.৮১ কিমি পাকারাস্তা এবং ১১৩.২৯ কিমি কাঁচারাস্তা রয়েছে।\n\n\n== খেলাধুলা ও বিনোদন ==\nপ্রাচীনকাল থেকেই কালিহাতী উপজেলার জনেগাষ্ঠী ক্রীড়ামোদী। এখানে প্রতিবছরই বিভিন্ন টুর্নামেন্ট অনুষ্ঠিত হয়। এখানকার জনপ্রিয় খেলার মধ্যে বর্তমানে ক্রিকেট ও ফুটবলের আধিপত্য দেখা গেলেও অন্যান্য খেলাও পিছিয়ে নেই। কালিহাতীতে বেশ কয়েকটি খেলার মাঠ রয়েছে। এর মধ্যে কালিহাতী আরএস পাইলট উচ্চ বিদ্যালয়,কালিহাতী এবং শামছুল হক কলেজ, এলেঙ্গা-শহরের প্রাণকেন্দ্রে অবস্থিত।  প্রতি বছর এ খেলার মাঠে ক্রিকেট ও ফুটবল প্রতিযোগিতা অনুষ্ঠিত হয়।\n\n\n== হোটেল ও আবাসন ==\n\n\n=== বেসরকারী ===\nবঙ্গবন্ধু সেতু রিসোর্ট লিমিটেড\nবঙ্গবন্ধু সেতু রিসোর্ট প্রতিষ্ঠানটি টাঙ্গাইল জেলার কালিহাতী থানাধীন গোহালিয়াবাড়ী ইউনিয়নের যমুনা সেতু পূর্বপাড়ে অবস্থিত। এখানে যাতায়াত ব্যবস্থা ভাল বঙ্গবন্ধু সেতু পূর্ব রেলস্টেশন বিদ্যমান বাস, মাইক্রো, অটো, সিএনজি এবং মোটর সাইকেলসহ সকল ধরনের যান চলাচল ব্যবস্থা আছে।\nএলেঙ্গা রিসোর্ট লিমিটেড (বিরতি) প্রতিষ্ঠানটি কালিহাতী থানাধীন এলেঙ্গা পৌরসভার এলেঙ্গা বাসস্ট্যান্ডে অবস্থিত রিসোর্টের পাশেই রয়েছে ঢাকা-টাঙ্গাইল চার লোনের রাস্তা।\n\n\n=== সরকারি ===\nকালিহাতী ডাকবাংলো, জেলা পরিষদ, টাঙ্গাইল।\nকালিহাতী রেস্ট হাউজ, বনবিভাগ, কালিহাতী, টাঙ্গাইল।\n\n\n== প্রাকৃতিক দূর্যোগ ==\n১৯৪৩ সালের দুর্ভিক্ষে এ উপজেলার বহু লোক প্রাণ হারায়। ১৯৯৬ সালে টর্নোডোতে এ উপজেলার ৫২৩ জন প্রাণ হারায়, ৩০ হাজার লোক আহত হয় এবং ৬৭ টি গ্রাম লন্ডভন্ড হয়ে যায়।\n\n\n== গণমাধ্যম ==\nদৈনিক বংশাই\nসাপ্তাহিক সামাল\nসাপ্তাহিক ইন্তেখাব\nসাপ্তাহিক গণবিপ্লব\nপাক্ষিক আহম্মদী (অবলুপ্ত)\n\n\n== স্বাস্থ্যসেবা ==\nউপজেলায় একটি উপজেলা স্বাস্থ্য কমপ্লেক্স, ১১টি স্বাস্থ্য ও পরিবার পরিকল্পনা কেন্দ্র, ২টি বেসরকারি স্বাস্থ্য ও দাতব্য চিকিৎসালয়, ১০টি মাতৃমঙ্গল ও শিশু কল্যাণ কেন্দ্র এবং ৫২টি ক্লিনিক রয়েছে।\n\n\n== সামাজিক সেবাপ্রতিষ্ঠান ==\nকালীহাতি উপজেলায় নিম্নোক্ত এনজিও কাজ করে থাকে-\n\nব্র্যাক\nঅ্যাসোসিয়েশন ফর সোশ্যাল অ্যাডভান্সমেন্ট আশা\nকেয়ার\nপ্রশিকা\nস্বনির্ভর বাংলাদেশ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় কালিহাতী উপজেলা \nইউটিউব ভিডিওতে দেখুন কালিহাতী উপজেলার ইতিহাস ও ঐতিহ্য"}