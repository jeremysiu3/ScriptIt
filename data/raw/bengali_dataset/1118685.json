{"pageid": 1118685, "title": "আব্দুল মান্নান আকন্দ", "url": "https://bn.wikipedia.org/wiki?curid=1118685", "content": "আব্দুল মান্নান আকন্দ একজন বাংলাদেশী উদ্ভিদ রোগতত্ত্ববিদ ও শিক্ষাবিদ। তিনি বঙ্গবন্ধু শেখ মুজিবুর রহমান কৃষি বিশ্ববিদ্যালয়ের (বশেমুরকৃবি) সাবেক উপাচার্য ও উদ্ভিদ রোগতত্ত্ব বিভাগের অবসরপ্রাপ্ত অধ্যাপক এবং চাঁপাইনবাবগঞ্জে অবস্থিত বেসরকারি বিশ্ববিদ্যালয়, এক্সিম ব্যাংক কৃষি বিশ্ববিদ্যালয় বাংলাদেশের প্রতিষ্ঠাকালীন উপাচার্য ছিলেন। এছাড়া তিনি ইউজিসি অধ্যাপক হিসেবেও দায়িত্ব পালন করেন।\n\n\n== কর্মজীবন ==\nআব্দুল মান্নান আকন্দ বঙ্গবন্ধু শেখ মুজিবুর রহমান কৃষি বিশ্ববিদ্যালয়ের উদ্ভিদ রোগতত্ত্ব বিভাগে দীর্ঘকাল অধ্যাপনা ও গবেষণায় নিযুক্ত ছিলেন। এর পাশাপাশি তিনি বিশ্ববিদ্যালয়টির সিন্ডিকেট, একাডেমিক কাউন্সিল ও নিয়োগ কমিটির সদস্য, প্রক্টর, ডিন, বিভাগীয় প্রধানসহ বিভিন্ন গুরুত্বপূর্ণ দায়িত্ব পালন করেছেন। তিনি বাংলাদেশ বিশ্ববিদ্যালয় মঞ্জুরী কমিশনের খণ্ডকালীন সদস্য ছিলেন।\nতিনি ২০০৯ থেকে ২০১৩ সাল পর্যন্ত বঙ্গবন্ধু শেখ মুজিবুর রহমান কৃষি বিশ্ববিদ্যালয়ের উপাচার্য এবং ২০১৩ থেকে ২০১৬ সাল পর্যন্ত চাঁপাইনবাবগঞ্জে অবস্থিত বেসরকারি বিশ্ববিদ্যালয়, এক্সিম ব্যাংক কৃষি বিশ্ববিদ্যালয় বাংলাদেশের উপাচার্য ছিলেন। এছাড়া তিনি ইউজিসি অধ্যাপক হিসেবেও দায়িত্ব পালন করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== সদস্যপদ ==\nতিনি কৃষিবিদ ইনস্টিটিউশন বাংলাদেশ এবং বাংলাদেশ অ্যাসোসিয়েশন ফর দ্য অ্যাডভান্সমেন্ট অফ সায়েন্সসহ বিভিন্ন পেশাজীবী সংগঠনের সদস্য।\n\n\n== আরও দেখুন ==\nইউজিসি অধ্যাপক\n\n\n== তথ্যসূত্র =="}