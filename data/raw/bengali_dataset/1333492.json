{"pageid": 1333492, "title": "পারমাণবিকতা (রসায়ন)", "url": "https://bn.wikipedia.org/wiki?curid=1333492", "content": "পারমাণবিকতা হল একটি অণুতে উপস্থিত পরমাণুর মোট সংখ্যা। উদাহরণ: অক্সিজেনের প্রতিটি অণু (O2 ) দুটি অক্সিজেন পরমাণু দ্বারা গঠিত। অতএব, অক্সিজেনের পারমাণবিকতা ২। \nঅতীতে, পারমাণবিকতাকে কখনও কখনও যোজ্যতার সমতুল্য ধরা হত। কেউ কেউ কোনো মৌলে পরিলক্ষিত সর্বোচ্চ সংখ্যক যোজ্যতা উল্লেখ করতে শব্দটি ব্যবহার করেন। \n\n\n== শ্রেণিবিভাগ ==\nপারমাণবিকতার উপর ভিত্তি করে, অণুগুলিকে শ্রেণিবদ্ধ করা যেতে পারে নিম্নরূপে:\n\nএকপরমাণুক (একটিমাত্র পরমাণু দ্বারা গঠিত; উদাহরণস্বরূপ, He ( হিলিয়াম ), Ne ( নিয়ন ), Ar ( আর্গন ) এবং Kr ( ক্রিপ্টন )। সমস্ত সম্ভ্রান্ত গ্যাস (নোবল গ্যাস) এর অণু  একপরমাণুক।\nদ্বিপরমাণুক (দুটি পরমাণুর সমন্বয়ে গঠিত); উদাহরণ: H2 ( হাইড্রোজেন ), N2 ( নাইট্রোজেন ), O2 ( অক্সিজেন ), F2 ( ফ্লোরিন ), এবং Cl2 ( ক্লোরিন )। হ্যালোজেনরা সাধারণত দ্বিপরমাণুক হয়।\nত্রিপরমাণুক (তিনটি পরমাণুর সমন্বয়ে গঠিত); উদাহরণ: O3 ( ওজোন )।\nবহুপরমাণুক (তিন বা ততোধিক পরমাণুর সমন্বয়ে গঠিত); উদাহরণ S8 ।\nপারমাণবিকতা একই মৌলের বহুরূপতার কারণে আলাদা হতে পারে।\nধাতুদের এবং কার্বনের মতো কিছু মৌলের সঠিকভাবে পারমাণবিকতা নির্ণয় করা যায় না কারণ এদের প্রচুর এবং অনির্দিষ্ট সংখ্যক পরমাণু একত্রে বন্ধনে আবদ্ধ থাকে। এগুলির পারমাণবিকতা সাধারণত ১ হিসাবে ধরা হয়।\nযেকোনো হোমোনিউক্লিয়ার অণুর আণবিক ওজনকে পারমাণবিক ওজন দিয়ে ভাগ করে পারমাণবিকতা পাওয়া যায়। উদাহরণস্বরূপ, অক্সিজেনের আণবিক ওজন ৩১.৯৯৯,  এবং এর পারমাণবিক ওজন ১৫.৮৭৯  সুতরাং, এর পারমাণবিকতা প্রায় ২ (৩১.৯৯৯/১৫.৮৭৯ ≈ ২)।\n\n\n== উদাহরণ ==\nপর্যায় সারণির প্রথম ৩০টি মৌলের পারমাণবিকতার পরিচিত মানগুলি নিম্নরূপ:\n\n\n== তথ্যসূত্র =="}