{"pageid": 1141233, "title": "মুহাম্মদ ইবনে মাসলামার অভিযান", "url": "https://bn.wikipedia.org/wiki?curid=1141233", "content": "মুহাম্মদ ইবনে মাসলামার  অভিযানটি ৬২৭ খ্রিস্টাব্দের জুলাই মাসে, (৬ষ্ঠ হিজরির মুহররম মাস) সংঘটিত হয়। \n\n\n== অভিযান ==\nইসলামের নবী হযরত মুহাম্মদ বনু বকরের (বনু বকর বিন ওয়ায়েল) সাথে মোকাবিলা করার লক্ষ্যে ইবনে মাসলামার নেতৃত্বে ত্রিশজন সাহাবীর একটি দল প্রেরণ করেন। তারা বনু বকরের সেপ্ট বাসস্থানের দিকে রওনা হয়। সাহাবীরা তাদের উপর অতর্কিত আক্রমণ চালায় এবং তাদেরকে চারদিকে ছত্রভঙ্গ করে দেয়। শত্রুদের মধ্যে অনেকে পালিয়ে যায়। তবে এই অভিযানে শত্রুদের দশজন নিহত হয়। সাহাবীরা যুদ্ধের মালামাল দখল করে নেয় এবং বনু হানিফা গোত্রের (বনু বকরের একটি শাখা) প্রধান থুমামাহ ইবনে উথাল আল-হানাফীকে সাথে নিয়ে ফিরে আসে।\nমুহাম্মদের সাথীরা থুমামাহ ইবনে উথালকে একটি মসজিদের খুঁটিতে বেঁধে রাখে। মুহাম্মদের করা একটি প্রশ্নের উত্তরে থুমামা বলেন: \"যদি আপনি কাউকে হত্যা করতে চান, তবে আপনাকে অবশ্যই মহৎ বংশের একজন লোককে বেছে নিতে হবে, যদি আপনি অনুগ্রহশীল হতে চান তবে তাকে একজন কৃতজ্ঞ ব্যক্তি হতে হবে এবং যদি আপনি টাকা চাইতেন তাহলে আপনাকে তা একজন উদার মানুষের কাছ থেকে চাইতে হত।\" থুমামা তিনটি ভিন্ন ভিন্ন অনুষ্ঠানে এই কথাটি তিনবার পুনরাবৃত্তি করেন। তৃতীয়বার, মুহাম্মদ তাকে মুক্তি দেওয়ার আদেশ দেন এবং পরে তিনি ইসলাম গ্রহণ করেন। \nএই অভিযানের সময় মুসলমানরা দশজনকে হত্যা করে এবং অন্যরা কোনো প্রতিরোধ না করে পালিয়ে যায়। মুসলিমরা ১৫০টি উট এবং ৩০০০টি ছাগল লুট হিসেবে আটক করে। \n\n\n== ইসলামি উৎস ==\n\n\n=== জীবনীমূলক সাহিত্য ===\nএই ঘটনাটি মুসলিম ফিকহবিদ আত তাবারি তার রচনায় উল্লেখ করেন। মুসলিম আইনবিদ ইবনে কাইয়িম আল-জাওজিয়া তার রচিত মুহাম্মদের জীবনী সম্পর্কিত বই যাদুল মা'আদ -এ ঘটনাটি উল্লেখ করেন।  এছাড়া, আধুনিক মাধ্যমিক সূত্র এবং পুরস্কারপ্রাপ্ত বিজয়ী বই আর-রাহীকুল মাখতুম (দ্য সিলড নেক্টার) এ ঘটনাটি উল্লেখ করা হয়। \nঘটনাটি মুসলিম পণ্ডিত ইবনে সা'দ তার \"মুহাম্মদের সামরিক অভিযান\" সম্পর্কিত বইতেও উল্লেখ করেন।  তিনি এই অভিযান সম্পর্কে লিখেন:\n\n\n=== হাদিস সাহিত্য ===\nএই অভিযানে বনু হানিফা গোত্রের প্রধান থুমামাহ ইবনে উথাল আল-হানাফী বন্দী হন।  সহীহ মুসলিম হাদিস সংগ্রহে এটি উল্লেখ করা হয়েছে:\n\nসহীহ বুখারী, ৫:৫৯:৬৫৮ (ইংরেজি) হাদিস সংগ্রহেও ঘটনাটি উল্লেখ করা আছে।\n\n\n== আরও দেখুন ==\n\nমুহাম্মদের সামরিক কর্মজীবন\nমুহাম্মদের অভিযানের তালিকা\n\n\n== তথ্যসূত্র =="}