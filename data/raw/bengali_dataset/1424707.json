{"pageid": 1424707, "title": "রেজিনা গাজারিয়ান", "url": "https://bn.wikipedia.org/wiki?curid=1424707", "content": "রেজিনা তাদেভোসি গাজারিয়ান (আর্মেনীয়: Ռեգինա Թադևոսի Ղազարյան; ১৭ই এপ্রিল ১৯১৫, ইয়েরেভানে - ৬ই নভেম্বর ১৯৯৯, ইয়েরেভানে) একজন আর্মেনীয় চিত্রশিল্পী এবং বিখ্যাত ব্যক্তি ছিলেন। তিনি কবি ইয়েগিশে চ্যারেন্টস -এর বন্ধু এবং হিতৈষী হিসাবে পরিচিত ছিলেন। জোসেফ স্ট্যালিনের শাসন কালে কবির অনেক পাণ্ডুলিপি বাঁচানোর কৃতিত্ব তাঁর ছিল।\n\n\n== জীবনী ==\nরেজিনা গাজারিয়ান জন্ম নিয়েছিলেন এমন এক পরিবারে, যাঁরা তুর্কির ভ্যন থেকে এসেছিলেন এবং আর্মেনিয়ান গণহত্যা থেকে বেঁচে ফিরেছিলেন। তাঁর মা ইয়েরেভানের (খোরাসানিয়ান) একটি সম্ভ্রান্ত পরিবারের মানুষ ছিলেন। ১৯৩০ সালে কবি ইয়েগিশে চ্যারেন্টসের সাথে রেজিনার দেখা হয়েছিল। পনের বছর বয়সী অনাথ গাজারিয়ানকে চ্যারেন্টস \"একরকমভাবে একজন অন্তরঙ্গ বন্ধু এবং তাঁর একাকী সময়ের সাক্ষী হিসাবে গ্রহণ করেছিলেন\"।\n\n১৯৩৭ সালে, কারাগারের সেল থেকে চ্যারেন্টস গোপনে তাঁর স্ত্রী ইজাবেলাকে জানিয়েছিলেন যে তাঁর সমস্ত লেখা রক্ষার দায়িত্বের জন্য শুধুমাত্র পারিবারিক বন্ধু, শিল্পী রেজিনা গাজারিয়ানের উপর বিশ্বাস করা উচিত এবং তিনি সেগুলিকে বিনষ্ট  হওয়া থেকে রক্ষা করবেন। চ্যারেন্টসের মৃত্যুর পর রেজিনা গাজারিয়ান বাগানে তাঁর অনেক পাণ্ডুলিপি লুকিয়ে রেখেছিলেন (\"রিকুয়েম টু কোমিটাস\", \"দ্য নেমেলেস\", \"সংস অফ অটাম\" এবং \"নাভজিকে\" সহ মোট ৭০০০ লাইন)।\nএকজন সামরিক পাইলট হিসেবে রেজিনা গাজারিয়ান দ্বিতীয় বিশ্বযুদ্ধে অংশগ্রহণ করেন। তিনি ১৯৫১ সালে ইয়েরেভান ফাইন আর্টস ইনস্টিটিউটে পড়া শেষ করেন।\n১৯৫৪ সালের ১১ই মার্চ, আন্নাসেস মিকোয়াইন ইয়েরেভানে একটি বক্তৃতায় চ্যারেন্টসের পুনর্বাসনের আহ্বান জানান। বক্তৃতাটি গাজারিয়ানকে অনুপ্রাণিত করেছিল চ্যারেন্টসের পাণ্ডুলিপিগুলিকে লুকিয়ে রাখতে। তিনি সেগুলোকে চ্যারেন্টস মিউজিয়াম অফ লিটারেচার অ্যাণ্ড আর্টস -এ প্রদান করেন।\n২০০৯ সালে বাঘরামিয়ান সেন্ট ৩৩এ, ইয়েরেভানের বাড়িতে একটি স্মারক ফলক উদ্বোধন করা হয়েছিল, যেখানে রেজিনা গাজারিয়ান ১৯৬১ থেকে ১৯৯৯ সাল পর্যন্ত থাকতেন এবং কাজ করতেন।\nগাজারিয়ানের চিত্রকর্ম আর্মেনিয়ার ন্যাশনাল গ্যালারি সহ আর্মেনিয়ার বিভিন্ন জাদুঘরে প্রদর্শিত হয়। তিনি আর্মেনিয়ার পেইন্টার্স ইউনিয়নের সদস্য ছিলেন।\n\n\n== পুরস্কার ==\nইয়েরেভানের সম্মানিত নাগরিক (১৯৯৫)\nআর্মেনিয়ার বিখ্যাত চিত্রশিল্পী (১৯৮৫)\n\n\n== কাজ ==\nচ্যারেন্টস (১৯৬৬)\nআঘভনাদজোর (১৯৬৫)\nকমিটাস (১৯৬৯)\nআসপেটাকান (১৯৭৫)\nপরুয়ুর সেবক\nখাঘাঘ টাইজের্ক\n\n\n== ব্যক্তিগত প্রদর্শনী ==\nইয়েরেভান (১৯৬৭, ১৯৮৭, ১৯৮৮)\nজিউমরি (১৯৬৭)\nইজমিয়াতসিন (১৯৬৭)\n\n\n== বই ==\nরেজিনা গাজারিয়ান (১৯৯৮) দ্বারা চ্যারেন্টসিয়ান নশখার্নার\n\n\n== প্রকাশনা ==\nরেজিনা গাজারিয়ান, \"রেমিনিসেন্স অ্যাবাউট চ্যারেন্টস\" [হুশের চ্যারেন্টসি মাসিন], গারুন। এরেভান, #১ ১৯৮৭, পৃষ্ঠা ৬৭-৭৬\n\n\n== তথ্যসূত্র ==\n\n\n== বহিঃসংযোগ ==\nরেজিনা গাজারিয়ানের স্মৃতিফলক, যিনি চ্যারেন্টের পাণ্ডুলিপি সংরক্ষণ করেছিলেন, ইয়েরেভানে উদ্বোধন করা হয়েছে\nবায়োগ্রাফি\nВечно с Чаренцом // Республика Армения, 2009\nএজেডজি আর্মেনিয়ান ডেইলি - ডব্লিউএপি-সংস্করণ\nটেমপ্লেট:Armenia topics"}