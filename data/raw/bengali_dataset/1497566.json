{"pageid": 1497566, "title": "সুচিত্রা সেন স্মৃতি সংগ্রহশালা", "url": "https://bn.wikipedia.org/wiki?curid=1497566", "content": "সুচিত্রা সেন স্মৃতি সংগ্রহশালা পাবনার গোপালপুর এলাকার হিমসাগরে অবস্থিত একটি সংগ্রহশালা বা জাদুঘর। ২০১৭ সালে পাবনা জেলা প্রশাসনের উদ্যোগে জাদুঘরটি প্রতিষ্ঠিত হয়।\nবাংলার চলচ্চিত্রের একজন কিংবদন্তি ছিলেন সুচিত্রা সেন।\n\n\n== অবস্থান ==\n\nজাদুঘরটি পাবনা পৌরসভার হিমসাগর এলাকায় পাবনা–সুজানগর আঞ্চলিক মহাসড়কের উত্তর পাশে অবস্থিত। এর দক্ষিণ দিকে পাবনা সরকারি কলেজ ও পাবনা সরকারি টেকনিক্যাল স্কুল ও কলেজ অবস্থিত।\n\n\n== ইতিহাস ==\nসুচিত্রা সেনের পৈত্রিক বাড়িতে জাদুঘরটি প্রতিষ্ঠিত করা হয়েছে। তিনি তার শৈশব কাল পাবনায় তার পৈতৃক বাড়িতে কাটিয়েছেন। ২০১৪ সালের ১৭ জুলাই অর্থাৎ সুচিত্রা সেনের মৃত্যুর ছয় মাস পর উচ্চ আদালতের নির্দেশে সুচিত্রা সেনের পৈত্রিক বাড়িটি দখলদার মুক্ত করা হয়। তারপর থেকে সেখানে সুচিত্রা সেন স্মৃতি সংগ্রহশালা নামফলক লিখে সাইনবোর্ড টাঙানো হয়।\n\n\n== তথ্যসূত্র =="}