{"pageid": 13488, "title": "পারমাণবিক ভর", "url": "https://bn.wikipedia.org/wiki?curid=13488", "content": "পারমাণবিক ভর হলো কোন মৌলিক পদার্থের একটি পরমাণুর ভর। পারমাণবিক ভরকে অনেকসময় একীভূত পারমাণবিক ভর একক হিসেবেও প্রকাশ করা হয়। পদার্থের অণুর ক্ষেত্রও একই রকম সংজ্ঞা প্রদান করা যায়। তখন এটিকে আণবিক ভর নামে ডাকা হয়। কোন পদার্থের আণবিক ভর এর পরমাণুগুলোর পারমাণবিক ভর থেকে বের করা যায়। কোন পদার্থের একটি অনুতে অবস্থিত প্রতিটি পরমাণুর পারমাণবিক ভরকে ঐ অণুর রাসায়নিক সংকেতে নির্দেশিত পরমাণুগুলোর স্ব স্ব অনুপাত দ্বারা গুণ করে গুণফলগুলোকে যোগ করলে ঐ অণুর আণবিক ভর পাওয়া যায়।\n\n\n== পারমাণবিক ভর কি ==\nকার্বন-১২ আইসোটোপ এর একটি পরমাণুর ভর কে ১২ একক ধরে অন্যান্য মৌলের আপেক্ষিক পারমাণবিক ভর নির্ণয় করা হয়। কোন মৌলের একটি পরমাণুর ভর কার্বন 12 আইসোটোপের 1/12 অংশের তুলনায় যত গুণ ভারী,সেই সংখ্যাকে ওই মৌলের আপেক্ষিক পারমাণবিক ভর (বা সংক্ষেপে পারমাণবিক ভর) বলা হয়।\n\n\n== পারমাণবিক ভরের একক ==\nপারমাণবিক ভর একক ( amu ) : পরমাণুর ভর মাপার জন্য ১৯৬১ খ্রিস্টাব্দের IUPAC সম্মেলনে যে একক ব্যবহার করার জন্য প্রস্তাব করা হয়,তা হচ্ছে পারমাণবিক ভর একক ( atomic mass unit সংক্ষেপে amu ) । [ amu = 1.6605 × 10-24g । একটি কার্বন -12 পরমাণুর ভরকে 12 amu একক ধরে এর হিসাব করা হয় । : পরমাণুর ভর = আপেক্ষিক পারমাণবিক ভর × 1.6605 × 10-24g\n\n\n== গ্রাম-পরমাণু ==\nগ্রাম - পরমাণু ( gram - atom ) : কোনো মৌলিক পদার্থের পারমাণবিক ভরকে গ্রামে প্রকাশ করলে যে পরিমাণ হয় , সেই পরিমাণ মৌলিক পদার্থকে তার এক গ্রাম পরমাণু বলা হয় । যেমন , কার্বনের পারমাণবিক ভর 12। সুতরাং 12 g কার্বন হলো 1 গ্রাম পরমাণু কার্বন । এক গ্রাম পরমাণু পরিমাণ মৌলিক পদার্থে 6.022 × 1023 সংখ্যক পরমাণু থাকে । এ সংখ্যা অ্যাভোগাড্রো সংখ্যা ( Avogadro number ) হিসেবে পরিচিত । সুতরাং 12 g কার্বনে 6.022 × 1023 সংখ্যক কার্বন পরমাণু থাকবে।\n\n\n== তথ্যসূত্র ==\n\n\n== বহিঃসংযোগ ==\nসকল মৌলিক পদার্থের পারমাণবিক ভরের তালিকা অণু শব্দের অর্থ ক্ষুদ্র। পরম অর্থ অত্যন্ত।\nIUPAC কর্তৃক প্রদত্ত আণবিক ভরের সংজ্ঞা\nTutorial on the concept and measurement of atomic mass\nAME2003 Atomic Mass Evaluation  ওয়েব্যাক মেশিনে আর্কাইভকৃত ১১ জানুয়ারি ২০১৯ তারিখে from the National Nuclear Data Center"}