{"pageid": 1114857, "title": "মুন নাইট (টিভি ধারাবাহিক)", "url": "https://bn.wikipedia.org/wiki?curid=1114857", "content": "মুন নাইট হলো একটি মার্কিন ক্ষুদ্র টেলিভিশন ধারাবাহিক, যা জেরেমি স্লেটার একই নামের মার্ভেল কমিকসের চরিত্রের উপর ভিত্তি করে স্ট্রিমিং সেবা ডিজনি+ এর জন্য নির্মাণ করেন। ধারাবাহিকটি মার্ভেল স্টুডিওজ কর্তৃক প্রযোজিত মার্ভেল সিনেম্যাটিক ইউনিভার্স (এমসিইউ) এর ষষ্ঠ টেলিভিশন ধারাবাহিক। মোহামেদ দিয়াব এটি পরিচালনা করেন এবং জেরেমি স্লেটার মুখ্য লেখকের ভূমিকা পালন করেন।\nঅস্কার আইজ্যাক ধারাবাহিকটিতে মার্ক স্পেক্টর/ মুন নাইট এবং স্টিভেন গ্রান্ট/ মিস্টার নাইটের ভূমিকায় অভিনয় করেন, যারা বিচ্ছিন্নকারক পরিচয় রোগে আক্রান্ত একই ব্যক্তির দুটি আলাদা স্বত্বা। এর পাশাপাশি বিভিন্ন চরিত্রে রয়েছেন মে ক্যালামাউই, করিম আল হাকিম, এফ. মারেই আব্রাহাম, ইথান হক, আন আকিনজিরিন,খালিদ আবদাল্লা, গাসপার্ড উলিয়েল, আন্তোনিয়া সালিব, ফারনান্দা আন্দ্রাদে, রে লুকাস, সোফিয়া দানু এবং সাবা মুবারাক। ২০১৯ সালের আগস্টে ধারাবাহিকটি ঘোষণা করা হয় এবং নভেম্বরে জেরেমি স্লেটারকে নিয়োগ করা হয়। ২০২০-এর অক্টোবরে ধারাবাহিকটির চারটি পর্বের পরিচালনার জন্য আহমেদ দিয়াবকে নিযুক্ত করা হয়। ২০২১-এর জানুয়ারিতে জাস্টিন বেনসন ও অ্যারন মুনহেড বাকি দুটি পর্ব পরিচালনার জন্য যুক্ত হন এবং একই সময়ে অস্কার আইজ্যাকের  অভিনয়ের খবর নিশ্চিত করা হয়। ২০২১-এর এপ্রিল থেকে অক্টোবর পর্যন্ত বুদাপেস্ট, জর্ডান জর্জিয়ার আটলান্টা এবং স্লোভেনিয়ায় চিত্রগ্রহণ চলে।\nমুন নাইট ধারাবাহিকটি ২০২২ সালের ৩০ মার্চ থেকে শুরু হয়ে ছয় পর্ব ধরে চলে এবং ৪ মে সমাপ্ত হয়। এটি এমসিইউর চতুর্থ পর্যায়ের অংশ। ধারাবাহিকটি কলাকুশলীদের  অভিনয় (বিশেষত অস্কার আইজাক, ইথান হক ও মে কালামাউইর অভিনয়প্রতিভার কারণে), এমসিউর অন্যান্য ধারাবাহিকের তুলনায় গাঢ় প্রেক্ষাপট ও বিচ্ছিন্নকারক পরিচয় রোগের চিত্রায়নের কারণে ইতিবাচক প্রতিক্রিয়া লাভ করে।\n\n\n== প্রেক্ষাপট ==\nবিচ্ছিন্নকারক পরিচয় রোগে আক্রান্ত মার্ক স্পেকটর, একজন ভাড়াটে হত্যাকারী তার দ্বিতীয় স্বত্বা স্টিভেন গ্রান্টকে নিয়ে মিশরীয় দেবতাদের এক মারাত্মক রহস্যে যুক্ত হয়ে পড়ে।\n\n\n== শ্রেষ্ঠাংশে ==\nমার্ক স্পেকটর / মুন নাইট, স্টিভেন গ্রান্ট / মিস্টার নাইট, জেক লকলি চরিত্রে অস্কার আইজ্যাক\nলায়লা আল-ফাউলি / স্কারলেট স্ক্যারাব চরিত্রে মে ক্যালামাউই\nখোংশু চরিত্রে করিম আল হাকিম (অন-সেট চরিত্রায়ন) এবং এফ. মারেই আব্রাহাম (কণ্ঠস্বর সরবরাহ)\nআর্থার হ্যারো চরিত্রে ইথান হক\nববি কেনেডি চরিত্রে আন আকিনজিরিন\nবিলি ফিৎজেরাল্ড চরিত্রে ডেভিড গানলি\nসেলিম চরিত্রে খালিদ আবদাল্লা\nঅ্যান্টন মোগার্ট চরিত্রে গাসপার্ড উলিয়েল\nতাওয়েরেত চরিত্রে আন্তোনিয়া সালিব\nওয়েন্ডি স্পেকটর চরিত্রে ফারনান্দা আন্দ্রাদে\nইলিয়াস স্পেকটর চরিত্রে রে লুকাস\nঅমিট চরিত্রে সোফিয়া দানু (অন-সেট চরিত্রায়ন) এবং সাবা মুবারাক (কণ্ঠস্বর সরবরাহ)\n\n\n== পর্বসমূহ ==\n\n\n== মুক্তি ==\nমুন নাইট ধারাবাহিকটির প্রথম পর্ব ২০২২ সালের ৩০ মার্চ তারিখে ডিজনি+ এ মুক্তি পায়। মোট ছয় পর্ব নিয়ে গঠিত এ ধারাবাহিকটি ৪ মে তারিখে শেষ হয়। এটি এমসিইউ এর চতুর্থ পর্যায়ের অংশ।\n\n\n== ভবিষ্যৎ ==\n২০১৯ সালের নভেম্বরে কেভিন ফাইগি উলেখ করেন যে ধারাবাহিকটিতে মুন নাইটের পরিচয়ের পর চরিত্রটি এমসিইউর অন্যান্য চলচ্চিত্রের সাথে ক্রস-ওভার করবে।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\nমার্ভেল.কম এ দাপ্তরিক ওয়েবসাইট \nইন্টারনেট মুভি ডেটাবেজে মুন নাইট   (ইংরেজি)"}