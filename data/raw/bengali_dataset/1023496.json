{"pageid": 1023496, "title": "চাগোস দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1023496", "content": "চাগোস দ্বীপপুঞ্জ জাতীয় ফুটবল দল (ইংরেজি: Chagos Islands national football team) হচ্ছে আন্তর্জাতিক ফুটবলে ভারত মহাসাগরের চাগোস দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম চাগোস দ্বীপপুঞ্জের ফুটবলের সর্বোচ্চ নিয়ন্ত্রক সংস্থা চাগোস ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফা এবং তাদের আঞ্চলিক সংস্থা এশিয়ান ফুটবল কনফেডারেশনের সদস্যপদ লাভ করেনি। ২০১১ সালের ৪ঠা ডিসেম্বর তারিখে, চাগোস দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; যুক্তরাজ্যের ক্রোলিতে অনুষ্ঠিত উক্ত ম্যাচে চাগোস দ্বীপপুঞ্জ রায়তিয়াকে ৬–১ গোলের ব্যবধানে পরাজিত করেছে। বর্তমানে এই দলের ম্যানেজারের দায়িত্ব পালন করছেন জিমি ফেরার।\nফিফা এবং এশিয়ান ফুটবল কনফেডারেশনের সদস্যপদ না থাকার ফলে চাগোস দ্বীপপুঞ্জ এপর্যন্ত একবারও ফিফা বিশ্বকাপ এবং এএফসি এশিয়ান কাপে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপে চাগোস দ্বীপপুঞ্জ এপর্যন্ত মাত্র ১ বার অংশগ্রহণ করেছে, যেখানে তাদের সাফল্য হচ্ছে ১২তম স্থান অধিকার করা।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে চাগোস দ্বীপপুঞ্জের কোন স্থান নেই। অন্যদিকে, বিশ্ব ফুটবল এলো রেটিংয়ে চাগোস দ্বীপপুঞ্জের সর্বোচ্চ অবস্থান হচ্ছে ২০৯তম (যা তারা ২০১৬ সালে অর্জন করেছিল) এবং সর্বনিম্ন অবস্থান হচ্ছে ২১৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nকনিফা-এ চাগোস দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ১৭ জানুয়ারি ২০২১ তারিখে (ইংরেজি)"}