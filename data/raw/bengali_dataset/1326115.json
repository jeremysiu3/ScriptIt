{"pageid": 1326115, "title": "ফাতিমা বাবু", "url": "https://bn.wikipedia.org/wiki?curid=1326115", "content": "ফাতিমা বাবু হলেন একজন দক্ষিণ ভারতীয় অভিনেত্রী। অভিনয়ে আসার আগে তিনি সংবাদপাঠিকা ছিলেন। তার জন্ম চেন্নাইয়ের পুদুচেরির সম্ভ্রান্ত মুসলিম পরিবারে। ফাতিমা ২৫ বছরেরও বেশি সময় ধরে সংবাদ পাঠিকার কাজ করেছেন। ডিডি পোধিগাই, দূরদর্শন সংবাদের তামিল সংস্করণ, এবং পরে জয়া টিভিতে তিনি কাজ করেছেন। বিয়ের পর তিনি তার স্বামীর জন্য হিন্দু ধর্ম গ্রহণ করেন। তারপরই তিনি তামিল এবং মালয়ালম ভাষায় কাজ করে চলচ্চিত্র ও টেলিভিশন সিরিয়ালে কাজ শুরু করেন।\n\n\n== কর্মজীবন ==\n১৯৮০-এর দশকের শেষের দিকে দূরদর্শনের তামিল সংস্করণ ডিডি পোধিগাই-এর সংবাদ পাঠিকা হিসেবে কর্মজীবন শুরু করেন। ১৯৮৯ সালের দিকে তিনি কিছুদিনের জন্য গায়েব হয়ে যান। তার অন্তর্ধান নিয়ে মিডিয়াপাড়ায় অনেক জল্পনা সৃষ্টি বয়েছিলো। বেশ কয়েকদিন পরে, ফাতিমা স্পষ্ট করে জানান যে তিনি নিখোঁজ থাকাকালীন সময়ে চিথিরাপাভাই টেলিভিশন সিরিয়ালের চিত্রগ্রহণে ব্যস্ত ছিলেন। দূরদর্শনের সংবাদ পাঠকদের সিরিয়ালে কাজ করতে না পারার নিয়ম লঙ্ঘন করতে চাননি।\nফাতিমা পরিচালক কে. বালাচন্দরের নারীবাদী চলচ্চিত্র কল্কি (১৯৯৬) তে অভিনয়ের মাধ্যমে চলচ্চিত্রে আত্মপ্রকাশ করেন। সে চলচ্চিত্রে তাঁর সহ-অভিনেতা ছিলেন শ্রুতি, রহমান, প্রকাশ রাজ, গীতা, এবং রেণুকা। চলচ্চিত্রটি সমালোচক জরিপে ইতিবাচক রিভিউ পেয়েছিলো। একজন সমালোচক উল্লেখ করেছেন, \"ফাতিমার অভিষেকটি ছিলো দেখার মত। তাঁর আত্মবিশ্বাস দেখে মোটেও নতুন অভিনেত্রী বলে মনে হয় নি।\" এরপরেই ফাতিমা চলচ্চিত্রে সাপোর্টিং রোলে অভিনয় শুরু করেন। প্রায়শই প্রধান চরিত্রের মায়ের চরিত্রে অভিনয় করতে থাকেন।\nবেশ কিছুদিন পরে ফাতিমা তার নিজস্ব নাটক প্রযোজনা গোষ্ঠী ''ফ্যাবস থিয়েটার'' প্রতিষ্ঠা করেন। প্রথমদিকে তারা চেন্নাইতে তাদের শো’গুলো করতে থাকেন। এ কাজে তাকে সাহায্য করেন কে. বালাচান্দার। তিনি স্ক্রিপ্ট লেখার থেকে শুরু করে সেটা কীভাবে উন্নতি করা যায় সে বিষয়েও ফাতিমাকে সাহায্য করে যান। ফ্যাবস থিয়েটার সেথু ভান্দিরিকেন এবং থারামা তালিয়ার মতো সিরিয়াল পরিচালনা করেন। তিনি খুব কমসময়ের জন্য রাজনীতির মাঠেও এসছিলেন। তিনি জয়ললিতার পক্ষে প্রচারণা চালান এবং অবশেষে দলের মুখপাত্র হিসেবে ভূমিকা গ্রহণ করেন। জয়ললিতার মৃত্যুর পর, ফাতিমা ও. পনিরসেলভমের দলে যোগ দেন। কিন্তু শেষ পর্যন্ত সেখানেও থিতু হননি; নিজেকে দূরে সরিয়ে নেন। ২০১৯ সালে তিনি স্টার বিজয়ের রিয়েলিটি টেলিভিশন শো বিগ বস তামিল ৩ এ উপস্থিত হন, এবং বহিষ্কৃত হওয়া প্রথম প্রতিযোগী ছিলেন।\n\n\n== চলচ্চিত্র তালিকা ==\n\n\n=== তামিল ===\n\n\n=== মালয়ালম ===\n\n\n=== তেলুগু ===\n\n\n== অভিনীত নাটক ==\n\n\n== টেলিভিশন প্রোগ্রাম ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফাতিমা বাবু (ইংরেজি)"}