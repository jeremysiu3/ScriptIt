{"pageid": 1092161, "title": "সাজু মুনতাসির", "url": "https://bn.wikipedia.org/wiki?curid=1092161", "content": "সাজু মুনতাসির একজন বাংলাদেশী অভিনেতা এবং প্রযোজক। তিনি ১৯৫২ এন্টারটেইনমেন্ট লিমিটেডের প্রধান নির্বাহী কর্মকর্তা। তিনি ২০১৭ সালে টেলিভিশন প্রোগ্রাম প্রডিউসার্স অ্যাসোসিয়েশন অব বাংলাদেশের (টেলিপ্যাব) সাধারণ সম্পাদক নির্বাচিত হন।\n\n\n== প্রাথমিক জীবন ==\nসাজু মুনতাসির ১৯৭৭ সালের ১ জানুয়ারি বাংলাদেশের পিরোজপুর জেলায় জন্মগ্রহণ করেন। তার বাবা ওবায়দুল কবির এবং মা কানিজ নাজনীন আক্তার।\n\n\n== কর্মজীবন ==\nতিনি ১৯৯৭ সালে র‌্যাম্প মডেল হিসেবে তার কর্মজীবন শুরু করেন। ২০০০ থেকে ২০০২ সাল পর্যন্ত তিনি বিভিন্ন টিভিসিতে মডেল হিসেবে অভিনয় করেন। তিনি ২০০২ সালে জনপ্রিয় পরিচালক আহমেদ ইউসুফ সাবের পরিচালিত বাংলা নাটকে অভিনয়ের মাধ্যমে আত্মপ্রকাশ করেন। ২০১৫ সাল পর্যন্ত তিনি প্রায় একশ পঞ্চাশটিরও বেশি নাটকে অভিনয় করেছেন। অভিনয়ের পাশাপাশি তিনি হই চোই প্রোডাকশন হাউসের প্রতিষ্ঠাতা। এই প্রোডাকশন হাউস ১০০ টিরও বেশি একক নাটক, টেলিফিল্ম এবং টেলি সিনেমা তৈরি করেছে। তিনি এই প্রোডাকশন হাউসের মাধ্যমে ২০টি ধারাবাহিক নাটকও নির্মাণ করেছেন।\nএরপর তিনি একটি নতুন কোম্পানি ১৯৫২ এন্টারটেইনমেন্ট লিমিটেড শুরু করেন এবং তিনি এই কোম্পানির প্রধান নির্বাহী কর্মকর্তা। এই কোম্পানি থেকে তিনি টেলিভিশন নাটক, চলচ্চিত্র এবং নন-ফিকশন ইভেন্ট প্রযোজনা করছেন।\nতিনি ২০১৭ সালে টেলিভিশন প্রোগ্রাম প্রডিউসার্স অ্যাসোসিয়েশন অব বাংলাদেশের (টেলিপ্যাব) সাধারণ সম্পাদক নির্বাচিত হন।\n\n\n== ব্যক্তিগত জীবন ==\nসাজু ২০১৭ সালে ফাহিমা ফেরদৌসি সোনিয়াকে বিয়ে করেন। যিনি পেশায় একজন ডাক্তার।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সাজু মুনতাসির (ইংরেজি)"}