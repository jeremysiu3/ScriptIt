{"pageid": 137701, "title": "শিম", "url": "https://bn.wikipedia.org/wiki?curid=137701", "content": "শিম (ইংরেজি: Bean) একটি অতি পরিচিত লতাজাতীয় গাছ। এটি বিভিন্ন প্রজাতির হয়ে থাকে ও এটি ফাবাসিয়া শ্রেণিভুক্ত। শিম মানুষ ও পশুর খাবার হিসেবে ব্যবহৃত হয়। পেকে শুকিয়ে যাবার আগে যদি শিমের শুঁটি তোলা যায় তবে তা হয় সতেজ কাঁচা যা রান্না করে খাওয়ার মতো। সবুজ শিম মানে পেকে না যাওয়া শিম।\n\n\n== প্রকারভেদ ==\n\nপৃথিবীতে অনেক জাতের শিম আছে, যেমন:\n\nভিসিয়া\nফাবা বা বড় শিম\nভিগনা\nমথ শিম\nআজুকি শিম\n ইউরাড শিম\n মাংগ শিম\nরাইস শিম\nকাউপি\nসিসার\nগারব্যাঞ্জো শিম\nপিসাম\nমটর\nলাথিরাস\nইন্ডিয়ান মটর\nটুবারাস মটর\nলেন্স\nকালিনারিস \nল্যাবলাব\nহাইয়াসিন্থ শিম \nফাসিউলুস\nটপারি শিম\nরানার শিম\nলিমা শিম\nকমন শিম\nগ্লাইসিন\nসয়াবীন\nপসোফোকারপুস\nকামরাঙা শিম \nকাজানুস\nকবুতর শিম\nস্টিজোলোবিয়াম\nভেলভেট শিম\nসাইয়াম্পোসিস\nগুয়ার\nকানাভালিয়া\nজ্যাক শিম\nতলোয়ার শিম\nম্যাক্রোটাইলোমা\nঘোড়া গ্রাম\nলুপিন\nটারুই\nলুপিনি শিম\nইরাইথ্রিনা\nকোরাল শিম\n\n\n== বিষাক্ততা ==\nকিছু শিম আবার বিষাক্ত যেগুলো লাল রংয়ের এবং কিডনী শিম। এতে একটি বিষাক্ত পদার্থ ল্যাক্টিন আছে যা রান্না করার মাধ্যমে নষ্ট করা উচিত। প্রায় দশ মিনিট সিদ্ধ করে বিষাক্ত শিমকে খাবার উপযোগী করা যায়। শিম রান্না একটি ধীর রান্না পদ্ধতি, কারণ এখানে কম তাপমাত্রা ব্যবহার করা হয়, যা বিষ ধ্বংস করতে পারে না যদিও শিমটা খেতে খারাপ লাগে না বা বাজে গন্ধ থাকে না। (যদিও এটা সমস্যা হওয়া উচিত না যদি তা রান্নার সময় সিদ্ধ করা হয় ও আরো কিছুক্ষণ রেখে দেওয়া যায়।)\n\n\n== দেশি শিম ==\nফ্রেঞ্চ বিন (French bean)শিমের অন্যতম প্রজাতি Phaseolus vulgaris, স্থানীয়ভাবে নানা নামে পরিচিত। যেমন চট্টগ্রাম এর স্থানীয় ভাষায় শিমকে চঁই নামে ডাকা হয়।  এসব নামের অধিকাংশই শুধু প্রজাতির মধ্যেকার নির্দিষ্ট প্রকারগুলির (forms) ক্ষেত্রে প্রযোজ্য, প্রকারের গোটা লহরীর জন্য নয়। স্নাপবিন, সালাদ বিন, গ্রীন বিন, কিডনি বিন, হ্যারিক্ট বিন ইত্যাদি সবজি হিসেবে ব্যবহার্য জাতগুলির ক্ষেত্রেই প্রযোজ্য, আর ডাল হিসেবে ব্যবহার্যগুলি হলো ড্রাইবিন, নাভাল বিন ইত্যাদি।\nবাংলাদেশে ফেঞ্চ বিনের চাষ না হলেও বাড়ির সবজি বাগানে প্রায়ই লাগানো হয়। বর্ষজীবী এই লতানো বা খাড়া গুল্মের মুখ্য মূল দ্রুত এক মিটার গভীরে পৌঁছে শাখাপ্রশাখা বিস্তার করে। লতানো জাতের কাণ্ড ১-৩ মিটার লম্বা, তাতে ১৫-৩০টি লম্বা পর্ব। পাতাগুলি একান্তর, ত্রিপত্রিক, কিছুটা রোমশ, দীর্ঘবৃন্তক; উপপত্র ক্ষুদ্র; পত্রিকা ডিম্বাকার, অখন্ড, দীর্ঘ। ফল সাধারণত সরু ও লম্বা, ৫-৭ বীজীয়। অঙ্কুরোদ্গম মৃদভেদী।\nকচিফল ও পাকা শুকনো বীজের জন্যই ফ্রেঞ্চ বিনের চাষ হয়। অনেক প্রজাতির জাবপোকা (aphid) ও পাতার শোষক পোকা (leafhopper) শিমের ক্ষতি করে। সাধারণ রোগের মধ্যে অ্যানথ্রাকনোজ, রাস্ট, মোজাইক ও গোড়াপচা উল্লেখযোগ্য।\n\n\n== পুষ্টিগুণ ==\nশিমের মধ্যে প্রোটিন, জটিল শর্করা, ফোলেট এবং আয়রন বেশি থাকে। শিমেও প্রচুর পরিমাণে ফাইবার (তন্তু, আঁশ) এবং দ্রবণীয় ফাইবার থাকে।এক কাপ রান্না করা শিম ৯ থেকে ১৩ গ্রাম ফাইবার সরবরাহ করে। দ্রবণীয় ফাইবার রক্তের কোলেস্টেরল হ্রাস করতে সহায়তা করে।\n\n\n== উৎপাদন ==\nবিশ্বে শুকনো শিম উৎপাদনে শীর্ষ দেশ ব্রাজিল, ভারত, চীন। ইউরোপে সেরা হলো জার্মানি ।\n\nসবুজ শিম উৎপাদনে শীর্ষ দেশ চীন, ইন্দোনেশিয়া এবং তুরস্ক।\n\n\n== তথ্যসূত্র ==\n\n\n== পাদটীকা ==\n\n\n== বহিঃসংযোগ ==\n\nEverett H. Bickley Collection, 1919-1980 Archives Center, National Museum of American History, Smithsonian Institution.\nDiscovery Online: The Skinny On Why Beans Give You Gas  ওয়েব্যাক মেশিনে আর্কাইভকৃত ২৫ ডিসেম্বর ২০০৫ তারিখে\nBulgarian Guide: Bean Soup Recipe\nFermentation improves nutritional value of beans\nCook's Thesaurus on Beans"}