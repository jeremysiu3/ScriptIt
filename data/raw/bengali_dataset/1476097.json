{"pageid": 1476097, "title": "শহীদ সলিমউল্লাহ রোড", "url": "https://bn.wikipedia.org/wiki?curid=1476097", "content": "শহীদ সলিমউল্লাহ রোড ঢাকার মোহাম্মদপুর থানার একটি রাস্তা। রাস্তাটিতে আসাদ গেটের মোড় থেকে প্রবেশ করা যায় এবং টাউন হল বাজারের কাছে অবস্থিত। পাকিস্তানের প্রতিষ্ঠাতা মুহাম্মদ আলী জিন্নাহর নামানুসারে এটি প্রথমে কায়েদে আজম রোড নামকরণ করা হয় যা ১৯৭২ সালে আওয়ামী লীগ ও ছাত্রলীগ পরিবর্তন করে এবং নতুন নামটি বাংলাদেশ সরকার স্বীকৃতি প্রদান করে।\nমুহাজির অধ্যুষিত মোহাম্মদপুরে বসবাসকারী বাঙালি সমাজকর্মী সলিমউল্লাহর নামে এর নামকরণ করা হয়েছে। তিনি বাংলাদেশের স্বাধীনতার সমর্থক ছিলেন যিনি ২৫ মার্চ ১৯৭১ সালে অপারেশন সার্চলাইটের পর জাতিগত দাঙ্গার সময় নিহত হয়েছিলেন। তবে এর উৎপত্তি সম্পর্কে মানুষের বিভ্রান্তি রয়েছে এবং তারা মনে করেন যে এটি ঢাকার নবাব খাজা সলিমুল্লাহর নামে নামকরণ করা হয়েছে। এটি সেলিম কাবাব ঘর নামক রেস্তোরাঁর জন্য জনপ্রিয় ছিল এবং বর্তমানে এটি একটি ফুড স্ট্রিট। রাস্তার পাশে একটি খেলার মাঠ আছে। এটি স্ট্রিট ফুডের জন্য বিশেষত চাপ মগজের পদের জন্য পরিচিত। লুচি, হালিম, ঝালমুড়ি, স্যুপ, চা, আচার এখানকার জনপ্রিয় স্ট্রিট ফুড।\n\n\n== তথ্যসূত্র =="}