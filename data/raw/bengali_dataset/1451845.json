{"pageid": 1451845, "title": "নাপোড়া শেখেরখীল উচ্চ বিদ্যালয়", "url": "https://bn.wikipedia.org/wiki?curid=1451845", "content": "নাপোড়া শেখেরখীল উচ্চ বিদ্যালয় চট্টগ্রাম জেলার অন্তর্গত বাঁশখালী উপজেলার সর্ব দক্ষিণে শেখেরখীল ইউনিয়নের নাপোড়া শেখেরখীল গ্রামে বিদ্যালয়টি অবস্থিত। বিদ্যালয়টি ১৯৬৪ সালে নবকুমার মাতব্বর প্রতিষ্ঠা করেছিলো। এখানে ষষ্ঠ শ্রেণী থেকে দশম শ্রেণী পর্যন্ত পাঠদান করানো হয়ে থাকে। ভালো ফলাফলের দিক দিয়ে বাঁশখালী উপজেলার মধ্যে বিদ্যালয়টি এগিয়ে আছে।\n\n\n== অবস্থান ==\nচট্টগ্রাম জেলার অন্তর্গত বাঁশখালী উপজেলার সর্ব দক্ষিণে শেখেরখীল ইউনিয়নের নাপোড়া শেখেরখীল গ্রামে নাপোড়া শেখেরখীল উচ্চ বিদ্যালয়টি অবস্থিত। ২৩৭ শতাংশ জমি নিয়ে এ বিদ্যালয়ের অবস্থান।\n\n\n== ইতিহাস ==\n১৯৬৪ খ্রিষ্টাব্দে শেখেরখীল ইউনিয়নের নাপোড়া শেখেরখীল গ্রামের বিশিষ্ট শিক্ষানুরাগী ব্যক্তিত্ব স্বর্গীয় নবকুমার মাতব্বর মহোদয়ের পৃষ্ঠপোষকতায় বিদ্যালয়টি মাধ্যমিক বিদ্যালয় হিসেবে যাত্রা শুরু করে। কোনো ব্যক্তি বিশেষের নামে নয় বরং এলাকার নামে বিদ্যালয়টি নামাকরণ করা হয়। এছাড়াও ১৯৬৪ খ্রিষ্টাব্দে অত্র এলাকার বিশিষ্ট শিক্ষানুরাগী শিক্ষাবিদ জনাব নুরুল ইসলাম মহোদয়ের অকৃত্রিম চেষ্টার ফলে বিদ্যালয়টি প্রাথমিক বিদ্যালয় থেকে মাধ্যমিক বিদ্যালয় হিসেবে রূপ লাভ করে। ১৯৬৬ খ্রিষ্টাব্দে বিদ্যালয়টির প্রথম ব্যাচ এস.এস.সি পরীক্ষায় অংশগ্রহণ করে। অত্র এলাকার বাবু নলীনি রঞ্জন দেব দাশ মহোদয় বিদ্যালয়ের জন্য জমি দান করে প্রতিষ্ঠাতা সদস্য হিসেবে বিদ্যালয় পরিচালনা পরিষদে আসেন।\n\n\n== শিক্ষক-শিক্ষার্থী ==\nএ বিদ্যালয়ের বর্তমান প্রধান শিক্ষক মোঃ জাহাঙ্গীর আলম এবং সহকারী প্রধান শিক্ষক মাহাবুবুর রহমান। বর্তমানে বিদ্যালয়ে প্রধান শিক্ষক ও সহকারী প্রধান শিক্ষকসহ সর্বমোট ২৯ জন বিষয়ভিত্তিক অভিজ্ঞ শিক্ষক মন্ডলী রয়েছে। \n\n\n== পরিচালনা ব্যবস্থা ==\nবিদ্যালয়ে প্রতি দুই বছর পর পর চারজন অভিজ্ঞ শিক্ষককে নিয়ে দু'বছরের জন্য একাডেমিক কমিটি গঠন করা হয়। \n\n\n== অবকাঠামো ==\nবর্তমানে বিদ্যালয়ে মোট তিনটি দ্বিতল ভবন ও স্কুল সংশ্লিষ্ট একটি সাইক্লোন সেল্টার রয়েছে। মূল ভবনের নীচ তলায় অফিস কক্ষ, দুটি শ্রেণিকক্ষ, বিজ্ঞানাগার ও গ্রন্থাগার রয়েছে। পশ্চিম পার্শ্বস্থ ভবনে ৫টি কম্পিউটার সমৃদ্ধ বিশাল মাল্টিমিডিয়া শ্রেণীকক্ষ, ৮টি শ্রেণীকক্ষ ও শিক্ষক মিলনায়তন রয়েছে। বিদ্যালয়ে ৫টি শ্রেণিতে মোট ২১টি শাখা রয়েছে। বিদ্যালয়ের মূল ভবনটি দক্ষিণমুখী ও বিদ্যালয়ের সামনে একটি বিশাল খেলার মাঠ রয়েছে। এছাড়াও বিদ্যালয়ে ২টি টিউবওয়েল ও ৬টি শৌচাগার রয়েছে এবং বিদ্যুৎ ব্যবস্থা রয়েছে। \n\n\n== আরও দেখুন ==\nমাধ্যমিক ও উচ্চ মাধ্যমিক শিক্ষা বোর্ড, চট্টগ্রাম\n\n\n== তথ্যসূত্র ==\n\n\n== বহিঃসংযোগ ==\nনাপোড়া শেখেরখীল উচ্চ বিদ্যালয়ের প্রাতিষ্ঠানিক ফেসবুক পেইজ"}