{"pageid": 1472393, "title": "রাফিয়া সুলতান (দ্বিতীয় আব্দুল হামিদের কন্যা)", "url": "https://bn.wikipedia.org/wiki?curid=1472393", "content": "রাফিয়া সুলতান বা ইংরেজিতে প্রসিদ্ধ রেফিয়া সুলতান (উসমানীয় তুর্কি: رفیعه سلطان; ১৫ জুন ১৮৯১ – আনু. ১৯৩৮) ছিলেন উসমানীয় সাম্রাজ্যের একজন শাহজাদী। তিনি সুলতান দ্বিতীয় আবদুল হামিদ এবং সাজকার হানিমের কন্যা।\n\n\n== প্রারম্ভিক জীবন ==\n\nরাফিয়া সুলতান ১৮৯১ সালের ১৫ জুন ইলদিজ প্রাসাদে জন্মগ্রহণ করেন। তার পিতা ছিলেন দ্বিতীয় আবদুল হামিদ এবং তার মা ছিলেন সাজকার হানিম। তিনি তার মায়ের একমাত্র সন্তান এবং বাবার কনিষ্ঠ কন্যা ছিলেন। শিক্ষক লম্বার্ডি বে এর কাছ থেকে তিনি শৈশবে ফরাসি সংগীত ও পিয়ান বাজানো শিখেছিলেন। শিক্ষক লম্বার্ডি বে সুলতানের অন্যান্য শিশুদেরও শিক্ষা দিয়েছিলেন।\n\n\n== বিবাহ ==\nআবদুল হামিদের শাসনামলের শেষের দিকে তিনি রাফিয়া সুলতানকে মুসির আহমেদ আইয়ুপ পাশার পুত্র আলী ফুয়াদ বে'র কাছে বিয়ে দেন। ১৯০৯ সালে তার বাবা ক্ষমতাচ্যুত হলে তিনি তার পিতা-মাতার সাথে থেসালোনিকিতে নির্বাসনে চলে যান। পরের বছর তিনি ইস্তাম্বুলে ফিরে আসেন।\n১৯১০ সালের ৩ জুন দোলমাবাহজে প্রাসাদে তার সৎ বোন আয়েশে সুলতানের বিয়ের একই দিনে তার বিবাহ অনুষ্ঠিত হয়েছিল। রাফিয়া সুলতানের দুই কন্যা ছিল। রাবিয়া হানিম সুলতান ও আয়েশে হামিদে হানিম সুলতান। রাবিয়া হানিম সুলতান ১৯১১ সালের ১৩ জুলাই জন্মগ্রহণ করেছিলেন এবং আয়েশে হামিদে হানিম সুলতান ১৯১৮ সালে জন্মগ্রহণ করেছিলেন।\n১৯২৪ সালের মার্চ মাসে রাজকীয় পরিবারের নির্বাসনে ফলে তিনি এবং তার কন্যারা প্রথমে ফ্রান্সের নিসে বসতি স্থাপন করেছিলেন। যেখানে হামিদ ১৯৩৬ সালে একটি ঘটনার কারণে আঠারো বছর বয়সে মারা যান। পরে তিনি লেবাননের বৈরুতে বসতি স্থাপন করেন।\nনেসলিশাহ সুলতানের মতে, সুলতান দ্বিতীয় আবদুল হামিদের কন্যাদের মধ্যে তিনি ছিলেন সবচেয়ে বিশ্বস্ত ছিলেন। তিনি একজন দয়ালু মহিলা ছিলেন এবং তার স্বামী ফুয়াদ বে একজন ভালো স্বামী ছিলেন।\n\n\n== মৃত্যু ==\n\nরাফিয়া সুলতান ১৯৩৮ সালে লেবাননের বৈরুতে সাতচল্লিশ বছর বয়সে মারা যান এবং সিরিয়ার দামেস্কের সুলায়মানি মসজিদের কবরস্থানে তাকে দাফন করা হয়। ১৯৪৫ সালে তার বয়স যখন সাত বছর তখন তার মা মৃত্যুবরণ করেন।\n\n\n== সম্মাননা ==\nউসমানের পরিবারের প্রতীক\nনিশানে মাজেদি\nসহানুভূতির প্রতীক\nলিয়াকত পদক\nইফতিখার শিল্প পদক\nস্বর্ণে হেজাজ রেলওয়ে পদক\n\n\n== বংশধর ==\n\n\n== পূর্বপুরুষ ==\n\n\n== আরও দেখুন ==\nউসমানীয় শাহজাদীদের তালিকা\n\n\n== গ্রন্থসূত্র ==\nBrookes, Douglas Scott (২০১০)। The Concubine, the Princess, and the Teacher: Voices from the Ottoman Harem [উপপত্নী, শাহজাদী এবং শিক্ষক: উসমানীয় হেরেমের কণ্ঠস্বর] (ইংরেজি ভাষায়)। University of Texas Press। আইএসবিএন 978-0-292-78335-5। \nSakaoğlu, Necdet (২০০৮)। Bu mülkün kadın sultanları: Vâlide sultanlar, hâtunlar, hasekiler, kadınefendiler, sultanefendiler [এই সাম্রাজ্যের মহিলা সুলতানরা হলেন: বৈধ সুলতানা, হাতুন, হাসেকি] (তুর্কি ভাষায়)। Oğlak Yayıncılık। আইএসবিএন 978-9-753-29623-6। \nUluçay, Mustafa Çağatay (২০১১)। Padişahların kadınları ve kızları [সুলতানদের স্ত্রী ও কন্যা] (তুর্কি ভাষায়)। Ankara: Ötüken। আইএসবিএন 978-9-754-37840-5। \n\n\n== তথ্যসূত্র =="}