{"pageid": 1171451, "title": "মির্জাখীল দরবার শরীফ", "url": "https://bn.wikipedia.org/wiki?curid=1171451", "content": "মির্জাখীল দরবার শরীফ বাংলাদেশের চট্টগ্রাম জেলার সাতকানিয়া উপজেলায় অবস্থিত একটি দরবার শরীফ।\n\n\n== অবস্থান ==\nদরবার শরীফটি সাতকানিয়া উপজেলার সোনাকানিয়া ইউনিয়নের মির্জাখীল গ্রামের বাংলাবাজারে অবস্থিত।\n\n\n== ইতিহাস ==\nপ্রায় দুইশত বছর আগে সাতকানিয়া উপজেলার মির্জাখীল গ্রামে মোখলেছুর রহমান জাহাঁগীরি পৃথিবীর যেকোনো দেশে চাঁদ দেখা গেলে রোজা ও ঈদ সহ অন্যান্য ধর্মীয় উৎসব পালনের নিয়ম প্রবর্তন করেন। পরবর্তীতে তারই উত্তরসূরী আব্দুল হাই জাহাঁগীরির অন্যতম খলীফা চন্দনাইশ শাহ্ ছুফি দরবার শরীফের পীর, শাহ্ ছুফী আমজাদ আলীর  মুরিদ ও ভক্ত-অনুরাগীরা একই নিয়মে রমজানের রোজা, ঈদ-উল ফিতর এবং ঈদ-উল আজহা পালন করে আসছে।\nচট্টগ্রামের সাতকানিয়া, বাঁশখালী, কুতুবদিয়া, পটিয়া, বোয়ালখালী, রাউজান, সন্দ্বীপ, বান্দরবান, কক্সবাজারসহ অর্ধশতাধিক গ্রামের দুই লাখেরও বেশি মানুষ এই দরবার শরীফের মুরিদ। এছাড়াও চট্টগ্রামের বাইরে ঢাকা, রাজশাহী, খুলনা, রংপুর, চাঁদপুর,মোহাম্মদপুরসহ বিভিন্ন জায়গাতেও মুরিদ রয়েছে। যারা সৌদি আরবের সাথে মিল রেখে প্রতিবছর ঈদ, রোজা ও অন্যান্য ধর্মীয় উৎসব পালন করে আসছে।\nউক্ত দরবার শরীফে প্রবেশের পূর্বে সবাইকে চন্দ্রাকৃতির বিশেষ টুপি পরিধান করার নিয়ম চালু আছে।\n\n\n== তথ্যসূত্র =="}