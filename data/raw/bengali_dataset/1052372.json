{"pageid": 1052372, "title": "আল খুর স্পোর্টস ক্লাব", "url": "https://bn.wikipedia.org/wiki?curid=1052372", "content": "আল খুর স্পোর্টস ক্লাব (আরবি: نادي الخور الرياضي‎, ইংরেজি: Al-Khor SC; সাধারণত আল খুর এসসি অথবা শুধুমাত্র আল খুর নামে পরিচিত) হচ্ছে আল খুর ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৬১ সালে আল তায়ুন স্পোর্টস ক্লাব নামে প্রতিষ্ঠিত হয়েছে। ১২,০০০ ধারণক্ষমতাবিশিষ্ট আল খুর স্পোর্টস ক্লাব স্টেডিয়ামে আল ফোরসান নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন জার্মান সাবেক ফুটবল খেলোয়াড় ভিনফ্রিড শাফার এবং সভাপতির দায়িত্ব পালন করছেন খলিফা বিন আহমেদ আল সানি। কাতারি মধ্যমাঠের খেলোয়াড় হিলাল মুহাম্মদ এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল খুর এপর্যন্ত ৩টি শিরোপা জয়লাভ করেছে; যার মধ্যে ১টি কাতারি দ্বিতীয় বিভাগ শিরোপা রয়েছে। বাবা গেয়ে, রেজা শানবিহ, হিলাল মুহাম্মদ, মাদসন এবং জুলিও সেসারের মতো খেলোয়াড়গণ আল খুরের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল খুর স্পোর্টস ক্লাব (ইংরেজি) (আরবি)"}