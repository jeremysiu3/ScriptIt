{"pageid": 1138685, "title": "উসমানীয়-পর্তুগিজ সংঘাতসমূহ", "url": "https://bn.wikipedia.org/wiki?curid=1138685", "content": "উসমানীয়-পর্তুগিজ সংঘাতসমূহ বা তুর্কি-পর্তুগিজ সংঘাতসমূহ বলতে মধ্যযুগে পর্তুগিজ সাম্রাজ্য ও উসমানীয় সাম্রাজ্যের মধ্যে ধারাবাহিকভাবে সংঘটিত অনেকগুলি ভিন্ন ভিন্ন সামরিক সংঘাতের সমষ্টিকে নির্দেশ করা হয়। এছাড়া উসমানীয় সাম্রাজ্য ও অন্যান্য ইউরোপীয় শক্তিদের মধ্যে যেসব সামরিক সংঘাতে পর্তুগিজ সামরিক বাহিনী অংশ নিয়েছিল, সেগুলিও এর অন্তর্ভুক্ত গণ্য করা হয়। এগুলির মধ্যে কিছু কিছু সংঘাত ছিল স্বল্পমেয়াদী প্রকৃতির, অন্যদিকে কিছু কিছু বহু বছর ধরে ঘটেছিল। সিংহভাগ সংঘাতই ভারত মহাসাগর অঞ্চলে সংঘটিত হয়, কেননা সেসময় পর্তুগিজ সাম্রাজ্য সেখানে সম্প্রসারণশীল ছিল। এই সংঘাতগুলিতে অনেকগুলি আঞ্চলিক শক্তিও অংশ নেয়। যেমন ১৫৩৮ খ্রিস্টাব্দের পরে আদাল সুলতানশাহী সোমালি আজুরান সুলতানাশাহী ও উসমানীয় সাম্রাজ্যের সহায়তায় ইথিওপীয় সাম্রাজ্যের বিরুদ্ধে যুদ্ধ করে। পর্তুগিজরা ইথিওপীয়দের সামরিক সহায়তা দান করে; ভাস্কো দা গামার পুত্র ক্রিস্তুভাঁউ দা গামা পর্তুগিজ সেনাদের নেতৃত্ব দেন। এই যুদ্ধটি ইথিওপীয়-আদাল যুদ্ধ নামে পরিচিত।\n\n\n== সংঘাতের তালিকা ==\nওত্রান্তোতে পর্তুগিজ অভিযান (১৪৮১)\nগোয়া বিজয় (১৫১০)\nজেদ্দা অবরোধ (১৫১৭)\nদিউ অবরোধ (১৫৩১)\nদিউ অবরোধ (১৫৩৮)\nউসমানীয়-পর্তুগিজ সংঘাতসমূহ (১৫৩৮-১৫৫৯)\nআদেন দখল (১৫৪৮)\nমাস্কাট দখল (১৫৫২)\nওমান উপসাগরের লড়াই (১৫৫৪)\nআচেহ-তে উসমানীয় অভিযান\nউসমানীয়-পর্তুগিজ সংঘাতসমূহ (১৫৮৬-১৫৮৯)\n\n\n== আরও দেখুন ==\nভারত মহাসাগরে উসমানীয় নৌ-অভিযানসমূহ\n\n\n== তথ্যসূত্র ==\n\n\n== উৎসপঞ্জি ==\nAttila & Balázs Weiszhár, Háborúk lexikona, Atheneaum, Budapest, 2004 (in Hungarian; title means in English Lexicon of Wars)"}