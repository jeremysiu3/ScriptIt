{"pageid": 1113857, "title": "হাভিয়ের ফের্নান্দেস কাবরেরা", "url": "https://bn.wikipedia.org/wiki?curid=1113857", "content": "হাভিয়ের ফের্নান্দেস কাবরেরা মার্তিন পেনিয়াতো (স্পেনীয়: Javier Fernández Cabrera, স্পেনীয় উচ্চারণ: [xaˈβjɛɾ fɛɾˈnãndes kaˈβɾɛɾa]; ৪ অক্টোবর ১৯৮৪; হাভিয়ের কাবরেরা নামে সুপরিচিত) হলেন একজন স্পেনীয় ম্যানেজার। তিনি বর্তমানে বাংলাদেশ জাতীয় দলে প্রধান কোচের দায়িত্ব পালন করছেন।\n২০১৩ সালে, কাবরেরা ভারতীয় ফুটবল ক্লাব গোয়া যুব দলের ম্যানেজারের দায়িত্ব পালন করার মাধ্যমে ম্যানেজার হিসেবে ফুটবল জগতে অভিষেক করেন। একই সময়ে তিনি মূল দলের সহকারী কোচের দায়িত্ব পালন করেছেন। গোয়া যুব দলের হয়ে দুই মৌসুম ম্যানেজারের দায়িত্ব পালন করার পর তিনি রায়ো মাহাদায়োন্দায় ম্যানেজার হিসেবে যোগদান করেন। পরবর্তীকালে তিনি নর্দার্ন ভার্জিনিয়া বার্সেলোনা অ্যাকাডেমি এবং দেপোর্তিভো আলাভেস অ্যাকাডেমির ম্যানেজারের দায়িত্ব পালন করেছেন। সম্প্রতি ২০২২ সালের ৮ই জানুয়ারি তারিখে অন্তর্বর্তীকালীন প্রধান কোচ মারিও লেমোসের কার্যকাল সমাপ্ত হওয়ার পর, তিনি বাংলাদেশের ম্যানেজারের পদে নিযুক্ত হয়েছেন।\n\n\n== প্রারম্ভিক জীবন ==\nহাভিয়ের ফের্নান্দেস কাবরেরা মার্তিন পেনিয়াতো ১৯৮৪ সালের ৪ঠা অক্টোবর তারিখে স্পেনের মাদ্রিদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হাভিয়ের ফের্নান্দেস কাবরেরা  (ইংরেজি)"}