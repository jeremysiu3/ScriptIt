{"pageid": 1078918, "title": "বিশ্ব উচ্চ রক্তচাপ দিবস", "url": "https://bn.wikipedia.org/wiki?curid=1078918", "content": "বিশ্ব উচ্চ রক্তচাপ দিবস বিশ্ব উচ্চ রক্তচাপ লীগ (সংক্ষেপে ডাব্লিউএইচএল) কর্তৃক  মনোনীত এবং প্রবর্তিত একটি দিবস, এটি ৮৫টি জাতীয় উচ্চ রক্তচাপ সংস্থা ও লীগের একটি সমন্বয় সংস্থা। এই দিনটি উচ্চ রক্তচাপ সম্পর্কে সচেতনতা বৃদ্ধি করার উদ্দেশ্যে চালু করা হয়েছিল। উচ্চ রক্তচাপের রোগীদের মধ্যে এই রোগ সম্পর্কে উপযুক্ত জ্ঞানের অভাবের কারণে এটি বিশেষভাবে গুরুত্বপূর্ণ ছিল। ডাব্লিউএইচএল ১৪ মে, ২০০৫ তারিখে প্রথমবারের মত দিবসটি চালু করে। ২০০৬ সাল থেকে ডাব্লিউএইচএল প্রতি বছরের ১৭ ই মে বিশ্ব উচ্চ রক্তচাপ দিবস হিসাবে পালন করে আসছে।\n২০০৫ সালে উদ্বোধনী প্রচেষ্টার সময়, এর বিষয়বস্তু ছিল \"উচ্চ রক্তচাপ সম্পর্কে সচেতনতা\"। ২০০৬ সালের বিষয়বস্তু ছিল \"লক্ষ্যে পৌঁছানো\", যেখানে রক্তচাপ নিয়ন্ত্রণে রাখার উপর গুরুত্ব দেওয়া হয়। প্রস্তাবিত রক্তচাপ সীমা হলো সাধারণ জনগণ এবং অন্য কোনো জটিলতা ছাড়াই উচ্চ রক্তচাপযুক্ত ব্যক্তিদের জন্য ১৪০/৯০ mmHg এর নিচে এবং ডায়াবেটিস মেলিটাস বা জটিল কিডনি রোগ থাকলে এটি ১৩০/৮০ mmHg এর নিচে থাকা উচিত। আন্তর্জাতিক এবং কানাডীয় নির্দেশিকাগুলোতে এই মানগুলো সুপারিশ করেছে। ২০০৭ সালের বিশ্ব উচ্চ রক্তচাপ দিবসের বিষয়বস্তু ছিল \"সুষম খাদ্য, সুষম রক্তচাপ\"। এ ধরনের নির্দিষ্ট বিষয়বস্তুগুলোর মাধ্যমে বিশ্ব উচ্চ রক্তচাপ দিবস কেবল উচ্চ রক্তচাপ নয়, এর প্রাদুর্ভাব বৃদ্ধির কারণ এবং প্রতিরোধের উপায়সমূহ সম্পর্কে সচেতনতা বাড়াতে চায়। জনগণকে ক্ষমতায়িত করার প্রচেষ্টার অংশ হিসেবে, ২০০৮ সালের বিষয়বস্তু ছিল \"আপনার রক্তচাপ পরিমাপ করুন...নিজ বাড়িতেই\"। সাম্প্রতিক প্রতিবেদনগুলো বাড়িতে রক্তচাপ মাপার সহজতা, নির্ভুলতা এবং নিরাপত্তার বিষয়টি নিশ্চিত করেছে।\n২০১৩-২০১৮ সালের পাঁচ বছরের জন্য বিশ্ব উচ্চ রক্তচাপ দিবসের বিষয়বস্তু ছিল \"আপনার সংখ্যা জানুন\", যার লক্ষ্য ছিল বিশ্বব্যাপী সব জনগোষ্ঠীর মধ্যে উচ্চ রক্তচাপ সম্পর্কে সচেতনতা বৃদ্ধি করা।\n\n\n== তথ্যসূত্র =="}