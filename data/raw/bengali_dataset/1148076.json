{"pageid": 1148076, "title": "শহীদ আহসান উল্লাহ মাস্টার জেনারেল হাসপাতাল", "url": "https://bn.wikipedia.org/wiki?curid=1148076", "content": "শহীদ আহসান উল্লাহ মাস্টার জেনারেল হাসপাতাল হল বাংলাদেশের গাজীপুরে অবস্থিত একটি সরকারি হাসপাতাল।\n\n\n== অবস্থান ==\nহাসপাতালটি গাজীপুর জেলার টঙ্গী শহরের ঢাকা-ময়মনসিংহ মহাসড়কের কাছে স্টেশন রোডে অবস্থিত।\n\n\n== ইতিহাস ==\nআগে টঙ্গী জেনারেল হাসপাতাল নামে এখানে একটি হাসপাতাল ছিল। পরে ওই হাসপাতালের জমিতে নতুন হাসপাতাল ভবন নির্মাণ করা হয়। ২০১৭ সালে সরকার হাসপাতালটির উদ্বোধনের প্রায় দুই মাস পরে একটি বিজ্ঞপ্তিতে আহসানউল্লাহ মাস্টারের নামে নতুন হাসপাতালের নাম ঘোষণা করে। তবে নতুন ভবন উদ্বোধনের এক বছর পেরিয়ে গেলেও আধুনিক যন্ত্রপাতি, অপর্যাপ্ত চিকিৎসক ও অন্যান্য সমস্যার কারণে নতুন ভবনটি রোগীদের সেবায় ব্যবহার করা যাচ্ছিলো না। এছাড়াও হাসপাতাল সম্পর্কে আরো অনেক অভিযোগ রয়েছে। ২০২০ সালে হাসপাতালটি কোভিড-১৯ পরীক্ষা কেন্দ্রগুলোর মধ্যে একটি ছিল। ২৫ এপ্রিল ২০২১ তারিখে হাসপাতালের একজন সার্জন করোনা ভাইরাসে মারা যান। এটি ২০২১ সালে ডেঙ্গু নিবেদিত হাসপাতালগুলোর মধ্যে একটি ছিল। ২০২২ সালে হাসপাতালের দরপত্র জমা দিতে বাধা দেওয়ার জন্য তিনজনকে গ্রেপ্তার করা হয়।\n\n\n== তথ্যসূত্র =="}