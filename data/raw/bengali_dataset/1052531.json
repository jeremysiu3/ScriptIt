{"pageid": 1052531, "title": "মুয়াইযির স্পোর্টস ক্লাব", "url": "https://bn.wikipedia.org/wiki?curid=1052531", "content": "মুয়াইযির স্পোর্টস ক্লাব (আরবি: نادي معيذر الرياضي, ইংরেজি: Muaither SC; সাধারণত মুয়াইযির এসসি অথবা শুধুমাত্র মুয়াইযির নামে পরিচিত) হচ্ছে মুয়াইযির ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের দ্বিতীয় স্তরের ফুটবল লীগ কাতারি দ্বিতীয় বিভাগে প্রতিযোগিতা করে। এই ক্লাবটি ১৯৯৫ সালে আল শাবাব স্পোর্টস ক্লাব নামে প্রতিষ্ঠিত হয়েছে। ২৭,০০০ ধারণক্ষমতাবিশিষ্ট মুয়াইযির স্পোর্টস ক্লাব স্টেডিয়ামে এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন কাতারি সাবেক ফুটবল খেলোয়াড় মুনির জাওয়ানি এবং সভাপতির দায়িত্ব পালন করছেন সালিহ আল-আজি।\nঘরোয়া ফুটবলে, মুয়াইযির এপর্যন্ত ২টি শিরোপা জয়লাভ করেছে; যার মধ্যে ১টি কাতারি দ্বিতীয় বিভাগ শিরোপা রয়েছে। মুহাম্মদ আত্তিয়া, আইয়ুব আল ওয়াদরাসি, মুহাম্মদ জোয়াইয়েদ, ঝাসমানি কাম্পোস এবং আইমান আব্দুল্লাহ আদমের মতো খেলোয়াড়গণ মুয়াইযিরের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে মুয়াইযির স্পোর্টস ক্লাব (ইংরেজি) (আরবি)"}