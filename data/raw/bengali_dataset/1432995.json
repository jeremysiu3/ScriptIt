{"pageid": 1432995, "title": "সামারস্ল্যাম (২০০৩)", "url": "https://bn.wikipedia.org/wiki?curid=1432995", "content": "সামারস্ল্যাম একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে। এটি সামারস্ল্যাম কালানুক্রমিকের অধীনে প্রচারিত ষোড়শ অনুষ্ঠান ছিল। এই অনুষ্ঠানটি ২০০৩ সালের ২৪শে আগস্ট তারিখে মার্কিন যুক্তরাষ্ট্রের অ্যারিজোনার ফিনিক্সের আমেরিকা ওয়েস্ট এরিনায় অনুষ্ঠিত হয়েছে।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট আটটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে ট্রিপল এইচ ডাব্লিউডাব্লিউই ওয়ার্ল্ড হেভিয়েট চ্যাম্পিয়নশিপ ম্যাচে গোল্ডবার্গ, ক্রিস জেরিকো, শন মাইকেলস, র‍্যান্ডি অরটন ও কেভিন ন্যাশকে পরাজিত করেছে। অন্যান্য শীর্ষস্থানীয় ম্যাচে, কার্ট এঙ্গেল ডাব্লিউডাব্লিউই চ্যাম্পিয়নশিপের জন্য আয়োজিত একক ম্যাচে ব্রক লেজনারকে এবং ডাব্লিউডাব্লিউই মার্কিন যুক্তরাষ্ট্র চ্যাম্পিয়নশিপ ম্যাচে এডি গেরেরো ক্রিস বেনোয়া, রাইনো ও তাজিরিকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nসামারস্ল্যাম হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের আগস্ট মাসে অনুষ্ঠিত হয়। \"গ্রীষ্মের সবচেয়ে বড় পার্টি\" হিসেবে পরিচিত এই অনুষ্ঠানটি ডাব্লিউডাব্লিউই দ্বারা আয়োজিত প্রধান চারটি প্রতি-দর্শনে-পরিশোধ অনুষ্ঠানের (রেসলম্যানিয়া, রয়্যাল রাম্বল এবং সার্ভাইভার সিরিজ) মধ্যে একটি; এবং ২০২১ সাল অনুযায়ী, প্রধান পাঁচটি অনুষ্ঠানের মধ্যে একটি (যেখানে মানি ইন দ্য ব্যাংক অন্তর্ভুক্ত)। এই পাঁচটি প্রধান অনুষ্ঠানের মধ্যে রেসলম্যানিয়ার পর এটি ডাব্লিউডাব্লিউই দ্বারা আয়োজিত দ্বিতীয় বৃহত্তম অনুষ্ঠান। ১৯৮৮ সালের ২৯শে আগস্ট তারিখে প্রথমবারের মতো সামারস্ল্যাম অনুষ্ঠিত হয়েছে।\n২০০৩ সালের এই অনুষ্ঠানটি সামারস্ল্যাম কালানুক্রমিকের ষোড়শ অনুষ্ঠান ছিল, যা ২৪শে আগস্ট তারিখে মার্কিন যুক্তরাষ্ট্রের অ্যারিজোনার ফিনিক্সের আমেরিকা ওয়েস্ট এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}