{"pageid": 1322776, "title": "ক্লুজ পুরস্কার", "url": "https://bn.wikipedia.org/wiki?curid=1322776", "content": "জনস্বার্থে বুদ্ধিবৃত্তিক শিল্পকলায় গুরুত্ব প্রদানে, বৌদ্ধিক চর্চার ক্ষেত্রে তথা মানবিক ও সামাজিক বিজ্ঞানে আজীবন কৃতিত্বের  জন্য ২০০৩ খ্রিস্টাব্দ হতে  ক্লুজ পুরস্কার বা জন ডব্লিউ. ক্লুজ পুরস্কার প্রদান শুরু হয়।  নোবেল পুরস্কারের সমান অর্থ মূল্যের সর্বোচ্চ আন্তর্জাতিক পুরস্কার এটি। তাই একে মানবিক বিদ্যার নোবেল-ও বলা হয়ে থাকে। \n\n\n== প্রেক্ষাপট ==\nমার্কিন যুক্তরাষ্ট্রের অন্যতম জ্ঞানচর্চা  প্রতিষ্ঠান তথা জাতীয় গ্রন্থাগার-  লাইব্রেরি অব কংগ্রেসের দ্বিশত বার্ষিক উদযাপনে জন ডব্লিউ. ক্লুজ একটি একাডেমিক কেন্দ্র স্থাপনের উদ্দেশ্যে ষাট মিলিয়ন মার্কিন ডলার দান করেন। এই কেন্দ্রে মার্কিন কংগ্রেসের সদস্যদের সঙ্গে মানব অনুসন্ধানের ক্ষেত্রের দক্ষ বরিষ্ট ব্যক্তিত্ব তথা জুনিয়র পোষ্ট ডক্টরাল ফেলোদের সঙ্গে  অনানুষ্ঠানিক আলাপচারিতা সম্ভব হয় এবং সাহিত্য ও অর্থনীতিতে নোবেল পুরস্কারের সাথে তুলনীয় মানব বিজ্ঞানে আজীবন কৃতিত্বের স্বীকৃতিস্বরূপ যাতে এক মিলিয়ন ডলারের পুরস্কার প্রদানের ব্যবস্থা হয়।\nজন ডব্লিউ. ক্লুজ সেন্টারের সংযোজিত সনদে বর্ণিত স্কলারস কাউন্সিলের সদস্যরা এবং ক্লুজ চেয়ারধারীরা ক্লুজ পুরস্কারের প্রাপকদের বিষয়ে  লাইব্রেরি অব কংগ্রেসের গ্রন্থাগারিকের কাছে সুপারিশ করেন।\nমানবিক বিদ্যার যে যে বিষয়ে বা শাখায় নোবেল পুরস্কার দেওয়ার হয় না যেমন- ইতিহাস, দর্শন, রাজনীতি, নৃবিজ্ঞান, সমাজবিজ্ঞান, ধর্ম, শিল্পকলা ও মানবিক সমালোচনা এবং ভাষাবিজ্ঞান ইত্যাদিতে ক্লুজ পুরস্কার প্রদানের ব্যবস্থা জন ডব্লিউ. ক্লুজ সেন্টারের সংযোজিত সনদে বর্ণিত হয়েছে। নোবেল পুরস্কারের সমমূল্যের এই আন্তর্জাতিক পুরস্কারের প্রাপক বিশ্বের যে কোন জাতির ও ভাষার ব্যক্তিত্ব বিবেচিত হতে পারেন।\n\n\n== প্রার্থী নির্বাচন ==\nক্লুজ পুরস্কার জন্য জন ডব্লিউ. ক্লুগে সেন্টারের স্কলারস কাউন্সিলের সদস্যরা  ক্লুগে পুরস্কারের প্রাপকদের নাম ও  বিষয় কংগ্রেসের গ্রন্থাগারিকের কাছে সুপারিশ প্রদানকারীদের মধ্যে থাকেন।\nলাইব্রেরি অব কংগ্রেসের লাইব্রেরিয়ান সারা বিশ্বের কুড়ি জন বিশিষ্ট পণ্ডিত ব্যক্তিত্বের নাম বিবেচনা করার জন্য আহ্বান জানান। প্রতিটি প্রার্থীর কাজের নিরপেক্ষ পর্যালোচনা, মূল্যায়নসহ বিস্তারিত ডসিয়ার চূড়ান্ত করার পর কাউন্সিলের পরামর্শ  লাইব্রেরি অব কংগ্রেসে আসে। তাদের সিদ্ধান্তেই প্রাপক চূড়ান্ত হন এবং যুক্তরাষ্ট্রের জেফারসন বিল্ডিং-এর সুদৃশ্য হলে পুরস্কার  প্রদান করা হয়।\n\n\n== প্রাপক ==\nউত্স:    ওয়েব্যাক মেশিনে আর্কাইভকৃত ২০১৮-০৪-২৬ তারিখে কংগ্রেসের লাইব্রেরি\n\n২০০৩ – লেসজেক কোলাকোস্কি (পোল্যান্ড)\n২০০৪ – জারোস্লাভ পেলিকান (মার্কিন যুক্তরাষ্ট্র) এবং পল রিকোউর (ফ্রান্স)\n২০০৬ - জন হোপ ফ্র্যাঙ্কলিন এবং ইউ ইং-শিহ (মার্কিন যুক্তরাষ্ট্র)\n২০০৮ – রোমিলা থাপার (ভারত) এবং পিটার ব্রাউন  (আয়ারল্যান্ড)\n২০১২ – ফার্নান্দো হেনরিক কার্ডোসো  (ব্রাজিল)\n২০১৫ – জার্গেন হ্যাবারমাস (জার্মানি) এবং চার্লস টেলর  (কানাডা)\n২০১৮ - ড্রু গিলপিন ফাউস্ট (মার্কিন যুক্তরাষ্ট্র)\n২০২০ – ড্যানিয়েল অ্যালেন (মার্কিন যুক্তরাষ্ট্র) \n২০২২ - জর্জ চান্সি (মার্কিন যুক্তরাষ্ট্র)\n\n\n== আরো দেখুন ==\nমানবিক বিভাগে সাধারণ পুরস্কারের তালিকা\nদর্শন পুরস্কারের তালিকা\nসামাজিক বিজ্ঞান পুরস্কারের তালিকা\nএকটি ক্ষেত্রের নোবেল হিসাবে পরিচিত পুরস্কারের তালিকা\nমানুষের নামে পুরস্কারের তালিকা\n\n\n== তথ্যসূত্র =="}