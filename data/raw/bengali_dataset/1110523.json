{"pageid": 1110523, "title": "ফয়জুল বারী", "url": "https://bn.wikipedia.org/wiki?curid=1110523", "content": "ফয়জুল বারী আলা সহীহ আল বুখারী (আরবি: فيض الباري على صحيح البخاري) আরবি ভাষায় রচিত আনোয়ার শাহ কাশ্মীরির সহীহ বুখারীর একটি বিখ্যাত ব্যাখ্যাগ্রন্থ। এটি মূলত তার দেওয়া সহীহ বুখারীর পাঠ থেকে তার ছাত্র বদরে আলম মিরাটি সংকলন করেন। এটি ৪ খণ্ডে মিশরের মাতবাহ আল হিজাজী থেকে ১৯৩৮ সালে প্রথম প্রকাশিত হয়। এই প্রকাশনায় অর্থায়ন করে দক্ষিণ আফ্রিকার জমিয়তুল উলামা ট্রান্সভেল। এর প্রথম খণ্ডে মুহাম্মদ ইউসুফ বিন্নুরীর লিখিত আনোয়ার শাহ কাশ্মীরির পরিচয় এবং তার হাদিস বর্ণনার সনদ সংযোজিত হয়েছে।\n\n\n== সংকলন ==\nবদরে আলম মিরাটি ১৮৯৮ সালে উত্তর ভারতে জন্মগ্রহণ করেন। মাজাহির উলুম, সাহারানপুরে শিক্ষালাভের পর ১৯২০ সালে তিনি দারুল উলুম দেওবন্দে ভর্তি হন এবং লেখাপড়া সমাপ্ত করে দারুল উলুম দেওবন্দে শিক্ষকতা করেন। তার মধ্যে তিনি ৪ বছর আনোয়ার শাহ কাশ্মীরির ছাত্র হিসেবে কাটান। পরবর্তীতে ১৯২৭ সালে আনোয়ার শাহ কাশ্মীরি জামিয়া ইসলামিয়া তালিমুদ্দিন ডাভেলে চলে গেলে মিরাটিও তার সাথে ডাবেল চলে যান। ডাবেলে শিক্ষকতার পাশাপাশি তিনি আনোয়ার শাহ কাশ্মীরির পাঠদানে অংশে নেন। ছাত্র হিসেবে তিনি আনোয়ার শাহ কাশ্মীরির পাঠসমূহ সংকলন করেন। পরিপূর্ণ সংকলনের পর তিনি কাশ্মীরিকে পুনঃনিরীক্ষা করার অনুরোধ করেন। পরবর্তীতে পাণ্ডুলিপিটি ফয়জুল বারী আলা সহীহ আল বুখারী নামকরণ করা হয়।\n\n\n== তথ্যসূত্র ==\n\n\n== বহিঃসংযোগ ==\nফয়জুল বারী–এর পূর্ণ সংস্করণ"}