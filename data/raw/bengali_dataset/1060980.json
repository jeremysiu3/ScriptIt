{"pageid": 1060980, "title": "আবদুল বাসেত (কৃষিবিদ)", "url": "https://bn.wikipedia.org/wiki?curid=1060980", "content": "আবদুল বাসেত একজন বাংলাদেশী কৃষিবিদ। তিনি সিলেট কৃষি বিশ্ববিদ্যালয়ের (সিকৃবি) প্রাণিসম্পদ উৎপাদন ও ব্যবস্থাপনা বিভাগের অধ্যাপক এবং হবিগঞ্জ কৃষি বিশ্ববিদ্যালয়ের (হকৃবি) প্রথম উপাচার্য।\n\n\n== শিক্ষাজীবন ==\nআবদুল বাসেত বাংলাদেশ কৃষি বিশ্ববিদ্যালয় থেকে ১৯৯৫ সালে স্নাতক (সম্মান) ও ১৯৯৬ সাথে স্নাতকোত্তর ডিগ্রি লাভ করেন। ২০১২ সালে তিনি একই বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nদীর্ঘ কর্মজীবনে অধ্যাপনা ও গবেষণার পাশাপাশি বাসেত বাংলাদেশ বিশ্ববিদ্যালয় মঞ্জুরী কমিশনের (ইউজিসি) সদস্য, সিলেট কৃষি বিশ্ববিদ্যালয়ের সিন্ডিকেট সদস্যসহ বিভিন্ন গুরুত্বপূর্ণ পদে দায়িত্ব পালন করেছেন।\nআবদুল বাসেত ২০২১ সালের ২২ মার্চ পরবর্তী চার বছরের জন্য হবিগঞ্জ কৃষি বিশ্ববিদ্যালয়ের উপাচার্য হিসেবে নিয়োগ লাভ করেন এবং ২৩ মার্চ আনুষ্ঠানিকভাবে বিশ্ববিদ্যালয়টির প্রথম উপাচার্যের দায়িত্বভার গ্রহণ করেন।\n\n\n== গবেষণাকর্ম ও প্রকাশনা ==\nআবদুল বাসেত দেশীয় ও আন্তর্জাতিক জার্নালে ২৫টির অধিক গবেষণা নিবন্ধ প্রকাশ ও একাধিক সম্মেলনে প্রবন্ধ উপস্থাপন করেছেন। তিনি উল্লেখযোগ্য সংখ্যক স্নাতকোত্তর ও পিএইচডি পর্যায়ের শিক্ষার্থীর তত্ত্বাবধায়ক। এছাড়াও একাধিক গবেষণা প্রকল্প বাস্তবায়নের অভিজ্ঞতা রয়েছে তার।\n\n\n== সদস্যপদ ==\nতিনি বিভিন্ন পেশাজীবী সংগঠনের সক্রিয় সদস্য।\n\n\n== তথ্যসূত্র =="}