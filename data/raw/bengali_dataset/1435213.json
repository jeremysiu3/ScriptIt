{"pageid": 1435213, "title": "লাই খুৎশংবি", "url": "https://bn.wikipedia.org/wiki?curid=1435213", "content": "লাই খুৎশংবি (/laai-khoot-shaang-bee/) হলো একটি রাক্ষস (হিংচাবি) যাকে মেইতেই পৌরাণিক কাহিনী এবং প্রাচীন কাংলেইপাকের (প্রাচীন মণিপুর) লোককাহিনীতে পাওয়া যায়। তার অনেক লম্বা হাত আছে। \"লাই\" শব্দের অর্থ \"দেবতা বা দেবত্ব\", \"খুত\" অর্থ \"হাত\" এবং \"সাংবি\" বা \"শাংবি\" অর্থ মণিপুরীতে \"দীর্ঘ\" (মেইতেই)। কিংবদন্তি বলে যে সে যখন হাঁটে তখন তার লম্বা হাত মাটিতে স্পর্শ করে। তার আঙ্গুলগুলো কাঁটার মত ধারালো। তার একটি দীর্ঘ জিহ্বাসহ একটি বড় মুখ আছে। তার চেহারা খুব ভয়ঙ্কর।\n\n\n== গল্প ==\nশশী (বা \"শচি\" বা \"লেইরিক\" বা \"নওচা\" অন্যান্য সংস্করণে) নামে একটি ছোট বাচ্চা নিয়ে একজন পুরুষ এবং নারী একটি গ্রামে একটি বিচ্ছিন্ন বাড়িতে বসবাস করত। কাছেই ছিল জঙ্গল যেখানে লাই খুৎশংবি থাকত। সে সাধারণত গ্রাম থেকে গবাদি পশু এবং মানুষের বাচ্চা চুরি করে খেত। সে মানুষের একাকীত্বের সুযোগ নিয়ে গ্রামের মানুষের মধ্যে ত্রাসের বীজ বপন করেছিল।\n\nলাই খুৎশংবি বিশেষ করে শিশু শশীকে খেতে চেয়েছিল। কিন্তু শশীর বাবা শশিপা এতই সাহসী ছিল যে লাই খুৎশংবি তাকে ভয় পেত। একদিন শশিপা বাড়ি থেকে দূরে কোথাও কাজ করতে বের হয়। কয়েকদিনের জন্য সে থাকবে না। রাতে লাই খুৎশংবি ঘরে এসে শশীর মা শসিমাকে জিজ্ঞেস করে তার স্বামী বাড়িতে আছে কি না। শসিমা জ্ঞানী ছিল, তাই সে মিথ্যা বলেছে এবং বলল তার স্বামী বাড়িতে আছে। তখন লাই খুৎশংবি চলে যায়। কিন্তু সে রাতের পর রাত ফিরে এসে বারবার একই প্রশ্ন করল। শশীর মাও একই জবাব দিয়েছিল এবং শশীপা বাড়ি থেকে দূরে থাকার আসল ঘটনাটি লুকিয়েছিল। কিছুদিন পর শশীর বাবা বাড়ি ফিরলে শশীর মা তাকে ঘটনাটি জানায়। একথা শুনে শশীর বাবা অসুরকে পরাজিত করার পরিকল্পনা করে। সেই রাতে, সে একটি ধারালো তলোয়ার নিয়ে লাই খুৎশংবির জন্য অপেক্ষা করতে থাকে। মাঝরাতে, রাক্ষস, যথারীতি, শসিমাকে জিজ্ঞাসা করতে আসে তার স্বামী বাড়িতে আছে কি না। এবার শশীর মা উত্তর দিল সে বাড়িতে নাই, দূরে আছে। কৌশলটা না জানার কারণে, লাই খুৎশংবি তার একটি শক্তিশালী হাত দিয়ে বাড়ির দেয়াল ভেদ করে শিশু শশীকে খুঁজে বের করার চেষ্টা করে। এই সময় সুযোগের অপেক্ষায় থাকা শশীর বাবা তলোয়ার দিয়ে খুৎশংবির হাত কেটে ফেলে। তারপর, রাক্ষস বেদনাদায়ক চিৎকার করে,লাই খুৎশংবি তার অবশিষ্ট লম্বা হাত টেনে বাড়ি থেকে পালিয়ে যায়। তার কাটা হাত থেকে রক্ত উড়ে গিয়ে বনে যাওয়ার পথে বেড়ে ওঠা অনেক গাছের গায়ে পড়ে থাকে। বলা হয়ে থাকে যে কিছু গাছে লাল দাগ দেখা যায় আর সেটা হলো তার রক্ত। শশীর বাবা তার রক্তের ছোপ অনুসরণ করে জঙ্গলে যায়। দৈত্যটি সাধারণত যতটা দ্রুত দৌড়াতে পারে ততটা দ্রুত ছুটতে পারেনি কারণ সে আহত হয়েছিল। শশীর বাবা তাকে ধরে তার অন্য হাতের উপর পা চেপে ধরে। তারপর, সে সেই হাতটিও কেটে ফেলে। গ্রামবাসী শশিপাকে তার সাহসিকতার জন্য ধন্যবাদ জানায়। সেই দিন থেকে লাই খুৎশংবি নামের দীর্ঘ হাতের রাক্ষসকে আর দেখা যায়নি।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== অন্যান্য ওয়েবসাইট ==\nলাই খুতসংবির রহস্য\nলাই খুতসংবি, নারী শক্তি ও শাস্তি"}