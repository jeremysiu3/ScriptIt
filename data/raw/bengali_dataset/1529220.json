{"pageid": 1529220, "title": "টি এন সীমা", "url": "https://bn.wikipedia.org/wiki?curid=1529220", "content": "টি এন সীমা (মালয়ালম: ഡോ . ടി .എൻ സീമ) (জন্ম: ১লা জুন ১৯৬৩) একজন ভারতীয় সমাজকর্মী, শিক্ষক এবং রাজনীতিবিদ। তিনি ২০১০ থেকে ২০১৬ সাল পর্যন্ত ভারতের কমিউনিস্ট পার্টি (মার্ক্সবাদী) দলের হয়ে কেরালা থেকে রাজ্যসভার সাংসদ নির্বাচিত হয়েছিলেন।\n\n\n== প্রাথমিক জীবন এবং শিক্ষা ==\nসীমার জন্ম ১৯৬৩ সালের ১লা জুন ভারতের কেরালা রাজ্যের ত্রিশূরে। তিনি ১৯৯৪ সালে কেরালা বিশ্ববিদ্যালয় থেকে ডক্টরেট অফ ফিলোসফি ডিগ্রি লাভ করেছেন।\nতিনি ১৯৮৬ সালের ২৩শে ডিসেম্বর জি. জয়রাজকে বিয়ে করেন, জয়রাজ রাজ্য সরকার কর্তৃক নিযুক্ত সি-ডিআইটির বর্তমান পরিচালক। তাঁদের এক মেয়ে আছে।\nটি এন সীমা কেরালা রাজ্য সভাপতি এবং এআইডিডব্লিউএ -এর জাতীয় সহ-সভাপতি। তিনি কেরালায় সিপিআই(এম)-এর রাজ্য কমিটির সদস্য।\n\n\n== কর্মজীবন ==\nতিনি কেরালার কুদুম্বশ্রী দারিদ্র্য বিমোচন মিশনের রাজ্য কার্যনির্বাহী কমিটির সদস্য হিসাবে \"স্ত্রীশব্দম\" নামে একটি মহিলা মাসিক পত্রিকার সম্পাদক ছিলেন।\nতিনি হরিথা কেরালাম মিশনের চেয়ারপারসন হিসেবে দায়িত্ব পালন করেন এবং ২০২০ সালে, তিরুবনন্তপুরমে সিপিএমের মেয়র প্রার্থী হিসেবে মনোনীত হন।\n\n\n== তথ্যসূত্র =="}