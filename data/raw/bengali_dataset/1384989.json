{"pageid": 1384989, "title": "আয়েজা খান", "url": "https://bn.wikipedia.org/wiki?curid=1384989", "content": "কানজা খান (উর্দু: کنزہ خان‎‎) যিনি পেশাগতভাবে আয়েজা খান নামে পরিচিত ( উর্দু: عائزہ خان‎‎বা آئزہ خان ; জন্ম ১৫ জানুয়ারী ১৯৯১)। তিনি একজন পাকিস্তানি অভিনেত্রী এবং মডেল, যিনি উর্দু টেলিভিশনে কাজ করেন। আয়েজা ৩০টিরও বেশি শোতে উপস্থিত হয়েছেন এবং পেয়ারে আফজাল, কোন চাঁদ রাখ এবং চুপকে চুপকেতে তার ভূমিকার মাধ্যমে প্রচুর খ্যাতি অর্জন করেছেন। তিনি দুটি লাক্স স্টাইল অ্যাওয়ার্ড, তিনটি হাম অ্যাওয়ার্ড এবং একটি পিসা অ্যাওয়ার্ডসহ বেশ কয়েকটি সম্মাননা পেয়েছেন। সিয়াসাত ডেইলি আয়েজাকে দেশের সর্বোচ্চ বেতনের সেলিব্রিটিদের মধ্যে বর্ণনা করেছে।\nতার কিছু উল্লেখযোগ্য অভিনয়ের মধ্যে রয়েছে, মেরে মেহেরবান (২০১৪), তুম কোন পিয়া (২০১৬), মহব্বত তুমসে নফরাত হ্যায় (২০১৭) এবং তৌ দিল কা কিয়া হুয়া (২০১৭)। নাদিম বেগের ব্লকবাস্টার মেরে পাস তুম হো- তে মেহবিশ চরিত্রে অভিনয় করে আয়েজা সমালোচকদের প্রশংসা পেয়েছিলেন।\n\n\n== কর্মজীবন ==\nআয়েজা খান স্কুলে পড়ার সময় \"প্যান্টেন শাইন প্রিন্সেস\" প্রতিযোগিতায় অংশগ্রহণ করেন এবং প্রথম রানার-আপ হন। এর পরপরই একটি টেলিকম বিজ্ঞাপনে মডেল হিসেবে কাজ করার প্রস্তাব পান তিনি। এরপর তিনি মডেলিংয়ে মনোযোগ দিতে শুরু করেন। কলেজে থাকাকালীন সময়েই তিনি আরও মডেলিংয়ের প্রস্তাব গ্রহণ করতে শুরু করেন এবং শেষ পর্যন্ত পড়াশোনা চালিয়ে যাওয়ার পরিবর্তে শোবিজ জগতে চলে যান।\n২০০৯ সালে ফাহাদ মুস্তাফা, সুনিতা মার্শাল এবং আরও অনেকের বিপরীতে তাকে কমেডি-ড্রামা, তুম জো মিলিতে একটি সহায়ক ভূমিকার প্রস্তাব দেওয়া হয়েছিল। ২০১০ সালে তাকে 'পুল সিরাত' নাটকের প্রধান চরিত্রে অভিনয়ের প্রস্তাব দেওয়া হয়েছিল। বেশ কয়েকটি টেলিভিশন সিরিজে সহায়ক ভূমিকা পালন করার পর, তিনি জিও টিভির রোমান্টিক নাটক, টুটে হুওয়ে পার (২০১১) এ প্রধান ভূমিকায় অভিনয় করেন।\n২০১৪ সালে পেয়ারে আফজাল নাটকে তার অভিনয় লাক্স স্টাইল অ্যাওয়ার্ডে সেরা অভিনেত্রীর পুরস্কার অর্জন করে। তাকে বলিউডে অনেক ভূমিকার প্রস্তাব দেওয়া হয়েছিল, যা তিনি প্রত্যাখ্যান করেছিলেন। বিয়ের পর ইন্ডাস্ট্রি থেকে কিছু সময়ের জন্য বিরতি নেন তিনি।\nপরে তিনি ইমরান আব্বাসের বিপরীতে ট্র্যাজিক রোম্যান্স তুম কোন পিয়া (২০১৬) এ দুই বছরের অনুপস্থিতির পরে হাজির হন। তার সিরিয়াল কোন চাঁদ রাখে ইমরান আব্বাস, মুনীব বাট এবং আরিবা হাবিব ছিলেন।\n২০১৯-২০ সালের রোমান্টিক নাটক মেরে পাস তুম হোতে তার অভিনয় সেরা টেলিভিশন অভিনেত্রীর জন্য তার পাকিস্তান আন্তর্জাতিক স্ক্রিন পুরস্কার অর্জন করেছে।\n২০২১ সালে তিনি ওসমান খালিদ বাটের বিপরীতে কমেডি সিরিয়াল চুপকে চুপকেতে শিশুসুলভ আচরণ করা একজন সুখী ও ভাগ্যবান মেয়ে হিসাবে উপস্থিত হয়েছিলেন। আয়েজা বাটের সাথে তার পর্দার রসায়নের জন্য প্রশংসা পেয়েছিলেন এবং সেরা অভিনেত্রীর জন্য হাম পুরস্কার এবং সেরা টিভি অভিনেত্রীর জন্য লাক্স স্টাইল পুরস্কারসহ তার অভিনয়ের জন্য বিভিন্ন সম্মাননা জিতেছিলেন।\n\n\n== ব্যক্তিগত জীবন ==\nআয়েজা ২০১৪ সালে অভিনেতা দানিশ তৈমুরকে বিয়ে করেন। বিয়ের আগে ২০০৬ সাল থেকে ৮ বছরের দীর্ঘ সম্পর্ক ছিল। তারা এ-প্লাসে এক নায়ে সুবাহ উইদ ফারাহ নামের সকালের শোতে বিষয়টি প্রকাশ করা। দানিশ তৈমুর ২৫ মার্চ ২০২০-এ ক্রোরন মে খেল-বোল টিভিতে মারিয়া ওয়াস্তির সাথে কথা বলার সময়ে প্রকাশ করেছিলেন যে তিনি সোশ্যাল নেটওয়ার্কিং ওয়েবসাইটে প্রথমবারের মতো আয়েজা খানের সাথে পরিচিত হয়েছিলেন। তিনি ২০১৫ সালে একটি কন্যা সন্তানের এবং ২০১৭ সালে একটি ছেলে জন্ম দেন।\nপর্দার বাইরেও তিনি বেশ কয়েকটি পণ্যের ব্র্যান্ড অ্যাম্বাসেডর হিসাবে দায়িত্ব পালন করছেন।\n\n\n== টেলিভিশন ==\n\n\n=== বিশেষ উপস্থিতি ===\n\n\n=== টেলিফিল্ম ===\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আয়েজা খান (ইংরেজি)"}