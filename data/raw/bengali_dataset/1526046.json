{"pageid": 1526046, "title": "নিলয় দত্ত", "url": "https://bn.wikipedia.org/wiki?curid=1526046", "content": "নীলয়ানন্দ দত্ত (১৯৫২/১৯৫৩ - ১৯ সেপ্টেম্বর ২০২১)  একজন ভারতীয় আইনজীবী, ক্রিকেট প্রশাসক এবং ক্রিকেট আম্পায়ার ছিলেন। ১৯৯০ সালে তিনি একটি মাত্র একদিনের আন্তর্জাতিক ক্রিকেট ম্যাচ পরিচালনা করেন। অন্যদিকে তিনি ছিলেন ভারতের সুপ্রিম কোর্টের একজন সিনিয়র আইনজীবী।  এছাড়া তিনি আসাম ক্রিকেট অ্যাসোসিয়েশনের কর্মকর্তার দায়িত্বভার পালন করেন। তিনি ২০১৩ সালের ইন্ডিয়ান প্রিমিয়ার লিগ স্পট-ফিক্সিং এবং বেটিং মামলার তদন্তের জন্য গঠিত তিন সদস্যের মুদগাল কমিটির সদস্য ছিলেন। মুদগাল কমিটির আরও দু’জন সদস্য ছিলেন বিচারপতি মুকুল মুদগাল এবং ভারতের প্রাক্তন অতিরিক্ত সলিসিটর জেনারেল এল নাগেশ্বর রাও।\n\n\n== এছাড়াও দেখুন ==\nএকদিনের আন্তর্জাতিক ক্রিকেট আম্পায়ারদের তালিকা\n\n\n== তথ্যসূত্র =="}