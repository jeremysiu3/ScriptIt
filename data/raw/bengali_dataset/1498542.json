{"pageid": 1498542, "title": "স্পেনীয় সাহিত্য", "url": "https://bn.wikipedia.org/wiki?curid=1498542", "content": "স্পেনীয় সাহিত্য বলতে স্পেনীয় ভাষায় লিখিত সাহিত্যকে (স্পেনীয় কবিতা, গদ্য এবং নাটক) বোঝায় যা বর্তমানে স্পেন দেশটি যে অঞ্চলে অবস্থিত সেখানে সৃষ্টি হয়েছে। এর বিকাশ একই অঞ্চলের অন্যান্য সাহিত্য ঐতিহ্যের সাথে মিলে যায় এবং প্রায়ই সংযুক্ত হয়, বিশেষ করে কাতালান ও গালিসীয় সাহিত্য সেইসাথে ইবেরীয় উপদ্বীপের লাতিন, ইহুদি এবং আরবি সাহিত্য ঐতিহ্যের সাথে সংযুক্ত হয়। হিসপানিক-আমেরিকীয় সাহিত্য হল স্পেনীয় সাহিত্যের একটি গুরুত্বপূর্ণ শাখা যার নিজস্ব বিশেষ বৈশিষ্ট্য রয়েছে এবং যার উত্থান স্পেনের আমেরিকা বিজয়ের পর হয়েছে।(লাতিন আমেরিকীয় সাহিত্য দেখুন।)\nখ্রিষ্টপূর্ব ৩য় শতাব্দীতে রোমানরা ইবেরীয় উপদ্বীপ বিজয় ও শাসন শুরু করে, যা স্পেনীয় অঞ্চলে লাতিন সংস্কৃতি নিয়ে আসে। ৭১১ খ্রিষ্টাব্দে মুসলিম বিজয়ের ফলে পশ্চিম এশিয়া ও উত্তর আফ্রিকার সংস্কৃতি উপদ্বীপে প্রবেশ করে এবং আন্দালুসীয় সাহিত্যিক ঐতিহ্যের সৃষ্টি হয়।\n১৬শ শতকে স্পেনীয় ভাষায় প্রথম উপন্যাস প্রকাশিত হতে শুরু করে, যেমন লাজারিয়ো দে তোরমেস এবং গুজমান দে আলফারাচে। ১৭শ শতকের বারোক যুগে গুরুত্বপূর্ণ কাজগুলোর মধ্যে ছিল ফ্রান্সিসকো দে কেভেদো এবং বালতাসার গ্রাসিয়ানের গদ্য। উল্লেখযোগ্য একজন লেখক ছিলেন মিগেল দে সের্ভান্তেস সাভেদ্রা, যিনি তার শ্রেষ্ঠ রচনা ডন কিহোতে দে লা মানচার জন্য বিখ্যাত। এই উপন্যাসে সের্ভান্তেস স্পেনের পিকারেস্ক উপন্যাসের আঙ্গিককে একটি কাল্পনিক আখ্যানের মাধ্যমে সংহত করেছিলেন, যা স্পেনীয় সাহিত্য ইতিহাসে বহু ঔপন্যাসিকের জন্য একটি আদর্শ রূপ হয়ে ওঠে।\n\n\n== তথ্যসূত্র =="}