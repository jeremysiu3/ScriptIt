{"pageid": 1066739, "title": "ডিপইন লিনাক্স", "url": "https://bn.wikipedia.org/wiki?curid=1066739", "content": "ডিপইন (ইংরেজি: Deepin;  পূর্বে লিনাক্স ডিপইন) ডেবিয়ানের আনস্টেবল শাখার উপর ভিত্তি করে নির্মিত একটি উমুক্ত উৎসের লিনাক্স ডিস্ট্রিবিউশন। এটি ব্যক্তিগত কম্পিউটার ও সার্ভারে এবং এক্স৮৬-৬৪ স্থাপত্যে চলে।\nডিপইনের উন্নয়ন চীন-ভিত্তিক উহান ডিপইন টেকনোলজি কোম্পানি লিমিটেড কর্তৃক সাধিত হয়, যারা প্রযুক্তিগত সহায়তা ও ডিপইন সংক্রান্ত অন্যান্য সেবা প্রদানের মাধ্যমে আয় করে থাকে। ডিস্ট্রোওয়াচের মতে,  ২০১৭ সাল মোতাবেক, চীন থেকে উৎপত্তি পাওয়া লিনাক্স ডিস্ট্রিবিউশনগুলোর মধ্যে ডিপইন সবচেয়ে জনপ্রিয়।\n\n\n== বৈশিষ্ট্য ==\n\n\n=== ইন্সটলেশন ===\nডিপইন টেকনোলজির তৈরি সহজে ব্যবহারযোগ্য ডিপইন ইন্সটলারের সাথে আসে। ইন্সটলারে পরিষ্কার দিকনির্দেশনা থাকে, যাতে নতুন লিনাক্স ব্যবহারকারী কোন সমস্যা ছাড়াই অপারেটিং সিস্টেমটি ইন্সটল করতে পারে। ডিপইনে আগে থেকে একটি ড্রাইভ পার্টিশন ম্যানেজারও থাকে, যা ব্যবহারকারীকে পার্টিশন করতে ও অপারেটিং সিস্টেম ইন্সটলের স্থান নির্বাচন করতে সাহায্য করে।\n\n\n=== প্রাক-ইন্সটলকৃত সফটওয়্যার ===\nডিপইনে আগে থেকে অনেকগুলো মুক্ত ও উন্মুক্ত উৎসের সফটওয়্যার ইন্সটল করা থাকে। মুক্ত সফটওয়্যার নয় এমন কিছু প্রোগ্রাম, যেমন-গুগল ক্রোম, স্পোটিফাই এবং স্টিমের মত প্রোগ্রাম ডিপইনে আগে থেকে থাকে এবং অন্যান্য লিনাক্স ডিস্ট্রিবিউশনের মত ডিপইনে আগে থেকে লিব্রেঅফিস থাকে না, বরং এর পরিবর্তে ডব্লিউপিএস অফিস(যেটা মাইক্রোসফট অফিসের সাথে অসধারণ সামঞ্জস্যতার জন্যে বিখ্যাত) থাকে।\nএছাড়াও ডিপইনের নিজস্ব সফটওয়্যার, যেমন ডিপইন টার্মিনাল, ডিপইন স্টোর, ডিপইন ফাইল ম্যানেজার, ডিপইন মিউজিক এবং অন্যান্য অনেক প্রোগ্রামও আগে থেকে ইন্সটল করা থাকে।\n\n\n== তথ্যসূত্র =="}