{"pageid": 1007166, "title": "চুং শানশান", "url": "https://bn.wikipedia.org/wiki?curid=1007166", "content": "চুং শানশান (ফিনিন: Zhōng Shǎnshǎn; চীনা: 钟睒睒, জন্ম ১৯৫৪) একজন চীনা শতকোটিপতি ব্যবসায়ী। তিনি নুংফু স্প্রিং নামক চীনের বৃহত্তম পানীয় কোম্পানির প্রতিষ্ঠাতা ও প্রধান। এছাড়া তিনি চীনের ঔষধ নির্মাতা দানব \"ওয়ানথাই\" কোম্পানির মালিক। ২০২০ সালের শেষভাগে এসে তিনি চীন ও এশিয়ার সবচেয়ে ধনী ব্যক্তিতে পরিণত হন।\n\n\n== প্রারম্ভিক জীবন ==\nচুং ১২ বছর বয়সে ষষ্ঠ শ্রেণীতে পড়াকালীন সময়ে বিদ্যালয় ত্যাগ করেন। সেসময় চীনে সাংস্কৃতিক বিপ্লব সংক্রান্ত গোলযোগ চলছিল। চুংয়ের বাবা-মা কর্তৃপক্ষের নিপীড়ণের শিকার হন। চুং নির্মাণকর্মী, সংবাদ প্রতিবেদক, পানীয় বিক্রেতা, ইত্যাদি বিভিন্ন পেশায় কাজ করেন এবং শেষ পর্যন্ত নিজের ব্যবসা প্রতিষ্ঠান প্রতিষ্ঠা করেন।\n\n\n== কর্মজীবন ==\n১৯৯৬ সালের সেপ্টেম্বরে চুং নুংফু স্প্রিং নামের একটি বোতলজাত পানি প্রস্তুতকারী প্রতিষ্ঠান প্রতিষ্ঠা করেন। কোম্পানিটি বছরে বছরে বৃদ্ধিলাভ করে শেষ পর্যন্ত চীনের শীর্ষ পানীয় কোম্পানিতে পরিণত হয়।\n\n\n== টীকা ==\n\n\n== তথ্যসূত্র =="}