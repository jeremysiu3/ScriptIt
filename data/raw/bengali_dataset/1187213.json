{"pageid": 1187213, "title": "থুউন্না স্টেডিয়াম", "url": "https://bn.wikipedia.org/wiki?curid=1187213", "content": "থুউন্না যুব প্রশিক্ষণ কেন্দ্র স্টেডিয়াম (বর্মী: သုဝဏ္ဏ လူငယ် လေ့ကျင့်ရေး ကွင်း), সংক্ষেপে থুউন্না স্টেডিয়াম নামে পরিচিত, মিয়ানমারের ইয়াঙ্গুনে থিঙ্গাঙ্গুন শহরতলীতে অবস্থিত একটি বহুমুখী স্টেডিয়াম। এটি মিয়ানমারের বেশিরভাগ জাতীয় ও আন্তর্জাতিক ফুটবল এবং ট্র্যাক এবং ফিল্ড প্রতিযোগিতা আয়োজনের জন্য পছন্দের ভেন্যু। ৩২,০০০ আসনের স্টেডিয়ামটির আয়তন ৮৬ একর, যা বোগিওক অং সান স্টেডিয়ামের চেয়ে আকারে বড় ও  আধুনিক সুবিধাসম্পন্ন। এটি একটি কমপ্লেক্সের অংশ, যেথায় থুউন্না জাতীয় ইনডোর স্টেডিয়ামও আছে। স্টেডিয়ামের আট লেনের রানিং ট্র্যাকটি বিশ্ব অ্যাথলেটিকসের মান অনুযায়ী নির্মিত মায়ানমারের প্রথম অ্যাথলেটিক ট্র্যাক। এটি এছাড়া মিয়ানমার জাতীয় ফুটবল দলের স্বাগতিক স্টেডিয়াম।\n\n\n== ইতিহাস ==\nজাপান সরকারের সহায়তায় নির্মিত স্টেডিয়ামটি  ১৯৮৫ সালে সম্পন্ন হয়। ২০১০ সালে স্টেডিয়ামটির ধারণক্ষমতা ২০,০০০ ছিল। স্টেডিয়ামটির একটি বড় ধরনের সংস্কার করা হয়েছে এবং ২০১৩ সালের দক্ষিণ-পূর্ব এশিয়ান গেমসের ফুটবল ম্যাচ আয়োজনের জন্য সম্প্রসারিত করা হয়েছে।  ২০২০ সালের সেপ্টেম্বরে মিয়ানমারে বৈশ্বিয়িক কোভিড-১৯ মহামারির প্রকোপ বাড়লে স্টেডিয়ামের মাঠে ১০৪ রোগী ধারণ ক্ষমতাসম্পন্ন অস্থায়ী চারটি সংগনিরোধ ও নিরাময় ক্লিনিক বানানো হয়েছিল।\n\n\n== উল্লেখযোগ্য আয়োজন ==\n২০১২ সালের  ২৩ জুন থেকে ৩ জুলাই পর্যন্ত, স্টেডিয়ামটি ২০১৩ সালের এএফসি অনূর্ধ্ব-২২ এশিয়ান কাপ বাছাই পর্বের জি গ্রুপের ম্যাচগুলি আয়োজন করে। এখানে ২০১২ এএফএফ চ্যাম্পিয়নশিপের যোগ্যতা পর্ব এবং ২০১৬ সালের মূল প্রতিযোগিতার বি-গ্রুপের ম্যাচগুলিও আয়োজন হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}