{"pageid": 1095254, "title": "আর্মি গুডউইল স্কুল", "url": "https://bn.wikipedia.org/wiki?curid=1095254", "content": "আর্মি গুডউইল স্কুল হলো ভারতের জম্মু ও কাশ্মীর এবং লাদাখের একটি স্কুল-ব্যবস্থা, যা ভারতীয় সেনাবাহিনী দ্বারা পরিচালিত হয়। জম্মু ও কাশ্মীরে সদিচ্ছা বা গুডউইল উদ্যোগের অংশ হিসাবে ভারতীয় সেনাবাহিনী দ্বারা প্রতিষ্ঠিত ৪৫টি স্কুল রয়েছে।\nবর্তমানে, ভারতীয় সেনাবাহিনীর নর্দার্ন কমান্ড জম্মু ও কাশ্মীরে ৪৫টি আর্মি গুডউইল স্কুল পরিচালনা করছে, যা প্রায় ১৫,০০০ শিক্ষার্থীকে শিক্ষা প্রদান করছে। জম্মু ও কাশ্মীরে সন্ত্রাসে ক্ষতিগ্রস্ত জনগোষ্ঠীকে মানসম্মত শিক্ষা প্রদানে সেনাবাহিনীর গুডউইল স্কুলগুলি গুরুত্বপূর্ণ ভূমিকা পালন করে।\n\n\n== ইতিহাস ==\n১৯৯৮ সালে চারটি প্রাথমিক বিদ্যালয় নিয়ে আর্মি গুডউইল স্কুল ব্যবস্থা শুরু হয়েছিল। বর্তমানে, ভারতীয় সেনাবাহিনী ৪৫টি আর্মি গুডউইল স্কুল পরিচালনা করছে। এটি ভারতীয় সেনাবাহিনীর ২৫ বিভাগ (25 Division) দ্বারা পরিচালিত হয়। স্কুলগুলি ২০১৯ সালে কেন্দ্রীয় মাধ্যমিক শিক্ষা বোর্ড (সিবিএসই) দশম শ্রেণীর পরীক্ষার ফলাফলে শতভাগ উত্তীর্ণের রেকর্ড অর্জন করেছে।\n\n\n== অন্যান্য বিবরণ ==\n২০১৯ সালের জুন মাসে নাজির আহমদ ওয়ানীর নামে একটি গুডউইল স্কুলের নাম পরিবর্তন করে 'শহীদ ল্যান্স নায়েক নাজির আহমদ ওয়ানি, অশোক চক্র, সেনা মেডেল, আর্মি গুডউইল স্কুল' রাখা হয়।\n২০১৯ সালের মে মাসে হিজবুল মুজাহিদীন নামে একটি জঙ্গি সংগঠন কাশ্মীরি অভিভাবকদের হুমকি দেয় এই মর্মে যে তারা যেন সেনাবাহিনীর গুডউইল স্কুলে বাচ্চাদের না পাঠায়।\n\n\n== আরও দেখুন ==\nকেন্দ্রীয় বিদ্যালয়\nইন্ডিয়ান আর্মি পাবলিক স্কুল\n\n\n== তথ্যসূত্র ==\n\n\n== বহিৎসংযোগ ==\nদাপ্তরিক ওয়েবসাইট"}