{"pageid": 1181939, "title": "কামরুল আহসান (প্রকৌশলী)", "url": "https://bn.wikipedia.org/wiki?curid=1181939", "content": "কামরুল আহসান একজন বাংলাদেশী প্রকৌশলী। তিনি আহছানউল্লা বিজ্ঞান ও প্রযুক্তি বিশ্ববিদ্যালয়ের মেকানিক্যাল অ্যান্ড প্রোডাকশন ইঞ্জিনিয়ারিং বিভাগের অধ্যাপক এবং ঢাকায় অবস্থিত বেসরকারি বিশ্ববিদ্যালয়, ইউনিভার্সিটি অব এশিয়া প্যাসিফিকের (ইউএপি) বর্তমান উপাচার্য।\n\n\n== শিক্ষাজীবন ==\nতিনি বাংলাদেশ প্রকৌশল বিশ্ববিদ্যালয় (বুয়েট) থেকে মেটালার্জিক্যাল ইঞ্জিনিয়ারিংয়ে স্নাতক ও স্নাতকোত্তর এবং যুক্তরাজ্যের বার্মিংহাম বিশ্ববিদ্যালয় থেকে মেটালার্জি ও ম্যাটেরিয়ালস বিষয়ে পিএইচডি ডিগ্রি অর্জন করেন।\n\n\n== কর্মজীবন ==\nকামরুল আহসান আহছানউল্লা বিজ্ঞান ও প্রযুক্তি বিশ্ববিদ্যালয় এবং ইউনিভার্সিটি অব টেকনিক্যাল মালয়েশিয়াসহ বিভিন্ন বিশ্ববিদ্যালয়ে তিন দশকের বেশি সময় অধ্যাপনা ও গবেষণা করেছেন। তিনি ২০২২ সালের ১৪ ফেব্রুয়ারি পরবর্তী চার বছরের জন্য ঢাকায় অবস্থিত বেসরকারি বিশ্ববিদ্যালয়, ইউনিভার্সিটি অব এশিয়া প্যাসিফিকের উপাচার্য হিসেবে যোগ দেন।\n\n\n== তথ্যসূত্র =="}