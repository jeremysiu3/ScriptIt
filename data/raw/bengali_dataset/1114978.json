{"pageid": 1114978, "title": "২০২২ কমনওয়েলথ গেমসে ক্রিকেট", "url": "https://bn.wikipedia.org/wiki?curid=1114978", "content": "২০২২ কমনওয়েলথ গেমসের অংশ হিসেবে ২০২২ সালের ২৯ জুলাই থেকে ৭ আগস্ট সময়ে ইংল্যান্ডের বার্মিংহামে একটি ক্রিকেট টুর্নামেন্ট আয়োজিত হয়। মালয়েশিয়ার কুয়ালালামপুরে অনুষ্ঠিত ১৯৯৮ কমনওয়েলথ গেমসের অংশ হিসেবে খেলা হওয়া লিস্ট এ টুর্নামেন্টের পর এটি ছিল কমনওয়েলথ গেমসে ক্রিকেটের প্রথম অন্তর্ভুক্তি। প্রতিযোগিতার ম্যাচগুলো টোয়েন্টি২০ হিসেবে খেলা হয় এবং শুধু নারীদের প্রতিযোগিতা অনুষ্ঠিত হয়।\n২০২১ সালের এপ্রিল মাসে আন্তর্জাতিক ক্রিকেট কাউন্সিল (আইসিসি) প্রতিযোগিতার প্রতিটি ম্যাচ টোয়েন্টি২০ আন্তর্জাতিক (টি২০আই) মর্যাদা সহকারে খেলা হবে বলে ঘোষণা দেয়। ২০২১ সালের জুন মাসে প্রতিযোগিতার সূচি নিশ্চিত করা হয়।\nসেমিফাইনাল ম্যাচে ইংল্যান্ডকে পরাজিত করে ভারত ও নিউজিল্যান্ডকে পরাজিত করে অস্ট্রেলিয়া স্বর্ণপদকের লড়াই-এ অবতীর্ণ হয়। ৩য় স্থান নির্ধারণী খেলায় ইংল্যান্ডের বিপক্ষে জয় তুলে নিয়ে ব্রোঞ্জপদক অর্জন করে নিউজিল্যান্ড। ফাইনাল ম্যাচে ভারতকে ৯ রানে পরাজিত করে অস্ট্রেলিয়া, যার ফলস্বরূপ অস্ট্রেলিয়া স্বর্ণপদক ও ভারত রৌপ্যপদক অর্জন করে।\n\n\n== প্রেক্ষাপট ==\n২০১৮ সালের নভেম্বর মাসে আন্তর্জাতিক ক্রিকেট কাউন্সিল (আইসিসি) এবং ইংল্যান্ড ও ওয়েলস ক্রিকেট বোর্ড (ইসিবি) একত্রে ২০২২ সালের কমনওয়েলস গেমসে নারীদের ক্রিকেট প্রতিযোগিতা অন্তর্ভুক্ত করার প্রস্তাব দেয়। ২০১৯ সালের আগস্ট মাসে কমনওয়েলথ গেমস ফেডারেশন জানায় যে কমনওয়েলথ গেমস অ্যাসোসিয়েশনসমূহের ভোটে প্রস্তাবটি সফলভাবে গৃহীত হয়েছে। সে সূত্র ধরে বিচ ভলিবল ও প্যারা টেবিল টেনিসের সঙ্গে ক্রিকেটকে ২০২২ সালের প্রতিযোগিতায় নতুন ইভেন্ট হিসেবে অন্তর্ভুক্ত করা হয়।\nপ্রতিযোগিতাটিতে আটটি দল অংশ নেয়, এবং প্রতিটি ম্যাচ বার্মিংহামের এজবাস্টন ক্রিকেট মাঠে অনুষ্ঠিত হয়। ডার্বির কাউন্টি ক্রিকেট মাঠ, লেস্টারের গ্রেস রোড ও উরস্টারের নিউ রোডে প্রতিযোগিতার কিছু ম্যাচ আয়োজনের প্রাথমিক পরিকল্পনা থাকলেও পরবর্তীতে তা গ্রহণ করা হয়নি।\n\n\n== যোগ্যতা অর্জন ==\n২০২০ সালের নভেম্বর মাসে আইসিসি ২০২২ কমনওয়েলথ গেমসের প্রতিযোগিতার বাছাই প্রক্রিয়া ঘোষণা করে। স্বাগতিক ইংল্যান্ডসহ ২০২১ সালের ১ এপ্রিল র‍্যাংকিং অনুযায়ী সেরা সাতটি দল সরাসরি প্রতিযোগিতায় অংশগ্রহণের সুযোগ লাভ করে। অবশিষ্ট দলটি নির্ধারিত হয় একটি বাছাইপর্ব টুর্নামেন্টের মাধ্যমে।\nস্বাগতিক দল ব্যতীত র‍্যাংকিং অনুযায়ী সেরা ছয়টি দল নির্বাচনের সময় কমনওয়েলথ গেমস ফেডারেশনের ছয়টি অঞ্চল (আফ্রিকা, আমেরিকা, ইউরোপ, এশিয়া, ওশেনিয়া ও ক্যারিবীয় অঞ্চল) হতে অন্তত চারটি অঞ্চলের প্রতিনিধিত্ব নিশ্চিত করা হয়।\nর‍্যাংকিং অনুযায়ী ওয়েস্ট ইন্ডিজ সরাসরি প্রতিযোগিতায় উত্তীর্ণ হওয়ায় প্রতিযোগিতায় অংশগ্রহণকারী নির্দিষ্ট কমনওয়েলথ গেমস অ্যাসোসিয়েশন নির্ধারণের জন্য একটি আলাদা টুর্নামেন্ট আয়োজিত হওয়ার কথা ছিল। টুর্নামেন্টটিতে উইন্ডওয়ার্ড দ্বীপপুঞ্জ, গায়ানা, জ্যামাইকা, ত্রিনিদাদ ও টোবাগো, বার্বাডোস ও লিওয়ার্ড দ্বীপপুঞ্জের অংশগ্রহণের কথা ছিল। কিন্তু ২০২১ সালের আগস্ট মাসে ক্রিকেট ওয়েস্ট ইন্ডিজ নিশ্চিত করে যে কোভিড-১৯ মহামারির কারণে টুর্নামেন্টটি স্থগিত করা হয়েছে। টোয়েন্টি২০ ব্লেজের তৎকালীন চ্যাম্পিয়ন হওয়ার সুবাদে বার্বাডোস দল ওয়েস্ট ইন্ডিজ অঞ্চলের প্রতিনিধিত্ব করার সুযোগ পায়। ২০২২ সালের জানুয়ারি মাসে মালয়েশিয়ায় কমনওয়েলথ গেমসের বাছাইপর্ব অনুষ্ঠিত হয়। বাছাইপর্বের শেষ ম্যাচে বাংলাদেশকে পরাজিত করে শ্রীলঙ্কা মূল প্রতিযোগিতায় খেলার যোগ্যতা অর্জন করে।\n\n\n== দলীয় সদস্য ==\nপ্রতিযোগিতায় অংশগ্রহণকারীরা সর্বোচ্চ ১৫ সদস্যবিশিষ্ট দল ঘোষণা করে। ঘোষিত দলগুলো ছিল নিম্নরূপ:\n\nটুর্নামেন্টের আগে নিউজিল্যান্ড দল থেকে জেস কের ও লরেন ডাউন ছিটকে যাওয়ায় লিয়া-মারি তাহুহু ও ক্লডিয়া গ্রিনকে দলে যোগ করা হয়। ভারত দলে পুনম যাদব, রিচা ঘোষ ও সিমরন বাহাদুরকে স্ট্যান্ডবাই খেলোয়াড় হিসেবে রাখা হয়। পারিবারিক কারণে দক্ষিণ আফ্রিকার মারিজান কাপ টুর্নামেন্টে খেলতে অসমর্থ বলে গণ্য হন। চোটের কারণে তুমি সেখুখুনে ও তৃষা চেট্টিও দক্ষিণ আফ্রিকা দল থেকে ছিটকে যান। তাঁদের বদলি হিসেবে ডেলমি টাকার ও তাজমিন ব্রিটসকে দক্ষিণ আফ্রিকা দলে যুক্ত করা হয়। ইংল্যান্ডের হেদার নাইট চোটের কারণে টুর্নামেন্ট থেকে ছিটকে যান।\n\n\n== গ্রুপ পর্ব ==\n২০২১ সালের জুন মাসে প্রতিযোগিতার সূচি ঘোষিত হয়, এবং ২০২১ সালের নভেম্বর মাসে পূর্ণাঙ্গ সূচি নিশ্চিত করা হয়।\n\n\n=== গ্রুপ এ ===\n\n\n==== পয়েন্ট তালিকা ====\n\n  প্লেঅফে উত্তীর্ণ\n\n\n==== সূচি ====\n\n\n=== গ্রুপ বি ===\n\n\n==== পয়েন্ট তালিকা ====\n\n  প্লেঅফে উত্তীর্ণ\n\n\n==== সূচি ====\n\n\n== প্লেঅফ ==\n\n\n=== বন্ধনী ===\n\n\n=== সেমিফাইনাল ===\n২০২২ সালের ৫ আগস্ট সেমিফাইনালের সূচি নিশ্চিত করা হয়।\n\n\n==== ১ম সেমিফাইনাল ====\n\n\n==== ২য় সেমিফাইনাল ====\n\n\n=== ৩য় স্থান নির্ধারণী ===\n\n\n=== ফাইনাল ===\n\n\n== চূড়ান্ত অবস্থান ==\nপ্রতিযোগিতা শেষে দলগুলোর চূড়ান্ত অবস্থান ছিল নিম্নরূপ:\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফো টুর্নামেন্টের প্রধান পাতা (ইংরেজি)"}