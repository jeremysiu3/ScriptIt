{"pageid": 1177889, "title": "প্রমোদভ্রমণ", "url": "https://bn.wikipedia.org/wiki?curid=1177889", "content": "প্রমোদভ্রমণ বলতে একদল ব্যক্তির আমোদ-প্রমোদের উদ্দেশ্যে স্বল্প সময়ের জন্য বেড়াতে যাওয়ার তথা সংক্ষিপ্ত সফরের ঘটনাটিকে বোঝানো হয়। তবে কদাচিৎ শিক্ষা বা শরীরচর্চার উদ্দেশ্যেও এটি করা হতে পারে। প্রায়শই কোনও অপেক্ষাকৃত অধিকতর দীর্ঘ কোনও ভ্রমণ বা কোনও স্থান পরিদর্শনের একটি পার্শ্ব-কর্মকাণ্ড হিসেবে এটি ঘটে থাকে। কখনও কখনও পেশাদারি কাজের পাশাপাশি এটি ঘটতে পারে।\nকোনও কোনও দেশে গণপরিবহন সেবাদানকারি কোম্পানিগুলি হ্রাসকৃত মূল্যের প্রমোদভ্রমণ টিকিট  প্রদান করে এই ধরনের ব্যক্তিদের আকর্ষণ করার চেষ্টা করে। প্রায়শই এই ধরনের টিকিটগুলি সংশ্লিষ্ট গন্তব্যস্থলের জন্য কম ব্যস্ত (অফ-পিক) দিন বা সময়গুলিতে সীমাবদ্ধ থাকে।\nশিক্ষাগত কারণে বা প্রাকৃতিক ঘটনাবলী পর্যবেক্ষণের উদ্দেশ্যে কৃত স্বল্পমেয়াদী ভ্রমণগুলিকে প্রমোদভ্রমণের পরিবর্তে সরেজমিন ভ্রমণ (ফিল্ড ট্রিপ field trip) বলা হয়। প্রায়শই পাঠক্রম-বহির্ভূত অনুশীলনী হিসেবে একদিনের সরেজমিন গবেষণা সম্পাদন করা হতে পারে। যেমন কোনও প্রাকৃতিক বা ভৌগোলিক বৈশিষ্ট্য প্রদর্শনের জন্য এমনটি করা হতে পারে।\nপ্রমোদভ্রমণের ইংরেজি এক্সকারশন পরিভাষাটি সামরিক ক্ষেত্রেও  ব্যবহৃত হয়, যেখানে কোনও বিদেশী ভূখণ্ডে যুদ্ধের আনুষ্ঠানিক ঘোষণা ছাড়াই সংক্ষিপ্ত সময়ের জন্য সামরিক বাহিনীকে প্রেরণ করাকে বোঝানো হয়।\n\n\n== আরও দেখুন ==\nব্যবসায়িক ভ্রমণ\nসরেজমিন ভ্রমণ\nবনভোজন\nপথনির্দেশিত ভ্রমণ\n\n\n== তথ্যসূত্র ==\n\nটেমপ্লেট:Tourism-stub"}