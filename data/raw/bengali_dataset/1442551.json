{"pageid": 1442551, "title": "কসমস ১", "url": "https://bn.wikipedia.org/wiki?curid=1442551", "content": "কসমস ১ (রুশ: Космос 1; অর্থ: কসমস ১), যা ডিএস-২ নং. ১ নামেও পরিচিত এবং পশ্চিমাদের নিকট স্পুটনিক ১১ নামে পরিচিত, হলো প্রযুক্তি প্রদর্শন এবং আয়নোস্ফিয়ারিক গবেষণার জন্য ১৯৬২ সালে মহাশূণ্যে প্রেরণ করা একটি সোভিয়েত কৃত্রিম উপগ্রহ। এটি ছিল কসমস কর্মসূচির অধীনে প্রেরিত প্রথম কৃত্রিম উপগ্রহ এবং নেপ্রোপেট্রোভস্ক স্পুটনিক কর্মসূচির অংশ হিসাবে সফলভাবে কক্ষপথে পৌঁছানো প্রথম মহাকাশযান।\n\n\n== ইতিহাস ==\nকসমস ১ ছিলো একটি ডিএস-২ কৃত্রিম উপগ্রহ, উৎক্ষেপণ করা দুটির মধ্যে প্রথমটি। দ্বিতীয়টি, ডিএস-২ নং. ২, ১৯৬৪ সালের ১ ডিসেম্বর উৎক্ষেপণ করা হয়, কিন্তু এটিকে বহনকারী নভোযানের পেলোড ফেয়ারিং এটিকে আলাদা করতে ব্যর্থ হওয়ার তা কক্ষপথে পৌঁছায়নি। ডিএস-২ ছিলো উড্ডয়নে সুবিধার জন্য নলাকার অংশ ছাড়াই আগের ডিএস-১ কৃত্রিম উপগ্রহের ক্ষুদ্রতর সংস্করণ, যেটি প্রথম দুটি ডিএস-১ মহাকাশযান, ১৯৬১ সালের ২৭ অক্টোবর ডিএস-১ নং. ১ এবং ২১ ডিসেম্বর ডিএস-১ নং. ২ কক্ষপথে পৌঁছতে ব্যর্থ হওয়ার পর নির্মিত হয়েছিল।\n\n\n== মহাকাশযান ==\nএর প্রাথমিক উদ্দেশ্য ছিলো এর উৎক্ষেপণ যানের কর্মক্ষমতা পরিমাপ করা এবং আয়নোস্ফিয়ারে গবেষণা পরিচালনা করা। এর ভর ছিল ৩১৫ কিলোগ্রাম (৬৯৪ পাউন্ড)।\n\n\n== উৎক্ষেপণ ==\nএটিকে কসমস-২আই ৬৩এস১ নং. ৬এলকে উৎক্ষেপক যানে করে উৎক্ষেপণ করা হয়। এটি ছিল কসমস-২আই-এর তৃতীয় উড্ডয়ন এবং সফলভাবে কক্ষপথে পৌঁছানোর প্রথমটি। এটি ছিল প্রথম কসমস উৎক্ষেপক যান যেটি সফলভাবে কক্ষপথে কৃত্রিম উপগ্রহ স্থাপন করে। ১৯৬২ সালের ১৬ মার্চ তারিখে ১১:৫৯ জিএমটিতে কাপুস্টিন ইয়ারের মায়াক-২ থেকে এটিকে উৎক্ষেপণ করা হয়েছিলো।\n\n\n== অভিযানের বিবরণ ==\nকসমস ১'কে ২০৭ কিলোমিটার (১২৯ মাইল) অনুভূ এবং ৬৪৯ কিলোমিটার (৪০৩ মাইল) অপভূ, ৪৯.০° নতি-প্রবণতা এবং ৯৩.১ মিনিটের কক্ষপথ আবর্তনের সময়কাল সহ একটি নিম্ন পৃথিবীর কক্ষপথে স্থাপন করা হয়। এটি ১৯৬২ সালের ২৫ মে ধ্বংসপ্রাপ্ত হয়।\n\n\n== আরও দেখুন ==\n\n১৯৬২-এ মহাকাশ যাত্রা।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:Orbital launches in 1962"}