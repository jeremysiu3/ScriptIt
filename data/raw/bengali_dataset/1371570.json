{"pageid": 1371570, "title": "রক্তবীজ (২০২৩-এর চলচ্চিত্র)", "url": "https://bn.wikipedia.org/wiki?curid=1371570", "content": "রক্তবীজ ২০২৩ সালের একটি ভারতীয় বাংলা ভাষার অ্যাকশন থ্রিলার চলচ্চিত্র। এটি নন্দিতা রায় ও শিবপ্রসাদ মুখোপাধ্যায় দ্বারা সহ-রচিত এবং পরিচালিত। পটভূমি মূলত ২০১৪ সালের বর্ধমান বিস্ফোরণের সত্য ঘটনা থেকে অনুপ্রাণিত, যা বাংলা ও জাতিকে গভীরভাবে নাড়া দিয়েছিল। প্রধান চরিত্রে ছিলেন আবীর চট্টোপাধ্যায়, মিমি চক্রবর্তী ও ভিক্টর বন্দ্যোপাধ্যায়। এই চলচ্চিত্রটি উইন্ডোজ দ্বারা প্রযোজনা এবং বিতরণ এবং সঞ্জয় আগরওয়াল দ্বারা উপস্থাপিত।\nএই ছবির মাধ্যমে ভিক্টর বন্দ্যোপাধ্যায় দীর্ঘদিন পর বড় পর্দায় ফিরেন। এটি দুর্গা পূজা উপলক্ষে ২০২৩ সালের ১৯শে অক্টোবর পশ্চিমবঙ্গে এবং ২৭শে অক্টোবর বাংলার বাইরে অন্যান্য ভাষায় মুক্তি পায়। সঙ্গীতজ্ঞ হিসেবে ছিলেন অনিন্দ্য চট্টোপাধ্যায়, সুরজিৎ চট্টোপাধ্যায় ও দোহার ব্যান্ড।\n\n\n== অভিনয় শিল্পী ==\nভারতের রাষ্ট্রপতি অনিমেষ চ্যাটার্জির চরিত্রে ভিক্টর বন্দ্যোপাধ্যায় ( প্রণব মুখোপাধ্যায়ের উপর ভিত্তি করে অল্পস্বল্প চিত্রায়ণ )\nআইজি পঙ্কজ সিনহা হিসেবে আবীর চট্টোপাধ্যায়, কেন্দ্রীয় টিম\nসঞ্জুক্তা মিত্রের ভূমিকায় মিমি চক্রবর্তী, বর্ধমানের এসপি\nঅনিমেষের বড় বোন গৌরী মুখার্জির চরিত্রে অনসূয়া মজুমদার\nইন্সপেক্টর নিত্যানন্দ পতিটুন্ডি চরিত্রে কাঞ্চন মল্লিক\nভাস্কর, রিপোর্টার চরিত্রে অম্বরীশ ভট্টাচার্য\n\"গোবিন্দ দাঁত মাজে না\" গানে অঙ্কুশ হাজরা (ক্যামিও উপস্থিতি ) ওরফে মুনির আলম \nপশ্চিমবঙ্গের মুখ্যমন্ত্রী তনুশ্রী শঙ্কর\nনিশিকান্ত মান্না চরিত্রে সত্যম ভট্টাচার্য\nযামিনী হালদার চরিত্রে দেবলীনা কুমার\nইয়াসির আরাফাত রহিম\nমুনির আলমের চরিত্রে দেবাশীষ মণ্ডল\nমালা চরিত্রে উমা ব্যানার্জি\nকনকলতার চরিত্রে পারমিতা মুখোপাধ্যায়\n\n\n== নির্মাণ ==\n২০২৩ সালের ১৫ মার্চ এটির শ্যুটিং শুরু হয়। কলকাতায় সামান্য কিছু অংশের শ্যুটিং হয়। এছাড়া ধূলাগড়, বোলপুর ও বানতলার বিভিন্ন স্থান বেঁচে নেওয়া হয়েছিল শ্যুটিং লোকেশন হিসাবে।\n\n\n== মুক্তি ==\nচলচ্চিত্রটি ২০২৩ সালের ১৯ অক্টোবর দুর্গা পূজা উপলক্ষে মুক্তি পায় । এটি ৪টি ভাষায় মুক্তি পাওয়া প্রথম বাংলা চলচ্চিত্র। ২০২৪ সালের ১৮ই ফেব্রুয়ারী এই মুভিটি স্টার জলসায় সম্প্রচারিত হয় এবং সেই দিন এই মুভিটি ডিজনি + হটস্টার-এর পাশাপাশি হইচই-এ প্রচারিত হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে রক্তবীজ   (ইংরেজি)\nলেটারবক্সডে রক্তবীজ (ইংরেজি)"}