{"pageid": 1099366, "title": "মেরিনা জাহান কবিতা", "url": "https://bn.wikipedia.org/wiki?curid=1099366", "content": "মেরিনা জাহান কবিতা বাংলাদেশের শিক্ষাবিদ ও রাজনীতিবিদ যিনি সিরাজগঞ্জ-৬ আসনের সাবেক সংসদ সদস্য।\n\n\n== প্রাথমিক ও পারিবারিক জীবন ==\nমেরিনা জাহান কবিতা ঢাকা বিশ্ববিদ্যালয় থেকে সমাজবিজ্ঞানে ডিগ্রি অর্জন করেন। তিনি রাজশাহী বিশ্ববিদ্যালয়ের সাবেক উপাচার্য ও বাংলা একাডেমির সাবেক মহাপরিচালক মযহারুল ইসলামের কন্যা। তার চাচা আব্দুল খালেক আওয়ামী লীগের উপদেষ্টামণ্ডলীর সদস্য ও রাজশাহী বিশ্ববিদ্যালয়ে উপাচার্যের দায়িত্ব পালন করেছেন। তার ভাই চয়ন ইসলাম তৎকালীন সিরাজগঞ্জ-৭ ও সিরাজগঞ্জ-৬ আসনের সাবেক সংসদ সদস্য ছিলেন।\n\n\n== কর্মজীবন ==\nমেরিনা জাহান কবিতা ইডেন মহিলা কলেজে প্রভাষক হিসাবে কর্মজীবন শুরু করেন। তিনি ফেব্রুয়ারি ২০০৯ থেকে ডিসেম্বর ২০১২ পর্যন্ত বেগম বদরুন্নেসা সরকারি মহিলা কলেজের অধ্যক্ষ ছিলেন।\n\n\n=== রাজনৈতিক জীবন ===\nমেরিনা বাংলাদেশ আওয়ামী লীগের কেন্দ্রীয় কার্যনির্বাহী সংসদের সদস্য। ২ সেপ্টেম্বর ২০২১ সালে সিরাজগঞ্জ-৬ আসনের সংসদ সদস্য হাসিবুর রহমান স্বপন মৃত্যুবরণ করলে শূন্য আসনের উপনির্বাচনে ২ নভেম্বর ২০২১ সালে তিনি সংসদ সদস্য নির্বাচিত হন।\n\n\n== তথ্যসূত্র =="}