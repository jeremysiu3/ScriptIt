{"pageid": 1472722, "title": "নেপলস উপসাগরে নৌযুদ্ধ", "url": "https://bn.wikipedia.org/wiki?curid=1472722", "content": "নেপলস উপসাগরে নৌযুদ্ধ ফ্লেমিশ রেনেসাঁ শিল্পী পিটার ব্রুয়েঘল দ্য এল্ডারের প্যানেলে অঙ্কিত তৈলচিত্র। এটি ১৫৫৮ থেকে ১৫৬২ সাল পর্যন্ত আঁকা হয়। চিত্রটি ১৭৯৪ সাল থেকে রোমের ডোরিয়া পামফিলজ গ্যালারিতে রয়েছে।\n\n\n== ইতিহাস ==\nব্রুয়েঘল ১৫৫১ ও ১৫৫৩ সালে ডাচ ভূগোলবিদ আব্রাহাম অরটেলিয়াসের সাথে ইতালীয় উপদ্বীপে ভ্রমণ করেছিলেন। তারা রোম, নেপলস এবং মেসিনায় যাত্রাবিরতি দিয়েছিলেন। এসময় ব্রুগেল অনেকগুলি চিত্রাংকন করেছিলেন, যার মধ্যে একটি ছিল মেসিনা প্রণালীতে নৌ-সংঘাতের চিত্র, পরে ফ্রান্স হুয়েস চিত্রটিকে একটি খোদাইকর্মে পরিণত করেছিলেন। এই ধরনের কোন যুদ্ধ অবিকল পটভূমিতে ঘটেনি, পোতাশ্রয়টি ব্রুগেলের বর্ণনার সাথে সাদৃশ্যপূর্ণ নয়। রচনার সঠিক তারিখ বিতর্কিত; তবে চিত্রে আগ্নেয়গিরি এবং এর অবস্থান ব্রুগেলের নয়াপ্লাতোবাদি সর্বেশ্বরবাদকে প্রতিফলিত করে বলে পণ্ডিতরা একমত হয়েছেন।\n\n\n== বর্ণনা ==\nসম্মুখভাগে, সম্ভবত একটি নৌ যুদ্ধ সংঘটিত হচ্ছে। যুদ্ধে বেশ কয়েকটি জাহাজ (পালতোলা জাহাজ, গ্যালি এবং ছোট বৈঠা চালিত নৌকা) জড়িত। ধোঁয়া ও কামানের গোলাগুলি চলছে। অর্ধচিত্র জুড়ে পটভূমি আঁকা ফ্লেমিশ চিত্রকরদের একটি বৈশিষ্ট ছিল। এচিত্রের পটভূমিতে অর্ধচিত্র জুড়ে দিগন্তে নেপলস উপসাগর, ভিসুভিয়াস আগ্নেয় পর্বত, বিভিন্ন দূর্গ, অর্ধ বৃত্তাকার রেনেসাঁ শৈলীর স্তম্ভ আছে।\n\n\n== তথ্যসূত্র =="}