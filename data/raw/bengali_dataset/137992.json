{"pageid": 137992, "title": "উবুন্টু জেইওএস", "url": "https://bn.wikipedia.org/wiki?curid=137992", "content": "উবুন্টু জেইওএস (উচ্চারণ করা হয় \"জুস/juice\"; ইংরেজিতে Ubuntu JeOS) একটি উবুন্টু ভিত্তিক লিনাক্স ডিস্ট্রিবিউশন। এটি এমন একটি ডিস্ট্রিবিউশন যা মূলত ভার্চুয়াল প্লাটফর্মে ব্যবহার করার উদ্দেশ্যে তৈরী করা হয়েছে। ভার্চুয়াল প্লাটফর্মে ব্যবহার করার জন্য একটি অপারেটিং সিস্টেমের গঠন কেমন হওয়ার উচিত এটি দেখানোর জন্যই মূলত এটি তৈরী করা হয়েছে। জেইওএস এর পূর্নাঙ্গ রূপ হল \"Just enough Operating System।\nউবুন্টু জেইওএস ৭.১০ (গাস্টি গিবন) হল এর প্রথম প্রকাশিত সংস্করণ। উবুন্টু ৮.১০ প্রকাশের আগ পর্যন্ত এটি উবুন্টু সার্বার সংস্করণের সাথে অতিরিক্ত হিসাবে ব্যবহারের সুযোগ দেয়া হত।\n\n\n== যে সকল প্লাটফর্ম সমর্থন করে ==\nজিইওএস এর সর্বশেষ সংস্করণটি ভার্চুয়ালাইজেশন প্রযুক্তি যেমন ভিএমওয়্যার এবং লিনাক্স কার্নেল ভিত্তিক ভার্চুয়াল মেশিন সমূহের জন্য বিশেষভাবে তৈরী করা হয়েছে।\n\n\n== বৈশিষ্টসমূহ ==\n৮.১০ এবং এর পরবর্তী সংস্করণ সমূহে যেসকল বৈশিষ্ট অন্তর্ভুক্ত করা হয়েছে:\n\nউবুন্টু সার্ভার সংস্করণ আইএসও ইমেজের অংশ\nইনস্টলের জন্য ৩৮০ মেগাবাইটেরও কম জায়গা প্রয়োজন\nবিশেষ ধরনের সার্ভার কার্নেল(ভার্চুয়াল) ব্যবহার করা হয়\nভিএমওয়্যার ইএসএক্স, ভিএমওয়্যার সার্ভার এবং কার্নেল ভিত্তিক ভার্চুয়াল মেশিন সমূহের জন্য বিশেষভাবে তৈরী\nইন্টেল অথবা এএমডি এক্স৮৬ আর্কিটেকচার সমর্থন করে\nন্যূনতম ১২৮ মেগাবাইট মেমরী প্রয়োজন\nসার্ভার ভার্চুয়াল মেশিনের উপযোগী করে তৈরী বলে গ্রাফিকাল ইউজার ইন্টারফেস যুক্ত করা হয়নিnces\n\n\n== তথ্যসূত্র ==\n\n\n== বহিঃসংযোগ ==\nJeOS and vmbuilder in Ubuntu Server Guide for Ubuntu 10.04 LTS\nUbuntu Server features: Virtualisation\nUbuntu Jeos at Launchpad\nHow to Develop Virtual Appliances Using Ubuntu JeOS at Linux-Mag.com"}