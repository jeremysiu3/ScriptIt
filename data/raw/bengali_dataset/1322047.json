{"pageid": 1322047, "title": "প্রবীর মজুমদার", "url": "https://bn.wikipedia.org/wiki?curid=1322047", "content": "প্রবীর মজুমদার (৬ জানুয়ারি ১৯২৯ – ১০ অক্টোবর ১৯৯০) বাংলা আধুনিক গানের স্বর্ণযুগের প্রখ্যাত গীতিকার ও সুরকার ছিলেন। তিনি স্বর্ণযুগের বিভিন্ন শিল্পীদের সাথে কাজ করেছেন। বাংলা চলচ্চিত্র জগতে সঙ্গীত পরিচালক হিসাবে তাঁর উল্লেখযোগ্য কাজগুলি হল সূর্যসাক্ষী (১৮৮১), জীবন কাহিনী (১৯৬৪) ইত্যাদি।\n\n\n== কর্মজীবন ==\nপ্রবীর মজুমদার ৬ জানুয়ারি ১৯২৯ সালে জন্মগ্রহণ করেন। তাঁর পিতা ছিলেন সুরবন্ধু মজুমদার। তাঁর স্ত্রী শ্রীমতী চিত্রা দেবী ছিলেন আকাশবাণীর কণ্ঠ শিল্পী ও তাঁর কন্যা সায়ন্তনী মজুমদার বর্তমান সঙ্গীত জগতের একজন প্রখ্যাত কণ্ঠ শিল্পী।\nতাঁর সুরে কালজয়ী গানের মধ্যে অনল চট্টোপাধ্যায়ের কথায় ও দ্বিজেন মুখোপাধ্যায়ের কণ্ঠে জীবনের এই বালুকাবেলায়, শ্যামল ঘোষের কথায় ও বনশ্রী সেনগুপ্তের কণ্ঠে আজ বিকেলের ডাকে তোমার চিঠি, সত্যেন দত্তের কথায় সনত সিংহের কণ্ঠে কে আমারে বলতে পারে রং মশালের মশাল কৈ?, রঞ্জিত দের কথায় ও সনৎ সিংহের কণ্ঠে এক এক্কে এক দুই এক্কে দুই নামতা পড়ে ছেলেরা সব ইত্যাদি। এছাড়া তিনি অসংখ্য বাংলা আধুনিক গান রচনা করেছিলেন। তিনি মহান সুরকার সলিল চৌধুরীর সহকারী সঙ্গীত পরিচালক ছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে প্রবীর মজুমদার (ইংরেজি)"}