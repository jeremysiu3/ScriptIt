{"pageid": 1023762, "title": "অন্তঃপ্রবাহ", "url": "https://bn.wikipedia.org/wiki?curid=1023762", "content": "জলবিজ্ঞান অনুসারে অন্তঃপ্রবাহ হলো পানিচক্রের একটি অংশ, যেখানে পানি পৃথিবীপৃষ্ঠের নিচ দিয়ে প্রবাহিত হয়।\nপানিচক্রে পৃথিবীপৃষ্ঠে বৃষ্টিপাতের সময় কিছু পানি পৃষ্ঠের ওপর দিয়ে জলস্রোত বা নদী হিসেবে প্রবাহিত হয়। অবশিষ্ট পানি অনুপ্রবেশ প্রক্রিয়ায় মাটি ভেদ করে নিচে পৃথিবীপৃষ্ঠের নিচে গমন করে ভাদোজ অঞ্চলকে সিক্ত করে এবং ভূগর্ভস্থ শিলাস্তরে পুনরায় সিক্ত করে। এ থেকে যে পানি ভূগর্ভস্থ প্রবাহ হিসেবে সচল থাকে। বারিভূগোলের ভূগর্ভস্থ প্রবাহ সমীকরণ দ্বারা এটি পরিমাপ করা হয়।\n\n\n== পানিপ্রবাহ ==\nভূগর্ভস্থ পানি উচ্চস্তর থেকে নিম্নস্তরে প্রবাহিত হয়। এই প্রবাহ পৃষ্ঠীয় প্রবাহ, যেমন নদী বা ছড়া যেমন হতে পারে, তেমনি পাথর ও মাটিতে অনুপ্রবেশকৃত অন্তঃপ্রবাহও হতে পারে। বৃষ্টিপাত, মাটির আর্দ্রতা, ভেদনযোগ্যতা, ভূগর্ভস্থ পানির স্তর, বাষ্পায়ন, পৃষ্ঠীয় পানিপ্রবাহের ব্যবহার এবং পৃথিবীপৃষ্ঠ জমাট বাঁধা কিনা ইত্যাদির ওপর পৃষ্ঠপ্রবাহ ও অন্তঃপ্রবাহের পানির পরিমাণ নির্ভর করে। ভূগর্ভস্থ পানির প্রবাহ পানির বিভিন্ন নতিমাত্রা, সাবস্ট্রেটের প্রকারভেদ এবং প্রবাহমুখের বাধার ওপরও ব্যাপকভাবে নির্ভরশীল।\n\n\n== পৃষ্ঠে প্রত্যাবর্তন ==\nভূগর্ভস্থ পানি উষ্ণ প্রস্রবণ, চোঁয়ানো বা কুয়ার মাধ্যমে এবং ছড়া, নদী ও সমুদ্রের মাধ্যমে পৃথিবীপৃষ্ঠে প্রত্যাগমন করে। যে উচ্চতায় পানি পৃষ্ঠাভ্যন্তরে প্রবেশ করে, সেই তুলনায় কম উচ্চতায় অভিকর্ষ বা অভিকর্ষজনিত চাপের কারণে পানি পৃষ্ঠে ফিরে আসে। ভূগর্ভস্থ পানি যেমন ধীরে প্রবাহিত হয়, তেমনি ভূগভর্স্থ পানির স্তর পূর্ণ হতেও অনেক সময়ের প্রয়োজন হয়। এ কারণে ভূগর্ভস্থ শিলাস্তরে কয়েক হাজার বছর পর্যন্ত পানি জমা থাকতে পারে। মূলত ভূগর্ভস্থ পানি সমুদ্রের দিকে প্রবাহিত হয়, যেখান থেকে তা পুনরায় পানিচক্রে যুক্ত হতে পারে।\n\n\n== অন্তঃপ্রবাহ ==\nমাটির অসম্পৃক্তাবস্থায় ভূগর্ভস্থ পানি প্রবাহিত হতে পারে। কিন্তু অঞ্চলের মাটি সম্পৃক্ত হলে পানি অধিক দ্রুত প্রবাহত হয়।\n\n\n== আরও দেখুন ==\nপানিচক্র\n\n\n== তথ্যসূত্র ==\n\nenchartedlearning.com  ওয়েব্যাক মেশিনে আর্কাইভকৃত ৭ জুলাই ২০১৯ তারিখে\ntutor.com/\nHuggett, J. (2005) Fundamentals of Geomorphology, Routeledge, Oxon."}