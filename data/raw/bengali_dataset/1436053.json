{"pageid": 1436053, "title": "অ্যামি নেলসন", "url": "https://bn.wikipedia.org/wiki?curid=1436053", "content": "অ্যামি নেলসন (জন্ম নাম স্টার্নার ; জন্ম ১৯৮০) একজন আমেরিকান উদ্যোক্তা, আইনজীবী এবং লেখক। ২০১৭ সালে জানুয়ারীতে, তিনি দ্য রিভেটার প্রতিষ্ঠা করেন। এই সংস্থাটি কর্মজীবী মহিলাদের সহায়তা করার জন্য কাজের জায়গা এবং অন্যান্য পরিষেবা প্রদান করে। তিনি হোয়াটস হার স্টোরি উইথ স্যাম অ্যান্ড অ্যামি নামক পডকাস্টের সহ-উপস্থাপক।\nনেলসন তৎকালীন প্রেসিডেন্ট বারাক ওবামার ফাইন্যান্স কমিটির হয়ে কাজ করেছিলেন এবং ওবামার প্রচারণার অনূর্ধ্ব-৪০ তহবিল সংগ্রহকারী শাখা জেন৪৪ (ইংরেজি: Gen44)-এর সহ-প্রতিষ্ঠাতা ছিলেন। তার লেখা ইনক ম্যাগাজিন এবং ফোর্বসে প্রকাশিত হয়েছে। \n\n\n== কর্মজীবন ==\nআইন নিয়ে স্নাতক হওয়ার পর, নেলসন আইন ও রাজনীতিতে কাজ করেন। প্রাথমিকভাবে, তিনি কাহিল গর্ডন এবং রেইন্ডেলের জন্য কর্পোরেট মামলা পরিচালনা করেছিলেন। নিউইয়র্কে থাকাকালীন, তিনি তৎকালীন রাষ্ট্রপতি বারাক ওবামার অর্থ কমিটির হয়ে কাজ করেছিলেন এবং ওবামার প্রচারণার জন্য অনূর্ধ্ব-৪০ বয়সীদের তহবিল সংগ্রহকারী শাখা জেন৪৪-এর সহ-প্রতিষ্ঠাতাদের একজন ছিলেন। তিনি গর্ভপাত-অধিকার আন্দোলনের রাজনৈতিক প্রার্থীদের জন্য তহবিল সংগ্রহেও কাজ করেছেন।\nনেলসন ২০১৭ সালে একজন সমাজকর্মী কিম পেলটোলার সাথে দ্য রিভেটার প্রতিষ্ঠা করেন। নেলসন মূলধন হিসেবে $৭,০০,০০০ সংগ্রহ করেন এবং মে মাসে সিয়াটলে দ্য রিভেটারের প্রথম অফিস খোলেন। সংস্থাটির নাম রোজি দ্য রিভেটারের নামে রাখা হয়েছে, যিনি দ্বিতীয় বিশ্বযুদ্ধের সময় মহিলা কারখানার শ্রমিকদের প্রতীক ছিলেন।\n\n\n== পডকাস্ট ==\nনেলসন ও সামান্থা এট্টুস হোয়াটস হার স্টোরি উইথ স্যাম অ্যান্ড অ্যামি নামক পডকাস্টের সহ-উপস্থাপক। এই পডকাস্টে গ্লোরিয়া স্টেইনেম, অ্যাবি ওয়াম্বাচ, রান্দি জাকারবার্গ, হুমা আবেদিন এবং মেলিন্ডা গেটসের মতো বিশিষ্টদের সাক্ষাৎকার নেওয়া হয়েছে।\n\n\n== ব্যক্তিগত জীবন ==\nনেলসনের স্বামীর নাম কার্লেটন নেলসন, তাঁদের চার মেয়ে রয়েছে।\n\n\n== তথ্যসূত্র ==\n\n\n== আরও পড়ুন ==\nব্লুমবার্গের সাথে সাক্ষাৎকার\nদ্য টুডে শোতে সাক্ষাৎকার"}