{"pageid": 1346525, "title": "জাগলুল এল-নাগার", "url": "https://bn.wikipedia.org/wiki?curid=1346525", "content": "জাগলুল এল-নাগার (আরবি: زغلول النجار) তার পুরো নাম জাগলুল রাগিব মোহাম্মদ আল নাগার।  তিনি একজন মিশরীয় ভূতত্ত্ববিদ, মুসলিম পণ্ডিত এবং লেখক। এল-নাগারের বইয়ের মূল বিষয়বস্তু ছিল কুরআনে বিজ্ঞান। তিনি নিজের শিক্ষাজীবন শেষ করে মিশরের কায়রোতে ইসলাম বিষয়ক সুপ্রীম কাউন্সিল বৈজ্ঞানিক ধারণা কমিটির কুরআন বিষয়ক চেয়ারম্যান হন।\n\n\n== ব্যক্তিগত জীবন ==\nতিনি কায়রো বিশ্ববিদ্যালয় থেকে স্নাতক ডিগ্রি লাভ করেন। ১৯৬৩ সালে যুক্তরাজ্যের ওয়েলস বিশ্ববিদ্যালয় থেকে ভূতত্ত্বে তার পিএইচডি ডিগ্রি অর্জন করেন। এল-নাগার ইসলামি একাডেমি অফ সায়েন্সেস (১৯৮৮), মিশরের জিওলজিক্যাল সোসাইটি এবং আমেরিকান অ্যাসোসিয়েশন অফ পেট্রোলিয়াম জিওলজিস্ট, টালসা, ওকলাহোমার একজন নির্বাচিত ফেলো। ছাত্রজীবনে রাজনৈতিক সক্রিয়তা ও বিশ্বাসের কারণে তিনি কারাবরণ করেন। তিনি মিশরের ধর্মনিরপেক্ষ রাজনীতি প্রতিষ্ঠার ক্ষেত্রে গুরুতর হুমকি হিসেবে বিবেচিত হন। ১৯৬০-এর দশকের শুরুর দিকে তিনি মিশর থেকে নির্বাসিত হন এবং ১৯৭০ সালে দেশে ফিরে যেতে সক্ষম হন।\n\n\n== পেশা ==\nএল-নাগার ২০০৩ সালে কুরআনে পাহাড়ের ভূতাত্ত্বিক ধারণা নামে একটি বই লেখেন। এটি নিউ ভিশন প্রকাশনী দ্বারা প্রকাশিত হয়। সে সময় এল-নাগার সৌদি আরবের দাহরানের কিং ফাহাদ পেট্রোলিয়াম এবং খনিজ বিশ্ববিদ্যালয়ের ভূতত্ত্বের চেয়ারম্যান ছিলেন। এই বইটি মোটামুটি ভাল বিক্রি হয়। তখন এল-নাগার শিক্ষাদান ছেড়ে দিয়ে কুরআনের বৈজ্ঞানিক ধারণা কমিটির চেয়ারম্যান হন। \nএল-নাগার ১৫০ টিরও বেশি বৈজ্ঞানিক অধ্যয়ন এবং নিবন্ধ প্রকাশ করেছে, যার কোনোটিই পিয়ার রিভিউ করা হয়নি। এই বইগুলোর মধ্যে বেশিরভাগই কুরআনে বৈজ্ঞানিক অলৌকিক ঘটনার ওপর লিখিত। \n\n\n== বিতর্কিত দাবি এবং ধর্ম ==\nনাগগার বলেছিলেন যে আমেরিকার শক্তি শেষ পর্যন্ত শেষ হয়ে যাবে। \nজাঘলুল এল-নাগার উটের মূত্রকে ক্যান্সারের প্রতিষেধক হিসেবে দাবি করেছিলেন।  \nতিনি ৯/১১ হামলার ষড়যন্ত্রে জড়িত ছিলেন এবং এ বিষয়ে কাতারের ইমাম মুহাম্মদ ইবনে আবদুল-ওয়াহাব মসজিদে দুবার বক্তৃতা করেন। \n\n\n=== চাঁদের বিভাজন ===\nনাগগার ২০০৪ সালে দাবি করেছিল যে ১৯৭৮ সালে নাসা একটি টেলিভিশন প্রোগ্রামে চাঁদের বিভক্তির বিষয়টি নিশ্চিত করে। \n\n\n== তথ্যসূত্র =="}