{"pageid": 1112532, "title": "কাপুদান পাশা", "url": "https://bn.wikipedia.org/wiki?curid=1112532", "content": "কাপুদান পাশা (উসমানীয় তুর্কি: قپودان پاشا, আধুনিক তুর্কি : Kaptan Paşa) ছিলেন উসমানীয় সাম্রাজ্যের নৌবাহিনীর গ্র্যান্ড অ্যাডমিরাল। তারা কাপুদানে দরইয়া (তুর্কি: Kapudan-ı Derya উসমানীয় তুর্কি: قپودان دریا , আধুনিক তুর্কি: Kaptan-ı Derya, \"সমুদ্রের ক্যাপ্টেন\") নামেও পরিচিত ছিলেন। সাধারণত, তারা শীতকালে গালাতা এবং গ্যালিপোলিতে অবস্থান করতেন এবং গ্রীষ্মের মাসগুলিতে বার্ষিক নৌ অভিযানের জন্য বেরিয়ে যেতেন। কাপুদান পাশা উপাধিটি শুধুমাত্র ১৫৬৭ খ্রিস্টাব্দ থেকে প্রমাণিত হয়। এরপূর্বে নৌবহরের সর্বোচ্চ কমান্ডারদেরকে দরিয়া বে (Derya Bey \"সমুদ্রের বে\") এবং রইস কাপুদান (Re'is Kapudan \"রইস ক্যাপ্টেন\") বলে সম্বোধন করা হত।\n\n\n== ইতিহাস ==\nদরিয়া বে উপাধিটি প্রথম বায়েজিদের শাসনামলে রাষ্ট্রীয় কাঠামোর মধ্যে একটি সরকারী পদমর্যাদা হিসাবে প্রদান করা হয়েছিল। কনস্টান্টিনোপল বিজয়ের পর দ্বিতীয় মুহাম্মদ গোল্ডেন হর্নে বাইজেন্টাইনদের বিরুদ্ধে প্রচেষ্টার জন্য বালতাওলু সুলেমান বে-কে সানজাক বে এর মর্যাদায় উন্নীত করেন। বালতাওলু গ্যালিপলির সানজাক, গালাতার কাজা (জেনোয়ার অঞ্চল বিজয়ের আগপর্যন্ত) এবং ইজমিত (যার করের অর্থ দিয়ে জাহাজের কাঠ তৈরী করা হয়েছিল) দখল করেছিলেন।\n১৫৩৫ খ্রিস্টাব্দে জাযিরাতু বাহরে সফিদ অঞ্চল এবং আলজেরিয়ায় হাইরেদ্দীন বারবারোসার সাফল্য কাপুদান পাশার মর্যাদা কমান্ডার ইন চীফ আর উজিরের পদমর্যাদার সমান করে দেয়। হাইরেদ্দীনের উত্তরসূরিরা এই পদটি ধরে রাখতে সফল হয়েছিল, কিন্তু পরবর্তী কয়েক শতাব্দীতে তাদের পদমর্যাদা উজিরের কয়েক পদ নিচে নেমে এসেছে।\nকাপুদান পাশার সরকারী বাসস্থান ছিল গোল্ডেন হর্নের তেরসানে আমির-এর দিভানখানে, কিন্তু তারা প্রায়শই দূরে থাকতেন কারণ দ্বীপপুঞ্জের ইয়ালেতের গভর্নর হিসেবে প্রতি বছর ব্যক্তিগতভাবে এর বিভিন্ন প্রদেশ পরিদর্শন করতেন। উসমানীয় শাসন অনুক্রমে এই পদটি একটি অসাধারণ ক্ষমতা ও প্রতিপত্তির ছিল। ইভলিয়া সেলেবি লিখেন যে, এখান থেকে ৮৮৫,০০০ রূপা akçe বার্ষিক আয় ছিল। আবার ১৮শ/১৯শ শতকে অতিরিক্ত আয় ছিল ৩০০,০০০ kuruş, যেটি এজিয়ান দীপুপুঞ্জ থেকে কৃষকদের কর হিসেবে আসত।(iltizam)\n১৬ শতক এই পদটির জন্য সবচেয়ে ভালো সময় ছিল, যখন দক্ষ ধারকদের একটি অংশ উসমানীয় নৌ শক্তিকে অনন্য উচ্চতায় নিয়ে আসে এবং একটা সময়ের জন্য ভূমধ্যসাগরে এর আধিপত্য নিশ্চিত করে। যদিও তাত্ত্বিকভাবে পদটি শুধুমাত্র একজন সার্ভিং অ্যাডমিরাল (Kapudan-i Hümayun), তেরসানে আমিরের একজন প্রধান (Tersane Kethüdasi) অথবা অন্ততপক্ষে, রোডসের সানজাক বে-র দ্বারাই পূরণ করা যেতে পারত। কিন্তু ১৭শ শতকের শুরু থেকে দরবারের পছন্দমত লোককে সামরিক বা নৌবাহিনীতে যুক্ত করা উসমানীয় নৌবাহিনীর পতনকে তরান্বিতই করেছে।\n\nতানজিমাত সংস্কারের অংশ হিসাবে, দ্বীপপুঞ্জের ইয়ালেতের পদমর্যাদা হ্রাস করা হয়েছিল এবং ১৮৪৮ সালে রোডসের ওয়ালি হিসেবে নির্বাচন করা হয়েছিল। কাপুদান পাশারা শুধু তাদের পদমর্যাদা বজায় রেখেছিল, কিন্তু পরবর্তীতে তারা শুধুমাত্র সামরিক কর্মী হিসেবেই ছিল।\nউসমানীয় নৌ মন্ত্রণালয়ের (Bahriye Nazırı) দ্বারা পদটি বিলুপ্ত হবার আগপর্যন্ত (১৮৬৭ খ্রিস্টাব্দের ১৩ই মার্চ পর্যন্ত) ১৬১ জন কাপুদান পাশা দায়িত্ব পালন করেছিলেন। ১৮৭৭ সালের পর তারা নৌবাহিনীর কমান্ডারদের দ্বারা প্রতিস্থাপিত হয়।\n\n\n== আরও দেখুন ==\nকাপুদান পাশাদের তালিকা\nউসমানীয় নৌবাহিনীর কমান্ডারদের তালিকা (যা এই পদটি প্রতিস্থাপন করেছিল)\nউসমানীয় সাম্রাজ্যের অ্যাডমিরালদের তালিকা\n\n\n== তথ্যসূত্র ==\n\n\n== আরও পড়ুন ==\nBostan, İdris (২০২১)। \"Kapudan Paşa\"।   Fleet, Kate; Krämer, Gudrun; Matringe, Denis; Nawas, John; Rowson, Everett। Encyclopaedia of Islam, THREE। Brill Online। আইএসএসএন 1873-9830। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}