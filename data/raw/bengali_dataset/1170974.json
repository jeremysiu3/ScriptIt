{"pageid": 1170974, "title": "খড়্গপুর–শিলিগুড়ি অর্থনৈতিক করিডর", "url": "https://bn.wikipedia.org/wiki?curid=1170974", "content": "খড়্গপুর–শিলিগুড়ি অর্থনৈতিক করিডর হল পশ্চিমবঙ্গের খড়্গপুর ও শিলিগুড়ির মধ্যে একটি প্রস্তাবিত অর্থনৈতিক করিডোর। করিডোরটি পশ্চিমবঙ্গ রাজ্য জুড়ে বিস্তৃত এবং বর্ধমান, বহরমপুর, মালদা ও রায়গঞ্জের মতো প্রধান জেলা ও বিভাগীয় শহরগুলির মধ্য দিয়ে যায়। করিডোরের সামগ্রিক দৈর্ঘ্য প্রায় ৫১৬ কিমি। করিডোরটি বিদ্যমান ১২ নং জাতীয় সড়ক (এনএইচ১২) (যা বকখালি ও শিলিগুড়ির মধ্যে সংযোগ স্থাপন করে), ২৭ নং জাতীয় সড়ক (এনএইচ২৭) ও প্রতাবিত প্রস্তাবিত খড়্গপুর–মোরগ্রাম এক্সপ্রেসওয়ের চারপাশে চিত্রিত করা হয়েছে।\n\n\n== পটভূমি ==\nহলদিয়া বন্দর দ্বারা শিলিগুড়ি ও উত্তর-পূর্ব ভারতে পণ্য আমদানি রপ্তানি করা হয়। কিন্তু বন্দর থেকে শিলিগুড়ি পর্যন্ত পথ খুবই যানজটপূর্ণ, যার ফলে পণ্য পরিবহনে অতিরিক্ত সময় প্রয়োজন হয়। শিলিগুড়ি ও খড়্গপুরের মধ্যে সহজ ও দ্রুত যোগাযোগ স্থাপন করার জন্য করিডর নির্মাণের প্রস্তাব রাখা হয়। করিডর নির্মাণ সম্পূর্ণ হলে হলদিয়া ও প্রস্তাবিত তাজপুর বন্দর থেকে পণ্য শিলিগুড়িতে পৌঁছানো ও শিলিগুড়ি থকে রপ্তানি পণ্য সহজে ও দ্রুত বন্দরে পৌঁছে দেওয়া সম্ভব হবে।\n\n\n== পথ ==\n\n\n=== মেদিনীপুর বিভাগ ===\nকরিডরটি পশ্চিমবঙ্গের পশ্চিম মেদিনিপুর জেলার খড়্গপুর শহরে শুরু হয়। এর পরে করিডরটি পশ্চিম মেদিনীপুরের ঘাটাল শহর অতিক্রম করে বর্ধমান বিভাগের হুগলি জেলায় প্রবেশ করে। \n\n\n=== বর্ধমান বিভাগ ===\nবর্ধমান বিভাগের থেকে বর্ধমান বিভাগে প্রবেশ করে হুগলি জেলার আরামবাগ শহর অতিক্রম করে পূর্ব মেদিনীপুর জেলার সদর ও বর্ধমান বিভাগের বিভাগীয় সদর বর্ধমান শহর পর্যন্ত অগ্রসর হয়। বর্ধমান শহর থকে করিডরটি অগ্রসর হয়ে ভাগীরথী নদী অতিক্রম করে প্রেসিডেন্সি বিভাগের নদীয়া জেলার নবদ্বীপ শহরে পৌছায়।  \n\n\n=== প্রেসিডেন্সি বিভাগ ===\nপ্রেসিডেন্সি বিভাগের নদীয়া জেলার নবদ্বীপ শহর থেকে পলাসী হয়ে মালদা বিভাগের মুর্শিদাবাদ জেলায় প্রবেশ করে।   \n\n\n=== মালদা বিভাগ ===\nকরিডরটি মালদা বিভাগের মুর্শিদাবাদ জেলার সদর বহরমপুর, মালদা জেলার সদর মালদা ও উত্তর দিনাজপুর জেলার সদর রায়গঞ্জ অতিক্রম করে জলপাইগুড়ি বিভাগের দার্জিলিং জেলায় প্রবেশ করে।\n\n\n=== জলপাইগুড়ি বিভাগ ===\nকরিডরটি জলপাইগুড়ি বিভাগের শিলিগুড়ি শহরে শেষ হয়।\n\n\n== তথ্যসূত্র =="}