{"pageid": 1499761, "title": "দক্ষিণ এশিয়ার অর্থনীতি", "url": "https://bn.wikipedia.org/wiki?curid=1499761", "content": "দক্ষিণ এশিয়ার অর্থনীতির পরিধির মধ্যে রয়েছে পৃথিবীর আটটি দেশে বসবাসকারী মোট ২ বিলিয়ন মানুষ, যারা বিশ্ব জনসংখ্যার ২৫%; কখনো কখনো অবশ্য আফগানিস্তানকে এর আওতার বাইরে ধরা হয়ে থাকে। ভারতীয় উপমহাদেশ ঐতিহাসিকভাবে বিশ্বের সবচেয়ে ধনী অঞ্চলগুলির মধ্যে একটি ছিল। ১৭০০ সালের মতো নিকট অতীতেও এই অঞ্চল বিশ্বের জিডিপির ২৫% ধারণ করতো। কিন্তু অঞ্চলটি ১৮শ শতকের শেষ থেকে ২০শ শতাব্দীর মধ্যভাগ পর্যন্ত ঔপনিবেশিক সময়কালে উল্লেখযোগ্য বি-শিল্পায়নের শিকার হয়, একই সাথে এই অঞ্চলে চরম দারিদ্র‍্যের হারও বৃদ্ধি পেয়ে দ্বিগুণ হয়। উপনিবেশ-উত্তর কালে, দক্ষিণ এশিয়া উল্লেখযোগ্যভাবে সমৃদ্ধি লাভ করেছে। বিশেষত ভারতে ১৯৮০-এর দশক থেকে উদার অর্থনৈতিক নীতি অবলম্বনে এই অগ্রসরতা এসেছে এবং চরম দারিদ্র্যও ১৫% এর নিচে। ২০১৪ সাল থেকে অদ্যাবধি এই অঞ্চল বিশ্বের সবচেয়ে বর্ধনশীল অর্থনীতিকে ধারণ করছে।\n২০২৪-২০২৫-এ দক্ষিণ এশিয়ার প্রবৃদ্ধির হার ৬.০-৬.১ শতাংশ অনুমান করা হলেও এই অঞ্চল উল্লেখযোগ্য অর্থনৈতিক চ্যালেঞ্জের মুখোমুখি হচ্ছে। সরকারি বিনিয়োগ, বিশেষত উৎপাদন ও সেবা খাতে মন্দা একটি প্রধান উদ্বেগের কারণ। উপরন্তু, ক্রমবর্ধমান কর্মসংস্থানজনিত সমস্যা, বিশেষ করে নারীদের সীমিত অংশগ্রহণ বৃহত্তর আর্থ-সামাজিক বৈষম্যকে তুলে ধরে। বন্যা, তাপপ্রবাহ ইত্যাদি জলবায়ুজনিত দুর্যোগও অর্থনীতির জন্য একটি বড়ো ঝুঁকির কারণ, যা বিশেষত স্থানীয় অর্থনীতির মূল অংশ কৃষিখাতকে প্রভাবিত করে। এই পরিবেশগত ঝুঁকি কৃষক, অর্থনৈতিকভাবে দুর্বল সম্প্রদায় ও স্থানীয় ব্যবসার উদ্যোগের সাথে দুর্বল সরকারি খাতকে খাপ খাইয়ে নিতে বাঁধা দেয়।\n\n\n== ইতিহাস ==\n\n\n=== প্রাচীন ও মধ্যযুগ ===\n\n\n=== উপনিবেশিক যুগ ===\n\n\n== সামসময়িক সময়কাল ==\n\n\n=== উপনিবেশ-উত্তর যুগ ===\n\n১৯৪০-এর দশকের শেষে ব্রিটিশ শাসন (\"ব্রিটিশ রাজ\") থেকে ভারতীয় উপমহাদেশ স্বাধীনতা লাভের পর পাকিস্তান পুঁজিবাদী অর্থনীতির দিকে ঝুঁকে পড়ার সিদ্ধান্ত নেয় এবং মার্কিন যুক্তরাষ্ট্রের সাথে ঘনিষ্ঠতা বৃদ্ধি করে। অন্যদিকে ভারত একটি সীমাবদ্ধ অর্থনৈতিক নীতিতে চলতে থাকে যাকে \"লাইসেন্স রাজ\" (লাইসেন্স বা অনুমোদনের শাসন) বলা হতো। শেষ পর্যন্ত ভারত সোভিয়েত ইউনিয়নের ঘনিষ্ঠ হয়। ক্রমবর্ধমান অর্থনৈতিক বৈষম্য এবং পূর্ব পাকিস্তানের প্রতি পশ্চিম পাকিস্তানের দুঃশাসন ১৯৭১ সালে বাংলাদেশের স্বাধীনতায় অবদান রাখে। ভারত ও পাকিস্তান উভয়ই ১৯৮০ এবং ৯০ এর দশক থেকে উদার অর্থনৈতিক নীতি গ্রহণ করতে থাকে। এর ফলে ১৯৯০ সালে ভারতের মাথাপিছু জিডিপি পাকিস্তানের অর্ধেক থাকলেও ২০১০ এর দশকে ভারত পাকিস্তানকে ছাড়িয়ে যায়। বাংলাদেশ তার স্বাধীনতার সময় ভারত ও পাকিস্তান উভয়ের চেয়ে যথেষ্ট দরিদ্র থাকলেও এর অর্থনৈতিক উন্নতি ঘটে এবং বাংলাদেশও পাকিস্তানের মাথাপিছু জিডিপিকে ছাড়িয়ে যায়।\n\n\n=== সাম্প্রতিক দশক ===\nভারত এই অঞ্চলের বৃহত্তম অর্থনীতি (US$৪.১১ ট্রিলিয়ন) এবং দক্ষিণ এশিয়ার অর্থনীতির প্রায় ৮০% ধারণ করে। ভারত মনোনীত জিডিপির হিসেবে বিশ্বের ৫ম বৃহত্তম অর্থনীতি এবং ক্রয়ক্ষমতা সামঞ্জস্যপূর্ণ বিনিময় হার (US$১৪.২৬ ট্রিলিয়ন) অনুসারে বিশ্বের ৩য় বৃহত্তম অর্থনীতি। এই অঞ্চলের ভারত জি২০ এর প্রধান অর্থনীতিগুলোর অন্তর্গত ও ব্রিকস এর সদস্য। ভারত পৃথিবীর দ্রুততম বর্ধনশীল প্রধান অর্থনীতি এবং ২০২২-২৩ অর্থবছরে ৭.২% প্রবৃদ্ধি নিয়ে এটি বিশ্বের দ্রুততম অর্থনীতিগুলোর একটি।\nভারতের পরেই অবস্থান বাংলাদেশের, যার জিডিপি $৪৪৬ বিলিয়ন। এটি বিশ্বের উদীয়মান এবং প্রবৃদ্ধিতে নেতৃস্থানীয় অর্থনীতির একটি, এবং নেক্সট ইলেভেন এর অন্তর্গত হিসেবে তালিকাভুক্ত। বাংলাদেশ দ্রুত বর্ধনশীল মধ্যম আয়ের দেশগুলির মধ্যে একটি। মনোনীত জিডিপির ক্রমে বাংলাদেশ বিশ্বের ৩৩তম বৃহত্তম এবং ক্রয়ক্ষমতা-সামঞ্জস্যপূর্ণ বিনিময় হার দ্বারা ২৭তম বৃহত্তম অর্থনীতি। ২০২২ সালে বাংলাদেশের অর্থনৈতিক প্রবৃদ্ধি ছিল ৬.৪ শতাংশ।  পাকিস্তানের মনোনীত জিডিপি $৪০ বিলিয়ন। এর পরে অবস্থান শ্রীলঙ্কার যা মাথাপিছু জিডিপিতে যা এই অঞ্চলে ২য় সর্বোচ্চ অবস্থানে ও ৪র্থ বৃহত্তম অর্থনীতি।\nদক্ষিণ এশিয়ার কিছু অংশ অন্যদের তুলনায় উল্লেখযোগ্যভাবে ধনী; ভারতের চারটি রাজ্য মহারাষ্ট্র, তামিলনাড়ু, গুজরাট এবং কর্ণাটক ২০৩০ সালের মধ্যে সমগ্র ভারতের জিডিপির প্রায় ৫০% হবে বলে অনুমান করা হয়েছে। ভারতের জনসংখ্যার ২০% নিয়ে অন্য পাঁচটি দক্ষিণ ভারতীয় রাজ্য ২০৩০ সালের মধ্যে ভারতের জিডিপিতে ৩৫% অবদান রাখবে বলে আশা করা হচ্ছে।\nএই অঞ্চলের প্রধান স্টক এক্সচেঞ্জগুলি হল বম্বে স্টক এক্সচেঞ্জ (BSE) যার বাজার মূলধন $৩.৮ ট্রিলিয়ন (বিশ্বের ৮ম বৃহত্তম), ভারতের ন্যাশনাল স্টক এক্সচেঞ্জ (NSE) যার বাজার মূলধন $৩.২৭ ট্রিলিয়ন (বিশ্বের ৯ম বৃহত্তম), ঢাকা স্টক এক্সচেঞ্জ (DSE), কলম্বো স্টক এক্সচেঞ্জ (CSE), এবং পাকিস্তান স্টক এক্সচেঞ্জ (PSX) যার বাজার মূলধন $৭২ বিলিয়ন। এখানে তথ্য ২০১৭ সালে আন্তর্জাতিক মুদ্রা তহবিল কর্তৃক প্রকাশিত, এবং অর্থ মার্কিন ডলারে দেওয়া হয়েছে।\nভারতে ইন্ডিয়ান প্রিমিয়ার লিগ আয়োজিত হয়, যা প্রতি ম্যাচের ভিত্তিতে বিশ্বের দ্বিতীয় সবচেয়ে ব্যয়বহুল ক্রীড়া লিগ।\n\n\n== জাতীয় অর্থনীতিসমূহ ==\n\n\n=== সারণি ===\nদ্রষ্টব্য: ভারত (ভারতীয় ইউনিয়ন) একটি \"ইউনিয়ন ও দেশ\", পাকিস্তান (পাকিস্তানি ইউনিয়ন)-ও একটি \"ইউনিয়ন ও দেশ\"। বাংলাদেশ (পূর্ববঙ্গ) একটি \"রাষ্ট্র ও দেশ\", নেপালও একটি \"রাষ্ট্র ও দেশ\", শ্রীলঙ্কাও একটি \"রাষ্ট্র ও দেশ\"। মহারাষ্ট্র, তামিলনাড়ু ও পশ্চিমবঙ্গ সবগুলি \"কেবল-প্রদেশ\"; \"রাষ্ট্র ও দেশ\" নয়।\nভারতের দক্ষিণ ভারত: ভারতের তামিলনাড়ু, কর্ণাটক, তেলেঙ্গানা, অন্ধ্রপ্রদেশ এবং কেরালা।\nহিন্দু বেল্ট: ভারত (ভারতীয় ইউনিয়ন) এবং নেপাল।\nবাঙালি বেল্ট: বাংলাদেশ (পূর্ববঙ্গ), পশ্চিমবঙ্গ এবং ত্রিপুরা।\nহিন্দুস্তানি (হিন্দি-উর্দু) বেল্ট: উত্তরপ্রদেশ, রাজস্থান, মধ্যপ্রদেশ, দিল্লি, হরিয়ানা, বিহার, ছত্তিশগড়, ঝাড়খণ্ড, জম্মু ও কাশ্মীর, উত্তরাখণ্ড এবং হিমাচল প্রদেশ।\nইসলামিক বেল্ট: বাংলাদেশ (পূর্ববঙ্গ), পাকিস্তান (পাকিস্তানি ইউনিয়ন), আফগানিস্তান এবং মালদ্বীপ।\nপাঞ্জাবি বেল্ট: পাকিস্তানের পাঞ্জাব (পশ্চিম পাঞ্জাব) এবং ভারতের পাঞ্জাব (পূর্ব পাঞ্জাব)।\nবৌদ্ধ অঞ্চল: মায়ানমার (বার্মা), শ্রীলঙ্কা এবং ভুটান।\nমনোনীত মাথাপিছু জিডিপি (২০২৩-২০২৪) এবং মনোনীত জিডিপি (২০২৩-২০২৪) অনুসারে মহাদেশ, ইউনিয়ন, দেশ, বেল্ট, অঞ্চল, রাজ্য এবং শহর \n\n Economy (2023-2024) of India (Indian Union) and its Neighboring Countries \n\n\n=== Poverty ===\n\nPoverty rates vary greatly throughout the region, with a majority of Afghanistan relying on humanitarian aid, and 40% of Sri Lankans slipping into poverty due to the economic crisis that started in 2019.\n\n\n=== India ===\n\n\n=== Bangladesh ===\n\n\n=== Pakistan ===\n\n\n=== Afghanistan ===\n\n\n=== Bhutan ===\n\n\n=== Maldives ===\n\n\n=== Nepal ===\n\n\n=== Sri Lanka ===\n\n\n== দক্ষিণ এশিয়া প্রসঙ্গে আন্তর্জাতিক অর্থনৈতিক প্রতিবেদনের ভাষ্য ==\n২০২৪ এর এপ্রিলে সাউথ এশিয়া ডেভেলপমেন্ট আপডেট-এ বিশ্বব্যাংকের প্রতিবেদনে পূর্বানুমান করা হয়: দক্ষিণ এশিয়া বিশ্বের উদীয়মান বাজারগুলির মধ্যে অগ্রণী প্রবৃদ্ধির অঞ্চল হিসাবে তার অবস্থান ধরে রাখতে পারবে, এর মূল নিয়ামক ভারতের শক্তিশালী অর্থনৈতিক সক্ষমতা। কিন্তু সরকারী খাতের উপর নির্ভরশীলতা, পিছিয়ে থাকা বেসরকারী বিনিয়োগ, উচ্চ মাত্রার ঋণ এবং রাজস্ব ঘাটতির মতো ব্যষ্টিক অর্থনৈতিক চ্যালেঞ্জের উপস্থিতিতে এই স্থিতিশীলতা ও প্রবৃদ্ধি ঝুঁকির সম্মুখীন। এসকল কারণে জলবায়ু-সম্পর্কিত সমস্যা কার্যকরভাবে মোকাবেলা ও বিশাল তরুণ জনগোষ্ঠীর জনসংখ্যাগত লভ্যাংশের (demographic dividend) সর্বাধিক অর্জন বাধাগ্রস্ত হয়। বিশ্ব ব্যাংক নারীদের অন্তর্ভুক্তি বৃদ্ধি করে ও অকৃষি খাতকে প্রাধান্য দিয়ে ব্যাপক কর্মসংস্থান সৃষ্টি এবং বেসরকারি খাতের উন্নতি লালনের মাধ্যমে অর্থনৈতিক সমৃদ্ধি জারি রেখে জনসংখ্যাগত লভ্যাংশ সর্বোচ্চ করার উপর জোর আরোপ করেছে। আপডেটটিতে গুরুত্বের সাথে বলা হয়, জলবায়ু পরিবর্তনজনিত ঝুঁকির প্রেক্ষিতে কৌশলগত পরিকল্পনা প্রণয়ন এবং স্থিতিশীল বাজার তৈরিতে নজর দেয়া দক্ষিণ এশিয়ার উন্নয়নের গতিধারা বজায় রাখার জন্য অপরিহার্য।\n\n\n== আরও দেখুন ==\nদক্ষিণ এশিয়া#স্বাস্থ্য ও পুষ্টি\nপূর্ব এশিয়ার অর্থনীতি\nচীন-দক্ষিণ এশিয়া এক্সপো\n\n\n== তথ্যসূত্র ==\n\n\n== উৎস ==\nম্যাডিসন, অ্যাঙ্গাস (২৫ সেপ্টেম্বর ২০০৩)। Development Centre Studies The World Economy Historical Statistics: Historical Statistics [ডেভেলপমেন্ট সেন্টার স্টাডিজ দ্য ওয়ার্ল্ড ইকোনমি হিস্টোরিক্যাল স্ট্যাটিস্টিক্স: ওয়ার্ল্ড স্ট্যাটিস্টিক্স]। ওইসিডি পাব্লিশিং। আইএসবিএন 978-92-64-10414-3। \nটেমপ্লেট:আলোচনায় এশিয়াটেমপ্লেট:দক্ষিণ এশিয়ার আলোচ্য বিষয়"}