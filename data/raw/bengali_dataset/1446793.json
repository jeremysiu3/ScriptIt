{"pageid": 1446793, "title": "অনসূয়া সেনগুপ্ত", "url": "https://bn.wikipedia.org/wiki?curid=1446793", "content": "অনসূয়া সেনগুপ্ত একজন ভারতীয় বাঙালি অভিনেত্রী। তিনি চলচ্চিত্রে প্রোডাকশন ডিজাইনার ও অভিনেত্রী হিসাবে কর্মজীবন প্রতিষ্ঠিত করার পাশাপাশি কান চলচ্চিত্র উৎসবে আন সার্টেন রিগার্ড অ্যাওয়ার্ড-এ পুরস্কৃত হয়েছেন। তিনি বাংলা ও হিন্দি চলচ্চিত্রে অভিনয় করেছেন।\nঅনসূয়া, কলকাতায় জন্ম গ্রহণ করেন এবং বেড়ে উঠেন।\n\n\n== প্রারম্ভিক জীবন ==\nঅনসূয়া পশ্চিমবঙ্গের কলকাতায় বাঙালি পরিবারে জন্মগ্রহণ করেন। তিনি যাদবপুর বিশ্ববিদ্যালয়ে ইংরেজি সাহিত্যে ব্যাচেলর অফ আর্টস ডিগ্রি অর্জন করেন, কিন্তু সাংবাদিক হিসাবে নিজেকে প্রতিষ্ঠা করতে চেয়েছিলেন।\n\n\n== অভিনয় জীবন ==\nঅনসূয়া ২০০৯ সালে অঞ্জন দত্ত পরিচালিত ম্যাডলি বাঙ্গালী চলচ্চিত্রে একটি সহায়ক ভূমিকায় অভিনয় করেন। ২০১৩ সালে মুম্বাইতে স্থানান্তরিত হওয়ার আগে তিনি কিছু সময়ের জন্য থিয়েটারে অভিনয় করেছিলেন। তিনি মুম্বাইতে একজন প্রোডাকশন ডিজাইনার হিসাবে কাজ শুরু করেছিলেন।\n\n\n== পুরুস্কার ==\nঅনসূয়া ২০২৪ সালের কান চলচ্চিত্র উৎসবে আন সার্টেন রিগার্ড অ্যাওয়ার্ড বিভাগে পারফরম্যান্স অ্যাওয়ার্ড-এ পুরস্কৃত হন। দ্য শেমলেস (২০২৪) ছবিতে অভিনয়ের জন্য তিনি পুরস্কার জিতেছিলেন।\n\n\n== তথ্যসূত্র =="}