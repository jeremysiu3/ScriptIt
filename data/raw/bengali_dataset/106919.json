{"pageid": 106919, "title": "সুপিরিয়র হ্রদ", "url": "https://bn.wikipedia.org/wiki?curid=106919", "content": "সুপিরিয়র হ্রদ (ফরাসি: Lac Supérieur) উত্তর আমেরিকার সর্ববৃহৎ হ্রদ। এটির উত্তরে কানাডার প্রদেশ অন্টারিও, এবং দক্ষিণে যুক্তরাষ্ট্রের অঙ্গরাজ্য উইসকনসিন ও মিশিগান। এটি ক্ষেত্রফলের দিক দিয়ে বিশ্বের সর্ববৃহ স্বাদু জলের হ্রদ একই সাথে এটি গভীরতার বিশ্বের তৃতীয় বৃহত্তম হ্রদ। প্রথম দুইটি হচ্ছে কাস্পিয়ান সাগর ও লেহ্রদমিশিগান-হিউরন।\nক্ষেত্রফলের দিক দিয়ে হ্রদ সুপিরিয়র বিশ্বের সর্ববৃহৎ স্বাদু জলের হ্রদ। হ্রদ হুরন, সেন্ট মেরিস নদী এবং সু লেকস-এর মধ্য দিয়ে এটি শেষ হয়েছে। আয়তনের দিক দিয়ে বিশ্বের বৃহত্তম হ্রদ হচ্ছে বৈকাল হ্রদ। এছাড়া কাস্পিয়ান সাগর ক্ষেত্রফল ও আয়তন উভয় দিক থেকে বিশ্বের সর্ববৃহৎ হ্রদ, যদিও এর জল লবণাক্ত। ধারণা করা হয় ঐতিহাসিকভাবে কৃষ্ণ সাগরের মধ্য দিয়ে ভূমধ্যসাগর হয়ে কাস্পিয়ান সাগরের উৎপত্তি।\nহ্রদ সুপিরিয়রের ক্ষেত্রফল ৩১,৮২০ বর্গমাইল (৮২,৪১৩ বর্গকিলোমিটার), যা পুরো সাউথ ক্যারোলাইনার থেকেও বড়। এর সর্বোচ্চ দৈর্ঘ্য ৩৫০ মাইল (৫৬৩ কিলোমিটার) এবং প্রস্থ ১৬০ মাইল (২৫৭ কিলোমিটার)। এছাড়াও এর গড় গভীরতা প্রায় ৪৮২ ফুট (১৪৭ মিটার), এবং সর্বোচ্চ গভীরতা প্রায় ১,৩৩২ ফুট (৪০৬ মিটার)। হ্রদ সুপিরিয়রের জলের পরিমাণ প্রায় ২,৯০০ ঘন মাইল (১২,১০০ ঘন কিলোমিটার)। হ্রদ সুপিরিয়রের মোট জল পুরো উত্তর ও দক্ষিণ আমেরিকার ভূ-খণ্ডকে ১ ফুট জলের নিচে ঢেকে দিতে পারে। হ্রদটির উপকূল এলাকার দৈর্ঘ্য প্রায় ২,৭২৬ মাইল (৪,৩৮৭ কিলোমিটার) (দ্বীপগুলো সহ)।\nহ্রদটির গড় তাপমাত্রা গ্রীষ্মকালে প্রায় ৪.৪ ডিগ্রি সেলসিয়াস (৪০ ডিগ্রি ফারেনটাইন)। এটি গ্রেট হ্রদগুলোর মধ্যে সবচেয়ে বড়, গভীর, এবং শীতলতম হ্রদ। হ্রদ সুপিরিয়রের আয়তন গ্রেট লেকসের বাকি তিনটি হ্রদের মোট আয়তনের চেয়েও বেশি, এবং হ্রদ ইরির প্রায় তিনগুণ।\n\n\n== তথ্যসূত্র ==\n\n\n== বহিঃসংযোগ ==\n\nEPA's Great Lakes Atlas\nEPA's Great Lakes Atlas Factsheet #1\nGreat Lakes Coast Watch  ওয়েব্যাক মেশিনে আর্কাইভকৃত ১১ মে ২০০৮ তারিখে\nParks Canada Lake Superior  ওয়েব্যাক মেশিনে আর্কাইভকৃত ৬ আগস্ট ২০০৬ তারিখে\nMinnesota Sea Grant - Lake Superior Page  ওয়েব্যাক মেশিনে আর্কাইভকৃত ১৪ আগস্ট ২০০৭ তারিখে\nLake Superior Bathymetry  ওয়েব্যাক মেশিনে আর্কাইভকৃত ১৬ জানুয়ারি ২০০৯ তারিখে"}