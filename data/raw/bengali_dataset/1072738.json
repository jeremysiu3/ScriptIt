{"pageid": 1072738, "title": "স্যালেরন সিঁড়ি", "url": "https://bn.wikipedia.org/wiki?curid=1072738", "content": "এস্কাদেরিয়া স্যালেরন (পর্তুগিজ: Escadaria Selarón) বা স্যালেরন সিঁড়ি ব্রাজিলের  রিউ দি জানেইরুতে অবস্থিত বিশ্ববিখ্যাত সিঁড়ির একটি সেট। এটি চিলীয় বংশোদ্ভূত শিল্পী জর্জ স্যালেরন-এর কাজ, অনেকের দাবি \"ব্রাজিলীয়দের প্রতি তার শ্রদ্ধা\" হিসেবে তিনি এটি তৈরি করেছিলেন।\n\n\n== ইতিহাস ==\n১৯৯০ সালে, স্যালেরন তার বাড়ির সামনের অংশের জরাজীর্ণ সিঁড়িগুলি সংস্কার শুরু করেন। প্রথমদিকে তার প্রতিবেশীরা তার হলুদ, নীল, সবুজ ও হলুদ রঙের ব্রাজিলীয় পতাকার মত টাইলগুলো দেখে উপহাস করেছিল। তাঁর এই কাজটি মূলত শুরু হয়েছিল চিত্রকলার পার্শ্ব-প্রকল্প হিসেবে, তবে শীঘ্রই এটি একটি নেশায় পরিণত হয়। একসময় তিনি দেখতে পান যে তার কাছে প্রয়োজনীয় অর্থ নেই, তখন স্যালেরন তার কাজের তহবিলের জন্য অঙ্কনগুলি বিক্রি করেন। এটি দীর্ঘ এবং ক্লান্তিকর কাজ ছিল। তবে অবশেষে তিনি অবিরত টাইলস, সিরামিকস এবং আয়না দিয়ে সিঁড়ির পুরো সেটটিকে সাজাতে সমর্থ হন।\n\n\n== সিঁড়ি ==\nজোয়াকিম সিলভা রাস্তা এবং পিন্টো মার্টিনস রাস্তা পর্যন্ত, আনুষ্ঠানিকভাবে ম্যানুয়েল কার্নেরিও রাস্তার নামে পরিচিত, এই সিঁড়িগুলি রিউ দি জানেইরুর লাপা এবং সান্তা টেরেসার পাড়াগুলি পর্যন্ত বিস্তৃত। ১২৫ মিটার দীর্ঘ পরিমাপের এই সিঁড়ির ২১৫টি ধাপ রয়েছে, যাতে বিশ্বের প্রায় ৫০টির বেশি দেশ থেকে সংগ্রহ করা ২০০০টিরও বেশি টাইলস রয়েছে।\nসিঁড়ির এক বিভাগের কাজ 'সমাপ্ত' হয়ে যাওয়ার সাথে সাথে, সাললেরন আরও একটি বিভাগে কাজ শুরু করেন, ক্রমাগত এটিকে পরিবর্তন করে এটিতে শিল্পের একটি চির-বিকশিত রুপ দেন। স্যালারন কাজটিকে \"কখনই সম্পূর্ণ হয়নি\" হিসাবে বিবেচনা করেন। তিনি বলেছিলেন যে, \"এই উন্মত্ত এবং অনন্য স্বপ্নটি কেবল আমার মৃত্যুর দিনেই শেষ হবে\"।\nপ্রথম দিকে, রিওর রাস্তায় পাওয়া বিভিন্ন নির্মাণ সাইট এবং নগর বর্জ্যের গাদা থেকে এই কাজের জন্য টাইলস আনা হয়। তবে পরবর্তী বছরগুলিতে, বেশিরভাগ টাইলস বিশ্ব জুড়ে দর্শনার্থীরা দান করেন। ২০০০+ টাইলসগুলির মধ্যে ৩০০টি দিয়ে স্যালেরন হাতে আঁকা গর্ভবতী আফ্রিকান মহিলাকে চিত্রিত করছে। স্যালেরন এই ব্যপারে কোন মন্তব্য করেননি, শুধু এটি বলেন যে \"আমার অতীত থেকে নেয়া ব্যক্তিগত সমস্যা\"র প্রতিচ্ছবি।\nশেষ পর্যন্ত কাজটি আর্কোস দা লাপা এর পাদদেশে যেয়ে শেষ হয়।\n\n\n== জর্জ স্যালেরন ==\n\nজর্জ স্যালেরন ১৯৪৭ সালে চিলিতে জন্মগ্রহণ করেছিলেন। তিনি ১৯৮৩ সালে রিও ডি জেনিরোতে এসে বসতি স্থাপনের সিদ্ধান্ত নেওয়ার আগে বিশ্বের ৫০ টিরও বেশি দেশে চিত্রশিল্পী এবং ভাস্কর হিসাবে ভ্রমণ, বসবাস এবং কাজ করেছেন। ১৯৯০ সালে তিনি এক ঝাঁটকায় সিঁড়িগুলি আঁকতে শুরু করেন। বিভিন্ন সময় তার ফোনটি কেটে দেওয়া হয়েছিল এবং জীবনযাত্রার ব্যয় বহন করতে না পারার কারণে তাকে বাড়ি থেকে উচ্ছেদ করার হুমকি দেওয়া হয়েছিল। তিনি তাঁর কাজ চালিয়ে যাওয়ার জন্য অনেক চিত্রকর্ম বিক্রয় করেছিলেন এবং স্থানীয় এবং ভ্রমণকারীদের কাছ থেকে অনুদান গ্রহণ করেন। ১৯৭৭ সাল থেকে, স্যালেরন দাবি করেছিলেন ২৫,০০০ এরও বেশি প্রতিকৃতি বিক্রি হয়েছিল, সবগুলিতে একই গর্ভবতী মহিলার ফিচার ছিল, এই বিক্রয় থেকে তিনি তার কাজের অর্থায়ন করেছিলেন। কৌতূহলী দর্শনার্থী এবং পর্যটকরা একসাথে তার কাজ দেখতে এলেও তাতে তিনি বেশিরভাগ সময় মুখর ছিলেন না। তিনি এখানে দিনের বেলা মেরামতের কাজ করতেন ।\nস্যালেরনকে ২০১৩ সালের ১০ জানুয়ারী বিখ্যাত লাপায় সিঁড়িতে মৃত অবস্থায় পাওয়া গিয়েছিল। তার দেহে পোড়া দাগ পাওয়া যায়।\n\n\n== আন্তর্জাতিক স্বীকৃতি ==\nকাজটি অনেক বিখ্যাত ম্যাগাজিন, সংবাদপত্র, ট্র্যাভেল শো, প্রামাণ্যচিত্র এবং বিজ্ঞাপনগুলিতে প্রদর্শিত হয়েছে। ন্যাশনাল জিওগ্রাফিক চ্যানেল, আমেরিকান এক্সপ্রেস, কোকা-কোলা, কেলোগের কর্ন ফ্লাকস, টাইম এবং প্লেবয় এমন কয়েকটি মিডিয়া যেখানে সিঁটিগুলি প্রদর্শিত হয়েছে। স্নুপ ডগের \"বিউটিফুল\" এর মতো অসংখ্য গানের ভিডিওগুলিতে এটি ফিচার হয়েছে, পাশাপাশি ইউটু ব্রান্ড সেখানে এটি চিত্রায়িতও হয়েছে। বিশ্বজুড়ে পর্যটকরা প্রতিদিন এটি দেখতে আসার কারণে এটিকে রিউ দি জানেইরুর একটি প্রতীকী পর্যটক আকর্ষণ হিসাবে বিবেচনা করা হয়। ২০০৯-এ সিঁড়িগুলি রিওর  ২০১৬ সালের অলিম্পিক বিড ভিডিও \"দ্য প্যাশন ইউনিটস ইউস ইউ\"-তে ফিচার হিসেবে যুক্ত ছিল। সিঁড়িগুলি অ্যামেজিং রেস শো (১৮ তম আমেরিকান মৌসুম এবং পরে চতুর্থ লাতিন আমেরিকান সংস্করণ, দ্বিতীয় নরওয়েজীয় মৌসুম এবং তৃতীয় চীনা সেলিব্রিটি মৌসুম) তেও ফিচার হিসেবে যুক্ত ছিল, যেখানে দলগুলিকে একটি রুটের তথ্য চিহ্নের সাদৃশ্য একটি টাইলস সন্ধান করার দায়িত্ব দেওয়া হয়।\n\n\n== তথ্যসূত্র =="}