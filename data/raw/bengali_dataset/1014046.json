{"pageid": 1014046, "title": "খায়রুন্নেসা খাতুন", "url": "https://bn.wikipedia.org/wiki?curid=1014046", "content": "খায়রুন্নেসা খাতুন (১৮৮০-১৯১২) এর জন্ম পূর্ব বাংলায়। উনবিংশ শতাব্দীর পশ্চাৎপদ বাঙালি  মুসলিম নারীসমাজে ব্যতিক্রমী ও অনন্য প্রতিভার অধিকারী। ‘খয়ের খাহ্ মুনসী’ ছদ্মনামে নবনূর ও অন্যান্য পত্রিকায় লেখালেখি করেছেন।  অসাম্প্রদায়িক চেতনার অধিকারী খায়রুন্নেসা সাম্রাজ্যবাদ ও ঔপনিবেশিক শাসন-বিরোধী আন্দোলনে  নারীসমাজকে উদ্দীপ্ত করতে তাঁর প্রবন্ধ বিশেষ ভূমিকা রাখে। স্বদেশি আন্দোলন, অসহযোগ আন্দোলন বঙ্গভঙ্গ-রদ আন্দোলনে তাঁর প্রবন্ধ নারীসমাজে আলোড়ন তোলে। প্রবন্ধে তাঁর আহ্বান : ‘কি হিন্দু কি মুসলমান সকলের পক্ষেই রাজনৈতিক আন্দোলন সমান প্রয়োজনীয়। এ জন্যই দেখা যাইতেছে যে, আজকাল হিন্দু মুসলমান পরস্পরের হাত ধরিয়া রাজনৈতিক আন্দোলনে প্রবৃত্ত হইয়াছেন।’\nতিনি দেশীয় শিল্প পুনরুজ্জীবনের জন্য দেশি গরুর দুধ, আখের বা গুড়ের চিনি, বিদেশি চুরুট বর্জনসহ সিগারেটের নেশা ত্যাগ করার পরামর্শ দিয়েছেন। নারীকে স্বদেশি আন্দোলনে অংশগ্রহণের আহ্বান জানিয়ে তিনি লিখেছেন : ‘ তোমরা চিরনিদ্রায় নিদ্রিত থাকলে এই দরিদ্র ভারতের আর কোন উপায় নেই।  এখন আমাদের ঘুম ভাঙ্গার  সময় হয়েছে।\n\n\n== তথ্যসূত্র =="}