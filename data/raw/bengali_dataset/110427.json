{"pageid": 110427, "title": "মোটবডেলা মন্টেজুমা", "url": "https://bn.wikipedia.org/wiki?curid=110427", "content": "মোটবডেলা মন্টেজুমা (বৈজ্ঞানিক নাম: Motobdella montezuma) হচ্ছে জোঁকের একটি প্রজাতি। মার্কিন যুক্তরাষ্ট্রের মধ্য অ্যারিজোনার মন্টেজুমা ওয়েল অংশে এই জোঁকের দেখা মেলে। এটি একটি নিশাচর প্রাণী, এবং ঐ স্থানেরই এন্ডেমিক উভচর প্রাণী হায়েলেলা মন্টেজুমা হচ্ছে এই জোঁকের প্রধান শিকার।\n\n\n== বিবরণ ==\nপরিণত বয়সের মোটবডেলা মন্টেজুমা লম্বায় প্রায় ৭১ মিমি (২.৮ ইঞ্চি) হতে পারে (সামনের ও পেছনের চোষকসহ)।\n\n\n== বিস্তৃতি ==\n\nমোটবডেলা মন্ডেজুমা প্রকৃতিগতভাবে এরপোবডেলা গণের খুবই কাছাকাছি, এবং উত্তর আমেরিকা থেকে আলাস্কা ও মেক্সিকো জুড়ে এই গণের বিভিন্ন প্রজাতির বিস্তৃতি রয়েছে। যদিও মোটবডেলা মন্টেজুমা-কে একমাত্র অ্যারিজোনার ইয়াভাপি কাউন্টির মন্টেজুমা কাসল ন্যাশনাল মেমোরিয়ালের অন্তর্গত মন্টেজুমা কূপেই দেখা যায়।\n\n\n== বাস্তুতন্ত্র ==\nমন্টেজুমা কূপে মাছের বসবাসের জন্য খাবার খুব বেশি নেই, কারণ এর পানির ওপরাংশে শিকারের উপযোগী প্রাণীর সংখ্যা খুবই কম। যদিও কিছু সংখ্যক অমেরুদণ্ডী প্রাণী এই কূপটিতে বাস করে। মোটবডেলা মন্টেজুমার প্রধান শিকার ঐ কূপেরই একটি এন্ডেমিক উভচর। এর নাম হায়েলেলা মন্টেজুমা।\n\n\n== আচরণ ==\nমোটবডলা মন্টেজুমা একটি নিশাচর প্রাণী। দিনের পুরো সময়টাই এই জোঁক কূপের তলদেশে কাটায়। সেসময় এর খাদক ওয়াটারফাউল পানির ওপরাংশে অবস্থান করে। রাত হলে এই জোঁক উন্মুক্ত পানি সাঁতরে ডাঙ্গায় উঠে আসে এবং তীরের কাছাকাছি থাকা উভচরগুলোকে শিকার করে। এটিই একমাত্র জোঁক যা মুক্ত পানিতে শিকার করে। শব্দের দ্বারা এই জোঁক তার শিকারের অবস্থান শনাক্ত করে। এছাড়া এই কূপে এই প্রজাতির জোঁকের ডায়েল ভার্টিকাল মাইগ্রেশন ঘটারও নজির পাওয়া যায়।\n\n\n== জীবনচক্র ==\nঅন্যান্য অনেক জোঁকের মতোই মোটবডেলা মন্টেজুমা একটি হার্মাফ্রোডাইট। অর্থাৎ, দুটো পৃথক প্রজাতি একে অপরের নিষেক ঘটতে সাহায্য করে, এবং এর ফলে পুষ্টিসমৃদ্ধ গুটিতে ডিমের সৃষ্টি হয়। হাঁস, ও অন্যান্য শিকারীর হাত থেকে রক্ষা করতে ডিমগুলোকে কূপের গভীর তলদেশে অবস্থান করানো হয়। ডিমগুলো নিজে নিজেই ফুটে ওঠে ও বাচ্চা জোঁকের জন্ম নেয়।\n\n\n== তথ্যসূত্র =="}