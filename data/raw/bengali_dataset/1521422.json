{"pageid": 1521422, "title": "পামেলা মালহোত্রা", "url": "https://bn.wikipedia.org/wiki?curid=1521422", "content": "পামেলা গেল মালহোত্রা একজন আমেরিকান প্রাণী অভয়ারণ্যের মালিক যিনি ভারতে থাকেন। এসএআই অভয়ারণ্যে (প্রাণী সংরক্ষণ উদ্যোগ) তাঁর কাজের জন্য তিনি ভারতের সর্বোচ্চ বেসামরিক নারী পুরস্কার, নারী শক্তি পুরস্কারে ভূষিত হন।\n\n\n== জীবন ==\nপামেলা গেলের জন্ম ১৯৫২ সাল নাগাদ, নিউ জার্সির রেড ব্যাংকে। তিনি একটি সারা রাত ধরে চলা ক্যাফেতে কাজ করতেন।  সেই সময় একজন ভারতীয় রেস্তোরাঁর মালিকের সঙ্গে তাঁর পরিচয় হয় এবং তাঁরা বিয়ে করেন। হাওয়াই দ্বীপে তাঁদের মধুচন্দ্রিমার সময় তাঁরা সেখানে জমি কেনার সিদ্ধান্ত নেন। তিনি একটি ওষুধ কোম্পানিতে কাজ করতে যান, এবং তাঁর স্বামী বন্ধকী ব্যবসায়ে যোগ দেন। তাঁদের যৌথ স্বপ্ন ছিল একটি অরণ্যের মালিক হওয়া। তাঁরা একজনের রোজগারে রোজকার জীবন অতিবাহিত করতেন, এবং অন্যদিকে তাঁর স্বামীর বিক্রয় থেকে পাওয়া কমিশন জমানো হত, হাওয়াইতে জমি কেনার জন্য।\nতাঁরা তাঁদের স্বপ্ন পূরণের জন্য হাওয়াইয়ের বদলে ভারতে জমানো পুঁজি ব্যবহার করার সিদ্ধান্ত নেন। এই দম্পতি প্রথমে হিমালয়ে গিয়েছিলেন, কিন্তু তাঁদের কেবল ১২ একর জমি কিনতে অনুমতি দেওয়া হয়েছিল তাই তাঁরা দক্ষিণে এসে এসএআই (সেভ অ্যানিমেলস ইনিশিয়েটিভ) স্যাঙ্কচুয়ারি ট্রাস্ট শুরু করেন।\nতাঁদের অভয়ারণ্যের বন্যপ্রাণীদের মধ্যে রয়েছে বেঙ্গল টাইগার, এশীয় হাতি, হায়েনা, দেশি বুনো শুয়োর, চিতাবাঘ, সম্বর হরিণ এবং মালাবার দৈত্যাকার কাঠবিড়ালি।\n২০১৭ সালে আন্তর্জাতিক নারী দিবসে, নতুন দিল্লির রাষ্ট্রপতি ভবনে রাষ্ট্রপতি প্রণব মুখার্জি বিভিন্ন ক্ষেত্রের নারী এবং সংস্থাকে নারী শক্তি পুরস্কার প্রদান করেন, পামেলা মালহোত্রা ছিলেন তাঁদের মধ্যে একজন। পুরস্কারপ্রাপ্তরা প্রত্যেকে একটি করে প্রশংসাপত্র এবং ১০০,০০০ টাকা পেয়েছেন।\n\n\n== তথ্যসূত্র =="}