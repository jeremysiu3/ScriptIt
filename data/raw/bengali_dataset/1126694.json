{"pageid": 1126694, "title": "কইরেং জনজাতি", "url": "https://bn.wikipedia.org/wiki?curid=1126694", "content": "কইরেং জনজাতি হল উত্তর-পূর্ব ভারতের মণিপুরে বসবাসকারী অনেক আদিবাসীদের মধ্যে একটি। তাদের স্বজাতীয়, যেমন আইমল এবং কোমদের সাথে তাদের একটি সাধারণ বংশবৃত্তান্ত, ইতিহাস, সাংস্কৃতিক বৈশিষ্ট্য, লোককাহিনী এবং উপভাষা রয়েছে।\n\n\n== উৎস ==\n'কইরেং' শব্দটি, মনে করা হয়, মেইতিসদের দেওয়া \"কোলরেন\" শব্দের একটি ভ্রষ্ট সংস্করণ। (কোল অর্থাৎ পূর্ব, রেন অর্থাৎ জনগন) বা 'কোরেন'। ভাষাতাত্ত্বিকভাবে, কইরেংকে চীনা-তিব্বতি ভাষার পরিবারের তিব্বতী-বর্মা ভাষার অধীনে শ্রেণীবদ্ধ করা হয়েছে। কইরেংরা সাধারণত ছোট-খাটো চেহারা, সোজা কালো চুল, গাঢ় বাদামী চোখ এবং বাদামী ত্বকের অধিকারী। কইরেং হল ভারতের একটি স্বীকৃত তফসিলি উপজাতি। মণিপুরের আইমল, টিখুপ, পুরুম ও খরম এবং ত্রিপুরার রংলং, হ্রাংখোল এবং বিয়াটে উপজাতির মতো কিছু প্রতিবেশী স্বজাতীয়দের সাথে তাদের ভাষাগত এবং সাংস্কৃতিক সম্পর্ক রয়েছে।\n\n\n== সংস্কৃতি ও ঐতিহ্য ==\nকইরেং মহিলারা হর (বাজুবন্ধ, বাহুর আভরণবিশেষ), ইয়াক-সের (অনন্ত), রিকারুইয়ের (লাল পুঁতির হার) মতো অলঙ্কার ব্যবহার করে।\nউচ্চ সামাজিক শ্রেণিবিন্যাসের কইরেং পুরুষরা গুরুত্বপূর্ণ উৎসবের সময় পরিপক্ক লাল ছাগলের চুলের পশম দিয়ে নিজেদের সাজায়। গুরুত্বপূর্ণ পোশাক এবং রীতিনীতি হল:\n(১) পুওনথাল (পুরুষদের জন্য), পুওনওম, মুরকিসেন, থাই (পাগড়ি) এবং\n(২) পুওনহেম (মহিলাদের জন্য) যা উচ্চ মর্যাদা বর্ণনা করে। পুওনসেন, সাইপিখুপ, লুং-উম, পুওনকোক-হোই, পুওন-লাং, কোর-আম (পরবর্তী দুটি পোশাক হল কোমর বেল্ট)। \nব্যবহৃত বাদ্যযন্ত্র হল খুওং (ড্রাম), রোশেম (একটি ব্যাগপাইপার-সদৃশ বাদ্যযন্ত্র যা শুকনো নল এবং পরিপক্ক ফাঁপা লাউ দিয়ে তৈরি), সেখি (শিং), বিভিন্ন আকারের সাম (ঘন্টা), সেরাং-দার (একটি বেহালার মতো তারযুক্ত যন্ত্র) ইত্যাদি।\nবর্শা, দাও, বন্দুক, মাছ ধরার ঝুড়ি, বহনকারী ঝুড়ি, কোদাল, লাঙল, জোয়াল ইত্যাদির মতো গৃহস্থালীর সরঞ্জাম ব্যবহার করা হয়।\n\n\n== ধর্ম ==\nকৈরেংরা সর্বদাই একজন সর্বোচ্চ সৃষ্টিকর্তার অস্তিত্বে বিশ্বাস করে যাকে তারা পাথিয়েন বলে উল্লেখ করে। পুরানো পৌত্তলিক আচার-অনুষ্ঠান এখন আর নেই। বর্তমানে, কয়েকজন বয়স্ক ব্যক্তিকে বাদ দিলে, সমগ্র কইরেং জনগণ খ্রিস্টান ধর্ম গ্রহণ করেছে।\n\n\n== অর্থনীতি ==\nকইরেং অর্থনীতি প্রধানত কৃষি নির্ভর, যা তারা ভেজা পদ্ধতি এবং জুম চাষ উভয়ের মাধ্যমেই চালিয়ে যায়। ধান, আলু, আদা, ইয়ংচা (পারকিয়া স্পেসিওসা), ইত্যাদি হল তাদের কিছু প্রধান পণ্য। বাণিজ্যিক পণ্য হিসেবে ঝুড়ি উৎপাদন, তাদের বাণিজ্য এবং বাজার গঠন করেছে। থাংলং, উতংলোক এবং সাদু (তুংলুং) গ্রামে শিকার করা হল তাদের খেলাধুলার একটি রূপ।\n\n\n== কইরেং: অতীত এবং বর্তমান ==\nযখন কইরেংরা মণিপুরে প্রবেশ করেছিল, তখন তাদের শেষ প্রধান ঔপনিবেশিক দুর্গ ছিল থাংজিং পাহাড়সীমা, যেখান থেকে লোকটাক হ্রদকে দেখা যায়। থাংজিং শব্দটি কোরেন শব্দ থেকে উদ্ভূত, থাং অর্থ 'দক্ষিণ', চিং অর্থ 'পাহাড়'। এই অঞ্চলে তাদের ঐতিহাসিক আধিপত্য সম্ভবত মইরাং বংশের পূর্ববর্তী রাজ্যের জন্য নিয়ত চক্ষুশূল ছিল। তাদের নৈকট্য আগ্রাসনের জন্ম দিয়েছিল। একটি বড় বিপর্যয়ের পর ইতিমধ্যেই দুর্বল কইরেংরা শেষ পর্যন্ত ভয়ঙ্করভাবে পরাজিত হয়েছিল। তারা শেষ পর্যন্ত মণিপুর এবং উত্তর-পূর্ব ভারতের বিভিন্ন অংশে চলে যায়। আজ, কইরেংরা (কোরেন) ভারতের মণিপুরের ইম্ফল উপত্যকার পার্শ্ববর্তী পাদদেশের চারপাশে বিক্ষিপ্তভাবে ছড়িয়ে ছিটিয়ে রয়েছে।\n\n\n== তথ্যসূত্র ==\nShakespear, J. (1909) 'The Kuki–Lushai Clans.' The Journal of the Royal Anthropological Institute of Great Britain and Ireland. Vol. 39 (Jul., 1909), pp. 371–385\nhttps://web.archive.org/web/20131107225208/http://censusindia.gov.in/Tables_Published/SCST/ST%20Lists.pdf\nhttp://www.joshuaproject.net/peopctry.php\nShakespear, J. (1922) Tangkhul Folk Tales and Notes on Some Festivals of the Hill Tribes South of Assam. 14 pp.\nMcCulloch/ Major W., 'Account of the valley of Munnipore and of the Hill Tribes'. Selections from the Records of the Government of India, No. 27 (Calcutta) 1859\nGrierson, G. A. (Ed.) (1904b). Tibeto-Burman Family: Specimens of the Kuki-Chin and Burma Groups, # Volume III Part III of Linguistic Survey of India. Office of the Superintendent of Government Printing, Calcutta.\nEthnic Races of Manipur\nটেমপ্লেট:Kuki-Chin-Mizo tribes\nটেমপ্লেট:Hill tribes of Northeast India"}