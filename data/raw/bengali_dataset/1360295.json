{"pageid": 1360295, "title": "এডওয়ার্ড টার্নার বেনেট", "url": "https://bn.wikipedia.org/wiki?curid=1360295", "content": "এডওয়ার্ড টার্নার বেনেট (৬ জানুয়ারি ১৭৯৭ - ২১ আগস্ট ১৮৩৬) ছিলেন একজন ইংরেজ প্রাণীবিদ এবং লেখক। তিনি উদ্ভিদবিদ জন জোসেফ বেনেটের বড় ভাই।\n\n\n== জন্ম ও প্রারম্ভিক জীবন ==\nএডওয়ার্ড বেনেট মিডলসেক্স (বর্তমানে লন্ডন)-এর হ্যাকনিতে জন্মগ্রহণ করেন।\n\n\n== কর্মজীবন ==\nএকজন শল্যচিকিৎসক হিসাবে তিনি পরিচিত হলেও তাঁর বিজ্ঞান সাধনা সর্বদাই প্রাণীবিদ্যা ছিল। ১৮২২সালে তিনি একটি কীটতাত্ত্বিক সোসাইটি প্রতিষ্ঠার চেষ্টা করেছিলেন। পরবর্তীকালে সেটি একটি প্রাণীবিদ্যার সোসাইটিতে পরিণত হয়। এই প্রাণীবিদ্যার সোসাইটি আবার নানা ধাপ পেরিয়ে লন্ডনের জুওলজিক্যাল সোসাইটির সূচনা করে। ১৮৩১ থেকে ১৮৩৬ সাল পর্যন্ত এডওয়ার্ড বেনেট জুওলজিক্যাল সোসাইটি অফ লন্ডনের সচিব ছিলেন।\n\n\n== অবদান ==\nবেনেটের অবদানের মধ্যে রয়েছে দ্য টাওয়ার মেনাজেরি (১৮২৯) এবং দ্য গার্ডেনস অ্যান্ড মেনাজেরি অফ দ্য জুওলজিক্যাল সোসাইটি (১৮৩১)। জি.টি. লে-এর সাথে যুগ্মভাবে তিনি বিচি'স ওয়ায়েজ (১৮৩৯) এর প্রাণিবিদ্যা বইয়ে মাছের বিভাগে লিখেছেন। ১৮৩৫ সালে তিনি মেসিস্টপস লেপ্টোরিঞ্চাস নামে আফ্রিকান কুমিরের একটি নতুন প্রজাতির বর্ণনা করেন। আফ্রিকান কুমিরের এই নতুন প্রজাতির বৈধতা ২০১৮ সালে নিশ্চিত করা হয়।\n\n\n== তথ্যসূত্র =="}