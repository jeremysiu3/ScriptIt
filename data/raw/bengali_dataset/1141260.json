{"pageid": 1141260, "title": "বাংলাদেশ উন্নয়ন ফোরাম", "url": "https://bn.wikipedia.org/wiki?curid=1141260", "content": "বাংলাদেশ উন্নয়ন ফোরাম হলো বাংলাদেশের সরকার এবং দাতা সংস্থাগুলোর মধ্যে সংঘটিত হওয়া একটি দ্বি-বার্ষিক সম্মেলন, যা ২০০৫ সাল পর্যন্ত বার্ষিক ছিল। এটি বাংলাদেশের অর্থমন্ত্রীর অনুমতিপ্রাপ্ত একটি আমন্ত্রণমূলক বৈঠক। \n\n\n== ইতিহাস ==\nবাংলাদেশ উন্নয়ন ফোরামের প্রথম সভা ২০০২ সালে অনুষ্ঠিত হয়।  এটি পারস্যে অনুষ্ঠিত এইড কনসোর্টিয়ামকে প্রতিস্থাপন করে। \nবাংলাদেশ সরকার ২০০৫ সালের ২রা মার্চ ঘোষণা করে যে, তারা বিশ্বব্যাংক থেকে বাংলাদেশ উন্নয়ন ফোরামের ব্যবস্থাপনা গ্রহণ করবে। সরকার ঘোষণা করে যে, তারা অর্থ মন্ত্রণালয়ের অধীনে অর্থনৈতিক সম্পর্ক বিভাগের মাধ্যমে অর্থায়ন করবে এবং ফোরামটি আয়োজন করার ব্যবস্থা করবে। সরকার আরও জানায় যে, সম্মেলনটি এখন থেকে বার্ষিক না হয়ে দ্বিবার্ষিক হবে। \n২০১০ সালে সর্বশেষ বৈঠকের পাঁচ বছর পর ২০১৫ সালে বাংলাদেশ উন্নয়ন ফোরাম পুনরায় বৈঠক করে। বাংলাদেশ সরকার বাংলাদেশের অবকাঠামোতে বিনিয়োগের জন্য প্রতি বছর ১০ বিলিয়ন মার্কিন ডলারের পরিকল্পনা পেশ করে। এছাড়া, সভায় ইউএসএইড বাংলাদেশের প্রধান এবং স্থানীয় পরামর্শদাতা গ্রুপের সহ-সভাপতি জনিনা জারুজেলস্কিও উপস্থিত ছিলেন। তিনি গণমাধ্যম আলোচনায় বলেন, ২০২১ সালের মধ্যে বাংলাদেশ মধ্যম আয়ের দেশে উন্নীত হবে। \n২০১৮ সালের জানুয়ারিতে, ঢাকার প্যান প্যাসিফিক সোনারগাঁও এ দুই দিনব্যপি বাংলাদেশ উন্নয়ন ফোরামের সভা অনুষ্ঠিত হয়। বৈঠকে ওপেক ফান্ড ফর ইন্টারন্যাশনাল ডেভেলপমেন্ট, জাপানের পররাষ্ট্র মন্ত্রণালয়, এশীয় উন্নয়ন ব্যাংক এবং বিশ্ব ব্যাংক প্রতিনিধিত্ব করে।  বৈঠকে ৭০০ প্রতিনিধি উপস্থিত ছিলেন। বৈঠকটি উদ্বোধন করেন প্রধানমন্ত্রী শেখ হাসিনা । \n২০২০ সালের জানুয়ারিতে, বঙ্গবন্ধু আন্তর্জাতিক সম্মেলন কেন্দ্রে ফোরামের সভা অনুষ্ঠিত হয়। \n\n\n== আরও দেখুন ==\nবাংলাদেশ উন্নয়ন গবেষণা প্রতিষ্ঠান\n\n\n== তথ্যসূত্র =="}