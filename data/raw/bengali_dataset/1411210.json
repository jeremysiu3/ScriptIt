{"pageid": 1411210, "title": "পুওর থিংস (চলচ্চিত্র)", "url": "https://bn.wikipedia.org/wiki?curid=1411210", "content": "পুওর থিংস ইয়োর্গোস লান্থিমোস পরিচালিত ২০২৩ সালের তিক্ত হাস্যরসাত্মক কাল্পনিক চলচ্চিত্র। অ্যালাসডেয়ার গ্রে রচিত ১৯৯২ সালের একই নামের উপন্যাস অবলম্বনে এর চিত্রনাট্য লিখেছেন টনি ম্যাকনামারা। এতে শ্রেষ্ঠাংশে অভিনয় করেছেন এমা স্টোন, মার্ক রাফালো, উইলেম ডাফো, রামি ইউসেফ, ক্রিস্টোফার অ্যাবট ও জেরড কারমাইকেল।\n২০২৩ সালের ১লা সেপ্টেম্বর ৮০তম ভেনিস আন্তর্জাতিক চলচ্চিত্র উৎসবে চলচ্চিত্রটির উদ্বোধনী প্রদর্শনী হয় এবং সেখানে এটি গোল্ডেন লায়ন পুরস্কার অর্জন করে। চলচ্চিত্রটি সার্চলাইট পিকচার্সের পরিবেশনায় ২০২৩ সালের ৮ই ডিসেম্বর মার্কিন যুক্তরাষ্ট্রে মুক্তি দেওয়া হয় এবং ২০২৪ সালের ১২ই জানুয়ারি যুক্তরাজ্যে মুক্তির জন্য নির্ধারিত করা হয়েছে। চলচ্চিত্রটি সমালোচকদের কাছে প্রশংসিত হয়, বিশেষ করে স্টোনের অভিনয়ের জন্য। ন্যাশনাল বোর্ড অব রিভিউ ও আমেরিকান ফিল্ম ইনস্টিটিউট চলচ্চিত্রটিকে তাদের ২০২৩ সালের সেরা ১০ চলচ্চিত্রের তালিকায় স্থান দেয়। এটি ৮১তম গোল্ডেন গ্লোব পুরস্কারে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র-সহ ছয়টি বিভাগে মনোনয়ন লাভ করে।\n\n\n== অভিনয়শিল্পীদল ==\nএমা স্টোন - বেলা ব্যাক্সটার\nমার্ক রাফালো - ডানকান ওয়েডারবার্ন\nউইলেম ডাফো - ড. গডউইন ব্যাক্সটার\nরামি ইউসেফ - ম্যাক্স ম্যাক্যান্ডলেস\nক্রিস্টোফার অ্যাবট - আলফি ব্লেসিংটন\nজেরড কারমাইকেল - হ্যারি অ্যাস্টলি\nমার্গারেট কোয়ালি - ফেলিসিটি\nক্যাথরিন হান্টার - মাদাম সুইনি\nসুজি বেম্বা - টোইনেট\nহ্যানা স্কাইগুলা - মার্থা ফন কুর্টজরক\nভিকি পেপারডাইন - মিসেস প্রিম\nওয়েন ব্রেট - যাজক\nটম স্টোর্টন - স্টুয়ার্ড\nকারমিনহো - ফাডো গায়িকা\nইয়ের্স্কিন ফেনদ্রিক্স - লিসবন রেস্তোরাঁর গায়ক\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে পুওর থিংস  (ইংরেজি)\nরটেন টম্যাটোসে পুওর থিংস (ইংরেজি)\nমেটাক্রিটিকে পুওর থিংস (ইংরেজি)\nটেমপ্লেট:ইয়োর্গোস লান্থিমোস\nটেমপ্লেট:এমা স্টোন"}