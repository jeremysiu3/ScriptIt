{"pageid": 1421203, "title": "আন্তর্জাতিক শৈবাল, ছত্রাক ও উদ্ভিদ নামকরণ নিয়মাবলী", "url": "https://bn.wikipedia.org/wiki?curid=1421203", "content": "আন্তর্জাতিক শৈবাল, ছত্রাক ও উদ্ভিদ নামকরণ নিয়মাবলী (ICN বা ICNafp) হল আনুষ্ঠানিক উদ্ভিদসংক্রান্ত নাম - এর সাথে সম্পর্কিত নিয়মাবলী ও বিধানের সন্নিবেশ, যেসব নাম উদ্ভিদ, ছত্রাক ও জীবসত্তার কিছু গ্রুপকে দেওয়া হয় এবং যারা \"ঐতিহ্যগতভাবে শৈবাল, ছত্রাক, বা উদ্ভিদ হিসেবে বিবেচিত হয়\"।   এটি পূর্বে আন্তর্জাতিক উদ্ভিদ নামকরণ নিয়মাবলী (ICBN) নামে পরিচিত ছিলো। নামটি ২০১১ সালের জুলাই মাসে মেলবোর্নে অনুষ্ঠিত আন্তর্জাতিক বোটানিক্যাল কংগ্রেসে মেলবোর্ন নিয়মাবলী এর অংশ হিসেবে পরিবর্তিত হয়েছিল, যা ২০০৫ সালের ভিয়েনা নিয়মাবলী প্রতিস্থাপন করেছিল।\nকোডটির বর্তমান সংস্করণটি হল সেনজেন কোড যা জুলাই ২০১৭ সালে চীনের শেনজেনে অনুষ্ঠিত আন্তর্জাতিক বোটানিক্যাল কংগ্রেস দ্বারা গৃহীত হয়েছিল। পূর্ববর্তী কোডগুলির মতো, এটি কংগ্রেস দ্বারা অনুমোদিত হওয়ার সাথে সাথেই কার্যকর হয় (২৯ জুলাই ২০১৭), কিন্তু কোডটির চূড়ান্ত নথি ২৬ জুন ২০১৮ পর্যন্ত প্রকাশিত হয়নি। ছত্রাকের জন্য কোডটি ২০১৮ সালে সান জুয়ান চ্যাপ্টার এফ দ্বারা সংশোধিত হয়েছিল\nনিয়মাবলীটির নাম আংশিকভাবে ক্যাপিটালাইজড (বড় হাতের অক্ষরে লেখা) এবং বাকিটুকু নয়। \"শৈবাল, ছত্রাক ও গাছপালা\" - এর ছোট হাতের অক্ষর ইঙ্গিত করে যে, এই পদগুলি ক্লেডের আনুষ্ঠানিক নাম নয়। তবে এটি জীবসত্তার কিছু গ্রুপকে ইঙ্গিত করে, যেগুলো ঐতিহাসিকভাবে এই নামে পরিচিত ছিল এবং ঐতিহ্যগতভাবে শৈবালতত্ত্ববিদ, ছত্রাকতত্ত্ববিদ, ওউদ্ভিদবিদদের দ্বারা অধ্যয়নকৃত হয়েছিল। এর মধ্যে রয়েছে নীলাভ-সবুজ শৈবাল (সায়ানোব্যাকটেরিয়া), ছত্রাক (ইট্রিডস, ওমিসেটস, ও স্লাইম মোল্ড), সালোকসংশ্লেষী প্রোটিস্ট ও শ্রেণিবিন্যাসগতভাবে সম্পর্কিত অ-সালোকসংশ্লেষী গ্রুপ। ICN - এ এই কয়েকটি গ্রুপের জন্য বিশেষ বিধান রয়েছে, যেমনঃ জীবাশ্ম।\nICN শুধুমাত্র একটি আন্তর্জাতিক বোটানিক্যাল কংগ্রেস (IBC) দ্বারা পরিবর্তিত হতে পারে, যেখানে আন্তর্জাতিক উদ্ভিদ শ্রেণিবিন্যাসকরণ সংগঠন সহায়তাকারী অবকাঠামো প্রদান করে। প্রতিটি নতুন সংস্করণ পূর্ববর্তী সংস্করণগুলিকে রহিত করে এবং ১৭৫৩ তে প্রণীত পূর্ববর্তী সংস্করণের দ্বারা প্রভাবিত, যেখানে বিভিন্ন শুরুর তারিখ নির্দিষ্ট নয়। \nচাষকৃত উদ্ভিদদের নামকরণের জন্য একটি পৃথক নিয়মাবলী রয়েছে,আন্তর্জাতিক চাষকৃত উদ্ভিদ নামকরণ নিয়মাবলী, যা ICN এর পরিপূরককারী নিয়ম ও সুপারিশ দেয়।\n\n\n== নীতিমালা ==\nউদ্ভিদবিদ্যাগত নামকরণ প্রাণীবিদ্যাগত, ব্যাকটেরিয়াগত, ও ভাইরাসগত নামকরণ থেকে স্বাধীন ( নামকরণ কোড দেখুন)।\nএকটি উদ্ভিদবিদ্যাগত নাম একটি প্রকার দ্বারা একটি ট্যাক্সনে ঠিক করা হয়। এটি প্রায় সবসময়ই শুকনো উদ্ভিদ উপাদান হয় এবং এটি সাধারণত একটি হার্বেরিয়ামে জমা ও সংরক্ষণ করা হয়, যদিও এটি একটি চিত্র বা একটি সংরক্ষিত সংস্কৃতিও হতে পারে। কিছু সংগ্রহনামা হার্বেরিয়ামের ওয়েবসাইটে অনলাইনে দেখা যেতে পারে।\nউদ্ভিদবিদ্যাগত নামকরণে একটি নির্দেশক নীতি হল অগ্রাধিকার, যা ট্যাক্সনের জন্য একটি নামের প্রথম প্রকাশ।  অগ্রাধিকারের উদ্দেশ্যে আনুষ্ঠানিকভাবে শুরুর তারিখ হল ১ মে, ১৭৫৩; লিনিয়াস দ্বারা স্পিসিজ প্লান্টারাম প্রকাশনা। অবশ্য, অগ্রাধিকারের কঠোর প্রয়োগের অবাঞ্ছিত (অস্থিতিশীল) প্রভাব এড়াতে পরিবার, গণ, ও প্রজাতির নাম সংরক্ষণ করা সম্ভব।\nনিয়মাবলীটির উদ্দেশ্য হল যে, উদ্ভিদের প্রতিটি ট্যাক্সোনমিক গ্রুপের (\"ট্যাক্সন\", বহুবচনে \"ট্যাক্সা\") শুধুমাত্র একটি সঠিক নাম রয়েছে যা বিশ্বব্যাপী গৃহীত হয়, শর্ত থাকে যে এটির একই পরিধি, অবস্থান এবং পদমর্যাদা রয়েছে।  একটি বৈজ্ঞানিক নামের তাৎপর্য হল এটি একটি শনাক্তকারী; এটি বর্ণনামূলক তাৎপর্যের জন্য অপরিহার্য নয়।\nট্যাক্সার নামগুলো ল্যাটিন হিসেবে ধরা হয়।\nনামকরণের আইনগুলো পূর্ববর্তী হয়, যদি না একটি স্পষ্ট বিবৃতি না থাকে যে, এটি প্রযোজ্য নয়৷\n\n\n== ইতিহাস ==\nউদ্ভিদবিদ্যাগত নামকরণ নিয়ন্ত্রণকারী আইনগুলোর একটি দীর্ঘ ও গোলযোগপূর্ণ ইতিহাস রয়েছে, যা ১৮৪৩ সালে প্রাণীবিদ্যাগত নামকরণকে পরিচালনা করার জন্য প্রতিষ্ঠিত আইনগুলোর সাথে অসন্তুষ্টির সাথে সম্পর্কিত। আন্তর্জাতিক আইনগুলোর প্রথম সেটটি ছিল লোই দে লা নমেনক্লেচার বোটানিক (\"উদ্ভিদবিদ্যাগত নামকরণের আইন\"), যা ১৮৬৭ সালে প্যারিসে আয়োজিত \"আন্তর্জাতিক বোটানিক্যাল কংগ্রেস\" এ \"উদ্ভিদবিদ্যাগত নামকরণ অনুসরণ করার জন্য নির্দেশিকা\" হিসাবে গৃহীত হয়েছিল। আধুনিক নিয়মাবলীর বিপরীতে, নিয়মাবলীর মধ্যে বৈধভাবে প্রকাশিত এবং বৈধ নামের জন্য বাধ্যতামূলক নিয়মের পরিবর্তে এটিতে নামকরণের বিতর্কিত বিষয়গুলোর উপর আলোচনার ভিত্তি হিসাবে কাজ করার সুবিধার্থে নামকরণের জন্য সুপারিশ রয়েছে। এটি মোট ৬৮টি নিবন্ধসহ ছয়টি বিভাগ হিসাবে সংগঠিত হয়েছিল।\nউদ্ভিদবিদ্যাগত নামকরণে আরও \"সমীচীন\" বা আরও ন্যায়সঙ্গত অনুশীলন আনার একাধিক প্রচেষ্টার ফলে বেশ কয়েকটি প্রতিযোগিতামূলক নিয়মাবলী তৈরি হয়েছিল, যা অবশেষে ১৯৩০ সালের কংগ্রেসের সাথে একটি সমঝোতায় পৌঁছেছিল। ইতোমধ্যে, আন্তর্জাতিক আইনের দ্বিতীয় সংস্করণ ১৯০৫ সালে ভিয়েনা কংগ্রেস অনুসরণ করে। এই নিয়মগুলো Règles internationales de la Nomenclature botanique adoptées par le Congrès International de Botanique de Vienne ১৯০৫ (অথবা ইংরেজিতে, আন্তর্জাতিক উদ্ভিদবিদ্যাগত নামকরণের আইন, যা আন্তর্জাতিক বোটানিক্যাল কনফারেন্স, ভিয়েনা ১৯০৫ দ্বারা গৃহীত) হিসেবে প্রকাশিত হয়েছিল। অনানুষ্ঠানিকভাবে এগুলো ভিয়েনা আইন হিসেবে উল্লেখ করা হয় (২০০৬ সালের ভিয়েনা নিয়মাবলীর সাথে বিভ্রান্ত হবেন না)।\nআন্তর্জাতিক বোটানিক্যাল কংগ্রেসের কিছু কিন্তু পরবর্তী সব সভা এই আইনগুলোর সংশোধিত সংস্করণ তৈরি করেছে, যা পরেআন্তর্জাতিক উদ্ভিদবিদ্যাগত নামকরণ নিয়মাবলী হিসেবে এবংপরবর্তীতে আন্তর্জাতিক শৈবাল, ছত্রাক ও উদ্ভিদ নামকরণ নিয়মাবলী অভিহিত হয়েছে।\nঅস্ট্রেলিয়ার মেলবোর্নে (২০১১) ১৮তম আন্তর্জাতিক বোটানিক্যাল কংগ্রেসের নামকরণ শাখা কিছু বড় পরিবর্তন এনেছেঃ\n\nনিয়মাবলীটি এখন নতুন ট্যাক্সা নামের শুধুমাত্র বৈদ্যুতিনভাবে প্রকাশের অনুমতি দেয়, এবং এখন কাগজের কপি হিসেবে লাইব্রেরিতে জমা করার প্রয়োজন হবে না।\nএকটি নতুন নাম প্রকাশের জন্য অপরিহার্য হিসেবে ল্যাটিন ভাষায় যাচাইকরণের নির্ণয় বা বিবরণের প্রয়োজনীয়তা পরিবর্তন করে ইংরেজি বা ল্যাটিনকে অনুমতি দেওয়া হয়েছে (ধারা ৩৯)।\n\"একটি ছত্রাক, একটি নাম\" ও \"একটি জীবাশ্ম, একটি নাম\" হচ্ছে কিছু গুরুত্বপূর্ণ পরিবর্তন; অ্যানামর্ফ এবং টেলিমর্ফ (ছত্রাকের জন্য) এবং মরফোট্যাক্সা (ফসিলের জন্য) ধারণাগুলো বাদ দেওয়া হয়েছে।\n\"নাম নিবন্ধন\" নিয়ে একটি পরীক্ষা হিসেবে নতুন ছত্রাকের বিবরণের জন্য \"একটি স্বীকৃত সংগ্রহস্থল\" থেকে একটি শনাক্তকারী ব্যবহার করা প্রয়োজন; এখন পর্যন্ত দুটি স্বীকৃত সংগ্রহস্থল রয়েছে, ইনডেক্স ফাংগোরাম এবং মাইকোব্যাঙ্ক।\n\n\n== সংস্করণ ==\nসমস্ত সংস্করণ নিচে তালিকাভুক্ত করা আছে।\n\n\n== আরও দেখুন ==\nউদ্ভিদবিদ্যার জন্য নির্দিষ্ট\n\nলেখকের উদ্ধৃতি (উদ্ভিদবিদ্যা)\nউদ্ভিদবিদ্যাগত নাম\nউদ্ভিদবিদ্যাগত নামকরণ\nউদ্ভিদ শ্রেণিবিন্যাসের জন্য আন্তর্জাতিক সমিতি\nআন্তর্জাতিক চাষকৃত উদ্ভিদ নামকরণ নিয়মাবলীআন্তর্জাতিক চাষকৃত উদ্ভিদ নামকরণ নিয়মাবলী\nআন্তর্জাতিক উদ্ভিদ নাম সূচক\nসঠিক নাম (উদ্ভিদবিদ্যা)\nইনফ্রাস্পেসিফিক নাম (উদ্ভিদবিদ্যা)\nহাইব্রিড নাম (উদ্ভিদবিদ্যা)\nআরও সাধারণ\n\nবৈজ্ঞানিক নামকরণের শব্দকোষ\nদ্বিপদ নামকরণ\nনামকরণ নিয়মাবলী\nবৈজ্ঞানিক শ্রেণিবিভাগ\nবর্ণনাতীত প্রজাতি\n\n\n== তথ্যসূত্র =="}