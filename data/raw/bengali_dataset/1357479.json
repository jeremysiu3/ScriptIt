{"pageid": 1357479, "title": "দোস্তী (১৯৬৪-এর চলচ্চিত্র)", "url": "https://bn.wikipedia.org/wiki?curid=1357479", "content": "দোস্তী সত্যেন বসু পরিচালিত ১৯৬৪ সালের ভারতীয় হিন্দি ভাষার নাট্য চলচ্চিত্র। তারাচাঁদ বড়জাত্যা প্রযোজিত চলচ্চিত্রটি পরিবেশনা করে রাজশ্রী প্রডাকশন্স। চলচ্চিত্রটি একজন অন্ধ ও একজন শারীরিক প্রতিবন্ধী দুই বালকের বন্ধুত্বকে কেন্দ্র করে নির্মিত। এতে প্রধান দুই চরিত্রে অভিনয় করেন সুধীর কুমার সাওয়ান্ত ও সুশীল কুমার সোমায়া।\nদোস্তী ৪র্থ মস্কো আন্তর্জাতিক চলচ্চিত্র উৎসবে প্রদর্শিত হয়। চলচ্চিত্রটি ১৯৬৪ সালের শীর্ষ ১০ আয়কারী চলচ্চিত্রের একটি এবং বক্স অফিসে \"সুপার হিট\" তকমা লাভ করে। এটি ১৯৭৭ সালে স্নেহম নামে মালয়ালম ভাষায় পুনর্নির্মিত হয়।\nচলচ্চিত্রটি ১২তম ভারত জাতীয় চলচ্চিত্র পুরস্কারে শ্রেষ্ঠ হিন্দি পূর্ণদৈর্ঘ্য চলচ্চিত্র বিভাগে রাষ্ট্রপতির রৌপ্য পদক লাভ করে এবং ১২তম ফিল্মফেয়ার পুরস্কারে সাতটি মনোনয়ন থেকে শ্রেষ্ঠ চলচ্চিত্র-সহ ছয়টি পুরস্কার অর্জন করে।\n\n\n== অভিনয়শিল্পীদল ==\nসুশীল কুমার সোমায়া - রামনাথ \"রামু\" গুপ্ত\nসুধীর কুমার সাওয়ান্ত - মোহন\nবেবি ফরিদা - মঞ্জুলা \"মঞ্জু\"\nসঞ্জয় খান - অশোক\nলীলা মিশ্র - মৌসী\nলীলা চিটনিস - রামুর মা\nঅভি ভট্টাচার্য - প্রধানশিক্ষক\nউমা রাজু - নার্স মীনা, মোহনের বোন\nনানা পলশিকর - শর্মা জি\nমুলচাঁদ - অশোকের কর্মচারী\n\n\n== সঙ্গীত ==\nদোস্তী চলচ্চিত্রের সুর করেছেন লক্ষ্মীকান্ত-প্যায়ারেলাল এবং গীত লিখেছেন মজরুহ সুলতানপুরি। সঙ্গীত পরিচালক আর. ডি. বর্মণ চলচ্চিত্রের গানে হারমোনিকা বাজিয়েছেন।\n\n\n== মুক্তি ও বক্স অফিস ==\nদোস্তী ৪র্থ মস্কো আন্তর্জাতিক চলচ্চিত্র উৎসবে প্রদর্শিত হয়। এটি ১৯৬৪ সালের ৬ই নভেম্বর ভারতে মুক্তি পায়। চলচ্চিত্রটি বক্স অফিসে ₹৪ কোটি আয় করে ১৯৬৪ সালের ৩য় শীর্ষ আয়কারী চলচ্চিত্র হয়ে ওঠে এবং বক্স অফিসে \"সুপার হিট\" তকমা লাভ করে।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে দোস্তী  (ইংরেজি)\nবলিউড হাঙ্গামায় দোস্তী (ইংরেজি)\nReview Essay in Visual Anthropology: Virtue Ethics of Boot Polish and Dosti, as Compared with Slumdog Millionaire"}