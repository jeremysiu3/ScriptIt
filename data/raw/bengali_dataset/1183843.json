{"pageid": 1183843, "title": "তারুকাস ভেনোসাস", "url": "https://bn.wikipedia.org/wiki?curid=1183843", "content": "ভেইনড পিয়েরট (বৈজ্ঞানিক নাম: Tarucus venosus (Moore]) 'লাইসিনিডি' গোত্রের এবং 'পলিয়োম্যাটিনি' উপগোত্রের অন্তর্ভুক্ত ছোট আকার বিশিষ্ট প্রজাতি। ভারতএ এই প্রজাতির অধীনে কোন উপ-প্রজাতি তালিকাভুক্ত নেই।\n\n\n== আকার ==\nভেইনড পিয়েরট এর প্রসারিত অবস্থায় ডানার আকার ২৭-৩১ মিলিমিটার দৈর্ঘ্যের হয়।\n\n\n== বিস্তার ==\nএই প্রজাতি ভারত এর জন্মু কাশ্মীর থেকে উত্তরাখণ্ড, পশ্চিমবঙ্গ, বাংলাদেশ এবং পাকিস্তান এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nপুরুষ প্রকারের ডানার উপরিতল ফ্যাকাশে নীলচে বেগুনি (purple blue)। সামনের ডানায় কোস্টাল বর্ডার সরুভাবে, অ্যাপেক্স এবং টার্মিনাল বর্ডার খুব চওড়া কালচে বাদামী (২-৩ মিলিমিটার)। সেল এর বহিঃপ্রান্তে একটি সুস্পষ্ট চওড়া ছোপ এবং সেল পরবর্তী কয়েকটি সঙ্গলগ্ন ডিসকাল ছোপ বর্তমান (কিছু নমুনাতে অনুপস্থিত)। টার্মিনাল প্রান্তভাগ সরু কালচে। উভয় ডানায় গোড়া নীলচে আঁশে ছাওয়া এবং সিলিয়া অথবা প্বার্শরোয়া সাদা। পিছনের ডানায় কোস্টাল, এপিকাল এবং টার্মিনাল বর্ডার চওড়া কালচে বাদামী (২-৩ মিলিমিটার এর মধ্যে) এবং সেল এর বহিঃপ্রান্তে কালো ছোপযুক্ত। উক্ত ছোপটি সামনের ডানার সেল বহিঃপ্রান্তের ছোপ অপেক্ষা ছোট। পিছনের ডানা লেজযুক্ত।\nস্ত্রী প্রকারে ডানার উপরিতল সাধারণত কালচে বাদামী এবং উভয় ডানার গোড়ার অংশ অথবা বেস নীলচে আঁশের ছিটাযুক্ত (blue scale sprinkled)। উভয় ডানায় সেল এর বহিঃপ্রান্ত কালো ছোপযুক্ত, তবে সামনের ডানার ছোপটি সুস্পষ্ট এবং আকারে বড়। সামনের ডানায় সেল এর বর্হিভাগ এবং ডিসকাল অংশ ফ্যাকাশে সাদা এবং কালো ছোপযুক্ত।\nস্ত্রী-পুরুষ উভয়ের ডানার নিম্নতল সাদা থেকে ময়লাটে সাদা এবং কালো দাগ-ছোপ যুক্ত। সামনের ডানায় অন্যান্য Pierrot প্রজাতির মতন ডানার গোড়া থেকে কোস্টাল শিরা বরাবর কোস্টার এক তৃতীয়াংশ অবধি বিস্তৃত একটি চওড়া কালো দাগ, সেল এর বহিঃপ্রান্তে একটি চওড়া ছোপ এবং ডিসকাল অংশে অসংলগ্ন ভাবে বিন্যস্ত কয়েকটি বিভিন্ন আকৃতির ছোপ বিদ্যমান। পোস্ট-ডিসকাল এবং সাব-টার্মিনাল ছপের সারিদুটি টার্মেনের সাথে সমান্তরালভাবে বিন্যস্ত, নিয়মিত (regular) এবং সম্পূর্ন।\nপিছনের ডানায় গোড়ার অংশে (basal) লম্বাটে একটি কালো দাগ, কোস্টাল শিরার নীচ থেকে ডরসামের খানিক উপর পর্যন্ত বিস্তৃত ৪টি সাব-বেসাল ছোপের একটি সরলরৈখিক সারি এবং সেল এর বহিঃপ্রান্তে একটি ছোপ লক্ষ্য করা যায়। কোস্টার বাইরের দিকের দুই-তৃতীয়াংশ সরু কালচে বাদামী ডিসকাল ছোপগুলি অবিন্যস্থ ভাবে ছড়িয়ে ছিটিয়ে থাকে। পোস্ট-ডিসকাল এবং সাবটার্মিনাল ছোপের সারিদুটি এবং কালচে সরু টার্মেন সমান্তরাল ভাবে বিন্যস্ত। পোস্ট-ডিসকাল ছোপ সারির কিছু ছোপ খানিকটা অর্ধচন্দ্রাকৃতি। সাব-টার্মিনাল ছোপসারির মধ্যভাগ থেকে টর্নাস পর্যন্ত ছোপগুলি কালোর মধ্যে উজ্জ্বল রূপালী সবজে আঁশযুক্ত। পিছনের ডানা লেজযুক্ত।\n\n\n== আচরণ ==\nঅন্যান্য Pierrot প্রজাতির মত এই প্রজাতির উড়ান ধীরগতি সম্পন্ন এবং আঁকাবাকা। এরা ভূমির কাছাকাছি নীচ দিয়ে ওড়ে। এরা জঙ্গলবাসী পতঙ্গ, এছাড়াও ঘন ঝোপঝাড় যুক্ত অঞ্চলেও এদের দেখা পাওয়া যায়। ঘন অরন্যের ফাঁকা জায়গায়, বন পথে এবং জঙ্গলের নদী অথবা ঝর্নার আশেপাশে এদের বিচরন লক্ষ্য করা যায়। পাহাড়ি জঙ্গলের কম উচ্চতায় অথবা পাহাড়ের পাদদেশের জঙ্গলে,যেখানে বৃষ্টিপাত প্রচুর হয়-এমন পরিবেশে এদের সবচেয়ে বেশী সক্রিয় দেখা যায়।\n\n\n== তথ্যসূত্র ==\n\n\n== বহিঃসংযোগ =="}