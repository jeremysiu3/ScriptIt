{"pageid": 1022979, "title": "লাবণী", "url": "https://bn.wikipedia.org/wiki?curid=1022979", "content": "লাবণী (মারাঠি: लावणी, ইংরেজি: Lavani) হল ভারতের মহারাষ্ট্র প্রদেশে প্রচলিত একপ্রকার জনপ্ৰিয় লোকসঙ্গীত ও নৃত্যের ধারা। এটি মূলত পারম্পরিক গান ও নৃত্যের একটি সংমিশ্ৰণ, যা বিশেষ করে ঢোলক নামক একটি বিশেষ বাদ্যের সাথে পরিবেশন করা হয়। লাবণী সাধারণত শক্তিশালী ছন্দের জন্য উল্লেখযোগ্য। মারাঠী লোক-থিয়েটারের বিকাশে এর যথেষ্ট অবদান রয়েছে। মহারাষ্ট্ৰ ও দক্ষিণ মধ্য প্ৰদেশে একদল নয়-গজ দীর্ঘ শাড়ি পরিহিতা নারী প্ৰদৰ্শনকারী এটি পরিবেশন করে। নৃত্যের গানগুলো দ্ৰুত লয়ে পরিবেশন করা হয়।\n\n\n== ব্যুৎপত্তি ==\nএকটি ঐতিহ্য অনুসারে, লাবণী শব্দটি লাবণ্য শব্দ থেকে উদ্ভূত হয়েছে যার অৰ্থ হচ্ছে সৌন্দৰ্য। অন্য একটি ঐতিহ্য অনুসারে এটি মারাঠি শব্দ লাবেনে থেকে উদ্ভূত হয়েছে।\n\n\n== ইতিহাস ও ধারাসমূহ ==\nপরম্পরাগতভাবে, লোকনৃত্যের এই ধারাতে সমাজ, ধৰ্ম ও রাজনীতির মতো বিভিন্ন বিষয় নিয়ে আলোচনা করা হয়। লাবণীর গানগুলো সাধারণত অনুভূতি ও প্ৰেমমূলক হয় এবং সংলাপগুলো সামাজিক-রাজনৈতিক ভাবে তীব্ৰ হয়। মূলত, একে ক্লান্ত সৈন্যদের মনোরঞ্জন ও মনোবল বাড়ানোর জন্য ব্যবহার করা হয়েছিল। নৃত্যের সাথে গানগুলো সাধারণত কিছুটা অশ্লীল ও প্রেমমূলক হয়। লাবণী দুই প্ৰকারের, একটি হলো নিৰ্গুণী লাবণী (দাৰ্শনিক) এবং অপরটি হলো শৃঙ্গারি লাবণী (বিলাসী)। নিৰ্গুনী লাবণী ভক্তিমূলক সংগীতরূপে ভারতের মালব অঞ্চলে জনপ্ৰিয়।\nলাবণী দুটি পৃথক প্ৰদৰ্শনে বিকশিত হয়েছিল, যেমন- ফাডাচি লাবণী ও বৈঠকিচি লাবণী।\n\n\n== পোশাক ==\nলাবণী পরিবেশনকারী মহিলারা প্ৰায় ৯ গজ দৈৰ্ঘ্যের একটি শাড়ি পরিধান করে। তারা চুলে একটি খোপা বাঁধে ও বেশকিছু গহনা পরে যার ভিতরে আছে নেকলেস, কানের ফুল, ঝুমকা, কোমরপাট্টা, খারু ইত্যাদি। তারা সাধারণত কপালে গাঢ় লাল রঙা বড় টিপ লগায়। তারা পরনে থাকা শাড়িটিকে নাওয়ারি বলে ডেকে থাকে। শাড়িটি অন্যান্য প্রকারের শাড়ির তুলনায় অধিক আরামদায়ক হয়ে থাকে।\n\n\n== তথ্যসূত্র =="}