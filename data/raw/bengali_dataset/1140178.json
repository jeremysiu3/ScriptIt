{"pageid": 1140178, "title": "ম্যারি এলিজাবেথ ডোনাল্ডসন", "url": "https://bn.wikipedia.org/wiki?curid=1140178", "content": "ম্যারি এলিজাবেথ ডোনাল্ডসন হলেন ডেনমার্কের রাজকুমারী ও ডেনমার্কের রাজকুমার ফ্রেডরিক এর ধর্মপত্নী। ফ্রেডরিক হলেন সিংহাসনের আপাত উত্তরাধিকারী, যার অর্থ হল তিনি সফল হলে, ম্যারি স্বয়ংক্রিয়ভাবে ডেনমার্কের রাণী হয়ে যাবেন।\n\nডেনমার্কের তৃতীয়-সর্বোচ্চ উপার্জনকারী রপ্তানি শিল্প পোশাক  শিল্প।আর ম্যারি এ শিল্পের একজন সক্রিয় পৃষ্ঠপোষক এবং তিনি কোপেনহেগেন ফ্যাশন সামিটের পৃষ্ঠপোষকতা করছেন।\n২০০৪ থেকে ম্যারি বিভিন্ন সংস্থার সাথে জড়িত হন। তাদের বিভিন্ন সমস্যা ও লক্ষ্য দেখেন, আয়োজন এবং কর্মশালায় যান। তাঁর পৃষ্ঠপোষকতার ক্ষেত্র গুলো হচ্ছে সংস্কৃতি, পোশাক শিল্প, মানবিক সাহায্য, গবেষণায় সহায়তা ও বিজ্ঞান, সমাজকল্যাণ ও স্বাস্থ্য খাত এবং খেলাধুলা। যে সংস্থাগুলোর  তিনি পৃষ্ঠপোষকতা করেন তার সাথে তাদের সম্পর্কের মাধ্যমে ইতিবাচক ফলাফলের কথা জানিয়েছেন এবং ডেনিশ মিডিয়া এবং সংস্থাগুলির কয়েকটি ওয়েবসাইটে বিভিন্ন প্রতিবেদন রয়েছে যে তিনি তাদের সাথে তার কাজের সম্পর্কের সাথে বেশ জড়িত।  তিনি বর্তমানে ইউরোপের আঞ্চলিক কার্যালয় বিশ্ব স্বাস্থ্য সংস্থা-এর মাধ্যমে স্থূলতা-বিরোধী কর্মসূচির সাথেও জড়িত।\nডেনমার্কের অভিবাসী সমস্যা দেখতে ম্যারি ভলসমোসের সুবিধাবঞ্চিত অভিবাসী এলাকা পরিদর্শন করেছেন ২০০৬ সালে, গ্যালেরাফ ২০০৭ সালে, ২০১০ সালে ভিবোর্গ  এবং শরণার্থীদের ডেনিশ ভাষা শেখানো সহ একীকরণ প্রকল্পে অংশগ্রহণ করেছেন। ডেনিশ শরণার্থী কাউন্সিলের পৃষ্ঠপোষক হিসাবে ম্যারি ২০০৮ সালে উগান্ডা সফর করেছিলেন , ২০১১ সালে আফ্রিকা সফর করেছিলেন। ঐ অঞ্চল গুলোর জন্য ফান্ডও তুলেছিলেন। ২০২২ সালে তিনি বাংলাদেশের রোহিঙ্গা শরণার্থী ক্যাম্প পরিদর্শন করেন।\nম্যারি ডেনমার্কের সেভ দ্য চিলড্রেন-এর পৃষ্ঠপোষকতায় অস্ট্রেলিয়ান মডেলদের উপর হওয়া  বুলিং বিরোধী একটি প্রোগ্রাম প্রচারে সক্রিয় ভূমিকা পালন করেছেন। তিনি ডেনিশ ক্যান্সার সোসাইটির ত্বকের ক্যান্সার সম্পর্কে ডেনিসদের মধ্যে সচেতনতা এবং নিরাপদ অনুশীলন বাড়াতে একটি প্রচারণার সাথেও জড়িত।\nএছাড়াও ম্যারি গার্ভান ইনস্টিটিউট/সেন্ট ভিনসেন্ট হাসপাতাল, সিডনি ভিত্তিক ভিক্টর চ্যাং কার্ডিয়াক রিসার্চ ইনস্টিটিউট এর একজন আজিবন সম্মানিত গভর্নর, মানসিক স্বাস্থ্যের জন্য নারী নেতাদের আন্তর্জাতিক কমিটির সদস্য। তিনি বিভিন্ন স্পোর্টিং ক্লাব (রাইডিং, গল্ফ এবং ইয়টিং) এর সাধারণ সদস্য।  জুন ২০১০ সালে ঘোষণা করা হয়েছিল যে ম্যারি ইউনাইটেড নেশনস পপুলেশন ফান্ড এর পৃষ্ঠপোষক হয়েছেন এবং ১৫০টিরও বেশি উন্নয়নশীল দেশে মাতৃস্বাস্থ্য এবং নিরাপদ মাতৃত্বের উন্নয়নে সংস্থার কাজকে বেগবান করতে।\n\n\n== তথ্যসূত্র =="}