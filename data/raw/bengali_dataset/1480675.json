{"pageid": 1480675, "title": "আনা পাউলা ভাসকেস", "url": "https://bn.wikipedia.org/wiki?curid=1480675", "content": "আনা পাউলা ভাসকেস (স্পেনীয়: Ana Paula Vázquez; জন্ম: ৫ অক্টোবর ২০০০) হলেন একজন মেক্সিকীয় তীরন্দাজ, যিনি মেক্সিকোর প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৮ সালে তীরন্দাজীতে অভিষেক করা ভাসকেস মেক্সিকোর হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি ব্রোঞ্জ পদক জয়লাভ করেছেন।\n\n\n== প্রারম্ভিক জীবন ==\nআনা পাউলা ভাসকেস ২০০০ সালের ৫ই অক্টোবর তারিখে মেক্সিকোর কোয়াউইলায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nভাসকেস মেক্সিকোর প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩০টি ১০ পয়েন্ট অর্জন করে সর্বমোট ৬৫৯ পয়েন্ট নিয়ে তিনি ২০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৪৫তম স্থান অধিকারী জার্মানির চার্লিন সভার্ৎসের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি আনহেলা রুইস এবং আলেহান্দ্রা ভালেনসিয়ার সাথে মেক্সিকীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৮৮টি ১০ পয়েন্ট অর্জন করে সর্বমোট ১৯৮৬ পয়েন্ট নিয়ে ৩য় স্থান অধিকার করেছিল। অতঃপর কোয়ার্টার-ফাইনালে তারা জার্মানিকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে চীনের কাছে ৫–৩ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা নেদারল্যান্ডসকে পরাজিত করে ব্রোঞ্জ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে আনা পাউলা ভাসকেস (ইংরেজি)\nঅলিম্পিডিয়ায় আনা পাউলা ভাসকেস (ইংরেজি)"}