{"pageid": 1524160, "title": "জ্যোতি লক্ষ্মী", "url": "https://bn.wikipedia.org/wiki?curid=1524160", "content": "জ্যোতি লক্ষ্মী (২ নভেম্বর ১৯৪৮ - ৯ আগস্ট ২০১৬) ছিলেন একজন ভারতীয় অভিনেত্রী যিনি ১৩০ টিরও বেশি চলচ্চিত্রে অভিনয় করেছিলেন। ১৯৭০-এর দশকের গোড়ার দিকে, তিনি দক্ষিন ভারতীয় আঞ্চলিক চলচ্চিত্রে প্রধান ভূমিকায় অভিনয় করতেন। তিনি তার গানের জন্যও সুপরিচিত ছিলেন। জ্যোতি বিভিন্ন নারী-কেন্দ্রিক চলচ্চিত্রেও অভিনয় করেছিলেন এবং একজন প্রশিক্ষিত নৃত্যশিল্পী ছিলেন। তিনি মূলত তামিল, তেলুগু, কন্নড় এবং মালায়ালাম চলচ্চিত্রে কাজ করেছেন। ১৯৮০-এর দশকের গোড়ার দিকে, তার বোন জয়মালিনীর চলচ্চিত্র জগতে প্রবেশের কারণে তার জনপ্রিয়তা ধীরে ধীরে হ্রাস পেতে থাকে। ১৯৬৩ সালে মুক্তিপ্রাপ্ত বনমবাড়ি  চলচ্চিতের ইয়ারাদি ভানথার গানে নৃত্যশিল্পী হিসেবে তিনি উপস্থিত ছিলেন।  থেদি ভান্দা মাপিল্লাই এবং পেরিয়া এদাথু পেন চলচ্চিত্রে তার সহায়ক ভূমিকার জন্য তিনি সবচেয়ে বেশি স্মরণীয়। তার মেয়ে জ্যোতি মীনাও দক্ষিন ভারতীয় আঞ্চলিক চলচ্চিত্র জগতের একজন সুপরিচিত অভিনেত্রী।\n\n\n== অভিনয় জীবন ==\nজ্যোতি লক্ষ্মী ছিলেন দক্ষিণ ভারতীয় চলচ্চিত্র জগতের এক প্রতিভাবান অভিনেত্রী, যিনি তামিল, মালয়ালম ও তেলুগু ও কন্নড় ইত্যাদি বিবিধ ভাষাভাষী চলচ্চিত্রে অভিনয় করেছেন।\n১৯৬৫ সালে মালয়ালম চলচ্চিত্র মুরাপ্পেন্নু এর মাধ্যমে তিনি মালয়ালম চলচ্চিত্র জগতে প্রবেশ করেন। এরপর ১৯৬৭ সালে তিনি কুঞ্জালি মারাক্কার এবং নগরামে নন্দি চলচ্চিত্রে অভিনয় করেন। ১৯৬৮ সালে ইন্সপেক্টর ও কোডুঙ্গাল্লুরাম্মা চলচ্চিত্রে তাঁর অভিনয় প্রশংসিত হয়। ১৯৭৫ সালে আলিবাবায়ুম ৪১ কাল্লান্মারুম চলচ্চিত্রে নৃত্যশিল্পী হিসেবে অংশ নেন। এরপর তিনি ১৯৮০ সালে মনুষ্যমৃগম এবং ভক্ত হনুমান চলচ্চিত্রে অভিনয় করেন, যেখানে তিনি ইন্দ্রদেবের দরবারে একজন নর্তকীর ভূমিকায় অভিনয় করেন এবং তার নৃত্যশৈলী প্রদর্শনের সুযোগ পান। ১৯৮১ সালে জ্যোতি লক্ষ্মীকে থাদাভারা এবং সঞ্চারি চলচ্চিত্রে অভিনয় করতে দেখা যায়।\nতেলুগু চলচ্চিত্রেও জ্যোতি লক্ষ্মী বিবিধ ভূমিকায় অভিনয় করার জন্য পরিচিত। ১৯৬৭ সালে তিনি পুণ্যবতী চলচ্চিত্রে অভিনয় করেন। এরপর ১৯৬৯ সালে মুহূর্ত বলম চলচ্চিত্রে \"নীকু যেন্থ মনসুন্ধো\" গানে রাজিনী নামক নৃত্যশিল্পীর ভূমিকায় অভিনয় করেন। ১৯৭০ সালে তিনি পেট্টান্ডারুলু এবং থালি বোত্তু চলচ্চিত্রে অভিনয় করেন। ১৯৭১ সালে মুক্তি পায় মোসাগাল্লাকু মোসাগাডু ও ভালে পাপা। ১৯৭২ সালে গান্দারা গান্দাডু, কথুলা রুদ্রাইয়া, পিলা? পিডুগা? এবং কোরাডা রানী চলচ্চিত্রে দেখা যায় তাঁকে।\n১৯৭৩ সালে তিনি ইদা লোকহাম, ১৯৭৪ সালে গুন্ডেলু থিসিনা মনাগাডু  চলচ্চিত্রে অভিনয় করেন। ১৯৭৯ সালে গন্ধর্ব কন্যা এবং চেয়্যেতি জয় কোট্টু চলচ্চিত্রে অংশগ্রহণ করেন। ১৯৮০ সালে সীতা রামুলু, কোট্টাপেটা রাউডি, আদ্রুষ্টবন্থুডু, বেব্বুলি এবং শ্রী ভেমনা চরিত্র চলচ্চিত্রে অভিনয় করেন। ১৯৮৩ সালে ধর্ম পরাটাম ও কান্থাইয়া কানাকাইয়া চলচ্চিত্রে তাঁর অভিনয় ছিল উল্লেখযোগ্য।\nপরবর্তীতে, ১৯৮৪ সালে হিরো, ১৯৮৯ সালে স্টেট রাউডি চলচ্চিত্রে অভিনয় করেন। ১৯৯৫ সালে বিগ বস এবং পোকিরি রাজা চলচ্চিত্রে তাঁর অভিনয় দর্শকদের মন জয় করে। ২০০২ সালে কালুসুকোভালানি, ২০০৩ সালে ডোঙ্গা রামুডু অ্যান্ড পার্টি এবং ২০০৯ সালে বঙ্গারু বাবু চলচ্চিত্রে অভিনয় করেন।\n\n\n== মৃত্যু ==\nঅভিনেত্রী জ্যোতি লক্ষ্মী ক্যান্সারের আক্রান্ত হয়ে ২০১৬ সালের ৮ আগস্ট তারিখে চেন্নাইয়ে মৃত্যুবরন করেন। \n\n\n== তথ্যসূত্র =="}