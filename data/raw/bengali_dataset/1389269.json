{"pageid": 1389269, "title": "মাইক পিঙ্কারটন", "url": "https://bn.wikipedia.org/wiki?curid=1389269", "content": "মাইক পিঙ্কারটন হলেন একজন মার্কিন সফটওয়্যার প্রকৌশলী, যিনি মোজিলা ব্রাউজারে তার কাজের জন্য পরিচিত। তিনি জর্জ ওয়াশিংটন বিশ্ববিদ্যালয়ে মুক্ত উৎস সফটওয়্যার উন্নয়নের উপর বক্তৃতা দেন।\nপিঙ্কারটন স্যান ডিয়েগোর ক্যালিফোর্নিয়া বিশ্ববিদ্যালয়ে কম্পিউটার বিজ্ঞানে বিএসসি পাশ করেন এবং জর্জিয়া ইনস্টিটিউট অব টেকনোলজি থেকে কম্পিউটার বিজ্ঞানে স্নাতকোত্তর অর্জন করেন।\nপিঙ্কারটন ১৯৯৭ সালের জুনে, নেটস্কেপে কাজ শুরু করেন। সেখানে তিনি নেটস্কেপ নেভিগেটর এবং মোজিলা ব্রাউজারে কাজ করেন। নেটস্কেপে থাকাকালীন তিনি দেব হায়াতের সাথে ক্যামিনো (পূর্বে চিমেরা) ওয়েব ব্রাউজার তৈরি করা শুরু করেন। অ্যাপল হায়াতকে (যাকে পিঙ্কারটন \"জিঙ্গলপ্যান্টস\" হিসাবে উল্লেখ করেন) সাফারি ব্রাউজারে কাজ করার জন্য নিয়োগ করলে পিঙ্কারটন ক্যামিনো প্রকল্পের প্রধান হন। ২০০২ সালের অক্টোবরে, তিনি এওএল এর একটি বিভাগে নেটস্কেপ যোগাযোগকর্মী হিসেবে কাজ শুরু করেন।\n২০০৫ সালের সেপ্টেম্বরে, তিনি গুগলে কাজ শুরু করেন। এখানে তিনি মূলত মোজিলা ফায়ারফক্স দলে যোগ দেন। ২০০৬ সালের ৯ জানুয়ারি, পিঙ্কারটন তার ব্লগে ঘোষণা করেন যে, তিনি গুগলের \"ম্যাক ক্লায়েন্ট\" দলে চলে এসেছেন। ২০০৮ সালের ৩ সেপ্টেম্বর, তিনি পুনরায় তার ব্লগে ঘোষণা করেন যে, তিনি গুগলের ক্রোম ব্রাউজারের ম্যাক পোর্টে কাজ করছেন৷\n২০১৮ সালে, পিঙ্কারটনের দল ক্রোমের ১০ম বার্ষিকীর অংশ হিসাবে ক্রোম আইওএসের ৬৯ সংস্করণ চালু করে। পিঙ্কারটন ক্রোমে তার কাজের আগে ম্যাক গুগল ডেস্কটপের প্রযুক্তিগত প্রধান ছিলেন।\n\n\n== তথ্যসূত্র ==\n\n\n== বহিঃসংযোগ ==\nমাইক পিঙ্কারটন - ব্যক্তিগত ওয়েবসাইট\nক্যামিনোতে মাইক পিঙ্কারটন - \"গুগলের ওপেন সোর্স ডেভেলপারস\" স্পিকার সিরিজ\nসাকিং লেস অন আ বাজেট  ওয়েব্যাক মেশিনে আর্কাইভকৃত ৯ ডিসেম্বর ২০২১ তারিখে - ব্যক্তিগত ওয়েবলগ\nক্যামিনো প্রকল্পের প্রধান মাইক পিঙ্কারটনের সাথে সাক্ষাৎকার - ২০০৪ সালের সেপ্টেম্বরে আর্স টেকনিকার সাথে একটি সাক্ষাৎকার"}