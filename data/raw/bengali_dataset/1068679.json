{"pageid": 1068679, "title": "রাস আল খাইমাহ আমিরাত", "url": "https://bn.wikipedia.org/wiki?curid=1068679", "content": "রাস আল খাইমাহ আমিরাত (আরএকে) (আরবি: رأس الخيمة; আইপিএ: [raʔs lˈxajma]) সংযুক্ত আরব আমিরাত (ইউএই) গঠনকারী সাতটি আমিরাতের একটি। এই আমিরাতের রাজধানী এবং বেশিরভাগ বাসিন্দার আবাসস্থল হলো  রাস আল খাইমাহ শহরটি, কখনও কখনও যেটিকে সংক্ষিপ্তাকারে আরএকে বা আরএকে সিটি হিসাবে উল্লেখ করা হয়। এটি একসময়ের ইসলামিক বাণিজ্য বন্দর জুলফারের সাথে যুক্ত। রাস আল খাইমাহ শহরটি একটি খাঁড়ি দ্বারা দুটি ভাগে বিভক্ত: পশ্চিমে পুরাতন শহর এবং পূর্বে আল নাখিল।\n\n\n== অবস্থান ও আয়তন ==\nএটি ওমানের নিকটবর্তী একটি উপদ্বীপ, যা ৫৫° ৬ পূর্ব এবং ২৫° ২৬ উত্তর অক্ষাংশে অবস্থিত।\n\n\n== ইতিহাস ==\nরাস আল খাইমাহ নামের অর্থ \"তাঁবুর মূলভূমি\"; নৌ-চলাচলের সুবিধার্থে সেখানে একটি তাঁবু নির্মিত হওয়ার পরে এই শহরটির এবং এর মূল আমিরাহ'এর এমন নামকরণ করা হয়।\n১৯৭২ সালের ১০ ফেব্রুয়ারি আমীর-শাসিত রাস আল খাইমাহ সংযুক্ত আরব আমিরাতে যোগদান করে।\n\n\n== ভাষা ও সংস্কৃতি ==\nএখানকার প্রধান ভাষা আরবী; এছাড়াও ব্যবসাক্ষেত্রে ইংরেজীও ব্যবহৃত হয়।\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:রাস আল খাইমাহ"}