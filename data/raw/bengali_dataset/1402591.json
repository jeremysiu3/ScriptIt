{"pageid": 1402591, "title": "গোবিন্দ ভাষ্য", "url": "https://bn.wikipedia.org/wiki?curid=1402591", "content": "গোবিন্দ ভাষ্য হলো বেদান্ত সূত্রের একটি গৌড়ীয় বৈষ্ণব ভাষ্য।  এটি গৌড়ীয় বৈষ্ণব ধর্মতত্ত্ব রক্ষার উদ্দেশ্যে বলদেব বিদ্যাভূষণ দ্বারা রাজস্থানের বর্তমান জয়পুর শহরের কাছে গালতাজি (গালতা) তে ১৬২৮ শকাব্দে (১৭১৮ খ্রিস্টাব্দ) রচিত হয়েছিল।\n\n\n== গোবিন্দ ভাষ্যঃ বেদান্তসূত্রের গৌড়ীয় বৈষ্ণব ভাষ্য ==\n১৭১৮ খ্রিস্টাব্দে, রাজস্থানের জয়পুরে সদাচারী রাজার সভায় রামানন্দী সম্প্রদায় নামে পরিচিত শ্রী ( রামানুজ ) সম্প্রদায়ের একটি শাখা অভিযোগ করে, যেহেতু গৌড়ীয় বৈষ্ণবদের বেদান্ত সূত্রের কোনো ভাষ্য নেই, তারা দেবতা উপাসনা করার যোগ্য নয়। তাই পূজাধিকার শ্রীসম্প্রদায়ে হস্তান্তর করা উচিত। তারা শাস্ত্রের কোথাও অনুমোদিত নয় বলে শ্রীকৃষ্ণের সাথে শ্রীমতি রাধারাণীর পূজার বিষয়েও আপত্তি জানায়।\nরাজা গৌড়ীয় সম্প্রদায়ে দীক্ষিত হয়েছিলেন। তিনি বৃন্দাবনের বার্তা পাঠিয়ে, যা ঘটেছিল তা ভক্তদের জানালেন। সেই সময় শ্রীল বিশ্বনাথ চক্রবর্তীর বয়স খুব বেশি ছিল তাই তাঁর পরিবর্তে তিনি তাঁর ছাত্র শ্রীবলদেবকে প্রেরণ করেন। বলদেব এক মহান সমাবেশে রামানুজের অনুসারীদের কাছে এমন তেজস্বী যুক্তি উপস্থাপন করেছিলেন যে তারা উত্তর দিতে পারেনি। তিনি আরও ব্যাখ্যা করেছেন: \"গৌড়ীয় বৈষ্ণব সম্প্রদায়ের প্রবর্তক শ্রী চৈতন্য মহাপ্রভু, স্বয়ং শ্রীল ব্যাসদেব রচিত বেদান্ত-সূত্রের স্বাভাবিক ভাষ্য হিসাবে শ্রীমদ্ভাগবতকে গ্রহণ করেছেন। এটি ষট্-সন্দর্ভ থেকে প্রমাণিত।\"\nসমাবেশে পণ্ডিতরা অবশ্য সূত্রের সরাসরি ভাষ্য ছাড়া অন্য কিছু গ্রহণ করতে অস্বীকার করেন। নিরুপায় হয়ে, বলদেব তাদের নিজেই একটি ভাষ্য রচনা করার প্রতিশ্রুতি দেন।\nখুব ব্যথিত বোধ করে, শ্রী বলদেব শ্রী গোবিন্দজির মন্দিরে  আসেন এবং শ্রী গোবিন্দকে যা ঘটেছিল তার সব কথা অবগত করেন। সেই রাতে প্রভু তাকে স্বপ্নে দেখা দিয়ে বেদান্ত-সূত্রের একটি ভাষ্য রচনার নির্দেশ দিয়ে বললেন: \"আমি আপনাকে নির্দেশ দেব কি লিখতে হবে এবং তাই কেউ তা গ্রহণ করতে অস্বীকার করতে পারবে না।\"\nএইভাবে বলদেব লিখতে শুরু করলেন এবং কয়েকদিনের মধ্যে 'শ্রী গোবিন্দ ভাষ্য' শিরোনামের ব্রহ্মসূত্রভাষ্যটি সম্পূর্ণ করলেন। এটি রামানন্দী পণ্ডিতদের প্রণোদিত করেছিল। তারা শ্রী বলদেবকে 'বিদ্যাভূষণ' ('জ্ঞানের ( বিদ্যা ) অলঙ্কার') উপাধিতে ভূষিত করে।\nতারা শ্রীবলদেব বিদ্যাভূষণের নিকট হতে দীক্ষা গ্রহণের ইচ্ছা প্রকাশ করেন। যাইহোক, তিনি তাদের অনুরোধ প্রত্যাখ্যান করেন এই বলে যে চারটি অনুমোদিত সম্প্রদায়ের মধ্যে, শ্রীসম্প্রদায় হলো অত্যন্ত শ্রদ্ধেয় এবং দাস্য-ভক্তির (সেবকত্বে ভক্তি) সর্বাগ্রবর্তী অনুগামী। সম্প্রদায়ের প্রতি সম্মান নষ্টের কোনো কারণ থাকলে তা অপরাধ হিসেবে বিবেচিত হতে পারে।\n১৯১৬ সালে রায় বাহাদুর শ্রীশ চন্দ্র বসু ভাষ্যটির একটি ইংরেজি অনুবাদ উপস্থাপন করেন।\n\n\n== বহিঃসংযোগ ==\nGovinda Bhasya  ওয়েব্যাক মেশিনে আর্কাইভকৃত ১৭ মার্চ ২০১৭ তারিখে (incomplete)\nGovinda Bhasya fragments  ওয়েব্যাক মেশিনে আর্কাইভকৃত ১৭ মার্চ ২০১৭ তারিখে"}