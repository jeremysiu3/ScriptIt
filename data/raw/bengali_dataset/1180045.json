{"pageid": 1180045, "title": "কান্তারা", "url": "https://bn.wikipedia.org/wiki?curid=1180045", "content": "কান্তারা (অনু. রহস্যময় জঙ্গল) ২০২২ সালের কন্নড় ভাষার অ্যাকশন থ্রিলার চলচ্চিত্র। এটি রচনা ও পরিচালনা করেছেন ঋষব শেঠি এবং হোম্বালে ফিল্মসের অধীনে প্রযোজনা করেছেন বিজয় কিরাগান্দুর। ছবিটিতে কাম্বালা চ্যাম্পিয়নের সাথে দ্বৈত চরিত্রে অভিনয় করেছেন ঋষব শেঠি। অচ্যুত কুমার এবং সপ্তমী গৌড়া সহ ভূমিকায় অভিনয় করেছেন। ৩০ সেপ্টেম্বর ২০২২ ছবিটি কর্ণাটক জুড়ে ২৫০ টিরও বেশি প্রেক্ষাগৃহে এবং একই সাথে মার্কিন যুক্তরাষ্ট্র, যুক্তরাজ্য, ইউরোপ, মধ্যপ্রাচ্য এবং অস্ট্রেলিয়া বিশ্বব্যাপী প্রেক্ষাগৃহে মুক্তি পায়। ছবিটি কন্নড় ভাষায় সাফল্যের পর, হিন্দি, তেলুগু, তামিল এবং মালয়ালম ভাষায় ডাব করে ১৪ অক্টোবর ২০২২-এ মুক্তি পায়।\nফিল্মটি সাধারণত সমালোচকদের কাছ থেকে ইতিবাচক পর্যালোচনা পেয়েছে যারা কলাকুশলীর অভিনয়, পরিচালনা, অ্যাকশন সিকোয়েন্স এবং সাউন্ডট্র্যাকের প্রশংসা করেছিল। এটি একটি বিশাল ব্যবসাসফল ছিল এবং একই বছর কেজিএফ: চ্যাপ্টার টু- এর পর সর্বকালের দ্বিতীয় সর্বোচ্চ আয়কারী কন্নড় চলচ্চিত্র হিসেবে আবির্ভূত হয়। এটি ভারতের ২০২২ সালের চতুর্থ সর্বোচ্চ আয়কারী চলচ্চিত্রও ছিল।\n\n\n== অভিনয়ে ==\nদ্বৈত চরিত্রে ঋষব শেঠি\nকাদুবেত্তু শিব, একজন কাম্বালা চ্যাম্পিয়ন, যিনি গুলিগা দাইভা এবং পাঞ্জুরলি দাইভা দ্বারা আবিষ্ট হন\nশিবের বাবা, একজন দাইভা কোলা অভিনয়শিল্পী\nঋষব শেঠি\nলীলার চরিত্রে সপ্তমী গৌড়া\nমুরলীধরের চরিত্রে কিশোর, একজন ডেপুটি রেঞ্জ ফরেস্ট অফিসার (ডিআরএফও) অফিসার\nদেবেন্দ্র সুত্তুরু চরিত্রে অচ্যুত কুমার\nসুধাকার চরিত্রে প্রমোদ শেঠি\nবুল্লা চরিত্রে শানিল গুরু\nরামপা চরিত্রে প্রকাশ থুমিনাদ\nকমলা, শিবের মা চরিত্রে মানসী সুধীর\nআইনজীবী হিসেবে নবীন ডি পাডিল\nগুরুভার, শিবের চাচাতো ভাই চরিত্রে স্বরাজ শেঠি,\nসুন্দরা চরিত্রে দীপক রাই পানাজে\nমোহনা চরিত্রে প্রদীপ শেঠি\nদেবেন্দ্রের হেঞ্চম্যান চরিত্রে রক্ষিত রামচন্দ্র শেঠি\nগারনাল আব্বু চরিত্রে পুষ্পরাজ বোল্লারা\nফরেস্ট অফিসার রঘু চরিত্রে রঘু পাণ্ডেশ্বর\nনারু চরিত্রে মাইম রামদাস\nগুরুভার বাবার চরিত্রে বসুমা কোডগু\nলাচ্চু চরিত্রে রঞ্জন সাজু\nরাজীব ভান্ডারি চরিত্রে রাজীব শেঠি\nদেবেন্দ্র বিশেষ প্রতিবন্ধী ছেলের চরিত্রে অতীশ শেঠি\nআদিবাসী হিসেবে রাধাকৃষ্ণ কুম্বলে\n\n\n=== ক্যামিও উপস্থিতি ===\nদেবেন্দ্রের বাবার চরিত্রে শাইন শেঠি\nরাজা চরিত্রে বিনয় বিদ্দাপ্পা\nরাজার স্ত্রীর চরিত্রে প্রগতি ঋষভ শেঠি\n\n\n== সঙ্গীত ==\n\n\n== মুক্তি ==\nকান্তারা ২০২২ সালের ৩০ সেপ্টেম্বর কর্ণাটক জুড়ে ২৫০ টিরও বেশি প্রেক্ষাগৃহে এবং একই সাথে মার্কিন যুক্তরাষ্ট্র, যুক্তরাজ্য, ইউরোপ, মধ্যপ্রাচ্য এবং অস্ট্রেলিয়া বিশ্বব্যাপী অন্যান্য স্থানের মধ্যে থিয়েটারে মুক্তি পায়। কন্নড় ভাষায় সাফল্যের পর নির্মাতারা ঘোষণা করেন যে চলচ্চিত্রটি তেলুগু, হিন্দি, তামিল এবং মালায়ালাম ভাষায় ডাব করা হবে এবং ১৪ অক্টোবর ২০২২ হিন্দিতে এবং ১৫ অক্টোবর ২০২২ তেলুগু এবং তামিল ভাষায় মুক্তি পায়। যদিও হিন্দি সংস্করণটি সারা দেশে ৮০০ টিরও বেশি স্ক্রিনে মুক্তির ঘোষণা করা হয়েছিল, পরে হিন্দি সংস্করণে ২৫০০ স্ক্রীনে মুক্তি পাওয়ার কথা জানা গেছে। ছবিটি উপকূলীয় কর্ণাটকের মাতৃভাষা টুলু ভাষায়ও ডাব করা হয়েছিল এবং এটি ২ ডিসেম্বর ২০২২-এ মুক্তি পায় এবং দর্শকদের দ্বারা ব্যাপক সারা পায়। এটি ভিয়েতনামে মুক্তি পাওয়া প্রথম কন্নড় চলচ্চিত্র। টুলু সংস্কৃতির সাথে ফিল্মটির সংযোগের উপর ভিত্তি করে একটি সোশ্যাল মিডিয়া প্রচারণার পর, ছবিটির একটি টুলু ভাষায় ডাব ঘোষণা করা হয়। যার মুক্তি ২ ডিসেম্বর ভারতে এবং ২৫ নভেম্বর ২০২২ ভারতের বাইরে।\n\n\n=== হোম মিডিয়া ===\nফিল্মটির স্যাটেলাইট স্বত্ব কন্নড় ভাষায় স্টার সুবর্ণা, তামিলে স্টার বিজয়, তেলুগুতে স্টার মা, মালয়ালমে এশিয়ানেট এবং হিন্দিতে সোনি ম্যাক্স সুরক্ষিত করেছিল। ফিল্মটির ডিজিটাল স্বত্ব অ্যামাজন প্রাইম ভিডিও দ্বারা সুরক্ষিত ছিল এবং ২৪ নভেম্বর ২০২২ থেকে কন্নড়, তেলুগু, মালায়ালাম, তামিল ভাষায় ডিজিটালভাবে স্ট্রিম করা হয়েছিল। হিন্দি সংস্করণটি নেটফ্লিক্সে ৯ ডিসেম্বর ২০২২ থেকে স্ট্রিম করা হয়েছিল এবং প্ল্যাটফর্ম থেকে ঘোষণা করা হয়েছিল যে চলচ্চিত্রটির একটি ইংরেজি ডাব করা সংস্করণ ২০২৩ সালের জানুয়ারিতে স্ট্রিমিংয়ের জন্য উপলব্ধ হবে।\n\n\n== প্রভাব ==\nকর্ণাটক রাজ্য সরকার সিনেমাটির কারণে ৬০ বছরের বেশি বয়সী বুটা কোলা অভিনয়কারীদের জন্য মাসিক ভাতা ঘোষণা করেছে।\n\n\n== প্রিক্যুয়েল ==\nচলচ্চিত্রটির প্রিক্যুয়েল তৈরির কাজ চলছে, যা কান্তারা: চ্যাপ্টার ওয়ান নামে মুক্তি পাওয়ার কথা, তবে তারিখ এখনো নিশ্চিত করা হয়নি।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে কান্তারা  (ইংরেজি)"}