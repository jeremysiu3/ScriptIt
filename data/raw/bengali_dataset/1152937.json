{"pageid": 1152937, "title": "ভারতে বাঙালি বিরোধী মনোভাব", "url": "https://bn.wikipedia.org/wiki?curid=1152937", "content": "ভারতে বাঙালি বিরোধী মনোভাব ভারতের বাঙালিদের প্রতি নেতিবাচক মনোভাব ও দৃষ্টিভঙ্গি নিয়ে গড়ে উঠেছে। যদিও বাঙালিরা বহু শতাব্দী ধরে ভারতের বিভিন্ন অঞ্চলে বসবাস করে, তারা ব্যাপক বৈষম্যের শিকার, বিশেষ করে উত্তর ও উত্তর-পূর্ব ভারতের লোকেদের দ্বারা। এটি অন্য কোনো সম্প্রদায়ের দ্বারা (যেমন উপজাতি সম্প্রদায়, বিহারী, অসমীয়া ইত্যাদি) অথবা কোনো নির্দিষ্ট স্থানে হতে পারে (আরও নিবন্ধ দেখুন), যেমন বসবাস, বৈষম্যমূলক অনুভূতি, রাজনৈতিক কারণ, সরকারি পদক্ষেপ, অভিবাসন সমস্যা, বাংলাদেশ বিরোধী মনোভাব ইত্যাদির মতো কারণ। খৈরাবাড়ি হত্যাকাণ্ড, নেলি গণহত্যা, শিলাপাথর গণহত্যা, উত্তর কামরূপ গণহত্যা, গোরেশ্বর গণহত্যা, বঙাল খেদা ইত্যাদি থেকে বাঙালিদের প্রতি বৈষম্যমূলক অবস্থার পরিচয় পাওয়া যায়। এর ফলে ভারতে প্রতিবাদের স্বরূপ বাঙালি উপ-জাতীয়তাবাদের উত্থান ঘটেছে এবং ভারতে অনেক বাঙালিপন্থী সংগঠন গঠন করা হয়েছে।\n\n\n== আসাম ==\n\n\n=== অসমীয়া-বাঙালি কলহ ===\n\n\n==== পটভূমি ====\nস্টোরি অব বেঙ্গল অ্যান্ড বেঙ্গলিস-এর লেখক সুবীর দেবের মতে, ঔপনিবেশিক সময়ে ব্রিটিশরা ইচ্ছাকৃতভাবে আসামে বাঙালি বিরোধী মনোভাব উস্কে দিয়েছিল। ব্রিটিশরা ১৮৩৬ সাল থেকে ১৮৭৩ সালের মধ্যে ঔপনিবেশিক শাসিত আসামে বাংলাকে সরকারি ভাষা হিসাবে তৈরি করেছিল, যার মধ্যে বরাক উপত্যকা অঞ্চলের তিনটি জেলার (কাছার, হাইলাকান্দি ও করিমগঞ্জ) বাঙালি-সংখ্যাগরিষ্ঠ এলাকা অন্তর্ভুক্ত ছিল, কিন্তু আসামের মানচিত্রটি ১৮৩৬ সাল থেকে ১৮৭৩ সালের মধ্যে অর্ন্তভুক্ত ছিল, কিন্তু উপনিবেশবাদীরা এমনভাবে আঁকে যে অনেক ভাষা ও সম্প্রদায় (জাতিগত ও আদিবাসী) ওভারল্যাপ করে। এটি সম্প্রদায়ের মধ্যে ভাষা বিবাদের সৃষ্টি করে।  তারা কুখ্যাত \"লাইন সিস্টেম\" চালু করেছিল, যা আসামে বাঙালি বসতি স্থাপনকারীদেরকে এলাকার আদিবাসীদের থেকে আলাদা করেছিল। লাইন সিস্টেমটি ১৯২০ সালে নওগং জেলায় উদ্ভূত হয়েছিল, যদিও তখন এটি কোনো ঔপনিবেশিক সরকারের নিয়ম বা বিধি ছিল না, এটি শুধুমাত্র কয়েকজন ব্রিটিশ জেলা কর্মকর্তার ব্যক্তিগত উদ্যোগ ছিল। প্রথম সেনাদল ১৯২১ সালের মধ্যে গোয়ালপাড়া জয় করে। ১৯২১-১৯৩১ সালে নওগাঁ জেলায় এই ব্যবস্থা কার্যকর করা হয়েছিল, যেখানে অভিবাসীরা জনসংখ্যার ১৪ শতাংশ ছিল। এটি কামরুপ ও দারং-এর বারপেটা মহকুমাতেও বাস্তবায়িত হয়েছিল। সরকার কর্তৃক ১৯৩৭ সালে ৯ সদস্যের একটি লাইন সিস্টেম কমিটি গঠিত হয়। কমিটির সাধারণ ঐকমত্য ছিল যে \"লাইন সিস্টেমটি একটি অস্থায়ী প্রক্রিয়া ছিল, যা অভিবাসীদের উন্মুক্ত অঞ্চলে অবাধে প্রবাহ ঠেকাতে এবং জনসংখ্যাগত গঠনকে বাধা ও বিশৃঙ্খলার বিরুদ্ধে রক্ষা করার জন্য তৈরি করা হয়েছিল\"। যদিও পরবর্তী সরকারসমূহ কর্তৃক লাইন সিস্টেম বিলুপ্ত করা হয়নি। লাইন সিস্টেম বাঙালিদের আদিবাসী ও উপজাতীয় জনগণ থেকে বিচ্ছিন্ন করে, তাদের মধ্যে দ্বন্দ্ব সৃষ্টি করে।\n\n\n==== আসামে ১৯৬০-এর ভাষার বিল ====\nআসামের তৎকালীন মুখ্যমন্ত্রী বিমলা প্রসাদ চলিহা ১৯৬০ সালের ১০ই অক্টোবর বিধানসভায় একটি বিল পেশ করেন, যা অসমীয়া ভাষাকে আসামের একমাত্র সরকারি ভাষা হিসাবে গড়ে তোলে। এই বিলের বিরুদ্ধে করিমগঞ্জ (উত্তর) বিধানসভা কেন্দ্রের তৎকালীন বিধায়ক ও একজন জাতিগত বাঙালি রণেন্দ্র মোহন দাস প্রতিবাদ করেছিলেন। তিনি উল্লেখ করেন, যে ১৯৬০-এর ভাষার বিল হল আসামের জনসংখ্যার এক তৃতীয়াংশের ভাষাকে (অসমীয়া ভাষা) বাকি দুই তৃতীয়াংশের উপর চাপিয়ে দেওয়ার চেষ্টার নামান্তর। আসাম বিধানসভায় ২৪শে অক্টোবর বিলটি পাস করা হয়, যার ফলে অসমীয়াকে রাজ্যের একক ও একমাত্র সরকারি ভাষা হিসাবে পরিণত হয়। আইনটি চাকরি, শিক্ষা ও অন্যান্য ক্ষেত্রে বাঙালিদের উপর জোরপূর্বক অসমিয়া চাপিয়ে দেয়। এর ফলে বরাক উপত্যকা থেকে ব্যাপক বিক্ষোভ শুরু হয়। আন্দোলনের পরে, যখন সরকার বাংলাকে অতিরিক্ত সরকারি ভাষা হিসাবে গ্রহণ করতে সম্মত হয়, তখন এটি অসমীয়াদের উগ্র করে তোলে এবং তাদের সরকারি ভাষার মর্যাদা অসমীয়া ব্যতীত অন্যকোন ভাষাকে প্রদান করতে আগ্রহী ছিল না। এর ফলে আসামে বাঙালিদের বিরুদ্ধে বিদ্রোহ ও অসংখ্য গণহত্যার ঘটনা ঘটে।\n\n\n=== বাঙালির ওপর গণহত্যা ও হামলা ===\n\n\n==== বঙাল খেদা (১৯৬০-এর পর) ====\nঅসমীয়ারা ১৯৬০ সালে আসাম থেকে বাঙালিদের নির্মূল করার দাবি জানায়। বাঙালি হিন্দুদের ১৯৬০ সালের জুন মাসে উপর ঘন ঘন আক্রমণ শুরু হয়। আক্রমণ গুয়াহাটির কটন কলেজ থেকে শুরু হয় এবং তারপর রাজ্যের বাকি অংশে ছড়িয়ে পড়ে।\n\n\n==== গোরেশ্বর গণহত্যা (১৯৬০) ====\nগোরেশ্বর গণহত্যা কামরূপ জেলার (বর্তমানে বাক্সা জেলা) গোরেশ্বরে বসবাসরত বাঙালি হিন্দুদের ওপর একটি পরিকল্পিত আক্রমণ ছিল। শিবসাগরের ১৯৬০ সালের জুলাই মাসে একটি বিদ্যালয়ে একটি শিক্ষক সমিতির একটি গোপন বৈঠক অনুসারে, পরের দিন শিবসাগরে একটি ছাত্র ধর্মঘট সংগঠিত হয় এবং বৈঠকের সিদ্ধান্ত জানাতে ছাত্র ও যুবকদের দলকে জোরহাট, ডিব্রুগড় ও অন্যান্য পার্শ্ববর্তী এলাকায় পাঠানো হয়। ব্রহ্মপুত্র উপত্যকায় অসমীয়া জনতা বাঙালিদের উপর আক্রমণ শুরু করে। শিবসাগরে ১৯৬০ সালের ১৪ই জুলাই বাঙালিদের দোকান লুট এবং বেশ কয়েকজন বাঙালির উপর হামলার মধ্য দিয়ে দাঙ্গা শুরু হয়। নিম্ন আসামের (কামরুপ, নওগং ও গোয়ালপাড়া) গোরেশ্বরের ২৫ টি গ্রামে তীব্র সহিংসতা হয়। বন্দুক ও অন্যান্য অস্ত্রে সজ্জিত ১৫,০০০ জনের একটি অসমিয়া দল বাঙালিদের দোকান ও বাড়িতে আক্রমণ করে, ৪,০১৯ টি কুঁড়েঘর ও ৫৮ টি বাড়ি ধ্বংস করে। তদন্ত কমিশনের মতে, দাঙ্গার সময় অন্তত নয়জন বাঙালিকে হত্যা করা হয়েছিল, একজন মহিলাকে আক্রমণ ও ধর্ষণ করা হয়েছিল এবং প্রায় ১,০০০ বাঙালি হিন্দু এলাকা থেকে পালিয়ে গিয়েছিল। সহিংসতা কয়েক মাস ধরে চলতে থাকে। ১৯৬০ সালের জুলাই মাস থেকে সেপ্টেম্বর মাসের মধ্যে প্রায় ৫০,০০০ বাঙালি হিন্দু পশ্চিমবঙ্গে পালিয়ে যায়।\n\n\n==== উত্তর কামরুপ সহিংসতা (১৯৮০) ====\nনিম্ন আসামের কিছু জেলায়, কামরূপী বাঙালি হিন্দুরা প্রায়ই বিদেশী হিসাবে হয়রানির শিকার হয় এবং সহিংসতার লক্ষ্যতে পরিণত হয়। কামরূপী বাঙালিরা প্রায়ই আক্রমণের শিকার হয়। বাঙালি বিরোধী আন্দোলনকে সমর্থন করার জন্য ১৯৮০ সালের ৩ জানুয়ারি এএএসইউ কর্তৃক প্রদত্ত ডাকে সাড়া দিয়ে বাগানপাড়া উচ্চ বিদ্যালয়ের ছাত্রদের একটি দল তিন দিনের ধর্মঘট তদারকি করতে বারিকডাঙ্গা পৌঁছেছিল। অসমীয়ারা ১৯৮১ সালে প্রায় ১০০ কামরূপী বাঙালি হিন্দুকে হত্যা করেছিল।\n\n\n==== অসমীয়া ভাষা আন্দোলন ও আসাম আন্দোলনের অন্যান্য উদাহরণ ====\nঅসমিয়া ভাষা আন্দোলনের সময় ১৯৭২ সালে বাঙালিরা বেশিরভাগ লক্ষ্যবস্তুে পরিণত হয়েছিল। গুয়াহাটি বিশ্ববিদ্যালয়ে বাঙালি হিন্দুদের ওপর হামলা হয়। ফলে প্রায় ১৪,০০০ বাঙালি হিন্দু পশ্চিমবঙ্গ ও উত্তর-পূর্বের অন্যত্র পালিয়ে যায়।\n\n\n==== ২০০০-এর পর ====\nআসামের তিনসুকিয়া জেলার খেরবাড়ি গ্রামের কাছে ২০১৮ সালের ১লা নভেম্বর ব্রহ্মপুত্রের তীরে পাঁচ বাঙালি হিন্দুকে হত্যা করা হয়। ইউনাইটেড লিবারেশন ফ্রন্ট অব আসামকে গণহত্যার জন্য সন্দেহ করা হয়েছিল।\nআসাম সরকারের ২০২১ সালের উচ্ছেদ অভিযানের সময় দুই বাঙালি মুসলমান নিহত হয়।\n\n\n== বিহার ==\nবিহারে ২০তম শতকের প্রথমার্ধে মধুবনী, ঘাটশিলা, পূর্ণিয়া, মিথিলা, দ্বারভাঙা ও ভাগলপুরে শিক্ষা, চিকিৎসা ও আইনী পেশা সহ মধ্যবিত্ত বাঙালিদের একটি বড় জনসংখ্যা ছিল। ১৫ বছরের আরজেডি শাসন এবং ৮০-এর দশকের কংগ্রেস শাসনের সময়, বাঙালি পরিবারগুলি বাড়ি দখলের বেশ কয়েকটি ঘটনার মুখোমুখি হয়েছিল। সেখানে অনেক বিশিষ্ট ব্যক্তি ছিলেন, বিহারীদের দ্বারা জোরপূর্বক দখল করা হয়েছে, যার ফলে বাঙালি সম্প্রদায়কে তাদের বাড়ি বিক্রি করে অন্য জায়গায় স্থানান্তরিত হয়েছেন।. এটি বিহারে উচ্চশিক্ষা প্রতিষ্ঠায় অগ্রগামী বাঙালিদের বিহারে একটি পরিচয় সংকট তৈরি করে। অন্যান্য স্থান থেকে আসা বাঙালিরা এখনও বিহারে বাংলায় কথা বলা, আমিষ খাবার ও মাছ খাওয়ার জন্য সামাজিক বৈষম্যের সম্মুখীন হয়। মুঙ্গেরে ২০২০ সালে দুর্গা পূজার মিছিলে নির্মমভাবে স্থানীয় পুলিশেরা পিটিয়ে ৩৭ জন বাঙালিকে আহত এবং এই ঘটনায় একজন ১৮ বছর বয়সী সহ কমপক্ষে ২ জন বাঙালি মারা গিয়েছিল।\nমানভূম জেলায় ১৯৪৮ সালে বাংলাভাষী জনগণ জোরপূর্বক বাংলা ভাষায় বিধিনিষেধ আরোপ করে হিন্দি ভাষা চাপিয়ে দেয় এবং তারপরে হিন্দিকে বিহারের একমাত্র সরকারি ভাষা করার ফলে ব্যাপক প্রতিবাদ হয়।\n\n\n== মেঘালয় ==\n\n\n=== খাসি-বাঙালি কলহ ===\n১৯৭৯ সালের খাসি-বাঙালি দাঙ্গা শিলং-এ প্রথম বড় দাঙ্গা ছিল, যা স্থানীয় বাঙালি ও সংখ্যালঘুদের বিরুদ্ধে পরিচালিত হয়েছিল। আসাম গঠনের পরে, বেশিরভাগ অসমীয়া আসামে চলে গেলেও মধ্যবিত্ত চাকরিতে আধিপত্য বিস্তারকারী ভারতীয় বাঙালিরা এবং পূর্ববঙ্গের বাঙালি উদ্বাস্তুরা সেখানেই থেকে যায়। আসামের বঙাল খেদা মেঘালয়কে সেখানকার বাঙালি ও অন্যান্য সংখ্যালঘুদের রাজ্য থেকে তাড়িয়ে দিতে প্রভাবিত করেছিল। খাসি ছাত্র ইউনিয়ন (কেএসইউ), এটি পূরণের জন্য ১৯৭৮ সালের ২০ই মার্চ তৈরি করা হয়েছিল। খাসি ও বাঙালিদের মধ্যে একটি লড়াই একজন খাসি ব্যক্তিকে নিয়ে ১৯৭৯ সালের ২২শে অক্টোবর  হয়েছিল, যিনি বিসর্জনের জন্য বের করা লাল ভিলার কালী মূর্তিকে ক্ষতিগ্রস্ত করেছিল, তিনি মূর্তিটির উপর দিয়ে অতিক্রম করেছিলেন বলে অভিযোগ করা হয়েছিল। এরপরে, শিলংয়ের লাইতুমুখরা এলাকার বাঙালিদের বসত বাড়িসমূহ খাসি উপজাতিদের দ্বারা পুড়িয়ে দেওয়া হয়। দাঙ্গা সম্প্রদায়ের মধ্যে দ্বন্দ্ব বৃদ্ধি করে যা ১৯৮০এর দশক ও ১৯৯০-এর দশকেও অব্যাহত ছিল। বাঙালির বাড়িঘর জ্বালিয়ে দেওয়া হয়, হত্যা ও ধর্ষণ করা হয়। সেখানে ১৯৮৭ সালে পুরো এক বছরের জন্য কারফিউ ছিল। একটি বিচ্ছিন্নতাবাদী জঙ্গি সংগঠন হাইনিউট্রেপ ন্যাশনাল লিবারেশন কাউন্সিল (এইচএনএলসি) (ভারত সরকার কর্তৃক মনোনীত একটি সন্ত্রাসী সংগঠন) তৈরি করা হয়েছিল, যার ফলস্বরূপ ১৯৯২ সালে বেশ কয়েকটি দাঙ্গা হয়েছিল। বেশিরভাগ বাঙালি পশ্চিমবঙ্গ বা আসামের বরাক উপত্যকায় চলে গেছে বা আসামে অভ্যন্তরীণ উদ্বাস্তু হয়েছে।\n\n\n=== ২০০০-এর পর ===\nশিলং-এ ২০০৮ সাল থেকে পরিস্থিতি তুলনামূলকভাবে শান্তিপূর্ণ ছিল, যা সমস্ত জায়গা থেকে পর্যটকদের আকর্ষণ করেছিল। যদিও ২০০৬ সাল থেকে ২০১৭ সালের মধ্যে এইচএনএলসি সদস্য সংখ্যা ৪ লাখ থেকে বেড়ে দশ লাখের বেশি হয়েছে।\nএইচএনএলসি ২০২০ সালের ফেব্রুয়ারি মাসে সমস্ত বাঙালি হিন্দুকে এক মাসের মধ্যে জেলার ইছামতি ও মাজাই এলাকা ছেড়ে চলে যাওয়ার জন্য সতর্ক করেছিল। এইচএনএলসি-এর সাধারণ সম্পাদক সাইনকুমার নংট্রাও একটি বিবৃতিতে হুঁশিয়ারি দিয়ে জানান, যে বাঙালি হিন্দুরা মেঘালয় ত্যাগ না করলে \"ব্যাপক রক্তপাতের\" ঘটনা ঘটবে। এর পরে বেশ কিছু ঘটনা নথিভুক্ত করা হয়, যেখানে দেখা যায় যে উপজাতির দুর্বৃত্তরা যানবাহনের ক্ষতি করার চেষ্টা করেছিল। দুই দিন পর, খাসি পাহাড়ের বিভিন্ন অংশে মুখোশধারী উপজাতির আততায়ীর একটি দল বাঙালিসহ এক ডজনেরও বেশি অ-উপজাতিকে লাঞ্ছিত করেছিল এবং শিলংয়ে দশজন লোককে ছুরিকাঘাত করা হয়েছিল। ছাত্র ইউনিয়নের সদস্যরা একটি বাড়ি পুড়িয়ে দেওয়ার চেষ্টা করে, যা স্থানীয় অ-উপজাতিদের পাল্টা প্রতিশোধ নেওয়ার দিকে পরিচালিত করে।\nমেঘালয়ের একটি প্রভাবশালী ছাত্র সংগঠন খাসি স্টুডেন্টস ইউনিয়ন (কেএসইউ) ব্যানার ও পোস্টার লাগিয়ে বলেছে \"মেঘালয়ের সকল বাঙালিরা বাংলাদেশি\"।\n\n\n== ভারতের বাকি অংশ ==\nপশ্চিমবঙ্গের বড় বাজারে দুই বাঙালি নারীকে বাংলায় কথা বলার কারণে অবাঙালি বিহারীরা প্রহার করে এবং তারা হয়রানির শিকার হয়েছেন। তাদেরকে ‘বাংলাদেশী’ বলে আখ্যায়িত করে তাদের ওপর হামলা চালানো হয়।\nবেঙ্গালুরুর বাংলাভাষী দৈনিক মজুরি কর্মীরা পুলিশ ও সরকারের বিরুদ্ধে তাদের পরিচয়ের জন্য হয়রানির অভিযোগ করছে, এমনকি কখনও কখনও অনেককে চাকরি ছেড়ে দিতে বাধ্য করছে। বেঙ্গালুরুর পূর্ব উপকণ্ঠে থুবারহাল্লিতে, শহরের প্রায় ১২,০০০ জন বাংলাভাষী মানুষ বাস করে এবং অশান্তি ও ভয়ের মধ্যে রয়েছে। তারা অভিযোগ করেন, যে পুলিশ তাদের 'বাংলাদেশী' হিসেবে চিহ্নিত করে বেশ কিছু নথির প্রদানের দাবি করছে, যার কারণে অনেকে আত্মগোপনে বাধ্য হয়েছে, ভয়ে কাজ এড়িয়ে গেছে ও চাকরি ছেড়ে দিয়েছে।\n\n\n== আরও দেখুন ==\nসংস্কৃতি বিরোধী, জাতীয়তা বিরোধী ও জাতি বিরোধী বিষয়সমূহের তালিকা\n\n\n== তথ্যসূত্র ==\n\n\n== বহিঃসংযোগ ==\nChakravarti, K.C. (৩০ জুলাই ১৯৬০)। \"Bongal Kheda Again\" (পিডিএফ)। The Economic Weekly। Mumbai: Sameeksha Trust: 1193–95। আইএসএসএন 0012-9976। সংগ্রহের তারিখ ৫ সেপ্টেম্বর ২০১৪। \n\"Assam killings pre-planned, says Kolkata's civil society\"। enewsroom.in/।"}