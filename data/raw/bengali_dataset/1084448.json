{"pageid": 1084448, "title": "ডেনিস কোক", "url": "https://bn.wikipedia.org/wiki?curid=1084448", "content": "ডেনিস জিওফ্রি কোক (২ জুন, ১৯২৪ – ২ জুলাই, ২০০৮) একজন কানাডীয় বিমানসেনা ও ব্রিটিশ কলাম্বিয়া নিউ ডেমোক্রেটিক পার্টি(এনডিপি)'র রাজনীতিবিদ ছিলেন। তিনি ব্রিটিশ কলাম্বিয়ার আইনসভায় ১৯৬৯ হতে ১৯৮৬ পর্যন্ত নিউ ওয়েস্টমিনিস্টার নির্বাচনী এলাকার প্রতিনিধিত্ব করেছিলেন। রাজনৈতিক হিসবে তিনি নারী অধিকার ও স্বাস্থ্য সেবা উন্নয়নের ক্ষেত্রে অনন্য ভূমিকা পালন করেছিলেন।\n\n\n== প্রারম্ভিক ও পারিবারিক জীবন ==\nডেনিস কোক আলবার্টার আথাবাস্কায় একটি খামারে বড় হয়েছিলেন। বিদ্যালয়ের শিক্ষা শেষে দ্বিতীয় বিশ্বযুদ্ধের সময় ১৯৪৩ সালে তিনি সরাসরি রয়েল কানাডিয়ান এয়ার ফোর্সে চাকরি করেছিলেন। রাজনীতিবিদ হওয়ার আগে তিনি ট্রাক চালক, পণ্য বিপণণ কর্তা ও কেরানী, বীমা বিপণনের কাজ করেছিলেন। ব্যক্তিগত জীবনে তিনি ইয়োভেনের সাথে বিবাহ বন্ধনে আবদ্ধ ছিলেন। তার স্ত্রী এনডিপি'র রাজ্য সাধারণ সম্পাদক ছিলেন। ১৯৭০ দশকে এই দম্পতিকে তাদের কর্মদক্ষতার জন্য 'কোক মেশিন' ডাকা হতো।\n\n\n== রাজনৈতিক জীবন ==\nডেনিস কোক ১৯৭২ থেকে ১৯৭৫ পর্যন্ত ডেভ ব্যারেটের অধীনে ব্রিটিশ কলাম্বিয়া রাজ্যের স্বাস্থ্য ও আবাসন মন্ত্রী হিসাবে দায়িত্ব পালন করেছিলেন।       ক্ষমতায় থাকাকালীন তিনি রাজ্যের প্রথম গণ অ্যাম্বুলেন্স সেবা তৈরি করেছিলেন, যা ছিল নতুন নকশার অ্যাম্বুলেন্স দিয়ে গড়া সমগ্র রাজ্য জুড়ে বিস্তৃত, পেশাগত মানদন্ডে উচ্চ সেবা। এর মাধ্যমে তিনি ব্যক্তিগত এবং পৌরসভার উদ্যোগে অ্যাম্বুলেন্স সেবা প্রতিস্থাপন করেছিলেন। তিনি কুইন্স পার্ক হাসপাতালের ভবন এবং রয়েল কলম্বিয়ান হাসপাতালের পুনর্গঠনেও নেতৃত্ব দেন।\n\n\n== মৃত্যু ==\nডেনিস কোক ২০০৮ সালের ২ জুলাই, ৮৪ বছর বয়সে রয়েল কলাম্বিয়ান হাসপাতালে স্ট্রোকের পর মৃত্যু বরণ করেন।\n\n\n== তথ্যসূত্র =="}