{"pageid": 1140800, "title": "তুর্কমেনবাশি রুহি মসজিদ", "url": "https://bn.wikipedia.org/wiki?curid=1140800", "content": "তুর্কমেনবাশি রুহি মসজিদ অথবা গিপজাক মসজিদ (তুর্কমেনীয়: Türkmenbaşy Ruhy Metjidi / Tүркменбaшы Рухы Mетҗиди) তুর্কমেনিস্তানের গিপজাকে অবস্থিত একটি মসজিদ এবং ১৯৮৫ থেকে ২০০৬ সালের তুর্কমেনিস্তানের নেতা সাপারমুরাত নিয়াজভের কবরস্থান। মসজিদটির অবস্থান দেশের রাজধানী আশখাবাদের প্রায় ৭ কিলোমিটার (৪.৩ মাইল) পশ্চিমে, এম৩৭ মহাসড়কের পাশে।\n\n\n== পরিদর্শন ==\nমসজিদটি ফ্রান্স-ভিত্তিক বুইগ কর্তৃক নির্মিত, রাষ্ট্রপতি সাপারমুরাত নিয়াজভের নিজ শহরে নির্মাণ করা হয়। এটি ২০০৪ সালের ২২ অক্টোবরে খোলা হয় এবং উনার মৃত্যুর প্রস্তুতিতে একটি সমাধিসহ নির্মিত হয়। দুই বছর পরেই নিয়াজভের মৃত্যু হয় এবং ২০০৬ সালের ২৪ ডিসেম্বরে উনাকে সেই সমাধিতে দাফন করা হয়।\nমসজিদটি বিতর্কের কেন্দ্রবিন্দুতে রয়েছে যেহেতু।মুসলিম ধর্মগ্রন্থ কুরআন ও নিয়াজভের 'জীবনের ছদ্ম-আধ্যাত্মিক বই রুহনামা (আত্মার বই) উভয়ই মসজিদের দেওয়ালগুলোতে লাগানো আছে। এটি অনেক মুসলমানকে এ বিষয়ে ক্ষুব্ধ করেছে, যে রুহনামাকে কুরআনের সমতুল্য হিসাবে স্থাপন করা হয়েছে। প্রকৃতপক্ষে ১০,০০০ জন মুসল্লির সমাগম করার ক্ষমতা থাকা সত্ত্বেও মসজিদটি প্রায়শই খালি থাকে কারণ রুহনামার শিলালিপিগুলো ধর্মপ্রাণ মসজিদগামীদের নিকট নিন্দাজনক বলে বিবেচিত হয়।\n\n\n== আরও দেখুন ==\nআরতুগ্রুল গাজী মসজিদ\nগুরবাঙ্গুলি হাজি মসজিদ\n\n\n== টীকা ==\n\n\n== তথ্যসূত্র =="}