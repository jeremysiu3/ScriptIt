{"pageid": 1091313, "title": "আইসাম ইব্রাহিম", "url": "https://bn.wikipedia.org/wiki?curid=1091313", "content": "আইসাম ইব্রাহিম (ইংরেজি: Aisam Ibrahim; জন্ম: ৭ মে ১৯৯৭) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেলেন।\n২০১৫–১৬ মৌসুমে, মালদ্বীপীয় ফুটবল ক্লাব ঈগলসের যুব পর্যায়ের হয়ে খেলার মাধ্যমে আইসাম ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমেই ঈগলসের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ঈগলসের হয়ে তিন মৌসুম অতিবাহিত করার পর ২০১৯ সালে তিনি ট্রাস্ট অ্যান্ড কেয়ারে যোগদান করেছেন। ২০২০–২১ মৌসুমে, তিনি ট্রাস্ট অ্যান্ড কেয়ার হতে মালদ্বীপীয় ক্লাব মাজিয়ায় যোগদান করেছেন।\n২০১৫ সালে, আইসাম মালদ্বীপ অনূর্ধ্ব-১৯ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত মালদ্বীপের বয়সভিত্তিক দলের হয়ে খেলার পর, তিনি ২০১৯ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ১২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআইসাম ইব্রাহিম ১৯৯৭ সালের ৭ই মে তারিখে মালদ্বীপের ফুনাধুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআইসাম মালদ্বীপ অনূর্ধ্ব-১৯ এবং মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। মালদ্বীপের বয়সভিত্তিক দলের হয়ে তিনি ৬ ম্যাচে অংশগ্রহণ করেছেন।\n২০১৯ সালের ২০শে জুলাই তারিখে, ২২ বছর, ২ মাস ও ১৩ দিন বয়সে, ডান পায়ে ফুটবল খেলায় পারদর্শী আইসাম কোমোরোসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি কোমোরোস ০–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে আইসাম সর্বমোট ৫ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আইসাম ইব্রাহিম  (ইংরেজি)  \nট্রান্সফারমার্কেটে আইসাম ইব্রাহিম (ইংরেজি) \nওয়ার্ল্ডফুটবল.নেটে আইসাম ইব্রাহিম (ইংরেজি) \nইএসপিএন এফসিতে আইসাম ইব্রাহিম (ইংরেজি) \nন্যাশনাল-ফুটবল-টিমস.কমে আইসাম ইব্রাহিম (ইংরেজি)"}