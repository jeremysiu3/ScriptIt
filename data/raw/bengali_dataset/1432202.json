{"pageid": 1432202, "title": "দৃষ্টিবাদ", "url": "https://bn.wikipedia.org/wiki?curid=1432202", "content": "দৃষ্টিবাদ হলো জৈনধর্মের বিলুপ্ত পৌরাণিক গ্রন্থ। এটি শ্বেতাম্বর ঐতিহ্য অনুসারে ১২টি জৈন আগমের মধ্যে শেষ, যা মহাবীর প্রবর্তিত এবং গণধর সুধর্মস্বামী দ্বারা রচিত বলে অনুমান করা হয়।\nঐতিহ্যগতভাবে গ্রন্থটিতে চতুর্দশ পুর্বের সম্পূর্ণ জ্ঞান রয়েছে। যাইহোক, এর বিষয়বস্তু নন্দী ও সমবয়াঙ্গ সূত্রে উল্লেখ ও ব্যাখ্যা করা হয়েছে।\n\n\n== বিষয়বস্তু ==\nদৃষ্টিবাদ পাঁচটি ভাগে বিভক্ত ছিল:\n\nপরিক্রমা: জৈন গণনা বিজ্ঞান সম্বলিত\nসূত্র: ধর্ম ও আখ্যান সম্পর্কে আলোচনা রয়েছে\nপুর্বানুযোগ: পুরাণ আখ্যান, ধর্মীয় জীবনী এবং দৃষ্টান্তমূলক কাহিনী সম্বলিত\nপুর্বগত: চৌদ্দটি উপবিভাগ সহ, যেখানে জৈন মতবাদ ও নীতি সম্পর্কে আলোচনা রয়েছে\nচুলিকা: মহাবীরের পুর্বসমূহের জ্ঞান যা শুধুমাত্র মৌখিক আকারে সংরক্ষিত ছিল\n\n\n== তথ্যসূত্র =="}