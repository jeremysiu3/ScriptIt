{"pageid": 1472037, "title": "বীরশ্রেষ্ঠ শহীদ ক্যাপ্টেন মহিউদ্দিন জাহাঙ্গীর সরকারি কলেজ", "url": "https://bn.wikipedia.org/wiki?curid=1472037", "content": "বীরশ্রেষ্ঠ শহীদ ক্যাপ্টেন মহিউদ্দিন জাহাঙ্গীর সরকারি কলেজ চাঁপাইনবাবগঞ্জ শহরে অবস্থিত একটি সরকারি কলেজ। এই কলেজ স্থাপিত হয় ১৯৮৬ সালে, ৩৫ বছর পরে ২০২১ সালে সরকারি কলেজে পরিণত হয়। বর্তমানে এখানে উচ্চ মাধ্যমিক শিক্ষা প্রদান করা হচ্ছে।\n\n\n== ইতিহাস ==\nকলেজটি ১৯৮৬ সালে চাঁপাইনবাবগঞ্জ সদর উপজেলার নারায়নপুর ইউনিয়নে প্রতিষ্ঠিত হয়। এ প্রতিষ্ঠানের প্রতিষ্ঠাতা অধ্যক্ষ মোঃ এনামুল হক। ১৯৯৮ সালে বন্যার (মহানন্দা নদী) পানি বাড়ার কারণে কলেজটি ডুবে যায় এবং চাঁপাইনবাবগঞ্জ শহরের স্বরূপনগরে স্থানান্তরিত হয়। প্রতিষ্ঠানটি ১৯৯৮ সালে রাজশাহী শিক্ষা বোর্ডের অন্তর্ভুক্ত হয়। ২০০২ সালের জুন মাসে কলেজটির উচ্চ মাধ্যমিক স্তর এমপিওভুক্ত হয়। ২০২১ সালের ১৪ সেপ্টেম্বর সরকারি কলেজে হিসেবে আত্মপ্রকাশ করে।\n\nনামকরণ\nবাংলাদেশের মুক্তিযোদ্ধা বীরশ্রেষ্ঠ উপাধিতে সম্মানিত মহিউদ্দিন জাহাঙ্গীর চাঁপাইনবাবগঞ্জ জেলার রেহাইচরে মৃত্যু বরণ করেন। তার নামানুসারেই কলেজের নামকরণ করা হয়েছে।\n\n\n== অবকাঠামো ==\nএ প্রতিষ্ঠানে চারতলা বিশিষ্ট একটি ভবন ও একতলা বিশিষ্ট ছাত্রাবাস রয়েছে। কলেজ ক্যাম্পাসে শিক্ষার্থীদের জন্য বসার ছাউনি আছে।\n\n\n== শিক্ষক ও কর্মচারী ==\nএ প্রতিষ্ঠানে শিক্ষক ও কর্মচারীর মোট সংখ্যা ৩৩ জন। এর মধ্যে ৫ জন সহকারী অধ্যাপক, ১৩ জন প্রভাষক, ৪ জন প্রদর্শক, ১ জন শরীর চর্চা শিক্ষক এবং ৭ জন কর্মচারী আছে।\n\n\n== শিক্ষা কার্যক্রম ==\nপ্রতিষ্ঠানটি রাজশাহী শিক্ষা বোর্ডের অধীনে শিক্ষা কার্যক্রম পরিচালনা করে। এ প্রতিষ্ঠানে উচ্চ মাধ্যমিক পর্যায়ে তিনটি বিভাগ রয়েছে। এগুলো হলো:\n\nবিজ্ঞান বিভাগ\nমানবিক বিভাগ\nবাণিজ্য বিভাগ\n\n\n== ইউনিফর্ম ==\nসাদা   শার্টের বোতামের উপর   নেভী ব্লু বডার\nশার্টের কলার   নেভী ব্লু বডার\nশার্টের হাতের কুচি   নেভী ব্লু বডার\n  নেভী ব্লু প্যান্ট\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}