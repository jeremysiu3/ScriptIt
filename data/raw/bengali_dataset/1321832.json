{"pageid": 1321832, "title": "উর্টজ বিক্রিয়া", "url": "https://bn.wikipedia.org/wiki?curid=1321832", "content": "জৈব রসায়ন-এ উর্টজ বিক্রিয়া একধরনের কাপলিং বিক্রিয়া যাতে দুটি অ্যালকাইল হ্যালাইডকে সোডিয়াম ধাতু সহযোগে বিক্রিয়া করিয়ে অ্যালকেন প্রস্তুত করা হয়। এটিকে উর্টজ বিক্রিয়া বা ভার্জ বিক্রিয়া ও বলা হয়।\n\n2 R−X + 2 Na → R−R + 2 NaX\nসাধারণ উষ্ণতায় অ্যালকিলহ্যালাইডের (সাধারণত ব্রোমাইড ও আয়োডাইড) শুষ্ক ইথারযুক্ত দ্রবণে ধাতব সোডিয়াম যোগ করলে উহাদের অ্যালকিল গ্রুপ দুটি পরস্পর যুক্ত হয়ে অ্যালকেন উৎপন্ন করে।\n\n\n== বিক্রিয়া পদ্ধতি ==\n\n\n=== পদ্ধতি ১ ===\nএকটি সোডিয়াম পরমাণু নিজের ইলেকট্রন ত্যাগ করে সোডিয়াম আয়নে পরিণত হয় এবং সেই ইলেকট্রনটি অ্যালকিল হ্যালাইডের আংশিক ধনাত্মক আধান যুক্ত অ্যালকিল গ্রুপের কার্বনে (কার্বন ও হ্যালোজেনের তড়িৎ ঋণাত্মকতার পার্থক্যের ফলে সৃষ্ট) অ্যাটাক করলে C—X বন্ধনটি ভেঙে যায় ও কার্বন মুক্ত মূলক তৈরী হয় (R•)। দুটি R• মিলিত হয়ে R—R অ্যালকেন উৎপন্ন করে।\n\n2 Na → 2 Na+ + 2e\n2 R−X + 2e → 2 X- + 2R•\n2R• → R−R\n2 Na+ + 2 X- → 2 NaX\nসুতরাং, সামগ্রিক ভাবে,\n\n2 R−X + 2 Na → R−R + 2 NaX\n\n\n=== পদ্ধতি ২ ===\nভিন্ন মত অনুযায়ী মুক্ত মূলকের বদলে কার্বানায়ন তৈরি হয় ও তা অ্যালকেন তৈরীতে সাহায্য করে।\n\n\n== গুরুত্বপূর্ণ তথ্য ==\nকেবলমাত্র ১° ও ২° অ্যালকিল হ্যালাইড এই বিক্রিয়ায় অংশগ্রহণ করে।\nএই বিক্রিয়ার সাহায্যে মিথেন প্রস্তুত করা যায় না। কারণ উৎপন্ন যৌগের কার্বন সংখ্যা একাধিক হয় কিন্তু মিথেনে কার্বন সংখ্যা এক।\nঅপ্রতিসম অ্যালকেন প্রস্তুতিতে এই পদ্ধতি অনুপযুক্ত।\nআলকিন হ্যালাইডের সক্রিয়তার ক্রম: RI > RBr > RCl\n\n\n== অন্তরাণবিক উর্টজ বিক্রিয়া ==\nএকই চক্রাকার জৈব যৌগের মধ্যে যদি দুটো ভিন্ন কার্বন পরমাণুর সঙ্গে হ্যালোজেন যুক্ত থাকে তাহলে এই বিক্রিয়ার দ্বারা ওই কার্বন পরমাণু দুটির মধ্যে বন্ধন তৈরি করা সম্ভব।\nযেমন:\n\nএখানে ১-ব্রোমো-৩-ক্লোরোবিউটেন থেকে বাইসাইক্লোবিউটেন তৈরি হয়েছে।\n\n\n== আরও দেখুন ==\nউলম্যান বিক্রিয়া\n\n\n== আরও পড়ুন ==\nAdolphe Wurtz (১৮৫৫)। \"Sur une nouvelle classe de radicaux organiques\"। Annales de chimie et de physique। 44: 275–312। \nAdolphe Wurtz (১৮৫৫)। \"Ueber eine neue Klasse organischer Radicale\"। Annalen der Chemie und Pharmacie। 96 (3): 364–375। ডিওআই:10.1002/jlac.18550960310। \nOrganic-chemistry.org\nOrganic Chemistry, মরিসন ও বয়েড\nOrganic Chemistry, সলোমন ও ফ্রাইল"}