{"pageid": 1032652, "title": "বেলভা কোটিয়ার", "url": "https://bn.wikipedia.org/wiki?curid=1032652", "content": "বেলভা কোটিয়ার (২৭ জুন ১৯২০- ২ মে, ২০০০) ছিলেন একজন মার্কিন রোজবাড স্যু কর্মী এবং সমাজকর্মী। তিনি ১৯৬৪ সালে আলক্যাট্রাজ দ্বীপ দখলের ধারণাটি প্রস্তাব করেছিলেন এবং সেসকল আন্দোলনকারীদের মধ্যে অন্যতম ছিলেন যারা আদিবাসী আমেরিকানদের কাছে এই দ্বীপটি ফিরিয়ে দেওয়ার দাবীতে নেতৃত্ব দিয়েছিল। তিনি প্রথমবার আলক্যাট্রাজ দখল এবং স্যুয়ের সম্পত্তির দাবিতে মামলা করার পরিকল্পনা করেছিলেন। শহুরে ভারতীয়দের স্বাস্থ্য নিয়ে উদ্বেগ থেকে তিনি স্বাস্থ্য, শিক্ষা ও কল্যাণ বিভাগের (ডিপার্টমেন্ট আফ হেল্থ, এডুকেশন অ্যান্ড ওয়েলফেয়ার ) জন্য একটি গবেষণা চালিয়েছিলেন, যার ফলস্বরূপ তিনি ১৯৭২ সালে সান ফ্রান্সিসকো উপসাগরীয় অঞ্চলের প্রথম আমেরিকান-ইন্ডিয়ান স্বাস্থ্যকেন্দ্রের নির্বাহী পরিচালিকা হয়েছিলেন।\n\n\n== প্রাথমিক ও শিক্ষাজীবন ==\nবেলভা ডেল ম্যাকেনজি ১৯২০ সালের ২৭ শে জুনে দক্ষিণ ডাকোটার টড কাউন্টির রোজবাড ইন্ডিয়ান রিজার্ভেশনে জন্মগ্রহণ করেছিলেন। তিনি ছিলেন ভার্জিনিয়া বার্কার ও নারকিস ম্যাকেনজির কন্যা। তাঁর মা নেব্রাস্কার স্যান্টি স্যুয়েরের নথিভুক্ত সদস্য ছিলেন।   তাঁর নানা আলফ্রেড বার্কার একজন মন্ত্রী ছিলেন, তিনি এলিজাবেথ মেসারকে বিয়ে করেছিলেন। তাঁর বাবা লাকোটা সম্প্রদায়ের ছিলেন এবং রোজবাড স্যু সম্প্রদায়ে তালিকাভুক্ত হয়েছিলেন। বেলভার বয়স যখন পাঁচ বছর তখন তিনি মারা গিয়েছিলেন এবং তাঁর মৃত্যুর পরে বেলভা ও তাঁর মা বিভিন্ন রিজার্ভেশনে বাস করতেন। তাঁর মা শেয়েন এজেন্সি বোর্ডিং স্কুলে এবং ওয়াইমিংয়ের ফোর্ট ওয়াশাকিতে রান্নার কাজ করতেন এবং পরবর্তীতে কার্ল স্নিভকে বিয়ে করেছিলেন। পাইন রিজ বোর্ডিং স্কুল থেকে স্নাতক হওয়ার আগে তিনি প্রথমে দক্ষিণ ডাকোটা পিয়েরেতে বোর্ডিং স্কুলে এবং তারপরে পাবলিক স্কুলে পড়াশোনা করেছিলেন। স্নাতক শেষ হওয়ার পরে ১৯৪১ সালে তিন পাইন রিজ ইন্ডিয়ান রিজার্ভেশন থেকে অ্যালেন লুইস কোটিয়ার নামে একজন ওগলালা স্যুকে বিয়ে করেছিলেন।  \n\n\n== কর্মজীবন ==\nদ্বিতীয় বিশ্বযুদ্ধের সময় কোটিয়ারের স্বামী নৌবাহিনীতে যোগ দিয়েছিলেন এবং ১৯৩৩ সালে তিনি তাঁর মা ও দুই মেয়েকে নিয়ে দক্ষিণ ডাকোটা থেকে ক্যালিফোর্নিয়ার আলামেডা কাউন্টিতে চলে এসেছিলেন।  পরে তাঁর আরও একটি মেয়ে সন্তান হয়েছিল। ১৯৫৬ সালের ইন্ডিয়ান রিলোকেশন অ্যাক্ট পাস হওয়ার পরে তিনি আমেরিকান-ইন্ডিয়ানদের জীবনযাত্রার মান উন্নয়নে বিভিন্ন কর্মসূচিতে জড়িত হয়ে উপসাগরীয় অঞ্চলের স্যু ক্লাবের সেক্রেটারি হিসাবে দায়িত্ব পালন করেছিলেন।\n\n\n== মৃত্যু ও উত্তরাধিকার ==\nবেলভা কোটিয়ার ২০০০ সালের ২২শে মে ক্যালিফোর্নিয়ার লিভারমোরে নিজের বাড়িতে মারা যান এবং ৯মে ক্যালিফোর্নিয়ার সান ব্রুনোর গোল্ডেন গেট জাতীয় সমাধিস্থানে তাঁকে সমাধিস্থ করা হয়েছিল। আদিবাসী আমেরিকানদের পক্ষে সক্রিয়তার জন্য তাঁকে স্মরণ করা হয়।\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ==="}