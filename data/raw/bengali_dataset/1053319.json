{"pageid": 1053319, "title": "কিনি হ্রদ", "url": "https://bn.wikipedia.org/wiki?curid=1053319", "content": "কিনি হ্রদ (ইংরেজিঃKinney Lake) কানাডার ব্রিটিশ কলাম্বিয়া প্রদেশের রবসন পর্বত প্রাদেশিক উদ্যানের অন্তর্গত একটি পর্বত বেস্টিত হ্রদ। হ্রদটি রবসন পর্বত ও সিনামন পর্বতচূড়ার মধবর্তী পাদদেশে এবং (আপার ফ্রেজার নদী'র উপনদী) রবসন নদী প্রবাহের মধস্থিত জলাভূমি। এটির অন্ত ও বহিঃপ্রবাহ রবসন নদী ও আশেপাশের পর্বতে বারিপাতের প্রবাহ হতে সৃষ্ট।  এই অঞ্চলের প্রথম অভিযাত্রী কানাডিয় ভূতত্ত্ববিদ আর্থার ফিলিমন কোলম্যান তার বন্ধু জর্জ কিনি'র নামানুসারে ১৯০৭ সালে এই হ্রদের নামকরণ করেছিলেন। জর্জ কিনি এই হ্রদটির অবস্থান প্রথম চিহ্নিত করেছিলেন।\n\n\n== ইতিহাস ==\n১৯০৭ সালে টরন্টো বিশ্ববিদ্যালয়ের ভূতত্ত্বের অধ্যাপক আর্থার ফিলিমন কোলম্যান তার অভিযাত্রী বন্ধু পাদ্রি জর্জ কিনি'র নামানুসারে এই হ্রদের নামকরণ করেছিলেন। জর্জ কিনি এবং ডোনাল্ড 'কার্লি' ফিলিপসকে রবসন পর্বতের প্রথম আরোহণকারীর কৃতিত্ব দেয়া হয়। ১৯০৯ সালের আগস্টে তারা রবসন পর্বত জয় করেছিলেন। পরবর্তীতে জর্জ কিনি তার এক স্মৃতিকথায় তার অভিজ্ঞতা বর্ণনা করেছিলেন।\n\n১৯১১ সালে এ ও হুইলারের 'রবসন পর্বত মানচিত্রে' হ্রদটি প্রথম অন্তর্ভুক্ত হয় এবং ১৯১২ সালের ২ এপ্রিল কানাডিয় আলপাইন জার্নাল তাদের সাময়ীকিতে মানচিত্রটি অন্তর্ভুক্ত করে।\n\n\n== অবস্থান ও অভিগম্যতা ==\nকিনি হ্রদ, এটির মূল প্রবাহ রবসন নদীর উৎস হতে মোহনার পর্যন্ত মোট দৈর্ঘ্যের ঠিক মাঝামাঝি জায়গায় রবসন ও সিনামন পর্বতচূড়ার অবস্থিত। বার্গ হ্রদের মেঠোপথ ধরে ৪.২ কিলোমিটার পর এই হ্রদের দেখা মিলে। হ্রদের পাড়ে একটি তাবুতে রাত্রিযাপনের স্থান আছে।\n\n\n== তথ্যসূত্র =="}