{"pageid": 1154675, "title": "সুধীর মুখোপাধ্যায়", "url": "https://bn.wikipedia.org/wiki?curid=1154675", "content": "সুধীর মুখোপাধ্যায় (১৯১৩ ― ২৭ ফেব্রুয়ারী ১৯৯৮) একজন বাঙালি স্বাধীনতা সংগ্রামী ও ভারতীয় কমিউনিস্ট পার্টির নেতা ছিলেন।\n\n\n== জীবনী ==\nসুধীর মুখোপাধ্যায় হুগলি জেলার দেবানন্দপুরে জন্মগ্রহণ করেন। প্রথমে শ্রীসংঘ ও পরে অনুশীলন সমিতিতে যোগ দেন তিনি। বৃহত্তর রংপুর জেলার কমিউনিস্ট পার্টির প্রথম সম্পাদক হন। তিনি বাংলাদেশে তেভাগা আন্দোলনেও গুরুত্বপূর্ণ ভূমিকা গ্রহণ করেন। ১৭ বছর কারাবাস করেন তিনি। দেশ বিভাগের পরে শাসক দলের দমনপীড়নের ফলে ভারতে চলে আসেন। হুগলি জেলায় কিষাণ সংঘের সদস্য ছিলেন ও পরে কৃষক আন্দোলনে সক্রিয় ভূমিকা নেন। পরবর্তী কালে ভারতের কমিউনিস্ট পার্টিতে যোগ দেন ও কমিউনিস্ট পার্টি হুগলি জেলা কমিটির নেতা হন। তেভাগা আন্দোলন কর্মী রানী মুখোপাধ্যায় তার স্ত্রী। তাঁর লিখিত বইটি হল রংপুর জেলার কৃষক আন্দোলনের ইতিহাস ও পার্টি।\n\n\n== তথ্যসূত্র =="}