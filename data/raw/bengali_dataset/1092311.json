{"pageid": 1092311, "title": "বারবারোস: ভূমধ্যসাগরের তরবারি", "url": "https://bn.wikipedia.org/wiki?curid=1092311", "content": "বারবারোস: ভূমধ্যসাগরের তরবারি (তুর্কি: Barbaroslar: Akdeniz'in Kılıcı, আক্ষ. 'বারবারোসলার: আকদেনিজ'ইন কিলিজি') হল ইএস ফিল্ম কর্তৃক স্বাক্ষরিত একটি ঐতিহাসিক কাহিনিভিত্তিক তুর্কি টেলিভিশন ধারাবাহিক, যা ১৬ সেপ্টেম্বর ২০২১ তারিখে টিআরটি ১-এ এর সম্প্রচার শুরু হয়। এটি রোমাঞ্চকর ঘরানার একটি তুর্কি ধারাবাহিক। এটি পরিচিলনা করেন দোগান উমিত কারাকা এবং যৌথভাবে এটি রচনা করেন মুস্তাফা বুরাক দোগু, ইব্রাহিম এথেম আরসান এবং তুবা কায়া। এই ধারাবাহিকে প্রধান চরিত্রে অভিনয় করেছেন এনজিন আলতান দুজিয়াতান এবং উলাস টুনা অ্যাস্টেপ।\nসিরিজটি বারবারোস হায়রেদ্দিন পাশা এবং তার ভাইদের জীবনী নিয়ে নির্মিত হয়েছে, যিনি প্রথম কাপ্তান পাশা এবং উসমানীয় সাম্রাজ্যের ক্যাপ্টেন-ইন-চিফ হিসাবে পরিচিত বিখ্যাত নাবিক ছিলেন।\n\n\n== পটভূমি ==\nধারাবাহিকটি বারবারোস হাইরেদ্দিন পাশা (ডাকনাম লালদাড়ি) এবং তার তিন ভাইয়ের জীবনী সম্পর্কে নির্মিত, যারা উসমানীয় সাম্রাজ্যের ভিনদেশী অভিযানে অবিস্মরণীয় বিজয় অর্জন করেছিলেন। হায়রেদ্দিন পাশা রাষ্ট্রের একজন অধিনায়ক ছিলেন এবং ভূমধ্যসাগরে উসমানীয় আধিপত্য নিশ্চিত করেছিলেন। সমগ্র ভূমধ্যসাগরীয় উপকূলে আধিপত্য বিস্তারকারী ওরুস রেইসের সবচেয়ে বড় সমর্থক ছিলেন তার ভাই বারবারোস হায়রেদ্দিন পাশা।\nবারবারোস হায়রেদ্দিন পাশার আসল নাম হিজির রেইস (খিজির রেইস)। সম্রাট ইয়াভুজ সুলতান সেলিম উসমানীয় সাম্রাজ্যে তার অবদানের জন্য তাকে হায়রেদ্দিন (মূল রুপ: খাইরুদ্দীন) নাম দেন, যার অর্থ \"ধর্মের কল্যাণকারী\"। বারবারোস নামটি আসলে তার ভাই ওরুস রেইসের, তবে হায়রেদ্দিন পাশা তার মৃত্যুর পর এটি ব্যবহার করতেন। এই নাম দেওয়ার কারণ হল, ওরুজ রইস এবং তার অন্যান্য ভাইদের দাড়ি লালচে ছিল, আর বারবা অর্থ \"দাড়ি\" এবং রোসা অর্থ \"লাল\"।\n\n\n== নির্মাণ ==\nধারাবাহিকটির পরিচালক হলেন দোগান উমিত কারাকা। এর সহ-পরিচালক হলেন দিলেক কুলেকসি। প্রযোজনা করেছেন ইউসুফ এসেনকাল এবং সেরদার ওগরেতিসি। মুস্তাফা বুরাক দোগু, ইব্রাহিম এথেম আরসালান এবং তুবা কায়া যৌথভাবে চিত্রনাট্য রচনা করেছেন। সিনেমাটোগ্রাফার এ. মুনর গুরসয়, নির্বাহী প্রযোজক জয়নেপ টুনা, আলোকসজ্জা প্রধান ফেরামুজ টুনা এবং সেট সুপারভাইজার ইয়াহিয়া দুইমাস। শৈল্পিক পরিচালক হলেন এরোল তাস্তান।\nধারাবাহিকটির ভিজ্যুয়াল ইফেক্টগুলি মোজো এফএক্সের অন্তর্গত। ধারাবাহিকটির অপেরা সম্পাদনা করেছেন গোখান গুরসেস, তালহা বায়ানসাল এবং এমিন ইয়ারদিম। এন্ডার গুনলু এবং মেটিন এরিগুল সিরিজের সঙ্গীত রচনা করেন।\nধারাবাহিকটির চিত্রগ্রহণ ও প্রযোজনা করেন ইএস ফিল্ম সংস্থা। এটি ইস্তাম্বুলের আন্তালিয়ায় এবং মার্মারিসে নির্মিত হয়।\n\n\n== কাহিনিসংক্ষেপ ==\nসিপাহী ইয়াকুপ আগার চার পুত্র, ইসহাক, ওরুস, হিজির এবং ইলিয়াস। তারা লেসবোসে সুন্দর এবং শান্তিপূর্ণ জীবন যাপন করে। ছেলেরা বড় হবার পর একদিন ওরুস এবং ইলিয়াস সমুদ্রপথে যাত্রা করার জন্য লেসবোস ত্যাগ করে। তাদের বড় ভাই ইসহাক রেইস তাদেরকে আটকানোর চেষ্টা করলেও তারা নিজ ইচ্ছায় অনড় থাকে।\nওরুস এবং ইলিয়াস রেইস; তারা বছরের পর বছর ধরে লেসবোস থেকে অনেক দূরে আলেকজান্দ্রিয়ায় বাস করে এবং প্রতিনিয়ত সমুদ্র ভ্রমণ করে। অন্যদিকে ইসহাক রেইস লেসবোসে থাকেন এবং সমুদ্রের জীবন থেকে দূরে থাকার চেষ্টা করেন এবং মৃৎশিল্পের ব্যবসা করেন।\nঅন্যদিকে হিজির রেইস, যিনি দীর্ঘদিন ধরে সমুদ্রে ভ্রমণ করছেন; তিনি তার ভাইয়ের কাছে লেসবোসে ফিরে আসেন। কিন্তু হিজিরও তার ভাই ওরুস ও ইলিয়াসের মত সমুদ্রের প্রতি অনুরাগী ছিলেন। লেসবোসে ফিরে আসার কিছুদিন পরে তিনি পুনরায় নৌকায় কলিম্নোস দ্বীপে চলে যান...\n\n\n== কুশীলব ==\n\n\n=== মূল ===\nখিজির হাইরেদ্দিন পাশা চরিত্রে উলাস টুনা অ্যাস্টেপ\nওরুস রেইস চরিত্রে এনজিন আলতান দুজিয়াতান\nইসহাক রেইস চরিত্রে ইয়েটকিন ডিকিনসিলার\nইলিয়াস রেইস চরিত্রে ক্যানার টপকু\nইসাবেল চরিত্রে পেলিন আকিল আলতান\nপেইট্রো চরিত্রে ইগিত ওজসেনার\nদরবেশ চরিত্রে বাহাদির ইয়েনিশেহির্লিওগলু\nএন্টোন চরিত্রে দেভরিম এভিন\nডেসপিনার চরিত্রে গুলকান আরসালান\nজেইনেপ চরিত্রে মেলিস বাবাদাগ\n\n\n=== অন্যান্য ===\nকুর্দোগলু চরিত্রে ইসমাইল ফিলিজ\nআসিয়ে চরিত্রে সের্পিল ওজচান\nইয়োরগো চরিত্রে মেহমেত আলী কাপ্তানলার\nকিলিজ বে চরিত্রে মেহেমেত আতায়\nস্লিভিও চরিত্রে উমিত চিরাক\nনিকো চরিত্রে বাতুহান বায়ার\n\n\n== পর্ব ==\n\n\n== তথ্যসূত্র ==\n\n\n== বহিঃসংযোগ ==\nটিআরটি ১-এর অফিসিয়াল ওয়েবসাইটে বারবারোস\nআইএমডিবিতে বারবারোস"}