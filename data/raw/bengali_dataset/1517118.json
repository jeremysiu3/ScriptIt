{"pageid": 1517118, "title": "রিফাত নবী", "url": "https://bn.wikipedia.org/wiki?curid=1517118", "content": "রিফাত নবী (জন্ম: ২ জুন ১৯৮৫) একজন বাংলাদেশি সফটওয়্যার প্রকৌশলী। তিনি ২০২৫ সালে মেহদী হাসান খানের অভ্র টিমের অন্যতম সদস্য হিসেবে বিজ্ঞান ও প্রযুক্তি ক্ষেত্রে দলগতভাবে একুশে পদক লাভ করেন।\n\n\n== প্রাথমিক জীবন ==\nরিফাত নবী ২ জুন ১৯৮৫ সালে বাংলাদেশের জয়পুরহাটের শান্তি নগরে জন্মগ্রহণ করেন। তার পিতার নাম মামুনুর রশিদ।\nতিনি ইস্ট ওয়েস্ট বিশ্ববিদ্যালয় থেকে কম্পিউটার বিজ্ঞান ও প্রকৌশলে স্নাতক ডিগ্রি অর্জন করেন (২০০৬-২০১০)। সেখানে তিনি কম্পিউটার প্রোগ্রামিং ক্লাব, এসিএম আইসিপিসি, এবং ম্যাথ অলিম্পিয়াডেও সক্রিয় ছিলেন।\n\n\n== কর্মজীবন ==\nরিফাত নবী অস্ট্রেলিয়ায় অ্যাটলাসিয়ানে প্রিন্সিপাল ইঞ্জিনিয়ার হিসেবে কর্মরত।\nতিনি ওমিক্রনল্যাবের একজন মূল অবদানকারী, যা অভ্র কিবোর্ডের মতো বাংলা ভাষার সফটওয়্যার উন্নয়নে কাজ করে।\n\n\n== পুরস্কার ও সম্মাননা ==\nরিফাত নবী ২০২৫ সালে অভ্র কিবোর্ডের জন্য মেহদী হাসান খান, শাবাব মুস্তাফা ও তানবিন ইসলাম সিয়ামের সাথে বিজ্ঞান ও প্রযুক্তি ক্ষেত্রে দলগতভাবে একুশে পদক পান।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে রিফাত নবী সম্পর্কিত মিডিয়া দেখুন।"}