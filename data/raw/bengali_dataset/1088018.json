{"pageid": 1088018, "title": "ভিকি শিরান", "url": "https://bn.wikipedia.org/wiki?curid=1088018", "content": "ভিকি শিরান (হিব্রু ভাষায়: ויקי שירן‎; ২৮শে ফেব্রুয়ারি, ১৯৪৭ - ১৫ই মার্চ, ২০০৪) ছিলেন একজন ইসরায়েলি অপরাধবিজ্ঞানী, সমাজবিজ্ঞানী, কবি, চলচ্চিত্র পরিচালক, মিডিয়া ব্যক্তিত্ব ও কর্মী। তিনি ইসরায়েলে মিজরাহি ইহুদি চেতনা প্রচারকারী আন্দোলনের নেত্রী ছিলেন। তিনি ছিলেন সমান অধিকারের একজন প্রবক্তা এবং মিজরাহিম (আরব বা মুসলিম দেশ থেকে আসা ইহুদি) এর অগ্রযাত্রার লড়াইয়ে মূল ভূমিকা পালন করেছিলেন। তিনি দ্য মিজরাহি ডেমোক্রেটিক কোয়ালিশন এবং নারীবাদী গোষ্ঠী আচোটির প্রতিষ্ঠাতাদের মধ্যে ছিলেন এবং মিজরাহি নারীবাদী আন্দোলনের অন্যতম প্রতিষ্ঠাতা মা হিসাবে বিবেচিত হন।\n\n\n== জীবনের প্রথমার্ধ ==\nভিক্টোরিন \"ভিকি\" বেন নাতানের জন্ম কায়রোতে, তার পিতা-মাতা হলেন সালভো ও ফরচুনা বেন নাতান। সালভো, মূলত আলেকজান্দ্রিয়ার থেকে ছিলেন, তার একটি অ্যাকাউন্টিং ডিগ্রী ছিল, কিন্তু একটি টেক্সটাইল কারখানায় শ্রমিক হিসাবে কাজ করেছিল। তার বোন ওডেট (১৯৪৪) ও ভারজানে (জন্ম ১৯৫০) সহ পরিবার ১৯৫১ সালে ইসরায়েলে চলে আসে, যখন সে ৪ বছর বয়সের ছিল। তার ভাই উজি ১৯৫৬ সালে  জন্মগ্রহণ করেন। তিনি তার শৈশব তেল আবিবের হাটিকভা (হিব্রুতে আশা) বস্তিতে কাটিয়েছিলেন। তার বাবা ১৯৬০ সালে মন্দায় চাকরি হারান এবং ১৩ বছর বয়সে তাকে বিদ্যালয় ছাড়তে বাধ্য করা হয় এবং তাকে তার পরিবারকে সহায়তা করতে কাজে যেতে হয়। তিনি ১৭ বছর বয়সে নৈশবিদ্যালয় থেকে ম্যাট্রিক পরীক্ষা শেষ করেন।\nতিনি ১৯৭৪  সালে মরক্কোর মেকনেসের একজন চলচ্চিত্র নির্মাতা হাইম শিরাণকে (শাকিরন)   বিবাহ করেন। তাদের দুটি মেয়ে রয়েছে।\n\n\n== শিক্ষা ==\nভিকি সাহিত্য, ইতিহাস ও ক্রিমিনোলজিতে বিএ এবং তেল আবিব বিশ্ববিদ্যালয় থেকে ক্রিমিনোলজিতে এমএ ডিগ্রি অর্জন করেন।\nতিনি ১৯৯১ সালে নিউ ইয়র্ক বিশ্ববিদ্যালয়ের জন জে কলেজ অব ক্রিমিনাল জাস্টিসে আরেকটি মাস্টার্স ডিগ্রি এবং পিএইচডি সম্পন্ন করেন। তার ডক্টরাল গবেষণার শিরোনাম ছিল \"পলিটিকাল করাপশন – দ্য পাওয়ার অফ দ্য গেম: দ্য কেস অব ইসরায়েল\"। কাজটি ছিল সংরক্ষণাগার, আইনী ও গণমাধ্যম গবেষণার উপর ভিত্তি করে, ইসরায়েলের রাজনীতিতে দুর্নীতি এবং মিজরাহি রাজনীতিকদের বিরুদ্ধে বৈষম্য মোকাবেলা করা। তিনি ১৯৪৮ সাল থেকে ১৯৮৮ সালের মধ্যে ইসরায়েলে রাজনৈতিক দুর্নীতি ও হোয়াইট কলার অপরাধের বিশিষ্ট ঘটনা বিশ্লেষণ করেছেন। তিনি বিশ্লেষণ অনুসারে রাজনৈতিক ও আইনী ব্যবস্থাগুলি মিজরাহি এবং ছোট দলগুলোর আরব রাজনীতিবিদদের কঠোর শাস্তি দেয়, অন্যদিকে সংযম দেখায়, অথবা এমনকি শাসক আধিপত্যের কাছাকাছি থাকা রাজনীতিবিদদের কর্মকেও উপেক্ষা করে।\n\n\n== তথ্যসূত্র =="}