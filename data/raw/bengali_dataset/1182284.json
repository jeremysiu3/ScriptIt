{"pageid": 1182284, "title": "কাদিরাবাদ ক্যান্টনমেন্ট পাবলিক স্কুল, নাটোর", "url": "https://bn.wikipedia.org/wiki?curid=1182284", "content": "কাদিরাবাদ ক্যান্টনমেন্ট পাবলিক স্কুল হচ্ছে বাংলাদেশের নাটোর জেলার বাগাতিপাড়া উপজেলার কাদিরাবাদ সেনানিবাসে অবস্থিত একটি সেনাবাহিনী পরিচালিত মাধ্যমিক বিদ্যালয়। বিদ্যালয়টি প্রতিষ্ঠিত হয়েছিলো ১৯২৮ সালে।\n\n\n== ইতিহাস ==\n১৯২৮ সালে জমিদার কুমার শরৎ কুমার রায় বাহাদুর তাঁর ভাই কুমার বসমত কুমার রায়ের নামে একটি এম. ই (মিডল ইংলিশ) স্কুল প্রতিষ্ঠা করেন; যার নাম ছিলো দয়ারামপুর কেবিকেএমই স্কুল। ১৯৬২ সালে বিদ্যালয়টিকে নিম্ন মাধ্যমিক বিদ্যালয় এবং ১৯৭০ সালে মাধ্যমিক বিদ্যালয়ে রূপান্তর করা হয়। পরবর্তীতে ১৯৮৩ সালে তৎকালীন রাষ্ট্রপতি হুসেইন মুহাম্মদ এরশাদের নির্দেশে বিদ্যালয়টি পরিচালনার দায়িত্ব গ্রহণ করে কাদিরাবাদ ক্যান্টনমেন্ট বোর্ড; এবং পূর্ননামকরণ করা হয় এরশাদ পাবলিক স্কুল হিসেবে। ১৯৯৮ সালে বিদ্যালয়টির নাম পরিবর্তন করে কাদিরাবাদ ক্যান্টনমেন্ট পাবলিক স্কুল রাখা হয়।\n\n\n== শ্রেণি, বিভাগ ও শাখা সমূহ ==\nবিদ্যালয়টি মূলত একটি প্রাথমিক বিদ্যালয় সংযুক্ত মাধ্যমিক বিদ্যালয়। বর্তমানে এ বিদ্যালয়ে ১ম থেকে ১০ম শ্রেণি পর্যন্ত শিক্ষাদান করা হয়।\nউল্লেখ্য, বিদ্যালয়টিতে কেবল বিজ্ঞান এবং ব্যবসায় শিক্ষা বিভাগ রয়েছে।\n\n\n== ইউনিফর্ম ==\nছেলেদের সাদা শার্ট  , নেভি ব্লু প্যান্ট  , সাদা কেডস্   এবং কালো বেল্ট  \nমেয়েদের নীল কামিজ  , কামিজের উপর সাদা ক্রস বেল্ট  , কোমরে সাদা বেল্ট  , সাদা অ্যাপ্রোন   এবং সাদা কেডস্  \n\n\n== শিক্ষা কার্যক্রম ==\nবিদ্যালয়টিতে ছেলে এবং মেয়ে উভয়ের অধ্যয়নের সুযোগ থাকে।\n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ\n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা, আন্তঃহাউজ ক্রীড়া প্রতিযোগিতা আয়োজনে ব্যবহৃত হয়।\n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়।\n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে।\n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর।\n\n\n== সংঘ ==\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nকাদিরাবাদ ক্যান্টনমেন্ট বোর্ড\nনাটোর জেলা\n\n\n== তথ্যসূত্র =="}