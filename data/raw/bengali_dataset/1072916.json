{"pageid": 1072916, "title": "ডানিয়েল সিবার্ট (রেফারি)", "url": "https://bn.wikipedia.org/wiki?curid=1072916", "content": "ডানিয়েল সিবার্ট (জার্মান: Daniel Siebert; জন্ম: ৪ মে ১৯৮৪) হলেন একজন জার্মান ফুটবল রেফারি, যিনি বার্লিনে বসবাস করেন। তিনি বার্লিন ফুটবল অ্যাসোসিয়েশনের নর্ডস্ট বার্লিনের জন্য রেফারির দায়িত্ব পালন করেন। তিনি ফিফার এবং উয়েফার প্রথম শ্রেণির রেফারি হিসেবে স্থান পেয়েছেন।\n\n\n== রেফারি ==\nনর্ডস্ট বার্লিনে সিবার্ট ১৯৯৮ সাল থেকে রেফারির দায়িত্ব পালন করছেন। ২০০৭ সালে তিনি ডিএফবির রেফারি হিসেবে নিযুক্ত হয়েছে। ২০০৯ সালে সিবার্ট ২. বুন্দেসলিগায় রেফারি পালন করা শুরু করেছিলেন। ২০১২–১৩ মৌসুমে তিনি বুন্দেসলিগায় রেফারি হিসেবে নিয়োগ পেয়েছিলেন; ২০১২ সালের ১লা সেপ্টেম্বর তারিখে শালকে ০৪ এবং আউগসবুর্গের মধ্যকার ম্যাচটি পরিচালনা করার মাধ্যমে তিনি বুন্দেসলিগায় রেফারি হিসেবে অভিষেক করেছেন। উক্ত ম্যাচে তিনি ৩টি হলুদ কার্ড দেখিয়েছিলেন।\n২০১৪ সালের ২৪শে অক্টোবর তারিখে, এক ঘোষণায় জানানো হয়েছিল যে সিবার্ট ভলফগাং স্টার্কের বদলি হিসেবে ২০১৫ সালের ফিফার রেফারি পদে থাকবেন। যা সিবার্টকে ১০ জন জার্মান কনিষ্ঠতম ফিফার রেফারির একজন করে তুলেছিল।\n২০১৫ সালের ২৯শে মে তারিখে, পর্তুগাল এবং তুরস্কের মধ্যকার ২০১৫ উয়েফা ইউরোপীয় অনূর্ধ্ব-১৯ চ্যাম্পিয়নশিপ বাছাইপর্বের ম্যাচটি পরিচালনা করার মাধ্যমে সিবার্ট আন্তর্জাতিক পর্যায়ে অভিষেক করেছিলেন। ২০১৫ সালের ৯ই জুন তারিখে, লুক্সেমবুর্গ বনাম মলদোভার ম্যাচটি পরিচালনা করার মাধ্যমে সিবার্ট জ্যেষ্ঠ পর্যায়ের আন্তর্জাতিক ম্যাচে অভিষেক করেছিলেন।\nসিবার্ট উয়েফা ইউরো ২০২০-এ তিনটি ম্যাচ পরিচালনা করেছেন; যেগুলো হলো গ্রুপ ডি-এর স্কটল্যান্ড বনাম চেক রিপাবলিক, গ্রুপ ই-এর সুইডেন বনাম স্লোভাকিয়া এবং ১৬ দলের পর্বের ওয়েলস বনাম ডেনমার্কের ম্যাচ।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে ডানিয়েল সিবার্ট (জার্মান)\nওয়ার্ল্ডফুটবল.নেটে ডানিয়েল সিবার্ট (ইংরেজি)"}