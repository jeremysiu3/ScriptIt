{"pageid": 1171733, "title": "লেথে ইসনা", "url": "https://bn.wikipedia.org/wiki?curid=1171733", "content": "কমন ফরেস্টার(বৈজ্ঞানিক নাম: Lethe isana (Kollar)) প্রজাতি এশিয়ায় প্রাপ্ত নিমফ্যালিডি (Nymphalidae) গোত্র ও 'স্যাটিরিনি' (Satyrinae) উপ-গোত্রের অন্তর্ভুক্ত প্রজাপতি।\n\n\n== আকার ==\nপ্রসারিত অবস্থায় কমন ফরেস্টার এর ডানার আকার ৫৫-৬০ মিলিমিটার দৈর্ঘ্যের হয়।\n\n\n== উপপ্রজাতি ==\nকমন ফরেস্টার এর প্রজাতিগুলো হলো:\n\nL. i. insana\nL. i. procris  Leech, 1891 \nL. i. formosana  Fruhstorfer, 1908 \nL. i. brisanda  de Nicéville, 1886\nL. i. baucis   Leech, 1891\n\n\n=== ভারতে প্রাপ্ত কমন ফরেস্টার এর উপপ্রজাতি ===\nভারতে প্রাপ্ত কমন ফরেস্টার এর উপপ্রজাতি হল-\n\nLethe isana isana (Kollar, [1844]) – Garhwal Common Forester\nLethe isana dinarbas (Hewitson, 1863) – Himalayan Common Forester\n\n\n== বিস্তার ==\nএই প্রজাতি ভারত এর উত্তরাখণ্ড থেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল কালচে বাদামী বর্নের। স্ত্রী প্রকারে সামনের ডানায় কোস্টা থেকে ২ নং শিরা পর্যন্ত আড়াআড়ি ভাবে বিস্তৃত একটি চড়া ডিসকাল বন্ধনী বর্তমান।\nডানার নিম্নতল বাদামী থেকে কালচে বাদামী এবং বেসাল এবং ডিসকাল অংশে ইষদ বেগুনী আভাযুক্ত। উভয় ডানায় চক্ষুবিন্দুর সারি বিদ্যমান। সামনের ডানায় চক্ষুবিন্দু (eye spot) মোটামুটি ভাবে ৩টি এবং সরলরৌখিক অবস্থানরত এবং পিছনের ডানায় ৬টি চক্ষুবিন্দু বক্রাকারে সজ্জিত। সামনের ডানায় সেল (cell) এর মধ্যবর্তী অংশে পাশাপাশি দুটি কালচে বাদামী দাগ (bar) চোখে পড়ে। সেল পরবর্তী ডিসকাল অংশে একটি সাদা বন্ধনী আড়াআড়ি ভাবে লক্ষ্য করা যায়। পুরুষ প্রকারে উক্ত ডিসকাল বন্ধনী নিচের দিকে ক্রমশ সরু এবং অস্পষ্ট হয়ে ডিসকাল রেখায় পর্যবপ্সিত হয়েছে যা টর্নাসমুখী নেমে গিয়েছে এবং স্ত্রী প্রকারে তা কোস্টা থেকে সাবটার্মিনাল অংশ পর্যন্ত দীর্ঘায়ীত, চওড়া এবং সুস্পষ্ট।\nপিছনের ডানায় সাব-বেসাল এবং ডিসকাল দুটি আঁকাবাঁকা কালচে খয়েরী রেখা কোস্টাল শিরা থেকে নিচের দিকে নেমে গেছে। বক্রাকারে সজ্জিত চক্ষুবিন্দু গুলির (ocille) মধ্যে শীর্ষস্থানীয় (apical) চক্ষুবিন্দু এবং ২ নং শিরামধ্যের চক্ষুবিন্দুটি বড় এবং সমান আকার বিশিষ্ট এবং স্পস্টতর। সর্বশেষ চক্ষুবিন্দুটি দ্বি-চক্ষুতারা (double puipiled) যুক্ত। সকল চক্ষুবিন্দুগুলি হলুদ এবং স্পস্ট অথবা ফ্যাকাশে সাদা বলয় দ্বারা পর্যায়ক্রমে আবৃত।\n\n\n== আচরণ ==\nনিমফ্যালিডি পরিবারভুক্ত এই প্রজাতির উড়ান ধীরগতির এবং খানিক উড়েই পাতায়, ডালে অথবা বিশেষত রাস্তা এবং জঙ্গল পথের ধারে মাটিতে অবস্থান করে। এদের মাঝেমধ্যে গাছের পাতা এবং কান্ডের রস পান করতে এবং অতিপক্ক অথবা পচা ফলের উপর বসতে দেখা যায়। হিমালয় এর পার্বত্য অঞ্চলে ১৫০০-২৭০০ মিটার উচ্চতা পর্যন্ত এদের সক্রিয়তা লক্ষ্য করা যায় এপ্রিল থেকে অক্টোবর অবধি। সিমলার পাহাড়ে ৭০০০ ফুট পর্যন্ত ঘন বনাঞ্চলে এদের বিচরন চোখে পড়ে। এই প্রজাতির স্ত্রী প্রকারকে পুরুষ অপেক্ষা ভীষন কম দেখতে পাওয়া যায়।\n\n\n== তথ্যসূত্র =="}