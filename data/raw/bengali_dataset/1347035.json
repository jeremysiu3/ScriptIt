{"pageid": 1347035, "title": "যুক্তিফুল", "url": "https://bn.wikipedia.org/wiki?curid=1347035", "content": "যুক্তি ফুল বা তিতাকুঞ্জ লতা (বৈজ্ঞানিক নাম: Marsdenia volubilis) (হিন্দিতে - অকড় বেল, অসমে-হেমজিরন্তি লতা, সংস্কৃতে - বহুপর্ণী বা বহুবল্লী) হল অ্যাপোসাইনাম পরিবারের একপ্রকার সপুষ্পক লতাগুল্ম জাতীয় উদ্ভিদ। দক্ষিণ-পূর্ব এশিয়া মহাদেশের নাতিশীতোষ্ণ অঞ্চলে বিশেষকরে ভারত,বাংলাদেশ ও চিনদেশে জন্মায় গাছটি। তবে উদ্ভিদটির আদি নিবাস ভারতবর্ষই।\n\n\n== আঞ্চলিক নাম ==\nবাংলায় এই লতাগুল্মটিকে যুক্তি ফুল বলা হয়। তবে সাধারণভাবে ইংরেজিতে Sneeze Wort, cotton milk plant,Green milkweed climber বা Green wax flower নামে বলা হলেও দেশের বিভিন্ন প্রান্তে বিভিন্ন নামে পরিচিত। \n\nঅসমে : হেমজিরন্তি লতা বা খামাল লতা;\nহিন্দি ভাষাভাষী অঞ্চলে: अकड़ बेल (Akad bel),हरणडोडी (harandodi);\nতামিলনাড়ু: \"কোদিপ্পালাই\"( കൊടിപ്പാല) বা ankara-valli (அங்காரவல்லி);\nকেরল : কোটিপ্পালা (kotippala) বা \"ওয়াট্টাক্কা\" (വട്ടകാക്കക്കൊടി);\nমারাঠা অঞ্চল:हरणदोडी (harandodi)\nগুজরাট :হিরণদোডি। (હીરનડોડી)\n\n\n== বিবরণ ==\nতিতাকুঞ্জ লতা বা যুক্তিফুলের গাছটি শক্ত লম্বা লতানো প্রকৃতির। এটি প্রধানত কোন অবলম্বনকে কেন্দ্র করে বেড়ে ওঠে। গাছের পাতা ৩-৬ ইঞ্চি লম্বা ও ২-৪ ইঞ্চি চওড়া হয়ে থাকে। মার্চ-এপ্রিল (চৈত্র-বৈশাখ) মাসে হালকা সবুজ রঙের থোকা থোকা সুন্দর ফুল ফোটে গাছটির। ফুলটি স্বাদ ও ঔষধি গুণে ভরপুর। স্বাদ অল্প তিক্ত হওয়ায় অনেকে ফুলটিকে আবার \"তিতা কুঙ্গা\"ও বলে থাকেন।\n\n\n== উপকারিতা ==\nযুক্তিফুল এবং এর ফল সাধারণত সব্জি হিসাবেই ব্যবহৃত হয়। প্রাকৃতিক ভাবে বঙ্গাব্দের চৈত্র-বৈশাখ মাসে পাওয়া যায় বলে প্রকৃতির দান হিসাবে গ্রীষ্মকালীন সবজির যে যে  উপকারিতা পাওয়া তা হল-\n\nগ্রীষ্মকালীন রোগব্যাধি যেমন- বসন্ত, জন্ডিস রোগ প্রতিহত করতে, নানারকমের চর্মরোগ নিরাময়ে কার্যকরী।\nকোলেস্টেরল ও ডায়াবেটিস নিয়ন্ত্রণে সহায়তা করে।\nযকৃতের স্বাস্থ্য ভালো রাখে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}