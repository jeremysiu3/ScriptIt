{"pageid": 1210210, "title": "কাজিমা কর্পোরেশন", "url": "https://bn.wikipedia.org/wiki?curid=1210210", "content": "কাজিমা কর্পোরেশন (鹿島建設株式会社, Kajima Kensetsu Kabushiki-gaisha) হলো জাপানের অন্যতম প্রাচীন ও বৃহত্তম নির্মাণ কোম্পানি। ১৮৪০ সালে প্রতিষ্ঠিত কোম্পানিটির সদরদপ্তর টোকিওর মোতোআকাসাকা, মিনাতোয় অবস্থিত। কোম্পানিটি নিজের ডিআইবি-২০০ প্রস্তাবের জন্য পরিচিত। এই কোম্পানির শেয়ার জাপানের চারটি নেতৃত্বাধীন শেয়ারবাজারে বিনিময়ের করা হয় ও নিক্কেই ২২৫ নামক শেয়ারবাজার সূচকে তালিকাভুক্ত।\nকাজিমার পরিষেবাগুলোর মধ্যে রয়েছে নকশা, প্রকৌশল, নির্মাণ ও আবাসন উন্নয়ন। কাজিমা উঁচু ভবন, রেলপথ, বিদ্যুৎকেন্দ্র, বাঁধ এবং সেতু নির্মাণ করে। এর সহায়ক সংস্থা এশিয়া, ওশেনিয়া, ইউরোপ ও উত্তর আমেরিকা জুড়ে অবস্থিত। ১৯৯০-এর দশকের শেষার্ধে নির্মাণ শিল্পের মন্দা কাজিমাকে পরিবেশগত খাতে বিশেষ করে বর্জ্য পরিশোধন, পানি শোধন, মাটি পুনর্বাসন ও পরিবেশগত পরামর্শে তার কার্যক্রম সম্প্রসারণ করতে প্ররোচিত করে।\n\n\n== ইতিহাস ==\n১৮৪০ – বর্তমান কোম্পানির প্রতিষ্ঠাতা ইওয়াকিচি কাজিমা এডোতে (বর্তমান টোকিও) ছুতার ব্যবসা শুরু করেন।\n১৮৬০ – কাজিমা পথপ্রদর্শক হিসেবে ইয়োকোহামায় প্রথম পশ্চিমা-শৈলীর ভবন (ই-ইচিবান কান) তৈরি শুরু করে।\n১৮৮০ – কাজিমা গুমি প্রতিষ্ঠা করে\n১৮৯৯ – কোরিয়া ও তাইওয়ানে রেলওয়ে নির্মাণ প্রকল্প শুরু হয়।\n১৯২৩ – বড় কান্টো ভূমিকম্প - কাজিমা পুনর্গঠনের কাজে অংশগ্রহণ করে।\n১৯৩০ – কোম্পানির অন্তর্ভুক্তি (স্টক ইস্যু, মূলধন ৩০ লাখ ইয়েন)।\n১৯৪৫ – কাজিমার সহায়তায় যুদ্ধোত্তর পুনর্গঠন শুরু হয়।\n১৯৪৯ – কাজিমা প্রযুক্তিগত গবেষণা ইনস্টিটিউট (জাপানে প্রথম নির্মাণ গবেষণা প্রতিষ্ঠান) প্রতিষ্ঠা করে।\n১৯৫০ – মরিসন–কুডসেনের সাথে অগ্রগামীদের প্রথম যৌথ উদ্যোগ।\n১৯৫৭ – জাপানের প্রথম পারমাণবিক চুল্লি (জাপান পারমাণবিক শক্তি গবেষণা ইনস্টিটিউটের টোকাই জেআরআর-১ চুল্লি) সম্পূর্ণ করে।\n১৯৫৯ - তৌকাইদৌ শিনকানসেনের নির্মাণ শুরু হয়।\n১৯৬১ – কোম্পানিটি টোকিও ও ওসাকা স্টক এক্সচেঞ্জে তালিকাভুক্ত হয়।\n১৯৬৩ – নির্মাণে বিশ্বের ১ নং হয় (মোট চুক্তি মূল্যের দিক থেকে)।\n১৯৬৪ টোকিও অলিম্পিক গেমসের জন্য পরিকাঠামো তৈরি করে।\n১৯৬৪ – লস অ্যাঞ্জেলেস, ক্যালিফোর্নিয়া, মার্কিন যুক্তরাষ্ট্রে কাজিমা ইন্টারন্যাশনাল ইনকর্পোরেটেড (কেআইআই) প্রতিষ্ঠা।\n১৯৬৮ – জাপানের প্রথম উঁচু ভবন কাসুমিগাসেকি ভবন সম্পন্ন হয়।\n১৯৭৫ – ওয়াসকিতা কারয়ার সাথে যৌথ উদ্যোগে পিটি ওয়াসকিতা কাজিমা প্রতিষ্ঠা হয়।\n১৯৮৭ – নেদারল্যান্ডসে কাজিমা ইউরোপ বিভি (কেই) প্রতিষ্ঠা।\n১৯৮৮ – সিঙ্গাপুরে কাজিমা ওভারসিজ এশিয়া পিটিই লিমিটেড (কেওএ) প্রতিষ্ঠা।\nবিশ্বের দীর্ঘতম সুড়ঙ্গ সেইকন সুড়ঙ্গ সম্পন্ন হয়।\n১৯৯৪ – কানসাই আন্তর্জাতিক বিমানবন্দর নির্মাণ সম্পন্ন হয়।\n১৯৯৮ – আকাশি কাইকিও সেতু সম্পূর্ণ হয়\nওয়াসকিতা কারয়ার সমস্ত শেয়ার ওয়াসকিতা কাজিমা কিনে নেয়, ফলে কাজিমা কোম্পানির সংখ্যাগরিষ্ঠ শেয়ারহোল্ডার হয়। এরপর কোম্পানির নাম পরিবর্তন করে কাজিমা ইন্দোনেশিয়া রাখা হয়।\n২০০১ – সুয়েজ খাল সেতু সম্পন্ন হয়।\n২০০২ – ডিলিংহাম কনস্ট্রাকশন থেকে হাওয়াইয়ান ড্রেজিং অধিগ্রহণ করা হয়।\n২০০৩ – কাজিমা (সাংহাই) কনস্ট্রাকশন কোং লিমিটেডের প্রতিষ্ঠা।\n২০১০ – সিঙ্গাপুরে রিসোর্ট ওয়ার্ল্ড সেন্টোসার নির্মাণ সম্পন্ন হয়।\n২০১১ – কোম্পানিটি দুবাই মেট্রোর (পর্যায় ১ ও ২) নির্মাণ সম্পন্ন করে।\n\n\n== ধ্বংসকারী প্রযুক্তি ==\nকাজিমা কর্পোরেশন ভবন ধ্বংস করার একটি কৌশল তৈরি করেছে যাতে হাইড্রোলিক জ্যাক ব্যবহার করে একটি ভবনের এক তলা ভেঙে ফেলা হয়। এই পদ্ধতিটি নিরাপদ ও আরও দক্ষ পুনর্ব্যবহারযোগ্য প্রক্রিয়ার জন্য সুযোগ দেয়। ২০০৮ সালের বসন্তে, কাজিমা কর্পোরেশন একটি ১৭-তলা ও ২০-তলা ভবন ভেঙে ফেলার জন্য এই কৌশলটি ব্যবহার করে, এই প্রক্রিয়ায় ৯৯% ইস্পাত ও কংক্রিট এবং ৯২% অভ্যন্তরীণ উপকরণ পুনর্ব্যবহার করে।\n\n\n== চলচ্চিত্রে সমর্থন ==\nকাজিমা দ্বারা নির্মিত কাসুমিগাসেকি ভবন হলো চোকোসো নো আকেবোনো চলচ্চিত্রের প্রধান বিষয়, যা কাজিমা দ্বারা সমর্থিত ছিল।\n\n\n== কেলেঙ্কারি ==\n২ মার্চ, ২০১৮-এ কাজিমার একটি বিভাগের প্রধানকে টোকিও জেলা সরকারি অভিযোক্তা দপ্তরের একটি তদন্তকারী দল দ্বারা চুও শিনকানসেন ম্যাগলেভ লাইনের নিলামের ক্ষেত্রে ব্যক্তিগত একচেটিয়াকরণ ও ন্যায্য বাণিজ্য রক্ষণাবেক্ষণ নিষিদ্ধ করার আইন লঙ্ঘন করার সন্দেহে গ্রেপ্তার করা হয়। ২৩ মার্চে ন্যায্য বাণিজ্য কমিশন বিভাগীয় প্রধান ও কাজিমা কর্পোরেশন উভয়ের বিরুদ্ধে একটি ফৌজদারি অভিযোগ জারি করে।\n\n\n== তথ্যসূত্র ==\n\n\n== বহিঃসংযোগ ==\n\nপ্রাতিষ্ঠানিক সাইট (জাপানি ভাষায়)\nইংরেজি সাইট (ইংরেজি ভাষায়)"}