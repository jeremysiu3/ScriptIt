{"pageid": 112081, "title": "জাপান জাতীয় ফুটবল দল", "url": "https://bn.wikipedia.org/wiki?curid=112081", "content": "জাপান জাতীয় ফুটবল দল (জাপানি: サッカー日本代表, প্রতিবর্ণীকৃত: সাক্কা নিপ্পন দাইহিয়ো) হচ্ছে আন্তর্জাতিক ফুটবলে জাপানের প্রতিনিধিত্বকারী পুরুষদের জাতীয় দল, যার সকল কার্যক্রম জাপানের ফুটবলের সর্বোচ্চ নিয়ন্ত্রক সংস্থা জাপান ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯২১ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯১৭ সালের ৯ই মে তারিখে, জাপান প্রথমবারের মতো আন্তর্জাতিক খেলায় অংশগ্রহণ করেছে; জাপানের টোকিওতে অনুষ্ঠিত উক্ত ম্যাচে জাপান চীনের কাছে ৫–০ গোলের ব্যবধানে পরাজিত হয়েছে।\nনীল সামুরাই নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় জাপানের রাজধানী টোকিওতে অবস্থিত। বর্তমানে এই দলের ম্যানেজারের দায়িত্ব পালন করছেন হাজিমে মোরিয়াসু এবং অধিনায়কের দায়িত্ব পালন করছেন সাম্পদোরিয়ার রক্ষণভাগের খেলোয়াড় মায়া ইয়োসিদা।\nজাপান এপর্যন্ত ৬ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ২০০২, ২০১০ এবং ২০১৮ফিফা বিশ্বকাপের ১৬ দলের পর্বে পৌঁছানো। অন্যদিকে, এএফসি এশিয়ান কাপেও জাপান অন্যতম সফল দল, যেখানে তারা ৪টি (১৯৯২, ২০০০, ২০০৪ এবং ২০১১) শিরোপা জয়লাভ করেছে। এছাড়াও, জাপান ২০০১ ফিফা কনফেডারেশন্স কাপে রানার-আপ হয়েছে।\nইয়াসুহিতো এন্দো, ইয়ুতো নাগাতোমো, মাসামি ইহারা, হন্ডা কেস্‌কে এবং শিনজি কাগওয়ার মতো খেলোয়াড়গণ জাপানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৮ সালের মার্চ মাসে প্রকাশিত র‌্যাঙ্কিংয়ে জাপান তাদের ইতিহাসে সর্বোচ্চ অবস্থান (৯ম) অর্জন করে এবং ১৯৯২ সালের ডিসেম্বর মাসে প্রকাশিত র‌্যাঙ্কিংয়ে তারা ৬২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে জাপানের সর্বোচ্চ অবস্থান হচ্ছে ৮ম (যা তারা সর্বপ্রথম ২০০১ সালে অর্জন করেছিল) এবং সর্বনিম্ন অবস্থান হচ্ছে ১২৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (জাপানি) (ইংরেজি)\nফিফা-এ জাপান জাতীয় ফুটবল দল  ওয়েব্যাক মেশিনে আর্কাইভকৃত ১৯ জানুয়ারি ২০১৯ তারিখে (ইংরেজি)\nএএফসি-এ জাপান জাতীয় ফুটবল দল (ইংরেজি)"}