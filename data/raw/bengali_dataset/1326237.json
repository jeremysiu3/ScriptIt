{"pageid": 1326237, "title": "ক্রিটিকস চয়েস অ্যাসোসিয়েশন", "url": "https://bn.wikipedia.org/wiki?curid=1326237", "content": "ক্রিটিকস চয়েস অ্যাসোসিয়েশন (সিসিএ), পূর্বে ব্রডকাস্ট ফিল্ম ক্রিটিকস অ্যাসোসিয়েশন (বিএফসিএ) হল টেলিভিশন, রেডিও এবং অনলাইন সমালোচকদের একটি সমিতি। চলচ্চিত্র ও টেলিভিশন অনুষ্ঠান পর্যালোচনাকারী সমালোচকগণ এই সমিতির সদস্যপদ পেয়ে থাকেন। ১৯৯৫ সালে প্রতিষ্ঠিত সমিতিটি মার্কিন যুক্তরাষ্ট্র এবং কানাডার বৃহত্তম চলচ্চিত্র সমালোচক সংস্থা। সংস্থাটি ১৯৯৫ সাল থেকে ক্রিটিকস চয়েস পুরস্কার প্রদান করে, যার লক্ষ্য ক্রিটিকস চয়েস চলচ্চিত্র পুরস্কার ও ক্রিটিকস চয়েস সুপার পুরস্কারের মাধ্যমে প্রতি বছর নির্মিত চলচ্চিত্রসমূহকে এবং ক্রিটিকস চয়েস রিল টিভি পুরস্কার, ক্রিটিকস চয়েস সুপার পুরস্কার ও ক্রিটিকস চয়েস টেলিভিশন পুরস্কারের মাধ্যমে টেলিভিশন অনুষ্ঠান এবং ক্রিটিকস চয়েস প্রামাণ্যচিত্র পুরস্কার মাধ্যমে প্রামাণ্যচিত্রসমূহকে স্বীকৃতি প্রদান করছে। সমিতিটি মাসিক ব্যালটিং-এ প্রতিটি চলচ্চিত্রের প্রাপ্ত ক্রমবর্ধমান গ্রেডের উপর ভিত্তি করে মাসের সেরা চলচ্চিত্র নির্বাচন করে এবং সারা বছর অন্যান্য চলচ্চিত্রসমূহের সুপারিশ করে।\n\n\n== সদস্যপদ ==\nবিএফসিএ'র সদস্যরা পেশাদার বিনোদন সাংবাদিক এবং \"কর্মরত সমালোচক যাদের পর্যালোচনা নিয়মিতভাবে টেলিভিশনে, রেডিওতে বা (বিশেষ ক্ষেত্রে) ইন্টারনেটে ব্যাপক দর্শকদের কাছে সম্প্রচার করা হয়।\" রেডিও- এবং ইন্টারনেট-ভিত্তিক সমালোচকদের অবশ্যই আরও কিছু নির্দিষ্ট শর্তাবলি পূরণ করতে হয়:\n\nরেডিও চলচ্চিত্র সমালোচকদের \"তাদের প্রাথমিক রেডিও স্টেশন ছাড়াও কমপক্ষে পাঁচটি বাজারে প্রচার হতে হবে, যদি না তাদের প্রাথমিক আউটলেট একটি বড় শহরে থাকে\" যেমন নিউ ইয়র্ক, লস অ্যাঞ্জেলেস, ডালাস, সেন্ট লুইস এবং টরন্টো\nইন্টারনেট-ভিত্তিক সমালোচকদের অবশ্যই \"সুপরিচিত মুদ্রণ সমালোচক হতে হবে, অথবা অল্প কিছু ইন্টারনেট সমালোচকদের মধ্যে যাদের পর্যালোচনাগুলো যথেষ্ট পরিমাণে পাঠকেরা পড়েন\", \"তাদের সাইটে সহজে প্রবেশযোগ্য\" এবং \"সাইটের প্রাথমিক সমালোচক হিসেবে চিহ্নিত। \"\n\n\n== দাতব্য কাজ ==\nক্রিটিকস চয়েস চলচ্চিত্র পুরস্কারের সেরা তালিকা থেকে প্রাপ্ত আয়ের একটি অংশ স্টারলাইট চিলড্রেনস ফাউন্ডেশন এবং হাইফার ইন্টারন্যাশনালের মতো দাতব্য সংস্থাগুলিতে দান করা হয়৷\n\n\n== ব্রডকাস্ট টেলিভিশন জার্নালিস্টস অ্যাসোসিয়েশন ==\nব্রডকাস্ট টেলিভিশন জার্নালিস্ট অ্যাসোসিয়েশন (বিটিজেএ) ২০১১ সালে বিএফসিএ'র শাখা হিসেবে চালু হয়েছিল। ২০১১ সালের জুন মাসে লস অ্যাঞ্জেলেসের বেভারলি হিলস হোটেলে একটি অনুষ্ঠানের মধ্যাহ্নভোজে বিটিজেএ প্রথম পুরস্কার প্রদান করে। অনুষ্ঠানটি সঞ্চালনা করেন ক্যাট ডিলি। ২০১৭ সালের ১৭ই নভেম্বর বিজেটিএ'র কার্যনির্বাহী কমিটি প্রতিষ্ঠাতা জোই বার্লিনের উত্তরসূরি হিসেবে ১৯৯০ সাল থেকে বিজেটিএ'র সদস্য এড মার্টিনকে এর নতুন সভাপতি পদে নিয়োগের ঘোষণা দেয়। মার্টিন মিডিয়াভিলেজের সম্পাদক এবং প্রধান টেলিভিশন এবং বিষয়বস্তু সমালোচক হিসেবেও কাজ করেন।\n\n\n== তথ্যসূত্র ==\n\n\n== বহিঃসংযোগ ==\nক্রিটিকস চয়েস\n\nটেমপ্লেট:ক্রিটিকস চয়েস টেলিভিশন পুরস্কার\nটেমপ্লেট:মার্কিন চলচ্চিত্র সমালোচক সমিতি"}