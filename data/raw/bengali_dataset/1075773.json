{"pageid": 1075773, "title": "আল জামিয়াতুল আরবিয়া নছিরুল ইসলাম নাজিরহাট", "url": "https://bn.wikipedia.org/wiki?curid=1075773", "content": "আল জামিয়াতুল আরবিয়া নছিরুল ইসলাম নাজিরহাট যা নাজিরহাট বড় মাদ্রাসা নামে সর্বাধিক পরিচিত, বাংলাদেশের একটি প্রাচীন কওমি মাদ্রাসা। ১৯১২ সালে দারুল উলুম হাটহাজারীর আদলে চট্টগ্রামের ফটিকছড়ি উপজেলার নাজিরহাটে আশরাফ আলী চৌধুরীর পৃষ্ঠপোষকতায় এটি প্রতিষ্ঠা করেন সুফি আজিজুর রহমান। বর্তমানে মাদ্রাসার মহাপরিচালক হাবিবুর রহমান কাসেমী এবং মোতাওয়াল্লি ইয়াহইয়া আলমপুরী।\n\n\n== ইতিহাস ==\n১৩৩০ হিজরি মোতাবেক ১৯১২ সালে প্রতিষ্ঠিত এই মাদ্রাসার প্রথম মহাপরিচালক ছিলেন সুফি আজিজুর রহমান। এরপর ১৯২৫ সালে মাওলানা নুর আহমদ এই মাদ্রাসার দায়িত্ব গ্রহণ করেন। ১৯৭৭ সালে তার মৃত্যুবরণের পর থেকে ২০০৪ পর্যন্ত মুহতামিমের দায়িত্ব পালন করেন মুহাম্মদ শামসুদ্দিন। ২০০৪ সালে মাদ্রাসার মহাপরিচালক নিযুক্ত হন শাহ ইদ্রিস। তিনি ২০২০ সালের মে মাসে মৃত্যুবরণ করেন। ইদ্রিসের মৃত্যুবরণের পর মাদ্রাসার মহাপরিচালক নিযুক্ত করা নিয়ে জটিলতার সৃষ্টি হয়। পরবর্তীতে নানা ঘটনা প্রবাহের মধ্য দিয়ে মজলিশে শূরা হাবিবুর রহমান কাসেমীকে মহাপরিচালক নিযুক্ত করে। ১৯৯৩ সাল থেকে মাদ্রাসার মুখপত্র মাসিক দাওয়াতুল হক প্রকাশিত হচ্ছে।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র ==\n\n\n== বহিঃসংযোগ =="}