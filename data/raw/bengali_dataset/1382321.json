{"pageid": 1382321, "title": "ক্রোমিয়াম(II) ব্রোমাইড", "url": "https://bn.wikipedia.org/wiki?curid=1382321", "content": "ক্রোমিয়াম(II) ব্রোমাইড একটি অজৈব যৌগ যার রাসায়নিক সংকেত CrBr2। এটি ক্রোমিয়াম এবং ব্রোমিনের একটি যৌগ।\n\n\n== প্রস্তুতি ==\nক্রোমিয়াম(III) ব্রোমাইডকে ৩৫০ থেকে ৪০০ ডিগ্রি সেলসিয়াস তাপমাত্রায় ৬ থেকে ১০ ঘন্টা ধরে হাইড্রোজেন গ্যাসের সাথে বিক্রিয়া করে ক্রোমিয়াম(II) ব্রোমাইড প্রস্তুত করা যেতে পারে। এক্ষেত্রে উপজাত হিসাবে হাইড্রোজেন ব্রোমাইড পাওয়া যায়। বিক্রিয়াটি এই রকম:\n\n2 CrBr3  +  H2  →   2 CrBr2  +  2 HBr\nক্রোমিয়াম ধাতুর গুঁড়োর সঙ্গে গাঢ় হাইড্রোব্রোমিক অ্যাসিডের বিক্রিয়া করে নীল রঙের সোদক ক্রোমিয়াম(II) ব্রোমাইড তৈরি করা যায়। এটি আবার অ্যাসিটোনাইট্রাইলের জটিল লবণে রূপান্তরিত হতে পারে।\n\nCr +  n H2O  +  2 HBr  →   CrBr2(H2O)n  +  H2\n\n\n== ধর্ম ==\nক্রোমিয়াম(II) ব্রোমাইড এমনিতে সাদা রঙের কঠিন পদার্থ। এর স্ফটিকের গঠন ক্যাডমিয়াম আয়োডাইডের স্ফটিকের গঠনের মতো। এটি জলের থেকে ৪.২ গুণ ভারী। এর ঘনত্ব ৪.২৩৬ গ্রাম/সিসি এবং গলনাঙ্ক ৮৪২ ডিগ্রি সেলসিয়াস। জলে দ্রবীভূত হলে এটি নীল বর্ণের দ্রবণ উৎপন্ন করে। এই দ্রবণ বায়ু দ্বারা সহজেই জারিত হয়।\n\n\n== তথ্যসূত্র =="}