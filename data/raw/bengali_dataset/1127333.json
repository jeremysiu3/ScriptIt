{"pageid": 1127333, "title": "মতিউর রহমান চৌধুরী", "url": "https://bn.wikipedia.org/wiki?curid=1127333", "content": "মতিউর রহমান চৌধুরী একজন বাংলাদেশী সাংবাদিক, সম্পাদক এবং টক-শো হোস্ট। তিনি বাংলা ভাষার ট্যাবলয়েড সংবাদপত্র মানবজমিনের প্রধান সম্পাদক। তিনি ভয়েস অব আমেরিকার বাংলা বিভাগের সংবাদদাতা হিসেবেও কাজ করেন। তিনি অধুনালুপ্ত বাংলাবাজার পত্রিকার সম্পাদক ছিলেন।\nতিনি ১৯৭১ সালে বাংলাদেশের স্বাধীনতা যুদ্ধে অংশগ্রহণ করেন এবং তার জন্মভূমি মৌলভীবাজারে পাকিস্তান সেনাবাহিনী দ্বারা নির্যাতিত হন।\n\n\n== কর্মজীবন ==\nমতিউর রহমান চৌধুরী বিশ্ববিদ্যালয়ের ডিগ্রি অর্জনের পর সাংবাদিকতায় কর্মজীবন শুরু করেন দৈনিক বাংলার বাণীতে স্টাফ রিপোর্টার হিসেবে। পরে তিনি পূর্ব দেশ, দৈনিক দেশ বাংলায় প্রধান প্রতিবেদক হিসেবে এবং সংবাদ পত্রিকায় কাজ করেন।\n১৯৮২ সালে, তিনি দৈনিক ইত্তেফাকে যোগ দেন , যেখানে তিনি ১০ বছর কূটনৈতিক সংবাদদাতা হিসাবে কাজ করেন। তিনি সৌদি আরবের হাফার আল-বাতিন থেকে ইত্তেফাকের জন্য উপসাগরীয় যুদ্ধের কভার করেন।\nপ্রথম বাংলাদেশী সাংবাদিক হিসাবে, তিনি ১৯৯০ ফিফা বিশ্বকাপ এবং পরবর্তী পাঁচটি টুর্নামেন্ট কভার করেন, ডিয়েগো ম্যারাডোনা, পাওলো রসি এবং জন বার্নেসের সাক্ষাৎকার নিয়েছেন।\nতিনি নব্বই দশকের গোড়ার দিকে তিনি আজকের কাগজ পত্রিকায় সহযোগী সম্পাদক হিসেবে যোগদান করেন কিন্তু কিছুদিন পরেই পদত্যাগ করেন। ১৯৯৪ সালে তিনি সম্পাদক হিসেবে বাংলাবাজার পত্রিকার  প্রতিষ্ঠা করেন। ১৯৯৭ সালে, তিনি এর প্রধান সম্পাদক হিসাবে মানব জমিন প্রতিষ্ঠা করেন।\n\n\n=== রাজনীতি ===\nতিনি মৌলভীবাজার কলেজ ছাত্র ইউনিয়নের সহসভাপতি ছিলেন। তিনি বাংলাদেশ ছাত্রলীগের সাথে যুক্ত ছিলেন এবং সংগঠনের কেন্দ্রীয় গ্রন্থ ও প্রকাশনা সম্পাদক হিসেবে দায়িত্ব পালন করেন।\n\n\n== ব্যক্তিগত জীবন ==\nমতিউর রহমান চৌধুরী বিয়ে করেন কবি, সাংবাদিক এবং সংবাদ উপস্থাপক মাহবুবা চৌধুরীকে। তাদের একমাত্র পুত্র মেহজেব চৌধুরী একজন ব্যারিস্টার এবং একজন ফরেনসিক বিজ্ঞান এবং অপরাধ তদন্ত গবেষক।\n\n\n== গ্রন্থ তালিকা ==\nমতিউর রহমান চৌধুরী চারটি বই প্রকাশ করেন:\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে মতিউর রহমান চৌধুরী সম্পর্কিত মিডিয়া দেখুন।"}