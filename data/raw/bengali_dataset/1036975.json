{"pageid": 1036975, "title": "কার্লা লেন", "url": "https://bn.wikipedia.org/wiki?curid=1036975", "content": "রোমানা ব্যারাক (৫ আগস্ট ১৯২৮- ৩১  মে ২০১৬), ছিলেন একজন ইংরেজ টেলিভিশন চিত্রনাট্যকার। পেশাগতভাবে তিনি কার্লা লেন নামে পরিচিত ছিলেন। তিনি দ্য লিভার বার্ডস (সহ-নির্মাতা, ১৯৬৯-১৯৭৮), বাটারফ্লাইস (১৯৭৮-১৯৮৩) এবং ব্রেড (১৯৮৬-১৯৯১) সহ বেশ কয়েকটি সফল সিটকমের সাথে জড়িত ছিলেন।\nতাঁর বেশিরভাগ কাজই ছিল বলিষ্ঠ নারী চরিত্রের উপর, যার মধ্যে ছিল \"হতাশ গৃহিণী এবং শ্রমিক শ্রেণীর মাতৃতান্ত্রিক\" চরিত্র। পরবর্তী বছরগুলোতে তিনি একজন প্রাণীকল্যাণ উকিল হিসাবে সুপরিচিতি পেয়েছিলেন।\n\n\n== প্রাথমিক জীবন এবং শিক্ষা ==\nকার্লা লেন লিভারপুলের ওয়েস্ট ডার্বিতে জন্মগ্রহণ করেছিলেন। তার পিতা কার্ডিফে জন্মগ্রহণকারী গর্ডন ডি ভিন্স ব্যারাক মার্চেন্ট নেভিতে কর্মরত ছিলেন। তিনি একটি কনভেন্ট স্কুলে পড়াশোনা করেছিলেন এবং সাত বছর বয়সে একটি \"স্কুল কবিতা পুরস্কার\" জিতেছিলেন।\nলেন ওয়েস্ট ডারবি এবং হেসওয়ালে বড় হয়েছিলেন। তিনি ১৪ বছর বয়সে স্কুল ছেড়ে নার্সিংয়ে কাজ করেছিলেন। তার আত্মজীবনী অনুসারে তিনি ১৭ বছর বয়সে বিয়ে করেছিলেন এবং ১৯ বছর বয়সে তার দুটি পুত্রসন্তানের জন্ম হয়, যদিও সরকারি রেকর্ড থেকে জানা যায় যে তিনি যখন বিয়ে করেছিলেন তখন তার বয়স ছিল ১৯ বছর।\n\n\n== তথ্যসূত্র =="}