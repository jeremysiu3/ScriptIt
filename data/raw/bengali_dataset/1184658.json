{"pageid": 1184658, "title": "রিয়ান্টি কার্টরাইট", "url": "https://bn.wikipedia.org/wiki?curid=1184658", "content": "রিয়ান্টি রিয়ানন কার্টরাইট (জন্ম ২২ সেপ্টেম্বর ১৯৮৩) একজন ইন্দোনেশীয় অভিনেত্রী, মডেল, উপস্থাপক এবং ভিজে।  তিনি ২০০৮ সালে একটি প্রণয়ধর্মী ইন্দোনেশীয় নাটক চলচ্চিত্র আয়াত-আয়াত সিন্তা (ভালবাসার আয়াত)-এ 'আয়শা' চরিত্রে তার প্রধান ভূমিকার জন্য সবচেয়ে বেশি পরিচিত এবং ২০০৫ সাল থেকে এমটিভি ইন্দোনেশিয়ার ভিজে।\n\n\n== জীবনের প্রথমার্ধ ==\nকার্টরাইটের জন্ম বান্দুং, পশ্চিম জাভা, ইন্দোনেশিয়ায়। একজন ওয়েলশ পিতা ও একজন সুদানী মায়ের সংসারে রিয়ান্টি জন্মগ্রহণ করেন। পরিবারে তিনি ছাড়াও তার এক বড় ভাই রয়েছে। কার্টরাইট একজন মুসলিম হিসাবে জন্মগ্রহণ করেছিলেন, যদিও পরে তিনি ধর্মান্তরিত হন। তিনি ইন্দোনেশীয়, সুদানী ও ইংরেজি ভাষা সাবলীলভাবে বলতে ও বুঝতে পারেন। রিয়ান্টির যখন পাঁচ বছর বয়স তখন তার পরিবার যুক্তরাজ্যে চলে যায় এবং সে কিশোরী হওয়ার আগেই তার পরিবার আবার ইন্দোনেশিয়ায় ফিরে আসে। ইন্দোনেশিয়া আসার পর তিনি বান্দুং ইন্টারন্যাশনাল স্কুলে ভর্তি হন। এরপর কার্টরাইট তাসমানিয়া বিশ্ববিদ্যালয় থেকে আন্তর্জাতিক ব্যবসা এবং বিপণনে স্নাতক ডিগ্রি অর্জন করেছেন।\nকার্টরাইট বান্দুংয়ের স্থানীয় একটি ম্যাগাজিন ম্যাক্স-এম -এর স্বল্পকালীন সম্পাদকও ছিলেন।\n\n\n== রোমান ক্যাথলিক ধর্মে ধর্মান্তর ==\n১৭ সেপ্টেম্বর, ২০১০-এ, রিয়ান্টি গোপনে একজন প্রাচীন সঙ্গীতের এক গায়ক ক্যাসানোভা আলফোনসোকে বিয়ে করেন, যার বংশধররা মার্কিন যুক্তরাষ্ট্রের সেন্ট প্যাট্রিকস ক্যাথেড্রাল, নিউ ইয়র্ক সিটিতে বাটাক বংশোদ্ভূত মার্কিন নাগরিক। বিয়ে করার জন্য মার্কিন যুক্তরাষ্ট্রে যাওয়ার দুই সপ্তাহ আগে, রিয়ান্টি ইসলাম ধর্ম ত্যাগ করে রোমান ক্যাথলিক ধর্মে ধর্মান্তরিত হন। তিনি তার নতুন নাম নেন সোফিয়া রিয়ান্টি রিয়ানন কার্টরাইট। \nকার্টরাইট ও আলফোনসো দম্পতির একটি কন্যা সন্তান রয়েছে: নাম কারা রোজ কানায়া, যার জন্ম ২৫ জুলাই, ২০২০। \n\n\n== কর্মজীবন ==\nকার্টরাইট ১৬ বছর বয়সে মডেলিংয়ে তার কর্মজীবন শুরু করেছিলেন। কিন্তু পরে তিনি তার সিদ্ধান্ত পরিবর্তন করে অভিনয়ে তার ক্যারিয়ার গঠনের দিকে মনোযোগ দেন।\nকার্টরাইট ২০০৬ সালে তিনটি চলচ্চিত্র; আইফেল আই অ্যাম ইন লাভ, জম্বলো, পেসান দারি সুরগা এবং ২০০৭ সালে ডি'বিজিস ছবিতে অভিনয় করেছিলেন, ইন্দোনেশিয়ার বিখ্যাত অভিনেতা তোরা সুদিরো এবং ইন্দ্রা বিরোর সাথে।\nকার্টরাইট এইডসের দূত হিসাবে নিজের নাম লিখিয়েছেন। তিনি এইচআইভি ভাইরাসের সংস্পর্শে আসার ঝুঁকি থেকে দূরে থাকার জন্য তরুণ প্রজন্মের প্রতি প্রচারণা চালান।\nতিনি জনপ্রিয় ইন্দোনেশীয় টেলিভিশন অনুষ্ঠান \"ইন্দোনেশিয়া মেনকারি বাকাত\"-এর একজন বিচারক হিসেবে কাজ করেছেন, যা ব্রিটিশ গট ট্যালেন্টের আদলে তৈরি একটি প্রতিভা অনুসন্ধান অনুষ্ঠান।\nকার্টরাইট অভিনয়ের পাশাপাশি বিভিন্ন ব্যবসার সাথে সম্পৃক্ত। তার নিজস্ব স্পা ও ক্যাফে ব্যবসা রয়েছে। \n\n\n== ভিডিও ক্লিপ ==\n\n\n== তথ্যসূত্র =="}