{"pageid": 1369368, "title": "রম্য রচনা", "url": "https://bn.wikipedia.org/wiki?curid=1369368", "content": "রম্য রচনা বলতে সাহিত্যের হাস্যরসাত্মক রচনাকে বোঝায়। এই রচনাগুলি আকারে ছোট হয় কিন্ত এর মধ্যে কিছু বাস্তব সম্পর্কিত তথ্য জ্ঞান দেওয়া থাকে।\n\n\n== রম্য রচনা অর্থ ==\n‘রম্য রচনা' কথাটির অভিধানিক অর্থ, যে রচনা রমণীয় বা সুন্দর। এই অর্থে রম্য রচনার এই সংজ্ঞা অতি ব্যাপক। কারণ সাহিত্যের ধর্মই এই যে তা রমণীয় ও সুন্দর হবে, হবে রসোত্তীর্ণ। আর এই অর্থে কবিতা, গল্প, উপন্যাস, প্রবন্ধ—সকল শ্রেষ্ঠ রচনাসমূহকেই রম্য রচনা অভিধায় ভূষিত করা যেতে পারে। ‘রম্য রচনা’ কথাটির এই ব্যাপক অর্থ স্বীকার করেও, বিশেষ অর্থে রম্য রচনা বলতে আমরা এক বিশেষ রচনারীতিকেই বুঝে থাকি। বলা যেতে পারে, যে রচনায় জীবনের লঘু-চপল বিকাশগুলিকে নিয়ে উচ্চতর সারস্বত কর্মে নিয়োজিত করা হয়, সেই রচনাই রম্য রচনা। \n\n\n== বিখ্যাত রম্য রচনা ==\nভবানীচরণ বন্দ্যোপাধ্যায় রচিত ১.\tনববাবুবিলাস ২.নববিবিবিলাস ৩.কলিকাতা কমলালয়\nসৈয়দ মুজতবা আলী রচিত\t১. পঞ্চতন্ত্রঃ এটি দুই পর্বে বিভক্ত ব্যক্তিগত প্ৰবন্ধ সংকলন। এ প্রবন্ধের উল্লেখযোগ্য রচনা : বই কেনা, মোপাসাঁ, চেখফ-রবীন্দ্রনাথ, বিদেশে অর্থংঅর্থং, মেশেদিনী । ২. চাচা কাহিনী ৩. ময়ূরকণ্ঠী ৪. টুনিমেম\nবঙ্কিমচন্দ্র চট্টোপাধ্যায় রচিত\t১. কমলাকান্তের দপ্তর ২. মুচিরাম গুড়ের জীবনচরিত ৩. লোক রহস্য\nআবুল মনসুর আহমেদ রচিত\t১. আয়না (১৯৩৫) ২. ফুড কনফারেন্স (১৯৪৪) ৩. আসমানী পর্দা (১৯৬৪) ৪. গ্যালিভারের সফরনামা ৫. তাজাকলম\tচেনা মানুষের ইতিকথা\nনূরুল মোমেন রচিত ১. বহুরূপী ২.নরসুন্দর\nকাজী দীন মোহাম্মদ রচিত গোলকচন্দ্রের আত্মকথা\nমুহাম্মদ আব্দুল হাই রচিত \tতোষামদ ও রাজনীতির ভাষা\nকালীপ্রসন্ন সিংহ রচিত\tহুতোম প্যাঁচার নকশা (১৮৬২): তৎকালীন সমাজজীবনের ক্ষত বিক্ষত চিহ্নের যথার্থ ছবি ফুটিয়ে তুলেছেন এ গন্থে। তার বড় অবদান সংস্কৃতবহুল পন্ডিতী ভাষার বিরুদ্ধে কথ্যভাষাকে সাহিত্যে স্থাপন । বাংলা সাহিত্যে তার ব্যবহৃত ভাষা 'হুতোমী বাংলা' নামে পরিচিত।\nসুকুমার রায় রচিত হ য ব র ল একটি বাস্তবজড়িত ছোট হাস্যরসাত্মক রচনা।\n\n\n== আরো দেখুন ==\nহাস্যরসাত্মক সৃষ্টিকর্ম\n\n\n== তথ্যসূত্র =="}