{"pageid": 1011582, "title": "স্বাধীনতা টাওয়ার (কুয়েত)", "url": "https://bn.wikipedia.org/wiki?curid=1011582", "content": "স্বাধীনতা টাওয়ার কুয়েত শহরে অবস্থিত একটি ৩৭২ মিটার উঁচু টেলিযোগাযোগ টাওয়ার, যা দেশটির দ্বিতীয় সুউচ্চ কাঠামো এবং বিশ্বের ৩৯তম উচ্চতম ভবন। এই টাওয়ারটি সালেহ আলআবদালি তৈরি করেছিলেন। টাওয়ারটি পর্যটকদের জন্য উন্মুক্ত নয়। টাওয়ারের সাথে সংযুক্ত ভবনে দেশটির যোগাযোগ ও তথ্য প্রযুক্তি নিয়ন্ত্রণ কর্তৃপক্ষের অফিস রয়েছে; এছাড়া এতে একটি সরকারী সেবা কেন্দ্র রয়েছে যাতে স্বরাষ্ট্র মন্ত্রণালয়, পররাষ্ট্র মন্ত্রণালয়, বেসামরিক তথ্য মন্ত্রণালয়, বিচার মন্ত্রণালয়, সামাজিক নিরাপত্তা মন্ত্রণালয় সম্পর্কিত সরকারি সেবা দেয়া হয়।\n\n\n== ইতিহাস ==\n২ আগস্ট, ১৯৯০ সালে কুয়েতে ইরাকি আগ্রাসনের আগে কুয়েত টেলিযোগাযোগ টাওয়ারটির নির্মাণ কাজ শুরু হয়। আগ্রাসন সংঘটিত হওয়ার সময় নির্মাণ কাজ প্রায় অর্ধেক সম্পূর্ণ হয়েছিল, আগ্রাসন শুরু হলে নির্মাণ কাজ স্থগিত হয়ে যায়। তবে কাঠামোর কোনও ক্ষতি হয়নি এবং ১৯৯১ সালের ২৭শে ফেব্রুয়ারি ইরাকি বাহিনীকে বহিষ্কার করার পর পুনরায় এটির নির্মাণকাজ শুরু হয়। ১৯৯৩ সালে সমাপ্ত হওয়ার পরে, এই টাওয়ারটির নামকরণ করা হয়েছিল স্বাধীনতা টাওয়ার, যা ইরাক থেকে কুয়েতের মুক্তির প্রতীক।\n\n\n== গ্যালারী ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nকুয়েতের দীর্ঘতম ভবনের তালিকা\nবিশ্বের দীর্ঘতম ভবনের তালিকা\n\n\n== বহিঃসংযোগ ==\nস্ট্রাকচারে স্বাধীনতা টাওয়ার (ইংরেজি)"}