{"pageid": 1322959, "title": "নারী অধিকার পুনরুদ্ধার সমিতি", "url": "https://bn.wikipedia.org/wiki?curid=1322959", "content": "নারী অধিকার পুনরুদ্ধার সমিতি ((চীনা: 女子复权会; ফিনিন: Nüzi fuquan hui)) একটি টোকিও-ভিত্তিক রাজনৈতিক আন্দোলন যেটি ১৯০৭ সালে চীনা প্রবাসী কিং-বিরোধী সদস্যদের দ্বারা প্রতিষ্ঠিত হয়েছিল। এটি ছিল একটি নৈরাজ্য-নারীবাদী গোষ্ঠী, এটি প্রথম দিকের চীনা সংগঠনগুলির মধ্যে একটি, যারা নৈরাজ্যবাদ এবং নারীবাদকে একইভাবে মেনে চলত। এই সমিতির সদস্যরা, যারা কিং রাজবংশ এবং কনফুসিয়ানিজমের বিরোধিতা করেছিল, তারা ঐতিহ্যগত চীনা সংস্কৃতিতে পুরুষদের বিশেষাধিকারের অবসানের পক্ষে কথা বলেছিল এবং পুরুষদের কাছে মহিলাদের বশ্যতাকে বাধা দিয়েছিল। সমিতির সদস্যদের উপপত্নী বা গৌণ স্ত্রী হতে নিষেধ করা হয়েছিল। বিনিময়ে, এই সমিতি সমস্ত সদস্যদের ব্যক্তিগত ও সামাজিক নিপীড়নের বিরুদ্ধে লড়াইয়ে সাহায্য করার প্রতিশ্রুতি দেয়।\nসমিতি মতাদর্শগতভাবে ছিল বামপন্থী। এরা সেই সময়কার চীনের অন্যদের থেকে ছিল ভিন্ন। নারী অধিকার পুনরুদ্ধার সমিতি নারী নিপীড়নের আসল কারণ হিসেবে জাতীয় চরিত্র ও সংস্কৃতির অনুভূত দুর্বলতার বদলে অর্থনৈতিক ব্যবস্থায় সামন্তবাদ এবং পুঁজিবাদে  কে চিহ্নিত করেছিল। এর বেশিরভাগ মতাদর্শ প্রণয়ন করেছিলেন এর প্রতিষ্ঠাতা, হে-ইয়িন ঝেন, যিনি ছিলেন একজন চিয়াংসু এবং জন্ম নৈরাজ্যবাদী। তিনি ও তাঁর স্বামী লিউ শিপেই জাপানে নির্বাসনে গিয়েছিলেন। তিনি ন্যাচারাল জাস্টিস  নামে একটি পত্রিকাও প্রকাশ করেন এবং প্যারিস -ভিত্তিক জিন শিজিতে অবদান রাখেন। সেই সময়ের জন্য অস্বাভাবিক মনে হলেও তিনি নারীর শ্রেণীভিত্তিক শোষণের উপর দৃষ্টি নিবদ্ধ করেছিলেন, পতিতা, গৃহকর্মী এবং মহিলা কারখানার শ্রমিকদেরকে সবচেয়ে নিপীড়িত হিসাবে চিহ্নিত করেছিলেন। তিনি সম্পদের অসম বণ্টনের নিন্দা করেছিলেন এবং এই নারী শ্রেণী সংগ্রামকে অন্য কোনো আদর্শিক কারণের অধীনস্থ করতে অস্বীকার করেছিলেন। \"নারী মুক্তি ছাড়া সমতার লক্ষ্য অর্জন করা যায় না\" এটি লিখে, হে-ইয়িন এবং সমিতি- নারী স্বাধীনতাকে এইভাবেই দেখেছেন যে মহিলাদের নিজেদেরই নারী স্বাধীনতা অর্জন করতে হবে, কারণ কেউ তাদের অধিকার দেবে না। এগিয়ে যাওয়ার একমাত্র পথ হিসাবে বিপ্লবী পরিবর্তনকে দেখা হয়েছিল, সংস্কারকে নয়।\nযদিও নারী অধিকার পুনরুদ্ধার সমিতির সঠিক কার্যকারিতা সম্পর্কে খুব কমই জানা যায়, তবে মনে হয় যে হে-ইয়িন ঝেন এবং তাঁর স্বামী ১৯০৯ সালে টোকিও ছেড়ে চীনে ফিরে আসার পর সমিতিটি বিলুপ্ত হয়ে যায়।\n\n\n== আরও দেখুন ==\n\nচীনে নৈরাজ্যবাদ\nজাপানে নৈরাজ্যবাদ\nচীনে নারীবাদ\nজাপানে নারীবাদ\nসিনহাই বিপ্লব\n\n\n== তথ্যসূত্র =="}