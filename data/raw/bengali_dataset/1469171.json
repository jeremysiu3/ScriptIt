{"pageid": 1469171, "title": "ভেনম: দ্য লাস্ট ড্যান্স", "url": "https://bn.wikipedia.org/wiki?curid=1469171", "content": "ভেনম: দ্য লাস্ট ড্যান্স হল ২০২৪ সালের একটি আমেরিকান সুপারহিরো চলচ্চিত্র, যাতে মার্ভেল কমিক্স চরিত্র ভেনম রয়েছে। এটি ভেনম: লেট দেয়ার বি কার্নেজ (২০২১)–এর সিক্যুয়েল, সনি’র স্পাইডার-ম্যান ইউনিভার্সের (এসএসইউ) পঞ্চম চলচ্চিত্র এবং ভেনম ট্রিলজির তৃতীয় এবং চূড়ান্ত কিস্তি; এটি রচনা ও পরিচালনা করেছেন কেলি মার্সেল। চলচ্চিত্রটিতে টম হার্ডি অভিনয় করেছেন এডি ব্রক ও ভেনম চরিত্রে, এছাড়াও চুয়াটেল এজিওফর, জুনো টেম্পল, রিস ইফান্স, পেগি লু, অ্যালানা উবাচ এবং স্টিফেন গ্রাহাম চলচ্চিত্রটিতে বিভিন্ন চরিত্রে অভিনয় করেছেন।\nভেনম: দ্য লাস্ট ড্যান্স ২১ অক্টোবর, ২০২৪–এ নিউ ইয়র্ক সিটির রিগাল টাইমস স্কয়ার থিয়েটারে প্রিমিয়ার হয় এবং ২৫ অক্টোবর, ২০২৪-এ মার্কিন যুক্তরাষ্ট্রে আইম্যাক্স ও অন্যান্য প্রেক্ষাগৃহে মুক্তি পায়।\n\n\n== অভিনয়ে ==\nটম হার্ডি – এডি ব্রক / ভেনম\nচুয়াটেল এজিওফর – রেক্স স্ট্রিকল্যান্ড\nজুনো টেম্পল – ডা. টেডি পেইন / অ্যাগনি\nরিস ইফান্স – মার্টিন\nপেগি লু – মিসেস চেন\nঅ্যালানা উবাচ – নোভা মুন\nস্টিফেন গ্রাহাম – প্যাট্রিক মুলিগান / টক্সিন\nঅ্যান্ডি সার্কিস – নাল\nএছাড়াও, ক্লার্ক ব্যাকো ‘ক্রিসমাস’ চরিত্রে অভিনয় করেছেন এবং ক্রিস্টো ফার্নান্দেজ একজন বারটেন্ডার হিসেবে অভিনয় করেছেন, তিনি মার্ভেল সিনেমাটিক ইউনিভার্স (এমসিইউ) চলচ্চিত্র স্পাইডার-ম্যান: নো ওয়ে হোম (২০২১)–থেকে তার চরিত্রের পুনরাবৃত্তি করেছেন।\n\n\n== মুক্তি ==\n\n\n=== প্রেক্ষাগৃহ ===\n২০২৪-এর ২১ অক্টোবর নিউইয়র্ক সিটির রিগাল টাইমস স্কয়ার থিয়েটারে ভেনম: দ্য লাস্ট ড্যান্স-এর ওয়ার্ল্ড প্রিমিয়ার অনুষ্ঠিত হয় এবং ২৫ অক্টোবর মার্কিন যুক্তরাষ্ট্রে সনি পিকচার্স রিলিজিং দ্বারা প্রেক্ষাগৃহে মুক্তি পায়।\n\n\n=== হোম মিডিয়া ===\nসনি ২০২১ সালের এপ্রিল মাসে নেটফ্লিক্স এবং ডিজনির সাথে তাদের ২০২২ থেকে ২০২৬ সালের চলচ্চিত্র স্লেটের স্বত্ত্বের জন্য চুক্তি স্বাক্ষর করেছিল।\n\n\n== ভবিষ্যৎ ==\n২০২৪ সালের অক্টোবরে চলচ্চিত্রটি মুক্তির আগে মার্সেল বলেছিলেন যে, দ্য লাস্ট ড্যান্স এডি ব্রক ও ভেনমের গল্পের সমাপ্তি ঘটিয়েছে; ভবিষ্যতে এসএসইউ-এ উপস্থিতির জন্য নাল চরিত্রটিকে প্রতিষ্ঠা করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট\nইন্টারনেট মুভি ডেটাবেজে ভেনম: দ্য লাস্ট ড্যান্স  (ইংরেজি)\nবলিউড হাঙ্গামায় ভেনম: দ্য লাস্ট ড্যান্স (ইংরেজি)"}