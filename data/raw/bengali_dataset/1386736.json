{"pageid": 1386736, "title": "নার্গিস মোহাম্মাদি", "url": "https://bn.wikipedia.org/wiki?curid=1386736", "content": "নার্গেস সাফিয়ে মোহাম্মাদি (ফার্সি: نرگس صفیه محمدی; জন্ম ২১শে এপ্রিল ১৯৭২) একজন ইরানি মানবাধিকার আন্দোলন কর্মী ও ডিফেন্ডার্স অভ দ্য হিউম্যান রাইটস সেন্টার সংস্থার উপপ্রধান, যার প্রধান নোবেল শান্তি পুরস্কার বিজয়ী শিরিন এবাদি। তিনি ২০২৩ সালে শান্তিতে নোবেল পুরস্কার লাভ করেন। \"ইরানে নারীদের উপর নিপীড়নের বিরুদ্ধে সংগ্রাম ও সবার জন্য মানবাধিকার ও মুক্তির সমর্থনে কাজ করার জন্য\" তাকে এই পুরস্কার প্রদান করা হয়। ২০১৬ সালের মে মাসে তাকে তেহরানে ১৬ বছরের জন্য কারাদণ্ড প্রদান করা হয়। \"মৃত্যদণ্ড রদ করার পক্ষে প্রচারাভিযান চালানো একটি মানবাধিকার আন্দোলন পরিচালনা করার জন্য\" তাকে এই শাস্তি দেওয়া হয়। ২০২২ সালে তিনি বিবিসি-র ১০০ নারীর তালিকায় স্থান পান।\n\n\n== পটভূমি ==\nমোহাম্মাদি ২১ এপ্রিল ১৯৭২ সালে জন্মগ্রহণ করেন ইরানের জাঞ্জানে এবং কোরভেহ, কারাজ এবং ওশনাভিয়েহ শহরে বেড়ে ওঠেন। তিনি ইমাম খোমেনি আন্তর্জাতিক বিশ্ববিদ্যালয় থেকে পদার্থবিজ্ঞান নিয়ে পড়াশোনা করে একজন পেশাদার প্রকৌশলী হন। বিশ্ববিদ্যালয়ের ছাত্রাবস্থায়, তিনি শিক্ষার্থীদের সংবাদপত্রে নারীর অধিকার সমর্থনকারী নিবন্ধ লিখেছিলেন এবং রাজনৈতিক ছাত্র গোষ্ঠী তাশাক্কোল দানেশজুয়ি রোশানগারান (\"আলোকিত ছাত্র গোষ্ঠী\") এর দুটি সভায় গ্রেপ্তার হন। তিনি একটি পর্বতারোহণ গোষ্ঠীতেও সক্রিয় ছিলেন, কিন্তু পরে তার রাজনৈতিক কর্মকাণ্ডের কারণে পর্বতারোহণে যোগদান তার জন্য নিষিদ্ধ করা হয়েছিল।\nমোহাম্মাদি বেশ কয়েকটি সংস্কারপন্থী সংবাদপত্রের সাংবাদিক হিসেবে কাজ করেন এবং দ্য রিফর্মস, দ্য স্ট্র্যাটেজি অ্যান্ড দ্য ট্যাকটিকস(\"সংস্কার, কৌশল ও চাতুরিসমূহ\") নামে রাজনৈতিক প্রবন্ধের একটি বই প্রকাশ করেন। ২০০৩ সালে, তিনি নোবেল শান্তি পুরস্কার বিজয়ী শিরিন এবাদির নেতৃত্বে মানবাধিকার কেন্দ্র (ডিএইচআরসি)-তে যোগদান করেন; পরে তিনি সংগঠনের সহ-সভাপতি হন।\n১৯৯৯ সালে তিনি সহকর্মী সংস্কারপন্থী সাংবাদিক তাগি রাহমানিকে বিয়ে করেন, যিনি শীঘ্রই প্রথমবারের মতো গ্রেপ্তার হন। রহমানি ১৪ বছরের কারাদণ্ড ভোগ করার পর ২০১২ সালে ফ্রান্সে চলে যান এবং মোহাম্মাদি তার মানবাধিকারের কাজ চালিয়ে যান। মোহাম্মাদি ও রাহমানির যমজ দুটি সন্তান রয়েছে।\n\n\n== সাময়িক কারামুক্তি ==\nএকটানা বহুবছরের কারাজীবন নার্গিস মোহাম্মাদির শারীরিক অবস্থার অবনতি ঘটায়। তার শরীরে অস্ত্রোপচার করা হয়। নরওয়ের নোবেল কমিটির প্রধান ইউর্গেন ওয়াতনে ফ্রিদনেস তার অসুস্থতা বিষয়ে ইরান সরকারকে আহবান করেন যেন তার জন্য উপযুক্ত চিকিৎসার বন্দোবস্ত করা হয়। পরবর্তীতে ডিসেম্বর, ২০২৪ খ্রিস্টাব্দে তাকে ২১ দিনের জন্য সাময়িক কারামুক্তি প্রদান করা হয়।\n\n\n== আরো দেখুন ==\nতাগি রাহমানি\n\n\n== তথ্যসূত্র ==\n\n\n== বহিঃসংযোগ ==\n\nNobelprize.org-এ নার্গিস মোহাম্মাদি  (ইংরেজি)"}