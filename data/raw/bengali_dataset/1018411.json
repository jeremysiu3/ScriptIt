{"pageid": 1018411, "title": "ভানুয়াতু জাতীয় ফুটবল দল", "url": "https://bn.wikipedia.org/wiki?curid=1018411", "content": "ভানুয়াতু জাতীয় ফুটবল দল (ইংরেজি: Vanuatu national football team) হচ্ছে আন্তর্জাতিক ফুটবলে ভানুয়াতুর প্রতিনিধিত্বকারী পুরুষদের জাতীয় দল, যার সকল কার্যক্রম ভানুয়াতুর ফুটবলের সর্বোচ্চ নিয়ন্ত্রক সংস্থা ভানুয়াতু ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং একই সাল হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৫১ সালের ৪ঠা অক্টোবর তারিখে, ভানুয়াতু প্রথমবারের মতো আন্তর্জাতিক খেলায় অংশগ্রহণ করেছে; নতুন ক্যালিডোনিয়ার নুমেয়া‍য় অনুষ্ঠিত উক্ত ম্যাচে ভানুয়াতু নতুন হেব্রিডিজ হিসেবে নিউজিল্যান্ডের কাছে ৯–০ গোলের ব্যবধানে পরাজিত হয়েছে।\n১০,০০০ ধারণক্ষমতাবিশিষ্ট পোর্ট ভিলা মহানগর স্টেডিয়ামে কালো-সোনালিতে মানুষ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ভানুয়াতুর রাজধানী পোর্ট ভিলায় অবস্থিত। বর্তমানে এই দলের ম্যানেজারের দায়িত্ব পালন করছেন এতিয়েন মেরমের এবং অধিনায়কের দায়িত্ব পালন করছেন সলোমন ওয়ারিয়র্সের আক্রমণভাগের খেলোয়াড় কেনসি তাঙ্গিস।\nভানুয়াতু এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপে ভানুয়াতু এপর্যন্ত ৯ বার অংশগ্রহণ করেছে, যার মধ্যে সেরা সাফল্য হচ্ছে ১৯৭৩, ২০০০, ২০০২ এবং ২০০৮ ওএফসি নেশন্স কাপে চতুর্থ স্থান অর্জন করা।\nএতিয়েন মেরমের, কেনসি তাঙ্গিস, পিতা মাকি, রিচার্ড ইওয়াই এবং টনি কালতাকের মতো খেলোয়াড়গণ ভানুয়াতুর জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৭ সালের অক্টোবর মাসে প্রকাশিত র‌্যাঙ্কিংয়ে ভানুয়াতু তাদের ইতিহাসে সর্বোচ্চ অবস্থান (১৩১তম) অর্জন করে এবং ২০১৫ সালের অক্টোবর মাসে প্রকাশিত র‌্যাঙ্কিংয়ে তারা ২০১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ভানুয়াতুর সর্বোচ্চ অবস্থান হচ্ছে ১২৯তম (যা তারা ২০০৪ সালে অর্জন করেছিল) এবং সর্বনিম্ন অবস্থান হচ্ছে ১৯১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ভানুয়াতু জাতীয় ফুটবল দল  ওয়েব্যাক মেশিনে আর্কাইভকৃত ৯ আগস্ট ২০১১ তারিখে (ইংরেজি)\nওএফসি-এ ভানুয়াতু জাতীয় ফুটবল দল (ইংরেজি)"}