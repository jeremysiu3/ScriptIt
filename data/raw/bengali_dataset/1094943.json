{"pageid": 1094943, "title": "লা পোলিজিয়া কিয়েদে আইয়ুতো", "url": "https://bn.wikipedia.org/wiki?curid=1094943", "content": "লা পোলিজিয়া কিয়েদে আইয়ুতো (অর্থ:পুলিশ সাহায্য চায়) হলো একটি ইতালীয় জাল্লো এবং পলিচিওটেসকি ধরনের চলচ্চিত্র, যার পরিচালক হিসেবে ছিলেন মাসসিমো দাললামানো।\n\n\n== কাহিনী ==\nকতিপয় পুলিশ কর্মকর্তা ১৪ বছর বয়সী সিলভিয়া পোলভেসি এর মৃত্যুর তদন্ত করছেন। একজন অপরিচিত ব্যক্তির ফোন কল আসার পর তাকে ঝুলে থাকা অবস্থায় পাওয়া যায়। প্রতক্ষদর্শী এবং অভিযুক্তদের জিজ্ঞাসাবাদ করার পর একটি টেপ পাওয়া যায় যেখানে একাধিক যৌন মিলনের ঘটনা রেকর্ড করা ছিল। এখান থেকে পুলিশ একটি অল্প-বয়সীদের পতিতা চক্র এবং এক মোটরসাইকেল আরোহণকারী ধারাবাহিক খুনির সন্ধান পায়।\n\n\n== অভিনেতা ও অভিনেত্রীগণ ==\nজোভানা রালি ডেপুটি অ্যাটর্নী ভিক্টরিয়া স্টোরি হিসেবে\nক্লাউডিয়ো কাসিনেল্লি কমিশনার সিলভেস্ত্রি হিসেবে\nমারিও অ্যাডল্ফ কমিশনার ভ্যালেন্টিনি হিসেবে\nফ্রাঙ্কো ফাব্রিজি ব্রুনো পাগিলা হিসেবে\nফারলে গ্রাংগার জনাব পোলভেসি হিসেবে\nমারিনা বের্তি মিস পোলভেসি হিসেবে\nপাওলো তুর্কো মার্সোলো টর্সি হিসেবে\nকররাডো গাইপা প্রসিকিউটর হিসেবে\nমিকাইলা পিগনেতেল্লি রোজা হিসেবে\nশেরি বুকানন সিলভিয়া পোলভেসি হিসেবে\nআতিলিও দত্তেশিও শবপরীক্ষক হিসেবে\n\n\n== তৈরি ==\nচলচ্চিত্রটি রোমে অবস্থিত ডিয়ার স্টুডিওতে ক্যামেরাবন্দি করা হয়।\n\n\n== ধরন ==\nচলচ্চিত্রটিকে দুই ধরনের চলচ্চিত্রের মিশ্রণ হিসেবে বিবেচনা করা হয়: জাল্লো এবং পলিচিওটেসকো। এটি ১৯৭৪-১৯৭৫ সালে অনেক মিশ্রিত জাল্লি ধরনের চলচ্চিত্রগুলোর একটি, যখন ইতালিয় বক্স অফিসে জাল্লো এর জনপ্রিয়তা হ্রাস পাচ্ছিল এবং পলিচিওটেসকো ধরনের চলচ্চিত্রগুলো অধিক জনপ্রিয়তা লাভ করতে শুরু করে।\n\n\n== প্রকাশ ==\nএই চলচ্চিত্রটি ১৯৭৪ সালের অক্টোবর মাসের ১০ তারিখে ইতালিতে প্রকাশিত হয় এবং পিএসি কর্তৃক বণ্টন করা হয়। চলচ্চিত্রটি ইতালিতে প্রকাশের পর মোট ১,৩৪৪,৩০১০০০ ইতালীয় লিরা উপার্জন করে। ২০১৪ সালের আগস্ট মাসের ১৪ তারিখে চলচ্চিত্রটি অ্যারো ভিডিও কর্তৃক ব্লু-রে -তে প্রকাশ করা হয় এবং ক্যামেরা ন্যাগেটিভ থেকে পুনরুদ্ধার করা হয়।\n\n\n== গ্রহণযোগ্যতা ==\nরবের্তো কুর্তি তার বই, ইতালিয়ান ক্রাইম চলচ্চিত্রের তালিকা-তে এই চলচ্চিত্রটিকে জাল্লো এবং পলিচিওটেসকো ধরনের মিশ্রণে তৈরি সর্বোত্তম চলচ্চিত্র বলে বর্ণনা করেছেন এবং বলেছেন, “দাললামানো এর পরিচালনা সাধারণের চেয়ে খুবই উপরে” একটি ইউরোপীয় শোষণ সংস্থাগুলোর উপর লেখা বইয়ের লেখক, ডেনি শিপকা এর মতে, “চলচ্চিত্রটি পুলিশের প্রোটোকলের উপর অনেক বেশি মনোযোগ দেওয়ায় ‘কজা আভেতে ফাত্তো আ সোলাঞ্জ’-এর মতো জোরালো নয়, তবুও দেখার মতো একটি তীব্র জোরালো চলচ্চিত্র।”\n\n\n== তথ্যসূত্র ==\n\n\n=== উৎস ===\n\n\n== বহিঃসংযোগ ==\n\nইন্টারনেট মুভি ডেটাবেজে লা পোলিজিয়া কিয়েদে আইয়ুতো  (ইংরেজি)"}