{"pageid": 1450492, "title": "সুতপা চক্রবর্তী", "url": "https://bn.wikipedia.org/wiki?curid=1450492", "content": "সুতপা চক্রবর্তী একজন বাঙালি কবি। বাংলা ভাষায় সাহিত্যচর্চার জন্য তিনি আসামের প্রথম ব্যক্তি, যিনি যুব পুরস্কার পেয়েছেন।\nতিনি আসাম বিশ্ববিদ্যালয় অধীনে বাংলায় স্নাতকোত্তর ডিগ্রি অর্জন করেছেন, এবং তাঁকে ২০২২ খ্রিস্টাব্দে ডক্টরেট উপাধি প্রদান করা হয়।\nসাহিত্য অকাদেমি ২০২৪ সালে সুতপা চক্রবর্তীকে যুব পুরস্কারে সম্মানিত করে।\n\n\n== শিক্ষাজীবন ==\nসুতপা চক্রবর্তী অসম বিশ্ববিদ্যালয়ের অধীনে করিমগঞ্জ কলেজ থেকে বাংলায় তাঁর স্নাতক বিষয়ক পঠন-পাঠন সম্পন্ন করেন কলাবিদ্যায় স্নাতক ডিগ্রি অর্জন করেন, কলেজ জীবন থেকেই কবিতার প্রতি টান অনুভব করেছিলেন; পরবর্তীতে, তিনি অসম বিশ্ববিদ্যালয় থেকে স্নাতকোত্তর অর্জন করেন। এরপর গবেষণার কাজ শুরু করেন, তিনি ২০২২ খ্রিস্টাব্দে তাঁর ডক্টরেট উপাধি লাভ করেন।\n\n\n== সৃষ্টিকর্ম ==\nসুতপা চক্রবর্তী মূলত এক কবি। কলেজে পঠনপাঠনের সময় থেকেই তিনি কবিতার প্রতি আগ্রহ অনুভব করেন। তাঁর প্রকাশিত মৌলিক কাব্যগ্রন্থগুলি হল ভ্রমরযান, মায়াবিদ্যা ও দেরাজে হলুদ ফুল, গতজন্ম। মায়াবিদ্যা হল ১০০টি চতুর্দশপদীর সংকলন। দেরাজে হলুদ ফুল, গতজন্ম ২০২২ খ্রিস্টাব্দে কলকাতা-ভিত্তিক অ্যাডাম পাবলিকেশন দ্বারা প্রকাশিত হয়েছিল; বেশিরভাগ কবিতা কোভিড-১৯ মহামারি চলাকালীন লেখা হয়েছিল।\n\n\n== তথ্যসূত্র =="}