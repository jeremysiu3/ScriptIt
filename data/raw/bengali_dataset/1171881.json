{"pageid": 1171881, "title": "আবদুল আউয়াল", "url": "https://bn.wikipedia.org/wiki?curid=1171881", "content": "আবদুল আউয়াল হলেন ১৯৫২ সালের বাংলা ভাষা আন্দোলনে নিহতদের মধ্যে অন্যতম। যদিও তাকে রাষ্ট্রীয়ভাবে ভাষা শহীদ হিসেবে স্বীকৃতি দেওয়া হয়নি। বাংলা একাডেমি চরিতাভিধান মতে, তিনি ১৯২৬ সালে জন্মগ্রহণ করেন।\nআউয়াল পেশায় ছিলেন একজন রিকশাচালক। তার বাড়ি ছিল ঢাকার ১৯ হাফিজুল্লাহ রোডে। পিতার নাম মোহাম্মদ হাশেম। ১৯৫২ সালের ২১শে ফেব্রুয়ারী যখন মাতৃভাষা বাংলার দাবিতে মিছিল শুরু হয় এবং সেখানে মিছিল ছত্রভঙ্গ করতে গুলিবর্ষণ করে৷ এর প্রতিবাদে পরদিন ২২ ফেব্রুয়ারি পুনরায় মিছিল শুরু হয় ও সেখানে পুলিশ গুলিবর্ষণের পাশাপাশি আন্দোলনরতদের ওপর ট্রাক তুলে দেয় এবং আউয়াল পুলিশের গাড়ির চাপায় সেদিনই নিহত হন।\n\n\n== তথ্যসূত্র =="}