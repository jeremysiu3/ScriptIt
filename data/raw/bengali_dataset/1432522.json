{"pageid": 1432522, "title": "খালিদ আনোয়ার সাইফুল্লাহ", "url": "https://bn.wikipedia.org/wiki?curid=1432522", "content": "খালিদ আনোয়ার সাইফুল্লাহ (১ আগস্ট ১৯৬৫ — ১৮ মার্চ ২০২৪), যিনি খালিদ নামেই অধিক পরিচিত, ছিলেন একজন বাংলাদেশি সঙ্গীতশিল্পী এবং রক ব্যান্ড দল চাইমের প্রধান গায়ক। তিনি ১৯৮০ এবং ১৯৯০-এর দশকে একজন শ্রোতাপ্রিয় সঙ্গীতশিল্পী ছিলেন।\n\n\n== জীবনী ==\nখালিদ ১৯৬৫ সালের ১ আগস্ট গোপালগঞ্জ জেলার গোপালগঞ্জ উপজেলার গেটপাড়া নামক স্থানে  জন্মগ্রহণ করেন। তিনি ঢাকা বিশ্ববিদ্যালয় থেকে দর্শনে স্নাতক অর্জন করেন। বিশ্ববিদ্যালয়ের ছাত্র অবস্থায় ১৯৮১ সালে তিনি সঙ্গীতজগতে প্রবেশ করেন। 'ফ্রিজিং পয়েন্ট' নামক একটি ব্যান্ড দলে যোগদান করেন। ১৯৮৩ সালে ফ্রিজিং পয়েন্টের নাম পরিবর্তন করে রাখা হয় চাইম যার প্রধান গায়ক হন খালিদ। ১৯৮৫ সালে প্রযোজনা প্রতিষ্ঠান সারগাম থেকে  ‘চাইম’ ব্যান্ডের একই নামের প্রথম অ্যালবামে প্রথম কণ্ঠ দেন। পরবর্তীতে ১৯৯০-এর দশকে একক গায়ক হিসেবেও শ্রোতাপ্রিয়তা অর্জন করেন।\n\n\n=== উল্লেখযোগ্য গান ===\nসঙ্গীতজীবনে খালিদ অসংখ্য গান কণ্ঠ দিয়েছেন তার মধ্যে উল্লেখযোগ্য গানসমূহ, \n\n\n=== অ্যালবাম ===\nচাইম ব্যান্ডের অ্যালবাম, একক ও যৌথ অ্যালবাম যাতে খালিদ কণ্ঠ দিয়েছেন তার মধ্যে রয়েছে, \n\n\n== ব্যক্তিগত জীবন ও মৃত্যু ==\nব্যক্তিগত জীবনে খালিদ শামীমা জামানের সাথে বিবাহ বন্ধনে আবদ্ধ হন। এই দম্পতির ছেলে রয়েছে। তিনি দীর্ঘদিন ধরে হৃদ্‌রোগে ভুগছিলেন। ২০২৪ সালের ১৮ মার্চ হৃদরোগ জনিত অসুস্থতার জন্য তাকে হাসপাতালে নেওয়া হলে একইদিন বাংলাদেশ সময় সন্ধ্যা সাড়ে ৭টায় তাকে মৃত ঘোষণা করা হয়।\n\n\n== তথ্যসূত্র =="}