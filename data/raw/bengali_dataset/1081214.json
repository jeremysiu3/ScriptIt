{"pageid": 1081214, "title": "আরহোপালা বাজালুস", "url": "https://bn.wikipedia.org/wiki?curid=1081214", "content": "পাউডার্ড ওকব্লু(বৈজ্ঞানিক নাম: Arhopala bazalus (Hewitson)) 'লাইসিনিডি' গোত্রের এবং 'থেকেলিনি' উপগোত্রের অন্তর্ভুক্ত মাঝারি আকার বিশিষ্ট প্রজাতি।\n\n\n== উপপ্রজাতি ==\nভারতে প্রাপ্ত পাউডার্ড ওকব্লু এর উপপ্রজাতি হল- \n\nArhopala bazalus teesta (de Nicéville, 1886) – Teesta Powdered Oakblue\n\n\n== বিস্তার ==\nমায়ানমার, মূল ভূখণ্ড চীন, ভারত (আসাম, কেরালা এবং সিকিম), ইন্দোচীন, জাপান, ফিলিপাইন এবং তাইওয়ানে বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল কালচে বেগুনি বর্নের। সামনের ডানা ১মিলিমিটার এবং পিছনের ডানা ২মিলিমিটার চওড়া কালচে খয়েরি বর্ডারযুক্ত। স্ত্রী-পুরুষ উভয় প্রকারেই পিছনের ডানা লেজযুক্ত।\nডানার নিম্নতল লালচে বাদামী বর্নের। সামনের ডানার শীর্ষভাগ (apex) সাদাটে। ডিসকাল বন্ধনী ৪ নং শিরার স্থানচ্যুত (dislocated) হয়েছে। পিছনের ডানায় সেল এর কেন্দ্রভাগের ছোপটি। কোস্টার মধ্যবর্তী অংশের কোস্টাল ছোপটির সাথে যুক্ত নয়। ডানার বিভিন্ন অংশ বিক্ষিপ্তভাবে কিন্তু স্পস্টত সাদা আঁশে ছাওয়া, দাগ-ছোপগুলি এবং টার্মিনাল এবং সাবটার্মিনাল অংশ কম-বেশী চকচকে কালচে হলদে বাদামী বর্নের।\n\n\n=== স্ত্রী ===\nডানার উপরিতল বাদামী এবং কালচে বাদামীতে মেশানো। সামনের ডানা গোড়া (base) থেকে মধ্যভাগ পর্যন্ত নীলচে বেগুনি এবং পিছনের ডানায় গোড়ার অংশে অথবা বেসে উক্ত নীলচে বেগুনি বর্নের কিছুটা উপস্থিতি লক্ষ্য করা যায়। সামনের ডানার সেল এর বহিঃপ্রান্ত দন্তাকৃতি। ডানার নিম্নতল পুরুষ প্রকারের অনুরূপ।\n\n\n== আচরণ ==\nএই প্রজাতি দুর্লভ দর্শন নয়। অন্যান্য ওকব্লুদের ন্যায়। এরাও জঙ্গলের অভ্যন্তর অথবা কিনারা এবং জঙ্গল এর ছায়াচ্ছন্ন নালাগুলিতে অবস্থান করতে পছন্দ করে। শুকনো ঋতুতে জঙ্গল পথের ভিজে অংশে অথবা ভিজে ছোপ এ এদের মাড-পাডল করতে দেখা যায়। হিমালয়ের ১০০০-১৮০০ মিটার উচ্চতা পর্যন্ত মে এবং নভেম্বর মাসে এদের বিচরন লক্ষ্য করা যায়।\n\n\n== তথ্যসূত্র =="}