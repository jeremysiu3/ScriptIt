{"pageid": 1354161, "title": "আয়োডিন মনোব্রোমাইড", "url": "https://bn.wikipedia.org/wiki?curid=1354161", "content": "আয়োডিন মনোব্রোমাইড একটি অজৈব যৌগ যার রাসায়নিক সংকেত IBr। এটি একটি আন্তঃহ্যালোজেন যৌগ। আয়োডিন এবং ব্রোমিন এই দুটি হ্যালোজেন মৌল যুক্ত হয়ে আয়োডিন মনোব্রোমাইড যৌগটি তৈরি হয়। আয়োডিন মনোব্রোমাইড যৌগটি আয়োডিন আয়ন (I+) এর উৎস হিসেবে কাজ করে। যে সকল পদার্থ রাসায়নিক বিক্রিয়ায় অংশগ্রহণের সময় একজোড়া ইলেকট্রন গ্রহণ করে তাদেরকে লুইস অম্ল বলে। আয়োডিন মনোব্রোমাইডের লুইস অ্যাসিড বৈশিষ্ট্যগুলি আয়োডিন মনোক্লোরাইডের মতো। এটি লুইস দাতাদের সাথে বৈদ্যুতিক আধান স্থানান্তর করতে পারে।\n\n\n== প্রস্তুতি ==\nআয়োডিন এবং ব্রোমিনের রাসায়নিক বিক্রিয়া করে আয়োডিন মনোব্রোমাইড তৈরি হয় যখন :\n\nI2 + Br2 → 2 IBr\n\n\n== ধর্ম ==\nআয়োডিন মনোব্রোমাইড একটি গাঢ় লাল রঙের কঠিন। এটি ঘরের সাধারণ তাপমাত্রার কাছাকাছি গলে যায়। এর গলনাঙ্ক ৪২ ডিগ্রি সেলসিয়াস এবং স্ফুটনাঙ্ক ১১৬ ডিগ্রি সেলসিয়াস। এটি জল, ইথানল, কার্বন ডাইসালফাইড, গ্লাসিয়াল অ্যাসিটিক অ্যাসিড, ইথার প্রভৃতি দ্রাবকে সম্পূর্ণরূপে মিশ্রিত হয়।\n\n\n== ব্যবহার ==\nচিকিৎসা ক্ষেত্রে হৃৎপিণ্ডের ছবি তুলতে আয়োডিন মনোব্রোমাইড ব্যবহার করা হয়। কোন যৌগে আয়োডিন যোগ করতে এটি ব্যবহার করা হয়। পরীক্ষাগারে আয়োডিমিতি টাইট্রেশনে এর ব্যবহার দেখা যায়।\n\n\n== তথ্যসূত্র =="}