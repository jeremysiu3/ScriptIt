{"pageid": 1033830, "title": "সদরী (পোশাক)", "url": "https://bn.wikipedia.org/wiki?curid=1033830", "content": "সদরী (হিন্দি: सदरी, উর্দু: صدری‎‎), এছাড়াও ওয়াস্কট (হিন্দি: वास्कट, উর্দু: واسکٹ‎‎) বা বান্ডি (হিন্দি: बंडी, উর্দু: بنڈی‎‎) হিসাবে পরিচিত, এটি হল দক্ষিণ এশিয়ার পুরুষেরা পরেন এমন একটি ভেস্ট জ্যাকেট। মহিলারা যে ওয়েস্ট কোটটি পরেন, সেটি কোটি (হিন্দি: कोटी, উর্দু: کوٹی‎‎) নামে পরিচিত। ইউরোপ ও আমেরিকায়, সদরী পোশাকটি নেহেরু ভেস্ট নামে পরিচিতি পেয়েছিল।\n\n\n== ব্যুৎপত্তি ==\nবান্ডি শব্দটি বাধনতি (সংস্কৃত: बध्नाति) থেকে উদ্ভূত হয়েছে, যার অর্থ আবদ্ধ করা বা বেঁধে রাখা।\n\n\n== ব্যবহার ==\nসদরী হল হাতকাটা-ভেস্ট জ্যাকেট, যেটি চিরাচরিতভাবে পুরুষেরা আচকান, আংরাখা, কামিজ এবং কুর্তার ওপর পরিধান করেন। এটি ঐতিহাসিকভাবে কৃষক শ্রেণি পরিধান করতেন এবং সেগুলি উৎসব উপলক্ষে বিভিন্ন শৈলীর লোক সূচিকর্ম দ্বারা সজ্জিত থাকত। এটি পুরুষদের প্রতিদিনের পোশাকের অংশ এবং এটি দক্ষিণ এশিয়া জুড়ে রাজনৈতিক শ্রেণীর মধ্যেও জনপ্রিয়। শীতকালে, সদরী বিশেষভাবে পরা হয় কারণ এটি পরিধানকারীকে উষ্ণ রাখে।\nকোটি জ্যাকেটটি মহিলাদের মধ্যে প্রচলিত ছিল, এটি আকার এবং সজ্জায় পুরুষদের পরিধানের বান্ডি এবং সদরী থেকে পৃথক। এখানে সাধারণত গোটা সূচিকর্ম ব্যবহৃত হয় এবং চিরাচরিতভাবে চোলি, ঘাগরা চোলি, আংরাখা এবং সালোয়ার-কামিজের উপরে পরিধান করা হয়।\n\n\n== আরো দেখুন ==\n\nপশতুন পোশাক\nভারতীয় পোশাক\nপাকিস্তানি পোশাক\n\n\n== তথ্যসূত্র =="}