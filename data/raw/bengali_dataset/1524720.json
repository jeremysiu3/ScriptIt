{"pageid": 1524720, "title": "আন্শু জামসেনপা", "url": "https://bn.wikipedia.org/wiki?curid=1524720", "content": "আন্শু জামসেনপা একজন ভারতীয় পর্বতারোহী এবং বিশ্বের প্রথম মহিলা যিনি এক মরসুমে দুবার মাউন্ট এভারেস্টের চূড়ায় আরোহণ করেছেন এবং পাঁচ দিনের মধ্যে দ্বিগুণ দ্রুততম গতির  আরোহণকারীনি । এটি একজন মহিলার দ্বারা সবচেয়ে উঁচু চূড়ায় দ্বিগুণ দ্রুততম আরোহণও। তিনি অরুণাচল প্রদেশের পশ্চিম কামেং জেলার সদর দপ্তর বোমডিলা থেকে এসেছেন। এই রাজ্যটি ভারতের সবচেয়ে উত্তর-পূর্বে অবস্থিত। ২০২১ সালে তিনি ভারতের চতুর্থ সর্বোচ্চ বেসামরিক পুরস্কার পদ্মশ্রী খেতাব লাভ করেন।\n\n\n== কর্মজীবন ==\nআন্শু জামসেনপা ২০১১ সালে ১২ মে প্রথমবার  এভারেস্ট পর্বত আরোহণ করেন এবং ২১ মে দ্বিতীয়বার আবার এভারেস্ট পর্বত আরোহণ করেন।\n২০১৩ সালে সুরজিৎ সিং লেইশাংথেমের নেতৃত্বে উত্তর-পূর্ব ভারত এভারেস্ট পর্বত অভিযানে তিনি এভারেস্ট আরোহণ করেন।\n২০১৭ সালে, জামসেনপা বিশ্বের প্রথম মহিলা যিনি এক মৌসুমে দুবার এভারেস্ট পর্বতের চূড়ায় আরোহণ করেছিলেন এবং ৫ দিনের মধ্যে এটি সম্পন্ন করা প্রথম মহিলা হয়েছিলেন। এটি কোনও মহিলার দ্বারা সবচেয়ে উঁচু চূড়ায় দ্বিগুণ দ্রুততম আরোহণ ছিল। এটি ছিল তাঁর পঞ্চম শৃঙ্গ জয় এবং এইভাবে তিনি সবচেয়ে বেশি বার আরোহণকারী ভারতীয় মহিলা হয়ে ওঠেন।\nচতুর্দশ দালাই লামার আশীর্বাদ গ্রহণের পর তিনি ২রা এপ্রিল ২০১৭ তারিখে গুয়াহাটি থেকে তার এভারেস্ট  আরোহণ অভিযান শুরু করেন। তিনি এভারেস্ট বেস ক্যাম্পে (১৭,৬০০ ফুট) ৩৮ দিনের আবহাত্তয়ায় অভ্যস্তকরণ (জলবায়ু পরিবর্তনের) সময়সূচী গ্রহণ করেন এবং ৪ঠা এপ্রিল তাঁর মূল যাত্রা শুরু করেন। ১৬ মে সকাল ৯.১৫ মিনিটে তিনি ১৭ জন পর্বতারোহীর সাথে পাহাড়ের চূড়ায় আরোহণ করেন এবং সেখানে  ভারতীয় জাতীয় পতাকা উত্তোলন করেন।\n১৯ মে নেপালি পর্বতারোহী ফুরি শেরপার সাথে তিনি তার দ্বিতীয় কঠিন ট্রেকিং শুরু করেন। তিনি প্রায় রাত ১০টা পর্যন্ত  কোনও বিরতি ছাড়াই পাহাড়ে আরোহণ চালিয়ে যান। পরের দিন সকালে আবার তিনি আরোহণ শুরু করেন এবং চূড়ায় আরোহণের আগে একটি সংক্ষিপ্ত বিরতি নেন এবং অবশেষে ২১ মে ২০১৭ তারিখে সকাল ৭.৪৫ মিনিটে চূড়ায় পৌঁছান। যদিও ২০১১ সালে দ্বিগুণ আরোহণের পালক তাঁর মুকুটে ইতিমধ্যেই যুক্ত হয়েছিল, তবুও তিনি ১০ দিনের মধ্যে দুবার (দ্বিতীয় এবং তৃতীয় অভিযান) এই চূড়ায় আরোহণ করেছিলেন। তবে, এই বছর, তিনি চতুর্থটির পর তাঁর পঞ্চমবার আরোহনের উদ্দেশ্য শেষ করতে ১১৮ ঘন্টা ১৫ মিনিট সময় নিয়েছেন।\n\n\n== সম্মাননা এবং পুরস্কার ==\nতিনি প্রথম মহিলা এবং প্রথম মা যিনি  দ্বিগুণ দ্রুতগতিতে দুবার মাউন্ট এভারেস্ট আরোহণ সম্পন্ন করেছেন এবং ইতিহাস তৈরি করেছেন। পাঁচবার মাউন্ট এভারেস্ট আরোহণকারী প্রথম ভারতীয় মহিলা। অরুণাচল প্রদেশ সরকার তেনজিং নোরগে জাতীয় অ্যাডভেঞ্চার পুরস্কারের জন্য তাঁর নাম প্রস্তাব করেছে। রাষ্ট্রপতি রামনাথ কোবিন্দ ২৫শে সেপ্টেম্বর ২০১৮ সালে নয়াদিল্লির রাষ্ট্রপতি ভবনে শ্রীমতি জামসেনপাকে সাহসিকতার জন্য ভারতের সর্বোচ্চ সাহসিক পুরস্কার তেনজিং নোরগে জাতীয় সাহসিক পুরস্কার ২০১৭ প্রদান করেন।\n৩০শে জুন ২০১১ সালে নয়াদিল্লিতে জামসেনপাকে সিএনএন-আইবিএন ইয়ং ইন্ডিয়ান লিডার অ্যাওয়ার্ড প্রদান করা হয়। তিনি ভারতের বাণিজ্য ও শিল্প মন্ত্রণালয়ের জ্যোতিরাদিত্য সিন্ধিয়ার কাছ থেকে এই পুরস্কার গ্রহণ করেন।\n২ জুন ২০১২ সালে, জামসেনপাকে গুয়াহাটিতে ফেডারেশন অফ ইন্ডিয়ান চেম্বারস অফ কমার্স অ্যান্ড ইন্ডাস্ট্রি (এফআইসিসিআই) কর্তৃক ২০১১-১২ সালের বর্ষসেরা অর্জনকারী নারী হিসেবে ভূষিত করা হয়।\n৩১শে জানুয়ারী ২০১৭ সালে, আইজি পার্ক ইটানগরে আয়োজিত এক অনুষ্ঠানে অরুণাচল প্রদেশ সরকার তাকে ট্যুরিজম আইকন অফ দ্য ইয়ার পুরস্কারে ভূষিত করে, যেখানে রাজ্যপাল পদ্মনাভ আচার্য প্রধান অতিথি হিসেবে উপস্থিত ছিলেন।\nদুঃসাহসিক খেলা বা অ্যাডভেঞ্চার স্পোর্টসের ক্ষেত্রে কৃতিত্ব দেখানোর জন্য এবং এই অঞ্চলকে গর্বিত করার জন্য জামসেনপাকে অরুণাচল ইউনিভার্সিটি অফ স্টাডিজ কর্তৃক পিএইচডি ডিগ্রি প্রদান করা হয়েছিল। \n\n\n== ব্যক্তিগত জীবন ==\nতার স্বামী, সেরিং ওয়াঙ্গে, অরুণাচল পর্বতারোহণ ও অ্যাডভেঞ্চার স্পোর্টস অ্যাসোসিয়েশনের সভাপতি। তাঁর দুটি মেয়ে আছে।\n\n\n== আরো দেখুন ==\nভারতীয় এভারেস্ট আরোহীদের তালিকা - বছর ভিত্তিক\nভারতের মাউন্ট এভারেস্ট রেকর্ডের তালিকা\nমাউন্ট এভারেস্টের রেকর্ডের তালিকা\nএভারেস্টের চূড়ায় পৌঁছানোর সংখ্যা অনুসারে এভারেস্ট আরোহীদের তালিকা\n\n\n== তথ্যসূত্র ==\n\nটেমপ্লেট:Padma Shri Award Recipients in Sportsটেমপ্লেট:Indian mountaineers"}