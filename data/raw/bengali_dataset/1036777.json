{"pageid": 1036777, "title": "মিমি পানায়োতি", "url": "https://bn.wikipedia.org/wiki?curid=1036777", "content": "মিমি নাস্তাস বুত্তো দে পানায়োতি (জন্ম ১৯৩৮) হলেন একজন হন্ডুরান লেখিকা, সাংবাদিক এবং ধর্মতত্ত্ববিদ।\n\n\n== জীবনী ==\nমিমি পানায়োতি ১৯৩৮ সালে হন্ডুরাসের লা লিমাতে জন্মগ্রহণ করেছিলেন। তাঁর বাবা-মা দুজনেই হলেন অভিবাসী, তাঁরা রেলপথ কোম্পানিতে কাজ করার জন্য লা লিমায় বসতি স্থাপন করেছিলেন। প্রাথমিক স্তরে তিনি লা লিমা এস্তেবান বান গার্দিওলা স্কুলে পড়াশোনা করেছিলেন। কিছু দিন পরে তিনি মাধ্যমিক স্তরের পড়াশোনা করার জন্য তেগুসিগালপা চলে গিয়েছিলেন। বছর কয়েক পরে তিনি এবং তাঁর পরিবার লা লিমা থেকে লা সিবাতে চলে গিয়েছিলেন। সেখানে গিয়ে হুয়ান পানায়োতির সাথে তাঁর দেখা হয়েছিল এবং তাঁরা বিয়ে করেছিলেন। তিনি নিজের স্বামীর সাথে লা সিইবাতে থাকেন।\n১৯৮০ সালে তিনি মাদার তেরেসা চ্যারিটি মিশনে যোগ দিয়েছিলেন এবং ধর্মতত্ত্ব বিষয়ে একটি ডিগ্রি অর্জন করেছিলেন। ১৯৮৫ সালে তিনি সান পেদ্রো সুলা বিশ্ববিদ্যালয় থেকে যোগাযোগ বিজ্ঞানে স্নাতক ডিগ্রি অর্জন করেছিলেন।\nক্যাথলিক ক্রিসমাসের বিস্তৃত অনুষ্ঠান পরিচালনা এবং ২০০টিরও বেশি প্রাকৃতিক দৃশ্যের সংকলন প্রদর্শনের জন্য পানায়োতি পরিচিত। \n\n\n== তথ্যসূত্র =="}