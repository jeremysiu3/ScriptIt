{"pageid": 1480569, "title": "সাতসুকি নোদা", "url": "https://bn.wikipedia.org/wiki?curid=1480569", "content": "সাতসুকি নোদা (জাপানি: 野田紗月; জন্ম: ২০ মে ২০০০) হলেন একজন জাপানি তীরন্দাজ, যিনি জাপানের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২২ সালে তীরন্দাজীতে অভিষেক করা নোদা জাপানের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nসাতসুকি নোদা ২০০০ সালের ২০শে মে তারিখে জাপানের কিতাকিউশুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nনোদা জাপানের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩০টি ১০ পয়েন্ট অর্জন করে সর্বমোট ৬৬৬ পয়েন্ট নিয়ে তিনি ১২তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৩তম স্থান অধিকারী চীনা তাইপেইয়ের চো ই-চিংয়ের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে এলিফ গোক্কিরের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং জুনিয়া নাকানিশি একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৮টি ১০ পয়েন্ট অর্জন করে সর্বমোট ১৩২৯ পয়েন্ট নিয়ে ১১তম স্থান অধিকার করেছিল। অতঃপর কোয়ার্টার-ফাইনালে মার্কিন যুক্তরাষ্ট্রের কাছে ৫–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে সাতসুকি নোদা (ইংরেজি)"}