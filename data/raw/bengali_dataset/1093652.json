{"pageid": 1093652, "title": "জাতীয় সড়ক ৩ (ভারত)", "url": "https://bn.wikipedia.org/wiki?curid=1093652", "content": "জাতীয় সড়ক ৩ বা এনএইচ ৩  হল ভারতের একটি জাতীয় মহাসড়ক। এটি অমৃতসরের কাছে ভারত-পাকিস্তান সীমান্ত সংলগ্ন আত্তারি থেকে শুরু হয় এবং হিমাচল প্রদেশের মানালি হয়ে লাদাখের লেহে শেষ হয়।\n\n\n== ইতিহাস ==\n২০১০ সালে ন্যাশনাল হাইওয়ে অথরিটি অব ইন্ডিয়া কর্তৃক সমস্ত জাতীয় মহাসড়কের পুনঃসংখ্যায়ণ করার পর, পূর্ববর্তী এনএইচ ১ ও এনএইচ ৭০ সড়ক দুটিকে প্রাক্তন এনএইচ ২১ এর অংশগুলির সাথে যুক্ত করে নতুন এনএইচ ৩ তৈরির করা হয়।\n\nআটারি - পুরনো এনএইচ ১ -এর জলন্ধর বিভাগ।\nজলন্ধর - পুরাতন এনএইচ ৭০ এর মান্দি বিভাগ।\nমান্দি - পুরাতন এনএইচ ২১ এর মানালি বিভাগ।\n\n\n== মাউন্টেন পাস ==\nজাতীয় সড়কের ৩ এর কিছু অংশ হিমাচল প্রদেশ ও লাদাখের উচ্চ প্রান্ত দিয়ে চলে, কিছু উঁচু পর্বত অতিক্রম করে। মানালির পরে প্রথম প্রধান পাস আসে, যা হল ৩,৯৭৮ মিটার উচ্চতা বিশিষ্ট রোহতাং পাস। রোহতাং পাস কুলু উপত্যকা এবং হিমাচল প্রদেশের লাহৌল ও স্পিতি উপত্যকার মধ্যে সংযোগ প্রদান করে। এনএইচ ৩- এর পরবর্তী প্রধান পাস হল  বরালাচা লা, যা জানস্কর রেঞ্জে ৪,৮৯০ মিটার উচ্চতায় অবস্থিত। লেহ জেলায়, এনএইচ ৩  নাক লা (৪৭৩৯ মি, ১৫,৫৪৭ ফু), লাচুলুং লা (৫০৬৪ মি, ১৬৬১৬ ফু) এবং  তাগলাং লা অতিক্রম করে।\n\n\n== পথ ==\nজাতীয় সড়ক ৩ তিনটি রাজ্যের মধ্য দিয়ে অগ্রসর হয়েছে।\n\nপাঞ্জাব\nআত্তারি, অমৃতসর, জলন্ধর, হোসিয়ারপুর - এইচপি সীমান্ত (১৭৮.৪৪ কিমি)।\n\nহিমাচল প্রদেশ\nপাঞ্জাব সীমান্ত - নাডাউন, হামিরপুর, তনি দেবী, আওয়া দেবী, মান্ডি, কুল্লু, মানালি, গ্রামফু, কায়লং - জে এবং কে সীমান্ত (২০৮ কিমি)।\n\nলাদাখ\nএইচপি সীমানা - লেহ (১৭০ কিমি)।\n\n\n== নির্মাণ ও উন্নয়ন ==\nজলহন্দার থেকে হোশিয়ারপুর অংশে রাস্তাটি দুই থেকে চার লেনে উন্নীত করার প্রক্রিয়া এনএইচএআই সংযোগের উন্নতির জন্য শুরু করেছিল। এই ৫৮ কিলোমিটার অংশে আদমপুর ও রামা মন্ডিতে যানজটের সম্মুখীন হয়। এই প্রকল্পের ৩৯.৪ কিলোমিটার পঞ্জাবের গণপূর্ত বিভাগকে দেওয়া হয়েছে।\n\n\n== তথ্যসূত্র =="}