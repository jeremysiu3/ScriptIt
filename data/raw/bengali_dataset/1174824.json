{"pageid": 1174824, "title": "দ্য প্রিন্সেস অ্যান্ড দ্য কুইন", "url": "https://bn.wikipedia.org/wiki?curid=1174824", "content": "দ্য প্রিন্সেস অ্যান্ড দ্য কুইন (ইংরেজি: The Princess and the Queen, অনুবাদ 'রাজকন্যা ও রানী'), অথবা দ্য ব্ল্যাকস অ্যান্ড দ্য গ্রিনস (ইংরেজি: The Blacks and the Greens) মার্কিন ঔপন্যাসিক জর্জ আর. আর. মার্টিনের কাল্পনিক মহাকাব্যিক উপন্যাসিক। এটি ২০১৩ সালে টর বুকসের ডেঞ্জারাস উইমেন অমনিবাসের অংশ হিসেবে প্রকাশিত হয়। উপন্যাসিকাটিতে কাল্পনিক ঐতিহাসিক আর্চমাস্টার গাইল্ডেইনের লেখনী হিসেবে উপস্থাপন করা হয়, যিনি মার্টিনের ২০১৪ সালের উপন্যাসিকা দ্য রোগ প্রিন্স-এরও লেখক। দ্য রোগ প্রিন্স উপন্যাসিকাটি দ্য প্রিন্সেস অ্যান্ড দ্য কুইন-এর সরাসরি পূর্ববর্তী অংশ। দ্য প্রিন্সেস অ্যান্ড দ্য কুইন ও দ্য রোগ প্রিন্স পরবর্তীকালে ২০১৮ সালে ফায়ার অ্যান্ড ব্লাড উপন্যাস আকারে সম্প্রসারণ করা হয়, যা ২০২২ সালে হাউজ অব দ্য ড্রাগন টিভি ধারাবাহিকের উপযোগী করা হয়।\nমার্টিনের বিখ্যাত আ সং অব আইস অ্যান্ড ফায়ার উপন্যাস ধারাবাহিকের স্পিন-অফ দ্য প্রিন্সেস অ্যান্ড দ্য কুইন হল আ গেম অব থ্রোনস (১৯৯৬)-এর ঘটনাবলির ২০০ বছরের পূর্বের পটভূমি। এতে রাজকন্যা র‍্যানিরা টারগেরিয়ান ও তার সৎমা রানী অ্যালিসেন্ট হাইটাওয়ারের মধ্যে সিংহাসন আরোহন নিয়ে সংগঠিত টারগেরিয়ান যুদ্ধের ঘটনাবলি বর্ণিত হয়েছে, যেখানে অ্যালিসেন্ট র‍্যানিরার নিকট থেকে সিংহাসন কেড়ে নিয়ে তার সৎ ভাই অ্যাগনকে সিংহাসনে বসানোর ষড়যন্ত্র করে। ড্রাগন আরোহীরা সরাসরি যুদ্ধে জড়িত থাকার কারণে এই গৃহযুদ্ধ \"ড্যান্স অব ড্রাগনস\" নামে পরিচিত। এই যুদ্ধের ফলশ্রুতিতেই মূল আ সং অব আইস অ্যান্ড ফায়ার উপন্যাসের গল্প শুরুর পূর্বে ওয়েস্টরসে ড্রাগন বিলুপ্ত হতে থাকে।\n\n\n== আরও দেখুন ==\nদ্য রোগ প্রিন্স (২০১৪), দ্য প্রিন্সেস অ্যান্ড দ্য কুইন-এর পূর্ববর্তী পর্ব।\nফায়ার অ্যান্ড ব্লাড (২০১৮), দ্য প্রিন্সেস অ্যান্ড দ্য কুইন ও দ্য রোগ প্রিন্স-এর গল্পের সম্প্রসারিত উপন্যাস।\nহাউজ অব দ্য ড্রাগন, ফায়ার অ্যান্ড ব্লাড অবলম্বনে নির্মিত এইচবিওর টেলিভিশন ধারাবাহিক।\n\n\n== তথ্যসূত্র =="}