{"pageid": 1402324, "title": "নাভোই প্রদেশ", "url": "https://bn.wikipedia.org/wiki?curid=1402324", "content": "নাভোই অঞ্চল (উজবেক: Навоий вилояти, নাভোই ভিলোয়াতি, রুশ: Навоийская область) হলো উজবেকিস্থানের  একটি অঞ্চল। এটি দেশটির কেন্দ্রীয় উত্তর / উত্তর পূর্বাংশে অবস্থিত। কিজিল-কুম মরুভূমির এক বৃহৎ অংশ সহ এই প্রদেশটির আয়তন ১,১১,০৯৫ বর্গকিলোমিটার (৪২,৮৯৪ বর্গমাইল), যা এটিকে দেশের সবচেয়ে বড় প্রদেশের মর্যাদা দিয়েছে, যদিও ১,৬৬,৫৯০ বর্গকিলোমিটার আয়তনের স্বায়ত্তশাসিত প্রজাতন্ত্র কারাকালপাকস্তান সর্ববৃহৎ অঞ্চল। নাভোই অঞ্চলের কাজাখস্তান, সমরকন্দ প্রদেশ, বুক্সোরো প্রদেশ, জিজাখ প্রদেশ এবং কারাকালপাকস্তান প্রজাতন্ত্রের সাথে সীমন্ত রয়েছে। ২০২২ সালে এখানকার আনুমানিক লোকসংখ্যা ছিলো ১০,৩৩,৮৫৭ জন, যার ৫১% অধিবাসীই গ্রামীণ এলাকায় বসবাস করে। এর রাজধানী নাভোই, যার আনুমানিক লোকসংখ্যা ১,৪৬,৯০০ জন। এই অঞ্চলটি এবং এর রাজধানীর নামকরণ করা হয়েছে কবি আলী-শির নাভাই-এর নামানুসারে।\nনাভোইয়ের জলবায়ু সাধারণ উপ-মরুভূমি এলাকার মহাদেশীয় জলবায়ু অঞ্চলের অন্তর্ভুক্ত। নাভোই অঞ্চলটিতে প্রাকৃতিক সম্পদের প্রাচুর্যতা রয়েছে, বিশেষত প্রাকৃতিক গ্যাস, খনিজ তেল এবং দামী ধাতু ও নির্মাণ কাজের কাঁচামালের। এখানকার অর্থনীতি ভীষণভাবে খনিজ পদার্থ উত্তোলন, ধাতব পরিশোধন এবং রাসায়নিক দ্রব্য উৎপাদন কাণ্ডের উপর নির্ভরশীল। নাভোই এবং জারাফশান খনি হতে পৃথিবীর সবচেয়ে বিশুদ্ধ স্বর্ণ উত্তোলিত হয়।\nপ্রধান কৃষিজ পণ্য হলো তুলা এবং কারাকুল ভেড়া। সেচ ব্যবস্থার আওতায় আনা গেলে এর ৯০ শতাংশ এলাকাই কৃষিজ পণ্য উৎপাদনের জন্য উর্বরভূমি হিসাবে অনন্য।\n\n\n== প্রশাসনিক বিভাগ ==\n\nনাভোই প্রদেশে ৮টি জেলা এবং তিনটি জেলা-পর্যায়ের নগর: নাভোই, জারাফশান ও গজগন রয়েছে।\n\nনাভোই প্রদেশে ৭টি নগর (নভোই, জারাফশান, গজগন, কিজিলটেপা, নুরোটা, উচকুডুক, ইয়ানগিরাবড) এবং ৪৬টি ছোট শহর রয়েছে।\n\n\n== অর্থনীতি ==\nনাভোই অঞ্চলটি দেশের কেন্দ্রে অবস্থিত হওয়ায় এটি দেশের সর্ববৃহৎ শিল্পকেন্দ্রে পরিণত হয়েছে। এই অঞ্চলে খনিজ ও কাঁচামালের সমৃদ্ধ আবাসস্থল - স্বর্ণ, সিলিকা, গ্রানাইট, মার্বেল, ফসফেট সহ আরও অনেক দ্রব্যের।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\n\nটেমপ্লেট:নাভোই অঞ্চল"}