{"pageid": 1307815, "title": "করম শাহ আল-আজহারী", "url": "https://bn.wikipedia.org/wiki?curid=1307815", "content": "মুহাম্মদ করম শাহ আল-আজহারী (১ জুলাই ১৯১৮ — ৭ এপ্রিল ১৯৯৮) হানাফি আইনশাস্ত্রের একজন ইসলামী পণ্ডিত, সুফি এবং মুসলিম নেতা ছিলেন। তিনি তার বিখ্যাত রচনা তাফসির জিয়াউল কুরআন ফি তাফসির উল কুরআন-এর জন্য পরিচিত, যার অর্থ \"কুরআনের ব্যাখ্যায় কুরআনের আলো\"। এটি সাধারণত দিয়া উল কুরআন বা জিয়া উল কুরআন নামে পরিচিত। তিনি জিয়া উন নবী বা \"দিয়া আল-নবী\" (নবি মুহাম্মদ (দ.)-এর জীবন) নামে সাত খণ্ডে নবি মুহাম্মদ (দ.)'র একটি বিস্তারিত জীবনীও রচনা করেছেন।\nতিনি সুন্নি বেরলভী আন্দোলনের সাথে যুক্ত ছিলেন এবং চিশতিয়া সুফি তরিকার আধ্যাত্মিক পথপ্রদর্শক ও পীর ছিলেন।\n\n\n== প্রাথমিক জীবন এবং কর্মজীবন ==\nমুহাম্মদ করম শাহ ব্রিটিশ ভারতের সারগোধা জেলার ভেড়ায় ১৯১৮ সালের ১ জুলাই জন্মগ্রহণ করেন। তিনি ১৯৩৬ সালে নিজ শহর ভেরাতে প্রাথমিক শিক্ষা শেষ করেন। তারপর তিনি ফার্সি ও আরবি ভাষা শিখেছিলেন। তারপর খাজা কামার উদ্দিন শিয়ালভী (১৯০৬ – ১৯৮১) এর পরামর্শে তিনি হাদিস অধ্যয়নের জন্য ১৯৪২ সালে মুরাদাবাদে যান।\nতিনি ১৯৪৫ সালে পাঞ্জাব বিশ্ববিদ্যালয় থেকে স্নাতক হন এবং তারপর আল-আজহার বিশ্ববিদ্যালয়ে উচ্চ ধর্মীয় শিক্ষার জন্য মিশরে যান। তিনি ইসলামি আইনে স্নাতকোত্তর ডিগ্রি লাভ করেন।\nতিনি নবী মুহাম্মদ (দ.)-কে নিয়ে লেখা ১৯৯৫ সালের উর্দু জীবনী \"জিয়া উন নবী\" বইয়ের লেখক হিসাবে পরিচিত। গ্রন্থটি ৭ খণ্ডের। পরবর্তীতে মুহাম্মদ কাইয়ুম আওয়ান সাত খণ্ডে এটি ইংরেজিতে অনুবাদ করেন। তিনি ৫ খন্ডে কুরআনের উর্দু ব্যাখ্যা তাফসির জিয়াউল কুরআন লেখার জন্য স্বীকৃত।\nতিনি ভেরাতে তার পিতা কর্তৃক প্রতিষ্ঠিত ইসলামি প্রতিষ্ঠান দারুল উলুম মুহাম্মাদিয়া গাউসিয়াকে পুনর্গঠন করেন এবং ধর্মীয় শিক্ষার পাঠ্যসূচিতে ব্যাপক পরিবর্তন আনেন। তিনি ধর্মীয় শিক্ষার পাশাপাশি আধুনিক শিক্ষাও শেখা উচিত বলে মনে করেন।\nকরম শাহ আল-আজহারী পাকিস্তান আন্দোলনে একজন সক্রিয় অংশগ্রহণকারী ছিলেন এবং নিখিল ভারত মুসলিম লীগের হয়ে ১৯৪৬ সালের ভারতীয় প্রাদেশিক নির্বাচনে জোরালোভাবে প্রচারণা চালান।\nতিনি ১৯৯৮ সালে মৃত্যুর আগ পর্যন্ত পাকিস্তানের সুপ্রিম কোর্টে একজন বিচারপতি হিসেবেও দায়িত্ব পালন করেন এবং এর শরিয়ত বেঞ্চে দায়িত্ব পালন করেন। তিনি ফেডারেল শরীয়ত আদালতের একজন বিচারপতি হয়েছিলেন, যখন এটি ১৯৮১ সালে প্রথম প্রতিষ্ঠিত হয়েছিল।\n\n\n== তথ্যসূত্র =="}