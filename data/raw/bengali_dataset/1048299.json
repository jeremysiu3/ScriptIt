{"pageid": 1048299, "title": "কামতাপুর স্বায়ত্তশাসিত পরিষদ", "url": "https://bn.wikipedia.org/wiki?curid=1048299", "content": "কামতাপুর স্বায়ত্তশাসিত পরিষদ (কেএসি) হচ্ছে জাতিগত কোচ-রাজবংশী জনগণের বিকাশ ও সুরক্ষার জন্য গঠিত ভারতের আসাম রাজ্যের একটি স্বায়ত্তশাসিত প্রশাসনিক বিভাগ। এটি ২০২০ সালে গঠিত হয়। এতে বড়োল্যান্ড ক্ষেত্রীয় পরিষদ এবং রাভা হাসং স্বায়ত্তশাসিত পরিষদের অঞ্চল ব্যতীত সম্পূর্ণরঅবিভক্ত গোয়ালপাড়া জেলা অন্তর্ভুক্ত রয়েছে। \n\n\n== সম্পর্কিত ==\n২০২০ সালের ২৪ মার্চে  বিজেপির নেতৃত্বাধীন এনডিএ সরকার  আসাম বিধানসভায় কামতাপুর স্বায়ত্তশাসিত পরিষদ বিল ২০২০ পেশ করে।  ভারতীয় জাতীয় কংগ্রেস এবং এআইইউডিএফ বিলটির বিরোধিতা করে। তবে একই বছরের সেপ্টেম্বরে বিধানসভায় বিলটি পাস হয়।\n\n\n== প্রশাসন ==\nকামতাপুর স্বায়ত্তশাসিত পরিষদ ৩০ জন সদস্য নিয়ে গঠিত। এর মধ্যে ২৬ জন সদস্য সরাসরি নির্বাচিত হন এবং ৪ জন সদস্য রাজ্যপাল কর্তৃক মনোনীত হন। \n২০২১ সালের জানুয়ারিতে আসাম রাজ্য সরকার জানিয়েছিল যে, নবগঠিত কামতাপুর স্বায়ত্তশাসিত পরিষদ, মরান স্বায়ত্তশাসিত পরিষদ, মটক স্বায়ত্তশাসিত পরিষদ এবং বড়ো কাছাড়ি কল্যাণ স্বায়ত্তশাসিত পরিষদের অন্তর্বর্তীকালীন কাউন্সিল গঠন করবে। ২০২১ সালের আসাম বিধানসভা নির্বাচনের আগে এই স্বায়ত্তশাসিত পরিষদগুলোর নির্বাচন সম্ভব না হওয়ায় সরকার কামতাপুর স্বায়ত্তশাসিত পরিষদের জন্য ৩০ জন, মরান স্বায়ত্তশাসিত পরিষদ ও মাতাক স্বায়ত্তশাসিত পরিষদের জন্য ২৫ জন এবং বড়ো কাছাড়ি কল্যাণ স্বায়ত্তশাসিত পরিষদের জন্য ৪০ জন সদস্যকে মনোনীত করে।\n\n\n== আরো দেখুন ==\nমরান স্বায়ত্তশাসিত পরিষদ\nরাভা হাসং স্বায়ত্তশাসিত পরিষদ\nকামতাপুর\n\n\n== তথ্যসূত্র =="}