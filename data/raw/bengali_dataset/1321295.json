{"pageid": 1321295, "title": "লবণাক্ত জল", "url": "https://bn.wikipedia.org/wiki?curid=1321295", "content": "লবণাক্ত জল (সাধারণত নোনা পানি হিসাবে পরিচিত) এমন পানি, যাতে দ্রবীভূত লবণের উচ্চ ঘনত্ব (প্রধানত সোডিয়াম ক্লোরাইড) থাকে। ইউনাইটেড স্টেটস জিওলজিক্যাল সার্ভের (ইউএসজিএস) লবণাক্ততার স্কেলে, লবণাক্ত পানির লবণাক্ততা ঈষৎনোনা জলের চেয়ে বেশি, তবে ব্রাইনের চেয়ে কম। লবণের ঘনত্ব সাধারণত প্রতি-হাজার অঙ্কানুপাত (পারমিল, ‰) ও প্রতি-মিলিয়ন অঙ্কানুপাত (পিপিএম) হিসাবে প্রকাশ করা হয়। ইউএসজিএস লবণাক্ততা স্কেল লবণাক্ত পানির তিনটি স্তরকে সংজ্ঞায়িত করে। সামান্য লবণাক্ত পানি, যাতে লবণের ঘনত্ব ১,০০০ থেকে ৩,০০০ পিপিএম (০.১-০.৩%); মাঝারি লবণাক্ত পানি, যাতে ৩,০০০ থেকে ১০,০০০ পিপিএম (০.৩-১%); এবং উচ্চ লবণাক্ত পানি, যাতে ১০,০০০ থেকে ৩৫,০০০ পিপিএম (১-৩.৫%)। সমুদ্রের পানির লবণাক্ততা প্রায় ৩৫,০০০ পিপিএম, প্রতি এক লিটার (বা কিলোগ্রাম) পানি ৩৫ গ্রাম লবণের সমতুল্য। সম্পৃক্ততার স্তর শুধুমাত্র নামমাত্র পানির তাপমাত্রার উপর নির্ভরশীল। ২০° সেলসিয়াসে (৬৮°এফ) এক লিটার পানিতে প্রায় ৩৫৭ গ্রাম লবণ দ্রবীভূত হতে পারে, যার ঘনত্ব ২৬.৩% ডব্লিউ/ডব্লিউ। ফুটন্ত অবস্থায় (১০০° সেলসিয়াস (২১২ °ফ)) এক লিটার পানিতে ৩৯১ গ্রাম লবণ দ্রবীভূত করা যায়, যার ঘনত্ব ২৮.১% ডব্লিউ/ডব্লিউ।\n\n\n== তথ্যসূত্র =="}