{"pageid": 1142822, "title": "এবেনিজার প্লেস, উইক", "url": "https://bn.wikipedia.org/wiki?curid=1142822", "content": "স্কটল্যান্ডের ক্যাথনেসের উইক শহরে অবস্থিত এবেনিজার প্লেস গিনেস বিশ্ব রেকর্ড দ্বারা ২.০৬ মিটার (৬ ফুট ৯ ইঞ্চি) দৈর্ঘ্য বিশিষ্ট বিশ্বের সবচেয়ে ছোট রাস্তা হিসেবে স্বীকৃতি পায়। ম্যাকেইস হোটেলের ১ নং খাবারের দোকানের প্রবেশদ্বারই হলো রাস্তাটির একমাত্র ঠিকানা। ইউনিয়ন স্ট্রিট এবং রিভার স্ট্রিটের দিকে হোটেলটির অন্যান্য সম্মুখভাগও রয়েছে, যেগুলোর প্রধান প্রবেশপথ ইউনিয়ন স্ট্রিটে।\nএবেনিজার প্লেস ১৮৮৩ সালে সর্বপ্রথম উদ্ভূত হয়, যখন এবেনিজার প্লেস ১ নির্মিত হয়; ভবনের মালিককে হোটেলের সংক্ষিপ্ত দিকের একটি নাম প্রদানের নির্দেশ দেওয়া হয়। পরবর্তীতে ১৮৮৭ সালে এটিকে আনুষ্ঠানিকভাবে একটি রাস্তা হিসেবে ঘোষণা করা হয়।\n২০০৬ সালে ম্যাকেইস হোটেলের মালিক এবেনিজার প্লেসে নতুন খাবারের দোকানের প্রবেশদ্বার তৈরী করার পর রাস্তাটি গিনেস বিশ্ব রেকর্ড দ্বারা সবচেয়ে ছোট রাস্তার স্বীকৃতি পায়। এটি ৫.২ মি (১৭ ফু) দৈর্ঘ্যের এলজিন স্ট্রিট ব্যাকাপের পূর্বতন রেকর্ডকে ভেঙ্গে দেয়।  \n\n\n== আরও দেখুন ==\nগ্লাসফোর্ড সড়ক\nপিয়ার সড়ক\n\n\n== তথ্যসূত্র =="}