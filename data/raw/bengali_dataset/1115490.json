{"pageid": 1115490, "title": "এদমঁদ তাপসোবা", "url": "https://bn.wikipedia.org/wiki?curid=1115490", "content": "এদমঁদ ফায়চাল তাপসোবা (ফরাসি: Edmond Tapsoba; জন্ম: ২ ফেব্রুয়ারি ১৯৯৯; এদমঁদ তাপসোবা নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে জার্মান ক্লাব বায়ার লেভারকুজেন এবং বুর্কিনা ফাসো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৪–১৫ মৌসুমে, বুর্কিনাবি ক্লাব সালিতার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; সালিতার হয়ে মাত্র এক মৌসুম অতিবাহিত করার পর ২০১৫–১৬ মৌসুমে তিনি উগাদুগুতে যোগদান করেছেন। উগাদুগুতে দুই মৌসুম অতিবাহিত করার পর পর্তুগিজ ক্লাব লেইশোয়েসের সাথে চুক্তি স্বাক্ষর করেছেন। পরবর্তীকালে, তিনি ভিতোরিয়া বি এবং ভিতোরিয়ার হয়ে খেলেছেন। ২০২০–২১ মৌসুমে, তিনি প্রায় ১৮ মিলিয়ন ইউরোর বিনিময়ে ভিতোরিয়া হতে জার্মান ক্লাব বায়ার লেভারকুজেনে যোগদান করেছেন।\nতাপসোবা ২০১৬ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ২০ ম্যাচে অংশগ্রহণ করেছেন।\n\n\n== প্রারম্ভিক জীবন ==\nএদমঁদ ফায়চাল তাপসোবা ১৯৯৯ সালের ২রা ফেব্রুয়ারি তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৬ সালের ২৪শে আগস্ট তারিখে, ১৭ বছর, ৬ মাস ও ২২ দিন বয়সে, ডান পায়ে ফুটবল খেলায় পারদর্শী তাপসোবা উজবেকিস্তানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি উজবেকিস্তান ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে তাপসোবা সর্বমোট ১ ম্যাচে অংশগ্রহণ করেছেন।\nতাপসোবা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২১ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nএদমঁদ তাপসোবা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে এদমঁদ তাপসোবা  (ইংরেজি)  \nসকারবেসে এদমঁদ তাপসোবা (ইংরেজি) \nবিডিফুটবলে এদমঁদ তাপসোবা  (ইংরেজি)  \nট্রান্সফারমার্কেটে এদমঁদ তাপসোবা (ইংরেজি) \nওয়ার্ল্ডফুটবল.নেটে এদমঁদ তাপসোবা (ইংরেজি) \nইএসপিএন এফসিতে এদমঁদ তাপসোবা (ইংরেজি) \nন্যাশনাল-ফুটবল-টিমস.কমে এদমঁদ তাপসোবা (ইংরেজি)"}