{"pageid": 1512259, "title": "কার্লা হেইডেন", "url": "https://bn.wikipedia.org/wiki?curid=1512259", "content": "কার্লা ডায়ান হেইডেন (জন্ম ১০ আগস্ট, ১৯৫২) একজন আমেরিকান গ্রন্থাগারিক, যিনি বর্তমানে ১৪তম কংগ্রেস গ্রন্থাগারিক হিসেবে দায়িত্ব পালন করছেন। তিনি ১৮০২ সালে এই পদ সৃষ্টি হওয়ার পর প্রথম আফ্রিকান-আমেরিকান এবং প্রথম নারী, যিনি এই পদে অধিষ্ঠিত হয়েছেন। ২০১৬ সালে নিয়োগপ্রাপ্ত হেইডেন ১৯৭৪ সালের পর এই পদে আসীন হওয়া প্রথম পেশাদার গ্রন্থাগারিক।\n\n\n== প্রারম্ভিক জীবন ==\nহেইডেন জন্মগ্রহণ করেন ট্যালাহাসি, ফ্লোরিডা শহরে। তার পিতা ব্রুস কেনার্ড হেইডেন জুনিয়র ছিলেন ফ্লোরিডা এঅ্যান্ডএম বিশ্ববিদ্যালয়ের স্ট্রিং ডিপার্টমেন্টের পরিচালক এবং তার মা কোলিন হেইডেন (জন্ম নাম ডাউলিং) ছিলেন একজন সমাজকর্মী।\n\n\n== কর্মজীবন ==\nহেইডেন তার ক্যারিয়ার শুরু করেন শিকাগো পাবলিক লাইব্রেরিতে শিশুদের গল্প বলা দিয়ে। ১৯৭৩ থেকে ১৯৭৯ সাল পর্যন্ত তিনি সেখানে শিশু গ্রন্থাগারিক হিসেবে কাজ করেন। পরবর্তীতে তিনি শিকাগো পাবলিক লাইব্রেরির ডেপুটি কমিশনার এবং চিফ লাইব্রেরিয়ান হন (১৯৯১-১৯৯৩)।\n২০১৬ সালে, তিনি কংগ্রেসের গ্রন্থাগারিক হিসেবে নিয়োগ পান এবং এই পদে অধিষ্ঠিত হওয়ার প্রথম কৃষ্ণাঙ্গ নারী হিসেবে ইতিহাস গড়েন।\n\n\n== তথ্যসূত্র =="}