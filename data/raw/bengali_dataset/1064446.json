{"pageid": 1064446, "title": "দিনাজপুর জেলার বধ্যভূমির তালিকা", "url": "https://bn.wikipedia.org/wiki?curid=1064446", "content": "দিনাজপুর বাংলাদেশের উত্তরাংশে অবস্থিত একটি জেলা। ১৯৭১ সালে পাকিস্তানি সেনাবাহিনীদের হত্যাযজ্ঞের কারণে এই অঞ্চলের বেশ কিছু স্থান বধ্যভূমিতে পরিণত হয়। দিনাজপুর জেলা প্রশাসন ও মুক্তিযোদ্ধা সংসদ এর সূত্র মোতাবেক এ জেলায় মোট ৫৬টি বধ্যভূমি ও গণকবর রয়েছে। এর মধ্যে সদরে ৪টি, চিরিরবন্দরে ৬টি, পার্বতীপুরে ১২টি, হাকিমপুরে ৩টি, ফুলবাড়ীতে ৩টি, বিরলে ৫টি, খানসামায় ৩টি, বিরামপুরে ৪টি, ঘোড়াঘাটে ৬টি, নবাবগঞ্জে ৪টি, বীরগঞ্জে ৪টি ও সেতাবগঞ্জে ২টি বধ্যভূমি ও গণকবর রয়েছে। \n\n\n== বিবরণ ==\n\nদিনাজপুরের ১৩ উপজেলায় মুক্তিযুদ্ধের সময় ১৭২৬টি গণহত্যা সংঘটিত হয়েছে। ৩২টি বধ্যভূমি ও ৩৪টি গণকবর রয়েছে।  তথ্যমতে দিনাজপুর সদরে ৫০৫টি, বিরলে ১৫৬টি, কাহারোলে ৮টি, বোচাগঞ্জে ৮৯টি, বীরগঞ্জে ১৯টি, খানসামায় ১৩টি, চিরিরবন্দরে ১১৭টি, ফুলবাড়িতে ৮৮টি, পার্বতীপুরে ৫২৬টি, বিরামপুরে ১৭৭টি, নবাবগঞ্জে ১২টি, হাকিমপুরে ৩০টি ও ঘোড়াঘাটে ১২৭টি গণহত্যা, বধ্যভূমি ও নির্যাতন কেন্দ্র ছিল।\n\n\n== তালিকা ==\n\n\n=== পার্বতীপুর উপজেলা ===\nপাকিস্তান সেনাবাহিনী ও দোসরদের সহযোগিতায় আশপাশের নিরীহ মানুষকে ধরে নিয়ে পার্বতীপুরের রেলইঞ্জিনের উত্তপ্ত বয়লারে নিক্ষেপ করে পুড়িয়ে মারা হতো। এখানে প্রায় ২০ হাজার মানুষকে পুড়িয়ে হত্যা করা হয়।  অন্যান্য বধ্যভূমিগুলো হল-\n\nহোম সিগন্যাল বধ্যভূমি\n১৯৭১ সালে পার্বতীপুর রেলস্টেশনের উত্তরে হোম সিগন্যালের কাছে এ জেলার সবচেয়ে বড় গণকবরটি অবস্থিত। এখানে মুক্তিযুদ্ধের নয় মাসে পাকিস্তানি সেনারা গ্রামাঞ্চল থেকে প্রতিদিন স্বাধীনতাকামী নিরীহ বাঙালি নারী-পুরুষকে ধরে এনে পাশবিক নির্যাতনের পর হত্যা করে মাটিচাপা দেওয়া হতো। এখানে হানাদাররা হত্যা করে বিশিষ্ট সংগীতশিল্পী সতীশ সরকার ওরফে মনুদাসহ অনেক প্রকৌশলী ও চিকিৎসককে হত্যা করে।\n\nস্টেশন এলাকা বধ্যভূমি\nপার্বতীপুরের স্টেশন এলাকায় বধ্যভূমিতে প্রায় ২০ হাজার বাঙালিকে হত্যা করে।\n\nসেতাবগঞ্জ থানা বধ্যভূমি\nপাকিস্তান বাহিনীর আক্রোশ ছিল সেতাবগঞ্জের চিনিকলের ওপর। তারা চিনিকলের কর্মকর্তা-কর্মচারীসহ স্থানীয় বাঙালিদের ধরে এনে নির্যাতনের মাধ্যমে নির্মমভাবে হত্যা করে। এ ছাড়া বিরল, কাহারোল ও বীরগঞ্জ থেকে সন্দেহভাজন বাঙালিদের ধরে এনে সেতাবগঞ্জ থানা উন্নয়ন কেন্দ্রের সামনে ও সেতাবগঞ্জ–দিনাজপুর রোডের এক মাইল এলাকাজুড়ে প্রতিনিয়ত অগণিত নিরীহ বাঙালিকে হত্যা করা হতো।\n\n\n=== ফুলবাড়ী উপজেলা ===\nবাড়াই আখিরা গ্রাম বধ্যভূমি\nফুলবাড়ী উপজেলার বাড়াই আখিরা গ্রামে পাওয়া যায় মানুষের দেহাবশেষ, গণহত্যার চিহ্ন। আখিরা বধ্যভূমিতে ১৯৭১ সালের ১৭ এপ্রিল বেলা ১১টায় শতাধিক নিরস্ত্র মানুষকে নির্মমভাবে ব্রাশফায়ারে হত্যা করা হয়। পাকিস্তানি সেনাবাহিনীর বর্বর হামলার থেকে রক্ষা পাওয়ার জন্য নবাবগঞ্জ, বিরামপুর ও ফুলবাড়ী এলাকার মানুষ ভয়ে গ্রাম ছেড়ে ভারতের দিকে পালানোর সময় এ ঘটনা ঘটে।\n\n\n=== নবাবগঞ্জ উপজেলা ===\nনবাবগঞ্জ বধ্যভূমি\nনবাবগঞ্জ উপজেলার চকদুলু ছিল গণকবর-বধ্যভূমি। এখানে প্রায় ২৫০ জন মানুষের গণকবর রয়েছে।\n\nচড়ারহাট বধ্যভূমি\nচড়ারহাট বধ্যভূমি বা চড়ারহাট গণকবর দিনাজপুর জেলার নবাবগঞ্জ উপজেলার পুটিমারা ইউনিয়নে অবস্থিত। ১৯৭১ সালে এই পুটিমারা ইউনিয়নের প্রাণকৃষ্ণপুর, আন্দোলগ্রাম, সারাইপাড়া ও খয়েরগুনি এই ৪ টি গ্রামের শতাধিক যুবককে চড়ারহাট বাজারে হত্যা করা হয়। বর্তমানে এটি চড়ারহাট বধ্যভূমি নামে পরিচিত এবং সেখানে একটি স্মৃতি স্তম্ভ স্থাপিত হয়েছে।\n\n\n=== বিরল উপজেলা ===\nবেহালা গণকবর\nজেলার বিরল উপজেলার বেহালা গ্রামে ১৫০ জন শহীদের একটি গণকবর রয়েছে।\n\n\n=== চিরিরবন্দর উপজেলা ===\nচিরিরবন্দর বধ্যভূমি\nমুক্তিযুদ্ধের সময় দিনাজপুরের চিরিরবন্দরের বালুপাড়া গ্রামের বহু মানুষকে হত্যা করে কাঁকড়া নদীতে ভাসিয়ে দেওয়া হয়। এ সময় চিরিরবন্দরের বিভিন্ন পুকুর, খাল ও নদীর পাড়কে বধ্যভূমি হিসেবে ব্যবহার করা হয়।\n\n\n=== হাকিমপুর উপজেলা ===\nহিলি বধ্যভূমি\n১৯৭১ সালের ২২ এপ্রিল পাকিস্তানি সেনাবাহিনী হিলি দখল করে চারদিকে অগ্নিসংযোগ এবং ব্যাপক হারে গণহত্যা চালায়। ২৩ এপ্রিল পাকিস্তানি সেনাবাহিনী ও বিহারিরা হিলির পালপাড়া গ্রামে আক্রমণ করে প্রথমে গ্রামবাসীকে ধরে নিয়ে বেয়নেট দিয়ে খুঁচিয়ে এবং পরে গুলি করে হত্যা করে।\n\nপালপাড়া গ্রাম গণহত্যা\nদিনাজপুরের হাকিমপুরে বাংলা হিলির পালপাড়া গ্রামে ১৯৭১ সালে ২৩ এপ্রিল পাকিস্তানি সেনাবাহিনী বিহারি ও রাজাকারদের সহযোগিতায় বাড়িঘরে অগ্নিসংযোগ করে নির্বিচারে সাতজনকে হত্যা করে। এখানে গণধর্ষণের ঘটনা ঘটে।\n\n\n=== দিনাজপুর সদর উপজেলা ===\nরামসাগর বধ্যভূমি\nদিনাজপুর সদরের রামসাগর গ্রামে মুক্তিযুদ্ধে শহীদ ৩০ জনের গণকবর পাওয়া যায়।\n\nগোদাগাড়ী বধ্যভূমি\nদিনাজপুর সদরের গোদাগাড়ী গ্রামে ১৫০ শহীদের গণকবর পাওয়া যায়।\n\nটেলিফোন ভবন গণহত্যা\nদিনাজপুর শহরের বাহাদুর বাজারে টেলিফোন এক্সচেঞ্জ নামে তিনতলা একটি ভবন ছিল  এখানে পাকিস্তানি সেনাবাহিনী বাঙালিদের ধরে নিয়ে হত্যা করত। এখানে বেশি ভাগেই শিশু ও নারীদের হত্যা করা হয়।\n\nটিকরামপুর গণহত্যা\n১৯৭১ সালের ২৪ এপ্রিল, বেলা দুইটায় এখানে ব্যাপক হত্যাকাণ্ড চালায় পাকিস্তানি সেনাবাহিনী। অনেক মানুষ হত্যাকাণ্ডের শিকার হন।\n\nকাঞ্চন নদের বধ্যভূমি\nপাকিস্তানি সেনাবাহিনী ও দোসররা মিলে অসংখ্য মানুষকে হত্যা করে দিনাজপুরের কাঞ্চন নদে ফেলে দেয়। নদের কয়েকটি নালায় লাশে ভরে গিয়েছিল। নদের প্রায় এক কিলোমিটার এলাকা ছিল লাশের ভিড়। অনেকের মতে, এখানে কয়েক হাজার মানুষকে হত্যা করা হয়।\n\nদেবীগঞ্জ বধ্যভূমি\n\n\n=== ঘোড়াঘাট উপজেলা ===\nঘোড়াঘাট বধ্যভূমি\n\n\n=== খানসামা উপজেলা ===\nখানসামা বধ্যভূমি\nএছাড়া দিনাজপুর সদরের রামসাগর, বিরল উপজেলার কামদেবপুর, পাড়িপুকুর, সেতাবগঞ্জ উপজেলার বাঁশতলা ও ধনতলা, বীরগঞ্জ উপজেলার বালাডাঙ্গা পুকুরপাড়, ফুলবাড়ী উপজেলার আটপুকুর, বেজাইমোড়, বিরামপুর উপজেলার রহমান রাইসমিল ও ঘোড়াঘাট উপজেলার ডাকবাংলোয় বধ্যভূমি ও গণকবরের সন্ধান পাওয়া যায়। \n\n\n== তথ্যসূত্র =="}