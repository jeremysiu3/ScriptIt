{"pageid": 1033388, "title": "ইয়োনাটান বুর্কার্ট", "url": "https://bn.wikipedia.org/wiki?curid=1033388", "content": "ইয়োনাটান মাইকেল বুর্কার্ট (জার্মান উচ্চারণ: [jo:nata:n bʊɐ̯kaɐ̯t], জার্মান: Jonathan Burkardt; জন্ম: ১১ জুলাই ২০০০; ইয়োনাটান বুর্কার্ট নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের শীর্ষ স্তর বুন্দেসলিগার ক্লাব মাইনৎস ০৫ এবং জার্মানি অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলে থাকেন।\nজার্মান ফুটবল ক্লাব ডার্মস্টাট ৯৮-এর যুব পর্যায়ের হয়ে খেলার মাধ্যমে বুর্কার্ট ফুটবল জগতে প্রবেশ করেছেন এবং পরবর্তীকালে মাইনৎস ০৫-এর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, জার্মান ক্লাব মাইনৎস ০৫-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। এছাড়াও তিনি ২ মৌসুমের জন্য মাইনৎস ০৫-এর দ্বিতীয় সারির দল মাইনৎস ০৫ ২-এ খেলেছেন।\n২০১৫ সালে, বুর্কার্ট জার্মানি অনূর্ধ্ব-১৫ দলের হয়ে জার্মানির বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nইয়োনাটান মাইকেল বুর্কার্ট ২০০০ সালের ১১ই জুলাই তারিখে জার্মানির ডার্মস্টাটে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবুর্কার্ট জার্মানি অনূর্ধ্ব-১৫, জার্মানি অনূর্ধ্ব-১৬, জার্মানি অনূর্ধ্ব-১৭, জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৫ সালের ২১শে মে তারিখে তিনি নেদারল্যান্ডস অনূর্ধ্ব-১৫ দলের বিরুদ্ধে এক প্রীতি ম্যাচে জার্মানি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লীগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন। তিনি ২০১৫ সালের ২৩শে মে তারিখে এক প্রীতি ম্যাচে নেদারল্যান্ডস অনূর্ধ্ব-১৫ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে ইয়োনাটান বুর্কার্ট (ইংরেজি) (এছাড়াও জার্মান ভাষায় উপলব্ধ) \nসকারওয়েতে ইয়োনাটান বুর্কার্ট  (ইংরেজি)  \nসকারবেসে ইয়োনাটান বুর্কার্ট (ইংরেজি) \nবিডিফুটবলে ইয়োনাটান বুর্কার্ট  (ইংরেজি)  \nওয়ার্ল্ডফুটবল.নেটে ইয়োনাটান বুর্কার্ট (ইংরেজি)"}