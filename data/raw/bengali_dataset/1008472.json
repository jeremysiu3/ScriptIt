{"pageid": 1008472, "title": "ম্যাঙ্গানিন", "url": "https://bn.wikipedia.org/wiki?curid=1008472", "content": "ম্যাঙ্গানিন একটি সংকর ধাতু। সাধারণত এতে শতকরা ৮৪ ভাগ তামা, ১২ ভাগ ম্যাঙ্গানিজ এবং ৪ ভাগ নিকেল থাকে। তামা ও নিকেলের একটি সংকর ধাতুর নাম কনস্ট্যান্টান। ১৮৮৭ সালে কনস্ট্যান্টান সংকর ধাতুটি আবিষ্কৃত হয়েছিল। ১৮৯২ সালে এই কনস্ট্যান্টান সংকর ধাতুটির উন্নতি ঘটিয়ে ম্যাঙ্গানিন সংকর ধাতুটি প্রথম উদ্ভাবন হয়।\nম্যাঙ্গানিন ফয়েল এবং এর তার তড়িৎ রোধক তৈরি করতে ব্যবহার হয়। বিশেষত অ্যামমিটারে এর উল্লেখযোগ্য ব্যবহার রয়েছে। এই সংকর ধাতুর বিশেষত্ব হল তাপমাত্রার পরিবর্তনে এর রোধের বিশেষ পরিবর্তন হয় না। এই গুণের জন্য এই সংকর ধাতুটি রোধকুণ্ডলী তৈরি করতে ব্যবহৃত হয়। ম্যাঙ্গানিন দীর্ঘমেয়াদে স্থিতিশীল থাকে। ১৯০১ সাল থেকে ১৯৯০ সাল পর্যন্ত মার্কিন যুক্তরাষ্ট্রে বেশ কয়েকটি ম্যাঙ্গানিন রোধক ওহমের আইনি মানদণ্ড হিসাবে ধরা হয়েছিলো। ম্যাঙ্গানিন সংকর ধাতুর তৈরি তার বৈদ্যুতিক পরিবাহী হিসাবে ক্রায়োজেনিক প্রযুক্তিতে ব্যবহার হয়।\nম্যাঙ্গানিনের উচ্চ উদস্থিতিচাপ সংবেদনশীলতা থাকায় কোন বিস্ফোরণের তীব্রতা মাপতে মাপক যন্ত্রে এর ব্যবহার দেখা যায়।\n\n\n== ইতিহাস ==\n১৮৮৭ সালে এডওয়ার্ড ওয়েস্টন আবিষ্কার করেছিলেন যে তাপমাত্রা বাড়লে ধাতুদের মধ্যে  রোধ গুণাঙ্ক কমে। তিনি এটিকে \"অ্যালয় নং ২\" নামে অভিহিত করেছিলেন। এটি জার্মানিতে তৈরি করা হয়েছিল যেখানে পুনরায় এর নাম দেওয়া হয় \"কনস্ট্যান্টান\"। পাঁচ বছর পরে, তামা, নিকেল এবং ম্যাঙ্গানিজ- এর সংকর নিয়ে পরীক্ষার পরে তিনি ম্যাঙ্গানিন সংকর ধাতুর উদ্ভাবন করেছিলেন।১৮৯৩ সালের মে মাসে রোধকে ম্যাঙ্গানিন সংকর ধাতুর  ব্যবহারের জন্য ওয়েস্টন এর পেটেন্ট পেয়েছিলেন। যদিও ম্যাঙ্গানিন প্রযুক্তিতে উল্লেখযোগ্য অগ্রগতি হয়েছিল এবং এই পদার্থটি এমন একটি পরিবাহী সংকর ধাতু ছিল যার রোধক বিভিন্ন  তাপমাত্রায় অপরিবর্তনশীল ছিল। তবুও এই অসাধারণ কাজের জন্য ওয়েস্টন সেই সময়ে স্বীকৃতি পাননি।\n\n\n== তথ্যসূত্র =="}