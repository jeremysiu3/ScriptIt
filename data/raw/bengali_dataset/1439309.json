{"pageid": 1439309, "title": "চট্টগ্রাম–কাপ্তাই মহাসড়ক", "url": "https://bn.wikipedia.org/wiki?curid=1439309", "content": "চট্টগ্রাম–কাপ্তাই মহাসড়ক বা কাপ্তাই সড়ক হল ৫২ কিমি (৩২ মা) বিশিষ্ট একটি আঞ্চলিক মহাসড়ক। এটি বাংলাদেশের চট্টগ্রাম বিভাগে অবস্থিত। এই মহাসড়ক চট্টগ্রাম জেলার চট্টগ্রাম, হাটহাজারী উপজেলা, রাউজান উপজেলা ও রাঙ্গুনিয়া উপজেলার মধ্য দিয়ে রাঙ্গামাটি জেলার কাপ্তাই পর্যন্ত গেছে। অন্তত ৯০ লাখ যাত্রী এই মহাসড়ক ব্যবহার করে।\n\n\n== পটভূমি ==\n১৯৬৩ সালে কর্ণফুলী জলবিদ্যুৎ কেন্দ্র নির্মাণের সময় চট্টগ্রাম থেকে বিদ্যুৎ কেন্দ্র নির্মাণের জন্য প্রয়োজনীয় যন্ত্রাংশ পরিবহনের জন্য এই সড়ক নির্মাণ করা হয়। তখন এর দৈর্ঘ্য ৪৯ কিলোমিটার ছিল। সড়কটির জন্য ১৫ দশমিক ২৫ মিটার চওড়া জমি অধিগ্রহণ করা হলেও সে সময় ৬ মিটার চওড়া করে সড়কটি নির্মাণ করা হয়। ১৯৬২ সালে মহাসড়ক এলাকায় প্রথম বাস পরিবহন সেবা চালু হয়। পরে নবনির্মিত সড়কে লোকাল বাস পরিবহন সেবাও চালু করা হয়। কিন্তু ২০০৯ সালে সেখানে লোকাল বাস পরিবহন পরিষেবা বন্ধ হয়ে যায়। ২০২৩ সালে বহদ্দারহাট থেকে কাপ্তাই এই সড়কে লোকাল বাস পরিবহন পরিষেবা পুনরায় চালু করা হয়। এই মহাসড়ক একটি বিপজ্জনক দুর্ঘটনাপ্রবণ সড়ক।\n\n\n== যাত্রাপথ ==\nকাপ্তাই চৌরাস্তা\nকুয়াইশ সার্কেল\nনাজুমিয়ার হাট\nমদুনাঘাট\nনোয়াপাড়া\nগশ্চি\nপাহাড়তলী\nচুয়েট\nগোচরা চৌমুহনী\nরাঙ্গুনিয়া\nরউজারহাট\nচন্দ্রঘোনা\nলিচুবাগান\nশেখ রাসেল ইকো পার্ক\nবড়াইছড়ি\nওয়াজ্ঞাছড়া\nশিলছড়ি\nচিৎমরম\nজিরো পয়েন্ট\nবাস স্টেশন\n\n\n== তথ্যসূত্র =="}