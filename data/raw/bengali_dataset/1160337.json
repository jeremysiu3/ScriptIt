{"pageid": 1160337, "title": "৮ নোয়াবর (বাকু মেট্রো)", "url": "https://bn.wikipedia.org/wiki?curid=1160337", "content": "৮ নভেম্বর (আজারবাইজানি: 8 Noyabr) বাকু মেট্রোর তৃতীয় (বেগুনি) লাইনের একটি স্টেশন।  স্টেশনটির নামকরণ করা হয়েছে আজারবাইজানের বিজয় দিবসের স্মরণে।\n\n\n== ইতিহাস ==\n২০১২ সালে বি-৩ এবং বি-৪ স্টেশনগুলির নির্মাণের প্রস্তুতি শুরু হয়। পরবর্তী ৪ বছরে, মেমার আজমি-২ স্টেশন পর্যন্ত সুড়ঙ্গ নির্মাণের কাজ সম্পন্ন করা হয়। বেগুনি লাইনের প্রথম দুটি স্টেশন চালু করার পর, বাকু মেট্রো ঘোষণা করে,  যে এই লাইনের তৃতীয় স্টেশনটি ২০১৮ সালে উন্মুক্ত করা হবে।\nস্টেশনটি ২০১৮ সালে চালু করার পরিকল্পনা করা হলেও, কাজটি সম্পূর্ণ না হওয়ায় উদ্বোধনের সময়সীমা বাড়িয়ে ২০১৯ করা হয়। সিজেএসসি বাকু মেট্রোর ডেপুটি চেয়ারম্যান বলেছেন যে প্রাকৃতিক এবং ভূতাত্ত্বিক সমস্যার কারণে বিলম্ব হয়েছে। ২০২০ সালকে উদ্বোধনের তারিখ হিসেবে ঘোষণা করা হয়, তবে কাজ সময়মতো শেষ হয়নি।\n\n৮ ডিসেম্বর, আজারবাইজানীয় রাষ্ট্রপতি ইলহাম আলিয়েভের আদেশে, দ্বিতীয় কারাবাখ যুদ্ধে বিজয়ের সম্মানে স্টেশনটির নামকরণ করা হয় \"৮ নভেম্বর\"। মন্ত্রী পরিষদের সিদ্ধান্তে বলা হয়েছে:\"আজারবাইজান প্রজাতন্ত্রের রাষ্ট্রপতি, সশস্ত্র বাহিনীর কমান্ডার-ইন-চীফ ইলহাম আলিয়েভের উদ্যোগে নাসিমি জেলার ১০৬৫ ব্লক সেহুন সালিমভ স্ট্রিটে অবস্থিত বাকু মেট্রোর নতুন স্টেশনটির নামকরণ করা হয়েছে \"৮ নভেম্বর\"\"২৯ মে ২০২১ তারিখে আজারবাইজানের রাষ্ট্রপতি ইলহাম আলিয়েভের উপস্থিতিতে স্টেশনটির আনুষ্ঠানিক উদ্বোধন হয়।\n\n\n== আরও দেখুন ==\nবাকু মেট্রো স্টেশনসমূহের তালিকা\nইচেরি শেহের (বাকু মেট্রো)\n\n\n== তথ্যসূত্র =="}