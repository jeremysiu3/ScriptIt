{"pageid": 1498166, "title": "ফারিয়া আব্দুল্লাহ", "url": "https://bn.wikipedia.org/wiki?curid=1498166", "content": "ফারিয়া আব্দুল্লাহ একজন ভারতীয় অভিনেত্রী, যিনি তেলুগু চলচ্চিত্রে অভিনয় করেন। তিনি মূলত একজন মঞ্চ অভিনয়শিল্পী হিসেবে কর্মজীবন শুরু করলেও ২০২১ সালে জাতি রত্নালু–তে অভিনয়ের মাধ্যমে চলচ্চিত্রে অভিষেক করেন। এই ভূমিকায় অভিনয়ের জন্য তিনি সাইমা পুরস্কারে শ্রেষ্ঠ নারী অভিষেক (তেলুগু) বিভাগে মনোনীত হয়েছিলেন।\n\n\n== প্রারম্ভিক এবং ব্যক্তিগত জীবন ==\nফারিয়া আব্দুল্লাহ ভারতের হায়দ্রাবাদে জন্মগ্রহণ করেন; তারা বাবা সঞ্জয় আব্দুল্লাহ এবং মা কাউসার সুলতানা। তার পরিবার হিন্দি-উর্দুভাষী, তবে চলচ্চিত্রে অভিনয়ের উদ্দেশ্যে তিনি তেলুগু ভাষা শিখেছেন।\n\n\n== কর্মজীবন ==\nফারিয়া মূলত মঞ্চ অভিনেত্রী হিসেবে অভিনয় করতেন। ২০২১ সালে তিনি জাতি রত্নালু–এর মাধ্যমে তেলুগু চলচ্চিত্রে অভিষেক করেন। চলচ্চিত্রটির জন্য তিনি ২০২২ সালে অনুষ্ঠিত ১০ম দক্ষিণ ভারতীয় আন্তর্জাতিক চলচ্চিত্র পুরস্কার শ্রেষ্ঠ নারী অভিষেক বিভাগে মনোনীত হয়েছিলেন। এরপর তিনি ২০২২ সালে লাইক, শেয়ার অ্যান্ড সাবস্ক্রাইব এবং ২০২৩ সালে রাবণাসুর চলচ্চিত্রে কেন্দ্রীয় চরিত্রে অভিনয় করেছেন। একই বছর ফারিয়া একটি স্ট্রিমিং ধারাবাহিক দ্য জেঙ্গাবুরু কার্স–এ কেন্দ্রীয় চরিত্রে অভিনয় করেন। ধারাবাহিকটি ২০২৩ সালের ৯ আগস্ট মুক্তি পায়।\n২০২২ সালে ফারিয়া আব্দুল্লাহ’র তামিল অভিষেক চলচ্চিত্র ভাল্লি মায়িল–এর ঘোষণা দেওয়া হয়। একটি টিজার প্রকাশের মাধ্যমে নিশ্চিত করা হয় যে, তিনি এই চলচ্চিত্রে কেন্দ্রীয় চরিত্রে অভিনয় করছেন। ২০২৪ সালের ২২ মার্চ আল্লাড়ি নরেশের চলচ্চিত্রের ফার্স্ট লুক প্রকাশিত হয়, ফারিয়া এই চলচ্চিত্রেও রয়েছেন। ২০২৪ সালের ২৭ আগস্ট মাত্তু বাদালারা ২ চলচ্চিত্রে ফারিয়া’র একটি ফার্স্ট লুক প্রকাশ করা হয়েছিল, এটি ২০১৯ সালে মুক্তিপ্রাপ্ত মাত্তু বাদালারা চলচ্চিত্রের সিক্যুয়াল।\n\n\n== চলচ্চিত্রের তালিকা ==\n\n\n=== পূর্ণদৈর্ঘ্য চলচ্চিত্র ===\n\n\n=== টেলিভিশন ===\n\n\n=== স্বল্পদৈর্ঘ্য চলচ্চিত্র ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফারিয়া আব্দুল্লাহ (ইংরেজি)\nইন্সটাগ্রামে ফারিয়া আব্দুল্লাহ"}