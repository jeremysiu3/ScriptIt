{"pageid": 1361676, "title": "জো আর. গ্রিনহিল", "url": "https://bn.wikipedia.org/wiki?curid=1361676", "content": "জো রবার্ট গ্রিনহিল (১৪ জুলাই, ১৯১৪ - ১১ ফেব্রুয়ারি, ২০১১) একজন আমেরিকান অ্যাটর্নি ছিলেন। তিনি টেক্সাস সুপ্রিম কোর্টে ২৫ বছর দায়িত্ব পালন করেন, যার মাঝে ১০ বছর প্রধান বিচারপতি ছিলেন।\n\n\n== জীবনী ==\nগ্রিনহিল টেক্সাসের হিউস্টনে জন্মগ্রহণ করেন। তিনি টেক্সাস বিশ্ববিদ্যালয়ে পড়াশোনা করেছেন, যেখানে ১৯৩৬ সালে কলাবিদ্যায় স্নাতক ও ব্যবসায় প্রশাসনে স্নাতক ডিগ্রী অর্জন করেন। পরবর্তীতে একই বিশ্ববিদ্যালয় থেকে ১৯৩৯ সালে আইনবিদ্যায় স্নাতক ডিগ্রী অর্জন করেন। তিনি টেক্সাস কাউবয় দলের সদস্য ছিলেন। দ্বিতীয় বিশ্বযুদ্ধের সময় মার্কিন যুক্তরাষ্ট্রের নৌবাহিনীর জুনিয়র অফিসার হিসেবে গোয়েন্দা বিভাগ ও প্যাসিফিক থিয়েটারের মাইন সুইপারের নির্বাহী কর্মকর্তা পদে দায়িত্ব পালন করছেন। তিনি ১৯৪৮ সালে টেক্সাস রাজ্যের সহকারী অ্যাটর্নি জেনারেল দায়িত্বে নিযুক্ত হন। পরবর্তীতে ১৯৫৭ সালে টেক্সাস সুপ্রিম কোর্টে নিযুক্ত হন, যেখানে তিনি ১৯৮২ সাল পর্যন্ত দায়িত্ব পালন করেন। তিনি ১৯৭৭ সালে সাউদার্ন মেথডিস্ট ইউনিভার্সিটি থেকে সম্মানসূচক ডক্টর অফ ল ডিগ্রি লাভ করেছিলেন।\nগ্রিনহিল ১৯৫০ সালে প্রতিষ্ঠিত গ্রেভস, ডগার্টি ও গ্রিনহিল-এর সহ-প্রতিষ্ঠাতা ও বেকার বটসের পরামর্শদাতা ছিলেন।\n\n\n== তথ্যসূত্র =="}