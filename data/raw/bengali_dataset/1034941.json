{"pageid": 1034941, "title": "ঘুমট", "url": "https://bn.wikipedia.org/wiki?curid=1034941", "content": "ঘুমট (পূর্ব ভারতীয়: घुमट বা কন্নড়: ಘುಮೋಟ), গুমট বা ঘুমাট হল ভারতের গোয়ার একটি ঝিল্লীস্বরী যন্ত্র। এটি মাটির পাত্রের একটি ঘাতবাদ্য যন্ত্র, যার উভয় দিক খোলা থাকে এবং মাঝখানের অংশটি স্ফীত থাকে। বড় মুখের দিকটি একটি গোসাপের চামড়া (ড্রাম ঝিল্লি) দিয়ে ঢাকা থাকে। সাধারণত ঘুমটের সাথে 'শামেল' বাজানো হয়। এটি আর একটি ঐতিহ্যবাহী বাদ্য, যাতে কাঠের ড্রাম থাকে এবং সেটি ছাগলের চামড়া দিয়ে ঢাকা থাকে। এই বাদ্যযন্ত্রটি পূর্ব ভারতীয় লোকেদের মধ্যে এখনও খুব জনপ্রিয়। ২০১৯ সালের আগস্টে গোয়া ঘুমটকে তাদের ঐতিহ্য উপকরণ হিসাবে ঘোষণা করেছিল।\n\n\n== পরিবর্তন ==\nআগে গোসাপের চামড়া দিয়ে ড্রামের বড় মুখের দিকটি ঢাকা দেওয়া হত। কিন্তু গোসাপ বিপন্ন উপজাতি ঘোষিত হবার পর এখন, ছাগলের মত বিকল্প পশুর চামড়া এই উদ্দেশ্যে ব্যবহার করা হয় এবং সুতো দিয়ে পাত্রের মুখের চারপাশে বেঁধে দেওয়া হয়।\n\n\n== ব্যবহারের ধরণ ==\n\nহিন্দু এবং খ্রিস্টান, গোয়ার উভয় ধর্মের লোকের মধ্যেই, ধর্মীয় এবং মন্দিরের সংগীতের ক্ষেত্রে ঘুমট একটি অবিচ্ছেদ্য অঙ্গ রচনা করেছে। এটি লোকসঙ্গীত এবং মান্ডো সংগীতের সাথে বাদ্যযন্ত্র হিসাবে কাজ করে। তবে সর্বাধিক গুরুত্বপূর্ণ ক্ষেত্র হল, এটি গণেশ উৎসব চলাকালীন গোয়ায় সংগীত বাদ্যের ক্ষেত্রে অপরিহার্য ভূমিকা পালন করে। বসন্তের মরসুমে গোয়ার বেশিরভাগ মন্দিরে সুভারি বাদন নামক সমবেত বাদনে এই বাদ্যযন্ত্রটি ব্যবহৃত হত।\nখাপ্রুমামা পর্বতকর এই বাদ্যযন্ত্রের একজন সুপরিচিত শিল্পী ছিলেন।\n\n\n== অন্যান্য রাজ্যে ==\n\nএই ঘাতবাদ্য যন্ত্রটি কর্ণাটকের কিছু অঞ্চলে লোকসঙ্গীতের সাথে সঙ্গত করার জন্যও বাজানো হয়।\nঅন্ধ্রপ্রদেশে, এই ড্রামটি গুম্মেটা নামে পরিচিত, এবং এটি গল্প কথন লোক ঐতিহ্যে বাজানো হয়।\n\n\n== তথ্যসূত্র ==\n\n\n== বহিঃসংযোগ এবং ভিডিও ==\nSuvari vadan at Ramanath temple in Goa\nGhumot in Karnataka"}