{"pageid": 1047325, "title": "জলবায়ু পরিবর্তন নিয়ে অর্থনীতিবিদদের বিবৃতি", "url": "https://bn.wikipedia.org/wiki?curid=1047325", "content": "জলবায়ু পরিবর্তন সম্পর্কিত অর্থনীতিবিদদের বক্তব্য ১৯৯৭ সালে কিয়োটো প্রোটোকলের বছর জলবায়ু পরিবর্তনের বাজার-ভিত্তিক সমাধান প্রচারের জন্য আলোচনার আগে প্রকাশিত হয়েছিল। এটি ২,৬০০ এরও বেশি সংখ্যক অর্থনীতিবিদ কর্তৃক স্বাক্ষরিত হয়েছিল। ১৯ জন নোবেল পুরস্কার বিজয়ী সহ এবং এটি অর্থনীতির ইতিহাসের বৃহত্তম প্রকাশ্য বিবৃতি হিসাবে বিবেচিত।\nরিডিফাইনিং প্রোগ্রেস ([Redefining Progress] ত্রুটি: {{Lang-xx}}: text has italic markup (সাহায্য)), টেড হেলস্টেড কর্তৃক প্রতিষ্ঠিত একটি সান ফ্রান্সিসকো ভিত্তিক পরিবেশ-অর্থনীতি বিষয়ক বিশেষজ্ঞ সংস্থা, এই বিবৃতিটির সমন্বয় করেছিল।\n\n\n== বিবৃতির বিষয়বস্তু ==\n১৯৯৯ সালের ২৯ মার্চ প্রকাশিত উক্ত বিবৃতিটি নিম্নরূপ:\n\n এক. জলবায়ু পরিবর্তন সম্পর্কিত আন্তর্জাতিক প্যানেলের তত্ত্বাবধানে বিজ্ঞানীদের একটি বিশিষ্ট পর্যালোচক দল স্থির করেছেন যে \"প্রাপ্ত গবেষণামূলক প্রমাণগুলো বিশ্বব্যাপী জলবায়ুর উপর মানব কর্মকাণ্ডের প্রভাবকে দ্বার্থহীনভাবে প্রতীয়মান করে।\" অর্থনীতিবিদ হিসাবে, আমরা বিশ্বাস করি যে বিশ্বব্যাপী জলবায়ু পরিবর্তন উল্লেখযোগ্যভাবে পরিবেশগত, অর্থনৈতিক, সামাজিক এবং ভূ-রাজনৈতিক ঝুঁকি বহন করে আনবে এবং জলবায়ু পরিবর্তনের জন্য প্রতিরোধমূলক পদক্ষেপগুলি ন্যায়সঙ্গত।\nদুই. অর্থনৈতিক গবেষণায় প্রতীয়মান হয়েছে যে, গ্রিনহাউস গ্যাস নির্গমন হ্রাস করার জন্য অনেকগুলি সম্ভাব্য নীতি রয়েছে, যার জন্য মোট প্রাপ্ত উপকারিতা মোট ব্যয়ের চেয়ে বেশি। বিশেষত, মার্কিন যুক্তরাষ্ট্রের অর্থনৈতিক বিশ্লেষণ নির্দেশ করে যে, নীতিগত বিকল্প রয়েছে যা আমেরিকানদের জীবনযাত্রার মানকে ক্ষতিগ্রস্ত না করে জলবায়ু পরিবর্তনকে ধীরে ধীরে নামিয়ে আনবে এবং এই ব্যবস্থাগুলো মার্কিন যুক্তরাষ্ট্রের উত্পাদনশীলতার দীর্ঘকালীন উন্নতি করতে পারে।\n\nতিন. জলবায়ু পরিবর্তনকে মন্থর করার সবচেয়ে কার্যকর পন্থা হল বাজার ভিত্তিক নীতিগুলি ন্যূনতম ব্যয়ে বিশ্বের জলবায়ু লক্ষ্য অর্জনের জন্য দেশগুলির মধ্যে একটি সহযোগী পদ্ধতি প্রচলন - যেমন একটি আন্তর্জাতিক নির্গমন বাণিজ্য চুক্তি সম্পাদন। মার্কিন যুক্তরাষ্ট্র এবং অন্যান্য দেশগুলি কার্বন কর বা নির্গমন অনুমতিগুলোর নিলামের মতো বাজার ব্যবস্থার মাধ্যমে তাদের জলবায়ু নীতি সর্বাধিক দক্ষতার সাথে প্রয়োগ করতে পারে। এই জাতীয় নীতিগুলি থেকে প্রাপ্ত রাজস্ব কার্যকরভাবে ঘাটতি হ্রাস করতে বা বিদ্যমান কর হ্রাস করতে ব্যবহৃত হতে পারে।\n\n\n== মূল বিবৃতির খসড়া ==\nকেনেথ অ্যারো\nডেল ডাব্লিউ. জনসন\nপল ক্রুগম্যান\nউইলিয়াম নর্ডহস\nরবার্ট সলো\n\n\n== নোবেল বিজয়ী স্বাক্ষরকারীগণ ==\nকেনেথ অ্যারো\nগার্ডার্ড দেবারু\nলারস পিটার হ্যান্সেন\nজন হারসানই\nঅলিভার হার্ট\nজেমস হেকম্যান\nলিওনিদ হারউইচ\nলরেন্স ক্লাইন\nপল ক্রুগম্যান\nওয়াসিলি লিওন্টিফ\nফ্রাঙ্কো মোদিগলিয়ানী\nউইলিয়াম নর্ডহস\nঅলভিন রোথ\nটমাস জন সার্জেন্ট\nঅমর্ত্য সেন\nরবার্ট সলো\nজোসেফ স্টিগ্লিটজ\nজেমস টোবিন\nঅলিভার উইলিয়ামসন\n\n\n== ইতিহাস এবং সংস্থা ==\nজলবায়ু পরিবর্তন সম্পর্কিত অর্থনীতিবিদদের বিবৃতিটি রিডিফাইনিং প্রোগ্রেস দ্বারা সংগঠিত হয়েছিল, যা মূলত পরিবেশ-অর্থনীতি বিষয়ক একটি বিশেষজ্ঞ সংগঠন যা ১৯৯৩ সালে টেড হালস্টেড প্রতিষ্ঠা করেছিলেন। তিনি এর প্রথম নির্বাহী পরিচালক হিসাবে দায়িত্ব পালন করেছিলেন। অর্থনীতিবিদ স্টিফেন ডেকানিয়ো সেই সময়টিতে রিডিফাইনিং প্রোগ্রেসের সিনিয়র গবেষণা সহযোগী ছিলেন এবং এই প্রয়াসে গুরুত্বপূর্ণ ভূমিকা পালন করেছিলেন।\nহালস্টেড এবং ডেকানিয়ো উপরের তালিকাভুক্ত মূল খসড়ালেখকদের কাছে গিয়েছিলেন এবং তাদের সাথে বিবৃতিটির সহ-খসড়া তৈরির জন্য কাজ করেছিলেন, যা পরবর্তী সময়ে স্বাক্ষরের জন্য অন্যান্য অর্থনীতিবিদদের কাছে প্রেরণ করা হয়েছিল। ১৯৯৭ সালের ডিসেম্বরের কিয়োটো জলবায়ু পরিবর্তন সম্মেলনের আগে ২৯ শে মার্চ, ১৯৯৭ এ বিবৃতি প্রকাশ করা হয়েছিল, যা কিয়োটো প্রোটোকলের দিকে পরিচালিত করেছিল। রিডিফাইনিং প্রোগ্রেস অবশ্য ২০০৮ সালে তাদের কর্মযজ্ঞ বন্ধ করে দিয়েছে।\n\n\n== তথ্যসূত্র =="}