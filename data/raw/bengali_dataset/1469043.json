{"pageid": 1469043, "title": "হামজা শেখ", "url": "https://bn.wikipedia.org/wiki?curid=1469043", "content": "হামজা শেখ ( জন্ম: ২৯ মে, ২০০৬ ) হলেন একজন ইংরেজ ক্রিকেটার, যিনি ওয়ারউইকশায়ার কাউন্টি ক্রিকেট ক্লাবের হয়ে খেলেন। তিনি একজন ডানহাতি ব্যাটসম্যান এবং লেগব্রেক বোলার।\n\n\n== প্রাথমিক জীবন ==\nতিনি বার্মিংহামে জন্মগ্রহণ করেন এবং ইডেন বয়েজ স্কুল, পেরি বার  ও স্যান্ডওয়েল কলেজে পড়াশোনা করেন, যেখানে স্পোর্টস কোচিং অ্যান্ড ডেভেল্পমেন্টে বিটিইসি অধ্যয়ন করেন। তিনি অনূর্ধ্ব-১০ স্তর থেকেই ওয়ারউইকশায়ারে যোগ দেন।   তিনি বার্মিংহাম এবং ডিস্ট্রিক্ট লিগে নলে অ্যান্ড ডোরিজের হয়ে ক্লাব ক্রিকেট খেলেছেন।  \n\n\n== আন্তর্জাতিক ক্যারিয়ার ==\nহামজা ২০২৪ অনূর্ধ্ব-১৯ ক্রিকেট বিশ্বকাপে ইংল্যান্ড অনূর্ধ্ব-১৯ দলের হয়ে খেলেছেন।   তিনি ২০২৪ সালের গ্রীষ্মে ইংল্যান্ড অনূর্ধ্ব ১৯ দলের অধিনায়কত্ব করেন। ২০২৪ সালের জুলাই মাসে শ্রীলঙ্কা অনূর্ধ্ব ১৯ এর বিপক্ষে সেঞ্চুরি করেন।  \n\n\n== কর্মজীবন ==\nতিনি ২০২২ সালের জুন মাসে ওয়ারউইকশায়ারের সাথে মাত্র ১৬ বছর বয়সী খেলোয়াড় হিসাবে একটি পেশাদার চুক্তি স্বাক্ষর করেন।  ২০২২ সালে, তিনি ভারতের বিরুদ্ধে এজবাস্টনে ইংল্যান্ড টেস্ট দলের ১২ তম ব্যক্তি ছিলেন।  ওয়ারউইকশায়ারের হয়ে ১২ আগস্ট, ২০২২ সালে সাসেক্সের বিপক্ষে তার লিস্ট-এ ক্রিকেটে অভিষেক হয়।  তিনি দুই বছরের চুক্তিতে সম্মত হয়ে ২০২২ সালের অক্টোবর মাসে ওয়ারউইক শায়ারের সাথে তার চুক্তির মেয়াদ বাড়িয়েছিলেন। \n\n\n== তথ্যসূত্র =="}