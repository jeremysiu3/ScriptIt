{"pageid": 1428123, "title": "অনুরাধা রায় (ঔপন্যাসিক)", "url": "https://bn.wikipedia.org/wiki?curid=1428123", "content": "অনুরাধা রায় একজন ভারতীয় ঔপন্যাসিক, সাংবাদিক এবং সম্পাদক। তিনি পাঁচটি উপন্যাস লিখেছেন: অ্যান অ্যাটলাস অফ ইম্পসিবল লংগিং (২০০৮), দ্য ফোল্ডেড আর্থ (২০১১), স্লিপিং অন জুপিটার (২০১৫), অল দ্য লাইভস উই নেভার লিভড (২০১৮), এবং দ্য আর্থস্পিনার (২০১১)।\n\n\n== জীবনী ==\nঅনুরাধা রায় এবং তার স্বামী, প্রকাশক রুকুন আদবানি, রানিক্ষেতে থাকেন।\n\n\n== কর্মজীবন ==\n\n\n=== লেখা ===\nঅনুরাধা রায় তাঁর প্রথম উপন্যাস, অ্যান অ্যাটলাস অফ ইম্পসিবল লংগিং-এর প্রথম কিছু পাতা লেখক এবং প্রকাশক ক্রিস্টোফার ম্যাকলিহোসে কে দেখানোর পরে সেটিকে প্রকাশের জন্য বাছাই করা হয়েছিল এবং বইটি আঠারোটি ভাষায় অনুদিত হয়েছে। এটিকে ওয়ার্ল্ড লিটারেচার টুডে \"আধুনিক ভারতীয় সাহিত্যের ৬০টি অপরিহার্য ইংরেজি ভাষার রচনা\" হিসাবে নামকরণ করেছে।\nঅনুরাধা রায়ের তৃতীয় উপন্যাস, স্লিপিং অন জুপিটার, দক্ষিণ এশীয় সাহিত্যের জন্য ডিএসসি পুরস্কার জিতেছে এবং এটি ম্যান বুকার পুরস্কারের জন্য দীর্ঘ তালিকাভুক্ত ছিল।\nতাঁর চতুর্থ উপন্যাস, অল দ্য লাইভস উই নেভার লিভড, কথাসাহিত্য ২০১৮ এর জন্য টাটা বুক অফ দ্য ইয়ার পুরস্কার জিতেছে। এটি ওয়াল্টার স্কট পুরস্কারের ঐতিহাসিক কথাসাহিত্য ২০১৮ এর জন্য জন্য দীর্ঘ তালিকাভুক্ত ছিল। এটি আন্তর্জাতিক ডাবলিন সাহিত্য পুরস্কার ২০২০-এর জন্য সংক্ষিপ্ত তালিকাভুক্ত হয়েছিল। ২০২২ সালের ডিসেম্বরে এটি ভারতের সবচেয়ে মর্যাদাপূর্ণ সাহিত্য পুরস্কার, সাহিত্য অকাডেমি পুরস্কার জিতেছে। এই পুরস্কারটি ইংরেজিতে যেকোন ধারার লেখার জন্য ভারতের সাহিত্য একাডেমি দেয়।\nতাঁর পঞ্চম উপন্যাস, দ্য আর্থস্পিনার, প্রকাশিত হয়েছিল ২০২১ সালের সেপ্টেম্বরে, লণ্ডনের হ্যাচেট ইণ্ডিয়া এবং মাউন্টেন লিওপার্ড প্রেস থেকে। এটি ভারতের একজন মহিলা লেখকের সেরা উপন্যাসের জন্য সুশীলা দেবী বই পুরস্কার ২০২২ জিতেছে। এটি ২০২২ সালের কথাসাহিত্যের জন্য টাটা বুক অফ দ্য ইয়ার পুরস্কার এবং সেইসাথে রবীন্দ্রনাথ ঠাকুর সাহিত্য পুরস্কার ২০২২-এর জন্য সংক্ষিপ্ত তালিকাভুক্ত হয়েছিল। ২০২৩ সালের ডিসেম্বরে এই উপন্যাসের ফরাসি অনুবাদ লে চেভাল এন ফেউ শিরোনামে প্রকাশ হয়েছিল। এটিকে রেডিও ফ্রান্স সেই বছরের সাহিত্য আবিষ্কার হিসাবে স্বীকৃত দিয়েছিল।\nঅনুরাধা রায়ের প্রবন্ধ এবং পর্যালোচনাগুলি ভারতের সংবাদপত্র এবং পত্রিকা (ইণ্ডিয়ান এক্সপ্রেস ; টেলিগ্রাফ ; দ্য হিন্দু ), মার্কিন যুক্তরাষ্ট্রের ( ওরিয়ন এবং নোয়েমা) এবং ব্রিটেনে (গার্ডিয়ান, দ্য ইকোনমিস্ট ) প্রকাশিত হয়েছে এবং অতি সম্প্রতি জন ফ্রিম্যান সম্পাদিত টেলস অফ টু প্ল্যানেটস -এ প্রকাশিত হয়েছে।\n\n\n=== প্রকাশনা ===\nরুকুন আদবানি এবং অনুরাধা রায় ২০০০ সালে পার্মানেন্ট ব্ল্যাক নামে একটি প্রকাশনা সংস্থা প্রতিষ্ঠা করেন যা শিক্ষাগত সাহিত্যের উপর দৃষ্টি নিবদ্ধ করে, এবং অনুরাধা এই কোম্পানির একজন পরিকল্পক। তিনি এর আগে কলকাতায় ভারতীয় স্বাধীন প্রকাশক স্ত্রী-এর সাথে কাজ করেছিলেন। তিনি ভারতের অক্সফোর্ড ইউনিভার্সিটি প্রেস-এর কমিশনিং এডিটর ছিলেন। এই চাকরিটি তিনি ২০০০ সালে ছেড়েছিলেন।\n\n\n== উপন্যাস ==\nঅ্যান অ্যাটলাস অফ ইম্পসিবল লংগিং (২০০৮)\nদ্য ফোল্ডেড আর্থ (২০১১)\nস্লিপিং অন জুপিটার (২০১৫)\nঅল দ্য লাইভস উই নেভার লিভড (২০১৮)\nআর্থস্পিনার (২০২১)\n\n\n== পুরস্কার ও সম্মাননা ==\n২০০৪ আউটলুক/পিকাডর ইণ্ডিয়া তথ্যভিত্তিক সাহিত্য প্রতিযোগিতা, \"কুকিং উইমেন\"\n২০১১ হিন্দু সাহিত্য পুরস্কার, সংক্ষিপ্ত তালিকা, দ্য ফোল্ডেড আর্থ\n২০১১ ম্যান এশিয়ান লিটারারি প্রাইজ, লংলিস্ট, দ্য ফোল্ডেড আর্থ\n২০১১ ইকোনমিস্ট ক্রসওয়ার্ড বুক অ্যাওয়ার্ড, বিজয়ী, দ্য ফোল্ডেড আর্থ\n২০১৫ হিন্দু সাহিত্য পুরস্কার, সংক্ষিপ্ত তালিকা, স্লিপিং অন জুপিটার\n২০১৫ ম্যান বুকার পুরস্কার, লংলিস্ট, স্লিপিং অন জুপিটার\n২০১৬ দক্ষিণ এশীয় সাহিত্যের জন্য ডিএসসি পুরস্কার, বিজয়ী, স্লিপিং অন জুপিটার\n২০১৮ জেসিবি পুরস্কার, সংক্ষিপ্ত তালিকা, অল দ্য লাইভস উই নেভার লাইভড ইন্টারন্যাশনাল ডাবলিন সাহিত্য পুরস্কারের সংক্ষিপ্ত তালিকা ঘোষণা করা হয়েছে: অনুরাধা রায়ের 'অল দ্য লাইভস উই নেভার লিভড' কাট করেছে\n২০১৯ হিন্দু সাহিত্য পুরস্কার, সংক্ষিপ্ত তালিকা, অল দ্য লাইভস উই নেভার লিভড\n২০১৯ সালের টাটা বুক অফ দ্য ইয়ার পুরস্কার ফিকশন ২০১৮, বিজয়ী, অল দ্য লাইভস উই নেভার লিভড\n২০১৯ ঐতিহাসিক কথাসাহিত্যের জন্য ওয়াল্টার স্কট পুরস্কার ২০১৮, লংলিস্ট, অল দ্য লাইভস উই নেভার লিভড\n২০২০ আন্তর্জাতিক ডাবলিন সাহিত্য পুরস্কার ২০২০, সংক্ষিপ্ত তালিকা, অল দ্য লাইভস উই নেভার লিভড\n২০২২ সেরা উপন্যাসের জন্য সুশীলা দেবী পুরস্কার ২০২২, বিজয়ী, দ্য আর্থস্পিনার এবং রবীন্দ্রনাথ ঠাকুর সাহিত্য পুরস্কার ২০২২, সংক্ষিপ্ত তালিকাভুক্ত।\n২০২২ সাহিত্য আকাদেমি পুরস্কার, অল দ্য লাইভস উই নেভার লিভড\n\n\n== তথ্যসূত্র =="}