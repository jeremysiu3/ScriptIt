{"pageid": 1531299, "title": "সিলা শাহিন", "url": "https://bn.wikipedia.org/wiki?curid=1531299", "content": "সিলা শাহিন-র‍্যাডলিংগার ( জন্ম নাম  শাহিন, জন্ম ৩ ডিসেম্বর ১৯৮৫  ) একজন জার্মান অভিনেত্রী, যিনি সোপ অপেরা গুতে জেইটেন, স্লেচ্টে জেইটেন- এ আয়লা ওজগুলের চরিত্রে অভিনয়ের জন্য সর্বাধিক পরিচিত। \n\n\n== জার্মান প্লেবয় ==\n২০১১ সালের মে মাসে, শাহিন-র‍্যাডলিংগার প্লেবয় ম্যাগাজিনের জার্মান সংস্করণের জন্য নগ্ন পোজ দেন এবং ম্যাগাজিনের প্রচ্ছদে স্থান পাওয়া প্রথম তুর্কি নারী হন।  এই পদক্ষেপ তার পরিবারের কিছু রক্ষণশীল সদস্যের মনক্ষুণ্ণ করে।  মুসলিম ভারতীয়-আমেরিকান লেখিকা আসরা নোমানি, শাহিন এবং নোমানিসহ অন্যান্য মুসলিম নারীদের সাথে ইসলামী শব্দ \" আওরাহ \"-এর সম্পর্কের বিষয়ে লিখেছেন, এবং ঐতিহ্যবাহী এবং ক্রমবর্ধমান রীতিনীতির মধ্যে \"একটি মধ্যম স্থল খুঁজে বের করার\" আশা প্রকাশ করেছেন। \nম্যাগাজিনে প্রকাশিত সাক্ষাৎকারে, শাহিন-র‍্যাডলিংগার তার কাজকে মুক্তির একটি বিপ্লব হিসেবে বর্ণনা করেছেন এবং এটিকে চে গুয়েভারার মতো একটি বিপ্লব হিসেবে বর্ণনা করেছেন:\n\n\"আমার লালন-পালন ছিল রক্ষণশীল, আমাকে সবসময় বলা হত, বাইরে বেরোনো উচিত নয়, নিজেকে এত আকর্ষণীয় দেখানো উচিত নয়, তোমার পুরুষ বন্ধু থাকা উচিত নয়। আমি সবসময় পুরুষদের কথা মেনে চলেছি। ফলস্বরূপ আমার মধ্যে স্বাধীনতার চরম আকাঙ্ক্ষা তৈরি হয়েছিল। আমি চে গুয়েভারার মতো অনুভব করি। আমাকে যা ইচ্ছা তাই করতে হবে, অন্যথায় আমার মনে হয় আমি মারা যেতে পারি।\" \nতবে, জার্মান প্লেবয়ের প্রধান সম্পাদক ফ্লোরিয়ান বোইটিন দাবি করেছেন যে সিলা শাহিন-র‍্যাডলিংগার মুসলিম নন, বলেছেন, \"সিলা মুসলিম নন। তার বাবা কোনও [ধর্মের] অনুসারী নন এবং তার মা খ্রিস্টান। এবং সিলা শাহিনের প্লেবয়ের প্রচ্ছদ কোনো ধর্মীয় বক্তব্য নয়।\"\n\n\n== ব্যক্তিগত জীবন ==\nশাহিন-র‍্যাডলিংগার বার্লিনের স্পান্ডাউতে একজন অভিনেতা বাবার ঘরে জন্মগ্রহণ করেন  এবং শার্লটেনবার্গে থাকেন।  সে ১.৭১ মি (৫ ফুট ৭.৫ ইঞ্চি) লম্বা এবং চারটি ভাষায় কথা বলতে পারেন: জার্মান, কুর্দি, তুর্কি এবং ইংরেজি।\n২০১৬ সালের জুন মাসে, তিনি ফুটবলার স্যামুয়েল র‍্যাডলিংগারকে বিয়ে করেন।  এই দম্পতির দুইটি ছেলে রয়েছে।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে সিলা শাহিন সম্পর্কিত মিডিয়া দেখুন।\nইন্টারনেট মুভি ডেটাবেজে Sıla Şahin (ইংরেজি)"}