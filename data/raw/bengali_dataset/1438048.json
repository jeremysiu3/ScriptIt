{"pageid": 1438048, "title": "কভেন্ট্রি সিটি ফুটবল ক্লাব", "url": "https://bn.wikipedia.org/wiki?curid=1438048", "content": "কভেন্ট্রি সিটি ফুটবল ক্লাব (ইংরেজি: Coventry City F.C.; সাধারণত কভেন্ট্রি সিটি এফসি এবং সংক্ষেপে কভেন্ট্রি সিটি নামে পরিচিত) হচ্ছে কভেন্ট্রি ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের দ্বিতীয় স্তরের ফুটবল লিগ ইএফএল চ্যাম্পিয়নশিপে প্রতিযোগিতা করে। এই ক্লাবটি ১৮৮৩ সালের ১৩ই আগস্ট তারিখে সিঙ্গার্স ফুটবল ক্লাব নামে প্রতিষ্ঠিত হয়েছে। ৩২,৬০৯ ধারণক্ষমতাবিশিষ্ট কভেন্ট্রি বিল্ডিং সোসাইটি এরিনায় দ্য স্কাই ব্লুজ নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় মার্ক রবিন্স এবং সভাপতির দায়িত্ব পালন করছেন ডগ কিং। বর্তমানে স্কটল্যান্ডীয় মধ্যমাঠের খেলোয়াড় লিয়াম মার্ক কেলি এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, কভেন্ট্রি সিটি এপর্যন্ত ৭টি শিরোপা জয়লাভ করেছে; যার মধ্যে একটি ইএফএল চ্যাম্পিয়নশিপ এবং একটি এফএ কাপ শিরোপা রয়েছে। স্টিভ ওগ্রিজোভিচ, মাইকেল ডয়েল, রিচার্ড শ, গেরি ম্যাকশেফ্রি এবং ডিয়ন ডাবলিনের মতো খেলোয়াড়গণ কভেন্ট্রি সিটির জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ৮৪ বছর পর, ১৯৬৭–৬৮ মৌসুমে কভেন্ট্রি সিটি প্রথমবারের মতো ইংল্যান্ডের পেশাদার ফুটবলের শীর্ষ স্তর ফুটবল লিগ প্রথম বিভাগে অংশগ্রহণ করতে সক্ষম হয়েছিল। ১৯৬৭ সালের সালের ১৯শে আগস্ট তারিখে, ফুটবল লিগ প্রথম বিভাগে ক্লাব ইতিহাসে নিজেদের প্রথম ম্যাচে জিমি হলের অধীনে কভেন্ট্রি সিটি বার্নলির কাছে ২–১ গোলের ব্যবধানে পরাজিত হয়েছিল। ১৯৬৭–৬৮ ফুটবল লিগ প্রথম বিভাগে কভেন্ট্রি সিটি ৯টি জয় এবং ১৫টি ড্রয়ে সর্বমোট ৩৩ পয়েন্ট অর্জন করে পয়েন্ট তালিকায় ২০তম স্থান অর্জন করেছিল, যেখানে নেইল মার্টিন ৮টি গোল করে লিগে কভেন্ট্রি সিটির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}