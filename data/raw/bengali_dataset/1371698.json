{"pageid": 1371698, "title": "লিল্লাহ বোর্ডিং", "url": "https://bn.wikipedia.org/wiki?curid=1371698", "content": "লিল্লাহ বোর্ডিং বা এতিমখানা ভারতীয় উপমহাদেশে প্রচলিত এক ধরনের বোর্ডিং স্কুল যেখানে শিক্ষার্থীরা আবাসিক বাসস্থানের মত থাকা ও খাওয়ার সুযোগ পেয়ে থাকে। লিল্লাহ বোর্ডিং বিষয়টি উপমহাদেশের মাদ্রাসা শিক্ষা ব্যবস্থার সাথে সম্পর্কিত একটি আবাসিক হোস্টেলের ধারণা, যেটি স্থানীয় ইসলামি যাকাত ব্যবস্থা, মুসলিমদের দান, সদকা, ধনী ব্যক্তিদের সাহায্য-সহযোগিতার উপর নির্ভর করে প্রতিষ্ঠিত হয়েছে। বাংলাদেশ ও ভারতের লিল্লাহ বোর্ডিং-গুলো গড়ে উঠেছে মাদ্রাসা শিক্ষার্থীরদের আর্থিক সহযোগিতা যোগান দেওয়ার জন্য। কওমি মাদ্রাসার শিক্ষা ব্যবস্থা সম্পূর্ণ লিল্লাহ বোর্ডিং এর মাধ্যমে পরিচালিত হয়, প্রতিটি কওমি মাদ্রাসাতেই লিল্লাহ বোর্ডিং রয়েছে। এছাড়াও অধিকাংশ বৃহৎ সংখ্যক শিক্ষার্থীর আলিয়া মাদ্রাসাগুলোতে লিল্লাহ বোর্ডিং রয়েছে।\nলিল্লাহ শব্দটি আরবি ভাষা থেকে এসেছে যার অর্থ আল্লাহর জন্য এবং বোর্ডিং শব্দটি ইংরেজি ভাষা থেকে এসেছে যার অর্থ অতিথিশালা বা জাহাজে অবস্থান করা। দুই শব্দ মিলিয়ে লিল্লাহ বোর্ডিং শব্দের অর্থ হচ্ছে আল্লাহর জন্য অতিথিশালা, এর বুৎপত্তি অর্থ হচ্ছে আল্লাহর সন্তুষ্টির জন্য অতিথিশালা নির্মাণ করা বা আবাসিক হোস্টেল নির্মাণ করা।\n\n\n== আর্থিক যোগান ==\nমাদ্রাসার একটি লিল্লাহ বোর্ডিং পরিচালনার জন্য বহু অর্থের প্রয়োজন হয়ে থাকে। এই অর্থ সংগ্রহের জন্য মাদ্রাসা শিক্ষকগণ এলাকার দাতাসদস্যদের আহবান করে থাকেন। এছাড়া কোরবানির ঈদের পশুর চামড়া, রমজানের ঈদের ফিতরার টাকা সংগ্রহের মাধ্যমেও অর্থ জমা করা হয়।\n\n\n== উল্লেখযোগ্য লিল্লাহ বোর্ডিং ==\nমাদ্রাসার শিক্ষা ব্যবস্থার গোড়াপত্তন ঘটেছে এই লিল্লাহ বোর্ডিং এর মাধ্যমে, দেশে বহু এরকম বোর্ডিং স্থাপন হয়েছিলো। এগুলোর মধ্যে উল্লেখযোগ্য:\n\nডাফরিন মুসলিম হোস্টেল: ১৮৯০-এর দশকে ঢাকা শহরের তৎকালীন একমাত্র মাদ্রাসা ঢাকা মাদ্রাসার আবাসিক হোস্টেল। বর্তমানে ঢাকা মুসলিম গভর্নমেন্ট হাই স্কুলের হোস্টেল হিসেবে ব্যবহৃত হচ্ছে।\nবেল ইসলামিয়া ছাত্রাবাস, বরিশাল: বরিশাল শহরে আসা মুসলমান শিক্ষার্থীদের থাকার জন্য হেমায়েত উদ্দিন আহম্মদ কর্তৃক প্রতিষ্ঠিত একটি বোর্ডিং।\n\n\n== তথ্যসূত্র =="}