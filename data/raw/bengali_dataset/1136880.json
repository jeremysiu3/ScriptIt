{"pageid": 1136880, "title": "নাগা পাহাড়", "url": "https://bn.wikipedia.org/wiki?curid=1136880", "content": "নাগা পাহাড় হল প্রায় ৩,৮২৫ মিটার (১২,৫৪৯ ফুট) উচ্চতায় বিশিষ্ট ভারত ও মিয়ানমার সীমান্তে অবস্থিত একটি পাহাড়। এটি একটি জটিল পর্বত ব্যবস্থা এবং এই পর্বতশ্রেণীর অংশকে ভারতের ও বর্মী নাগা স্ব-প্রশাসিত অঞ্চলে নাগা পাহাড় বলা হয়। নাগা পাহাড়ের সর্বোচ্চ বিন্দু হল সরমতি পর্বত (৩৮২৬ মিটার)।\n\n\n== ব্যুৎপত্তি ==\n\"নাগা\" শব্দটি বলতে নাগা লোকদের বোঝায়, যাদেরকে বর্মী ভাষায় \"নাগা\" বা \"নাকা\" বলা হত, যার অর্থ \"কান ছিদ্র করা মানুষ\"।\n\n\n== ইতিহাস ==\nব্রিটিশ ভারতে পাহাড়ের বড় অংশ নাগা পার্বত্য জেলার অধীনে আসে। ১৮৬৬ সালে ব্রিটিশ ভারতের নিয়ন্ত্রণাধীন নাগা পাহাড়ের একটি অংশকে একটি জেলায় একত্রিত করা হয়। আওস (১৮৮৯), সেমাস (১৯০৪) ও কোন্যাকস (১৯১০) সহ বেশ কয়েকটি নাগা উপজাতির অঞ্চলগুলিকে সংযুক্ত করার মাধ্যমে নাগা পার্বত্য জেলার সীমানা ধীরে ধীরে সম্প্রসারিত হয়েছিল। ১৯১২ সালে জেলাটিকে আসাম প্রদেশের অংশ করা হয়। ভারত বিভক্তির পর এটি ১৯৬৩ সালে নাগাল্যান্ড নামক রাজ্য তৈরির জন্য তুয়েনসাং বিভাগের সাথে একীভূত হয়।\n\n\n== ভূতত্ত্ব: জাতীয় ভূতাত্ত্বিক স্মৃতিস্তম্ভ ==\n\nনাগাল্যান্ডের কিফিরে জেলার পুংগ্রোর কাছে নাগা পাহাড় আফিওলাইট ক্ষেত্র ভারতীয় ভূতাত্ত্বিক জরিপ দ্বারা তাদের সুরক্ষা, রক্ষণাবেক্ষণ, প্রচার এবং ভূ-পর্যটনের বর্ধনের জন্য ভারতের একটি জাতীয় ভূতাত্ত্বিক স্মৃতিস্তম্ভ ঘোষণা করা হয়েছে। এগুলো হল ভারতীয় মহাদেশীয় পাত সংস্থানে ম্যান্টেল এবং মহাসাগরীয় ভূত্বকের শতাংশের অফিওলিটিক শিলা। এগুলি মেসোজোয়িক এবং পরবর্তী সিনোজোয়িক শিলাগুলোর মিশ্রণ, যেমন আগ্নেয়, রূপান্তরিত ও পাললিক শিলা।\nনাগা পাহাড় এর জটিলতা ও অবস্থানের কারণে দুই দেশের মধ্যে একটি প্রাকৃতিক বাধা তৈরি করেছে। নাগা পাহাড় আরাকান পর্বতমালার অংশ, যা উত্তরে ১২,৫৫২ ফুট পর্যন্ত প্রসারিত।\n\n\n== পাদটীকা ==\n\n\n== বহিঃসংযোগ ==\nবার্মা - ভূগোল\nগুগল বুকস, দক্ষিণ-পূর্ব এশিয়ার ভৌত ভূগোল"}