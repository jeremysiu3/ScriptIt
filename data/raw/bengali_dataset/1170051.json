{"pageid": 1170051, "title": "ব্রুনো গিমারায়েস", "url": "https://bn.wikipedia.org/wiki?curid=1170051", "content": "ব্রুনো গিমারায়েস রোদ্রিগেজ মোরা (পর্তুগিজ: Bruno Guimarães; জন্ম: ১৬ নভেম্বর ১৯৯৭; ব্রুনো গিমারায়েস নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইংরেজ ক্লাব নিউক্যাসেল ইউনাইটেড এবং ব্রাজিল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\nব্রাজিলীয় ফুটবল ক্লাব আউদাক্স রিউয়ের যুব পর্যায়ের হয়ে খেলার মাধ্যমে ব্রুনো ফুটবল জগতে প্রবেশ করেছেন এবং পরবর্তীকালে গ্রেমিও ওদাস্কোর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫ সালে, ব্রাজিলীয় ক্লাব গ্রেমিও ওদাস্কোর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; গ্রেমিও ওদাস্কোর হয়ে তিন মৌসুমে ৮ ম্যাচে অংশগ্রহণ করার পর ২০১৭ সালে তিনি পারানায়েন্সেতে যোগদান করেছেন। পারানায়েন্সেতে তিন মৌসুম অতিবাহিত করার পর প্রায় ২০ মিলিয়ন ইউরোর বিনিময়ে ফরাসি ক্লাব লিওঁয়ের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৭১ ম্যাচে ৩টি গোল করেছেন। ২০২১–২২ মৌসুমে, তিনি প্রায় ৪০ মিলিয়ন ইউরোর বিনিময়ে লিওঁ হতে ইংরেজ ক্লাব নিউক্যাসেল ইউনাইটেডে যোগদান করেছেন।\n২০১৯ সালে, ব্রুনো ব্রাজিল অনূর্ধ্ব-২৩ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২০ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ১০ ম্যাচে ১টি গোল করেছেন। তিনি ব্রাজিলের হয়ে ২০২০ গ্রীষ্মকালীন অলিম্পিকে অংশগ্রহণ করেছেন, যেখানে তিনি স্বর্ণ পদক জয়লাভ করেছেন।\n\n\n== প্রারম্ভিক জীবন ==\nব্রুনো গিমারায়েস রোদ্রিগেজ মোরা ১৯৯৭ সালের ১৬ই নভেম্বর তারিখে ব্রাজিলের রিউ দি জানেইরুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nব্রুনো ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৯ সালে ব্রাজিল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি ১৮ ম্যাচে অংশগ্রহণ এবং একটি শিরোপা জয়লাভ করেছেন।\n২০২০ সালের ১৭ই নভেম্বর তারিখে, ২৩ বছর ও ১ দিন বয়সে, ডান পায়ে ফুটবল খেলায় পারদর্শী ব্রুনো উরুগুয়ের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৮৯তম মিনিটে মধ্যমাঠের খেলোয়াড় দোগলাস লুইজের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ব্রাজিল ২–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে ব্রুনো সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ৪ মাস ও ১৩ দিন পর, ব্রাজিলের জার্সি গায়ে প্রথম গোলটি করেছেন; ২০২২ সালের ৩০শে মার্চ তারিখে, বলিভিয়ার বিরুদ্ধে ম্যাচের ৬৬তম মিনিটে লুকাস পাকেতার অ্যাসিস্ট হতে ব্রাজিলের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ মার্চ ২০২৩ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ব্রুনো গিমারায়েস  (ইংরেজি)  \nসকারবেসে ব্রুনো গিমারায়েস (ইংরেজি) \nবিডিফুটবলে ব্রুনো গিমারায়েস  (ইংরেজি)  \nট্রান্সফারমার্কেটে ব্রুনো গিমারায়েস (ইংরেজি) \nওয়ার্ল্ডফুটবল.নেটে ব্রুনো গিমারায়েস (ইংরেজি) \nইএসপিএন এফসিতে ব্রুনো গিমারায়েস (ইংরেজি) \nন্যাশনাল-ফুটবল-টিমস.কমে ব্রুনো গিমারায়েস (ইংরেজি)"}