{"pageid": 1527167, "title": "নাটোর জেলা ইনডোর স্টেডিয়াম", "url": "https://bn.wikipedia.org/wiki?curid=1527167", "content": "নাটোর জেলা ইনডোর স্টেডিয়াম বাংলাদেশের একটি জেলা পর্যায়ের ইনডোর খেলাধুলা ও প্রশিক্ষণ আয়োজনের স্টেডিয়াম। এটির অবস্থান নাটোর জেলার শংকর গোবিন্দ চৌধুরী স্টেডিয়ামের উত্তর-পশ্চিম কোনে। বাংলাদেশের বেশিরভাগ স্টেডিয়ামের মতই এটিও জাতীয় ক্রীড়া পরিষদের নির্মিত ও নিয়ন্ত্রিত। স্থাপনাটি স্থানীয় নাটোর জেলা ক্রীড়া সংস্থার তত্ত্বাবধানে রয়েছে।\n\n\n== ইতিহাস ==\nজাতীয় ক্রীড়া পরিষদ ইনডোর খেলার মান উন্নয়ন ও খেলোয়াড়দের শারীরিক সক্ষমতা বৃদ্ধির উদ্দেশ্যে ২০১১ সালের নভেম্বর থেকে ২০১৫ সালের জুন পর্যন্ত নাটোর ও গাইবান্ধা জেলায় ইনডোর স্টেডিয়াম নির্মাণের সম্ভাব্যতা যাচাই করে। ২০১৬ সালের ৮ অক্টোবর নির্মাণকাজ শুরু হয়। নির্মাণের প্রাক্কালিত বাজেট ছিল ৫ কোটি ৭৩ লাখ ২৭ হাজার টাকা। প্রাক্কালিত বাজেটের চেয়ে অতিরিক্ত ব্যয়সহ সাড়ে ৭ কোটি টাকায় ২০১৯ সালে নির্মাণকাজ শেষ হয়।\n\n\n== তথ্যসূত্র =="}