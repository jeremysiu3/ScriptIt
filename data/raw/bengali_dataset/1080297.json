{"pageid": 1080297, "title": "নেপাল কমিউনিস্ট পার্টি (একীকৃত সমাজবাদী)", "url": "https://bn.wikipedia.org/wiki?curid=1080297", "content": "নেপালের কমিউনিস্ট পার্টি (একীকৃত সমাজবাদী) বা সিপিএন-ইউএমএল (সমাজতন্ত্রী) বা নেকপা এমালে (সমাজবাদী) ( নেপালি: नेपाल कम्युनिस्ट पार्टी (एकीकृत समाजवादी)) নেপালের চতুর্থ বৃহত্তম রাজনৈতিক দল। সাবেক প্রধানমন্ত্রী মাধব কুমার নেপাল দলের চেয়ারম্যান এবং সাবেক প্রধানমন্ত্রী ঝলনাথ খনাল জ্যৈষ্ঠ নেতা হিসেবে দায়িত্ব পালন করছেন।\n২০২১ সালের আগস্ট মাস পর্যন্ত, দলটি নেপালি কংগ্রেস নেতৃত্বাধীন দেউবা সরকারের পক্ষে ভোট দিয়েছে এবং শাসক জোটের একটি গুরুত্বপূর্ণ মিত্র। দলটি ১৮ আগস্ট ২০২১ তারিখে নেপালের নির্বাচন কমিশন কর্তৃক আনুষ্ঠানিকভাবে নিবন্ধিত হয়েছিল, যখন এটি ২৫ আগস্ট তার নিবন্ধনের সনদপত্র পায় তখন নির্বাচন কমিশন কেন্দ্রীয় কমিটি এবং ফেডারেল সংসদীয় দল উভয়ের মধ্যে বিশ শতাংশেরও বেশি স্বাক্ষর সহ তার আবেদন যাচাই করে।\n\n\n== মতাদর্শ ==\nপার্টির মতাদর্শ মার্কসবাদ-লেনিনবাদ এবং জনগণের বহুদলীয় গণতন্ত্র ব্যবস্থার সমর্থন নিয়ে গঠিত। দলটি সমাজতান্ত্রিক-ভিত্তিক অর্থনীতিরও পক্ষে।\n\n\n== ইতিহাস ==\n\n\n=== গঠন ===\n\nমন্ত্রী পরিষদের সুপারিশের ভিত্তিতে নেপালের রাষ্ট্রপতি বিদ্যা ভণ্ডারী ১৮ আগস্ট ২০২১ তারিখে রাজনৈতিক দল সম্পর্কিত আইনের দ্বিতীয় সংশোধনী জারি করেন যা সংসদীয় পার্টি এবং রাজনৈতিক দলের কেন্দ্রীয় কমিটির ২০ শতাংশ বা তার বেশি সদস্যের সাথে দলগুলিকে বিভক্ত করার প্রয়োজনীয়তা শিথিল করে।\nএই একই সংশোধনী যথাক্রমে জনতা সমাজবাদী পার্টি, নেপাল এবং নেকপা (এমালে)-এর দুটি উপদলের বিরোধের কারণে সৃষ্ট বিভক্তিকে আনুষ্ঠানিক করার পথ খুলে দেয়।মাধব কুমার নেপাল এবং ঝলনাথ খনালের নেতৃত্বাধীন নেকপা (এমালে) উপদলের সাথে নেকপা (এমালে) চেয়ারম্যান কেপি শর্মা অলির সাথে দীর্ঘ বিরোধ ছিল, তারা নির্বাচন কমিশনের কাছে \"নেপালের কমিউনিস্ট পার্টি (একীকৃত সমাজবাদী)\" নামে তাদের দল নিবন্ধনের আবেদন করেছিল। যা হোক নির্বাচন কমিশন তাকে কিছু বিশেষণ যুক্ত করে পূর্ব-নিবন্ধিত নামে নিবন্ধন না করার অনুরোধ জানায়।\nদলটির উদ্বোধনের সময়, নেতারা সংসদের দুই জাতীয় কক্ষে ৩১ জন প্রতিনিধির ভেতরে ২৩ জন সদস্য প্রতিনিধি কক্ষ থেকে এবং ৮ জন সদস্য জাতীয় পরিষদ থেকে রয়েছে বলে দাবি করেছিলেন। ৯৫ সদস্য বিশিষ্ট একটি কেন্দ্রীয় কমিটিও ঘোষণা করা হয়। যাইহোক, মাতৃ পার্টি নেকপা (এমালে)-এর অনেক রাজনীতিবিদ এখনও তাদের সিদ্ধান্ত চূড়ান্ত করেননি যার মধ্যে দলহীন নেতা বাম দেব গৌতম অন্যতম। মাধব কুমার নেপালকে দলের সমন্বয়ক হিসেবে দায়িত্ব পালনের ঘোষণা দেওয়া হয়।\n\n\n== আরও দেখুন ==\nনেপালের সাম্যবাদী দলসমূহের তালিকা\n\n\n== তথ্যসূত্র =="}