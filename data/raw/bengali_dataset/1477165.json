{"pageid": 1477165, "title": "লাম দর্জি", "url": "https://bn.wikipedia.org/wiki?curid=1477165", "content": "লাম দর্জি (জন্ম: ১৮ মে ১৯৯৫) হলেন একজন ভুটানি তীরন্দাজ, যিনি ভুটানের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nদর্জি ভুটানের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nলাম দর্জি ১৯৯৫ সালের ১৮ই মে তারিখে ভুটানের সামদ্রুপ জংখারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nদর্জি ভুটানের প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৩টি ১০ পয়েন্ট অর্জন করে সর্বমোট ৬৬৩ পয়েন্ট নিয়ে তিনি ২৮তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৭তম স্থান অধিকারী ইতালির আলেসসান্দ্রো পাওলির মুখোমুখি হয়েছিলেন, যেখানে তিনি ৭–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লাম দর্জি (ইংরেজি)\nঅলিম্পিকস.কমে লাম দর্জি (ইংরেজি)"}