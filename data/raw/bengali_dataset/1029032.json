{"pageid": 1029032, "title": "মোলকালমুরু শাড়ি", "url": "https://bn.wikipedia.org/wiki?curid=1029032", "content": "মোলকালমুরু শাড়ি হ'ল ঐতিহ্যবাহী রেশমী শাড়ি  যা ভারতের কর্ণাটকের চিত্রদুর্গ জেলার মোলকালমুরুতে বোনা হয়। \nমোলকালমুরু কর্ণাটকের সীমান্তবর্তী চিত্রদুর্গা জেলার একটি শহর। এই শহরটি একটি বিশেষ পোশাক উৎপাদনের জন্য খ্যাত, যার নাম মোলকালমুরু শাড়ি। এই শাড়িগুলি সাধারণত রেশমের তৈরি হয় এবং প্রকৃতি থেকে অনুপ্রাণিত বিভিন্ন প্রাকৃতিক নিদর্শন প্রদর্শন করে।\n২০১১ সালে, এর ভৌগোলিক নির্দেশক চিহ্ন অনুমোদিত হয়  এবং তার নম্বর ৫৩।  এই শাড়ির নকশার মূল উপাদানগুলির মধ্যে রয়েছে ফল, প্রাণী এবং ফুল। \n\n\n== পটভূমি ==\n\"মোলকালমুরু\" নামটি কান্নাড় ভাষায় (কর্ণাটের আঞ্চলিক ভাষা) \"ভাঙা হাঁটু\" -র অনুবাদ। স্থানীয় জনশ্রুতি অনুসারে এই শহরটির নামকরণ করা হয়েছিল স্থানীয় এবং ব্রিটিশ সেনাদের মধ্যে যুদ্ধের পর। এই শহর ঘিরে রয়েছে বিভিন্ন পাহাড়, পাথুরে অঞ্চল, যার জন্য অনেক ব্রিটিশ সেনার হাঁটু ভেঙ্গে গিয়েছিল। আজ ইতিহাসবিদরা বিশ্বাস করেন যে, এই নামটি কেবল ব্রিটিশদের অহংকার চূর্ণ হওয়ার প্রতীকী উল্লেখ। \n\n\n== উপকরণ ==\nমালবেরি রেশমের সূত্র দিয়ে টানা দেওয়া হয় এবং বুননে চরকা রেশম ব্যবহার করা হয়। রেশমী সুতা সংগ্রহ করা হয় বেঙ্গালুরুর রেশম এক্সচেঞ্জ, ব্যক্তিগত ব্যবসায়ী এবং কর্ণাটক রেশম বিপণন বোর্ড থেকে। \n\n\n== তৈরির কৌশল ==\nমোলকালমুরু কর্ণাটক রাজ্যের একটি ঐতিহ্যবাহী শাড়ি। বয়নটি মূলত পিট তাঁতে ফ্লাই শাটল (কাপড় বোনার মাকু) বা থ্রো শাটল কৌশল দ্বারা করা হয়। তিনটি শাটল ব্যবহার হয়: জমিন অংশের জন্য একটি শাটল এবং উভয় পাড়ের জন্য দুটি শাটল। \n\n\n== বাজার ==\nবেঙ্গালুরু, মহীশূর, শিমোগা, গুলবার্গা, তামিলনাড়ু, কেরল এবং অন্ধ্র প্রদেশে এই শাড়ির চাহিদা রয়েছে। এই শাড়িগুলি মার্কিন যুক্তরাষ্ট্র ও অস্ট্রেলিয়ায়ও রফতানি করা হয়। শাড়ির চাহিদা বর্তমানে কমেছে। তবুও, মোলকালমুরু শাড়ি জনপ্রিয়।\nআজকাল কম্পিউটার-এডেড ডিজাইন (সিএডি) নকশায় ব্যবহার করে ঐতিহ্যবাহী নিদর্শনগুলির চিত্র এই শাড়িতে ফুটিয়ে তোলা হয়। \n\n\n== আরো দেখুন ==\nইলকালের শাড়ি\nব্যাড়গি লঙ্কা\nমহীশুর চন্দন তেল\nনবলগুন্দের দরি\nকুরগ কমলা\n\n\n== তথ্যসূত্র =="}