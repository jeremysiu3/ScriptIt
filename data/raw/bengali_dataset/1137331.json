{"pageid": 1137331, "title": "ঋণ পরিশোধে ঝুঁকির মূল্যায়ন", "url": "https://bn.wikipedia.org/wiki?curid=1137331", "content": "ঋণ পরিশোধে ঝুঁকির মূল্যায়ন (ইংরেজি: Credit rating) বলতে কোনও হবু ঋণগ্রহীতার (ব্যক্তি, ব্যবসা, কোম্পানি বা সরকার) ঋণ পরিশোধে ঝুঁকির (Credit risk) বা ঋণপ্রাপ্তিযোগ্যতার (Creditworthiness) এক ধরনের মূল্যায়নকে বোঝায়, যার দ্বারা ঋণ পরিশোধে তার সক্ষমতার পূর্বাভাস প্রদান করা হয়। অর্থাৎ এটি ঋণগ্রহীতার ঋণ পরিশোধে অক্ষমতার একটি পরোক্ষ পূর্বাভাস হিসেবে কাজ করে।\nএকটি ঋণ পরিশোধে ঝুঁকি মূল্যায়নকারী সংস্থা (Credit rating agency) হবু ঋণগ্রহীতার গুণবাচক ও পরিমাণবাচক তথ্যাদির ভিত্তিতে এই মূল্যায়ন প্রকাশ করে। ঐসব তথ্য হবু ঋণগ্রহীতা নিজেই সরবরাহ করতে পারে কিংবা সংস্থাটির বিশ্লেষকেরা অন্যান্য গোপন বা অনুন্মোচিত তথ্য জোগাড় করে নিতে পারে।\nঋণ প্রতিবেদন (Credit reporting) বা ঋণ সাফল্যাংক (Credit score) হল ঋণ পরিশোধে ঝুঁকির মূল্যায়নের একটি প্রকারভেদ। এটি একটি নির্দিষ্ট ব্যক্তির ঋণপ্রাপ্তিযোগ্যতার সাংখ্যিক বা আংকিক মূল্যায়ন। সাধারণত একটি ঋণ কার্যালয় (credit bureau) বা ভোক্তাঋণ প্রতিবেদনকারী সংস্থা (Consumer credit reporting agency) এই মূল্যায়নের কাজটি করে থাকে।\n\n\n== আরও দেখুন ==\nসরকারের বাজেট অনুযায়ী দেশের তালিকা\nঋণ পরিশোধে ঝুঁকির মূল্যায়ন অনুযায়ী দেশের তালিকা\nকরাগত আয় ও মোট জাতীয় উৎপাদনের অনুপাত অনুযায়ী দেশের তালিকা\nসরকারি ঋণ অনুযায়ী দেশের তালিকা\nব্যক্তি পর্যায়ে:\n\nঋণের ইতিহাস\nঋণ সাফল্যাংক\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ঋণ পরিশোধে ঝুঁকির মূল্যায়ন সম্পর্কিত মিডিয়া দেখুন।"}