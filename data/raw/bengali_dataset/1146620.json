{"pageid": 1146620, "title": "গ্লেসাইল নুরায়ুম প্লেটাইল কুরিয়াম", "url": "https://bn.wikipedia.org/wiki?curid=1146620", "content": "গ্ল্যাসাইল নুরায়ুম প্লেটাইল কুরিয়াম, সংক্ষেপে জিএনপিসি (অনুবাদ: \"গ্লাসে বুদবুদ এবং এবং থালায় তরকারি\") ২০১৭ সালের ১লা মে তৈরি হওয়া কেরালা, ভারত ভিত্তিক একটি গুপ্ত ফেসবুক গ্রুপ।  এই খাদ্য, পানীয় এবং ভ্রমণ বিষয়ক গ্রুপটি দাতব্য কাজেও অংশগ্রহণ করে থাকে। এই গ্রুপটির ওপর কেরালা সরকারের অ্যালকোহল ব্যবহারের প্রচার ও অন্যান্য নিয়ম ভাঙ্গার দায়ে নেয়া কঠোর ব্যবস্থার পরিপ্রেক্ষিইতে গ্রুপটি সকলের মনোযোগ আকর্ষণ করে।\n\n\n== প্রেক্ষাপট ==\nজিএনপিসি ফেসবুক গ্রুপের প্রশাসকদের অ্যালকোহলের ব্যবহার উৎসাহিত করার অভিযোগে সংশ্লিষ্ট সরকারী আবগারি বিভাগের কর্মকর্তারা অভিযুক্ত ও জিজ্ঞাসাবাদ করে। ভারতীয় আবগারি কমিশনার রিশিরাজ সিং এ বিষয়ে ব্যবস্থা নেন। গ্রুপটির একাধিক পোস্ট অ্যালকোহলের ব্যবহারকে উৎসাহিত করার অপরাধে অভিযুক্ত হয়। গ্রুপটির প্রতিষ্ঠাতা প্রশাসক টি এল অজিত কুমার (মুথ্রেশ) অপ্রাপ্তবয়স্কদের সামনে অ্যালকোহল ব্যবহার এবং মদজাতীয় দ্রব্য সরবরাহকারী অননুমোদিত সংস্থাকে সংঘবদ্ধ করার অভিযোগে গ্রেপ্তার করা হয়। তাঁর স্ত্রী বিনিতাও গ্রুপটির একজন প্রসাসক ছিলেন। পুলিশি ব্যবস্থা গ্রহণের সময় গ্রুপতিতে আনুমানিক ১৭ লক্ষ সদস্য ছিলেন এবং এর প্রেক্ষিতে এই গ্রুপের প্রচুর নকল বা কপিক্যাট গ্রুপ তৈরি হতে থাকে। ভারতীয় আবগারি বিভাগ এবং পুলিশের সাইবার সেল ফেসবুককে গ্রুপটি সরিয়ে নেবার অনুরোধ করলেও তা উপেক্ষা করা হয়। যদিও কিছু গণমাধ্যমে গ্রুপটি সরিয়ে নেয়া হয়েছে বলে সংবাদ প্রকাশ করা হয়, এবং গ্রুপটি কঠোর প্রশাসনিক নজরদারিতে চালু রাখা হয়।\nজিএনপিসি সর্বো‌চ্চ সদস্য সংখ্যাবিশিষ্ঠ গোপনীয় গ্রুপগুলোর একটি। গ্রুপটি এর বিশ্বরেকর্ডের দাবি করে থাকে। একইসাথে এরা কোনো একটি ফেসবুক পোস্টে সর্বো‌চ্চ সংখ্যক কমেন্টের বিশ্ব রেকর্ডের দাবিও করে থাকে। যদিও দাবিগুলোর সপক্ষে কোনো আনুষ্ঠানিক প্রমাণ পাওয়া যায়না।\n\n\n== তথ্যসূত্র =="}