{"pageid": 1513976, "title": "শ্রীজিতা দে", "url": "https://bn.wikipedia.org/wiki?curid=1513976", "content": "শ্রীজিতা দে ব্লহম-পেপে (জন্ম ১৬ জুলাই)  যিনি শ্রীজিতা দে নামেই বেশি পরিচিত, একজন ভারতীয় অভিনেত্রী যিনি মূলত হিন্দি টেলিভিশনে কাজ করেন। শ্রীজিতা দে কালারসে সম্প্রচারিত দীর্ঘ চলমান টেলিভিশন ধারাবাহিক উত্তরণ -এ মুক্তা রাঠোর কাশ্যপের চরিত্রে অভিনয়ের জন্য সর্বাধিক পরিচিত।   এরপর তিনি তুম হি হো বন্ধু সাখা তুমি ধারাবাহিকে শ্রেয়া পেঠেওয়ালা চরিত্রে অভিনয় করেন। নজর ধারাবাহিকে তিনি দিলরুবা চরিত্রে অভিনয় করেছেন।  ২০২২ সালে সম্প্রচারিত বিগ বস ১৬ -এ তিনি একজন প্রতিযোগী ছিলেন। \n\n\n== ব্যক্তিগত জীবন ==\n২০২১ সালের ২১ ডিসেম্বর তারিখে শ্রীজিতা তার দীর্ঘদিনের প্রেমিক মাইকেল ব্লোম-পেপের সাথে বাগদান করেন।  এই দম্পতি ২০২৩ সালের ১ জুলাই তারিখে জার্মানির একটি গির্জায় বিয়ে করেন।  ২০২৪ সালের নভেম্বর শ্রীজিতা দে তার স্বামীর সাথে ভারতে হিন্দু রীতি অনুসরন করে একটি গায়ে হলুদ অনুষ্ঠান করেন। \n\n\n== কর্মজীবন ==\nস্টার প্লাসের ধারাবাহিককসৌটি জিন্দগি কে -তে গার্গী তুষার বাজাজের ভূমিকায় অভিনয় করার মাধ্যমে তার টিভি ধারাবাহিক জগতে আত্মপ্রকাশ ঘটে। একই সময়ে প্রযোজক একতা কাপুর তাকে করম আপনা আপনা ধারাবাহিকে আস্থার চরিত্রে অভিনয়ের প্রস্তাব দেন। ২০০৮ সালে তিনি বলিউড ছবি টশনে পার্বতী চরিত্রে অভিনয় করেছিলেন। সেই একই বছরে, তিনি আন্নু কি হো গেয়ে ওয়াহ ভাই ওয়াহ টিভি  ধারাবাহিকে আন্নুর ভূমিকায় অভিনয় করেন। ২০১২ সালে তিনি কালারস টিভিতে সম্প্রচারিত উত্তরণ  ধারাবাহিকে তাপস্যার মেয়ে মুক্তা রঘুবেন্দ্র প্রতাপ রাঠোরের চরিত্রে অভিনয় করেছেন।\nতিনি জি টিভিতে সম্প্রচারিত তুম হি হো বন্ধু সখা তুমি ধারাবাহিকে শ্রেয়া ভূষণ পেঠেওয়ালার ভূমিকায় অভিনয় করেছিলেন। ২০১৬ সালে তিনি লাইফ ওকেতে সম্প্রচারিত পিয়া রংরেজ ধারাবাহিকে আরাধ্য শমসের সিং চরিত্রে অভিনয়ের জন্য মনোনীত হন।  শ্রীজিতা স্টার প্লাসের ধারাবাহিক কোই লউট কে আয়া হ্যায় -তে কাব্যার চরিত্রে অভিনয় করেছিলেন। এছাড়াও লাভ কা দ্যি এন্ড ধারাবাহিকে তাকে সোনিয়া চরিত্রে অভিনয় করতে দেখা গিয়েছিল।\nএসকল ছাড়াও তিনি বিভিন্ন টিভি ধারাবাহিক যেমন, সাবধান ইন্ডিয়া, <i id=\"mwXw\">আহাত</i>, শশ... কোই হ্যায়, আয়ে জিন্দেগি, মহিমা শনি দেব কি এবং চক্রধারী অজয় কৃষ্ণ -এ স্বল্পদৈর্ঘ্যের চরিত্রে  অভিনয় করেছেন।\n২০১৮ থেকে ২০২০ সাল পর্যন্ত, তাকে স্টার প্লাসের নজর ধারাবাহিকে দিলরুবা চরিত্রে দেখা গিয়েছিল। ২০১৯ সালে তিনি স্টার প্লাসের অপর ধারাবাহিক ইয়ে জাদু হ্যায় জিন কা ধারাবাহিকে যোগ দেন, যেখানে তিনি আলিয়া চরিত্রে অভিনয় করেছেন।\nশ্রীজিতা ২০২২ থেকে ২০২৩ সালের মধ্যে কালারস টিভির জনপ্রিয় রিয়েলিটি শো  বিগ বস ১৬এ প্রতিযোগী হিসেবে অংশ নেন।  শোয়ের ১৩তম দিনে তিনি বাদ পড়েন, তবে ৬৯তম দিনে ওয়াইল্ড-কার্ড এন্ট্রি হিসেবে ফিরে আসেন। পরবর্তীতে, ১০৫তম দিনে আবারও তিনি প্রতিযোগিতা থেকে বাদ পড়েন এবং দ্বাদশ স্থান অর্জন করেন। ২০২৪ সালে, তিনি শয়তানি রাসমে সিরিয়ালে ছায়া চরিত্রে অভিনয় করছেন। ২০২৫ সালের জানুয়ারি থেকে, তিনি   কালারস টিভির ডোরি সিরিয়ালের দ্বিতীয় সিজনে রাজনন্দিনী ঠাকুর চরিত্রে অভিনয় করছেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব সিরিজ ===\n\n\n== তথ্যসূত্র =="}