{"pageid": 1478997, "title": "শামছুল আলম (অধ্যাপক)", "url": "https://bn.wikipedia.org/wiki?curid=1478997", "content": "শামছুল আলম একজন বাংলাদেশী অধ্যাপক। তিনি ঢাকা বিশ্ববিদ্যালয়ের ইসলামিক স্টাডিজ বিভাগের অধ্যাপক এবং ইসলামি আরবি বিশ্ববিদ্যালয়ের বর্তমান উপাচার্য।\n\n\n== শিক্ষাজীবন ==\nতিনি ঢাকা বিশ্ববিদ্যালয়ের ইসলামিক স্টাডিজ বিভাগ থেকে ১৯৯০ সালে স্নাতক ও ১৯৯১ সালে স্নাতকোত্তর ডিগ্রি লাভ করেন। ২০০৮ সালে তিনি একই বিশ্ববিদ্যালয় থেকে ইসলামে মানবিক মূল্যবোধ বিষয়ে গবেষণার জন্য পিএইচডি ডিগ্রি অর্জন করেন।\n\n\n== কর্মজীবন ==\nশামছুল আলম ঢাকা বিশ্ববিদ্যালয়ের ইসলামিক স্টাডিজ বিভাগে ২০০০ সালে প্রভাষক হিসেবে যোগ দেন। তিনি ২০০৪ সালে সহকারী অধ্যাপক, ২০০৮ সালে সহযোগী অধ্যাপক ও ২০১২ সালে অধ্যাপক পদে উন্নীত হন। ২০২৪ সালের ১৯ সেপ্টেম্বর তিনি ইসলামি আরবি বিশ্ববিদ্যালয়ের উপাচার্য হিসেবে নিয়োগ লাভ করেন এবং একই দিনে দায়িত্ব গ্রহণ করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার ২৫টির বেশি গবেষণা প্রবন্ধ প্রকাশিত হয়েছে।\n\n\n== তথ্যসূত্র ==\n\n\n== বহিঃসংযোগ =="}