{"pageid": 1053828, "title": "সিকদার গ্রুপ", "url": "https://bn.wikipedia.org/wiki?curid=1053828", "content": "সিকদার গ্রুপ পারিবারিক মালিকানাধীন একটি বাংলাদেশী ব্যবসায়িক গোষ্ঠী। জয়নুল হক সিকদার ১৯৫০ এর দশকের গোড়ার দিকে এই গোষ্ঠীটি প্রতিষ্ঠা করেছিলেন, এবং ২০২১ সালে তাঁর মৃত্যুর পূর্ব পর্যন্ত এর চেয়ারম্যান ছিলেন। তার ছেলে রিক হক সিকদার ও রন হক সিকদার সিকদার গ্রুপের পরিচালক।\nসিকদার গ্রুপ একটি টেক্সটাইল এবং পোশাক প্রস্তুতকারক সংস্থা হিসাবে কাজ শুরু করেছিলো। সিকদার গ্রুপের সহযোগী প্রতিষ্ঠান পাওয়ারপ্যাক হোল্ডিংস ২০১১ সালের আগস্ট মাসে বিদ্যুৎ উন্নয়ন বোর্ড থেকে একটি বিদ্যুৎ কেন্দ্র নির্মাণের কাজ পায়। এর সহায়ক সংস্থা পাওয়ারপ্যাক পোর্টস লিমিটেডকে ২০১৬ সালে মংলা বন্দরে দুটি জেটি পরিচালনার জন্য সরকারীভাবে চুক্তি দেওয়া হয়েছিল। একই বছর পাওয়ারপ্যাক বাংলাদেশ অর্থনৈতিক অঞ্চল কর্তৃপক্ষের কাছ থেকে বাগেরহাটে মংলা অর্থনৈতিক অঞ্চল পরিচালনার অনুমোদন পায়।\nঅপহরণ, চাঁদাবাজি, হত্যা চেষ্টা এবং অর্থ পাচারসহ অপরাধমূলক কর্মকাণ্ডের সাথে সম্পর্ক রাখার জন্য সিকদার গ্রুপ বিশ্বের বিভিন্ন আইন প্রয়োগকারী সংস্থার দৃষ্টি আকর্ষণ করেছে।\n\n\n== সহায়ক সংস্থা ==\n\n\n== আর্থিক তথ্য ==\n২০১৬ সালের শেষে, সংস্থাটির দায়বদ্ধতার মধ্যে ছিল তিনটি ব্যাংকের প্রায় ২,০০০ কোটি বাংলাদেশী টাকা (২০১৬ সালের হিসাবে ২৫৩ মিলিয়ন ডলার)।\n\n\n== অভিযুক্ত অপরাধমূলক কার্যক্রম ==\nএই গোষ্ঠী সন্দেহভাজন অর্থ-পাচার, শ্রমিক-শোষণ, অপহরণ এবং নির্যাতনের সাথে জড়িত থাকার অভিযোগের জন্য মিডিয়া এবং আইন প্রয়োগকারী সংস্থাগুলির দৃষ্টি আকর্ষণ করেছে।\n২০১০ সালে, মার্কিন ক্যালিফোর্নিয়া রাজ্যে শ্রমিকদের শোষণের অভিযোগে সংস্থাটির ব্যবসার বিরুদ্ধে ৬.৬ মিলিয়ন ডলারের মামলা করা হয়।\n২০২০ সালের ১৯ মে এক্সিম ব্যাংক বাংলাদেশের ব্যবস্থাপনা পরিচালক ও সহযোগী ব্যবস্থাপনা পরিচালককে গুলি করে অপহরণ করার অভিযোগে গুলশান থানায় সংস্থার বিরুদ্ধে মামলা দায়ের করা হয়। এই মামলা দায়েরের পরে মামলার প্রধান আসামি রন হক শিকদার ও দিপু হক সিকদার রোগীর ছদ্মবেশে এয়ার অ্যাম্বুলেন্সে দেশ ছেড়ে পালিয়ে গিয়েছিলেন।\n\n\n== আরও দেখুন ==\nবাংলাদেশের কোম্পানির তালিকা\n\n\n== তথ্যসূত্র =="}