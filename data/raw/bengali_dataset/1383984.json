{"pageid": 1383984, "title": "সৈয়দ আহসান আলী সিডনী", "url": "https://bn.wikipedia.org/wiki?curid=1383984", "content": "সৈয়দ আহসান আলী সিডনী (জন্ম: ৩ অক্টোবর, ১৯৩৮ — মৃত্যু, ১৪ ফেব্রুয়ারী, ২০০২) একজন বাংলাদেশী অভিনেতা। ৭০ এবং ৮০র দশকের বিভিন্ন সিনেমা এবং টিভি নাটকের পরিচিত মুখ ছিলেন সুদর্শন সৈয়দ আহসান আলী। তার ডাকনাম সিডনীও সমধিক পরিচিত ছিল। তার অভিনীত উল্লেখযোগ্য চলচ্চিত্র হলো — পায়ে চলার পথ (১৯৭৩), মেঘ বিজলী বাদল (১৯৮৩) এবং ডানপিটে ছেলে (১৯৮০)। ঢাকায় বাংলা নাটক ও চলচ্চিত্রের কিংবদন্তি অভিনেতা সৈয়দ আহসান আলী বাংলাদেশ টেলিভিশনে (বিটিভি) প্রথম জাতীয় পুরস্কার বিজয়ী অভিনেতা ছিলেন।\n\n\n== ব্যক্তিগত জীবন ==\nসৈয়দ আহসান আলী, বিয়ে করেছিলেন শিক্ষাবিদ সুরাইয়া আহসানকে। সিডনীর ছেলে জিতু আহসান বাবার মতো অভিনেতা হয়েছেন।\nসিডনীর পিতা সৈয়দ মোহাম্মদ আলী ছিলেন একজন জমিদার এবং তার শ্বশুর মৌলভী এমদাদ আলী, ব্রিটিশ ভারতের একজন জেলা ম্যাজিস্ট্রেট ছিলেন। \nসেন্ট গ্রেগরী স্কুলের ১৯৫৫ সালের ব্যাচ ছিলেন সিডনী।\n\n\n== অভিনয় জীবন ==\nকলেজ জীবনে নায়ক বুলবুল আহমেদ, নাজমুল হুদা বাচ্চুসহ অন্যান্য বন্ধুবান্ধবদের নিয়ে নাট্যশিল্প গোষ্ঠী গড়ে তুলেছিলেন।\nচলচ্চিত্রে তার অভিষেক ঘটেছিল চিত্রনায়িকা কবরীর সাথে চোরাবালিতে, সেখানে তার অভিনয় প্রশংসিত হয়েছিল। সূর্যকন্যা ছায়াছবিতে অভিনেত্রী জয়শ্রী কবিরের বিপরীতে ছিলেন সিডনী। এই ছবিতে আইকনিক গান যা এখনো সবার মুখে মুখে ফেরে ‘চেনা চেনা লাগে তবু অচেনা’-তে তার অভিনয়ও সবার মনে গেথেছিল। তার অভিনীত উল্লেখযোগ্য চলচ্চিত্রগুলো হলো — দহন, সূর্য ওঠার আগে, মায়ামৃগ, রূপালী সৈকতে, স্বামী, আয়না, ফুলশয্যা ইত্যাদি।\nতার অভিনীত উল্লেখযোগ্য নাটকগুলো হলো — সাত আসমানের সিড়ি, জোনাকী জ্বলে, একটি সেতুর গল্প, হাজার বছর পরে, আমি তুমি সে, সাতজন যাত্রী প্রভৃতি।\n\n\n== টেলিভিশন উপস্থিতি ==\n\n\n== মৃ্ত্যু ==\n২০০২ সালের ১৪ ফেব্রুয়ারী দীর্ঘ রোগভোগের পর সৈয়দ আহসান আলীর ঢাকায় মৃত্যু ঘটে। তার স্ত্রী সুরাইয়া আহসান ২০১৯ সালের ১২ জুলাই নিউ ইয়র্কের কুইন্স হাসপাতালে ৮০ বছর বয়সে মৃত্যুবরণ করেন।\n\n\n== তথ্যসূত্র =="}