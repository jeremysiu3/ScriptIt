{"pageid": 1187005, "title": "ম্যাজিক কাইটো", "url": "https://bn.wikipedia.org/wiki?curid=1187005", "content": "ম্যাজিক কাইটো (জাপানি: まじっく快斗, হেপবার্ন: Majikku Kaito) হলো গোশো আওয়ামা রচিত ও চিত্রিত একটি জাপানি মাঙ্গা। এটি জুন ১৯৮৭-এ শোগাকুকানের সাপ্তাহিক শৌনেন সানডে-এ প্রথম প্রকাশিত হয়। গল্পটি কাইটো কিড নামক একটি ভদ্রলোক চোরকে নিয়ে। আওয়ামা ১৯৮৮ সালে এর প্রথম দুটো ট্যাঙ্কোবন খণ্ড প্রকাশের পর বিরতি নেন, এবং মাঝেমধ্যে এর নতুন অধ্যায়গুলো তৈরি করেন; তৃতীয় খণ্ডটি ১৯৯৪ সালে, ও পঞ্চমটি ২০১৭ সালে প্রকাশিত হয়। কাইটো কিড ও ম্যাজিক কাইটো-এর অন্যান্য চরিত্রগুলোকে মাঝেমধ্যে অ্যানিমেতে রূপান্তরিত আওয়ামার আরেকটি মাঙ্গা ধারাবাহিক ডিটেকটিভ কোনান-এ দেখা যায়।\nধারাবাহিকটির উপর ভিত্তি করে ১২টি অ্যানিমেটেড টেলিভিশন বিশেষ টিএমএস এন্টারটেইনমেন্ট তৈরি করেছে যা ২০১০ থেকে ২০১২ এর মধ্যে প্রচারিত হয়েছে। ম্যাজিক কাইটো ১৪১২ শিরোনামের একটি ২৪-পর্বের অ্যানিমে ধারাবাহিক এ-১ পিকচার্স দ্বারা প্রযোজিত হয় যা অক্টোবর ২০১৪ থেকে মার্চ ২০১৫ পর্যন্ত প্রচারিত হয়েছিল।\n\n\n== পটভূমি ==\nকাইটো কুরোবা একজন সাধারণ কিশোর ছাত্র যার বাবা আট বছর আগে রহস্যজনক পরিস্থিতিতে মারা যান। আট বছর পর, তাকে তার বাবার গোপন পরিচয় সম্পর্কে অবগত করা হয়; যিনি ছিলেন কাইটো কিড নামে পরিচিত একজন বিখ্যাত আন্তর্জাতিক অপরাধী, এবং তাকে একটি রহস্যময় সংস্থা হত্যা করেছিল কারণ সে একটি রত্ন চুরি করার চেষ্টা করে যা তাদেরও লক্ষ্যবস্তু ছিল। সংগঠনটির লক্ষ্য হল এক বছরের মধ্যে প্যান্ডোরা রত্ন খুঁজে বের করা, রহস্যময় রত্নটি ভলি ধূমকেতু (যা প্রতি ১০,০০০ বছরে একবার ঘটে) অতিক্রম করার সময় চোখের জল ফেলে: যা পান করা অমরত্ব প্রদান করে।\nসে সংগঠনটিকে অমরত্ব লাভ থেকে বিরত রাখার প্রতিজ্ঞা করে ও রত্নটির সন্ধান শুরু করার সাথে সাথে তার পিতার চোর পরিচয় গ্রহণ করে। রত্নটির অবস্থান সম্পর্কে তার একমাত্র সূত্র হল যে এটি পূর্ণিমার নীচে লাল রঙে আলোকিত হয় ও এটি একটি দ্বিগুণ: একটি বড় মণির মধ্যে লুকানো একটি রত্ন। এইভাবে, রত্নকে একটি অদ্ভুত ইতিহাসের পাশাপাশি তুলনামূলকভাবে বড় হতে হবে ও সর্বদা এমন একটি জায়গায় সংরক্ষণ করা হবে যেখানে কখনও চাঁদের আলো পাওয়া যায় না। এইভাবে সে অবিশ্বাস্যভাবে কঠোরভাভ্র সুরক্ষিত এলাকাগুলো থেকে অদ্ভুত ইতিহাস সম্পৃক্ত বিখ্যাত অমূল্য রত্নগুলো গবেষণা করে ও চুরি করে, কিন্তু সেগুলো প্যান্ডোরা না হওয়ার কারণে পরের পূর্ণিমার পরে সেগুলো ফেরত দেয়৷\n\n\n== চরিত্র ==\nকাইটো কুরোবা (黒羽 快斗, কুরোবা কাইটো)\nএকজন বুদ্ধিমান, অদ্ভুত এবং অহংকারী ১৭ বছর বয়সী ছেলে যে একজন দক্ষ বিভ্রমকারী। কাইটো কিড হিসেবে, সে মাঝে মাঝে ডিটেকটিভ কোনান ধারাবাহিক একজন প্রতিপক্ষ হিসাবে উপস্থিত হয়, কিন্তু ধীরে ধীরে একটি লুপিননীয় বৈশিষ্ট তৈরি করে। নিজের শৈশবের বন্ধু আওকো নাকামোরির প্রতি তার কিছু অনুভূতি রয়েছে যাকে সে প্রতিনিয়ত জ্বালাতন করে। তার পরিবর্তিত রূপ হল কাইটো কিড নামে এক ভদ্রলোক চোর যে প্রকাশ্যে নিজের ডাকাতির কথা ঘোষণা করে; তার ডাকাতির পর, সে চুরি হওয়া জিনিসগুলো তাদের মালিকদের কাছে ফেরত দেয়। মাঝে মাঝে তাকে সারা বিশ্বের অন্যান্য অশরীরী চোরদের দ্বারা চ্যালেঞ্জ করা হয়, যাদের মধ্যে সবচেয়ে বড় হলেন মার্কিন যুক্তরাষ্ট্রের রহস্যময় কাইটো করবেউ। যাইহোক, কিড তাদের সবাইকে পরাজিত করতে ও তাদের সকলকে অবসর নিতে বাধ্য করতে সক্ষম হয়। তার জাপানি কণ্ঠ অভিনেতা হলেন কাপেই ইয়ামাগুচি ও তার ইংরেজি কণ্ঠ অভিনেতা হলেন জেরি জুয়েল।\nআওকো নাকামোরি (中森 青子, নাকামোরি আওকো)\nআওকো নাকামোরি ১৭ বছর বয়সী এক মেয়ে এবং কাইটোর শৈশবের সেরা বন্ধু ও ভালোবাসার মানুষ। সে একটি জেদী, আবেগপ্রবণ ও হালকা মনের মেয়ে। সে প্রায়ই বিদ্যালয়ে কাইটোর সাথে ঝগড়া করে। কাইটোর প্রতি তার অনুভূতি আছে, যদিও সে তা স্বীকার করতে ভয় পায়। সে আকাকোর সাথে ভালোই মিশতে পারে, কিন্তু আকাকো তাকে ঈর্ষা করে যা তার অজানা। উভয় মেয়েই কাইতোর ভালোবাসার জন্য লড়াই করে। ইন্সপেক্টর নাকামোরির কন্যা হিসেবে, সে কাইটো কিডকে ঘৃণা করে, যদিও সে বিদ্রুপের কথা জানেনা। তার জাপানি কণ্ঠের অভিনেত্রীরা হলেন বিশেষ চরিত্রে আয়ুমি ফুজিমুরা ও ম্যাজিক কাইটো ১৪১২-এ মাও ইচিমিচি, ডিটেকটিভ কোনান-এর ৭৬ নম্বর পর্বে ইউকিকো ইওয়াই, 'ডিটেকটিভ কোনান'-এর ২১৯ পর্ব ও ওভিএ ৪-এ মিনামি তাকায়ামা।\nসাগুরু হাকুবা (白馬探, হাকুবা সাগুরু)\nসাগুরু হাকুবা জাপানের একজন বিখ্যাত হাইস্কুল গোয়েন্দা ও শিনিচি/কোনানের সাথে কাইটোর অন্যতম প্রতিদ্বন্দ্বী। সে নিজের তার ক্ষমতা সম্পর্কে খুব নিশ্চিত ও অত্যন্ত পরিশীলিত। একজন উচ্চ পুলিশ কর্মকর্তার ছেলে হিসেবে কাইটো কিডকে ধরার অনেক সুযোগ পেলেও সে ব্যর্থ হয়। সে বিশ্বাস করে যে কাইটো হল কাইটো কিড কিন্তু তার কাছে প্রমাণের অভাব রয়েছে। \"ম্যাজিক কাইটো\" স্পেশাল ও \"ডিটেকটিভ কোনান\"-এ আকিরা ইশিদা এবং \"ম্যাজিক কাইটো ১৪১৩\"-এ মামোরু মিয়ানো তার জাপানি কণ্ঠ অভিনেতা।\nআকাকো কোইজুমি (小泉 紅子, কোইজুমি আকাকো)\nআকাকো কোইজুমি হল একজন ডাইনী যে লাল জাদু ব্যবহার করে এবং কাইটোকে পছন্দ করে। তার সাথে দেখা করার আগে, আকাকোর লক্ষ্য ছিল বিশ্বের প্রতিটি মানুষকে মোহিত করা কিন্তু কাইটোর তার মন্ত্রের প্রতি অনাক্রম্যতা তাকে তার জন্য লক্ষ্যবস্তু করে তোলে। সে কাইটো কিড হিসেবে কাইটোর পরিচয় জানতে পারে ও একমাত্র বন্ধু হয়ে ওঠে যে তার গোপনীয়তা জানে। যদিও সে এই সত্যটিকে ঘৃণা করে যে কাইটো নিজের প্রতি আকর্ষণ প্রতিহত করতে সক্ষম, তবে সে তার স্বাধীনতা ও রহস্যময়তায় মুগ্ধ। সে কাইটোকে ভালোবাসে এবং আওকোকে তার খুব ঘনিষ্ঠ হওয়ার জন্য ঈর্ষা করে। তার পরিকল্পনার মধ্যে কাইটোর হৃদয়কে দাসত্বে আনার বিষয়ে তার আবেশ ও বিশেষভাবে তার জন্য প্রকৃত উদ্বেগ জড়িত। তার জাপানি কন্ঠ অভিনেত্রীরা হলেন ম্যাজিক কাইটো স্পেশালে মিয়ুকি সাওয়াশিরো, ম্যাজিক কাইটো ১৪১২-এ এরি কিতামুরা ও ডিটেকটিভ কোনান-এ মেগুমি হায়াশিবারা।\nগিনজো নাকামোরি (中森 銀三, নাকামোরি গিনজো)\nগিনজো নাকামোরি, ফানিমেশনেএ ডিটেকটিভ কোনান ডাব-এ মেস ফুলার নামে পরিচিত, কাইটো কিডকে গ্রেপ্তার করার দায়িত্বে থাকা ইন্সপেক্টর। তার জাপানি কণ্ঠ অভিনেতা হলো উনশো ইশিকুজা (১৯৯৭-২০১৮) ও কোজি ইশিঈ (২০১৯-বর্তমান) এবং তার ইংরেজি কণ্ঠ অভিনেতা হলেন জে জোনস।\nতোইচি কুরোবা (黒羽 盗一, কুরোবা তোইচি)\nতোইচি কুরোবা কাইতোর বাবা। সে ছিলো আসল অশরীরী চোর কিড এবং সে তার স্ত্রীর পরিবর্তিত চরিত্র, ফ্যান্টম লেডিকে ছাড়িয়ে যাওয়ার ভূমিকা নেয়, যা তাকে তার অপরাধের জীবন ছেড়ে যেতে দেয়। সে মূলত ফ্যান্টম থিফ ১৪১২ নামটি ব্যবহার করত কিন্তু ইয়ুসাকু কুডোর পড়ার কারণে, ১৪১২ সংখ্যাকে কিড হিসাবে পড়া হয়েছিল ও তখন থেকেই এটি ব্যবহার করা হয়। প্যান্ডোরার অশ্রুর জন্য অজানা সংস্থার লক্ষ্যে বাধা দেওয়ার পরে তোইচিকে হত্যা করা হয়। তার জাপানি কণ্ঠ অভিনেতা হলেন শুইচি ইকেদা।\nকনোসুকে জিই (寺井 黄之助, জিই কনোসুকে)\nকনোসুকে জিই ছিলেন তোইচির সহকারী যে তোইচি কুরোবার হত্যাকারীকে প্রলুব্ধ করার জন্য কাইটো কিডের পোশাক পরে, যার ফলে কাইটো নতুন কাইটো কিড হয়ে ওঠে। সে এখন কাইটোর সহকারী ও \"ব্লু প্যারোট\" নামে একটি বিলিয়ার্ড বারের মালিক।\nচিকাগে কুরোবা (黒羽 千影, কুরোবা চিকাগে)\nসে পূর্বে আন্তর্জাতিক চোর দ্য ফ্যান্টম লেডি অফ টুয়েন্টি ফেসেস ছিল। সে কুরোবা তোইচির প্রেমে পড়ে ও ডাকাতি থেকে অবসর নিয়ে তাকে বিয়ে করে। সে কুরোবা কাইটোর মা যে বর্তমান কাইটো কিড। বর্তমানে সে লাস ভেগাসে আছে, যদিও সে তার ছেলের সাথে নিয়মিত যোগাযোগ রাখে ও আওকোকে তার যত্ন নিতে বলে। সে একবার তার ছেলেকে ডাকাতি ছেড়ে দিতে ও লাস ভেগাসে জাদুকর হিসেবে একটি নতুন জীবন শুরু করতে রাজি করার চেষ্টা করে। এটি \"মিডনাইট ক্রো\" আর্কে দৃঢ়ভাবে উহ্য করা হয়েছে যে সে জানে কাইটো কিডের রহস্যময় প্রতিদ্বন্দ্বী কাইটো করবেউ কে, যে সম্প্রতি লাস ভেগাসে সক্রিয় হয়েছে। এটাও বোঝা যায় যে সে তার ছেলেকে পরীক্ষা করার জন্য কর্বেউকে পাঠিয়েছে।\n\n\n== মাধ্যম ==\n\n\n=== মাঙ্গা ===\nগোশো আওয়ামা দ্বারা রচিত ও চিত্রিত ম্যাজিক কাইটো ১০ জুন, ১৯৮৭ সাল থেকে শোগাকুকানের শোনেন মাঙ্গা ম্যাগাজিন সাপ্তাহিক শৌনেন সানডে-এ বিক্ষিপ্তভাবে ধারাবাহিকরণ করা হয়েছে। এটি ১৯৮৮ সালে দুটি ট্যাঙ্কোবন খণ্ডের পরে বন্ধ করা হয়, কিন্তু তারপর থেকে মাঝে মাঝে নতুন অধ্যায় প্রকাশিত হয়েছে; তৃতীয় খণ্ড ১৯৯র সালে, ২০০৭ সালে চতুর্থ খণ্ড এবং ২০১৭ সালে পঞ্চম খণ্ড প্রকাশিত হয়। ২০১১ সালে প্রথম চারটি খণ্ড \"মূল্যবান সংস্করণ\"-এ ১৫ আগস্ট থেকে ১৬ ডিসেম্বর পর্যন্ত পুনঃপ্রকাশিত হয়। প্রতিটি খণ্ডের দুটি সংস্করণ প্রকাশিত হয়, একটিতে টিভি বিশেষগুলো নিয়ে সাজানো একটি ডিভিডি রয়েছে৷\nজাপানের বাইরে, ম্যাজিক কাইটো চীন; হংকং; তাইওয়ান; দক্ষিণ কোরিয়া; থাইল্যান্ড; ভিয়েতনাম; ফিনল্যান্ড; ফ্রান্স; জার্মানি; ইতালি; এবং স্পেনে প্রকাশিত হয়েছে।\n\n\n==== খণ্ডের তালিকা ====\n\n\n=== অ্যানিমে ===\n\n\n==== অ্যানিমে বিশেষ ====\nম্যাজিক কাইটো ভিত্তি করে বারোটি অ্যানিমেটেড টেলিভিশন বিশেষ ২০১০ থেকে ২০১২ সালের মধ্যে তৈরি করা হয়। তোশিকি হিরানো দ্বারা পরিচালিত এর সবগুলো পর্ব টিএমএস এন্টারটেইনমেন্ট দ্বারা প্রযোজিত ও ডিটেকটিভ কোনান-এর টাইম স্লটের সময় নিপ্পন টেলিভিশন নেটওয়ার্ক সিস্টেমে সম্প্রচারিত হয়েছে। প্রথম তিনটির শিরোনাম \"মেইতান্তেই কোনান স্পেশাল\" হিসেবে দেওয়া হয় যদিও কোনান ধারাবাহিকের সাথে কারোরই কোনো সম্পর্ক নেই। প্রথমটি ১৭ এপ্রিল ২০১০-এ প্রচারিত হয়।\n\n\n==== অ্যানিমে টেলিভিশন ধারাবাহিক ====\n\nম্যাজিক কাইটো ১৪১২ (まじっく快斗1412)  শিরোনামের একটি ২৪-পর্বের অ্যানিমে ধারাবাহিক এ-১ পিকচার্স দ্বারা তৈরি করা হয় যা ৪ অক্টোবর ২০১৪ থেকে ২৮ মার্চ ২০১৫ পর্যন্ত এনএনএসে প্রচারিত হয়। ধারাবাহিকটি উত্তর আমেরিকার দর্শকদের জন্য ক্রাঞ্চিরোলে পর্ব ১৩ থেকে শুরু হওয়া একটি নতুন সিমুলকাস্ট হিসেবে ঘোষণা করা হয়।\n\n\n== তথ্যসূত্র ==\n\n\n== বহিঃসংযোগ ==\nওয়েব সানডে-এ প্রাতিষ্ঠানিক মাঙ্গা ওয়েবসাইট (জাপানি ভাষায়)\nদাপ্তরিক ওয়েবসাইট (জাপানি ভাষায়)\nঅ্যানিমে নিউজ নেটওয়ার্ক বিশ্বকোষে ম্যাজিক কাইটো (মাঙ্গা)"}