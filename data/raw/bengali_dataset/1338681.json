{"pageid": 1338681, "title": "উপস্থিতি যাচাই পরীক্ষা", "url": "https://bn.wikipedia.org/wiki?curid=1338681", "content": "উপস্থিতি যাচাই পরীক্ষা বা বিশুদ্ধতা যাচাই পরীক্ষা বলতে পরীক্ষাগার চিকিৎসাবিজ্ঞান, খনন, ঔষধবিজ্ঞান, পরিবেশ জীববিজ্ঞান ও আণবিক জীববিজ্ঞানে কোনও লক্ষ্যবস্তুর উপস্থিতি, পরিমাণ বা সক্রিয় কর্মকাণ্ডের গুণগত বা পরিমাণগত যাচাই বা পরিমাপনকে বোঝায়। পরিমাপকৃত বস্তু বা রাশিটিকে প্রায়শই উপস্থিতির মাত্রা যাচাইয়ের বিশ্লেষ্য, পরিমেয় বা লক্ষ্যবস্তু হিসেবে ডাকা হয়। লক্ষ্যবস্তুটি একটি ঔষধ, জৈবরাসায়নিক বস্তু, রাসায়নিক মৌল বা যৌগ, কোনও জীবদেহের অভ্যন্তরস্থ কোষ কিংবা জৈব নমুনা হতে পারে। একটি উপস্থিতির মাত্রা যাচাই পরীক্ষাতে সাধারণত কোনও লক্ষ্যবস্তুর একটি সংকীর্ণ ধর্ম পরিমাপ করা হয় এবং সেটিকে প্রাসঙ্গিক পরিমাপের একক ব্যবহার করে (যেমন মোলারত্ব, ঘনত্ব, উৎসেচক আন্তর্জাতিক একক দ্বারা সক্রিয় কর্মকাণ্ড, মানের সাথে তুলনায় ক্রিয়ার মাত্রা, ইত্যাদি) প্রকাশ করা হয়। সাধারণত কোনও পদার্থের ক্রিয়ামাত্রা, ঘনমাত্রা, শক্তিমাত্রা, ইত্যাদি একটি মান বা আদর্শ প্রস্তুতির সাথে তুলনায় কিংবা পরম ভিত্তিতে নির্ণয় করা হয়, কিংবা কোনও মিশ্রণে এক বা একাধিক উপাদানের আপেক্ষিক পরিমাণ নির্ণয় করা হয় বা কোনও পদার্থের বিশুদ্ধতার মাত্রা নির্ণয় করা হয়। উপস্থিতি যাচাই পরীক্ষাকে ইংরেজি পরিভাষায় \"অ্যাসে\" (Assay) বলা হয়।\nযদি উপস্থিতি যাচাই পরীক্ষাতে বহির্জনিষ্ণু বিক্রিয়াকারক (তথা বিক্রিয়ক) থাকে, তাহলে সেগুলির পরিমাণ ধ্রুব রাখা হয় (বা অনেক বেশি রাখা হয়) যাতে শুধুমাত্র লক্ষ্যবস্তুর পরিমাণ ও গুণ সীমান্তবর্তী কারণ (limiting factor) হয়। উপস্থিতি যাচাইয়ের পার্থক্য বা তারতম্যকে তদন্তাধীন লক্ষ্যবস্তুটির অজানা পরিমাণ বা গুণের ব্যাপারে সিদ্ধান্তে উপনীত হতে ব্যবহার করা হয়। কিছু কিছু উপস্থিতি যাচাই পরীক্ষার (যেমন প্রাণরাসায়নিক উপস্থিতি যাচাই পরীক্ষা) সাথে রাসায়নিক বিশ্লেষণ ও অনুমাপন (titration) তুলনীয়। তবে উপস্থিতি যাচাই পরীক্ষাগুলিতে সাধারণত জৈব পদার্থ বা এমন কোনও ভৌত ঘটনা তদন্ত করা হয় যেগুলি হয় গঠন বা আচরণ কিংবা উভয় দিক থেকেই অধিকতর জটিল। তাই একটি উপস্থিতি যাচাই পরীক্ষার পাঠ কোলাহলপূর্ণ হতে পারে এবং একটি সঠিক রাসায়নিক অনুমাপনের তুলনায় এটির ব্যাখ্যা প্রদান করা অধিকতর দুরূহ হতে পারে। অন্যদিকে পুরাতন প্রজন্মের গুণবাচক উপস্থিতি যাচাই পরীক্ষা, বিশেষ করে জৈব উপস্থিতি যাচাই পরীক্ষাগুলি অনেক মোটা দাগের ও অপেক্ষাকৃত কম পরিমাণবাচক হতে পারে (যেমন কোনও জীব বা কোষসমষ্টিতে মৃত্যু বা বৈকল্যের সংখ্যানির্ণয়, বা কোনও প্রাণীদলের কোনও দেহাংশের কোনও বিবরণমূলক পরিবর্তন)\nউপস্থিতি যাচাই পরীক্ষা আধুনিক চিকিৎসা, পরিবেশ, ঔষধ ও আদালতি প্রযুক্তির একটি নিত্যদিনকার অংশে পরিণত হয়েছে। অনেক ব্যবসা প্রতিষ্ঠান এগুলিকে শিল্পকারখানায়, সড়ক পর্যায়ে বা মাঠ পর্যায়ে প্রয়োগ করতে পারে। উচ্চ বাণিজ্যিক চাহিদাবিশিষ্ট উপস্থিতি যাচাই পরীক্ষাগুলির উপরে পেশাদারি শিল্পখাতের গবেষণা ও উন্নয়ন বিভাগগুলিতে অনেক গবেষণা করা হয়েছে। এছাড়া একাধিক প্রজন্ম ধরে এগুলির বিকাশ ও উৎকর্ষ সাধন করা হয়েছে। কিছু কিছু ক্ষেত্রে এগুলি মেধাসম্পদ বিধিমালা যেমন উদ্ভাবনের জন্য প্রদত্ত কৃতিস্বত্ত্ব দ্বারা সুরক্ষিত। ঐসব শিল্প-মাপের উপস্থিতি যাচাই পরীক্ষাগুলি প্রায়শই সুসজ্জিত পরীক্ষাগারে সম্পাদন করা হয়ে থাকে এবং নির্বাহের পদ্ধতিটি প্রায়শই স্বয়ংক্রিয় হয়ে থাকে। পদ্ধতিটির মধ্যে আছে উপস্থিতি যাচাই পরীক্ষার ফরমায়েশ গ্রহণ, প্রাক-বিশ্লেষণী নমুনা প্রক্রিয়াজাতকরণ (নমুনা সংগ্রহ, প্রয়োজনীয় পরিবর্তনসাধন যেমন ঘূর্ণনের মাধ্যমে বিশ্লিষ্টকরণ,\nসংরক্ষণ, পুনরুদ্ধার, পিপেট দিয়ে কাজ, চোষণ, ইত্যাদি)। লক্ষ্যবস্তুগুলিকে সাধারণত উচ্চ-উৎপাদনকারী স্বতঃবিশ্লেষক যন্ত্রের সাহায্যে পরীক্ষা করা হয় এবং পরীক্ষার ফলাফলগুলি যাচাই করে স্বয়ংক্রিয়ভাবে ফরমায়েশকারী সেবাদাতাদের কাছে ও প্রান্তিক ব্যবহারকারীর কাছে ফেরত পাঠানো হয়। একটি উন্নত পরীক্ষাগার তথ্যবিজ্ঞান ব্যবস্থার কারণে এটি করা সম্ভব হয়। ব্যবস্থাটি প্রান্তিক ব্যবহারকারীদের একাধিক প্রান্ত-পরিগণক (কম্পিউটার টার্মিনাল), কেন্দ্রীয় সেবক পরিগণক (সার্ভার), ভৌত স্বতঃবিশ্লেষক উপকরণাদি ও অন্যান্য স্বয়ংক্রিয় যন্ত্রের সাথে আন্তঃপৃষ্ঠতলীয় হস্তান্তর সম্পাদন করে।\n\n\n== তথ্যসূত্র ==\n\n\n== আরও দেখুন ==\nবিশ্লেষণী রসায়ন\nঔষধীয় রসায়ন\nঅনুমাপন\n\n\n== বহিঃসংযোগ ==\nBlair, Andrew Alexander (১৯১১)। \"Assaying\"।   চিসাম, হিউ। ব্রিটিশ বিশ্বকোষ। 2 (১১তম সংস্করণ)। কেমব্রিজ ইউনিভার্সিটি প্রেস। পৃষ্ঠা 776–778। উদ্ধৃতি টেমপ্লেট ইংরেজি প্যারামিটার ব্যবহার করেছে (link)  This includes a detailed, technical explanation of contemporaneous metallic ore assay techniques.\n উইকিঅভিধানে assay-এর আভিধানিক সংজ্ঞা পড়ুন।\nটেমপ্লেট:Use dmy dates"}