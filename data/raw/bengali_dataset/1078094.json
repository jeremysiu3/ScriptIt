{"pageid": 1078094, "title": "ভাঙ্গা দিঘী", "url": "https://bn.wikipedia.org/wiki?curid=1078094", "content": "ভাঙ্গা দিঘী বিরামপুর উপজেলার কাটলা ইউনিয়নে খিয়ার মামুদপুর গ্রামে অবস্থিত  একটি অতি প্রাচীন এবং ঐতিহাসিক দিঘী। এটি বিরামপুর উপজেলার অন্যতম একটি দর্শনীয় স্থান। বিশেষ করে ঈদের দিনে হাজার হাজর দর্শনার্থীরা ভিড় জমায়। বিভিন্ন রকমের দোকান ও ছোট স্টল বসে। এই পুকুরটি ৩১০ বিঘা জমির উপর পুকুরে চারপাশে বিভিন্ন রকমের গাছপালা সময় কাটানোর জন্য এটি একটি সুন্দর জায়গা     \n\n\n== অবস্থান ==\nদিনাজপুরের বিরামপুর উপজেলার ২নং কাটলা ইউনিয়নের খিয়ার মামুদপুর মৌজায় ও পাটনচড়া বাজারের দক্ষিণে প্রতিবেশী রাষ্ট্র ভারতের সীমান্তবর্তী এলাকায় প্রায় ২০ একরের দীর্ঘাকার এই দিঘীটি অবস্থিত। বিশাল এই দিঘীর চারপাশে রয়েছে বিভিন্ন প্রকার ফলের বাগান। এই দিঘীর দক্ষিন দিকে রয়েছে প্রতিবেশী দেশ ভারত। দিঘীর ৫০০ গজ দূরে রয়েছে একটি ব্রীজ।\n\n\n== ইতিহাস ==\nকথিত আছে- ১৫০০ শতাব্দীর প্রথমাংশে তৎকালীন জমিদারগণ গোসল করার নিমিত্তে সাগর দিঘী ও ভাঙ্গা দিঘী নামে এই দুই দিঘী ব্যবহার করতেন। ধারণা করা হয় সেই সকল জমিদার কর্তৃকই খনন কৃত অপার সৌন্দর্যে ভরপুর এই দিঘী। সে সময়কার হিন্দু সম্প্রদায়ের অধিকাংশ লোক সাগর দিঘীতে তাদের বিভিন্ন পূজা দিয়ে থাকতো।\n\n\n== বিবরণ ==\nউপজেলার মধ্যে যতগুলো বৃহৎ আকর্ষনীয় দিঘী রয়েছে তাঁরমধ্যে ভাঙ্গা দিঘী অন্যতম। নিকটবর্তী জায়গাগুলিসহ দিঘীটির চারপাশের পাড় গুলো অত্যন্ত মনোমুগ্ধকর ও মনোরম হওয়ায় সহজেই দর্শনার্থীদের মন কেড়ে নেয়। দিঘীটির পানি অত্যন্ত স্বচ্ছ। এই ভাঙ্গা দিঘী সংলগ্ন আমরুর বিল ও উত্তরে একটি সুইচগেট সহ আরও একটি ঐতিহ্যবাহী দিঘী রয়েছে যা সাগরদিঘী নামে পরিচিত। মুসলিমদের দুই ঈদের আনন্দ উপভোগ  করতে ভাঙ্গাদিঘীতে অসংখ্য লোকজন ঘুরতে আসে। পাড়গুলো বেশ উঁচু ও চওড়া হওয়ায় শীত মৌসুমে দেশীসহ ও বিদেশ হতে নানা প্রজাতির ঝাঁকে ঝাঁকে অতিথি পাখির আগমনে বিচিত্র পাখির মেলা বসে এই নয়নলোভা ভাঙ্গা দিঘীতে।\n\n\n== আরও দেখুন ==\nদিনাজপুর রাজবাড়ি\nকান্তজির মন্দির\nসীতাকোট বিহার\nনয়াবাদ মসজিদ\nরামসাগর\nস্বপ্নপুরী\n\n\n== তথ্যসূত্র =="}