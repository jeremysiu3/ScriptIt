{"pageid": 1370860, "title": "জাহাঙ্গীর হারুন", "url": "https://bn.wikipedia.org/wiki?curid=1370860", "content": "জাহাঙ্গীর হারুন এসজিপি, এনডিসি, এএফডাব্লিউসি, পিএসসি বাংলাদেশ সেনাবাহিনীর একজন অবসরপ্রাপ্ত মেজর জেনারেল। তিনি ৩৩ তম পদাতিক ডিভিশনের জিওসি এবং কুমিল্লা অঞ্চলের এরিয়া কমান্ডার ছিলেন। সেখানে যোগদানের আগে তিনি বাংলাদেশ ইনস্টিটিউট অব পিস সাপোর্ট অপারেশন ট্রেনিং (বিপসট) এর কমান্ড্যান্ট হিসেবে দায়িত্ব পালন করেন।\n\n\n== কর্মজীবন ==\nতিনি ২৩ জুন ১৯৮৯ তারিখে ২০ তম বিএমএ লং কোর্সের কমিশন লাভ করেন। হারুন যখন ব্রিগেডিয়ার জেনারেল ছিলেন তখন তিনি পিজিআরের কমান্ডার হিসেবে দায়িত্ব পালন করেন। করোনা মহামারীর সময় তিনি করোনাভাইরাস সম্পর্কে সচেতনতা বাড়াতে ও নিয়ন্ত্রণে গুরুত্বপূর্ণ ভূমিকা পালন করেছিলেন। তার তত্ত্বাবধানে ৩৩ পদাতিক ডিভিশন এক হাজার মুক্তিযোদ্ধা ও তাদের পরিবারকে পুরস্কৃত করে সশস্ত্র বাহিনী দিবস উদযাপন করেছে। তিনি ময়নামতি গলফ এবং কান্ট্রি ক্লাবের গভর্নিং বডির চেয়ারম্যানের দায়িত্বও পালন করেন।\n\n\n== তথ্যসূত্র =="}