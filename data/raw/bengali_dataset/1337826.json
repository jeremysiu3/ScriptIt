{"pageid": 1337826, "title": "অশ্বিনী (অভিনেত্রী)", "url": "https://bn.wikipedia.org/wiki?curid=1337826", "content": "অশ্বিনী ছিলেন একজন ভারতীয় অভিনেত্রী যিনি প্রাথমিকভাবে তেলুগু এবং তামিল চলচ্চিত্রে অভিনয়ের মাধ্যমে সুপরিচিত ছিলেন। তিনি ১৪ জুলাই ১৯৬৭ সালে ভারতের অন্ধ্রপ্রদেশ রাজ্যের নেল্লোরে জন্মগ্রহণ করেছিলেন। ১৯৭৯ থেকে ২০১২ এই দীর্ঘ সময়ের অবধিতে তিনি ১০০ -এর ও বেশি দক্ষিণ ভারতীয় ছবিতে অভিনয় করেছেন।\n\n\n== কর্মজীবন ==\nতেলুগু ছবি ভক্ত ধ্রুব মার্কন্ডেয় -তে শিশুশিল্পী হিসেবে অভিনয় করে তার তেলুগু চলচ্চিত্র জগতে আত্মপ্রকাশ ঘটে। ছবিটি ১৯৮২ সালে মুক্তি পায়। ১৯৮৩ সালে মুক্তিপ্রাপ্ত তামিল সিনেমা আনন্দ কুম্মি ও ১৯৮৫ সালে মুক্তিপ্রাপ্ত মালয়ালম সিনেমা বোয়িং বোয়িং -এ তিনি সেল্ভি ও ইন্দুর চরিত্রে অভিনয় করেন। ১৯৮৫ সালে তার অভিনয় জীবনের প্রথমদিকের মুক্তিপ্রাপ্ত ছবিগুলি হল, কান্নারাম পোথি পোথি, আনাদিগা আদাদি, ভালে থামমুডু ও করপুরা দীপম।\nতিনি তেলুগু, তামিল, কন্নড় এবং মালয়ালম সহ ১১০ টিরও বেশি ছবিতে অভিনয় করেছেন। বহু জনপ্রিয় তেলুগু তারকার বিপরীতে তাকে অভিনয় করতে দেখা গেছে, যেমন, বালাকৃষ্ণ -এর সাথে ভালে থামমুডু সিনেমায়, ভেঙ্কটেশ -এর সাথে কলিযুগা পান্ডাভুলু সিনেমায় এবং রাজেন্দ্র প্রসাদের সাথে স্টেশন মাস্টার সিনেমাতে তিনি অভিনয় করেছেন। অভিনেতা মোহন বাবুর সাথেও তিনি কিছু সিনেমায় অভিনয় করেছেন।\nতার অভিনীত কিছু উল্লেখনীয় সিনেমা হল, নিরামুল্লা রভুকাল, ত্রিমুর্টুলু, ভানুমথি গারি মোগুডু, আমেরিকা আববায়ী, কলিযুগ পান্ডাভুলু, চুপলু কালিসিনা শুভভেলা, বিভা ভোজনম্বু, কোডুকু দিদ্দিনা কাপুরম, চ্যালেঞ্জ গোপালকৃষ্ণ ইত্যাদি।\n\n\n== মৃত্যু ==\nতিনি ২৩ সেপ্টেম্বর ২০১২-এ চেন্নাইয়ের শ্রী রামচন্দ্র হাসপাতালে মারা যান। তার লিভার সংক্রান্ত অসুস্থতা ছিল বলে জানা গেছে।\nআর. পার্থীপান অশ্বিনীর পরিবারকে তার মৃতদেহ একটি অ্যাম্বুলেন্সে করে অন্ধ্রে নিয়ে যেতে সাহায্য করেছিল। অশ্বিনীর ছেলে কার্তিকের লেখাপড়ার খরচও তিনি বহন করেন।\n\n\n== তথ্যসূত্র =="}