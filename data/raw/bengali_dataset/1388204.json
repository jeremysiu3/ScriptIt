{"pageid": 1388204, "title": "প্লাস্টিকের মোড়ক", "url": "https://bn.wikipedia.org/wiki?curid=1388204", "content": "প্লাস্টিকের মোড়ক হলো একটি পাতলা প্লাস্টিকের ফিল্ম জাতীয় পদার্থ যা সাধারণত পাত্রে খাদ্যদ্রব্যকে দীর্ঘ সময় ধরে তাজা রাখার জন্য ব্যবহার করা হয়। প্লাস্টিকের মোড়ক সাধারণত গোটানো অবস্থায় (রোল) বাক্সে ভরে বিক্রি করা হয়। এইসব মোড়কের গা অনেক মসৃণ হয় এবং খাদ্যদ্রব্যের গায়ে অনায়সে আঁকড়ে থাকে। তাই প্লাস্টিকের মোড়ক আঠা ছাড়াই একটি পাত্রের খোলা মুখের উপরে শক্ত হয়ে লেগে থাকতে পারে। প্লাস্টিকের মোড়ক সাধারণত ০.০০৫ ইঞ্চি (১২.৭ মাইক্রন) পুরু হয়।\nফ্যাক্টরি তে বিস্কিট এর মতো পন্যগুলা প্যাকিং করতে ৪৫-৫০ মাইক্রোন পুরু প্লাস্টিক ফিল্ম ব্যাবহার করা হয়। গৃহস্থালির ব্যবহারের জন্য (যেখানে খুব কম প্রসারণযুক্ত প্রয়োজন) আরো পাতলা প্লাস্টিকের মোড়ক তৈরি করার হয়েছে। বিশেষ করে গৃহস্থালির প্রয়োজনে সারা বিশ্বের বেশিরভাগ ব্র্যান্ডের প্লাস্টিকের মোড়ক ৮, ৯ থেকে ১০ মাইক্রন পুরু হয়।\n\n\n== ব্যবহৃত উপকরণ ==\nপ্রথমে প্লাস্টিকের মোড়ক পলিভিনাইল ক্লোরাইড (পিভিসি) থেকে তৈরি হতো। তার একটা কারণ হলো বিশ্বব্যাপী এই প্লাস্টিকের জনপ্রিয়তা। পিভিসির  ভিতর দিয়ে জলীয় বাষ্প এবং অক্সিজেনের ভেদ্যতা খুব কম, এই দুই পদার্থই খাদ্যের সতেজতা রক্ষা করতে সাহায্য করে। পিভিসির মধ্যে থাকা    প্লাস্টিকাইজার খাদ্যে মিশতে পারে। তা নিয়ে বিজ্ঞানীদের মধ্যে উদ্বেগ রয়েছে। প্লিওফিল্ম বিভিন্ন ধরণের রাবার ক্লোরাইড দিয়ে তৈরি হয়। ২০ শতকের মাঝামাঝি সময়ে ব্যবহৃত এই পদার্থটি দিয়ে তৈরি মোড়ক তাপরোধক ছিল।\nপিভিসির একটি সাধারণ এবং সস্তা বিকল্প হলো কম ঘনত্বের পলিইথিলিন যাকে সাধারণত আমরা লো-ডেনসিটি পলিথিন (এলডিপিই) বলে থাকি। এটি পিভিসির তুলনায় কম আঠালো। তবে আরও কম ঘনত্বের পলিইথিলিন যাকে লিনিয়ার লো-ডেনসিটি পলিথিন (এলএলডিপিই) বলে এটি যোগ করলে প্লাস্টিক মোড়কের ফিল্মের প্রসার্য শক্তিও বাড়ে।\nমার্কিন যুক্তরাষ্ট্র এবং জাপানে প্লাস্টিকের মোড়কে কখনও কখনও পলিভিনাইলিডিন ক্লোরাইড (পিভিডিসি) ব্যবহার করা হয়। যদিও কিছু ব্র্যান্ড যেমন সরান মোড়ক, পরিবেশগত কারণে অন্যান্য বিকল্প পদার্থ ব্যবহার করছে।\n\n\n== খাদ্যে ব্যবহার ==\n\n\n=== উদ্দেশ্য ===\n\nখাদ্য প্যাকেজিংয়ে প্লাস্টিক মোড়কের সবচেয়ে গুরুত্বপূর্ণ ভূমিকা হল সুরক্ষা এবং সংরক্ষণ। প্লাস্টিকের মোড়ক খাদ্যকে নষ্ট হওয়া থেকে রোধ করতে পারে এবং খাবারের মান বজায় রাখে। প্লাস্টিকের মোড়ক সাধারণত তিনটি দিক থেকে খাদ্যের সুরক্ষা প্রদান করে: রাসায়নিক (গ্যাস, আর্দ্রতা এবং আলো), জৈবিক (অণুজীব, পোকামাকড় এবং প্রাণী), এবং শারীরিক (যান্ত্রিক ক্ষতি)। খাদ্য সুরক্ষা এবং সংরক্ষণের পাশাপাশি প্লাস্টিকের মোড়ক খাদ্য অপচয় কমাতে পারে। \nমোড়কের উপর খাদ্য তথ্য লাগানো সহজ হয়। এতে বিতরণ প্রক্রিয়াতেও সুবিধা হয়। প্লাস্টিকের মোড়েক পণ্যের দৃশ্যমানতা এবং মাইক্রোওয়েভেবিলিটি বাড়াতে সাহায্য করে।\n১৯৭০-এর দশকে যুক্তরাজ্যেের কেটি বয়েল স্নাপিইজ ক্লিং-ফিল্ম-এর বিজ্ঞাপন করেছিলেন।\n\n\n=== স্বাস্থ্য উদ্বেগ ===\nকম দাম এবং সুবিধার কারণে প্লাস্টিকের মোড়ক খাদ্য শিল্পে ব্যাপকভাবে ব্যবহৃত হয়। তবে প্লাস্টিক সামগ্রী থেকে খাদ্য পণ্যে অবাঞ্ছিত রাসায়নিক পদার্থ নির্গত হওয়ার সম্ভাবনার কারণে স্বাস্থ্য উদ্বেগ অনেকটাই বেড়েছে। প্লাস্টিকের মোড়কগুলি পলিথিন, কম-ঘনত্বের পলিথিন ইত্যাদির মতো বিভিন্ন উপকরণ দিয়ে তৈরি করা হয়। প্লাস্টিকের গুণমান এবং ভৌত ধর্ম উন্নত করার জন্য প্লাস্টিকের মধ্যে বিভিন্ন ধরনের পদার্থ মেশানো হয়। পদার্থগুলির মধ্যে রয়েছে লুব্রিকেন্ট, প্লাস্টিসাইজার, অতিবেগুনী-শোষক, রঙ এবং অ্যান্টিঅক্সিডেন্ট ৷ এছাড়াও, প্লাস্টিকের উপকরণগুলিতে প্রায়শই চূড়ান্ত প্রক্রিয়ার সময় কালি এবং বার্নিশ ব্যবহার করে কিছু লেখাও হয়ে থাকে। যদিও প্লাস্টিকের প্যাকেজগুলি বাহ্যিক দূষণ থেকে খাদ্যদ্রব্যটিকে সুরক্ষা প্রদান করে তবে প্লাস্টিকের মোড়কের  মধ্যে থাকা বিভিন্ন ধরনের পদার্থ গুলি খাবারের মধ্যে প্রবেশ করে স্বাস্থ্য-সম্পর্কিত সমস্যার কারণ হতে পারে।\nএডওয়ার্ড মাচুগা, পিএইচডি, এফডিএ'র ফুড সেফটি অ্যান্ড অ্যাপ্লায়েড নিউট্রিশন সেন্টারের একজন ভোক্তা নিরাপত্তা কর্মকর্তা বলেছেন, \"এটি সত্য যে প্লাস্টিক তৈরি করতে ব্যবহৃত পদার্থগুলি খাবারে প্রবেশ করতে পারে\" ৷ \"কিন্তু অনুমোদন প্রক্রিয়ার অংশ হিসাবে, এফডিএ খাদ্যে স্থানান্তরিত হওয়ার প্রত্যাশিত পদার্থের পরিমাণ এবং নির্দিষ্ট রাসায়নিক সম্পর্কে বিষাক্ত উদ্বেগ বিবেচনা করে।\" সাম্প্রতিক বছরগুলোতে কয়েকটি ঘটনা গণমাধ্যমের দৃষ্টি আকর্ষণ করেছে। একটি ঘটনা হলো\nডাইইথাইলহেক্সাইল এডিপেট (ডিইএইচএ) নামে এক রাসায়নিক সম্পর্কিত। এই  রাসায়নিকটি হলো একটি প্লাস্টিকাইজার। প্লাস্টিকাইজার এমন এক  রাসায়নিক পদার্থ যা কিছু প্লাস্টিককে নমনীয় করার জন্য ব্যবহার করা হয়। তাই প্লাস্টিকের মোড়কের খাবারে ডিইএইচএ সম্পর্কিত উদ্বেগের কারণ রয়েছে। তবে গবেষণায়  বিষাক্ত প্রভাবের মাত্রা প্রাণীদের ক্ষেত্রে তুলনায় অনেক কম। আরেকটি ঘটনা ডাইঅক্সিন সম্পর্কিত। ডাইঅক্সিনকে পরিবেশ সুরক্ষা সংস্থা দ্বারা \"সম্ভাব্য মানব কার্সিনোজেন\" হিসাবে লেবেল করা হয়েছে। তবেমাচুগা বলেছেন যে,  প্লাস্টিকের পাত্রে বা ফিল্মে ডাইঅক্সিন রয়েছে এমন কোনো প্রমাণ এফডিএ দেখেনি।  ২০০২ সালের নভেম্বরে এফডিএ কনজিউমার ম্যাগাজিনের মতে, খাবার তৈরিতে প্লাস্টিকের মোড়কের ব্যবহার সঠিকভাবে ব্যবহার করলে তা মানুষের স্বাস্থ্যের জন্য বিপদ ডেকে আনে না।\n\n\n=== পরিবেশগত উদ্বেগ ===\nপৃথিবীর বুকে প্লাস্টিক ধ্বংসাবশেষ জমে জমে বন্যপ্রাণী এবং পরিবেশ উভয়ের  উদ্বেগের কারণ হয়ে উঠেছে। প্লাস্টিকের ধ্বংসস্তূপ বন্যপ্রাণীদের দমবন্ধ করতে বা ফাঁদে ফেলতে পারে। এটি বাস্তুতন্ত্রের মধ্যে বিষাক্ত যৌগও প্রবেশ করতে পারে। ভূমি-সৃষ্ট এই  সমস্যাটি সমুদ্রের বাস্তুতন্ত্রেও একটি সমস্যা হয়ে উঠেছে। এর কারণ হলো যেহেতু ভূমির কাছাকাছি থাকা স্রোত এবং নদীগুলি প্লাস্টিকের ধ্বংসাবশেষ বয়ে উপকূলে নিয়ে যায় এবং স্রোতের সাহায্যে সমুদ্রে স্থানান্তরিত করে। প্লাস্টিক ধ্বংসাবশেষ সব ধরনের জলজ জীবনের জন্য একটি সম্ভাব্য বিপদ। সামুদ্রিক কচ্ছপের মতো কিছু সামুদ্রিক প্রজাতি ভুলবশত প্লাস্টিককে শিকার হিসেবে গ্রহণ করে। এছাড়াও, কিছু প্রজাতি প্লাস্টিক তুলে নিয়ে গিয়ে তাদের সন্তানদের খাওয়াতে পারে, যা বৃদ্ধিতে ব্যাপক সমস্যা সৃষ্টি করে। এমনকি মৃত্যুও ঘটায়। প্লাস্টিকের বিষাক্ত যৌগগুলি জীবকোষে হরমোন নিয়ন্ত্রণকে ব্যাহত করতে পারে, যা প্রাণীদের সঙ্গমের আচরণ, প্রজনন ক্ষমতার পরিবর্তন এবং এমনকি টিউমারের বিকাশ ঘটাতে পারে। প্লাস্টিকের ধ্বংসাবশেষ সাগরের জীবনযাত্রার জন্য একটি বড় হুমকি বলে মনে করা হয়।\nএকটি সমীক্ষায় দেখা গিয়েছে যে, পুনর্ব্যবহৃত প্লাস্টিক সামগ্রী ব্যবহার করা হলে প্রাকৃতিক গ্যাস ও তেলের অনুসন্ধান, খনন এবং পরিবহন হ্রাস হয়। এর ফলে পরিবেশগত প্রভাবগুলি উল্লেখযোগ্যভাবে হ্রাস হতে পারে। পুনর্ব্যবহারযোগ্য হার বাড়ানোর সম্ভাব্য উপায়গুলির মধ্যে একটি হল প্লাস্টিকের মধ্যে তন্তুযুক্ত শক্তি যোগ করা। জীবনচক্র মূল্যায়ন পদ্ধতি ব্যবহার করে পরিবেশগত প্রভাবগুলি মূল্যায়ন করা সম্ভব হয়েছে। গবেষনায় দেখা গিয়েছে যে,  প্লাস্টিকগুলির মধ্যে তন্তুযুক্ত শক্তিবৃদ্ধি করলে নাগরিকদের কাজে লেগে সম্পদের ব্যবহার হয়। এর ফলে বিশ্ব উষ্ণায়নের মাত্রা হ্রাস হতে পারে।\n\n\n== চিকিৎসাক্ষেত্রে ব্যবহার ==\nকিছু গবেষণায় দেখা গিয়েছে যে  নির্ধারিত সময়ের আগে ভূমিষ্ঠ শিশুদের জন্মের পরপরই নিওনেটাল ইনটেনসিভ কেয়ার ইউনিটে আসার আগে প্লাস্টিকের মোড়কে করে রাখলে নিম্ন তাপমাত্রা প্রতিরোধ করতে সাহায্য করে।\nআগুনে পোড়ার ক্ষেত্রে প্রাথমিক চিকিৎসা হিসেবে প্লাস্টিকের মোড়ক ব্যবহৃত হয়।\n\n\n== তথ্যসূত্র =="}