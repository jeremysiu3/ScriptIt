{"pageid": 1300811, "title": "খনোমা", "url": "https://bn.wikipedia.org/wiki?curid=1300811", "content": "খনোমা একটি আঙ্গামি নাগা গ্রাম যা ভারতের নাগাল্যান্ড রাজ্যের রাজধানী কোহিমা থেকে প্রায় ২০ কিলোমিটার পশ্চিমে অবস্থিত। গ্রামটিকে Khwüno-ra (স্থানীয় উদ্ভিদ, Glouthera fragrantisima-এর আঙ্গামি শব্দের নামানুসারে নামকরণ করা হয়েছে) হিসাবে উল্লেখ করা হয়। গ্রামের মোট জনসংখ্যা প্রায় ১,৯৪৩ জন, যারা ৪২৪টি পরিবারে বসবাস করে। জায়গাটি ভারতের প্রথম সবুজ গ্রাম।\n\n\n== ইতিহাস ==\n\n১৮৩০ থেকে ১৮৮০ সাল পর্যন্ত, খনোমার আঙ্গামি নাগা যোদ্ধারা ব্রিটিশদের বিরুদ্ধে একের পর এক ভয়ঙ্কর যুদ্ধে লিপ্ত হয়; যাতে নাগাদের বন্দী শ্রমিক হিসাবে জোর করে নিয়োগ করা থেকে বিরত রাখা যায়। ১৩ অক্টোবর ১৯৭৯-এ, নাগা পাহাড়ের একজন রাজনৈতিক কর্মকর্তা জিএইচ দামন্ত, ৮৭ জন ব্রিটিশ সৈন্যের একটি দলকে খনোমাতে জোরপূর্বক কর এবং ব্রিটিশদের কাছে বন্দিদশায় শ্রম দিতে নিয়োগের জন্য নেতৃত্ব দেন। ব্রিটিশ সৈন্যরা আঙ্গামি যোদ্ধাদের দ্বারা অতর্কিত হামলা শিকার হয় এবং পরবর্তী যুদ্ধে জিএইচ দামন্ত সহ ২৭ জন ব্রিটিশ নিহত হয়।\nফলে, ব্রিটিশরা সেখানে শক্তিবৃদ্ধি করে এবং ছোট্ট গ্রামটিকে অবরোধ করে রাখে। চার মাস ধরে অবরুদ্ধ অবস্থায় থাকার পর অবশেষে ১৮৮০ সালের ২৭ মার্চ ব্রিটিশদের সাথে একটি শান্তি চুক্তি স্বাক্ষরিত হয়। 'খনোমার যুদ্ধ' নামে পরিচিত এটিই ছিল ব্রিটিশদের বিরুদ্ধে নাগাদের সর্বশেষ সংগঠিত প্রতিরোধ।\n১৮৯০ সালে, ব্রিটিশরা এখানে খ্রিস্টান ধর্ম প্রবর্তন করে, ফলে সময়ের পরিক্রমায় বেশিরভাগ গ্রামবাসী খ্রিস্টান ধর্মে ধর্মান্তরিত হয়।\n\n\n== ভূগোল ==\nগ্রামের চারপাশ পাহাড়ি, মৃদু ঢালু থেকে খাড়া এবং এবড়োখেবড়ো পাহাড়ি ঢালু পথে বিস্তৃত। বিভিন্ন প্রজাতির উদ্ভিদ ও প্রাণীতে ভরপুর পাহাড়গুলি সম্পদে আচ্ছাদিত। খনোমার রাজ্যিয় পাখি, ব্লাইদের ট্রাগোপ্যান, একপ্রকার তিতির যা এখন জাতীয়ভাবে বিপন্ন, এখানকার অরণ্যে পাওয়া যায়।\n\n\n== জনসংখ্যা ==\nখনোমা হল একটি মাঝারি আকৃতির গ্রাম যা নাগাল্যান্ডের কোহিমা জেলার সেচু জুব্জা মহকুমায় অবস্থিত যেখানে মোট ৪২৪টি পরিবার বসবাস করে। ২০১১ সালের আদমশুমারি অনুসারে খনোমা গ্রামের জনসংখ্যা ১৯৪৩ জন যার মধ্যে ৯১৯ জন পুরুষ এবং ১০২৪ জন নারী।\nগ্রামটি তিনটি গোষ্ঠীতে (থিনুস) বিভক্ত, যথা মেরহু-মা (এম-খেল), সেমো-মা (এস-খেল) এবং থেভো-মা (টি-খেল)।\nনাগাল্যান্ডের তুলনায় খনোমা গ্রামের সাক্ষরতার হার বেশি। ২০১১ সালে, নাগাল্যান্ডের ৭৯.৫৫% এর তুলনায় খনোমা গ্রামের সাক্ষরতার হার ছিল ৮৩.৪১%। খনোমায় পুরুষ সাক্ষরতার হার ৯৩.৭২% এবং মহিলাদের সাক্ষরতার হার ৭৪.১৯%।\nভারতের সংবিধান এবং পঞ্চায়েতি রাজ আইন অনুসারে, খনোমা গ্রামটি সরপঞ্চ (গ্রামের প্রধান) দ্বারা শাসিত হয় যিনি গ্রামের নির্বাচিত প্রতিনিধি।\n\n\n== খনোমা প্রকৃতি সংরক্ষণ এবং ট্রাগোপান অভয়ারণ্য ==\n১৯৯৮ সালে, একটি শিকার প্রতিযোগিতার অংশ হিসাবে এক সপ্তাহের মধ্যে ৩০০টি বিপন্ন প্রজাতির ব্লিথের ট্রাগোপান (ট্রাগোপান ব্লিথি) গ্রামবাসীদের দ্বারা মারা যাওয়ার পরে শঙ্কিত হয়ে সেখানকার গ্রামীণ পরিষদ ২০ বর্গকিমি এলাকা চিহ্নিত করে সেখানে শিকার নিষিদ্ধ করা হয় এবং খনোমা প্রকৃতি সংরক্ষণ এবং ট্রাগোপান সানকাটু (কেএনসিটিএস) তৈরি করা হয়েছিল। ২০০৫ সালে, গ্রামটি প্রাণীবৈচিত্র্যের সফল সংরক্ষণ প্রচেষ্টার কারণে ভারতের প্রথম সবুজ গ্রাম হিসাবে স্বীকৃতি পায়।\n\n\n== আরো দেখুন ==\nআঙ্গামি নাগা\nমাওলাইনং\n\n\n== তথ্যসূত্র =="}