{"pageid": 1530809, "title": "নাবিধ", "url": "https://bn.wikipedia.org/wiki?curid=1530809", "content": "নাবিত ( আরবি : نبيذ [naˈbiːð] ) হল আরব উপদ্বীপের একটি ঐতিহ্যবাহী গাঁজানো পানীয় যা সাধারণত জলে ভেজানো খেজুর দিয়ে তৈরি করা হয়, যদিও এটি শুকনো আঙ্গুর (কিশমিশ) দিয়েও তৈরি করা যেতে পারে। নাবিধ সাধারণত নেশাকর কোনো পানীয় নয়, তবে নির্দিষ্ট সময়ের জন্য রেখে দিলে, এটি গাঁজন স্তরের উপর নির্ভর করে হালকা নেশাকর, অথবা ভারী নেশাকর হয়ে যেতে পারে। \nনাবিধ আশেপাশের অবস্থার উপর নির্ভর করে অ্যালকোহলের পরিমাণকে নেশার মাত্রায় বাড়িয়ে দেয় বলে জানা যায়। যেহেতু অনেক মুসলিম অ্যালকোহলকে হারাম বলে মনে করেন, তাই নাবিধকে অ্যালকোহলে পরিণত হবার আগেই শুধুমাত্র একটি নির্দিষ্ট সময়ের জন্য গাঁজন করা হয়। ইমাম মালিক ইবনে আনাসের হাদিস সংকলন অনুসারে, \"লাউ বা পিচ দিয়ে মাখানো জগে নাবিধ প্রস্তুত করা নিষিদ্ধ।\" \n\n\n== ইতিহাস ==\nইফিষের রুফাস (প্রায় ১০০ খ্রিস্টাব্দ) পানীয় নাবিদ সম্পর্কে একটি ট্র্যাক্ট লিখেছিলেন, যা কুস্তা ইবনে লুকা তার সময়ে আরবি ভাষায় রিসালাহ ফি আল-নাবীদ নামে অনুবাদ করেছিলেন।   ২০০৭ সালে, বিশ্বের বিভিন্ন লাইব্রেরি থেকে এই পাণ্ডুলিপির কপি সংগ্রহ করা হয় ও সংগ্রহ করার পর, হাকিম সৈয়দ জিল্লুর রহমান উর্দু এবং আরবি ভাষায় এই বিরল রচনাটি পুনরায় প্রকাশ করেন।\nআরব লেখক ইবনে ফাদলান ভোলগায় \"রুসিয়া\" নামে পরিচিত এক জাতির সাথে সাক্ষাতের বর্ণনা দিয়েছেন, যারা হয়তো রাশিয়ান অথবা ভাইকিং ছিলেন। তিনি বর্ণনা করেছেন যে রুশিয়ারা কীভাবে \"নাবিধ\" নামে পরিচিত একটি মদ্যপ পানীয় পান করতেন। এটি আসলে কী ধরণের পানীয় ছিল তা স্পষ্ট নয়, তবে প্রেক্ষাপট থেকে স্পষ্ট যে এটি নেশাকর ছিল।\nবর্তমানে আধুনিক প্রমিত আরবিতে নাবিধের অর্থ সাধারণভাবে মদ অর্থে পরিবর্তিত হয়েছে, যা ধ্রুপদী আরবি শব্দ \"মদ\", \"খামর\" এর পরিবর্তে জায়গা করে নিয়েছে। \n\n\n== আরো দেখুন ==\nনাকিয়ে আল জাবিব\nশিরা\n\n\n== তথ্যসূত্র =="}