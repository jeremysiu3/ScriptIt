{"pageid": 1081649, "title": "শুভ পাল", "url": "https://bn.wikipedia.org/wiki?curid=1081649", "content": "শুভ পাল (জন্ম: ৪ মার্চ ২০০৪) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর আই-লিগের ক্লাব সুদেবা দিল্লির হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলেন।\nভারতীয় ফুটবল ক্লাব বেঙ্গল ফুটবল অ্যাকাডেমির হয়ে খেলার মাধ্যমে শুভ ফুটবল জগতে প্রবেশ করেছেন। ২০২০–২১ মৌসুমে, সুদেবা দিল্লির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। ২০১৯ সালে, শুভ ভারত অনূর্ধ্ব-১৭ দলের হয়ে ভারতের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nশুভ পাল ২০০৪ সালের ৪ঠা মার্চ ভারতের পশ্চিমবঙ্গের হাওড়া জেলার সালকিয়ায় জন্মগ্রহণ করার পাশাপাশি সেখানেই তার শৈশব অতিবাহিত করেছেন।\n\n\n== ক্লাব ফুটবল ==\n\n\n=== সুদেভা মুনলাইট ===\nতিনি সুদেভা মুনলাইটের হয়ে এআইএফএফ যুব লীগে অংশগ্রহণ করেছিলেন। ২০১৯-২০ মৌসুমে তিনি ১১টি ম্যাচে ১৪টি গোল করেছেন।\n\n\n=== সুদেবা দিল্লি ===\nসুদেবার যুব দলের জন্য তার দুর্দান্ত অবদানের ফলস্বরূপ তিনি ২০২০–২১ মৌসুমে সুদেবা দিল্লির মূল দলে ডাক পেয়েছিলেন। ২০২১ সালের ২রা ফেব্রুয়ারি তারিখে তিনি ট্রাউয়ের বিরুদ্ধে ম্যাচের ৪১তম মিনিটে সুদেবা দিল্লির দলের হয়ে তার প্রথমটি গোল করেছেন, তবে উক্ত ম্যাচে তার দল তার দল ট্রাউয়ের কাছে ৩–২ গোলের ব্যবধানে পরাজিত হয়েছে। ২০শে মার্চ তারিখে, ইন্ডিয়ান অ্যারোসের বিরুদ্ধে ম্যাচের ৪০তম মিনিটে ম্যাচের জয়সূচক গোলটি করেছেন।\n২০২১ সালে, ১৭ বছর বয়সে শুভ জার্মান ফুটবল ক্লাব বায়ার্ন মিউনিখ যুব দলের বিশ্ব দলে স্থান পেয়েছেন, যেখানে বিশ্বের ১৫টি দেশের ১৫ জন আন্তর্জাতিক অনূর্ধ্ব-১৯ প্রতিভান ফুটবলার স্থান পেয়েছেন।\n\n\n== আন্তর্জাতিক ফুটবল ==\nশুভ ভারত অনূর্ধ্ব-১৭ দলের হয়ে খেলার মাধ্যমে ভারতের প্রতিনিধিত্ব করেছেন। তিনি ২০২১ এএফসি অনূর্ধ্ব-১৬ এশিয়ান কাপে বাছাইপর্বে অংশগ্রহণ করেছেন, উক্ত প্রতিযোগিতায় তিনি ৩ ম্যাচে ৩টি গোল করেছিলেন। ২০১৯ সালের ২০শে সেপ্টেম্বর তারিখে বাহরাইন অনূর্ধ্ব-১৬ দলের বিরুদ্ধে তিনি জোড়া গোল করেছিলেন।\n\n\n== পরিসংখ্যান ==\n২৪ আগস্ট ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে শুভ পাল  (ইংরেজি)  \nট্রান্সফারমার্কেটে শুভ পাল (ইংরেজি) \nওয়ার্ল্ডফুটবল.নেটে শুভ পাল (ইংরেজি)"}