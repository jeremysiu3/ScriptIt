{"pageid": 1029086, "title": "আল পার্দি", "url": "https://bn.wikipedia.org/wiki?curid=1029086", "content": "আল পার্দির (১৯১৮-২০০০) মূল নাম আলফ্রেড ওয়েলিংটন পার্দি। ছাপান্ন বছর ধরে একনাগাড়ে কাব্যচর্চা করেছেন তিনি। মোট কাব্যগ্রন্থের সংখ্যা ঊনচল্লিশ। এছাড়াও একটি উপন্যাস, দুটি স্মৃতিকথা এবং চার খণ্ডের পত্রাবলী রয়েছে তাঁর ঝুলিতে। অন্টারিও প্রদেশে জন্ম নেওয়া এই কবি দুইবার গভর্নর জেনারেল সাহিত্য পুরস্কার পান – ১৯৬৫ এবং ১৯৮৬ সালে। প্রথমবার তাঁর The Cariboo Horses কাব্যগ্রন্থ এবং দ্বিতীয়বার Collected Poems 1956-1986-এর জন্য। রাষ্ট্রীয়ভাবে সর্বোচ্চ সম্মান ‘অর্ডার অব কানাডা’তে নিয়োগ পান ১৯৮৩ সালে। পরে যদিও অর্ডার অব অন্টারিও হিসেবেও তাঁকে নিয়োগ দেওয়া হয়। ২০০৮ সালে টরন্টোর কুইনসপার্কে কবির মূর্তি স্থাপন করা হয়। কবি আল পার্দি কানাডার অঘোষিত পেয়েট লরিয়েট হিসেবে পরিচিত।\n\n\n== জীবন ==\n১৯৪৪ সালে দুই শ ডলার খরচ করে কবি আল পার্দির প্রথম বই প্রকাশিত হয়। প্রকাশিত হয়েছিল ভ্যাঙ্কুভার থেকে। মোট কপির সংখ্যা ছিল পাঁচশ। জানা যায় আলের প্রথম বই পাঠকের দৃষ্টি আকর্ষণ করতে পারেনি। প্রথম কবিতার বই ‘দ্য এনচ্যানটেড ইকো’র প্রকাশনা নিয়ে নিক মাউন্ট তাঁর অসামান্য গ্রন্থ ‘অ্যারাইভাল: দ্য স্টোরি অব ক্যানলিট’-এ আরও গুরুত্বপূর্ণ একটি তথ্য জানিয়েছেন। নিক জানাচ্ছেন, ওই প্রকাশকের বিলের পুরো টাকাটা আল আসলে প্রদান করেননি। সে কারণে প্রেসে থাকা বাদবাকি কপি প্রেসের মালিক পুড়িয়ে দেয় (পৃ. ১১০)। \n\n\n== গ্রন্থাবলী ==\n\n\n== পুরস্কার ==\nগভর্নর জেনারেল সাহিত্য পুরস্কার\n\n\n== চলচ্চিত্রায়ন ==\n২০১৫ সালে তাঁকে নিয়ে একটি ডকুমেন্টারি তৈরি করা হয়। নাম দেওয়া হয়: ‘আল পার্দি ওয়াজ হিয়ার’।\n\n\n== তথ্যসূত্র =="}