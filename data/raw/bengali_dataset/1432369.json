{"pageid": 1432369, "title": "ন্যান্সি হ্যারিস", "url": "https://bn.wikipedia.org/wiki?curid=1432369", "content": "ন্যান্সি হ্যারিস (ইংরেজি: Nancy Harris) একজন নাট্যকার ও চিত্রনাট্যকার। তার সৃষ্টিকর্মের মধ্যে রয়েছে নো রোম্যান্স (২০১২), আওয়ার নিউ গার্ল (২০১২), দ্য বিকন (২০১৯), সামহোয়্যার আউট দেয়ার ইউ (২০২৩)। তিনি ২০১২ সালে আইরিশ সাহিত্যে রুনি পুরস্কার অর্জন করেন।\n\n\n== প্রারম্ভিক জীবন ==\nহ্যারিস সাংবাদিক অ্যান হ্যারিস ও ইউগান হ্যারিসের কন্যা। তিনি ট্রিনিটি কলেজ ডাবলিন থেকে নাট্যতত্ত্ব ও ধ্রূপদী সভ্যতা বিষয়ে স্নাতক এবং বার্মিংহাম বিশ্ববিদ্যালয়ের নাট্য ও মঞ্চকলা বিভাগ থেকে নাটক রচনা বিষয়ে এম.ফিল. করেন।\n\n\n== কর্মজীবন ==\nহ্যারিসের প্রথম মৌলিক নাটক নো রোম্যান্স ২০১১ সালে ডাবলিনের দি অ্যাবি থিয়েটারে মঞ্চস্থ হয়। এই নাটকের জন্য তিনি ২০১২ সালে দ্য স্টুয়ার্ট পার্কার পুরস্কার অর্জন করেন।  নাটকটি আইরিশ টাইমস থিয়েটার পুরস্কার ও জেবি পুরস্কারের মনোনয়ন লাভ করে এবং দ্য সুজান স্মিথ ব্ল্যাকবার্ন পুরস্কারের ফাইনালিস্ট ছিল। তার নাটক আওয়ার নিউ গার্ল লন্ডনের দ্য বুশ থিয়েটার প্রথম মঞ্চস্থ হয় এবং ২০১৩ সালের ইভনিং স্ট্যান্ডার্ড 'সবচেয়ে প্রতিশ্রুতিশীল নাট্যকার পুরস্কার'-এর দীর্ঘতালিকায় ছিল।\n২০১৭ সালের ডিসেম্বর মাসে ডাবলিনের গেট থিয়েটারে হ্যারিসের দ্য রেড শুজ মঞ্চস্থ হয়, এটি নব প্রজন্মের জন্য ধ্রুপদী উপকথার নাট্যরূপ। ২০১৯ সালের সেপ্টেম্বরে হ্যারিসের দুটি নাটক মঞ্চস্থ হয়, প্রথমটি ড্রুইড থিয়েটারে দ্য বিকন এবং দ্বিতীয়টি দ্য ব্রিজ থিয়েটারে টু লেডিজ।\nহ্যারিস ও মার্ক টেইটলার রয়্যাল শেকসপিয়ার কোম্পানির জন্য কেট ডিক্যামিলোর উপন্যাস দ্য ম্যাজিশিয়ান্‌স এলিফ্যান্ট-এর সঙ্গীতনাট্যরূপ রচনা করেন। নাটকটি কোভিড-১৯ মহামারীর জন্য এক বছর পিছিয়ে ২০২১ সালের শীতে প্রথম মঞ্চস্থ হয়।\nটেলিভিশনে তিনি চ্যানেল ফোরের ধারাবাহিক ডেটস-এর কয়েকটি পর্ব রচনা করেন, যার জন্য তিনি একটি বাফটা টিভি পুরস্কারের মনোনয়ন লাভ করেন। এছাড়া তিনি সিক্রেট ডায়েরিজ অব আ কল গার্ল, দ্য গুড কার্মা হসপিটাল, দ্য ড্রাই ও মহাকাব্যিক মিনিধারাবাহিক ট্রয়: ফল অব আ সিটি-এর চিত্রনাট্য লিখেন।\nতার রচিত নাটক সামহোয়্যার আউট দেয়ার ইউ ২০২৩ সালের সেপ্টেম্বর মাসে ডাবলিন মঞ্চ উৎসবের অংশ হিসেবে অ্যাবি থিয়েটারে প্রথম মঞ্চস্থ হয়।\n\n\n== সাহিত্যকর্মের তালিকা ==\n\n\n=== নাটক ===\nনো রোম্যান্স (২০১১; অ্যাবি থিয়েটার, ডাবলিন)\nআওয়ার নিউ গার্ল (২০১২; বুশ থিয়েটার, লন্ডন)\nদ্য রেড শুজ (২০১৭; গেট থিয়েটার, ডাবলিন)\nদ্য বিকন (২০১৯; ড্রুইড)\nটু লেডিজ (২০১৯; ব্রিজ থিয়েটার, লন্ডন)\nসামহোয়্যার আউট দেয়ার ইউ (২০২৩; অ্যাবি থিয়েটার, ডাবলিন)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ন্যান্সি হ্যারিস (ইংরেজি)\nFrom the Archive: Bushgreen Meets Nancy Harris\nStewart Parker Trust Award Wins for Nancy Harris, Stacey Gregg and Paul Mercier\nIrish Theatre Magazine review of No Romance  ওয়েব্যাক মেশিনে আর্কাইভকৃত ১৬ ফেব্রুয়ারি ২০১৫ তারিখে"}