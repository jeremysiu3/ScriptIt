{"pageid": 1086135, "title": "ইয়াসমিন মোহাম্মদ", "url": "https://bn.wikipedia.org/wiki?curid=1086135", "content": "ইয়াসমিন মোহাম্মদ একজন প্রাক্তন কানাডীয় মুসলিম শিক্ষাবিদ, মানবাধিকার কর্মী এবং লেখক যিনি ইসলামের সমালোচক। একজন আল-কায়েদা সক্রিয় সদস্যের সাথে জোরপূর্বক, অপমানজনক বিয়ে থেকে পালিয়ে আসা মোহাম্মদ তার অলাভজনক সংস্থা ফ্রি হার্টস, ফ্রি মাইন্ডসের মাধ্যমে নারী অধিকারের একজন আইনজীবী হয়েছেন। তিনি ইনকয়েরি সেন্টার ফর স্পিকার ব্যুরো  এবং ব্রাইটার ব্রেইন ইনস্টিটিউটের উপদেষ্টা পরিষদের একজন সদস্য।\nফ্রি হার্টস, ফ্রি মাইন্ডসের উদ্যোগের মাধ্যমে তিনি মুসলিম সংখ্যাগরিষ্ঠ দেশগুলোর প্রাক্তন মুসলিমদের সমর্থন করেন এবং বিশ্ব হিজাব দিবসের বিরুদ্ধে #নোহিজাবডে নামে একটি অনলাইন প্রচারণার সমন্বয় করেন। তার একটি ওয়েবসাইটও আছে।\nস্যাম হ্যারিস, শেঠ অ্যান্ড্রুজ এবং একাধিক দেশের বিভিন্ন সংবাদমাধ্যম মোহাম্মাদের সাক্ষাৎকার নিয়েছে। তিনি ২০১৯ সালে তার নিজের বই আনভেইলড: হাউ ওয়েস্টার্ন লিবারেলস এমপাওয়ার র্যাডিক্যাল ইসলাম প্রকাশ করেছেন।\n\n\n== পরিবার এবং প্রাথমিক জীবন ==\nমোহাম্মদের মা মিশরীয়, সাবেক রাষ্ট্রপতি মোহাম্মদ নাগুইবের ভাতিজি এবং তার বাবা ফিলিস্তিনি, গাজায় জন্মগ্রহণ করেন। তিনি ভ্যানকুভার, ব্রিটিশ কলম্বিয়া, কানাডায় জন্মগ্রহণ করেন। \nপরিবারটি একটি ধর্মনিরপেক্ষ জীবন যাপন করেছিল যতক্ষণ না তার বাবা তার দুই বছর বয়সে তার মাকে ছেড়ে চলে যান। তিনটি বাচ্চা নিয়ে মোহাম্মদের মা একটি স্থানীয় মসজিদ সম্প্রদায়ের কাছে সহায়তা চান। সেখানে একজন তাকে সমর্থন করতে রাজি হন। তিনি ইতোমধ্যে বিবাহিত ছিলেন এবং তার নিজের তিনটি সন্তান রয়েছে, তথাপি মোহাম্মদের মা তার দ্বিতীয় স্ত্রী হয়েছিলেন।  মোহাম্মদের তখন নয় বছর ছিল, মোহাম্মদ স্বীকার করেন যে তার মায়ের পরিস্থিতির উন্নতি হয়েছিল, যেহেতু তার নতুন স্বামী তার প্রতি প্রথম স্বামীর মত অভদ্র ছিলেন না ছিলেন। যাইহোক, মোহাম্মদ স্যাম হ্যারিসের সাথে একটি সাক্ষাত্কারে বলেছিলেন যে, তার সৎ বাবা তার এবং তার ভাইবোনদের প্রতি শারীরিক নির্যাতন করতেন। তার মা আবার জন্মগ্রহণকারী মুসলিম হয়েছিলেন, যা মোহাম্মদের জীবন বদলে দিয়েছিল। তার আর বন্ধুদের সাথে খেলতে বাইরে যাওয়ার অনুমতি ছিল না এবং তাকে প্রতিদিন পাঁচবার নামাজ পড়তে হয়েছিল। তিনি একটি হিজাব পরতে বাধ্য হন এবং কুরআন মুখস্থ করার ব্যর্থতায় তাকে পেটানো হয়।  তিনি একটি ইসলামিক বিদ্যালয়ে যাওয়া শুরু করেন, যেটি একটি মসজিদে প্রতিষ্ঠিত। অতঃপর যখন তার ১৩ বছর বয়স, সে তার প্রতি হওয়া নির্যাতনের কথা একজন বিশ্বস্ত শিক্ষককে বলেন এবং তাকে তার কালশিটে দাগগুলো দেখান। পুলিশকে ডাকা হয়েছিল এবং মামলাটি আদালতে গিয়েছিল, কিন্তু মোহাম্মদ বলেছিলেন যে বিচারক রায় দিয়েছেন যে, তার পরিবার যেহেতু আরব ছিল, তাই তাদের এই পদ্ধতিতে তাকে শৃঙ্খলায় ফিরিয়ে আনার অধিকার তাদের রয়েছে। মোহম্মদ যেভাবে বড় হয়েছেন, তাকে তিনি \"দুষ্ট\" বলে বর্ণনা করেছেন। ১৯ বয়সে তিনি নেকাব পরিধান শুরু করেন। তার নতুন স্বামীর সাথে পরিচিত হবার আগে পর্যন্ত।\n\n\n== আরও দেখুন ==\n২০১৭-১৯ বাধ্যতামূলক হিজাবের বিরুদ্ধে ইরানের বিক্ষোভ\nআয়ান হিরসি আলী\nপ্রাক্তন মুসলিম\nআন্তর্জাতিক নারী দিবস\nপ্রাক্তন মুসলমানদের তালিকা\nমরিয়ম নামাজী\nগতি ১০৩\nআমার গোপনীয় স্বাধীনতা\nবিশ্ব হিজাব দিবসের সমালোচনা\n\n\n== তথ্যসূত্র ==\n\n\n== বহিঃসংযোগ ==\nইয়াসমিন মোহাম্মদ কানাডিয়ান হেরিটেজ কমিটিতে\nমুক্ত হৃদয়, মুক্ত মন\nঅ্যান্ড্রু বোল্টের সাক্ষাৎকার স্কাই নিউজ অস্ট্রেলিয়ায় 3 সেপ্টেম্বর 2020\nTriggernometry UK এর সাক্ষাৎকার 23 নভেম্বর 2020"}