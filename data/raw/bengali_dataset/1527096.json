{"pageid": 1527096, "title": "ভেনিটা কোয়েলহো", "url": "https://bn.wikipedia.org/wiki?curid=1527096", "content": "ভেনিটা কোয়েলহো একজন ভারতীয় লেখক, পরিচালক ও শিল্পী, যিনি বর্তমানে গোয়া-তে বসবাস করেন।\n\n\n== জন্ম, শিক্ষা ==\nউত্তরাখণ্ড দেহরাদুন জন্মগ্রহণকারী কোয়েলো কলকাতায় বড় হন এবং পড়াশোনা করেন। তিনি সেন্ট জেভিয়ার্স কলেজে শিক্ষালাভ করেন। পরে তিনি মুম্বাই (বম্বে)-তে চলে যান এবং সোফিয়া কলেজ থেকে সামাজিক যোগাযোগ মিডিয়া বিষয়ে ডিপ্লোমা সম্পন্ন করেন।\n\n\n== পেশা: মিডিয়া ও সাহিত্য ==\nচলচ্চিত্র ও টেলিভিশনে কাজ করার পর, তিনি গোয়াতে চলে আসেন। তিনি একাধিক বইয়ের লেখক, যার মধ্যে রয়েছে ডেড অ্যাজ আ ডোডো, যা ২০২০ সালে সাহিত্য অকাদেমি বাল পুরস্কার এবং ২০১৬ সালে দ্য হিন্দু গুড রিডস পুরস্কার লাভ করে।\n\n\n== চলচ্চিত্র ও টেলিভিশনে ==\nতার টেলিভিশন ক্যারিয়ার শুরু হয় মুম্বাই-এর ইউটিভি-তে ইন্টার্ন হিসেবে। এরপর তিনি বিভিন্ন শো লেখেন, প্রযোজনা করেন ও পরিচালনা করেন। তিনি সনি এন্টারটেইনমেন্ট টেলিভিশন, এনডেমল ইন্ডিয়া, নিম্বাস এবং সিনেভিস্তাস লিমিটেড-এ কাজ করেছেন। কোয়েলহো দৈনিক ধারাবাহিক ত্রিকাল এবং করন জোহর-এর স্টেপমম-এর অভিযোজন উই আর ফ্যামিলি-র জন্য চিত্রনাট্য লিখেছেন। এছাড়াও, তিনি ২০০৩ সালে জাসসি জ্যায়সা কোই নাহি-র জন্য চিত্রনাট্য লিখেছেন।\n\n\n== প্রকাশিত গ্রন্থ ==\nডানজিয়ন টেলস (স্কলাস্টিক ইন্ডিয়া)\nটাইগার বাই দ্য টেইল (হ্যাচেট ইন্ডিয়া) -- ২০১৮ সালে নিভ সাহিত্য পুরস্কারের জন্য মনোনীত\nবয় নম্বর ৩২ (২০১৮ সালে নিভ সাহিত্য পুরস্কারের জন্য মনোনীত)\nসোপ! রাইটিং অ্যান্ড সারভাইভিং টেলিভিশন ইন ইন্ডিয়া (হারপার কলিন্স ইন্ডিয়া)\nডেড অ্যাজ ডোডো (২০১৬ সালে দ্য হিন্দু/গুড রিডস পুরস্কার বিজয়ী) - ২০২০ সালের \"সাহিত্য অকাদেমি\" \"বাল পুরস্কার\" বিজয়ী\nমানকি সি মানকি ডু (দ্য হিন্দু/গুড রিডস পুরস্কার ২০১৭-তে এবং ২০১৮ সালে নিভ সাহিত্য পুরস্কারের জন্য মনোনীত)\nদ্য ওয়াশার অব দ্য ডেড: আ কালেকশন অব ঘোস্ট স্টোরিজ— \"নারীবাদী দৃষ্টিকোণ থেকে ভূতের লোককাহিনি\" হিসেবে পরিচিত (যুবান/পেঙ্গুইন ইন্ডিয়া)। এরিকা জং-এর সুপারিশে মৃত্যুবিষয়ক সেরা দশটি বইয়ের একটি হিসেবে বিবেচিত, এই সংগ্রহটি ফ্র্যাঙ্ক ও’কনর পুরস্কারের দীর্ঘ তালিকায় অন্তর্ভুক্ত হয়।\n\n\n== শিল্পকর্ম ==\nকোয়েলহো ক্যানভাস এবং কাচের ওপর তেল ও অ্যাক্রিলিক রঙে চিত্রাঙ্কন করেন।\n\n\n== কলাম ও গণমাধ্যমে কাজ ==\nতিনি দ্য ইন্ডিয়ান এক্সপ্রেস-এ \"দ্য টেল অব টু সিটিজ\" শিরোনামে একটি কলাম লিখতেন। এছাড়া দ্য ইন্ডিয়ান এক্সপ্রেস, দ্য এশিয়ান এজ এবং ও হেরাল্ডো-তেও বিভিন্ন কলাম লিখেছেন।\n\n\n== তথ্যসূত্র ==\n\n\n== বহিঃসংযোগ ==\nভেনিটা কোয়েলহো: যিনি টেলিভিশন থেকে পালিয়ে গেলেন\nভেনিটা কোয়েলহো-র সাথে সাক্ষাৎকার, \"বয় নম্বর ৩২\"\nফ্রাঙ্কলি স্পিকিং উইথ ভেনিটা কোয়েলহো - মোকোমি কিডস\n\"ব্লগ: যৌন হয়রানি, ভণ্ডামি ও ছেলেদের ক্লাব\"। সংগ্রহের তারিখ ২২ জুলাই ২০১৮।"}