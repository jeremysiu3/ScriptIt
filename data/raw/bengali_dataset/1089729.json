{"pageid": 1089729, "title": "চিত্তরঞ্জন মাইতি", "url": "https://bn.wikipedia.org/wiki?curid=1089729", "content": "চিত্তরঞ্জন মাইতি  (ইংরেজি: Chittaranjan  Maity) ( ৪ ফেব্রুয়ারি ১৯২৫  ―  ১৩ অক্টোবর  ২০১৩) ছিলেন আধুনিককালের অন্যতম জনপ্রিয় লেখক, গল্পকার ও ঔপন্যাসিক। শিশুসাহিত্যিক হিসাবেও তাঁর পরিচিতি ছিল।\n\n\n== জন্ম ও প্রারম্ভিক জীবন ==\nচিত্তরঞ্জন মাইতির জন্ম ১৯২৫ খ্রিস্টাব্দের ৪ঠা ফেব্রুয়ারি  ব্রিটিশ ভারতের অধুনা  পশ্চিমবঙ্গের  পূর্ব মেদিনীপুর জেলার কাঁথি মহকুমায়। পিতা নলিনীজীবন মাইতি এবং মাতা নির্মলা মাইতি। তাঁর স্কুলের পড়াশোনা স্থানীয়  কলাগেছিয়া হাই স্কুলে। এখান থেকেই তিনি ম্যাট্রিকুলেশন পাশ করেন। তারপর কাঁথির প্রভাতকুমার কলেজ থেকে  স্নাতক হন এবং কলকাতা বিশ্ববিদ্যালয় বাংলা ভাষা ও সাহিত্যে এম.এ পাশ করেন। \n\n\n== কর্মজীবন ও সাহিত্যকর্ম ==\nএম.এ পাশের পর প্রথমে কিছুদিন কলকাতার সুরেন্দ্রনাথ কলেজ ও তারপর   আশুতোষ কলেজে অস্থায়ী অধ্যাপক হিসাবে কাজ করেন। পরে সুরেন্দ্রনাথ মহিলা কলেজে (সুরেন্দ্রনাথ কলেজের প্রাতঃ শাখা) বাংলার বিভাগীয় প্রধান হন এবং এখান থেকেই অবসর গ্রহণ করেন। \nতাঁর সাহিত্যচর্চা শুরু হয় স্কুল জীবন থেকেই। স্কুলজীবনে লেখা প্রথম গল্প প্রকাশিত হয় \"শিশু সাথী\" পত্রিকায়। বাংলার বহু পত্র পত্রিকায় তাঁর লেখা গল্প, প্রবন্ধ, উপন্যাসের বিপুল সম্ভার এবং প্রকাশিত রচনার সংখ্যা দেড় শতাধিক। কবি হিসাবেও তাঁর পরিচিতি ছিল। বাংলা কাব্য নিয়ে যেমন অন্তরঙ্গ আলোচনা করেছেন \"বাংলা কাব্য প্রবাহে\", তেমনই লোকসঙ্গীতের প্রভাব বিষয়ে বক্তব্য প্রকাশ পেয়েছে \"বাংলা লোকসঙ্গীতে লোকজগৎ লোকমানস\" গ্রন্থে। শিশু-কিশোরদের উপযোগী অনেক  ছড়া, কবিতা, প্রবন্ধ ইত্যাদিও রচনা করেছেন। আত্মজৈবিক  উপন্যাস \"পাতার ভেলা ভাসাই\" একটি প্রসিদ্ধ রচনা। একাধিক ভারতীয় এবং বিদেশি ভাষায় তাঁর লেখা অনূদিত হয়েছে। \"আঁধার পেরিয়ে\" সহ আরো তিনটি উপন্যাস চলচ্চিত্রায়িত হয়েছে।  \n\n\n== রচনাসম্ভার ==\nঅক্ষয়বটের কড়চা\nঅগ্নিকন্যা\nঅথ হংসমুরলী কথা\nঅধরা মাধুরী\nঅনন্যা\nঅনুরাগিনী\nঅনেক বসন্ত দুটি মন\nঅন্দরের নজরুল বাইরের নজরুল\nঅমৃত নিকেতন\nআকাশ হারিয়ে যায়\nআপনঘর\nআর্যঅনার্য\nআলোর পাখি\nআঁধার পেরিয়ে\nএক নায়িকার উপাখ্যান\nকখনো মেঘ কখনো আলো\nকন্যা কাশ্মীর\nকলাবতী\nকলাভূমি কলিঙ্গ\nকমল হীরে\nকালের কল্লোল\nকালের রাখাল\nকালু ডাকাতের রহস্য\nকিন্নর মিথুন\nছড়াছবিতে জানোয়ার\nছড়াছবিতে পাখি\nছড়াছবিতে ফুল\nছড়াছবিতে বর্ণপরিচয়\nছড়াছবিতে যানবাহন\nজয়িতা\nঠিকানার খোঁজে আবার মহেঞ্জোদাড়ো\nডাঃ জনসনের ডায়েরি\nতিন্নির রোদ আর বৃষ্টি\nতুমি রবে নীরবে\nত্রিবেণী\nদূরের বাঁশি\nদেবযানী মার্ডার কেস\nদোহা তিসি গোংগা\nনামকরণ অভিধান\nনির্জন নির্ঝর\nনির্জনে খেলা\nনির্জনে সজনে\nনির্ঝরের গান\nনিষাদী\nনীলাঞ্জনা\nপদধ্বনি\nপরম লগন\nপরমা\nপাতার ভেলা সাজাই\nপ্রভু আমার প্রিয় আমার\nফরেস্ট বাংলো\nবর্ষা বসন্ত ছুঁয়ে\nবাংলা কাব্য প্রবাহ\nবাংলা লোকসঙ্গীতে লোকজগৎ লোকমানস\nবীর্যবতী বীরভোগ্যা ( দুটি খণ্ড)\nবৈজয়ন্তী\nভোরের রাগিনী\nমধুমাধবী\nমন অরণ্য\nমন্থন\nমনের মধ্যে মন\nমরুমৃগয়া\nমহাকালের বন্দর\nমারিয়ম\nমুম্বা\nমোহিনী\nমৃগনয়নী\n'রাজরোষে আদালতের আঙিনা\nরিসেপশনিস্ট\nরুরু\nরোদ বৃষ্টি ভালবাসা\nললিত বসন্ত\nলীলারহস্য\nলীলাসঙ্গম\nশাহজাদা শুজা\nশৈলপুরী কুমায়ুন\nশ্রেষ্ঠ গল্প\nসকরুণ বেণু\nসন্ন্যাসী সম্রাট\nসাইক্লোন\nসেই সব মাটি, সেই সব মানুষ\nসোনালী ডানার পাখি\nস্বপ্ন শিখর\nস্বপ্নের সওদাগর\nহিরণ্যগড়ের বধূ\n\n\n== জীবনাবসান ==\nবাংলার জনপ্রিয় ঔপন্যাসিক চিত্তরঞ্জন মাইতি ২০১৩ খ্রিস্টাব্দের ১৩ই অক্টোবর ৮৮ বৎসর বয়সে প্রয়াত হন। \n\n\n== তথ্যসূত্র =="}