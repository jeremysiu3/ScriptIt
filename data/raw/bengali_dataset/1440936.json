{"pageid": 1440936, "title": "লুনা ই-৮-৫ নং. ৪০৫", "url": "https://bn.wikipedia.org/wiki?curid=1440936", "content": "লুনা ই-৮-৫ নং. ৪০৫, যেটি লুনা ওয়াইই-৮-৫ নং. ৪০৫ নামেও পরিচিত এবং কখনও কখনও নাসা কর্তৃক লুনা ১৯৭০এ হিসাবে চিহ্নিত করা হয়, হলো লুনা কর্মসূচির অংশ হিসাবে ১৯৭০ সালে মহাশূণ্যে প্রেরণ করা একটি সোভিয়েত মহাকাশযান যা উৎক্ষেপণ ব্যর্থতায় হারিয়ে গিয়েছে। এটি ছিলো ৫,৬০০-কিলোগ্রাম (১২,৩০০-পাউন্ড) ভর বিশিষ্ট লুনা ই-৮-৫ মহাকাশযান, আটটির মধ্যে পঞ্চম উৎক্ষেপণ করাটি। এটি ছিলো চন্দ্র পৃষ্ঠে মৃদু অবতরণ করার জন্য প্রেরিত মহাকাশযান, যেটি সেখান হতে চন্দ্রের মৃত্তিকার নমুনা সংগ্রহ করতো এবং তা নিয়ে পৃথিবীতে প্রত্যাবর্তন করতো।\n\n\n== বিবরণ ==\nলুনা ই-৮-৫ নং. ৪০৫ মহাকাশযানটি ১৯৭০ সালের ৬ ফেব্রুয়ারি ০৪:১৬:০৬ ইউটিসি-এ বাইকোনুরের সাইট ৮১/২৩ থেকে ব্লক-ডি উচ্চ-স্তর যুক্ত একটি প্রোটন-কে ৮কে৭৮কে বাহক রকেটের উপরে বসিয়ে উৎক্ষেপণ করা হয়েছিল। উড্ডয়নের প্রথম পর্যায়ে এর একটি চাপ-প্রদায়ক সেন্সরের সমস্যার কারণে উৎক্ষেপণের ১২৮ সেকেন্ড পরই রকেটটির ইঞ্জিন বন্ধ হয়ে যায়। প্রক্ষেপকটি নিম্নপরিসীমা এলাকায় বিদ্ধস্ত হয়। এই অভিযান সম্পর্কে তথ্য প্রকাশের আগেই নাসা সঠিকভাবে সনাক্ত করতে সক্ষম হয় যে এটি চাঁদ হতে নমুনা সংগ্রহ করার একটি মহাকাশ অভিযান প্রচেষ্টা।\n\n\n== তথ্যসূত্র ==\n\n\n== বহিঃসংযোগ ==\nZarya - লুনা কর্মসূচির কালপঞ্জী  ওয়েব্যাক মেশিনে আর্কাইভকৃত ১ জুলাই ২০২২ তারিখে\n\nটেমপ্লেট:Orbital launches in 1970"}