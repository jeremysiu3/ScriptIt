{"pageid": 1345431, "title": "ফিহি মা ফিহি", "url": "https://bn.wikipedia.org/wiki?curid=1345431", "content": "ফিহি মা ফিহি (ফার্সি: فیه ما فیه), \"It Is What It is\" বা \"In It What Is In It\") হলো ১৩ শতকের ইসলাম ধর্মের বিখ্যাত আধ্যাত্মিক লেখক জালাল উদ্দিন মুহাম্মদ রুমি'র ফার্সি ভাষায় লেখা একটি গদ্য রচনা। গ্রন্থটিতে ১২টি সংক্ষিপ্ত প্রজ্ঞাপূর্ণ বক্তৃতা রয়েছে।\n\n\n== বর্ণনা ==\n\n\n=== বইটির শিরোনাম এবং উৎস ===\nজে.এম. সাদেঘির মতে ১৩১৬ সালের একটি অনুলিপিতে ফিহি মা ফিহি শিরোনামটি উপস্থাপিত হয়েছে। ১৩৫০ সালে বইটির আরেকটি অনুলিপিতে এর শিরোনাম আসরারুল জালালিহ নামে নীত হয়। রুমি নিজেই মসনভি-ই মানাভি-এর পঞ্চম খণ্ডে উল্লেখ করেছেন যে,\n\nযা সম্ভবত এই বইটিকে বোঝায়। ইরানে প্রকাশিত বইটির কপির শিরোনাম মাঘালাত-ই মওলানা-টি এই বই অনুসারে রচিত।\nবইটির প্রকাশকাল এবং এর রচয়িতা সম্পর্কে খুব বেশি কিছু জানা যায়নি। তবে বইটির সবচেয়ে নির্ভরযোগ্য অনুলিপির সম্পাদক বি.  ফোরুজানফার-এর অভিমত থেকে জানা যায় যে,  বইটি সম্ভবত রুমির বড় ছেলে সুলতানওয়ালাদ লিখেন। তিনি এর বিষয়বস্তুর অবতারণা করেন তার পিতা মসনভি-ই মা'নাভির বক্তৃতা থেকে, যা নিজের বা অন্যদের নেওয়া পান্ডুলিপি এবং নোটের উপর ভিত্তি করে লেখা।\nরুমির সারাংশে, জন বালডক বলেছেন যে, ফিহি মা ফিহি ছিল রুমির জীবনের শেষ দিকে লেখা একটি বক্তৃতা। রুমি ১২০৭ থেকে ১২৭৩ পর্যন্ত বেঁচে ছিলেন তাই ফিহি মা ফিহি সম্ভবত ১২৬০ থেকে ১২৭৩ সালের মধ্যে রুমি নিজেই লিখেন।\n\n\n== তাৎপর্য ==\nফিহি মা ফিহি বইটি তথাকথিত ফার্সি সাহিত্য বিপ্লবের (enghelāb-e adabi) পরে প্রথম ফার্সি গদ্য বইগুলির মধ্যে অন্যতম বই। তাছাড়া, বইটি বিখ্যাত মসনভী বইয়েরও একটি ভূমিকা হয়ে উঠেছে। অধিকন্তু সুফিবাদের আধ্যাত্মিক অনেক ধারণাগুলি এই বইটিতে সহজ সাবলিল ভাষায় বর্ণনা করা হয়েছে।\n\n\n== ইংরেজি অনুবাদ ==\nগ্রন্থটি ১৯৬১ সালে এ. জে আরবারি কর্তৃক Discourses of Rumi  শিরোনামে ইংরেজিতে অনুবাদ করা হয়েছে এবং এতে ৭১টি বক্তৃতা অন্তর্ভুক্ত রয়েছে। এর আরেকটি অনুবাদ ডঃ বাঙ্কি বিহারী কর্তৃক ১৯৯৮ সালে প্রকাশিত হয়।  যার শিরোনাম ছিল - Fiha Ma Fiha, Table Talk of Maulani Rumi  (ফিহা মা ফিহা, টেবিল টক অব মৌলানি রুমি)। এর প্রকাশনা প্রতিষ্ঠান ছিল - ডিকে পাবলিশার্স, নিউ দিল্লি, ISBN 81-7646-029-X। ১৯৯৪ সালে এর আরেকটি ইংরেজি অনুবাদ, ডব্লিউ. এম. থেকস্টুন, জেআর কর্তৃক  'Signs of the Unseen: The Discourses of Jalaluddin Rumi' শিরোনামে প্রকাশিত হয়, যা (পুটনি, ভিটি: থ্রেশহোল্ড বুকস, ১৯৯৪; শামভালা পাবলিকেশন্স \n, ১৯৯৯ দ্বারা পুনঃপ্রকাশিত)।\n\n\n== আরও দেখুন ==\nমসনবী\nমঈন উদ্দিন পরওয়ানা\n\n\n== তথ্যসূত্র ==\n\n\n== বহিঃসংযোগ ==\nDiscourses of Rumi (পিডিএফ; ৬৯৫ কে.বি)"}