{"pageid": 1427101, "title": "কোটা নীলিমা", "url": "https://bn.wikipedia.org/wiki?curid=1427101", "content": "কোটা নীলিমা একজন ভারতীয় লেখক, গবেষক, রাজনৈতিক ভাষ্যকার, শিল্পী এবং রাজনীতিবিদ। তাঁর লেখা, শিল্প এবং শিক্ষাগত কাজের মধ্যে রয়েছে গ্রামীণ দুর্দশা, লিঙ্গ, কৃষকের আত্মহত্যা এবং গণতান্ত্রিক সমাজের পরিধির আখ্যানগুলির উপর মনোযোগ। তিনি তেলেঙ্গানার হায়দ্রাবাদে থাকেন।\n\n\n== প্রাথমিক জীবন এবং শিক্ষা ==\nকোটা নীলিমার জন্ম অন্ধ্র প্রদেশে, সাংবাদিক ও লেখক প্রয়াত শ্রী কে ভি এস রামা শর্মা এবং উমা শর্মার ঘরে। তিনি দিল্লি বিশ্ববিদ্যালয় থেকে রাষ্ট্রবিজ্ঞানে পিএইচডি এবং দিল্লির জওহরলাল নেহেরু বিশ্ববিদ্যালয় থেকে আন্তর্জাতিক সম্পর্কে স্নাতকোত্তর ডিগ্রি অর্জন করেন। নীলিমা পল এইচ. নিটজ স্কুল অফ অ্যাডভান্সড ইন্টারন্যাশনাল স্টাডিজ (এসএআইএস), জনস হপকিন্স ইউনিভার্সিটি, ওয়াশিংটন ডিসি-তে দক্ষিণ এশিয়া স্টাডিজের সিনিয়র রিসার্চ ফেলোও ছিলেন। তিনি অর্পনা কৌরের নেতৃত্বে একাডেমি অফ ফাইন আর্টস অ্যাণ্ড লিটারেচারে অধ্যয়ন করেছেন।\n\n\n== গবেষণা এবং লেখা ==\nকোটা নীলিমা কল্পকাহিনী এবং প্রকৃত তথ্যভিত্তিক সাহিত্য উভয় ধারাতেই ভারতের দরিদ্র এবং মহিলাদের উপর বই লিখেছেন। তাঁর উপন্যাস রিভারস্টোনস এবং মানিলেণ্ডার ভারতের গ্রামীণ কৃষকদের উপর ভিত্তি করে তৈরি, এবং তাঁর শুজ অফ দ্য ডেড উপন্যাসে কৃষকের আত্মহত্যার উপর আলোকপাত করা হয়েছে। ২০১৬ সালে, চলচ্চিত্র নির্মাতা ভেট্রিমারান শুজ অফ দ্য ডেড -কে একটি চলচ্চিত্রে রূপান্তরিত করার জন্য বেছে নেন। তাঁর উপন্যাস দ্য অনেস্ট সিজন একটি রাজনৈতিক রোমাঞ্চকর গল্প যার প্রধান চরিত্রে আছে একজন মহিলা সাংবাদিক।\nকোটা নীলিমার প্রকৃত তথ্যভিত্তিক বই উইডোস অফ বিদর্ভ: মেকিং অফ শ্যাডোজ মহারাষ্ট্রের বিদর্ভ অঞ্চলে কৃষি সঙ্কটের কারণে কৃষক স্বামীদের আত্মহত্যার পর তাদের বিধবাদের জীবন সম্পর্কে লেখা। হিন্দুস্তান টাইমসের জন্য একটি পর্যালোচনায়, মঞ্জুলা নারায়ণ লিখেছেন, \"লেখাটি টানটান এবং প্রায়শই বিদ্রূপাত্মক। এটি অপ্রয়োজনীয় বিশেষণ ও শৈলীগত সমৃদ্ধি বর্জিত। পরিবর্তে, লেখক মহিলাদের কথা বলতে দিয়েছেন, তাদের প্রত্যেকের গল্পের সূক্ষ্মতা তুলে ধরেছেন, নিজেকে প্রায় সম্পাদনা করে ফেলেছেন। এর ফলাফলে এমন একটি বই হয়েছে যা তীব্র ব্যথায় ভরা, যা প্রায় অসহনীয়ভাবে সৎ।\" তাঁর তথ্যভিত্তিক রচনায় আধ্যাত্মিকতার উপর দুটি বইও রয়েছে। তাদের মধ্যে একটি, তিরুপতি: এ গাইড টু লাইফ বইটি হিন্দি, তেলুগু এবং তামিল ভাষায় অনুবাদ করা হয়েছে।\nএকজন সাংবাদিক হিসাবে, নীলিমা দ্য ইন্ডিয়ান এক্সপ্রেসের প্রধান সংবাদদাতা হিসাবে রাজনীতির খবর তুলে আনতেন এবং দ্য সানডে গার্ডিয়ানের রাজনৈতিক সম্পাদক ছিলেন। নীলিমা লিখেছেন ইকোনমিক অ্যাণ্ড পলিটিক্যাল উইকলি, দ্য হাফিংটন পোস্ট ইণ্ডিয়া, দ্য কুইন্ট, দ্য ওয়্যার, ডিএনএ, এবং হিন্দুস্তান টাইমস- এর মতো পত্রিকায়। তাঁর গবেষণা সংস্থা, ইনস্টিটিউট অফ পারসেপশন স্টাডিজ (আইপিএস), গ্রামীণ দুর্দশার মানচিত্র তৈরি করে এবং সমাধানের পক্ষে বক্তব্য রাখে। মিডিয়া সংস্কার নিয়ে একটি প্রচারণা, রেট দ্য ডিবেট-এর প্রতিষ্ঠাতা তিনি। তিনি হায়দ্রাবাদের হাক্কু ইনিশিয়েটিভের নেতৃত্বে আছেন, এটি একটি প্রচারাভিযান-ভিত্তিক এবং সমাধান-ভিত্তিক উদ্যোগ, এর কিছু প্রচারাভিযান হল 'ইজ হায়দ্রাবাদ মনসুন রেডি?',  'সিটিজেন সেফটি অ্যাণ্ড ওয়াইন শপ', 'স্যানিটেশন ওয়ারিয়র্স অফ হায়দ্রাবাদ', 'ওয়াল এগেইনস্ট সিটিজেনস', 'প্যাডি ফার্মারস অফ তেলেঙ্গানা', 'ক্লোজ ড্রেন সেভ লাইফস', 'সিটিজেন রেফারেণ্ডাম অন ওয়াইন শপস ইন হায়দ্রাবাদ'। তাঁর শিক্ষামূলক নিবন্ধগুলি দুর্দশা, কৃষকের আত্মহত্যা এবং ভারতের নির্বাচনী ব্যবস্থা, যেমন, 'রাইট টু রিকল'-এর সংস্কারের ওপর লেখা। তিনি শিক্ষা প্রতিষ্ঠানে কৃষি সংকট এবং লিঙ্গ সহ বিভিন্ন বিষয়ে কথা বলেন। তিনি উইমেন ইকোনমিক ফোরাম (ডব্লিউইএফ) ২০১৯-এ এক্সেপশনাল উইমেন অফ এক্সিলেন্স বিভাগে পুরস্কৃত হয়েছেন। তাঁর উদ্যোগ স্টুডিওআড্ডা আর্ট ও ফটোগ্রাফি শো এবং ভারতের সামাজিক, অর্থনৈতিক ও রাজনৈতিক অবস্থার উপর আলোচনার মতো পর্যায়ক্রমিক প্রচার অনুষ্ঠান পরিচালনা করে।\nকোটা নীলিমা জয়পুর সাহিত্য উৎসব, এপিজে কলকাতা সাহিত্য উৎসব, দেরাদুন সাহিত্য উৎসব, ওড়িশা সাহিত্য উৎসব, টাইমস লিটফেস্ট, উটিলিটফেস্ট এবং দিল্লি সাহিত্য উৎসব অংশগ্রহণ করেন।\n\n\n== প্রকাশনা ==\n\n\n=== প্রকৃত তথ্যভিত্তিক বই ===\nতিরুপতি: এ গাইড টু লাইফ, পেঙ্গুইন (২০১২)\nতিরুমালা: স্যাক্রেড ফুডস অফ গড, রোলি প্রকাশনা (২০১৭)\nউইডোস অফ বিদর্ভ: মেকিং অফ শ্যাডোজ, অক্সফোর্ড ইউনিভার্সিটি প্রেস, (২০১৮)\n\n\n=== কথাসাহিত্য বই ===\nরিভারস্টোনস, পেঙ্গুইন (পুনর্মুদ্রণ/২০১৬)\nডেথ অফ এ মানিলেণ্ডার, পেঙ্গুইন (পুনর্মুদ্রণ/২০১৬)\nশুজ অফ দ্য ডেড, রুপা পাবলিকেশন্স (২০১৩)\nদ্য অনেস্ট সিজন, পেঙ্গুইন (২০১৫)\n\n\n=== সম্পাদিত বইয়ের অধ্যায় ===\nট্রাভেলিং ইন, ট্রাভেলিং আউট: এ বুক অফ আনএক্সপেক্টেড জার্নিস বইতে, নমিতা গোখলে দ্বারা সম্পাদিত \"তিরুপতি: দ্য গড ফর এ মডার্ন এজ\" (২০১৪)\n\n\n=== প্রবন্ধ ===\nবিদর্ভের আত্মহত্যার শিকার কৃষকদের বিধবারা, ইকোনমিক অ্যাণ্ড পলিটিক্যাল উইকলি, খণ্ড ৫৩, সংখ্যা নং ২৬-২৭, ৩০শে জুন ২০১৮, পৃ ২৪-৩১।\n'রাইট টু রিকল' রিফর্ম এক্সপিরিয়েন্স ইন মধ্যপ্রদেশ, ইকোনমিক অ্যাণ্ড পলিটিক্যাল উইকলি, খণ্ড LII, নং ১৩, ১লা এপ্রিল ২০১৭, পৃ ২৪-২৬।\n\n\n== অঙ্কন এবং ফটোগ্রাফি ==\nনীলিমা একজন চিত্রশিল্পীও, যিনি প্রায়শই রং করার আগে চারকোল স্কেচিং করেন। ২০১৭ সালে, তাঁর প্রদর্শনী রিমেইনস অফ অযোধ্যা, প্লেসেস অফ ওয়ারশিপ-এ তিনি অযোধ্যা এবং স্বাধীনতা ও সম্প্রীতি সম্পর্কিত বিষয়গুলি প্রতিফলিত করেছিলেন। ২০১৮ সালে, স্বাতী রাই দ্য ট্রিবিউনের জন্য লিখেছিলেন, \"একজন শিল্পী হিসাবে, তাঁর চিত্রকর্মগুলি প্রয়োজনীয় উপাদানে ভরপুর, যা তাঁর শিল্পের একটি স্পষ্ট এবং সামঞ্জস্যপূর্ণ উপাদান।\" তাঁর ২০১৮ সালের প্রদর্শনী মেটাফরস অফ দ্য মুন তাঁর বই উইডোজ অফ বিদর্ভ: মেকিং অফ শ্যাডোস -এর (কৃষক স্বামীদের আত্মহত্যার পরে তাদের বিধবাদের জীবনের নথিভুক্তি) কাজ দ্বারা প্রভাবিত হয়েছিল। প্রদর্শনীর পর্যালোচনায়, শিল্পা আর লিখেছেন, \"আমাদের মধ্যে এবং আমাদের চারপাশে অনুপস্থিতির আলোচনা এবং নথিভুক্ত করার ধারণাটি এই লেখক-শিল্পীর রচনায় একটি পুনরাবৃত্ত মোটিফের শিল্পসম্ভার। [...] তাঁর অভ্যাস হিসাবে, তিনি যা অনুভব করেছেন এবং লিখিত শব্দে বলা হয়নি, নীলিমা সর্বদা সেই সৃজনশীল মাধ্যমের দিকে মনোনিবেশ করেছেন।\"\n২০১৯ সালে, তাঁর নবম একক প্রদর্শনী ছিল দ্য নেচার অফ থিংস: ডেথ অ্যাণ্ড ডুয়ালিজম ইন ইণ্ডিয়ান ভিলেজ শিরোনামের একটি ফটোগ্রাফি প্রদর্শনী। এই প্রদর্শনী থেকে বিক্রি শুরু হয়। বিক্রয়লব্ধ অর্থ বেঙ্গালুরুর আজিম প্রেমজি বিশ্ববিদ্যালয়ের জন্য তাঁর গবেষণার অংশ, কৃষকদের বিধবাদের দান করা হয়েছিল।\nতাঁর কাজগুলি ললিত কলা একাডেমি এবং দিল্লির ইণ্ডিয়া হ্যাবিট্যাট সেন্টারে এবং ভারতের অন্যান্য শহরের মধ্যে মুম্বাই, ব্যাঙ্গালোর, কলকাতার শিল্প প্রদর্শনীতে প্রদর্শিত হয়েছে।  লণ্ডন নেহেরু সেন্টার, যাদুঘর, এবং চায়না আর্ট মিউজিয়াম, কিরগিজস্তানের বিশকেকের ন্যাশনাল মিউজিয়াম অফ ফাইন আর্টস সহ বেশ কয়েকটি আন্তর্জাতিক প্রদর্শনীতেও তাঁর কাজ প্রদর্শিত হয়েছে। তাঁর কাজগুলি বেলজিয়ামের মিউজিয়াম অফ সেক্রেড আর্টসের স্থায়ী সংগ্রহের অংশ।\n\n\n== রাজনৈতিক পেশা ==\nকোটা নীলিমা তেলেঙ্গানা প্রদেশ কংগ্রেস কমিটির সাধারণ সম্পাদক হিসেবে কাজ করেছেন। ২০২৩ সালে, তিনি তেলেঙ্গানা বিধানসভার জন্য সনথনগর থেকে কংগ্রেস পার্টির প্রার্থী হয়েছিলেন।\n\n\n== ব্যক্তিগত জীবন ==\nনীলিমা কংগ্রেস পার্টির মুখপাত্র পবন খেরার স্ত্রী।\n\n\n== আরও দেখুন ==\nভারতীয় লেখকদের তালিকা\nভারতীয় মহিলা লেখকদের তালিকা\nভারতীয় নারী শিল্পীদের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nদ্য অনেস্ট সিজন এক্সারপ্ট (Scroll.in, ২০১৫)"}