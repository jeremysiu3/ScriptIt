{"pageid": 1081691, "title": "স্কটল্যান্ডের ভূগোল", "url": "https://bn.wikipedia.org/wiki?curid=1081691", "content": "স্কটল্যান্ডের ভূগোল বৈচিত্র্যময়, কারণ এখানে রয়েছে গ্রামীণ নিম্নভূমি থেকে অব্যবহৃত উঁচু পার্বত্য অঞ্চল এবং বড় শহর থেকে খুব কম জনবহুল দ্বীপপুঞ্জ পর্যন্ত। ইউরোপের উত্তরে অবস্থিত স্কটল্যান্ড গ্রেট ব্রিটেন দ্বীপের উত্তরের অর্ধাংশের পাশাপাশি শিটল্যান্ড দ্বীপপুঞ্জ, অর্কনি দ্বীপপুঞ্জ এবং অভ্যন্তরস্থ এবং বহিস্থ হিব্রাইড দ্বীপপুঞ্জ সহ প্রায় ৯০০টি দ্বীপ নিয়ে গঠিত।\n\n\n== ভূতত্ত্ব ও গঠন ==\nস্কটল্যান্ডের আয়তন ৩০,৯৮১ বর্গমাইল (৮০,২৪০ বর্গকিলোমিটার), যা যুক্তরাজ্যের মোট আয়তনের ৩২%। স্কটল্যান্ডের মূল ভূখণ্ডের উপকূলরেখার দৈর্ঘ্য ৬,১৬০ মাইল (৯,৯১০ কিলোমিটার)।  \nস্কটল্যান্ডের গঠন ক্রিয়া পাত সঞ্চালন প্রক্রিয়ার দ্বারা সংগঠিত হয়েছিল এবং পরবর্তীকালে হিমবাহ থেকে উদ্ভূত ক্ষয়কার্যের ফলে এর গঠন সম্পন্ন হয়।\n\n\n== প্রাকৃতিক ভূগোল ==\n\n\n=== ভূমি ব্যবহার ===\nস্কটল্যান্ডের মোট জমির পরিমাণ ৮০,২৩,৯৪৭ হেক্টর। এর ৬৭% তৃণভূমি ও অনিয়মিত চারণভূমি; কাঠ ও বনভূমিতে ১৭%; নগর উন্নয়নে ৮%; ফসল ফলানো ও পতিত ৭% এবং অন্যান্য কৃষি জমি খাতে ২% ভূমি ব্যবহৃত হয়।\n\n\n=== উপকূলরেখা ===\nস্কটল্যান্ডের মূল ভূখণ্ডের উপকূলরেখার দৈর্ঘ্য ৬,১৬০ মাইল (৯,৯১০ কিলোমিটার)। অসংখ্য দ্বীপ যুক্ত করলে এর দৈর্ঘ্য ১১,৬০২ মাইল (১৮,৬৭২ কিলোমিটার) পর্যন্ত বৃদ্ধি পায়।\n\n\n=== দ্বীপসমূহ ===\nস্কটল্যান্ডে ৯০০টিরও বেশি দ্বীপ রয়েছে, যার মধ্যে ১০০টিরও বেশি দ্বীপে জনবসতি রয়েছে। দ্বীপগুলোর অধিকাংশই দেশের উত্তর ও পশ্চিম উপকূলে অবস্থিত।\n\n\n== আরও দেখুন ==\nরয়্যাল স্কটিশ জিওগ্রাফিক্যাল সোসাইটি;\nযুক্তরাজ্যের ভূগোল;\nআয়ারল্যান্ডের ভূগোল;\nইংল্যান্ডের ভূগোল;\nওয়েল্‌সের ভূগোল।\n\n\n== তথ্যসূত্র ==\n\n\n== বহিঃসংযোগ =="}