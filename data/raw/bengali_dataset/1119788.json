{"pageid": 1119788, "title": "হাসান বঁদে", "url": "https://bn.wikipedia.org/wiki?curid=1119788", "content": "বুরেইমা হাসান বঁদে (ফরাসি: Hassane Bandé; ৩০ অক্টোবর ১৯৯৮; হাসান বঁদে নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ক্রোয়েশীয় ক্লাব ইস্ত্রা ১৯৬১ এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\nবুর্কিনাবি ফুটবল ক্লাব সালিতার যুব পর্যায়ের হয়ে খেলার মাধ্যমে বঁদে ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, বেলজীয় ক্লাব মেখেলেনের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মেখেলেনের হয়ে মাত্র এক মৌসুমে ২৫ ম্যাচে ১১টি গোল করার পর ২০১৮–১৯ মৌসুমে তিনি প্রায় ৮.২৫ মিলিয়ন ইউরোর বিনিময়ে ওলন্দাজ ক্লাব আয়াক্সে যোগদান করেছেন। পরবর্তীকালে, তিনি থুনের হয়ে খেলেছেন। ২০২০–২১ মৌসুমে, তিনি ধারে আয়াক্স হতে ক্রোয়েশীয় ক্লাব ইস্ত্রা ১৯৬১ যোগদান করেছেন।\nবঁদে ২০১৫ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ১৬ ম্যাচে ১টি গোল করেছেন।\n\n\n== প্রারম্ভিক জীবন ==\nবুরেইমা হাসান বঁদে ১৯৯৮ সালের ৩০শে অক্টোবর তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৫ সালের ২৫শে অক্টোবর তারিখে, ১৬ বছর, ১১ মাস ও ২৫ দিন বয়সে, ডান পায়ে ফুটবল খেলায় পারদর্শী বঁদে নাইজেরিয়ার বিরুদ্ধে অনুষ্ঠিত ২০১৬ আফ্রিকান নেশন্স চ্যাম্পিয়নশিপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ০–০ গোলে ড্র করেছিল। বুর্কিনা ফাসোর হয়ে অভিষেকের বছরে বঁদে সর্বমোট ১ ম্যাচে অংশগ্রহণ করেছেন।\nবঁদে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৯ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে হাসান বঁদে  (ইংরেজি)  \nসকারবেসে হাসান বঁদে (ইংরেজি) \nবিডিফুটবলে হাসান বঁদে  (ইংরেজি)  \nট্রান্সফারমার্কেটে হাসান বঁদে (ইংরেজি) \nওয়ার্ল্ডফুটবল.নেটে হাসান বঁদে (ইংরেজি) \nইএসপিএন এফসিতে হাসান বঁদে (ইংরেজি) \nন্যাশনাল-ফুটবল-টিমস.কমে হাসান বঁদে (ইংরেজি)"}