{"pageid": 1105249, "title": "শ্রী শ্রী রাধাগোবিন্দ মন্দির, মুক্তাগাছা", "url": "https://bn.wikipedia.org/wiki?curid=1105249", "content": "শ্রী শ্রী রাধাগোবিন্দ মন্দির ময়মনসিংহ জেলার মুক্তাগাছা উপজেলায় অবস্থিত একটি হিন্দু ধর্মীয় মন্দির। শহরের জমিদার বাড়ি সংলগ্ন এ মন্দির প্রতিষ্ঠিত। এ মন্দিরের আকর্ষন হচ্ছে আধুনিক স্থাপত্য শিল্প। প্রতিদিন সকাল ও বিকালে বহু ভক্তপ্রাণ মানুষ এখানে সমবেত হন এবং প্রার্থনা করেন। স্থানীয় সুধীজনের আর্থিক সহায়তায় এই প্রতিষ্ঠানটি পরিচালিত হয়ে আসছে। ১৯৪০ সালে স্বর্গীয় পরেশ সাধু কর্তৃক বিগ্রহ স্থাপনের মাধ্যমে শ্রী শ্রী রাধা গোবিন্দ মন্দির নির্মাণ হলেও কালে কালে এটি ‘ছাপ্পান্ন প্রহর মাঠ’ নামেই পরিচিতি লাভ করেছে।\n\n\n== জনপ্রিয়তা ==\n\nহিন্দু সম্প্রদায়ের নারী-পুরুষের কাছে এই মন্দির ধর্মীয়ভাবে খুবই তাৎপর্যপূর্ণ। মন্দিরটি সুষ্ঠু পরিচালনার জন্য রয়েছে পরিচালনা কমিটি। কমিটির সহযোগীতায় ও ভক্তবৃন্দের বিপুল সমাবেশে বিভিন্ন সময় আয়োজন করা হয় নানা ধর্মীয় অনুষ্ঠানের। এখানে মন্দির পুরোহিত কর্তৃক নিত্য পূজা অর্চনা করা হয়। প্রতিবছর রাস পূর্ণিমা উপলক্ষে অধিবাসের মধ্য দিয়ে ৫৬ প্রহরব্যাপী হরিনাম কীর্তন। এ সময় সমবেত হন দেশ বিদেশের বিখ্যাত কীর্তনীয়ার দল।\n\n\n== আরও দেখুন ==\nআনন্দময়ী যুগল কালী ও শিব মন্দির, মুক্তাগাছা\nমুক্তাগাছা জোড় মন্দির\nমুক্তাগাছার রাজবাড়ি\nমুক্তাগাছার মণ্ডা\n\n\n== তথ্যসূত্র =="}