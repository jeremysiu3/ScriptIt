{"pageid": 1008125, "title": "সেরাম ইনস্টিটিউট", "url": "https://bn.wikipedia.org/wiki?curid=1008125", "content": "সেরাম ইনস্টিটিউট অফ ইন্ডিয়া হল ভারতের পুনে শহরে অবস্থিত ভ্যাকসিন ও ইমিউনোবায়োলজিক ঔষধ প্রস্তুতকারক।  এটি সাইরাস পুনাওয়ালা ১৯৬৬ সালে প্রতিষ্ঠা করেছিলেন।  কোম্পানিটি পুনাওয়ালা ইনভেস্টমেন্ট অ্যান্ড ইন্ডাস্ট্রিজের একটি সহায়ক সংস্থা। \n\n\n== বিবরণ ==\n২০২০-এর হিসাব অনুযায়ী, কোম্পানিটি ডোজ উৎপাদনের সংখ্যার দিক দিয়ে বিশ্বের সবচেয়ে বড় টিকা উৎপাদনকারী প্রতিষ্ঠান।  প্রতি বছর সেরাম ১.৫ বিলিয়ন ডোজ টিকা উৎপাদন করে থাকে। এর উৎপাদিত টিকার মাঝে যক্ষ্মার জন্য টিউবারভ্যাক টিকা(বিসিজি), পোলিও এর জন্য পোলিওভ্যাক টিকা সহ নানা টিকা শিশুদের দিয়ে থাকে।\n২০০৯-এ, সেরাম একটি ইন্ট্রেনসাল সোয়াইন ফ্লু ভ্যাকসিন তৈরি করছিল।  ২০১৬ সালে, মার্কিন যুক্তরাষ্ট্র ভিত্তিক ম্যাসাচুসেটস মেডিকেল স্কুল ইউনিভার্সিটি এর ম্যাস বায়োলজিক্সের সহায়তায়, এটি একটি দ্রুত-কার্যক্ষমতাসম্পন্ন অ্যান্টি- রেবিজ এজেন্ট, রেবিজ হিউম্যান মনোক্লোনাল অ্যান্টিবডি (আরএমএবি) আবিষ্কার করেছে, যা রেবিশিল্ড নামে পরিচিত। \n২০১২ সালে কোম্পানিটি নেদারল্যান্ডের বিথোভেন বায়লোজিক্যালকে কেনার মাধ্যমে প্রথম আন্তর্জাতিক অধিগ্রহণ শুরু করে। \n\n\n== কোভিড-১৯ ভ্যাকসিন উন্নয়ন ==\n\nকোম্পানিটি অ্যাস্ট্রাজেনেকার সাথে কোভিড-১৯ ভ্যাকসিন উৎপাদনের  চুক্তি করেছে।অ্যাস্ট্রাজেনেকা, অক্সফোর্ড বিশ্ববিদ্যালয়ের সাথে যৌথভাবে ChAdOx1 nCoV-19 নামে একটি টিকা তৈরি করছে।  জানা গেছে যে সেরাম ইনস্টিটিউট ভারত এবং অন্যান্য নিম্ন ও মধ্যম আয়ের দেশে ১০ কোটি (১০০ মিলিয়ন) ডোজ টিকা সরবরাহ করবে।  এটির ডোজ প্রতি মূল্য ২২৫ রুপি (প্রায় $৩) হিসাবে অনুমান করা হয়।  ২০২০ সালের সেপ্টেম্বরে, অক্সফোর্ডে একজন স্বেচ্ছাসেবীর একটি ডোজ গ্রহণের পরে অসুস্থ হলে ডিসিজিআই এর ট্রায়াল থামিয়ে দিয়েছিল, তবে ব্রিটিশ নিয়ন্ত্রকদের সম্মতিতে শীঘ্রই তা পুনরায় শুরু করা হয়েছিল।  ২০২০ সালের ডিসেম্বরে, এসআইআই অ্যাস্ট্রাজেনেকা দ্বারা উৎপাদিত টিকার জন্য জরুরি অনুমোদন চেয়েছিল। \nএছাড়াও  তারা ভারত ও স্বল্প ও মধ্য আয়ের দেশগুলোতে প্রস্তাবিত নোভাভ্যাক্স এর কোভিড-১৯ টিকা NVX-CoV2373 উন্নয়ন ও বাণিজ্যিক উৎপাদনের জন্য একটি চুক্তি করেছে।  সংস্থাটি কোডেজেনিক্সের নাসালি এর কোভিড-১৯ টিকা সিডিএক্স -005 উৎপাদন করবে।\nসোমবার এক বিবৃতিতে ভারতের সেরাম ইনস্টিটিউট এবং দক্ষিণ কোরিয়ার এসকেবায়ো উৎপাদিত অক্সফোর্ডের টিকা বিশ্বব্যাপী সরবরাহে ছাড়পত্র দেয়ার কথা জানায় সংস্থাটি।\n\n\n== আরও দেখুন ==\nভারত বায়োটেক\nক্যাডিলা স্বাস্থ্যসেবা\nভারতে বায়োটেকনোলজি\n\n\n== বহিঃসংযোগ ==\nওয়েবসাইট\n\n\n== তথ্যসূত্র =="}