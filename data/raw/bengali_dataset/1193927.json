{"pageid": 1193927, "title": "লারিসা", "url": "https://bn.wikipedia.org/wiki?curid=1193927", "content": "লারিসা (গ্রিক: Λάρισα, উচ্চারণঃ [ˈlarisa]) গ্রীসের থেসালি অঞ্চলের রাজধানী ও বৃহত্তম শহর। শহরের জনসংখ্যা ২০১১ সালের আদমশুমারি অনুসারে ১,৪৪,৬৫১ জন, যা এটিকে গ্রীসের পঞ্চম-সবচেয়ে জনবহুল শহরে পরিণত করেছে। এটি লারিসা আঞ্চলিক একক রাজধানী। শহরটি একটি প্রধান কৃষি কেন্দ্র এবং একটি জাতীয় পরিবহন কেন্দ্র, যা ভলোস বন্দর, থেসালোনিকি ও এথেন্স শহরগুলির সঙ্গে সড়ক ও রেলপথে সংযুক্ত রয়েছে। লারিসা পৌরসভার ১,৬২,৫৯১ জন বাসিন্দা রয়েছে, যখন লারিসা আঞ্চলিক এককের জনসংখ্যা ২,৮৪,৩২৫ জনে পৌঁছেছে (২০১১-এর হিসাব অনুযায়ী)\nজনশ্রুতি আছে যে এখানে অ্যাকিলিসের জন্ম হয়েছিল। \"চিকিৎসার জনক\" হিপোক্রেটিস এখানেই মারা যান। আজ, লারিসা গ্রীসের একটি গুরুত্বপূর্ণ বাণিজ্যিক, পরিবহন, শিক্ষাগত, কৃষি ও শিল্প কেন্দ্র।\n\n\n== ভূগোল ==\n\nই৭৫ সহ বেশ কয়েকটি মহাসড়ক রয়েছে এবং এথেন্স থেকে থেসালোনিকি (সালোনিকা) যাওয়ার প্রধান রেলপথ থেসালির মধ্য দিয়ে অতিক্রম করছে। অঞ্চলটি লরিসা (প্রায় ৬০ কিলোমিটার (৩৭ মাইল)) থেকে অল্প দূরত্বে নেয়া আগ়খিয়ালোস অবস্থিত মধ্য গ্রীসের আন্তর্জাতিক বিমানবন্দরের মাধ্যমে ইউরোপের বাকি অংশের সাথে সরাসরি যুক্ত। লারিসা পিনিওস নদীর তীরে অবস্থিত।\nলারিসা পৌরসভার আয়তন ৩৩৫.৯৮ বর্গকিলোমিটার (১২৯.৭২ বর্গমাইল), লারিসা মিউনিসিপ্যাল ইউনিটের আয়তন ১২২.৫৮৬ বর্গকিলোমিটার (৪৭.৩৩১ বর্গমাইল), এবং সম্প্রদায় লারিসার ক্ষেত্রফল ৮৮.১৬৭ বর্গকিলোমিটার (৩৪.০৪১ বর্গমাইল)।\nশনির একটি প্রাকৃতিক উপগ্রহ ডায়োনের পৃষ্ঠের একটি গভীর খাদ লারিসা খাসমার নামকরণ লরিসার নামে করা হয়েছিল।\n\n\n== তথ্যসূত্র =="}