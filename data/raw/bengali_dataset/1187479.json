{"pageid": 1187479, "title": "কুয়েতি দিনার", "url": "https://bn.wikipedia.org/wiki?curid=1187479", "content": "কুয়েতি দিনার (আরবি: دينار كويتي, code: KWD) হল কুয়েতের মুদ্রা। এটি ১০০টি উপবিভাগে বিভক্ত।\n২০২২ সাল নাগাদ, কুয়েতি দিনারের মূল্যমান সর্বাধিক, যেখানে ১ কুয়েতি দিনার সমান ৩.৩২ মার্কিন ডলার, যা বাহরাইনি দিনার থেকে বেশি, যেখানে ১ বাহরাইনি দিনার সমান ২.৬৫ মার্কিন ডলার।\n\n\n== ইতিহাস ==\n\n১৯৬১ সালে ভারতীয় টাকার সমমূল্যের উপসাগরীয় রুপির পরিবর্তে দিনার প্রবর্তিত হয়। এটি প্রবর্তনের সময় ১ পাউন্ড স্টার্লিং সমমূল্যের ছিল। রুপি মূল্যমান নির্ধারিত ছিল ১৬\"ডি\", ফলে ১৩+১⁄৩ রুপির রূপ্তান্তরিত হার দাঁড়ায় ১ কুয়েতি দিনার।\n১৯৯০ সালে ইরাক কুয়েত আক্রমণ করলে ইরাকি দিনার মুদ্রা হিসেবে কুয়েতি দিনারের স্থান দখল করে এবং আক্রমণকারী সৈন্যদল প্রচুর পরিমাণ ব্যাংক নোট চুরি করে নিয়ে যায়। কুয়েত স্বাধীন হওয়ার পর কুয়েতি দিনার দেশটির মুদ্রা হিসেবে পুনঃপ্রতিষ্ঠিত হয় এবং নতুন ব্যাংক নোট চালু হয়। ফলে চুরিকৃত নোটসহ পূর্বের নোটসমূহ বাজার থেকে তুলে দেওয়া হয়।\n\n\n== মুদ্রা ==\nনিন্মোক্ত তালিকার মুদ্রাসমূহ ১৯৬১ সালে চালু হয়। সকল মুদ্রার নকশা একই রকম এবং প্রথম ছাপার পর তা পরিবর্তন করা হয়নি।\n\n\n== ব্যাংক নোট ==\nছয় দফায় কুয়েতি দিনার ব্যাংক নোট মুদ্রিত হয়েছে।\n\n\n=== প্রথম দফা ===\nপ্রথম দফায় মুদ্রা চালু হয় ১৯৬০ সালে কুয়েতি মুদ্রা আইন ঘোষণার ফলে কুয়েতি মুদ্রা বোর্ড গঠনের পর। এই দফার মুদ্রাসমূহ ১৯৬১ সালের ১লা এপ্রিল থেকে ১৯৮২ সালের ১লা ফেব্রুয়ারির মধ্যে বাজারে ছাড়া হয় এবং এই দফায় অন্তর্ভুক্ত মুদ্রার মূল্যমান ছিল ১⁄৪ কুয়েতি দিনার, ১⁄২ কুয়েতি দিনার, ১ কুয়েতি দিনার, ৫ কুয়েতি দিনার ও ১০ কুয়েতি দিনার।\n\n\n=== দ্বিতীয় দফা ===\nকুয়েতি মুদ্রা বোর্ডের পরিবর্তে ১৯৬৯ সালে কুয়েতের কেন্দ্রীয় ব্যাংক প্রতিষ্ঠার পর ১৯৭০ সালের ১৭ই নভেম্বর নতুন ১⁄৪ কুয়েতি দিনার, ১⁄২ কুয়েতি দিনার ও ১০ কুয়েতি দিনার মূল্যমানের মুদ্রা চালু হয় এবং এরপর ১৯৭১ সালের ২০শে এপ্রিল দ্বিতীয় দফায় নতুন ১ কুয়েতি দিনার ও ৫ কুয়েতি দিনারের নোট চালু হয়। এই দফার মুদ্রাসমূহ ১৯৮২ সালের ১লা ফেব্রুয়ারি বাজার থেকে তুলে ফেলা হয়।\n\n\n=== তৃতীয় দফা ===\nআমির জাবের আল-আহমেদ আল-সাবাহের সিংহাসনে আরোহনের পর ১৯৮০ সালের ২০শে ফেব্রুয়ারি তৃতীয় দফায় মুদ্রা চালু হয়, যার মূল্যমান ছিল ১⁄৪ কুয়েতি দিনার, ১⁄২ কুয়েতি দিনার, ১ কুয়েতি দিনার, ৫ কুয়েতি দিনার ও ১০ কুয়েতি দিনার। ১৯৮৬ সালের ৯ই ফেব্রুয়ারি ২০ কুয়েতি দিনারের ব্যাংক নোট চালু হয়। কুয়েত আক্রমণের ফলে জরুরি অবস্থা জারির পর এই দফার মুদ্রাসমূহ ১৯৯১ সালের ৩০ সেপ্টেম্বর থেকে কার্যকরভাবে অবৈধ ঘোষণা করা হয়। ইরাকি সৈন্যদল প্রচুর পরিমাণ মুদ্রা চুরি করে এবং কিছু মুদ্রা আন্তর্জাতিক মুদ্রা বাজারেও সয়লাব হয়। \"স্ট্যান্ডার্ড ক্যাটালগ অব ওয়ার্ল্ড পেপার মানি\" (এ. পিক, ক্রাউস পাবলিকেশন্স) তালিকা করে যে নিম্নোক্ত সিরিয়াল নাম্বারের নোটসমূহ চুরি করা হয়েছিল:\n\n\n=== চতুর্থ দফা ===\nস্বাধীনতার পর বাজার থেকে তোলে ফেলা পূর্ববর্তী মুদ্রার অতিদ্রুত পরিবর্তন ও দেশের ত্বরিত অর্থনৈতিক পুনরুদ্ধারের নিশ্চয়তার জন্য ১৯৯১ সালের ২৪শে মার্চ চতুর্থ দফায় মুদ্রা চালু হয়। এই দফার মুদ্রাসমূহ ১৯৯৫ সালের ১৬ই ফেব্রুয়ারি পর্যন্ত বাজারে সক্রিয় ছিল। এই দফার মূদ্রাসমূহের মূল্যমান ছিল ১⁄৪ কুয়েতি দিনার, ১⁄২ কুয়েতি দিনার, ১ কুয়েতি দিনার, ৫ কুয়েতি দিনার, ১০ কুয়েতি দিনার ও ২০ কুয়েতি দিনার।\n\n\n=== পঞ্চম দফা ===\nপঞ্চম দফার কুয়েতি ব্যাংক নোটসমূহ ১৯৯৪ সালের ৩রা এপ্রিল থেকে কার্যকর হয় এবং এতে উন্নতমানের প্রযুক্তি সংবলিত নিরাপত্তা ব্যবস্থা যুক্ত করা হয়, যা ব্যাংক নোটের মান নির্ধারক হয়ে ওঠে। ২০১৫ সালের ১লা অক্টোবর এই দফার মুদ্রাসমূহ বাজার থেকে তুলে ফেলা হয়।\n\n\n=== ষষ্ঠ দফা ===\nকুয়েতের কেন্দ্রীয় ব্যাংক ২০১৪ সালের ২৯শে জুন ষষ্ঠ দফায় কুয়েতি ব্যাংক নোট চালু করে। কিছু নোট অমসৃণ যাতে অন্ধরাও স্পর্শ করে তা শনাক্ত করতে পারে\n\n\n== আরও দেখুন ==\nকুয়েতের অর্থনীতি\n\n\n== তথ্যসূত্র ==\n\n\n== বহিঃসংযোগ ==\nব্যাংক নোটের ছবি ও বর্ণনা (কুয়েতের কেন্দ্রীয় ব্যাংকের নতুন ওয়েবসাইট)  ওয়েব্যাক মেশিনে আর্কাইভকৃত ৭ ডিসেম্বর ২০১৪ তারিখে\nকুয়েতের ব্যাংক নোট (ইংরেজি এবং জার্মান ভাষায়)"}