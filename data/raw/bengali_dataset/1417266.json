{"pageid": 1417266, "title": "ড্যানি কে", "url": "https://bn.wikipedia.org/wiki?curid=1417266", "content": "ড্যানি কে (জন্ম: ডেভিড ড্যানিয়েল কামিন্‌স্কি; ইদিশ: דוד־דניאל קאַמינסקי; ১৮ জানুয়ারি ১৯১১ - ৩ মার্চ ১৯৮৭) একজন মার্কিন অভিনেতা, কৌতুকাভিনেতা, সঙ্গীতশিল্পী ও নৃত্যশিল্পী। তিনি কৌতুকাভিনয়, সহজাত মূকাভিনয়, ও দ্রুত নতুন গান সৃষ্টির জন্য বিখ্যাত।\nকে ১৭টি চলচ্চিত্রে অভিনয় করেছেন, তন্মধ্যে উল্লেখযোগ্য হল ওয়ান্ডার ম্যান (১৯৪৫), দ্য কিড ফ্রম ব্রুকলিন (১৯৪৬), দ্য সিক্রেট লাইফ অব ওয়াল্টার মিটি (১৯৪৭), দি ইনস্পেক্টর জেনারেল (১৯৪৯), হান্স ক্রিশ্চিয়ান অ্যান্ডারসন (১৯৫২), হোয়াইট ক্রিসমাস (১৯৫৪) ও দ্য কোর্ট জেস্টার (১৯৫৫)। তার চলচ্চিত্রের \"ইঞ্চওয়ার্ম\" ও \"দি আগলি ডাকলিং\" গানের জন্য তিনি জনপ্রিয়তা অর্জন করেন। তিনি অন দ্য রিভারিয়া (১৯৫১) ও মি অ্যান্ড দ্য কর্নেল (১৯৫৮)-এ অভিনয়ের জন্য দুইবার সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেতা বিভাগে গোল্ডেন গ্লোব পুরস্কার অর্জন করেন।\nতিনি ১৯৫৪ সালে ইউনিসেফের প্রথম দূত হিসেবে নিযুক্ত হন এবং এই সংস্থার সাথে তার কাজের স্বীকৃতি হিসেবে ১৯৮৬ সালে ফরাসি লেজিওঁ দনর সম্মানে ভূষিত হন। এছাড়া তিনি ১৯৮১ সালে একাডেমি অব মোশন পিকচার আর্টস অ্যান্ড সায়েন্সেস কর্তৃক আয়োজিত গভর্নরস পুরস্কারের জিন হারশল্ট মানবহিতৈষী পুরস্কার অর্জন করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট ব্রডওয়ে ডেটাবেজে ড্যানি কে (ইংরেজি)\nইন্টারনেট মুভি ডেটাবেজে ড্যানি কে (ইংরেজি)\nডিস্কওগ্‌সে ড্যানি কে ডিস্কতালিকা\nফাইন্ড এ গ্রেইভে ড্যানি কে (ইংরেজি)\nRoyal Engineers Museum\nLiterature on Danny Kaye\nFBI Records: The Vault – Danny Kaye, fbi.gov; accessed June 4, 2017.\nDanny Kaye and Sylvia Fine Collection and the Online Danny Kaye and Sylvia Fine Collection at the Library of Congress\nDanny Kaye recordings at the Discography of American Historical Recordings"}