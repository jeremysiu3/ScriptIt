{"pageid": 1173467, "title": "কবির বিন আনোয়ার", "url": "https://bn.wikipedia.org/wiki?curid=1173467", "content": "কবির বিন আনোয়ার একজন অবসরপ্রাপ্ত বাংলাদেশী সরকারি কর্মকর্তা যিনি ২৩তম মন্ত্রিপরিষদ সচিব হিসেবে দায়িত্ব পালন করেছেন। এর আগে তিনি পানি সম্পদ মন্ত্রণালয়ের সিনিয়র সচিব হিসেবে দায়িত্ব পালন করেন। আনোয়ার সেন্টার ফর এনভায়রনমেন্টাল অ্যান্ড জিওগ্রাফিক ইনফরমেশন সার্ভিসেস -এর পরিচালনা পর্ষদের চেয়ারপারসন। তিনি বাংলাদেশ অ্যাডমিনিস্ট্রেটিভ সার্ভিস অ্যাসোসিয়েশনের সভাপতি ছিলেন। তিনি অলাভজনক ইসাবেলা ফাউন্ডেশনের চেয়ারপারসন, যা তার মায়ের নামানুসারে। তিনি মন্ত্রিপরিষদ সচিব হিসেবে মাত্র ১৯ দিন দায়িত্ব করেন।\n\n\n== প্রাথমিক জীবন ==\nআনোয়ার ১৯৬৪ সালের ১ জানুয়ারি পূর্ব পাকিস্তানের তৎকালীন পাবনা জেলার সিরাজগঞ্জ মহকুমায় জন্মগ্রহণ করেন। আনোয়ারের মা ছিলেন সৈয়দা ইসাবেলা, একজন উল্লেখযোগ্য লেখিকা। তিনি ঢাকা রেসিডেনসিয়াল মডেল কলেজে স্কুলের পড়াশোনা শেষ করেন। তিনি ঢাকা বিশ্ববিদ্যালয় থেকে রাষ্ট্রবিজ্ঞানে এলএলবি এবং স্নাতকোত্তর সম্পন্ন করেন।\n\n\n== কর্মজীবন ==\nকবির বিন আনোয়ার ১৯৮৮ সালে বিসিএস প্রশাসন ক্যাডারে সহকারী কমিশনার হিসেবে যোগদান করেন। আনোয়ার নেদারল্যান্ডসের হেগে বাংলাদেশ দূতাবাসে প্রথম সচিব হিসেবে দায়িত্ব পালন করেছেন। ২০১৫ এবং ২০১৬ সালে, কবির a2i প্রোগ্রামের প্রকল্প পরিচালক ছিলেন। ২০১৫ সালে, মে ২০১৫-এ প্রকল্পটির জন্য ওয়ার্ল্ড সামিট অন দ্য ইনফরমেশন সোসাইটি থেকে একটি পুরস্কার পান। তিনি প্রধানমন্ত্রীর কার্যালয়ের মহাপরিচালক ছিলেন।\n২২ মার্চ ২০১৮-এ আনোয়ারকে প্রধানমন্ত্রীর কার্যালয় থেকে পানিসম্পদ মন্ত্রণালয়ের সচিব এবং সেন্টার ফর এনভায়রনমেন্টাল অ্যান্ড জিওগ্রাফিক ইনফরমেশন সার্ভিসেস-এর পরিচালনা পর্ষদের চেয়ারপারসন নিযুক্ত করা হয়। তিনি ২২ জুন ২০২০-এ সিনিয়র সচিব পদে উন্নীত হন। তিনি বাংলাদেশ স্কাউটসের উন্নয়নের জন্য জাতীয় কমিটির সভাপতি এবং ৬ ডিসেম্বর ২০২০ তারিখে স্কাউটদের দ্বারা \"সিলভার টাইগার\" পদক লাভ করেন।\nআনোয়ারকে বার্ষিক সাধারণ সভায় বাংলাদেশ অ্যাডমিনিস্ট্রেটিভ সার্ভিস অ্যাসোসিয়েশনের সভাপতি নিযুক্ত করা হয় এবং তৎকালীন সভাপতি সিনিয়র সচিব হেলালুদ্দীন আহমদের স্থলাভিষিক্ত হন। তিনি ২০২১ সালে জলবায়ু অভিযোজন শীর্ষ সম্মেলনে বক্তৃতা দিয়েছিলেন। তিনি ইনস্টিটিউট অব ওয়াটার মডেলিং -এর চেয়ারপারসন। ১৭ মার্চ ২০২১-এ, তিনি দুই দেশের মধ্যে জলসম্পদ সমস্যা নিয়ে আলোচনা করতে ভারতের পানি সম্পদ সচিব শ্রী পঙ্কজ কুমারের সাথে দেখা করেন। ২৫ জুন ২০২১ তারিখে, তিনি বাংলাদেশ পানি উন্নয়ন বোর্ডের মহাপরিচালক একেএম ওয়াহেদ উদ্দিন চৌধুরীর সাথে একটি কর্মক্ষমতা চুক্তি স্বাক্ষর করেন। ১৫ ডিসেম্বর ২০২২ তারিখে তিনি বাংলাদেশের মন্ত্রিপরিষদ সচিব হিসেবে যোগ দান করেন। ৩ জানুয়ারি ২০২৩ সালে তিনি সরকারি চাকুরি থেকে অবসর গ্রহণ করেন।\n\n\n== তথ্যসূত্র =="}