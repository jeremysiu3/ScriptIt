{"pageid": 1033221, "title": "সুদ নিষিদ্ধ: পাকিস্তান সুপ্রীম কোর্টের ঐতিহাসিক রায়", "url": "https://bn.wikipedia.org/wiki?curid=1033221", "content": "সুদ নিষিদ্ধ : পাকিস্তান সুপ্রীম কোর্টের ঐতিহাসিক রায় (ইংরেজি: The historic judgment on interest delivered in the Supreme Court of Pakistan) দেওবন্দি ইসলামি পণ্ডিত ও পাকিস্তানি বিচারক মুহাম্মদ তাকি উসমানির ইংরেজি ভাষায় রচিত একটি ইসলামি বই। এটি মূলত ১৯৯৯ সালে পাকিস্তানের সুপ্রিম কোর্ট প্রদত্ত একটি ঐতিহাসিক রায়, যার লেখক তাকি উসমানি। ২০০০ সালে এটি বই হিসেবে প্রকাশিত হয়। এই রায়ে প্রমাণ করা হয়েছে ইসলাম ধর্মে ‘সুদ’ সুনিশ্চিতভাবে নিষিদ্ধ। সুদের অপকারিতা ও সুদের পক্ষে যুক্তিসমূহ অসার প্রমাণ করে এই রায়ে সুদবিহীন অর্থনীতির রূপরেখাও তুলে ধরা হয়েছে। ইসলামি পণ্ডিত ও অর্থনীতিবিদ কর্তৃক বইটি পর্যালোচিত হয়েছে এবং অনেক ভাষায় এর অনুবাদ সম্পন্ন হয়েছে।\n\n\n== ইতিহাস ==\n১৯৯১ সালের সেপ্টেম্বরে পাকিস্তানের ফেডারেল শরিয়া কোর্ট দেশে প্রচলিত বেশ কয়েকটি আইনকে ইসলামের বিধিবিধান ও নীতিমালার পরিপন্থী ঘােষণা করে এক রায় প্রদান করে। কারণ সংশ্লিষ্ট আইনসমূহে সুদ লেনদেনের ব্যবস্থা সংযােজিত আছে। কোর্টের নিকট প্রতীয়মান হয় যে, এসব আইনে বর্ণিত সুদ ‘রিবা’র সংজ্ঞার অন্তর্ভুক্ত আর আল-কুরআন ‘রিবা’কে নিষিদ্ধ করেছে। ফেডারেল শরীয়াহ কোর্টের উক্ত রায়ের বিরুদ্ধে সুপ্রিম কোর্টে কয়েকটি আপিল দায়ের করা হয়। অধিকাংশ আপিলকারী ও জুরিস-কনসাল্ট এই মর্মে যুক্তি প্রদর্শন করেন যে, সুদ ভিত্তিক বাণিজ্যিক লেনদেন আধুনিক কারবারের উদ্ভাবন। এ সব লেনদেনের ইতিহাস ৪০০ শত বছরের বেশি নয়। সুতরাং এসব লেনদেন আল-কুরআনে  বর্ণিত ‘রিবা’র আওতায় পড়ে না। তার ওপর আল-কুরআনে আরােপিত রিবার নিষেধাজ্ঞা আধুনিক কালের ইন্টারেস্ট ভিত্তিক লেনদেনের ওপর প্রযােজ্য নয়। এই মতের সমর্থনে ইন্টারেস্ট নিষিদ্ধ হওয়ার বিরুদ্ধে বিভিন্নমুখী পাঁচ ধরনের যুক্তি উপস্থাপন করা হয়।\nএসব বিষয় সমাধান করার লক্ষ্যে বেশ কয়েকজন শরীয়াহ বিশেষজ্ঞ, বিশিষ্ট অর্থনীতিবিদ, প্রখ্যাত ব্যাংকার, হিসাব বিজ্ঞান বিশারদ এবং আধুনিক কারবার প্রতিনিধিকে জুরিস কনসাল্ট হিসেবে আমন্ত্রণ জানিয়েছিল আদালত। তারা নিজ নিজ বিষয়ে বিশেষজ্ঞ হিসেবে আদালতকে সহযাগিতা করেছেন। আপিলগুলাের মৌলিক বিষয় একই ধরনের হওয়ায় সবক’টি আপিলের শুনানি এক সাথে করা হয়েছে এবং ১৯৯৯ সালে একটি রায়ের মাধ্যমে সবগুলাে আপিলের নিষ্পত্তি করা হয়।\n\n\n== বিষয়বস্তু ==\nএই গ্রন্থ বা রায়ে ২৫১টি ধারার উল্লেখ আছে। সর্বশেষে আদালতের একটি আদেশ সংযুক্ত করা হয়েছে। এতে আপিলকারীদের প্রধান ৫টি যুক্তি নিয়ে বিস্তারিত আলোচনা করে যুক্তিগুলো অসার প্রমাণ করা হয়েছে। গ্রন্থের প্রধান আলোচ্য বিষয়সমূহ হল:\n\nআধুনিক আর্থিক ব্যবস্থায় প্রচলিত বাণিজ্যিক সুদ আল-কুরআনে নিষিদ্ধ রিবার সংজ্ঞার মধ্যে পড়ে কি না?\nযদি তা পড়ে তাহলে প্রয়ােজনের তাকিদে সে সুদের অনুমােদন দেয়া যায় কি না?\nআধুনিক আর্থিক ব্যবস্থা থেকে সুদ উচ্ছেদ করে একে সুদ মুক্ত করে গড়ে তােলা সম্ভব কি না?\nআধুনিক ব্যবসা-বাণিজ্য ও আর্থিক কাঠামাের মধ্যে সুদমুক্ত বিকল্প পদ্ধতিসমূহের সংযােজন ও বাস্তবায়ন সম্ভব কি না?\n\n\n== আদালতের আদেশ ==\nএই গ্রন্থ বা রায়ে বিস্তারিতভাবে লিপিবদ্ধ কারণসমূহের প্রেক্ষিতে আদালত এ মর্মে ঘোষণা দেয় যে,\n\n\n== পর্যবেক্ষক ==\nযেসব ইসলামি পণ্ডিত ও অর্থনীতিবিদ উক্ত গ্রন্থ বা রায়ে একমত হয়েছেন তাদের মধ্যে রয়েছেন:\n\nআহমেদ মুহাম্মদ আলী আল-মাদানি; প্রেসিডেন্ট, ইসলামী উন্নয়ন ব্যাংক, জেদ্দা\nআদনান আল-বাহর  ওয়েব্যাক মেশিনে আর্কাইভকৃত ২৭ জানুয়ারি ২০২০ তারিখে, প্রধান নির্বাহী, ইন্টারন্যাশনাল ইনভেস্টর, কুয়েত\nইকবাল আহমদ খান, প্রধান নির্বাহী, ইসলামিক ইউনিট, লন্ডন ভিত্তিক হংকং-সাংহাই ব্যাংকিং কর্পােরেশন\nআবদুল জব্বার খান, সাবেক প্রেসিডেন্ট, ন্যাশনাল ব্যাংক অব পাকিস্তান\nশহীদ হাসান সিদ্দিকী, পাকিস্তান\nমকবুল আহমদ খান, পাকিস্তান\nড. ওমর চাপরা, অর্থনৈতিক উপদেষ্টা, সৌদি মনিটারি এজেন্সি\nড. আরশাদ জামান, সাবেক প্রধান অর্থনীতিবিদ, অর্থমন্ত্রণালয়, গভর্নমেন্ট অব পাকিস্তান\nঅধ্যাপক খুরশীদ আহমদ, পাকিস্তান\nড. নওয়াব হায়দার নকভি, পাকিস্তান\nওয়াকার মাসুদ খান, পাকিস্তান\n\n\n== উৎস ==\nগ্রন্থটি রচনায় লেখক ইসলামি সূত্রের পাশাপাশি প্রচুর গবেষণা পত্র, সাময়িকী, অভিসন্দর্ভ, বিশ্বকোষ, ধর্মতাত্ত্বিক, ইতিহাস ও প্রামাণ্যগ্রন্থের উদ্বৃতি দিয়েছেন। তার মধ্যে রয়েছে:\n\nএনসাইক্লোপিডিয়া ব্রিটানিকা\nবাইবেল\nক্রেডিট ইন মেডিয়্যাভ্যাল ট্রেড\nআল মুফাসসাল ফি তারিখ আল আরব কাবল আল ইসলাম\nদ্যা থিওরি অফ মানি এন্ড ক্রেডিট\nফলস ডন :দি ডিলিউসনস অফ গ্লোবাল ক্যাপিটালিজম\nসভ্যতার গল্প\nরোমান সাম্রাজ্যের পতন ও পতনের ইতিহাস\n\n\n== আরও দেখুন ==\nমুহাম্মদ তাকি উসমানির গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nমূল ইংরেজি সংস্করণ\nবাংলা অনুবাদ ডাউনলোড\nমুহাম্মদ তাকি উসমানির রচনাবলি  ওয়েব্যাক মেশিনে আর্কাইভকৃত ১ মার্চ ২০২১ তারিখে"}