{"pageid": 1018745, "title": "সিঙ্গাপুর জাতীয় ফুটবল দল", "url": "https://bn.wikipedia.org/wiki?curid=1018745", "content": "সিঙ্গাপুর জাতীয় ফুটবল দল (ইংরেজি: Singapore national football team) হচ্ছে আন্তর্জাতিক ফুটবলে সিঙ্গাপুরের প্রতিনিধিত্বকারী পুরুষদের জাতীয় দল, যার সকল কার্যক্রম সিঙ্গাপুরের ফুটবলের সর্বোচ্চ নিয়ন্ত্রক সংস্থা সিঙ্গাপুর ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫২ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৪৮ সালের ২২শে মে তারিখে, সিঙ্গাপুর প্রথমবারের মতো আন্তর্জাতিক খেলায় অংশগ্রহণ করেছে; সিঙ্গাপুরে অনুষ্ঠিত উক্ত ম্যাচে সিঙ্গাপুর চাইনিজ তাইপেইকে ১–০ গোলের ব্যবধানে পরাজিত করেছে।\n৫৫,০০০ ধারণক্ষমতাবিশিষ্ট সিঙ্গাপুর জাতীয় স্টেডিয়ামে সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সিঙ্গাপুরের কালাংয়ে অবস্থিত। বর্তমানে এই দলের ম্যানেজারের দায়িত্ব পালন করছেন তাতসুমা ইয়োশিদা এবং অধিনায়কের দায়িত্ব পালন করছেন জোহর দারুল তা'জিমের মধ্যমাঠের খেলোয়াড় হারিস হারুন।\nসিঙ্গাপুর এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে সিঙ্গাপুর এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করেছে। এছাড়াও, এএফএফ চ্যাম্পিয়নশিপে সিঙ্গাপুর অন্যতম সফল দল, যেখানে তারা ৪টি (১৯৯৮, ২০০৪, ২০০৭ এবং ২০১২) শিরোপা জয়লাভ করেছে।\nশাহরিল ইসহাক, বাইহাক্কি খাইজান, খাইরুল আমরি, ড্যানিয়েল বেনেট এবং ফান্দি আহমদের মতো খেলোয়াড়গণ সিঙ্গাপুরের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের আগস্ট মাসে প্রকাশিত র‌্যাঙ্কিংয়ে সিঙ্গাপুর তাদের ইতিহাসে সর্বোচ্চ অবস্থান (৭২তম) অর্জন করে এবং ২০১৭ সালের অক্টোবর মাসে প্রকাশিত র‌্যাঙ্কিংয়ে তারা ১৭৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সিঙ্গাপুরের সর্বোচ্চ অবস্থান হচ্ছে ১০৩তম (যা তারা ২০০৯ সালে অর্জন করেছিল) এবং সর্বনিম্ন অবস্থান হচ্ছে ১৯৬। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সিঙ্গাপুর জাতীয় ফুটবল দল  ওয়েব্যাক মেশিনে আর্কাইভকৃত ৩০ এপ্রিল ২০১৮ তারিখে (ইংরেজি)\nএএফসি-এ সিঙ্গাপুর জাতীয় ফুটবল দল (ইংরেজি)"}