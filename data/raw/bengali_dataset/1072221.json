{"pageid": 1072221, "title": "কাং চে-ইয়াং", "url": "https://bn.wikipedia.org/wiki?curid=1072221", "content": "কাং চে-ইয়াং (কোরীয়: 강채영, ইংরেজি: Kang Chae-young, জন্ম: ৮ জুন ১৯৯৬) হলেন একজন কোরীয় বাঁকানো তীরন্দাজ। তিনি ২০২০ সালে টোকিওতে অনুষ্ঠিত গ্রীষ্মকালীন অলিম্পিকে দক্ষিণ কোরিয়ার প্রতিনিধিত্ব করেছেন এবং নারীদের দলগত প্রতিযোগিতায় স্বর্ণ পদক জয়লাভ করেছেন। এছাড়াও তিনি তীরন্দাজি প্রতিযোগিতায় অসংখ্য পদক জয়লাভ করেছেন।\n\n\n== খেলোয়াড়ি জীবন ==\nতাইওয়ানের তাইপেতে অনুষ্ঠিত ২০১৭ গ্রীষ্মকালীন ইউনিভার্সিয়াডে ধ্বংসকারী ডাকনামে পরিচিত চে-ইয়াং নারীদের ব্যক্তিগত এবং দলগত প্রতিযোগিতায় স্বর্ণ পদক জয়লাভ করেছেন। একই বছর, তিনি মেক্সিকোর মেক্সিকো সিটিতে অনুষ্ঠিত ২০১৭ বিশ্ব তীরন্দাজি চ্যাম্পিয়নশিপে নারীদের দলগত এবং মিশ্র দলগত প্রতিযোগিতায় স্বর্ণ পদক জয়লাভ করেছেন। ২০১৮ সালে, তিনি ইন্দোনেশিয়ার জাকার্তায় অনুষ্ঠিত ২০১৮ এশিয়ান গেমসে দক্ষিণ কোরিয়ার প্রতিনিধিত্ব করেছেন, যেখানে তিনি নারীদের ব্যক্তিগত প্রতিযোগিতায় ব্রোঞ্জ পদক এবং নারীদের দলগত প্রতিযোগিতায় স্বর্ণ পদক জয়লাভ করেছেন।\n২০১৯ সালে, তিনি ২০১৯ তীরন্দাজী বিশ্বকাপের ফাইনালে নারীদের ব্যক্তিগত প্রতিযোগিতায় স্বর্ণ পদক জয়লাভ করেছেন, যেটি ছিল তার প্রথম তীরন্দাজী বিশ্বকাপের ফাইনালে অংশগ্রহণ। তিনি মেদেলিন, কলম্বিয়া এবং সাংহাই, চীনে অনুষ্ঠিত প্রতিযোগিতাও জয়লাভ করেছেন। ২০১৯ সালের বিশ্ব তীরন্দাজি চ্যাম্পিয়নশিপে তিনি ব্যক্তিগত, মিশ্র দলগত এবং নারীদের দলগত প্রতিযোগিতায় পদক জয়ের পূর্বে ৬৯২ নম্বর নিয়ে ৭০ মিটার র‍্যাঙ্কিং পর্বের বিশ্ব রেকর্ড গড়েছিলেন। ২০২০ সালে, তিনি নারীদের ব্যক্তিগত প্রতিযোগিতায় ২০১৯ সালের ওয়ার্ল্ড আর্চারি অ্যাথলিট অফ দ্য ইয়ার পুরস্কার জয়লাভ করেছেন। ২০২১ সালে তিনি জাপানের টোকিওতে অনুষ্ঠিত ২০২০ গ্রীষ্মকালীন অলিম্পিকে দক্ষিণ কোরিয়ার নারীদের দলগত প্রতিযোগিতায় হয়ে প্রথম স্থান অর্জন করে স্বর্ণ পদক জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারি ফেডারেশনে কাং চে-ইয়াং (ইংরেজি)"}