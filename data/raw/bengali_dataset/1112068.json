{"pageid": 1112068, "title": "ইউসুফ আদিল শাহ", "url": "https://bn.wikipedia.org/wiki?curid=1112068", "content": "ইউসুফ আদিল শাহ (১৪৫০-১৫১০) ছিলেন আদিল শাহী রাজবংশের প্রতিষ্ঠাতা যেটি প্রায় দুই শতাব্দী ধরে বিজাপুরের সালতানাত শাসন করেছিল। পর্তুগিজরা তাকে আদিল খান বা হিদালকাও নামে উল্লেখ করে থাকে। বিজাপুরে নতুন রাজবংশের প্রতিষ্ঠা করায় (যেটি আদিল শাহী রাজবংশ পরিচিত) ইউসুফ আদিল শাহকে বিজাপুর শহরের উন্নয়ন এবং এটিকে গুরুত্বপূর্ণ মর্যাদায় উন্নীত করার কৃতিত্ব দেওয়া হয়। মারাঠার এক সম্ভ্রান্ত ব্যক্তির কন্যাকে তিনি বিয়ে করেন।\n\n\n== প্রাথমিক জীবন ==\nইউসুফ আদিল শাহকে একজন জর্জিয়ান ক্রীতদাস হিসেবে উল্লেখ করা হয়, যাকে ইরান থেকে মাহমুদ গাওয়ান ক্রয় করেছিল। অন্যান্য ঐতিহাসিকরা তাকে ফার্সি বা তুর্কী বংশোদ্ভূত হিসেবে উল্লেখ করেছেন।\nকিছু ইতিহাসবিদ ইউসুফকে উসমানীয় সুলতান দ্বিতীয় মুরাদের পুত্র হিসেবে উল্লেখ করেছেন। ঐতিহাসিক ফেরিশতা লিখেন, ইউসুফ ছিলেন উসমানীয় সুলতান দ্বিতীয় মুরাদের একজন পলাতক পুত্র। তিনি এমন একটি ঘটনা উল্লেখ করেন, যা সাভা'র মির্জা মোহাম্মদ এবং বাহমানি রাজবংশের সদস্য খাজা নুজরের সাথে সম্পর্কিত। ফেরিশতা আরো লিখেন, এই উৎপত্তি শাহ জামালুদ্দিন হোসেন নিজেই করেছিলেন। তাজকিরাত উল মুলকের লেখক রফিউদ্দিন সিরাজী বলেছেন, ইউসুফ ছিলেন সাভা'র গভর্নর আহমেদ বেগের ভাগ্নে। আরেকটি উৎস বলে যে, তিনি আক-কুয়ুনলুর একজন তুর্কী ছিলেন। \n\n\n== কর্মজীবন ==\nইউসুফের সাহসিকতা এবং ব্যক্তিত্ব তাকে দ্রুত বাহমানি সুলতানের অনুগ্রহে উন্নীত করে এবং ফলস্বরূপ তাকে বিজাপুরের গভর্নর নিযুক্ত করা হয়।\n১৪৮৯ খ্রিস্টাব্দে ইউসুফ বাহমনি শক্তির পতনের সুযোগ নিয়ে নিজেকে বিজাপুরে একজন স্বাধীন সুলতান হিসেবে দাবী করেন। তিনি বিজয়নগর সাম্রাজ্যের বিরুদ্ধে এবং বিজাপুরের মুসলিম প্রতিবেশীদের বিরুদ্ধেও যুদ্ধ করেছিলেন।\nইউসুফ একটি ছোট কিন্তু শক্তিশালী রাষ্ট্র রেখে যান, যেটি রাজনৈতিক উত্তেজনাপূর্ণ অঞ্চলে দুটি তুলনামূলক বিশৃঙ্খল শতাব্দীর মধ্যে টিকে ছিল। তিনি যে বিজাপুর সালতানাত প্রতিষ্ঠা করেছিলেন তা প্রায় দুই শতাব্দী ধরে একটি শক্তিশালী শক্তি হিসেবেই ছিল, যতক্ষণ না এটি মারাঠা শক্তির কাছে আত্মসমর্পণ করে। শেষ পর্যন্ত ১৬৮৬ খ্রিস্টাব্দে আওরঙ্গজেব মারাঠা শক্তিকে পরাজিত করলে সালতানাতটি সমাপ্ত হয়ে যায়।\n\n\n== পরিবার ==\nইউসুফ আদিল শাহ একজন মারাঠা রাজা মুকুন্দরাও কদম্বের বোন পুঞ্জিকে বিয়ে করেন, পরে নাম পরিবর্তন করে বুবুজি খানম রাখা হয়।  এই বিবাহের মাধ্যমে তার একটি পুত্র এবং তিন কন্যা ছিল:\n\nইসমাইল আদিল শাহ, বিজাপুরের সুলতান;\nমরিয়ম সুলতান, আহমেদনগরের সুলতান প্রথম বুরহান নিজাম শাহকে বিয়ে করেন;\nখাদিজা সুলতান, বেরারের সুলতান আলাদিন ইমাদ শাহকে বিয়ে করেন;\nবিবি সতী, দ্বিতীয় মাহমুদ শাহ বাহমানীর পুত্র আহমদ শাহকে বিবাহ করেন;\n\n\n== তথ্যসূত্র =="}