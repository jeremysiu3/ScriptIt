{"pageid": 1323544, "title": "বেকন", "url": "https://bn.wikipedia.org/wiki?curid=1323544", "content": "বেকন হল এক ধরনের লবণজাত করা শুকরের মাংস যা সাধারণত পেট বা পিঠের কম চর্বিযুক্ত অংশের বিভিন্ন টুকরা দিয়ে তৈরি করা হয়। বিশেষত প্রাতরাশের সময় এটি একটি সাইড ডিশ হিসাবে খাওয়া হয় । এছাড়াও  বিএলটি স্যান্ডউইচের কেন্দ্রীয় উপাদান হিসেবে এবং সালাদের স্বাদবর্ধক হিসেবে বেকন ব্যবহৃত হয়।\nবেকন বার্ডিং এবং লার্ডিং রোস্টের জন্যও ব্যবহৃত হয়, বিশেষত শিকারযোগ্য পাখির মাংসের উপর স্তরযুক্ত হয়ে রোস্ট জয়েন্টগুলোর অন্তরক বা স্বাদবর্ধক হিসেবে বেকন ব্যবহার করা যায়। বেকন (ইংরেজি: bacon) শব্দটি প্রোটো-জার্মানিক *bakkon থেকে উদ্ভূত, যার অর্থ \"পিঠের মাংস\"। \nঅন্যান্য প্রাণীর মাংস যেমন গরু, ভেড়া , মুরগি, ছাগল বা টার্কির মাংস কেটে প্রক্রিয়াজাত করে বেকনের মতো তৈরি করা যায়। উদাহরণস্বরূপ টার্কি বেকনের  উল্লেখ করা যায়।  এই পদ্ধতি উল্লেখযোগ্য সংখ্যক ইহুদি এবং মুসলিম জনসংখ্যার এলাকায় সাধারণ কারণ উভয় ধর্মেই শুকরের মাংস খাওয়া নিষিদ্ধ ।  ব্যতিক্রম হিসেবে নিরামিষ বেকন যেমন সয়া বেকনও বিদ্যমান।\n\n\n== তথ্যসূত্র =="}