{"pageid": 1521631, "title": "এম এস সুনীল", "url": "https://bn.wikipedia.org/wiki?curid=1521631", "content": "ডঃ এমএস সুনীল (জন্ম আনুমানিক ১৯৬০) একজন ভারতীয় শিক্ষাবিদ, মানবতাবাদী এবং জনহিতৈষী, যিনি গৃহহীনদের আশ্রয় দেওয়ার জন্য পরিচিত। তিনি ২০১৬ সালের ডিসেম্বরে পাথানমথিট্টায় পাঁচজন ট্রাস্ট সদস্য এবং ছয়জন স্বেচ্ছাসেবক নিয়ে ডঃ এম এস সুনীল ফাউণ্ডেশন প্রতিষ্ঠা করেন। তাঁর কাজ দরিদ্র পরিবার / সম্প্রদায়ের জীবনযাত্রার মান উন্নয়নের উপর দৃষ্টি নিবদ্ধ করে। তাঁর জনহিতকর এবং অলাভজনক কর্মসূচির লক্ষ্য হল নিরাপদ ঘর এবং স্বাস্থ্যকর খাবার সরবরাহ করা, যাতে একটি সহানুভূতিশীল পরিবেশ তৈরি করা যায়, যেখানে নবীকরণযোগ্য শক্তি এবং প্রাকৃতিক আবাসস্থল সংরক্ষণের ওপর আলোকিত মন নিয়ে উপজাতি এবং সামাজিকভাবে সুবিধাবঞ্চিত সকল সম্প্রদায়কে অন্তর্ভুক্ত করা হয়। তিনি ভারত সরকার তাঁর কাজকে স্বীকৃতি দিয়েছিল এবং তিনি অনেক সম্মান লাভ করেছিলেন, যার মধ্যে রয়েছে নারী শক্তি পুরস্কার - ২০১৭। এটি ভারত সরকারের সর্বোচ্চ বেসামরিক নারী সম্মান হিসেবে বিবেচিত।\n\n\n== জীবন ==\nতাঁর দানশীলতা স্কুলে থাকতেই শুরু হয়েছিল, যখন তিনি  ভিক্ষুক শিশুদের খাবার দিতেন।\nসুনীল কেরালার মহাত্মা গান্ধী বিশ্ববিদ্যালয়ের ক্যাথলিকেট কলেজ পাথানমথিট্টার প্রাণিবিদ্যার একজন অবসরপ্রাপ্ত অধ্যাপক এবং তিনি প্রাণিবিদ্যা বিভাগের প্রধান পদে থেকে অবসর গ্রহণ করেছেন।\n২০০৫ সালে তিনি যখন বুঝতে পারলেন যে তাঁর স্নাতকোত্তর ডিগ্রি গ্রহণকারী এক ছাত্রের উপযুক্ত বাড়ি নেই, তখন তিনি পদক্ষেপ নিতে শুরু করেন। তিনি কোনও প্রতিষ্ঠানের দিকে ঝুঁকে না পড়ে নিজে সক্রিয় হয়ে এর সমাধানের চেষ্টা করেন। বন্ধুদের কাছ থেকে এবং নিজে  টাকা ও উপকরণ সংগ্রহ করে, তিনি একটি বাড়ি তৈরির পরিকল্পনা করেন।\n\nসমাজের পটভূমি এবং দারিদ্র্য স্তর বিশ্লেষণ করার পর, তিনি সমাজের জীবনযাত্রার মান উন্নত করার জন্য বেশ কয়েকটি প্রকল্প পরিচালনা করেছিলেন এবং অসংখ্য পরিবারকে সাহায্য করেছিলেন (২০০৫ সাল থেকে)। ২০১৬ সালে ডঃ এমএস সুনীল ফাউণ্ডেশন নিজের সংস্থাকে নিবন্ধিত করেছিলেন।\n'গৃহহীনদের জন্য বাড়ি' ডঃ এমএস সুনীল ফাউণ্ডেশনের একটি স্বপ্নের প্রকল্প, যার লক্ষ্য হল সবচেয়ে অভাবী মানুষদের জন্য, বিশেষ করে শিশুদের এবং রোগীদের জন্য ঘর তৈরি এবং সরবরাহ করা। ২০২১ সালের মার্চ মাসের মধ্যে 'দরিদ্রতম দরিদ্রদের' জন্য গৃহের সংখ্যা ২০০ ছুঁয়েছে এবং প্রায় ৮১০ জন ব্যক্তি এর সুবিধা পেয়েছেন।\nতিনি কেরালার তিনজন নারী শক্তি পুরস্কার বিজয়ীর একজন হিসেবে নির্বাচিত হয়েছিলেন। অন্যরা ছিলেন বিজ্ঞানী লিজিমল ফিলিপোস এবং মন্দির শিল্পী শ্যামলা কুমারী। ২০১৮ সালে আন্তর্জাতিক নারী দিবসে নারী ও শিশু উন্নয়ন মন্ত্রকের পক্ষ থেকে ভারতের রাষ্ট্রপতি এই পুরস্কার প্রদান করেন। এই পুরস্কারটি ভারতের মহিলাদের জন্য সর্বোচ্চ পুরস্কার।\nডঃ এম এস সুনীল নিজেই নির্মাণের জন্য সমস্ত উপকরণ কেনেন এবং তিনি প্রতিটি নতুন বাড়ির নির্মাণ তত্ত্বাবধানও করেন। ঘরগুলি ন্যূনতম সম্পদ দিয়ে তৈরি এবং সাশ্রয়ী মূল্যের। গৃহনির্মাণের সময় উদ্যোক্তারা সচেতনভাবে দূষণকারী পদার্থ এড়িয়ে চলেন এবং পরিবেশগত সংরক্ষণের ওপর মনোনিবেশ করেন। ৬৫০ বর্গফুট আয়তনের মধ্যে একটি রান্নাঘর এবং একটি টয়লেট সহ, ঘরগুলিতে বায়ু চলাচলের জন্য ৭টি বায়ুচলাচল ব্যবস্থা রয়েছে। ঘরগুলি ৩৫ দিনের মধ্যে তৈরি হয় এবং গ্যালভানাইজড স্টিলের তৈরি ছাদ দিয়ে ওপরে ঢেকে দেওয়া হয়। তাঁর পুরস্কার প্রাপ্তির সময় পর্যন্ত তিনি আশিটিরও বেশি বাড়ি তৈরি করেছিলেন।\n২০২০ সালে তিনি ৯৮ বছর বয়সী কার্থ্যায়নী আম্মার সাথে দেখা করতে যান, যিনি নারী শক্তি পুরস্কারের জন্যও মনোনীত হয়েছিলেন। আম্মা আগে কখনও বিমানে ভ্রমণ করেননি, কিন্তু দিল্লি যাওয়ার কয়েকদিন আগে ডঃ এম এস সুনীল তাঁকে আশ্বস্ত করেছিলেন।\n\n\n== পুরস্কার এবং অর্জন ==\nএম এস সুনীল দুই বছর ধরে এনএসএস জেলা সমন্বয়কারী, রেড রিবন ক্লাবের প্রোগ্রাম অফিসার (২০০৬-২০১৬) এবং বুমিথ্রা সেনা ক্লাবের দায়িত্বে ছিলেন। তিনি ২০০৮, ২০০৯, ২০১০, ২০১৪, ২০১৫ সালে সেরা রক্তদাতা প্রেরণাদাতা পুরস্কার এবং ২০১৬ সালে মানবাধিকার রক্ষাকারী পুরস্কার পেয়েছেন।\n\nভারতের রাষ্ট্রপতি দ্বারা নারী শক্তি পুরস্কারে (২০১৮) সম্মানিত।\nহোলি ইনোসেন্স অ্যাওয়ার্ড (২০২০)\nরেডিও ম্যাকফাস্ট কর্তৃক নিস্বর্ধ পুরস্কার (২০২০)\n• লাইফটাইম অ্যাচিভমেন্ট অ্যাওয়ার্ড (কেসিএস) শিকাগো • ওয়ার্ক অফ মার্সি অ্যাওয়ার্ড ২০১৮- এসওয়াইএমএস বেহারিন • উইমেন অ্যাচিভার অ্যাওয়ার্ড ২০১৮- দ্য হিন্দু • এয়ার ইণ্ডিয়া- মনোরমা সেরা শিক্ষকের পুরস্কার • মানবাধিকার ফাউণ্ডেশনের মহিলা রথনাম পুরস্কার • সেবা কির্তি পুরস্কারম – জনম টিভি • মাদার তেরেসা অ্যাওয়ার্ড- কালায়পুরম আশ্রয়। •জীবকারুন্য পুরস্কারম- বিচারপতি ভি.আর. কৃষ্ণাইয়ার ফাউণ্ডেশন • স্ত্রী শক্তি পুরস্কার ২০১৮- নিউজ১৮ • ইস্টার্ন ভূমিকা পুরস্কার ২০১৮ • ড. কমলা ভাস্কর পুরস্কার • মানবাধিকার রক্ষাকারী পুরস্কার, ২০১৬ • সেরা রক্তদাতা প্রেরণা পুরস্কার, ২০১৫ • সেরা রক্তদাতা প্রেরণা পুরস্কার, ২০১৪ • সেরা ভূমি সেবার ক্লাব • রাজ্যের সেরা সভাসদ পুরস্কার মালয়ালপ্পুঝা গোপালকৃষ্ণন প্রধাম পুরস্কার • গুড সামারিটান বিশেষ পুরস্কার • আম্বেদকর ফেলোশিপ ২০১০ • পরিস্থিতি পুরস্কার ২০১০ • জনসেবা পুরস্কার • সেরা সমাজকর্মীর জন্য গান্ধীভবন পুরস্কার • বনিতা সমাজ সেবা পুরস্কার • দেশমিত্র বিশেষ পুরস্কার ২০০৯ • সেরা রক্তদাতা প্রেরণা পুরস্কার২০০৮-১০ • কেরা কেরালাম প্রকল্প মেধা শংসাপত্র৷ • ২০০৬-২০০৮ সালে এমজি বিশ্ববিদ্যালয়ের সেরা এনএসএস প্রোগ্রাম অফিসার পুরস্কার • ২০০৭-২০০৮ সালে রাজ্যের সেরা এনএসএস প্রোগ্রাম অফিসার পুরস্কার\n\n\n== তথ্যসূত্র =="}