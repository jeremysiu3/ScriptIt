{"pageid": 1318523, "title": "বাংলাদেশ বোর্ড অব ইউনানী অ্যান্ড আয়ুর্বেদিক সিস্টেমস্ অব মেডিসিন", "url": "https://bn.wikipedia.org/wiki?curid=1318523", "content": "বাংলাদেশ বোর্ড অব ইউনানী অ্যান্ড আয়ুর্বেদিক সিস্টেমস্ অব মেডিসিন স্বাস্থ্য শিক্ষা ও পরিবার কল্যাণ বিভাগের অধীনস্থ একটি সরকারি প্রতিষ্ঠান। প্রতিষ্ঠানটি ইউনানী ও আয়ুর্বেদিক কোর্সে স্নাতক এবং ডিপ্লোমা ডিগ্রি প্রদান করে।\n\n\n== ইতিহাস ==\n১৯৪৭ সালে দেশভাগের পর ইউনানী ও আয়ুর্বেদিক চিকিৎসকরা ইউনানী, আয়ুর্বেদিক ও হোমিওপ্যাথিক চিকিৎসক আইন পাশের আন্দোলন শুরু করেন। তারই পরিপ্রেক্ষিতে পাকিস্তান জাতীয় পরিষদ ১৯৫৬ সালে আইন পাশ ও ১৯৫৭ সালে তা কার্যকর করে। তবে, ইউনানী ও আয়ুর্বেদিক চিকিৎসকদের মতবিরোধের কারণে ১৯৫৮ সালে জারিকৃত আইনটি বাতিল হয়ে যায়। পরবর্তীতে ১৯৬৫ সালে আবারও নতুন করে আইনটি কার্যকর করা হয়। ১৯৭১ সালে বাংলাদেশ স্বাধীন হলে আইনের কার্যকারিতা বহাল রেখে বোর্ড অব ইউনানী অ্যান্ড আয়ুর্বেদিক সিস্টেমস্ অব মেডিসিন প্রতিষ্ঠা করা হয়। ১৯৮৩ সালে অধ্যাদেশ জারির মাধ্যমে বাংলাদেশ বোর্ড অব ইউনানী অ্যান্ড আয়ুর্বেদিক সিস্টেমস্ অব মেডিসিন নামে বোর্ডের নামকরণ করা হয়।\n\n\n== গঠন ==\n\nচেয়ারম্যান: ১ জন\nরেজিস্ট্রার: ৩ জন\nসদস্য: ১৮ জন\nপ্রতিটি বিভাগের দুই জন চিকিৎসক প্রতিনিধি (আয়ুর্বেদিক এবং ইউনানী) সদস্য।\nশিক্ষক প্রতিনিধি সদস্য থাকে ২জন\nসহ মোট ৩১ জন কর্মকর্তা-কর্মচারী নিয়ে এই বোর্ডের সাংগঠনিক কার্যক্রম পরিচালিত হয়।\n\n\n== কার্যক্রম ==\n\nইউনানী ও আয়ুর্বেদিক চিকিৎসা শিক্ষা দিতে ইচ্ছুক প্রতিষ্ঠানকে স্বীকৃতি দেওয়া;\nস্বীকৃত প্রতিষ্ঠানসমূহে দক্ষতার মান নিয়ন্ত্রণ;\nইউনানী ও আয়ুর্বেদিক চিকিৎসা পদ্ধতিসমূহের পরীক্ষা অনুষ্ঠান ও সনদ প্রদান;\nইউনানী ও আয়ুর্বেদিক চিকিৎসা ব্যবস্থায় গবেষণার সুযোগ সৃষ্টি;\n\n\n== অধীনস্হ শিক্ষা প্রতিষ্ঠানসমূহ ==\n\n\n=== ইউনানী কোর্স (স্নাতক স্তর) ===\nহামদর্দ বিশ্ববিদ্যালয় বাংলাদেশ\nসরকারি ইউনানী ও আয়ুর্বেদিক মেডিকেল কলেজ ও হাসপাতাল\nহামদর্দ ইউনানী মেডিকেল কলেজ ও হাসপাতাল\nরওশন জাহান ইস্টার্ন মেডিকেল কলেজ ও হাসপাতাল (ইউনানী)\n\n\n=== ইউনানী কোর্স (ডিপ্লোমা স্তর) ===\nসরকারি তিব্বিয়া কলেজ, সিলেট\nতিব্বিয়া হাবিবিয়া কলেজ, ঢাকা\nচট্টগ্রাম ইউনানী তিব্বিয়া কলেজ\nচাঁদপুর ইউনানী তিব্বিয়া কলেজ\nভোলা ইসলামিয়া ইউনানী কলেজ\nখুলনা ইউনানী মেডিকেল কলেজ\nমোমেনশাহী ইউনানী মেডিকেল কলেজ\nআকবর আলী খান কারিগরি ও বাণিজ্য কলেজ (ইউনানী), কুমিল্লা\nইউনান তিব্বিয়া কলেজ, ফেনী\nহামদর্দ ইউনানী মেডিকেল কলেজ ও হাসপাতাল, বগুড়া\nহাকীম সাঈদ ইস্টার্ন মেডিকেল কলেজ ও হাসপাতাল (ইউনানী), ঢাকা\nরওশন জাহান ইস্টার্ন মেডিকেল কলেজ ও হাসপাতাল (ইউনানী), লক্ষ্মীপুর\nডাঃ আব্দুল গনি ইউনানী মেডিকেল কলেজ ও হাসপাতাল, রংপুর\nহাফেজ ক্বারী আব্দুস সালাম ইউনানী-আয়ুর্বেদিক মেডিকেল কলেজ ও হাসপাতাল, বাগেরহাট\nশেখ মোঃ ইব্রাহিম খলিল মাজমপাড়া ইউনানী মেডিকেল কলেজ ও হাসপাতাল, ময়মনসিংহ\nপঞ্চগড় ইউনানী মেডিকেল কলেজ\nবরিশাল ইউনানী মেডিকেল কলেজ ও হাসপাতাল\n\n\n=== আয়ুর্বেদিক কোর্স (স্নাতক স্তর) ===\nহামদর্দ বিশ্ববিদ্যালয় বাংলাদেশ\nসরকারি ইউনানী ও আয়ুর্বেদিক মেডিকেল কলেজ ও হাসপাতাল\n\n\n=== আয়ুর্বেদিক কোর্স (ডিপ্লোমা স্তর) ===\nমোমেনশাহী আয়ুর্বেদিক কলেজ\nনূর মজিদ আয়ুর্বেদিক কলেজ, ঢাকা\nমোজাহের আয়ুর্বেদীয় কলেজ, চট্টগ্রাম\nশ্রীহট্ট সংস্কৃত কলেজ (আয়ুর্বেদ), সিলেট\nকুন্ডেশ্বরী আয়ুর্বেদিক কলেজ, চট্টগ্রাম\nপ্রফুল্ল সিংহ আয়ুর্বেদিক মেডিকেল কলেজ, মাগুরা\nঅমৃত লাল দে আয়ুর্বেদ ও ইউনানী মহাবিদ্যালয়, বরিশাল\nমডার্ন ইউনানী-আয়ুর্বেদিক মেডিকেল কলেজ ও হাসপাতাল, ঢাকা\nটিএমএসএস ফিরোজা বেগম আয়ুর্বেদিক-ইউনানী মেডিকেল কলেজ ও হাসপাতাল, বগুড়া\nহযরত খাজার বশীর ইউনানী-আয়ুর্বেদিক মেডিকেল কলেজ ও হাসপাতাল, জামালপুর\n\n\n== আরো দেখুন ==\nস্বাস্থ্য ও পরিবার কল্যাণ মন্ত্রণালয় (বাংলাদেশ)\nস্বাস্থ্য শিক্ষা অধিদপ্তর\n\n\n== তথ্যসূত্র =="}