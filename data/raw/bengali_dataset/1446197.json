{"pageid": 1446197, "title": "বনওয়ারীনগর সরকারি সি.বি. পাইলট উচ্চ বিদ্যালয়", "url": "https://bn.wikipedia.org/wiki?curid=1446197", "content": "বনওয়ারীনগর সরকারি সি.বি. পাইলট উচ্চ বিদ্যালয় পাবনা জেলার ফরিদপুর উপজেলার একটি সরকারি ও শতবর্ষী মাধ্যমিক বিদ্যালয়। বিদ্যালয়টি ১৯১২ সালে পাবনা জেলার বিখ্যাত তাড়াশ জমিদার বংশ-এর ৯ম পুরুষ রায় বাহাদুর বনমালী রায় প্রতিষ্ঠিত করেন।\n\n\n== ইতিহাস ==\n১৯১২ সালে করোনেশন বনমালী উচ্চ বিদ্যালয় নামে বিদ্যালয়টি প্রতিষ্ঠিত করেন রায় বাহাদুর বনমালী রায়। বিদ্যালয়টি প্রতিষ্ঠার দুই বছর পর ১৯১৪ সালে কলকাতা বিশ্ববিদ্যালয় কর্তৃক স্বীকৃতি পায়। বিদ্যালয়টি প্রতিষ্ঠার পর থেকে সরকারি অনুদান না পাওয়া পর্যন্ত তারাশ জমিদার পরিবার থেকে বার্ষিক ২৪০০/-(দুই হাজার চারশত টাকা) সাহায্য পেত। ১৯৫২ সালে জমিদার প্রথা বাতিল হওয়ার কারণে তারাশ জমিদার পরিবার কলকাতা চলে যান। এ সময় এই শিক্ষা প্রতিষ্ঠানটি কিছু সরকারি অনুদান এবং শিক্ষার্থীদের বেতনের উপর নির্ভরশীল হয়ে পড়ে। ১৯৬০ সালের ১ জানুয়ারি প্রধান শিক্ষক জনাব সাইদুর রহমানের প্রচেষ্টায় বিদ্যালয়ে তৎকালীন শিক্ষা বোর্ড বিজ্ঞান বিভাগ চালু অনুমোদন দেয়। বিদ্যালয়টি ১৯৮৪ সালে জাতীয়ভাবে এমপিওভূক্ত হয় যা ১৯৮৫ সাল থেকে কার্যকারী হয়।\n\n\n=== প্রতিষ্ঠাতা ===\nবিদ্যালয়ের প্রতিষ্ঠাতা রায় বাহাদুর বনমালী রায়। তিনি পাবনা জেলার বিখ্যাত তাড়াশ জমিদার বংশ-এর ৯ম পুরুষ। তিনি ১৮৬২ সালের সেপ্টেম্বর মাসে জন্ম গ্রহণ করেন এবং ১৯১৪ খ্রিষ্টাব্দের ২৩ নভেম্বর মতান্তরে ২৪ শে নভেম্বর কলকাতা বৃন্দাবনে মৃত্যু বরণ করেন।\n\n\n== অবস্থান ==\nবিদ্যালয়টি পাবনা জেলার ফরিদপুর উপজেলার বনওয়ারীনগর এলাকায় অবস্থিত। পাবনা শহর থেকে বিদ্যালয়টি দুরত্ব প্রায় ৫২ কিলোমিটার \n\n\n== অবকাঠামো ==\nবিদ্যালয়টির মোট আয়তন ৪.৬৪ একর। বিদ্যালয়ের মোট ভবনের সংখ্যা ০৭টি। বিদ্যালয়ে ০১টি লাইব্রেরি সহ মোট ৩১টি কক্ষ রয়েছে। এছাড়াও বিদ্যালয়ের ০১টি নিজস্ব খেলার মাঠ, ০১টি পুকুর, ০৩টি মার্কেট ও তৃতীয় শ্রেণীর কর্মচারীদের জন্য ০২টি আবাসিক ভবন রয়েছে।  \n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}