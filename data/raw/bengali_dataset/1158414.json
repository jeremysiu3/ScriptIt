{"pageid": 1158414, "title": "ব্লকবাস্টার সিনেমাস", "url": "https://bn.wikipedia.org/wiki?curid=1158414", "content": "ব্লকবাস্টার সিনেমাস হলো বাংলাদেশের ঢাকায় অবস্থিত একটি সিনেপ্লেক্স। এটি ৬ সেপ্টেম্বর ২০১৩-এ যাত্রা শুরু করে। এটি দেশের বৃহত্তম মাল্টিপ্লেক্স।\n\n\n== ইতিহাস ==\n২০১৩ সালের ৮ আগস্ট তারিখে মাল্টিপ্লেক্সটি চালু হওয়ার কথা থাকলেও তা হয়নি। যমুনা ফিউচার পার্কে অবস্থিত এই মাল্টিপ্লেক্সটিতে ১ সেপ্টেম্বর ২০১৩-এ একটি লাল গালিচা সংবর্ধনা হয় এবং এর ৫ দিন পরে উদ্বোধন করা হয়। মৃত্তিকা মায়া ব্লকবাস্টার সিনেমাস-এ লাল গালিচায় প্রিমিয়ার হয়েছিল। অবলিভিয়ন দেখিয়ে মাল্টিপ্লেক্স উদ্বোধন করা হয়।\n\n\n== বৈশিষ্ট্য ==\n১৮৮০ আসনের এই মাল্টিপ্লেক্সে ৭৫ জন কর্মচারী কাজ করেন। ক্লাব রয়্যাল ছাড়া ব্লকবাস্টার সিনেমার প্রতিটি পর্দার জন্য ২৮০টি আসন রয়েছে। ভিআইপি দর্শকদের জন্য রয়েছে বিশেষ ব্যবস্থা। এটিতে ম্যাটিনি, ইভিনিং ও নাইট শো রয়েছে।\n\n\n=== পর্দা ===\nআইরিশ\nমন্টেজ\nথ্রিল\nএক্সপোজার\nউৎসব\nট্রানজিশন\nক্লাব রয়্যাল\n\n\n== তথ্যসূত্র =="}