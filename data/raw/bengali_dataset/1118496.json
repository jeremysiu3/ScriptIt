{"pageid": 1118496, "title": "দ্বিতীয় মাসউদ", "url": "https://bn.wikipedia.org/wiki?curid=1118496", "content": "সুলতান মাসউদ বা মাসউদ-এ-দুওম বা ‘’’সুলতান ২য় মেসুদ’’’ (পুরাতন আনাতোলীয় তুর্কী: مَسعود دوم, গিয়াসুদ্দিন মাসউদ বিন কায়কাউস (ফার্সি: غياث الدين مسعود بن كيكاوس) সেলজুক রুম সালতানাত এর সর্বশেষ সুলতান, যার মাধ্যমে ৪০০ বছরের দীর্ঘ প্রভাবশালী সাম্রাজ্যের সমাপ্তি ঘটে। ১২৮৪ থেকে ১৩০৮ সালের মধ্যে বিভিন্ন মেয়াদে তিনি রোমের সুলতান উপাধি বহন করেন। তিনি ছিলেন মঙ্গোলদের পুতুল সুলতান এবং প্রকৃত কর্তৃত্ব কখনও প্রয়োগ  করতে পারেননি। ইতিহাসে তার চূড়ান্ত ভাগ্য সম্পর্কে কোনো বর্ণনা নেই।\n\n\n== শাসনকাল ==\n\nসুলতান মাসউদ, সুলতান ২য় কায়কাউসের জ্যেষ্ঠ পুত্র। যুবকবয়সের একটি অংশ তিনি ক্রিমিয়ায় নির্বাসনে এবং কনস্টান্টিনোপলে বাস করে কাটান। পরে ১২৮০ সালে তিনি আনাতোলিয়ায় আসেন। ১২৮৪ সালে হালাকু খান (হুলাগু খান) এর ইলখানাতের প্রথম মুসলিম শাসক আহমদ তেকুদার সেলজুক সুলতান ৩য় কায়খসরুকে ক্ষমতাচ্যুত ও মৃত্যুদণ্ড দিয়ে মাসউদকে স্থলাভিষিক্ত করেন। আহমদ তেকুদারের পরবর্তী শাসক আর্ঘুন খান সেলজুক অধিকৃত সমস্ত ভূমিগুলোকে ভঙ্গ করে কোনিয়া ও রাজ্যের পশ্চিমাঞ্চল প্রাক্তন সুলতান কায়খসরুর দুই বালকের কাছে বণ্টন করে দেন।\nসুলতান মাসউদ ছোট সৈন্যদল নিয়ে উক্ত বালকদ্বয়কে হত্যা করে সেই ভূমিগুলো পুণরুদ্ধার করেন। তিনি বহু মাথাচারা দেওয়া তুর্কমেন বেইলিকের বিরুদ্ধে মঙ্গোল সৈন্যদের সাথে বিভিন্ন অভিযানের নেতৃত্ব দেন। এর মধ্যে উল্লেখযোগ্য হল গার্মিয়ানোগ্লুদের বিরুদ্ধে ১২৮৬ সালের শেষের দিকে শুরু হওয়া অভিযান। গার্মিয়ানোগ্লুরা ছিল তুর্কমেন বংশের একটি যুদ্ধবাজ দল, যারা আরও অশান্ত তুর্কমেন যাযাবরদের নিয়ন্ত্রণে রাখার জন্য দক্ষিণ-পশ্চিম আনাতোলিয়ায় এক প্রজন্ম পূর্বে সেলজুকদের অনুমতিতে বসতি স্থাপন করেছিল। সুলতান মাসউদ উজির ও প্রবীণ নেতা ফখরুদ্দীন আলীর অধীনে অভিযান পরিচালনা করেন। যদিও যুদ্ধক্ষেত্রে কিছু সাফল্য ছিল, তবে অত্যন্ত ভ্রাম্যমাণ গার্মিয়ানরা এই অঞ্চলে একটি উল্লেখযোগ্য শক্তি হিসেবে থেকে যায়। মাসউদ এবং তার মঙ্গোল মিত্ররা কারামানোগ্লু এবং এশরেফিদের বিরুদ্ধে একইভাবে নিরর্থক অভিযান পরিচালনা করেছিলেন।\n১২৯৭ সালে উভয়দিকে দূরবর্তী ইলখানাত সাম্রাজ্যের বিরুদ্ধে মঙ্গোলদের ভেতরকার ও গার্মিয়ানদের পক্ষ থেকে চক্রান্ত ও অবিরাম বিদ্রোহময় একটা পরিবেশ তৈরী হয়। ফলে নিরুপায় মাসউদও সেই ষড়যন্ত্রের জালে জড়িয়ে যান। পরে তাকে ক্ষমা করা হলেও সিংহাসনচ্যুত করা হয়েছিল এবং তাবরিযে আটকে রাখা হয়েছিল।  তার স্থলে সুলতান তৃতীয় আলাউদ্দীন কায়কোবাদকে মসনদনশীন করা হয়। কিন্তু তিনিও একই ধরনের চক্রান্তে জড়িত হয়েছিলেন এবং ইলখানাত শাসক মাহমুদ গাজান তাকে মৃত্যুদন্ড দেন। শেষমেশ দরিদ্র মাসউদ ১৩০৩ সালে পুনরায় সিংহাসনে ফিরে আসেন।\nপ্রায় ১৩০৬ সালের পর থেকে সুলতান মাসউদ এবং তার সাথে ৪০০ বছরের গৌরবোজ্জ্বল সেলজুক সালতানাতও ইতিহাসের পাতা থেকে অদৃশ্য হয়ে যায়। যদিও ২০১৫ সালে সর্বশেষ অনুসন্ধানগুলি বলে যে, সুলতান মাসউদের কবরটি স্যামসুন থেকে উদ্ধার করা হয়েছে।\n\n\n== তথ্যসূত্র ==\n\n\n== উৎস ==\nPeacock, A.C.S.; ইলদিয, সারা নুর, সম্পাদকগণ (২০১৩)। The Seljuks of Anatolia: Court and Society in the Medieval Middle East। I.B.Tauris। আইএসবিএন 978-0857733467। \n\n\n== বহিঃসংযোগ ==\nপ্রফেসর ড. মেহমুদ আতি। \"Examples of coinage in Masud's name: Seljuk numismatics\"। ২০০৮-০২-০১ তারিখে মূল থেকে আর্কাইভ করা।"}