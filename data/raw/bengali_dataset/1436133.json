{"pageid": 1436133, "title": "অ্যাঞ্জেলা নাজারিয়ান", "url": "https://bn.wikipedia.org/wiki?curid=1436133", "content": "অ্যাঞ্জেলা নাজারিয়ান একজন ইরানী বংশোদ্ভূত আমেরিকান প্রাক্তন শিক্ষাবিদ, নন-ফিকশন লেখক, সম্মেলন সংগঠক এবং সমাজসেবী। তার জন্ম নাম ছিল অ্যাঞ্জেলা মাদ্দাহি এবং পারিবারিক নাম ছিল ইয়াকবজাদেহ। পরবর্তীতে তিনি বর্তমান নাম ধারণ করেন।\n\n\n== প্রাথমিক জীবন ==\nঅ্যাঞ্জেলা নাজারিয়ান ১৯৬০ এর দশকের শেষের দিকে ইরানের তেহরানে অ্যাঞ্জেলা মাদ্দাহি জন্মনামে একটি ইহুদি পরিবারে জন্মগ্রহণ করেন। তার বাবা রাশ্ত অঞ্চলে একজন বাজারের ব্যবসায়ী ছিলেন। তার পারিবারিক নাম ছিল ইয়াকবজাদেহ; ইহুদি-বিরোধী বৈষম্য দূর করার জন্য তিনি এটিকে মদ্দাহিতে পরিবর্তন করেন। তার এক বোন ও তিন ভাই আছে। তিনি তেহরানের ইহুদি স্কুল এত্তেফাগ থেকে শিক্ষিত হন।\n\n\n== পুরস্কার ==\nনাজারিয়ানকে ২০১৭ সালে উডবারি বিশ্ববিদ্যালয় থেকে চিঠি ও বিজ্ঞানে সম্মানসূচক ডক্টরেট ডিগ্রি প্রদান করা হয়। তিনি এলিস আইল্যান্ড মেডেল অফ অনার-এর প্রাপক। প্রতি বছর সেইসব আমেরিকান নাগরিকদের এটি দেওয়া হয়, নিজ ক্ষেত্রে যাদের সাফল্য এবং মার্কিন যুক্তরাষ্ট্রে যাদের অনুপ্রাণিত পরিষেবা উদযাপন করার যোগ্য।\n২০১৮ সালে, সিএসকিউ \"পরোপকার, শিল্প ও সংস্কৃতিতে দূরদর্শী পুরস্কারে\" নাজারিয়ানকে সম্মানিত করে।\n\n\n== ব্যক্তিগত জীবন. ==\nতিনি ডেভিড নাজারিয়ানকে বিয়ে করেছেন, যিনি একজন বিনিয়োগকারী, জনহিতৈষী। ডেভিড নাজারিয়ান জনহিতৈষী ইউনেস নাজারিয়ান এর পুত্র। তাদের দুই ছেলে রয়েছে।\n\n\n== তথ্যসূত্র ==\n\n\n== বহিঃসংযোগ ==\nসরকারী ওয়েবসাইট\nসিনাই মন্দিরে ডেভিড এবং অ্যাঞ্জেলা নাজারিয়ান লিডারশিপ প্রোগ্রাম"}