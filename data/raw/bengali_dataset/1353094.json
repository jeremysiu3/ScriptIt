{"pageid": 1353094, "title": "মানব সমতা ও গণতন্ত্র দল", "url": "https://bn.wikipedia.org/wiki?curid=1353094", "content": "সবুজ ও বাম ভবিষ্যত দল (ওয়াইএসজিপি; তুর্কি: Yeşiller ve Sol Gelecek Partisi) সংক্ষেপে সবুজ বাম দল (ওয়াইএসপি; তুর্কি: Yeşil Sol Parti) হলো তুরস্কের একটি সবুজ ও বাম-উদারবাদী দল। এটি ২৫ নভেম্বর ২০১২-এ সবুজ দল এবং সমতা ও গণতন্ত্র দল একীভূত হয়ে প্রতিষ্ঠিত হয়। ২০১৬ সালের এপ্রিলে দলটি নাম পরিবর্তন করে।\nএর বিশিষ্ট সদস্যদের মধ্যে রয়েছেন বামপন্থী রাজনৈতিক লেখক ও তারাফ-এর প্রাক্তন কলাম লেখক মুরাত বেলগে; চলচ্চিত্র নির্মাতা ও সমসাময়িক শিল্পী কুতলুয়ু আতামান; এবং প্রাক্তন ইস্তাম্বুল ডেপুটি ও মুক্তি ও সংহতি দল (ওডিপি)-এর সভাপতি উফুক উরাস।\n\n\n== ইতিহাস ==\nদলটি জনতা গণতান্ত্রিক মহাসভা (এইচডিকে)-এর অন্যতম অংশগ্রহণকারীদের মধ্যে অন্যতম, এটি একটি রাজনৈতিক উদ্যোগ যা ২০১ও সালে জনতা গণতান্ত্রিক দল (এইচডিপি) প্রতিষ্ঠায় সহায়ক ভূমিকা পালন করে।\n২০১৮ সালের ফেব্রুয়ারিতে তাদের চেয়ারপারসনদের সাময়িকভাবে গ্রেপ্তার করা হয় কিন্তু বহিরাগত ও পুলিশের নজরদারির জন্য ভ্রমণ নিষেধাজ্ঞার দিয়ে মুক্তি দেওয়া হয়েছিলো। তাদের বিরুদ্ধে সামাজিক যোগাযোগ মাধ্যমে কার্যকলাপ ও তাদের কাছে থাকা বইয়ের জন্য অভিযোগ আনা হয়েছিলো।\n\n\n=== ২০২৩ সালের নির্বাচন ===\nসেলাহাত্তিন দেমিরতাশ দাবি করেন যে জনতা গণতান্ত্রিক দল বন্ধ হলে ২০২৩ সালের সাধারণ নির্বাচনে এইচডিপি সংসদীয় প্রার্থীরা সবুজ বাম দলের তালিকায় প্রবেশ করবে।\n২৪ মার্চ ২০২৩-এ গৃহীত সিদ্ধান্তের ভিত্তিতে, জনতা গণতান্ত্রিক দল, শ্রমিকবাদী আন্দোলন দল ও সামাজিক মুক্তি দল সবুজ বাম দলের তালিকা থেকে ২০২৩ সালের সাধারণ নির্বাচনে প্রবেশের সিদ্ধান্ত নেয়।\n\n\n== রাজনৈতিক অবস্থান ==\nদলটি আনুষ্ঠানিকভাবে আর্মেনীয় গণহত্যার কথা স্বীকার করেছে।\n\n\n== তথ্যসূত্র =="}