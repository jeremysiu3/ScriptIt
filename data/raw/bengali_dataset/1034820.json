{"pageid": 1034820, "title": "র‍্যামপার্টস পর্বতশ্রেণী", "url": "https://bn.wikipedia.org/wiki?curid=1034820", "content": "দ্য র‍্যামপার্টস কানাডায় অবস্থিত, কানাডিয় রকিজের ১০ পর্বতচূড়ার একটি ক্ষুদ্র পর্বতশ্রেণী। এটি পার্ক পর্বতশ্রেণীর উপ-শ্রেণী, উত্তর আমেরিকার ভূতাত্ত্বিক মহাদেশীয় বিভাজন পর্যন্ত বিস্তৃত। এটির অংশ আলবার্টার জেসপার জাতীয় উদ্যান ও ব্রিটিশ কলাম্বিয়ার রবসন পর্বত প্রাদেশিক উদ্যানের মধ্যে পরেছে।\n\n\n== ভূতত্ত্ব ==\nর‍্যামপার্টস পর্বতশ্রেণী ১০টি পর্বত চূড়ার সমন্বয়ে গঠিত। গিকি পর্বত এই পর্বতমালার সর্বোচ্চ পর্বত। এটির বেশিরভাগ পর্বতচূড়ার নাম কানাডার আলপাইন ক্লাব কর্তৃক সেনা প্রকৌশলের বিভিন্ন বিষয়ের নাম অনুসারে রাখা হয়েছে, যেমন- ব্যাস্টিয়ন চূড়া, প্যারাপেট চূড়া, রিডাউট চূড়া এবং ডানজেন চূড়া। পর্বতশ্রেণীটিকে টনকুইন উপত্যকার পশ্চিম প্রাকৃতিক সীমানা হিসেবে দেখা হয়। এটির পূর্ব পাদদেশে এমেথিস্ট হ্রদ অবস্থিত। ফ্রেজার নদীর মূখ্য জলরাশি পর্বতশ্রেণীটির পশ্চিম পাদদেশ নির্দেশ করেছে।\n\n\n== চিত্রশালা ==\n\n\n== তথ্যসূত্র =="}