{"pageid": 1415553, "title": "মিসরাতা", "url": "https://bn.wikipedia.org/wiki?curid=1415553", "content": "মিসরাতা বা মিসরাতাহ (আরবি: مصراتة, প্রতিবর্ণীকৃত: Miṣrāta; আমাজিগ: ⵎⵙⵔⴰⵜⴰ) উত্তর আফ্রিকার রাষ্ট্র লিবিয়ার উত্তর-পশ্চিমভাগে মিসরাতা জেলাতে অবস্থিত নগরী। এটি লিবিয়ার রাজধানী ত্রিপোলি শহর থেকে ১৮৭ কিমি (১১৬ মা) পূর্বে ও বেনগাজি শহর থেকে ৮২৫ কিমি (৫১৩ মা) পশ্চিমে, ভূমধ্যসাগরের উপকূলে মিসরাতা অন্তরীপের কাছে অবস্থিত। এখানে প্রায় ৯ লক্ষ অধিবাসীর বাস, ফলে এটি জনসংখ্যার বিচারে লিবিয়ার ৩য় বৃহত্তম নগরী (ত্রিপোলি ও বেনগাজির পরে)। এটি মিসরাতা জেলার রাজধানী। এটি লিবিয়ার বাণিজ্যিক রাজধানী হিসেবেও পরিচিত। নগরীর সমুদ্রবন্দরটির নাম কাসর আহমাদ।\n\n\n== তথ্যসূত্র =="}