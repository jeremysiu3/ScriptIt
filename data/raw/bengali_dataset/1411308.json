{"pageid": 1411308, "title": "আমেরিকান ফিকশন (চলচ্চিত্র)", "url": "https://bn.wikipedia.org/wiki?curid=1411308", "content": "আমেরিকান ফিকশন (ইংরেজি: American Fiction) কোর্ড জেফারসন রচিত ও পরিচালিত ২০২৩ সালের মার্কিন হাস্যরসাত্মক নাট্য চলচ্চিত্র। এটি জেফারসনের পরিচালিত প্রথম চলচ্চিত্র। পার্সিভাল এভারেট রচিত ২০০১ সালে ইরাসিউর উপন্যাস অবলম্বনে নির্মিত চলচ্চিত্রে দেখা যায় একজন হতাশ ঔপন্যাসিক-অধ্যাপক মজার ছলে একটি বই লিখেন, যা প্রকাশের পর তাকে খ্যাতি এনে দেয় এবং সমাদৃত হন। এতে শ্রেষ্ঠাংশে অভিনয় করেছেন জেফ্রি রাইট, ট্রেসি এলিস রস, ইসা রে, ও স্টার্লিং কে. ব্রাউন।\n২০২৩ সালের ৮ই সেপ্টেম্বর টরন্টো আন্তর্জাতিক চলচ্চিত্র উৎসবে চলচ্চিত্রটির উদ্বোধনী প্রদর্শনী হয় এবং সেখানে এটি পিপলস চয়েস পুরস্কার অর্জন করে। অ্যামাজন এমজিএম স্টুডিওজের পরিবেশনায় ২০২৩ সালের ১৫ই ডিসেম্বর এটি প্রেক্ষাগৃহে সীমিত আকারে মুক্তি পায় এবং ২০২৩ সালের ২২শে ডিসেম্বর বিস্তৃত আকারে মুক্তি দেওয়া হয়। আমেরিকান ফিল্ম ইনস্টিটিউট চলচ্চিত্রটিকে তাদের ২০২৩ সালের সেরা ১০ চলচ্চিত্রের তালিকায় স্থান দেয় এবং এটি ৮১তম গোল্ডেন গ্লোব পুরস্কারে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র ও সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেতা বিভাগে দুটি বিভাগে মনোনয়ন লাভ করে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে আমেরিকান ফিকশন   (ইংরেজি)\nরটেন টম্যাটোসে আমেরিকান ফিকশন (ইংরেজি)\nমেটাক্রিটিকে আমেরিকান ফিকশন (ইংরেজি)"}