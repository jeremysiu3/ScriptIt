{"pageid": 1404766, "title": "আঠারবাড়ী এম. সি. উচ্চ বিদ্যালয়", "url": "https://bn.wikipedia.org/wiki?curid=1404766", "content": "আঠারবাড়ী এম. সি. উচ্চ বিদ্যালয় বাংলাদেশের ময়মনসিংহ জেলার ঈশ্বরগঞ্জ উপজেলার একটি বিদ্যালয়। জমিদার মহিম চন্দ্র রায় ১৯১০ সালে বিদ্যালয়টি প্রতিষ্ঠা করেন। এতে আনুমানিক ১৫০০ জন শিক্ষার্থী রয়েছে।\n\n\n== ইতিহাস ==\nআঠারবাড়ী মহিম চন্দ্র উচ্চ বিদ্যালয় ১৯১০ সালে প্রতিষ্ঠিত হয়। এটি একটি অর্ধ-সরকারি উচ্চ বিদ্যালয়। বিদ্যালয়ের পাশে একটি ডিগ্রি কলেজ, একটি প্রাথমিক বিদ্যালয়, একটি হাসপাতাল এবং একটি ডাকঘর রয়েছে।\n\n\n== ভর্তি প্রক্রিয়া ==\nভর্তি পরীক্ষার মাধ্যমে বছরে একবার ষষ্ঠ শ্রেণীতে ভর্তি নেয়া হয়।\n\n\n== সুযোগ-সুবিধা ==\nবিদ্যালয়টিতে একটি বিজ্ঞান পরীক্ষাগার, একটি কর্মশালা, একটি কম্পিউটার ল্যাব এবং একটি গ্রন্থাগার রয়েছে। পদার্থবিজ্ঞান, রসায়ন এবং জীববিজ্ঞান পাঠ সাধারণত বিজ্ঞান পরীক্ষাগারে পরিচালিত হয়।\n\n\n== তথ্যসূত্র =="}