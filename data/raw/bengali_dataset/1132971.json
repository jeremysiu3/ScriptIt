{"pageid": 1132971, "title": "পঞ্চখণ্ড হরগোবিন্দ সরকারি উচ্চ বিদ্যালয়", "url": "https://bn.wikipedia.org/wiki?curid=1132971", "content": "পঞ্চখণ্ড হরগোবিন্দ সরকারি উচ্চ বিদ্যালয় সিলেট জেলার বিয়ানীবাজারে অবস্থিত একটি মাধ্যমিক শিক্ষা প্রতিষ্ঠান। বিয়ানীবাজার তথা দাসগ্রামের জমিদার শ্রী গৌর চন্দ্র দাস মুন্সির পুত্র শ্রী পবিত্রনাথ দাস ১৯১০ সালে তাদের নিজস্ব ভূমিতে পঞ্চখণ্ড মিডল ইংলিশ স্কুল প্রতিষ্ঠা করেন। যা পরবর্তীতে ১৯১৭ সালে হরগোবিন্দ হাই স্কুল নামে সরকারি স্বীকৃতি লাভ করে। এটি পিএইচজি স্কুল নামে বহুল পরিচিত। \n\n\n== উদযাপন ==\n২১শে সেপ্টেম্বর ২০১৪ সালে জাতিসংঘ ঘোষিত আন্তর্জাতিক শান্তি দিবস উপলক্ষে মাস্টারপিস বাংলাদেশ এই প্রতিষ্ঠানে একটি ওপেন এয়ার কনসার্ট-এর আয়োজন করে যেখানে জনপ্রিয় ব্যান্ডদল এলআরবি অংশ নেয়। ২০১৭ সালে পঞ্চখণ্ড হরগোবিন্দ্র সরকারি উচ্চ বিদ্যালয়ের শতবর্ষ পূর্ণ হয়। এ উপলক্ষে যুক্তরাজ্যের লন্ডনে অবস্থানরত উক্ত বিদ্যালয় (পিএইচজি) –এর প্রাক্তন শিক্ষার্থীরা উৎসবমুখর পরিবেশে শতবর্ষ পূর্তি অনুষ্ঠান পালন করেন। ২০২২ সালের মার্চ মাসে সিলেটের বিয়ানীবাজার উপজেলার এই বিদ্যালয়ের শতবর্ষ পূর্তি উদযাপন উপলক্ষে এক অনুষ্ঠানের আয়োজন করা হয়। রাতে সাংস্কৃতিক অনুষ্ঠানে সঙ্গীত পরিবেশন করেন সংগীত শিল্পী ও সংসদ সদস্য মমতাজ বেগম। উৎসব উদযাপন পরিষদের আহ্বায়ক ও সাবেক শিক্ষামন্ত্রী নুরুল ইসলাম নাহিদের সভাপতিত্বে উক্ত অনুষ্ঠানে অংশ নেন পরিকল্পনামন্ত্রী এম এ মান্নান সহ অনেক রাজনৈতিক নেতৃবৃন্দ।\n\n\n== কৃতি শিক্ষার্থী ==\n১৯২১ খ্রিষ্টাব্দে গোবিন্দ চন্দ্র দেব পঞ্চখণ্ড হরগোবিন্দ উচ্চ বিদ্যালয়ে ভর্তি হয়ে ১৯২৫ খ্রিষ্টাব্দে এই স্কুল থেকে তিনি সংস্কৃত ও গণিতে লেটারসহ প্রবেশিকা পরীক্ষায় প্রথম বিভাগে উত্তীর্ণ হন। এছাড়াও বিদ্যালয়টির উল্লেখযোগ্য কৃতি শিক্ষার্থীদের মধ্যে রয়েছেনঃ\n\nবাংলাদেশের সাবেক শিক্ষামন্ত্রী নুরুল ইসলাম নাহিদ\nবিচারপতি ব্যারিস্টার আব্দুল হাসিব,\nসাবেক সচিব ড. আইয়ুবুর রহমান,\nবিচারপতি ড. আবু তারিক,\nবাংলাদেশ পেট্রোলিয়াম কর্পোরেশনের সাবেক চেয়ারম্যান মেজর মক্তদির আলি,\nআশির দশকের কবি ফজলুল হক,\nসরকারের মন্ত্রী পরিষদের সহকারী সচিব আব্দুল ওদুদ,\nবাংলাদেশ রেলওয়ের (সাবেক) প্রকৌশলী তমিজ উদ্দিন লোদী,\nবাংলাদেশ ব্যাংকের (সাবেক) পরিচালক ইরফান আলী,\nসাবেক ব্রিগেডিয়ার মালেক আহমদসহ আরও অনেকে।\n\n\n== তথ্যসূত্র ==\n\n\n== আরো দেখুন ==\nসিলেট জেলার শিক্ষা প্রতিষ্ঠানের তালিকা"}