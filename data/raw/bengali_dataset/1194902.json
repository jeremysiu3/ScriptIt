{"pageid": 1194902, "title": "হাবিবুর রহমান (সচিব)", "url": "https://bn.wikipedia.org/wiki?curid=1194902", "content": "হাবিবুর রহমান বাংলাদেশ সিভিল সার্ভিসের একজন কর্মকর্তা। তিনি অর্থ বিভাগে অতিরিক্ত সচিব (বাজেট-১) পদে দায়িত্ব পালন করেছেন। বর্তমানে তিনি বিদ্যুৎ বিভাগের সচিব হিসেবে দায়িত্ব পালন করেছেন।\n\n\n== প্রাথমিক জীবন ==\nহাবিবুর রহমানের পৈত্রিক বাড়ি লক্ষ্মীপুর জেলার লক্ষ্মীপুর সদর উপজেলার বাঙ্গাখাঁ গ্রামে। তিনি ঢাকা বিশ্ববিদ্যালয় থেকে অ্যাপ্লায়েড ফিজিক্স অ্যান্ড ইলেক্ট্রনিক্সে স্নাতক ও স্নাতোকোত্তর ডিগ্রি লাভ করেন। পরবর্তীকালে তিনি বার্মিংহাম বিশ্ববিদ্যালয় থেকে ইকোনোমিক ডেভেলপমেন্ট রিসার্চ অ্যান্ড পলিসি বিষয়ে এমএসসি ডিগ্রি অর্জন করেন। এছাড়া দেশ ও বিদেশে তিনি বিভিন্ন প্রশিক্ষণ লাভ করেছেন।\n\n\n== কর্মজীবন ==\nহাবিবুর রহমান বাংলাদেশ সিভিল সার্ভিসের ১০ম ব্যাচের প্রশাসন ক্যাডারের কর্মকর্তা হিসেবে ১৯৯১ সালে সরকারি চাকরিতে যোগদান করেন। তিনি প্রশাসনের বিভিন্ন স্তরে কাজ করেছেন। তিনি সহকারী কমিশনার, সহকারী কমিশনার (ভূমি), দুর্নীতি দমন ব্যুরোর সহকারী পরিচালক, প্রধানমন্ত্রীর কার্যালয়ে এ্যাসাইনমেন্ট অফিসার, অর্থ বিভাগ ও শিক্ষা মন্ত্রণালয়ে সিনিয়র সহকারী সচিবসহ বিভিন্ন দায়িত্ব পালন করেছেন। তিনি দীর্ঘদিন অর্থ বিভাগে কর্মরত ছিলেন। অর্থ বিভাগে উপসচিব (বাজেট-১), যুগ্মসচিব (বাজেট-১) এবং অতিরিক্ত সচিব (বাজেট-১) পদে দায়িত্ব পালনকালে তিনি জাতীয় বাজেট প্রণয়নে গুরুত্বপূর্ণ ভূমিকা পালন করেছেন। জনসেবায় গুরুত্বপূর্ণ অবদানের জন্য ২০১৭ সালে তিনি জনপ্রশাসন পদকে ভূষিত হন। ২০২০ খ্রিষ্টাব্দের নভেম্বর মাসে তিনি সচিব পদে পদোন্নতি লাভ করেন। বর্তমানে তিনি বিদ্যুৎ, জ্বালানি ও খনিজ সম্পদ মন্ত্রণালয়ের বিদ্যুৎ বিভাগের সচিব হিসেবে দায়িত্ব পালন করছেন।\n\n\n== তথ্যসূত্র =="}