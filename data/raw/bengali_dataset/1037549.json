{"pageid": 1037549, "title": "কন্দিল বালুচ", "url": "https://bn.wikipedia.org/wiki?curid=1037549", "content": "ফৌজিয়া আজিম (উর্দু: فوزیہ عظیم‎‎; ১ মার্চ ১৯৯০ – ১৫ জুলাই ২০১৬ উর্দু: قندیل بلوچ‎‎) ছিলেন একজন পাকিস্তানি মডেল, অভিনেত্রী, সামাজিক যোগাযোগ মাধ্যমের তারকা এবং কর্মী। তিনি ছিলেন পাকিস্তানের প্রথম সামাজিক যোগাযোগ মাধ্যমের তারকা। আজিম তার দৈনন্দিন রুটিন, একজন পাকিস্তানি নারী হিসাবে তার অধিকার এবং বিভিন্ন বিতর্কিত বিষয় নিয়ে আলোচনা করে সামাজিক নেটওয়ার্কে ভিডিও আপলোড করে খ্যাতি অর্জন করেছিলেন।\nকন্দিল বালুচ ২০১৩ সালে পাকিস্তান আইডলের জন্য অডিশন দেওয়ার সময় প্রথমবারের মত গণমাধ্যমের আলোচনায় আসেন; তার অডিশন জনপ্রিয় হয় এবং তিনি ইন্টারনেট তারকা হিসেবে খ্যাতি পান। তিনি পাকিস্তানের ইন্টারনেটে সবচেয়ে বেশি অনুসন্ধান করা ব্যক্তিদের শীর্ষ ১০ জনের মধ্যে একজন ছিলেন এবং তার ভিডিও ও পোস্টের বিষয়বস্তুর যেমন প্রশংসিত হত, তেমন সমালোচিতও হত।\n২০১৬ সালের ১৫ জুলাই সন্ধ্যায়, মুলতানে তার পিতামাতার বাড়িতে ঘুমানোর সময় তাকে শ্বাসরোধ করে হত্যা করা হয়। তার ভাই ওয়াসিম আজিম হত্যার কথা স্বীকার করেন ও বলেন যে তিনি (কন্দিল বালুচ) \"পরিবারের সম্মানে\" \"বদনাম\" বয়ে আনছিলেন।\n\n\n== প্রাথমিক জীবন ==\nকন্দিল বালুচ ১৯৯০ সালের ১ মার্চ পাঞ্জাবের ডেরা গাজী খান জেলায় জন্মগ্রহণ করেন। তিনি শাহ সদর দিনের একটি সুবিধাবঞ্চিত পরিবার থেকে এসেছেন। তার মাতার নাম আনোয়ার বিবি এবং পিতার নাম মুহাম্মদ আজিম, তারা স্থানীয়ভাবে চাষবাদ থেকে জীবিকা নির্বাহ করতেন। তার ৬ ভাই ও ২ বোন ছিল। বড় হয়ে তিনি পড়াশোনার পাশাপাশি অভিনয় এবং গান করায় আগ্রহী ছিলেন। খ্যাতি পাবার আগে, তিনি বাস হোস্টেস হিসাবে কাজ করতেন।\n\n\n== তথ্যসূত্র =="}