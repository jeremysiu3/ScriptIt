{"pageid": 1434982, "title": "নৈরাজ্যবাদী অর্থনৈতিক তত্ত্ব", "url": "https://bn.wikipedia.org/wiki?curid=1434982", "content": "নৈরাজ্যবাদী অর্থনৈতিক তত্ত্ব বলতে নৈরাজ্যবাদ নামক রাজনৈতিক দর্শনের অভ্যন্তরে থেকে অর্থনৈতিক কর্মকাণ্ডসমূহের চর্চা সংক্রান্ত তত্ত্বগুলিকে নির্দেশ করা হয়। বহু নৈরাজ্যবাদী কর্তৃত্ববাদ বা স্বৈরতন্ত্র ও পুঁজিবাদ বা ধনতন্ত্রের কট্টর বিরোধী হয়ে থাকে। তারা নৈরাজ্যবাদকে মুক্তিবাদী সমাজতন্ত্রের একটি রূপ হিসেবে, অর্থাৎ রাষ্ট্রবিহীন সমাজতন্ত্রের একটি ব্যবস্থা হিসেবে নির্দেশ করেন। নৈরাজ্যবাদীরা স্বত্ব ও ব্যবহারের বিচারে শ্রমের দ্বারা অর্জিত ব্যক্তিগত সম্পত্তিকে সমর্থন দেন। তারা পুঁজির কেন্দ্রীভবন, সুদ, একচেটিয়া কারবার, উৎপাদনের উপাদান যেমন পুঁজি, ভূমি ও শ্রমশক্তির ব্যক্তিগত মালিকানা, মুনাফা, ভাড়া, ঋণের উপর সুদখোরি ও মজদুর-দাসপ্রথার বিরোধিতা করেন, যেগুলি তারা পুঁজিবাদের অন্তর্নিহিত বৈশিষ্ট্য হিসেবে গণ্য করেন। \nনৈরাজ্যবাদীরা যুক্তি দেন যে পুঁজিবাদী প্রতিষ্ঠানগুলি সহজাতভাবেই এমন সব বিভিন্ন রূপের অর্থনৈতিক কর্মকাণ্ডকে উৎসাহ দান করে, যেগুলি নিপীড়নমূলক। তারা শাসক শ্রেণীকে (যার মধ্যে বুর্জোয়া পুঁজিবাদী শ্রেণী, জমিদার ও অন্য সব ধরনের অনৈচ্ছিক ও জোরজবস্তিমূলক ক্ষমতার পদক্রম, আর্থ-সামাজিক শাসন ও সামাজিক স্তরায়ন অন্তর্ভুক্ত) সমাজের মূল শাসক হিসেবে গণ্য করেন এবং এই কর্তৃত্ববাদী শাসনকে অপসারণের জন্য শ্রমিকদের আত্ম-ব্যবস্থাপনা, গণতান্ত্রিক শিক্ষা ও সমবায়মূলক গৃহায়নকে গুরুত্ব দেন। তারা ডানপন্থী মুক্তিবাদীদের বিপরীতে স্বত্বভিত্তিক মালিকানাকে সমর্থন করেন, ব্যক্তিগত সম্পত্তিবাদকে নয়।\n\n\n== তথ্যসূত্র =="}