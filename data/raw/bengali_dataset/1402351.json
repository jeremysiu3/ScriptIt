{"pageid": 1402351, "title": "অশনীর গ্রোভার", "url": "https://bn.wikipedia.org/wiki?curid=1402351", "content": "অশনীর গ্রোভার (ইংরেজি: Ashneer Grover, হিন্দি: अशनीर ग्रोवर; জন্ম: ১৪ জুন ১৯৮২) একজন ভারতীয় উদ্যোক্তা ও ব্যবসায়ী। তিনি ফিনটেক কোম্পানি ভারতপে-এর সহ-প্রতিষ্ঠাতা এবং প্রাক্তন ব্যবস্থাপনা পরিচালক (এমডি), যেটি তিনি ২০১৮ সালে শাশ্বত নাকরানি ও ভাবিক কোলাদিয়ার সাথে প্রতিষ্ঠা করেছিলেন। তিনি সনি টিভির ব্যবসায়িক আপাতবাস্তব অনুষ্ঠান শার্ক ট্যাঙ্ক ইন্ডিয়ার মৌসুম ১-এ একজন বিচারক ও বিনিয়োগকারী ছিলেন।\n\n\n== প্রারম্ভিক জীবন ও শিক্ষা ==\nঅশনীর গ্রোভার ১৪ জুন ১৯৮২-এ দিল্লিতে একটি পাঞ্জাবি পরিবারে জন্মগ্রহণ করেন। তার বাবা ছিলেন একজন চার্টার্ড অ্যাকাউন্ট্যান্ট এবং মা ছিলেন শিক্ষিকা।\nঅশনীর ভারতীয় প্রযুক্তিবিদ্যা প্রতিষ্ঠান দিল্লি থেকে সিভিল ইঞ্জিনিয়ারিংয়ে স্নাতক করেন। তিনি ২০০৬ সালে ইন্ডিয়ান ইনস্টিটিউট অব ম্যানেজমেন্ট আহমেদাবাদ থেকে ব্যবসায় প্রশাসনে স্নাতকোত্তর সম্পন্ন করেন।\n\n\n== কর্মজীবন ==\nঅশনীর গ্রোভার কোটক ইনভেস্টমেন্ট ব্যাংক, গ্রোফার্স, পিসি জুয়েলার্স লিমিটেড এবং আমেরিকান এক্সপ্রেস সহ অনেক প্রতিষ্ঠানে কাজ করেছেন। ২০১৮ সালে তিনি শাশ্বত নাকরানি ও ভাবিক কোলাদিয়ার সাথে ফিনটেক কোম্পানি ভারতপে প্রতিষ্ঠা করেন। অশনীর এই কোম্পানির ব্যবস্থাপনা পরিচালক ছিলেন। ২০২২ সালের ২৮ ফেব্রুয়ারি তিনি ব্যবস্থাপনা পরিচালক পদ থেকে পদত্যাগ করেন।\n\n\n== ব্যক্তিগত জীবন ==\nঅশনীর গ্রোভার মাধুরী জৈনকে বিয়ে করেছেন।\nএই দম্পতির অভি ও মন্নত নামে ২ জন ছেলে সন্তান রয়েছেন।\n\n\n== বিনোদন ==\nঅশনীর গ্রোভার ব্যবসায়িক আপাতবাস্তব অনুষ্ঠান শার্ক ট্যাঙ্ক ইন্ডিয়া মৌসুম ১-এ অন্যতম প্রধান বিনিয়োগকারী/বিচারক ছিলেন।\n২০২১ সালে তিনি শার্ক ট্যাঙ্ক ইন্ডিয়ার অন্যান্য বিচারকদের সাথে কৌন বনেগা ক্রোড়পতি-তে উপস্থিত হয়েছিলেন। ২০২২ সালে তিনি শার্ক ট্যাঙ্ক ইন্ডিয়ার অন্যান্য বিচারকদের সাথে দ্য কপিল শর্মা শো-তে অতিথি হিসেবে উপস্থিত ছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অশনীর গ্রোভার (ইংরেজি)\nটুইটারে অশনীর গ্রোভার"}