{"pageid": 1184071, "title": "দাউদ শাহ সাবা", "url": "https://bn.wikipedia.org/wiki?curid=1184071", "content": "দাউদ শাহ সাবা (জন্ম ১৯৬৪) আফগানিস্তানের একজন রাজনীতিবিদ, যিনি আগস্ট ২০১০ থেকে হেরাত প্রদেশের গভর্নর হিসেবে দায়িত্ব পালন করছেন যখন তার পূর্বসূরি আহমদ ইউসুফ নুরিস্তানি পদ থেকে পদত্যাগ করেছিলেন।\n\n\n== প্রারম্ভিক বছর এবং শিক্ষা ==\nদাউদ শাহ সাবা ১৯৬৪ সালে আফগানিস্তানের হেরাতে জন্মগ্রহণ করেন। তিনি পোপজাই পশতুন উপজাতির অন্তর্ভুক্ত। প্রাথমিক বিদ্যালয় শেষ করার পর, তিনি কাবুল পলিটেকনিক ইনস্টিটিউটে পড়াশোনা করেন এবং ১৯৮৬ সালে অর্থনৈতিক ভূতত্ত্বে এমএস ডিগ্রি অর্জন করেন। তিনি একই প্রতিষ্ঠানে ছয় বছর শিক্ষকতা করেন। ১৯৯৬ সালে তিনি ভারত ভ্রমণ করেন এবং মুম্বাই বিশ্ববিদ্যালয় থেকে ভূ-বিজ্ঞানে পিএইচডি ডিগ্রি অর্জন করেন। তিনি দারি (ফার্সি), পশতু, ইংরেজি এবং হিন্দি ভাষায় কথা বলতে সক্ষম।\n\n\n== পরবর্তী বছর এবং ক্যারিয়ার ==\n২০০০ সালে, সাবা একটি বই গোজার আজ তাংনা প্রকাশ করেন, যা আফগানিস্তানের সামাজিক-রাজনৈতিক পরিস্থিতি সম্পর্কে তার দৃষ্টিভঙ্গি সম্পর্কে। তিনি আফগান গ্রিন লিভ কনসাল্টিং, এলএলসি-র প্রেসিডেন্ট হিসেবে দায়িত্ব পালন করেন, যা আফগানিস্তান ইনভেস্টমেন্ট সাপোর্ট এজেন্সিতে নিবন্ধিত একটি কাবুল ভিত্তিক পরামর্শক সংস্থা। এটি ২০০৯ সালে দাউদ সাবা এবং মার্তিজেন হেকম্যান, একজন আন্তর্জাতিক উন্নয়ন বিশেষজ্ঞের মাধ্যমে  প্রতিষ্ঠিত হয়েছিল।\nসাবা একজন আফগান কানাডিয়ান যিনি আফগানিস্তানে ফোকাস সহ আন্তর্জাতিক উন্নয়ন, প্রাকৃতিক সম্পদ এবং পরিবেশগত ব্যবস্থাপনায় প্রায় ২০ বছর ধরে জড়িত রয়েছেন। তিনি অনেক আন্তর্জাতিক সংস্থার সাথে কাজ করেছেন এবং আফগানিস্তানের বেশিরভাগ প্রদেশে প্রকল্প বাস্তবায়ন করেছেন। সাবা সম্প্রতি রাষ্ট্রপতি হামিদ কারজাইয়ের মানব উন্নয়ন উপদেষ্টা হিসাবে দায়িত্ব পালন করেছেন। ২০১০ সালের ২৪ শে আগস্ট, প্রাক্তন গভর্নর মুহাম্মদ ইউসুফ নুরিস্তানি ২০১০ সালের সংসদীয় নির্বাচনে প্রতিদ্বন্দ্বিতা শুরু করার পরে সাবাকে রাষ্ট্রপতি কারজাই হেরাত প্রদেশের গভর্নর হিসাবে নিযুক্ত করেছিলেন। \n২০১৩ সালে হেরাত প্রদেশের গভর্নর দাউদ শাহ সাবা ব্যাপক দুর্নীতি, প্রদেশের স্থানীয় অঙ্গ-প্রত্যঙ্গের মধ্যে অনিয়ম এবং কাবুল সরকারের প্রয়োজনীয় সংস্কার সাধনে ব্যর্থতার কারণ দেখিয়ে তার পদ থেকে সরে দাঁড়ানোর সিধান্ত নেন। এরপরে হেরাত প্রদেশের বেশ কয়েকজন বাসিন্দা সোমবার প্রাদেশিক গভর্নরের কম্পাউন্ডের সামনে তাঁবু তুলে এবং স্লোগান দিয়ে বিক্ষোভ প্রদর্শন করেন। বিক্ষোভকারীদের দাবি, দাউদ শাহ সাবাকে হার্ট প্রদেশের গভর্নর হিসেবে বহাল রাখতে হবে। হেরাত প্রদেশের ১৫টি জেলার বিক্ষোভকারীরা হুঁশিয়ার করে দিয়ে বলেছেন, দাউদ শাহ সাবা যতদিন না তার পদত্যাগপত্র ফিরিয়ে নিচ্ছেন, ততক্ষণ পর্যন্ত তারা তাদের বিক্ষোভ চালিয়ে যাবেন।\n\n\n== তথ্যসূত্র ==\n\n\n== বহিঃসংযোগ ==\nহেরাত সিটি এএনএসএফ-এ রূপান্তর\nহেরাতে জোড়া আত্মঘাতী হামলায় নিহত, ৩৭  জন আহত"}