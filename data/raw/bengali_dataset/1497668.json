{"pageid": 1497668, "title": "রবীন্দ্র পুরস্কার (বাংলা একাডেমি)", "url": "https://bn.wikipedia.org/wiki?curid=1497668", "content": "রবীন্দ্র পুরস্কার (বাংলা একাডেমি) হল বাংলাদেশের ভাষা নিয়ন্ত্রক সংস্থা বাংলা একাডেমি প্রবর্তিত সাহিত্য পুরস্কার। পুরস্কারটি ২০১০ সালে প্রদান শুরু হয়। প্রতি বছর দুজনকে এই পুরস্কার দেওয়া হয়ে থাকে। পুরস্কারের অর্থমূল্য বাংলাদেশের মুদ্রায় এক লক্ষ টাকা। সম্মাননা পত্র, সম্মাননা-স্মারকের সঙ্গে পুষ্প-স্তবক দেওয়া হয়ে থাকে। বিশ্বকবি রবীন্দ্রনাথ ঠাকুরের জন্মবার্ষিকী উপলক্ষ্যে বাংলাদেশের বাংলা একাডেমি আয়োজিত অনুষ্ঠানে রবীন্দ্র পুরস্কার প্রদান করা হয়।\nমূলত, রবীন্দ্র সাহিত্যের গবেষণা এবং রবীন্দ্রসঙ্গীত নিয়ে আজীবন সাধনার স্বীকৃতি-স্বরূপ পুরস্কারটি দেওয়া হয়ে থাকে।\n\n\n== প্রাপক ==\n২০১০ – কলিম শরাফী এবং সনজীদা খাতুন\n২০১১ – আহমদ রফিক এবং অজিত রায়\n২০১২ – আনিসুর রহমান, ফাহমিদা খাতুন এবং ইফফাত আরা দেওয়ান\n২০১৩ - করুণাময় গোস্বামী এবং পাপিয়া সারোয়ার\n২০১৪– মঞ্জুর মাওলা এবং রেজওয়ানা চৌধুরী বন্যা\n২০১৫– সনৎ কুমার সাহা এবং সাদি মোহাম্মদ\n২০১৬ – সৈয়দ আকরাম হোসেন ও তপন মাহমুদ\n২০১৭ – হায়াৎ মামুদ এবং মিতা হক\n২০১৮ – আবুল মোমেন এবং ফাহিম হোসেন চৌধুরী\n২০১৯ – সাফিউদ্দিন আহমেদ, বেগম আখতার কামাল, এবং ইকবাল আহমেদ \n২০২০ – সাধন ঘোষ \n২০২১ - আতিউর রহমান \n২০২২ – সিদ্দিকা মাহমুদা \n২০২৩ - শীলা মোমেন \n২০২৪ – ভীষ্মদেব চৌধুরী এবং লাইসা আহমেদ \n\n\n== তথ্যসূত্র =="}