{"pageid": 1163194, "title": "শি-হাল্ক: অ্যাটর্নি অ্যাট ল", "url": "https://bn.wikipedia.org/wiki?curid=1163194", "content": "শি-হাল্ক: অ্যাটর্নি অ্যাট ল একটি মার্কিন টেলিভিশন ধারাবাহিক। জেসিকা গাও এটি মার্ভেল কমিক্সের শি-হাল্ক চরিত্রের উপর ভিত্তি করে ডিজনি+ স্ট্রিমিং পরিষেবার জন্য নির্মাণ করেন। এটি মার্ভেল সিনেম্যাটিক ইউনিভার্সের (এমসিইউ) ৮ম টেলিভিশন ধারাবাহিক। মার্ভেল স্টুডিওজের প্রযোজনায় নির্মিত এ ধারাবাহিকটি এমসিইউর অন্যান্য চলচ্চিত্রের সাথে সহাবস্থান করে। ধারাবাহিকটি জেনিফার ওয়াল্টার নামক একজন সুপারহিরো বিষয়ে অভিজ্ঞ আইনজীবীর কাহিনী অনুসরণ করে, যে সবুজ সুপারহিরো শি-হাল্কে পরিণত হয়েছে। জেসিকা গাও এতে প্রধান লেখক এবং ক্যাট কইরো পরিচালক দলের প্রধান হিসেবে রয়েছেন।\nজেনিফার ওয়াল্টার / শি-হাল্ক চরিত্রে টাটিয়ানা মাসলানির পাশাপাশি অন্যান্য চরিত্রে রয়েছেন জামিলা জামিল, জশ সেগারা, জিঞ্জার গোঞ্জাগা, জন বাস, রেনেই এলিস গোল্ডসবেরি, টিম রথ, মার্ক রাফালো এবং বেনেডিক্ট ওয়ং। ২০১৯ এর আগস্টে শি-হাল্ক ঘোষণা করা হয় এবং নভেম্বরে জেসিকা গাও যোগ দেন। ২০২০ এর সেপ্টেম্বরে ম্যাট কইরো পরিচালক হিসেবে যোগ দেন এবং মাসলানিকে জেনিফার চরিত্রের জন্য নির্ধারণ করা হয়। ডিসেম্বর নাগাদ টিম রথ এবং মার্ক রাফালো যোগ দেন এবং পরিচালক হিসেবে আনু ভালিয়া যোগ দেন। ২০২১ এর এপ্রিলে লস অ্যাঞ্জেলেস এবং জর্জিয়ার আটলান্টায় চিত্রগ্রহণ শুরু হয়ে আগস্ট পর্যন্ত চলে। ২০২২ এর মে মাসে শিরোনামের দ্বিতীয় অংশ অ্যাটর্নি অ্যাট ল যোগ করা হয়।\nশি-হাল্ক: অ্যাটর্নি অ্যাট ল-এর প্রথম পর্ব ২০২২ সালের ১৮ই আগস্ট তারিখে মুক্তি পায়। এটি মোট ৯টি পর্ব ধরে চলে এবং একই বছরের অক্টোবরের ১৩ তারিখে সমাপ্ত হয়। এটি এমসিইউর চতুর্থ পর্যায়ের সর্বশেষ টেলিভিশন ধারাবাহিক। ধারাবাহিকটি সাধারণভাবে সমালোচকদের থেকে ইতিবাচক প্রতিক্রিয়া লাভ করে, বিশেষত মাসলানির অভিনয়ের জন্য। তবে ধারাবাহিকের ভিজুয়াল ইফেক্টের কারণে এটি মিশ্র প্রতিক্রিয়া লাভ করে।\n\n\n== প্রেক্ষাপট ==\n৩০এর কোঠায় পা দেওয়া অবিবাহিত আইনজীবী জেনিফার ওয়াল্টার অপেক্ষাকৃত এক জটিল জীবন অতিবাহিত করেন। তদুপরি তিনি ৬ ফুট ৭ ইঞ্চি (২.০২ মিটার) লম্বা সুপারহিরো শি-হাল্কে পরিণত হন।\n\n\n== শ্রেষ্ঠাংশে ==\nজেনিফার ওয়াল্টার / শি-হাল্ক চরিত্রে টাটিয়ানা মাসলানি\nম্যারি ম্যাকফেরান / তিতানিয়া চরিত্রে জামিলা জামিল\nনিক্কি রামোস চরিত্রে জিঞ্জার গোঞ্জাগা\nম্যালোরি বুক চরিত্রে রেনেই এলিস গোল্ডসবেরি\nএমিল ব্লোনস্কি / অ্যাবোমিনেশন চরিত্রে টিম রথ\nব্রুস ব্যানার / স্মার্ট হাল্ক চরিত্রে মার্ক রাফালো\nওয়ং চরিত্রে বেনেডিক্ট ওয়ং\nঅগাস্টাস \"পাগ\" পাগলিয়েস চরিত্রে জশ সেগারা\nটড ফেল্পস্ / হাল্ককিং চরিত্রে জন বাস\nম্যাট মার্দক / ডেয়ারডেভিল চরিত্রে চার্লি কক্স\nইউজিন প্যাটিলিও / লিফ-ফ্রগ চরিত্রে ব্রান্ডন স্টানলি\nঅন্যান্য চরিত্রে রয়েছে আনাইস আলমন্ট, নিকোলাস কিরিলো এবং গ্রিফিন ম্যাথিউস। এছাড়া এতে রেকিং ক্রু নামক এক চারজন লোকের দলের সদস্য হিসেবে অভিনয় করেন নিক গোমেজ ও জাস্টিন ইটন\n\n\n== পর্বসমূহ ==\n\n\n== মুক্তি ==\n২০২২ সালের ১৫ আগস্ট লস অ্যাঞ্জেলসের এল ক্যাপিটান থিয়েটারে শি-হাল্ক: অ্যাটর্নি অ্যাট ল ধারাবাহিকটির ওয়ার্ল্ড প্রিমিয়ার হয়। ২০২২ এর ১৮ আগস্ট ডিজনি+-এ এর প্রথম পর্ব মুক্তি পায়  এবং ৯ পর্ব ধরে চলার পর ১৩ অক্টোবরে এটি শেষ হয়। প্রথমে এটি ১৭ আগস্ট শুরু হয়ে প্রতি বুধবার মুক্তির কথা থাকলেও, পরে ১৮ তারিখ থেকে প্রতি বৃহস্পতিবার ডিজনি+-এ মুক্তির কথা প্রকাশ করা হয়। এটি এমসিইউর চতুর্থ পর্যায়ের সর্বশেষ ধারাবাহিক।\n\n\n== ভবিষ্যৎ ==\n২০১৯ এর নভেম্বরে কেভিন ফাইগি উল্লেখ করেন ধারাবাহিকে শি-হাল্কের পরিচয়ের পর চরিত্রটি ভবিষ্যতে এমসিইউর অন্যান্য প্রকল্পে উপস্থিত হবে।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে শি-হাল্ক: অ্যাটর্নি অ্যাট ল   (ইংরেজি)"}