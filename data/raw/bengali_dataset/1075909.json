{"pageid": 1075909, "title": "সেউণ (যাদব) রাজবংশ", "url": "https://bn.wikipedia.org/wiki?curid=1075909", "content": "সেউণ, সেবুণ, গাবলি রাজন্যবর্গ বা দেবগিরির যাদব রাজবংশ (আনু. ১১৮৭-১৩১৭ খ্রিস্টাব্দ) ছিল একটি মধ্যযুগীয় ভারতীয় রাজবংশ। এই রাজ্যের সর্বাধিক বিস্তৃতি ঘটেছিল উত্তরে নর্মদা নদী থেকে দক্ষিণে তুঙ্গভদ্রা নদী পর্যন্ত দাক্ষিণাত্য মালভূমির পশ্চিমাঞ্চল জুড়ে (অধুনা মহারাষ্ট্র ও উত্তর কর্ণাটক এবং মধ্যপ্রদেশ রাজ্যের কিয়দংশ)। রাজ্যের রাজধানী ছিল দেবগিরি (অধুনা মহারাষ্ট্রের ঔরঙ্গাবাদ জেলার দৌলতাবাদ)।\nদেবগিরির যাদবেরা প্রথমে পশ্চিম চালুক্য রাজবংশের সামন্ত শাসক হিসেবে রাজত্ব করত। খ্রিস্টীয় দ্বাদশ শতাব্দীর মধ্যভাগ নাগাদ চালুক্যদের ক্ষমতা হ্রাসপ্রাপ্ত হলে যাদব রাজা পঞ্চম ভীল্লম স্বাধীনতা ঘোষণা করে। দ্বিতীয় সিংহনের রাজত্বকালে যাদব রাজ্য সমৃদ্ধির শিখরে আরোহণ করে এবং চতুর্দশ শতাব্দীর গোড়ার দিকে দিল্লি সুলতানি কর্তৃক বিজিত হওয়ার পূর্বাবধি এই রাজ্যের সমৃদ্ধি অব্যাহত থাকে।\n\n\n== তথ্যসূত্র ==\n\n\n=== গ্রন্থপঞ্জি ===\n\n\n== বহিঃসংযোগ ==\n\nMiscellaneous inscriptions in Kannada from Yadava period\nBombay-Karnataka inscriptions: The Yadavas\nBombay-Karnataka inscriptions (volume III): The Yadavas"}