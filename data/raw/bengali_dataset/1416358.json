{"pageid": 1416358, "title": "আবদুস সবুর (কুমিল্লার রাজনীতিবিদ)", "url": "https://bn.wikipedia.org/wiki?curid=1416358", "content": "আবদুস সবুর বাংলাদেশি রাজনীতিবিদ। তিনি কুমিল্লা-১ আসনের সংসদ সদস্য।\n\n\n== প্রাথমিক জীবন ==\nআবদুস সবুর কুমিল্লার দাউদকান্দির বাহেরচরে জন্মগ্রহণ করেন। তিনি বরিশাল বিএম কলেজ থেকে ইন্টারমিডিয়েট পাস করেন। বাংলাদেশ প্রকৌশল বিশ্ববিদ্যালয়ের পুরকৌশল বিভাগ হতে তিনি স্নাতক ডিগ্রী অর্জন করেন।\n\n\n== কর্মজীবন ==\nআবদুস সবুর ইঞ্জিনিয়ার্স ইনস্টিটিউশন, বাংলাদেশ (আইইবি)'র প্রেসিডেন্ট।\n\n\n== রাজনৈতিক জীবন ==\nআবদুস সবুর বুয়েটের নজরুল ইসলাম হল ছাত্রলীগের সাংগঠনিক সম্পাদক, সাধারণ সম্পাদক ও সভাপতি ছিলেন। বুয়েট ছাত্রলীগের সহসভাপতি এবং বাংলাদেশ ছাত্রলীগের জাতীয় কমিটির সদস্য হিসেবেও দুই মেয়াদে দায়িত্ব পালন করেন তিনি।\n১৯৮৯ সালে তিনি বাংলাদেশ প্রকৌশল বিশ্ববিদ্যালয় ছাত্র সংসদের (ইউকসু) সাধারণ সম্পাদক ছিলেন।\nআওয়ামী লীগের বিজ্ঞান ও প্রযুক্তি বিষয়ক সম্পাদক। তিনি ২০১৮-২০২০ মেয়াদে আওয়ামী লীগের কেন্দ্রীয় কমিটির বিজ্ঞান ও প্রযুক্তি বিষয়ক সম্পাদক হিসেবে দায়িত্ব পালন করেন। এর আগে তিনি ২ মেয়াদে বাংলাদেশ আওয়ামী লীগের কেন্দ্রীয় উপ-কমিটির সহ-সম্পাদক হিসেবে দায়িত্ব পালন করেন।\nতিনি ২০২৪ সালের দ্বাদশ জাতীয় সংসদ নির্বাচনে কুমিল্লা-১ আসন থেকে বাংলাদেশ আওয়ামী লীগের প্রার্থী হিসেবে সংসদ সদস্য মনোনীত হন।\n\n\n== তথ্যসূত্র =="}