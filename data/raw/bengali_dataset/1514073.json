{"pageid": 1514073, "title": "ভিন্সি অ্যালোশিয়াস", "url": "https://bn.wikipedia.org/wiki?curid=1514073", "content": "ভিন্সি সনি অ্যালোশিয়াস (জন্ম: ১২ই ডিসেম্বর ১৯৯৫) হলেন একজন ভারতীয় অভিনেত্রী যিনি মালয়ালম ছবিতে অভিনয় করেন। বিকৃতি (২০১৯) ছিল তাঁর আত্মপ্রকাশ চলচ্চিত্র।\nতিনি ২০১৮ সালে প্রতিভা-অনুসন্ধান অনুষ্ঠান নায়িকা নায়কন-এর মাধ্যমে চলচ্চিত্র জগতে প্রবেশ করেন।\n\n\n== প্রারম্ভিক জীবন ==\nভিন্সি অ্যালোশিয়াস ১৯৯৫ সালের ১২ই ডিসেম্বর কেরালার মালাপ্পুরমের পোন্নানিতে জন্মগ্রহণ করেছিলেন, তাঁর জন্ম নাম ছিল ভিন্সি পি এ। তাঁর বাবা অ্যালোশিয়াস ছিলেন একজন গাড়িচালক। তাঁর মা সনি ছিলেন একজন শিক্ষিকা। তাঁর ভাই, বিপিন বিদেশে কাজ করেন। তিনি বিশপ কটন কনভেন্ট গার্লস হাই স্কুল থেকে তাঁর উচ্চ বিদ্যালয়ের শিক্ষা সম্পন্ন করেন। তিনি এশিয়ান স্কুল অফ আর্কিটেকচার থেকে স্থাপত্যবিদ্যায় স্নাতক ডিগ্রি অর্জন করেন।\n\n\n== কর্মজীবন ==\nমাজহাভিল মনোরমাতে প্রচারিত ২০১৮ সালের ট্যালেন্ট-হান্ট শো নায়িকা নায়কনের রানার-আপ ছিলেন ভিন্সি। অনুষ্ঠানটির সাফল্যের পর তিনি মঞ্জু ওয়ারিয়রের সাথে একটি বিজ্ঞাপনে একজন গর্ভবতী মহিলার চরিত্রে অভিনয় করেছিলেন। তিনি ২০১৯ সালে মাজহাভিল মনোরামায় নৃত্য রিয়েলিটি শো ডি৫ জুনিয়র উপস্থাপনা করেছিলেন। \"নায়িকা নায়কন\" থেকে তাঁর জনপ্রিয়তার সুবাদে তিনি ২০১৯ সালে সুরজ ভেঞ্জারমুদ এবং সৌবিন শাহিরের বিপরীতে বিকৃতি ছবিতে মুখ্য ভূমিকায় অভিষেক করেছিলেন। এই ছবিতে শাহির অভিনীত চরিত্রের নাম ছিল সমীর। সমীরের বান্ধবী থেকে স্ত্রী হয়ে ওঠা জিনাতের চরিত্রটি ইতিবাচক পর্যালোচনা পেয়েছিল।\nতিনি রতীশ বালাকৃষ্ণান পডুভাল পরিচালিত ২০২১ সালের ব্যঙ্গাত্মক চলচ্চিত্র কনকাম কামিনী কালাহামে  রিসেপশনিস্ট শালিনীর চরিত্রে অভিনয় করেছিলেন। তাঁর অভিনয় সাধারণত ইতিবাচক পর্যালোচনা পেয়েছিল। যদিও ফিল্মিবিটের শ্রুতি হেমচন্দ্রন তাঁর অভিনয়ের সমালোচনা করে বলেছিলেন: \"এক পর্যায়ে ভিন্সি অ্যালোশিয়াসের চরিত্রটি বিভ্রান্তিকর বলে মনে হয়েছিল এবং এমনকি চরিত্রে গভীরতারও অভাব ছিল\"। ২০২১ সালে তাঁর দ্বিতীয় মুক্তিপ্রাপ্ত ছবি ছিল ভীমন্তে ভাঝি, সেখানে তিনি একজন পোষ্য প্রাণীদের মালিকের মেয়ে ব্লেসির চরিত্রে অভিনয় করেছিলেন, যার কুঞ্চকো বোবান অভিনীত ভীমনের সাথে প্রেমের সম্পর্ক রয়েছে। ওনমানোরামা-র অরুণ জর্জ তাঁর চরিত্রটিকে \"স্মরণীয় ক্যামিও\" বলে অভিহিত করেছিলেন। তিনি একই বছরে কারিক্কু মিনি-সিরিজ কালাক্কাচিতে অভিনয় করেন। তিনি ২০২২ সালের ওয়েবসিরিজ এমিলি -তেও নাম ভূমিকায় অভিনয় করেছিলেন। এমিলি চরিত্রটি বছরের পর বছর ক্লিনিক্যাল বিষণ্ণতার কারণে একজন সাইকোপ্যাথিক (মানসিক অস্থিরতারূপ ব্যাধি) খুনি হয়ে ওঠে। তাঁর অভিনয়ের পর্যালোচনা করে, দ্য নিউ ইন্ডিয়ান এক্সপ্রেস লিখেছিল: \"একজন ভীত মহিলা যে তার খুনির মুখোমুখি হয়- এই অবস্থা থেকে ভিন্সির রূপান্তর- যে, একজন মনোরোগীতে পরিণত হয় এবং নিজের ভাইকে হত্যা করে, এটি তাঁর বহুমুখী প্রতিভার প্রমাণ\"। টাইমস অফ ইন্ডিয়া মনে করেছিল যে তিনি \"তাঁর অভিনয় দক্ষতা প্রমাণ করেছেন\"।\nতিনি জন গণ মন-তে ছাত্র নেত্রী গৌরী লক্ষ্মীর সহায়ক ভূমিকায় অভিনয় করেছিলেন। দ্য উইক-এ তাঁর অভিনয়ের পর্যালোচনা করে, অ্যান্সি কে সানি তাঁর অভিনয়কে \"উল্লেখযোগ্য\" বলে অভিহিত করেছেন এবং এর মাধ্যমে \"প্রমাণ করে যে তিনি দীর্ঘ সময়ের জন্য এখানে থাকতে এসেছেন\"। ছবিটি সমালোচনামূলকভাবে এবং বাণিজ্যিকভাবে সফল হয়েছিল। তিনি সোলামন্তে থেনিচাকল-এ একজন সিভিল পুলিশ অফিসারের ভূমিকায় অভিনয় করেছিলেন।\n\n\n== চলচ্চিত্র তালিকা ==\n\n\n=== চলচ্চিত্র ===\nঅন্যথায় উল্লেখ না করা হলে সমস্ত চলচ্চিত্র মালয়ালম ভাষায় ।\n\n\n=== টেলিভিশন ===\n\n\n==== বিশেষ উপস্থিতি ====\n\n\n=== ওয়েবসিরিজ ===\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ভিন্সি অ্যালোশিয়াস (ইংরেজি)"}