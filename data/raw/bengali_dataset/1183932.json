{"pageid": 1183932, "title": "ফরজ নামাজ", "url": "https://bn.wikipedia.org/wiki?curid=1183932", "content": "ফরজ নামাজ হল মুসলিমদের জন্য সেই সকল নামাজ যেগুলো পড়া মুসলিম নারী এবং পুরুষের উপর ফরজ। ইসলামে বিশুদ্ধ ঈমান আকীদার পর সবচেয়ে বড় ফরজ ইবাদত হলো পাঁচ ওয়াক্ত ফরজ নামাজ। পাঁচ ওয়াক্ত ফরজ নামাজ যথাক্রমে ফজরের নামাজ ২ রাকাত, যোহরের নামাজ ৪ রাকাত, আসরের নামাজ ৪ রাকাত, মাগরিবের নামাজ ৩ রাকাত, এশার নামাজ ৪ রাকাত। মুসলিম পুরুষদের জন্য জামাতে জানাজার নামাজ পড়া ফরজে কিফায়া। মুসলিম পুরুষদের জন্য জামাতে জুমার নামাজ পড়া ফরজ। মুসলিম পুরুষদের জন্য জামাতে দুই ঈদের নামাজ পড়া ওয়াজিব। মুসলিম পুরুষদের জন্য জামাতে ফরজ নামাজ পড়া ওয়াজিব। মুসলিম নারী এবং পুরুষদের জন্য ৩ রাকাত বিতর নামাজ পড়া ওয়াজিব। মুসলিম নারীদের জন্য জামাতে দুই ঈদের নামাজ পড়া সুন্নাতে মুয়াক্কাদাহ।।\n\n\n== ৫ ওয়াক্তে ফরজ নামাজের রাকাত ==\n\nপ্রতিদিন একজন মুসলিমকে ৫ ওয়াক্ত নামাজ আদায় করতে হয়। প্রথম ওয়াক্ত হল \"ফজর নামাজ\" সুবহে সাদিক হতে সূর্যোদয় পর্যন্ত এর ব্যপ্তিকাল। এরপর \"যুহর ওয়াক্ত\" বেলা দ্বিপ্রহর হতে \"আসর ওয়াক্ত\"-এর আগ পর্যন্ত যার ব্যপ্তি। তৃতীয় ওয়াক্ত \"আসর ওয়াক্ত\" যা সূর্যাস্তের আগ পর্যন্ত পড়া যায়। চতুর্থ ওয়াক্ত হচ্ছে \"মাগরিব ওয়াক্ত\" যা সূর্যাস্তের ঠিক পর পরই আরম্ভ হয় এবং এর ব্যপ্তিকাল প্রায় ৩০-৪৫ মিনিট। \"মাগরিব ওয়াক্ত\" এর প্রায় ১ ঘণ্টা ৩০ মিনিট পর আরম্ভ হয় \"ইশা ওয়াক্ত\" এবং এর ব্যপ্তি প্রায় \"ফজর ওয়াক্ত\"-এর আগ পর্যন্ত।\nউপর্যুক্ত ৫ টি ফরজ নামাজ ছাড়াও ইশা'র নামাজের পরে বিতর নামাজ আদায় করা হানাফী আলেমদের মতে ওয়াজিব, ও সালাফী আলেমদের মতে সুন্নত। এছাড়াও আরো বেশ কয়েকটি সুন্নত নামাজ ও মুসলিমরা আদায় করে থাকে।\nকোন ওয়াক্ত-এর নামাজ কয় রাকাত তা দেয়া হল :\n\n১ ইসলামী নবী মুহাম্মদ প্রতিদিন এ নামাজগুলো পড়তেন।\n২শুক্রবারে জুমার নামাজ যুহর নামাজের পরিবর্তে পড়তে হয়\nএশা নামাজ আদায় করার পর বেজোড় সংখ্যক রাকাত বিতর  এর ওয়াজিব নামাজ আদায় করতে হয়।\n\n\n=== জামাতে ফরজ নামাজের পুরস্কার ===\nআনাস বিন মালিক বর্ণনা করেছেন যে:\n আল্লাহর রসূল, সাল্লাল্লাহু ‘আলাইহি ওয়া সাল্লাম (তার উপর আল্লাহর আশীর্বাদ ও শান্তি বর্ষিত হোক), বলেছেনঃ “যে ব্যক্তি প্রথম তাকবীর ধরে চল্লিশ দিন পর্যন্ত আল্লাহর জন্য জামাতে (৫ ওয়াক্ত ফরজ) নামায আদায় করে, তার জন্য দু’টি নাজাত লেখা হয়ঃ জাহান্নাম থেকে মুক্তি এবং মুনাফেকী থেকে মুক্তি। \n\n\n== ফজর ও ঈশা মুনাফিকের জন্য সবচেয়ে কঠিন ==\nউক্ত রাবী রাদিয়াল্লাহু আনহু হতে বর্ণিত, তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, “মুনাফিক (ভণ্ড)দের উপর ফজর ও এশার নামায অপেক্ষা অধিক ভারী নামায আর নেই। যদি তারা এর ফযীলত ও গুরুত্ব জানত, তাহলে হামাগুড়ি দিয়ে বা পাছার ভরে অবশ্যই (মসজিদে) উপস্থিত হত।\"\n\n\n== আরও দেখুন ==\nনামাজের নিয়মাবলী\nজামাতে নামাজ\n\n\n== তথ্যসূত্র =="}