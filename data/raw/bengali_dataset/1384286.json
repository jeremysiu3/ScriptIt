{"pageid": 1384286, "title": "প্রাইম (পানীয়)", "url": "https://bn.wikipedia.org/wiki?curid=1384286", "content": "প্রাইম (ইংরেজি: PRIME) হলো প্রাইম হাইড্রেশন, এলএলসি দ্বারা তৈরি ও বাজারজাতকৃত স্পোর্টস ড্রিংক, ড্রিংক মিক্স এবং এনার্জি ড্রিংকের একটি পরিসর। ইউটিউবার ও ইন্টারনেট ব্যক্তিত্ব লোগান পল এবং কেএসআই এটি প্রচার করে থাকে। \n\n\n== পণ্য ==\nপ্রাইম হাইড্রেশন, এলএলসি আমেরিকান ব্যবসায়ী ম্যাক্স ক্লেমন্স এবং ট্রে স্টিগারের সহ-মালিকানাধীন কঙ্গো ব্র্যান্ডের সাথে সংযুক্ত। যুক্তরাজ্যে পণ্যটি ২০২২ সালের জুনে চালু করা হয়েছিল, যা মূলত মার্কিন যুক্তরাষ্ট্র থেকে পাঠানো হতো; বর্তমানে রিফ্রেশ্কো এটি তৈরি করে থাকে।\nএনার্জি ড্রিংক, স্পোর্টস ড্রিংক ও ড্রিংক মিক্সে প্রাইম লেবেলিং ব্যবহার করা হয়। স্পোর্টস ড্রিংক প্রস্তুতকারী প্রতিষ্ঠান পানীয়টিকে \"হাইড্রেশন ড্রিংক\" হিসাবে বর্ণনা করেছে, পানীয়টির ১০ শতাংশ ডাবের পানি দিয়ে তৈরি এবং এতে ইলেক্ট্রোলাইটস, ভিটামিন বি এবং ব্রাঞ্চড-চেইন অ্যামিনো অ্যাসিড থাকে। প্রস্তুতকারীরা বলছেন যে, পণ্যটির এই সংস্করণে কোন বাড়তি চিনি নেই, ক্যাফেইন-মুক্ত এবং প্রতি বোতলে প্রায় ২০ ক্যালোরি রয়েছে। অন্যান্য অনেক চিনি-মুক্ত পানীয়ের মতো এটিকে পটাশিয়াম এবং সুক্রালোজ দিয়ে মিষ্টি করা হয়।\nস্পোর্টস ড্রিংকটিতে বিভিন্ন স্বাদ রয়েছে, যেমন– ব্লু রাস্পবেরি, গ্রেপ, আইস পপ, গ্লোবেরি, লেমনেড, লেমন লাইম, মেটা মুন, অরেঞ্জ, স্ট্রবেরি ওয়াটারমেলন, ট্রপিক্যাল পাঞ্চ ও সীমিত সংস্করণে ইউকে-এক্সক্লুসিভ \"কেএসআই' যা বর্তমানে বন্ধ রয়েছে। ২০২৩ সালে চালু হওয়া এনার্জি ড্রিংকে রয়েছে ২০০ মিলিগ্রাম ক্যাফেইন। প্রাইমের এনার্জি ড্রিংকেও তাদের স্পোর্টস ড্রিংকের বিভিন্ন স্বাদ রয়েছে। প্রাইম এনার্জি ড্রিংকের মধ্যে রয়েছে ব্লু রাস্পবেরি, আইস পপ, লেমন লাইম, অরেঞ্জ ম্যাঙ্গো, স্ট্রবেরি ওয়াটারমেলন ও ট্রপিক্যাল পাঞ্চ।\n\n\n== তথ্যসূত্র =="}