{"pageid": 1030505, "title": "ইরিত্রিয়া জাতীয় ফুটবল দল", "url": "https://bn.wikipedia.org/wiki?curid=1030505", "content": "ইরিত্রিয়া জাতীয় ফুটবল দল (তিগ্রিনিয়া: ጋንታ ኩዕሶ እግሪ አርትራ) হচ্ছে আন্তর্জাতিক ফুটবলে ইরিত্রিয়ার প্রতিনিধিত্বকারী পুরুষদের জাতীয় দল, যার সকল কার্যক্রম ইরিত্রিয়ার ফুটবলের সর্বোচ্চ নিয়ন্ত্রক সংস্থা ইরিত্রিয় জাতীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৯২ সালের ২৬শে জুন তারিখে, ইরিত্রিয়া প্রথমবারের মতো আন্তর্জাতিক খেলায় অংশগ্রহণ করেছে; সুদানের খার্তুমে অনুষ্ঠিত ইরিত্রিয়া এবং সুদানের মধ্যাকার উক্ত ম্যাচটি ১–১ গোলে ড্র হয়েছে।\n৬,০০০ ধারণক্ষমতাবিশিষ্ট সিসেরো স্টেডিয়ামে লাল সাগরের বালক নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ইরিত্রিয়ার রাজধানী আসমারায় অবস্থিত। বর্তমানে এই দলের ম্যানেজারের দায়িত্ব পালন করছেন আলিমসিগাদ ইফরাম এবং অধিনায়কের দায়িত্ব পালন করছেন এআইকের আক্রমণভাগের খেলোয়াড় হেনোক গইতোম।\nইরিত্রিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও ইরিত্রিয়া এপর্যন্ত একবারও অংশগ্রহণ করতে সক্ষম হয়নি।\nআসমিরুন হাবতি, বিরহান আরিগাই, ইদনেকাচিউ শিমাঙ্গুস, ইউনুস বিহুন এবং তিসলাফিম তিকলির মতো খেলোয়াড়গণ ইরিত্রিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৭ সালের আগস্ট মাসে প্রকাশিত র‌্যাঙ্কিংয়ে ইরিত্রিয়া তাদের ইতিহাসে সর্বোচ্চ অবস্থান (১২১তম) অর্জন করে এবং ২০১৮ সালের এপ্রিল মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ইরিত্রিয়ার সর্বোচ্চ অবস্থান হচ্ছে ১৪০তম (যা তারা ১৯৯২ সালে অর্জন করেছিল) এবং সর্বনিম্ন অবস্থান হচ্ছে ১৮৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ ইরিত্রিয়া জাতীয় ফুটবল দল  ওয়েব্যাক মেশিনে আর্কাইভকৃত ১ নভেম্বর ২০১২ তারিখে (ইংরেজি)\nক্যাফ-এ ইরিত্রিয়া জাতীয় ফুটবল দল (ইংরেজি)"}