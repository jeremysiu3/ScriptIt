{"pageid": 1005374, "title": "হোশূর", "url": "https://bn.wikipedia.org/wiki?curid=1005374", "content": "হোশূর একটি শিল্প শহর, যা ভারতের তামিলনাড়ু রাজ্যের কৃষ্ণগিরি জেলার উত্তর-পশ্চিমাঞ্চলে অবস্থিত। এটি বেঙ্গালুরুর ৩৫ কিলোমিটার (২২ মাইল) দক্ষিণ-পূর্বে এবং রাজ্যের রাজধানী চেন্নাইয়ের ৩০৬ কিলোমিটার (১৯০ মাইল) পশ্চিমে পোনাইয়ার নদীর তীরে অবস্থিত। হোসুর একটি উপগ্রহ শহর এবং এটি অশোক লেল্যান্ড, টাইটান, টিভিএস মোটরস, ক্যাটারপিলার, সুন্দরাম ফ্যাসটেনার্স, শেফেলার এবং আরও অনেকগুলি সহ বড় উৎপাদন শিল্পের কেন্দ্র। স্টেটসম্যান চক্রবর্তী রাজাগোপালাচারী হোশূরের নিকটবর্তী একটি ছোট্ট গ্রামের বাসিন্দা, যিনি শেষ পর্যন্ত স্বাধীন ভারতের প্রথম গভর্নর জেনারেল, কংগ্রেস পার্টির নেতা এবং তামিলনাড়ুর প্রাক্তন মুখ্যমন্ত্রী হিসাবে জাতির সর্বোচ্চ পদে উঠে এসেছিলেন। শহরটির ডাক নাম \"ভারতের ছোট্ট ইংল্যান্ড\"।\n\n\n== ইতিহাস ==\nএকাদশ শতাব্দীর মন্দির চন্দ্রচূড়েশ্বর স্বামী মন্দিরে শিলালিপি রয়েছে, যা রাজেন্দ্র চোলের অবদান সম্পর্কে বলে। চোল সাম্রাজ্যের পতনের পরে হৈসলর ১২০০ খ্রিস্টাব্দের দিকে হোসুরকে শাসন করেন এবং মন্দিরে অবদান রাখেন। তারপরে এটি বিজয়নগর সাম্রাজ্যের আওতায় আসে। পরে, হোশূর ১৭৯৯ সাল অবধি মহীশূর প্রদেশের অন্তর্ভুক্ত থাকে। টিপু সুলতান তৃতীয় অ্যাংলো-মহীশূর যুদ্ধে হেরে গেলে তিনি মহীশূর রাজ্যের দক্ষিণাঞ্চলকে ইংরেজ সরকারের হাতে আংশিক বন্দোবস্ত হিসাবে হস্তান্তর করেন।\n\n\n== প্রশাসন ==\nহোসুর ১৯৬২ সালে একটি ‘সিলেকশন গ্রেড টাউন পঞ্চায়েত’ হিসাবে গঠিত হয়। এটি ১৯৯২ সালে দ্বিতীয় শ্রেণির পৌরসভায় উন্নীত হয়। ১৯৯৮ সালের ২২ মে জিও.ও (এমএডাব্লুএস) নং ৮৫ এর মাধ্যমে ‘নির্বাচিত শ্রেণির পৌরসভা’য় উন্নীত করা হয়। হোসুর পৌরসভায় মঠিগিরির পঞ্চায়েত এবং জুজুবাদী, মুকান্দাপল্লী, অবালাপল্লী ও চন্নাথুরের গ্রাম পঞ্চায়েত অন্তর্ভুক্ত হয়। ২০১৮ সালের ১৩ ই ফেব্রুয়ারি, হোসুর সংলগ্ন অঞ্চলগুলি নিয়ে হোসুর তামিলনাড়ুর ১৩তম কর্পোরেশন শহরে উন্নীত হয়।\n\n\n== জনসংখ্যার উপাত্ত ==\n২০১১ সালের জনগণনা অনুসারে, হোসুরের জনসংখ্যা ছিল ১,১৬,৮১২ জন এবং লিঙ্গ অনুপাত প্রতি এক হাজার পুরুষের বিপরীতে ৯৬৮ জন মহিলা, যা জাতীয় গড় ৯২৯-এর তুলনায় অনেক বেশি। মোট ১৪,৩০৭ জনের বয়স ছয় বছরের কম ছিল, যার মধ্যে ৭,২৭৪ জন পুরুষ এবং ৭,০৩৩ জন মহিলা ছিল।\n\n\n== তথ্যসূত্র ==\n\n\n== বহিঃসংযোগ =="}