{"pageid": 1039470, "title": "মার্কিন নাগরিকত্ব লাভের পরীক্ষা", "url": "https://bn.wikipedia.org/wiki?curid=1039470", "content": "মার্কিন নাগরিকত্ব লাভের পরীক্ষা (আমেরিকান সিটিজেনশিপ টেস্ট, ইউএস সিভিকস টেস্ট, ইউএস সিটিজেনশিপ টেস্ট এবং ইউএস ন্যাচারালাইজেশন টেস্ট নামেও পরিচিত) এমন একটি পরীক্ষা যা সমস্ত অভিবাসীদের মার্কিন যুক্তরাষ্ট্রের নাগরিকত্ব পেতে অবশ্যই উত্তীর্ণ হতে হয়।\n\n\n== পর্যালোচনা ==\nপরীক্ষাটি ইংরেজিতে হয় এবং প্রার্থীকে সফলভাবে উর্ত্তীর্ণের জন্য কমপক্ষে ৬০ শতাংশ স্কোর করতে হয়। এটিতে ১০০টি নাগরিক প্রশ্ন থাকে, প্রশ্নগুলিতে মার্কিন ইতিহাস, সংবিধান এবং সরকার নিয়ে বিভিন্ন বিষয়ক প্রশ্ন অন্তর্ভুক্ত থাকে। নাগরিকত্ব অর্জন প্রক্রিয়ার জন্য আবেদনকারীকে দৈবচয়নকৃত ১০টি প্রশ্ন জিজ্ঞাসা করা হয়।\n\n\n=== ৬৫/২০ বিশেষ বিবেচনা ===\nযদি আবেদনকারীর বয়স ৬৫ বছর বা তার বেশি হয় এবং ২০ বা ততোধিক বছর ধরে যুক্তরাষ্ট্রে আইনি স্থায়ী বাসিন্দা হিসাবে যুক্তরাষ্ট্রে বসবাস করছেন, তবে তারা কেবলমাত্র ২০টি নির্বাচিত প্রশ্নের জন্য অধ্যয়ন করতে পারেন। তারা তাদের পছন্দের ভাষায় নাগরিকত্ব পরীক্ষাও দিতে পারেন।\n\n\n== উচ্চ বিদ্যালয়ে নাগরিক শিক্ষা ==\nঅ্যারিজোনা হল সর্বপ্রথম রাজ্য, যারা উচ্চ বিদ্যালয়ে অধ্যয়ন শেষ করার আগেই, শিক্ষার্থীদের নাগরিকত্ব লাভের পরীক্ষায় উত্তীর্ণ হওয়াকে প্রয়োজনীয় শর্ত দিয়েছিল। প্রত্যাশা ছিল যে সমস্ত অঙ্গরাজ্যগুলি মার্কিন যুক্তরাষ্ট্রের সংবিধানের ২৩০তম বার্ষিকী অর্থাৎ ১৭ সেপ্টেম্বর, ২০১৭ এর মধ্যে এই প্রয়োজনীয়তাটি বাস্তবায়ন করবে।\nঅলাভজনক প্রতিষ্ঠান জো ফস ইনস্টিটিউট কর্তৃক নাগরিক শিক্ষা উদ্যোগের লক্ষ্য হল দেশব্যাপী সমস্ত শিক্ষার্থীর কাছে জ্ঞান প্রচার করা। ২০১৯ অনুযায়ী, সকল ৫০টি অঙ্গরাজ্যে এখনও এটির প্রয়োজন নেই।\n\n\n== আমেরিকান সরকার নিয়ে প্রশ্ন ==\n\n\n=== ক: আমেরিকান সরকারের মূলনীতিসমূহ ===\nমার্কিন যুক্তরাষ্ট্র সরকারের রূপ কী?\nপ্রজাতন্ত্র\nসংবিধান ভিত্তিক যুক্তরাষ্ট্রীয় প্রজাতন্ত্র\nপ্রতিনিধিত্বমূলক গণতন্ত্র\n\n\n== তথ্যসূত্র =="}