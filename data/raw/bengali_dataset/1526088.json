{"pageid": 1526088, "title": "তুন্ডা", "url": "https://bn.wikipedia.org/wiki?curid=1526088", "content": "তুন্ডা (স্পেনীয়: La Tunda) হলো কলম্বিয়া এবং ইকুয়েডরের প্রশান্ত মহাসাগরীয় উপকূলীয় অঞ্চলের একটি পৌরাণিক কাহিনি, বিশেষ করে আফ্রো-কলম্বিয়ান সম্প্রদায়ের চোকো বিভাগ-এ প্রচলিত একটি বিশ্বাস। এটি একটি রূপ পরিবর্তনকারী সত্তা সম্পর্কে বর্ণনা করে যে নারীর আকৃতি ধারণ করে এবং মানুষকে বনের মধ্যে নিয়ে যায় ও সেখানে আটকে রাখে।\nতুন্ডাকে এমনভাবে বর্ণনা করা হয়েছে যে এটি নিজের আকৃতি পরিবর্তন করে কোনো প্রিয়জনের রূপ নিতে পারে, যেমন একটি শিশুর মায়ের আকৃতি যাতে সে তার শিকারকে বনের ভেতরে টেনে নিয়ে যেতে পারে এবং তাদের চিংড়ি (কামারোনেস পেনেইদোস) খাইয়ে বশীভূত রাখতে পারে। এই প্রতারণাকে বলা হয় এনতুনডামিয়েন্তো এবং এই অবস্থায় থাকা একজন ব্যক্তিকে এনতুনডাদো(য়া) বলা হয়।\nতবে তার রূপান্তর ক্ষমতা অসম্পূর্ণ বলে বলা হয়। কারণ এই ডপেলগ্যাঞ্জার-সদৃশ সত্তার মোলিনিয়ো নামক কাঠের রান্নার উপকরণের মতো দেখতে একটি কাঠের পা থাকে, যেটি এটি সাধারণত চকলেট বা আগুয়াপানেলা মত গরম পানীয় নাড়তে ব্যবহৃত হয়। তবে, এই দানব অত্যন্ত ধূর্ত এবং তার শিকারদের কাছ থেকে এই ত্রুটিটি লুকিয়ে রাখতে সক্ষম। অন্য কাহিনিতে বলা হয় এটি গভীর জঙ্গলে কাজ করা কাঠুরে বা শিকারীদের কাছে এক সুন্দরী নারীর রূপে হাজির হয় এবং তাকে প্রলুব্ধ করার চেষ্টা করে। পরে, সে তার ভয়ঙ্কর প্রকৃতি প্রকাশ করে এবং তার শিকারের রক্ত চুষে খায় অথবা ভালুকের মতো হিংস্র প্রাণীর ন্যায় তাকে গ্রাস করে।\n\n\n== এছাড়াও দেখুন ==\nসায়োনা\nপাতাসোলা\nহরিণ নারী\nসিহুয়ানাবা\nবাওভান শী\nলিনান শী\nহুলদ্রা\nসুকুয়ান্ট\n\n\n== উৎস ==\n\n\n== বহিঃসংযোগ ==\nলেইয়েন্ডা: লা তুন্দা দে এসমেরালদাস (ছবিসহ)"}