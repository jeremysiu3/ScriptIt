{"pageid": 1343953, "title": "বাকার রুটি", "url": "https://bn.wikipedia.org/wiki?curid=1343953", "content": "বাকার রুটি শব্দটি সাধারণত ইন্দোনেশিয়ান এবং মালয় উভয় ভাষাতেই বর্তমান। এই শব্দটির মাধ্যমে সাধারণত সেঁকা রুটি বা টোস্টকে বোঝায়। এটি সাধারণত গ্রিল বা ভুনা করা সাদা রুটি। ব্রুনাই, ইন্দোনেশিয়া এবং মালয়েশিয়ার মতো দেশগুলিতে এই খাবারটি একটি জনপ্রিয় প্রাতঃরাশ। এই বাকার রুটি চায়ের সাথে পরিবেশন করা হয়। এটি একটি আঞ্চলিক ঐতিহাসিক ঐতিহ্য। পুরানো সময়ে স্থানীয় সমগ্র অঞ্চল জুড়ে অনেক সম্প্রদায়ের মানুষ কাঠকয়লা ব্যবহার করে বাকার রুটি প্রস্তুত করত। এখন আধুনিক প্রযুক্তির আবির্ভাবের সাথে কাঠকয়লার ব্যবহার কমে গেছে এবং তার বদলে অত্যাধুনিক গ্রীল করার মেশিন ব্যবহার করা হচ্ছে।\nবাকার রুটি সাধারণত চিনি, মার্জারিন, মাখন, চিনাবাদাম থেকে প্রস্তুত মাখন এবং নারকেলের জেলি বা কায়া সহযোগে খাওয়া হয় ।\n\n\n== প্রকারভেদ ==\n\n\n=== ইন্দোনেশিয়া ===\n\nইন্দোনেশিয়াতে বাকার রুটি সাধারণত একটি গ্রিল করা বা ভুনা করা সাদা রুটির স্যান্ডউইচ হিসাবে প্রস্তুত করা হয়। এই রুটির ভেতরে বিভিন্ন স্বাদের পুর ভরা থাকে। এটি হালকা প্রাতরাশ হিসাবে খাওয়া হয়। এটি ইন্দোনেশিয়ার রাস্তার অস্থায়ী খাবার দোকানগুলির বিশেষ জনপ্রিয় পদ। ডাচ ঔপনিবেশিক শাসনের যুগে ইন্দোনেশিয়ায় বাকার রুটি খাবার হিসাবে জনপ্রিয়তা পায়। এটি সাধারণত মাখন, কনডেন্সড মিল্ক বা ডাচ চিজ দিয়ে পরিবেশন করা হত। ইন্দোনেশিয়ার স্বাধীনতার পর বাকার রুটি ইন্দোনেশিয়ার সর্বত্র জনপ্রিয় খাদ্য হিসাবে প্রতিষ্ঠিত হয়।\n\n\n=== মালয়েশিয়া ===\nমালয়েশিয়ায়তে নারকেল জেলি বা কায়া এবং ঠান্ডা মাখন সহযোগে বাকার রুটি খাওয়া হয়। এটি এই দেশের খুবই জনপ্রিয় একটি খাবার। সিঙ্গাপুরে বাকার রুটির সাধারন রন্ধন পদ্ধতি অনুসরণ করা হয়। সিঙ্গাপুরের কেয়া টোস্ট ও বাকার রুটি এক ও অভিন্ন খাদ্যপদ হিসাবে বিবেচিত হয়।\nবাকার রুটির একটি বিভিন্ন প্রকরন টিটাব রুটি নামে পরিচিত। এটি একটি পুরু গরম টোস্ট বা সেঁকা রুটি যার চারটি কোণে কায়ার প্রলেপ দেওয়া হয়। এর বিশেষত্ব হল এই যে, একটি অর্ধ-সিদ্ধ ডিম এর উপরে রেখে এটি পরিবেশন করা হয়।\n\n\n== তথ্যসূত্র =="}