{"pageid": 1416725, "title": "জিমখানা মাঠ, রেঙ্গুন", "url": "https://bn.wikipedia.org/wiki?curid=1416725", "content": "জিমখানা মাঠ বার্মার রেঙ্গুনের একটি ক্রিকেট মাঠ যেখানে সফরকারী মেরিলেবোন ক্রিকেট ক্লাব (এমসিসি) এবং রেঙ্গুন জিমখানার মধ্যে একটি প্রথম-শ্রেণীর ক্রিকেট ম্যাচ অনুষ্ঠিত হয়েছিল।\nজিমখানা মাঠে অনুষ্ঠিত প্রথম রেকর্ড করা ম্যাচটি ছিল ১৯১২ সালের ডিসেম্বরে। যে ম্যাচে রেঙ্গুন জিমখানা ক্রিকেট দল ইউরোপিয়দের বিরুদ্ধে খেলেছিল। ওই মাসে আরও দুটি ম্যাচ অনুষ্ঠিত হয়, যেখানে 'আপার বার্মা' দল এবং বার্মা ইউরোপিয়দের সাথে খেলছিল।\nমাঠের পরবর্তী রেকর্ড করা ম্যাচটি ১৯২৭ সালে অনুষ্টিত হয়। সেই ম্যাচে রেঙ্গুন জিমখানা দল এমসিসির বিরুদ্ধে তাদের একমাত্র প্রথম-শ্রেণীর ম্যাচ খেলে। এটি বার্মিজ ঘরোয়া দলের খেলা একমাত্র প্রথম-শ্রেণীর ম্যাচ। দুই দিনের ম্যাচটি ড্র হয়েছিল।\nবার্মায় ক্রিকেট (যা সেই সময়ে ব্রিটিশ রাজের অংশ হিসেবে পরিচালিত হত) ছিল মূলত ব্রিটিশ বিষয়। রেঙ্গুন জিমখানা ব্যবহার ও পরিচালনায় ব্রিটিশদের একচেটিয়া আধিপত্য ছিল, যা মেরিলেবোন ক্রিকেট ক্লাবের বিরুদ্ধে জিমখানা দলের গঠনে প্রতিফলিত হয়েছিল। ১৯৪৮ সালে বার্মা স্বাধীনতা অর্জনের সাথে সাথে, দেশ থেকে ক্রিকেট অনেকাংশে বিলুপ্ত হয়ে যায়। জিমখানা ক্লাবের সাথে হালপিন রোড বরাবর প্রোম রোডে আরেকটি মাঠ ছিল। হালপিন রোড ও প্রোম রোডের নাম বদলে বর্তমানে পাইডাংজু ইয়েকথা স্ট্রিট ও পায়া রোড রাখা হয়েছে।\n\n\n== তথ্যসূত্র ==\n\n\n== বহিঃসংযোগ ==\nক্রিকেট আর্কাইভে জিমখানা মাঠ, রেঙ্গুন"}