{"pageid": 1052525, "title": "আল শামাল স্পোর্টস ক্লাব", "url": "https://bn.wikipedia.org/wiki?curid=1052525", "content": "আল শামাল স্পোর্টস ক্লাব (আরবি: نادي الشمال الرياضي‎, ইংরেজি: Al-Shamal SC; সাধারণত আল শামাল এসসি অথবা শুধুমাত্র আল শামাল নামে পরিচিত) হচ্ছে মাদিনাত আশ শামাল ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের দ্বিতীয় স্তরের ফুটবল লীগ কাতারি দ্বিতীয় বিভাগে প্রতিযোগিতা করে। এই ক্লাবটি ১৯৮০ সালে প্রতিষ্ঠিত হয়েছে। ৫,৩০০ ধারণক্ষমতাবিশিষ্ট আল শামাল স্পোর্টস ক্লাব স্টেডিয়ামে এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ক্রোয়েশীয় সাবেক ফুটবল খেলোয়াড় দার্কো নোভিচ। আল শামাল হচ্ছে কাতারি দ্বিতীয় বিভাগের বর্তমান চ্যাম্পিয়ন, যারা ২০২০–২১ মৌসুমে ক্লাবের ইতিহাসে দ্বিতীয়বারের মতো শিরোপা জয়লাভ করেছিল।\nঘরোয়া ফুটবলে, আল শামাল এপর্যন্ত ৩টি শিরোপা জয়লাভ করেছে; যার মধ্যে ২টি কাতারি দ্বিতীয় বিভাগ শিরোপা রয়েছে। হাইসাম আল ইশরি, আলি মাজবেল ফার্তুস, মুমুনি দাগানো, সাইদ বুতাহার এবং মাহির হাদ্দাদের মতো খেলোয়াড়গণ আল শামালের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল শামাল স্পোর্টস ক্লাব (ইংরেজি) (আরবি)"}