{"pageid": 1086898, "title": "সার্স-কোভি-২ ভাইরাসের মিউ প্রকারণ", "url": "https://bn.wikipedia.org/wiki?curid=1086898", "content": "সার্স-কোভি-২ ভাইরাসের মিউ প্রকারণ করোনাভাইরাস রোগ ২০১৯ (কোভিড-১৯) সৃষ্টিকারী সার্স-কোভি-২ ভাইরাসের একটি প্রকারণ। এটি বি.১.৬২১ বংশ বা ভিইউআই-২১জুল-১ নামেও পরিচিত। এটি সর্বপ্রথম দক্ষিণ আমেরিকার কলম্বিয়াতে ২০২১ খ্রিস্টাব্দের জানুয়ারি মাসে আবিষ্কৃত হয়। পরে ২০২১ সালের ৩০শে আগস্ট তারিখে বিশ্ব স্বাস্থ্য সংস্থা এটিকে একটি আগ্রহজনক প্রকারণ হিসেবে চিহ্নিত করে। \nবিশ্ব স্বাস্থ্য সংস্থা বলেছে যে এই প্রকারণটিতে এমন কিছু পরিব্যক্তি ঘটেছে যে বিদ্যমান টিকাগুলির এটির উপর কাজ না করার ঝুঁকি সৃষ্টি হয়েছে। প্রকারণটিকে আরও ভালোভাবে অধ্যয়নের উপরে সংস্থাটি জোর দিয়েছে। তবে বিশ্ব স্বাস্থ্য সংস্থা এখনও প্রকারণটিকে উদ্বেগজনক প্রকারণ হিসেবে চিহ্নিত করেনি।\n২০২১ সালের সেপ্টেম্বর পর্যন্ত দক্ষিণ আমেরিকা ও ইউরোপ মহাদেশে মিউ প্রকারণটির প্রাদুর্ভাব ঘটেছে। \nমিউ প্রকারণটির একটি উপবংশ আছে, যার নাম প্যাংগো নামকরণ পদ্ধতি অনুযায়ী বি.১.৬২১। এটি ইতিমধ্যেই বিশ্বের ২০টিরও বেশি দেশে শনাক্ত হয়েছে।\n\n\n== তথ্যসূত্র =="}