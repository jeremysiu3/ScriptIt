{"pageid": 1466449, "title": "জানলুকা বুসিও", "url": "https://bn.wikipedia.org/wiki?curid=1466449", "content": "জানলুকা ক্রিস্তিয়ানো বুসিও (ইংরেজি: Gianluca Busio; জন্ম: ২৮ মে ২০০২; জানলুকা বুসিও নামে সুপরিচিত) হলেন একজন মার্কিন পেশাদার ফুটবল খেলোয়াড়। তিনি বর্তমানে ইতালীয় ক্লাব ভেনেৎসিয়া এবং মার্কিন যুক্তরাষ্ট্র জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০১৬ সালে, বুসিও মার্কিন যুক্তরাষ্ট্র অনূর্ধ্ব-১৫ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০২১ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ১৩ ম্যাচে ১টি গোল করেছেন।\n\n\n== প্রারম্ভিক জীবন ==\nজানলুকা ক্রিস্তিয়ানো বুসিও ২০০২ সালের ২৮শে মে তারিখে মার্কিন যুক্তরাষ্ট্রের নর্থ ক্যারোলাইনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবুসিও মার্কিন যুক্তরাষ্ট্র অনূর্ধ্ব-১৫, মার্কিন যুক্তরাষ্ট্র অনূর্ধ্ব-১৭, মার্কিন যুক্তরাষ্ট্র অনূর্ধ্ব-২০ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০১৬ সালের ২রা জুন তারিখে তিনি মন্টিনিগ্রো অনূর্ধ্ব-১৫ দলের বিরুদ্ধে ম্যাচে মার্কিন যুক্তরাষ্ট্র অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। বুসিও ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০২১ সালের ১২ই জুলাই তারিখে, ১৯ বছর, ১ মাস ও ১৪ দিন বয়সে, ডান পায়ে ফুটবল খেলায় পারদর্শী বুসিও হাইতির বিরুদ্ধে অনুষ্ঠিত ২০২১ কনকাকাফ গোল্ড কাপের ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। উক্ত ম্যাচের ৬২তম মিনিটে মধ্যমাঠের খেলোয়াড় জ্যাকসন ইউয়েলের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৬ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি মার্কিন যুক্তরাষ্ট্র ১–০ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে বুসিও সর্বমোট ৮ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ১১ মাস ও ২১ দিন পর, মার্কিন যুক্তরাষ্ট্রের জার্সি গায়ে প্রথম গোলটি করেছেন; ২০২৩ সালের ৩রা জুলাই তারিখে, ত্রিনিদাদ ও টোবাগোর বিরুদ্ধে ম্যাচের ৭৯তম মিনিটে জুলিয়ান গ্রেসেলের অ্যাসিস্ট হতে মার্কিন যুক্তরাষ্ট্রের হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৫ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জানলুকা বুসিও  (ইংরেজি)  \nসকারবেসে \nবিডিফুটবলে জানলুকা বুসিও  (ইংরেজি)  \nট্রান্সফারমার্কেটে জানলুকা বুসিও (ইংরেজি) \nওয়ার্ল্ডফুটবল.নেটে জানলুকা বুসিও (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জানলুকা বুসিও (ইংরেজি)"}