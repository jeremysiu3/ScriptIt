{"pageid": 1470199, "title": "আদ্রিয়ান বের্নাবে", "url": "https://bn.wikipedia.org/wiki?curid=1470199", "content": "আদ্রিয়ান বের্নাবে গার্সিয়া (স্পেনীয়: Adrián Bernabé; জন্ম: ২৬ মে ২০০১; আদ্রিয়ান বের্নাবে নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে ইতালীয় ক্লাব পারমা এবং স্পেন জাতীয় অনূর্ধ্ব-২৩ দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১৮ সালে, বের্নাবে স্পেন অনূর্ধ্ব-১৭ দলের হয়ে স্পেনের বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nআদ্রিয়ান বের্নাবে গার্সিয়া ২০০১ সালের ২৬শে মে তারিখে স্পেনের বার্সেলোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবের্নাবে স্পেন অনূর্ধ্ব-১৭, স্পেন অনূর্ধ্ব-২১ এবং স্পেন অনূর্ধ্ব-২৩ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৮ সালের ৫ই মে তারিখে তিনি সার্বিয়া অনূর্ধ্ব-১৭ দলের বিরুদ্ধে ম্যাচে স্পেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। বের্নাবে ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত স্পেন অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আদ্রিয়ান বের্নাবে  (ইংরেজি)  \nসকারবেসে \nবিডিফুটবলে \nট্রান্সফারমার্কেটে আদ্রিয়ান বের্নাবে (ইংরেজি) \nওয়ার্ল্ডফুটবল.নেটে আদ্রিয়ান বের্নাবে (ইংরেজি) \nইএসপিএন এফসিতে"}