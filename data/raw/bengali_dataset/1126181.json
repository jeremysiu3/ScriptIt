{"pageid": 1126181, "title": "মারাভার", "url": "https://bn.wikipedia.org/wiki?curid=1126181", "content": "মারাভার (মারাভান এবং মারাভা নামেও জানা যায়) হল তামিলনাড়ু রাজ্যের একটি তামিল সম্প্রদায়। এই জনগোষ্ঠী আসলে থেভার গোষ্ঠীর তিনটি শাখার মধ্যে একটি। মারাভার সম্প্রদায়ের সদস্যরা অনেক সময়েই সম্মানসূচক থেভার উপাধি ব্যবহার করে। এদের মধ্যে বিখ্যাত ব্যক্তি ছিলেন পাসুম্পন মুথুরামালিঙ্গা থেভার। মারাভার সম্প্রদায়ের একজন পলিগার (দক্ষিণ ভারতের আঞ্চলিক প্রশাসনিক কর্তার একটি উপাধি) পুলিথেভান ছিলেন ভারতের প্রথম স্বাধীনতা সংগ্রামী। মারাভাররা তামিলনাড়ুতে, জেলার উপর নির্ভর করে, একটি অন্যান্য অনগ্রসর শ্রেণী বা বিমুক্ত জাতি (যে উপজাতিগুলি মূলত ১৮৭১ সালের অপরাধী উপজাতি আইনের অধীনে অপরাধী উপজাতি হিসাবে তালিকাভুক্ত ছিল) হিসাবে শ্রেণীবদ্ধ।\nপূর্ববর্তী রামনাদ তালুকের সেতুপতি শাসকরা এই সম্প্রদায়ের ছিলেন। মধ্যযুগীয় সময় থেকেই কাল্লার জাতির সঙ্গে মারাভার সম্প্রদায়েরও চোর এবং ডাকাত হিসেবে কুখ্যাতি ছিল।\n\n\n== ব্যুৎপত্তি ==\nমারাভার শব্দের বিভিন্ন প্রস্তাবিত ব্যুৎপত্তি রয়েছে; এটি একটি তামিল শব্দ মারম থেকে আসতে পারে, যার অর্থ অনৈতিকতা এবং খুন এর মতো জিনিস। অথবা এর একটি অর্থ \"সাহসী\"ও হতে পারে।\n\n\n== সামাজিক মর্যাদা ==\nমারাভাররা শূদ্র হিসাবে বিবেচিত হত এবং তাদের হিন্দু মন্দিরে উপাসনা করতে কোন বাধা ছিলনা। পামেলা জি প্রাইসের বক্তব্য অনুযায়ী, মারাভার জনগোষ্ঠী যোদ্ধা ছিল এবং কিছু কিছু ক্ষেত্রে জমিদারও ছিলে। ব্রিটিশ ঔপনিবেশিক আমলে, জমিদারি মোকদ্দমা ও মামলা নিয়ে কাজ করা আইনি আধিকারিকেরা কখনও কখনও মারাভারদের ক্ষত্রিয় হিসাবে লিপিবদ্ধ করতেন। কিন্তু বেশিরভাগ সময়েই তাদের শূদ্র হিসাবে বিবেচনা করে শ্রেণীবদ্ধ করা হত। তামিলনাড়ুতে তামিল বংশোদ্ভূত একমাত্র শাসক জাতি ছিল মারাভার। সিংগামপট্টি, উরকাডু, নেরকাট্টানসেভাল, থালাভানকোট্টাই-এর মতো অঞ্চলগুলি মারাভার বর্ণের সদস্যদের দ্বারা শাসিত হত। মাঝে মাঝে সেতুপতিদের প্রতি অভিযোগ থাকত যে তারা আচারগতভাবে বিশুদ্ধ নয়, তাদের এই অভিযোগের জবাব দিতে হত।\nতামিলাহাম গঠনের সময়, মারাভারদের সামাজিকভাবে বহিষ্কৃত উপজাতি হিসেবে বা ঐতিহ্যগতভাবে শূদ্র শ্রেণিতে সর্বনিম্ন প্রবেশকারী হিসেবে বিবেচনা করা হয়েছিল। আজও মারাভার গোষ্ঠীকে একটি চোর উপজাতি হিসাবেই দেখা হয় এবং তিরুনেলবেলি অঞ্চলে তারা একটি বহিষ্কৃত গোষ্ঠী।\n\n\n== সর্বাধিক অনগ্রসর শ্রেণী জন্য আবেদন ==\nমাদুরাই, ডিন্ডিগুল এবং থেনি জেলার মারাভার সম্প্রদায়ের সমস্ত উপ-সম্প্রদায়ের জন্য সর্বাধিক অনগ্রসর শ্রেণির মর্যাদা (বিমুক্ত) চেয়ে একটি আবেদন মাদ্রাজ হাইকোর্টের বেঞ্চ দ্বারা খারিজ করা হয়েছিল যখন আবেদনকারী নিজেই এটি প্রত্যাহার করার সিদ্ধান্ত নেয়।\n\n\n== আরও দেখুন ==\nউথুমালাই\nকাল্লার\nআগমুদয়ার\n\n\n== তথ্যসূত্র =="}