{"pageid": 107891, "title": "ভিয়েতনামের কমিউনিস্ট পার্টি", "url": "https://bn.wikipedia.org/wiki?curid=107891", "content": "ভিয়েতনামের কমিউনিস্ট পার্টি হল ভিয়েতনাম রাষ্ট্রের শাসক এবং একমাত্র স্বীকৃত বৈধ রাজনৈতিক দল। এটি একটি মার্ক্সবাদ-লেনিনবাদী কমিউনিস্ট পার্টি এবং এটি ভিয়েতনামি পিতৃভূমি ফ্রন্টের একটি অংশ। অধিকাংশ ক্ষেত্রেই ভিয়েতনামের জনগণ ও গণমাধ্যমসমূহ ভিয়েতনামের কমিউনিস্ট পার্টিকে \"Đảng\" (পার্টি বা দল) অথবা \"Đảng ta\" (আমাদের পার্টি) হিসেবে অভিহিত করে থাকে।\n\n\n== ইতিহাস ==\n১৯৩০ সালের ফেব্রুয়ারি মাসে হংকংয়ে অনুষ্ঠিত একটি সম্মেলনে হো চি মিন সহ চিনে নির্বাসিত অন্যান্য ভিয়েতনামি নেতৃবৃন্দ কর্তৃক প্রতিষ্ঠিত হয় ভিয়েতনামের কমিউনিস্ট পার্টি (Việt Nam Đảng Cộng Sản)। উক্ত সম্মেলনে দুই প্রধান প্রতিদ্বন্দ্বী কমিউনিস্ট গোষ্ঠী ইন্দোচিনের কমিউনিস্ট পার্টি (Đông Dương Đảng Cộng Sản) এবং আন্‌নামের কমিউনিস্ট পার্টি (An Nam Đảng Cộng Sản) মিলিত হয়ে গঠিত হয় ভিয়েতনামের কমিউনিস্ট পার্টি। ইন্দোচিনের কমিউনিস্ট লিগ (Đông Dương Cộng Sản Liên Đoàn) নামে অপর একটি কমিউনিস্ট সংগঠনের সদস্যগণ এই সভায় আমন্ত্রিত না হলেও পরবর্তীকালে নবগঠিত কমিউনিস্ট পার্টিতে তাদের সদস্য হিসেবে গ্রহণ করা হয়।\n\n\n== মতাদর্শ ==\nভিয়েতনামের কমিউনিস্ট পার্টি তাদের পার্টি এবং বিপ্লবের মতাদর্শগত ভিত্তি হিসেবে মার্ক্সবাদ-লেনিনবাদ এবং হো চি মিনের চিন্তাধারাকে গ্রহণ করেছে। কিন্তু আনুষ্ঠানিক ভাবে মার্ক্সবাদী-লেনিনবাদী হওয়া সত্ত্বেও ভিয়েতনামের কমিউনিস্ট পার্টি বাজারের চাহিদাকে স্বীকার করে নিয়ে অর্থনৈতিক সংস্কারের পথে অগ্রসর হয়েছে এবং বেসরকারি উদ্যোগকে অনুমোদন করেছে। কিন্তু রাজনৈতিক ভাবে এখনও কমিউনিস্ট পার্টি তাদের একচ্ছত্র কর্তৃত্ব বহাল রেখেছে।\n\n\n== কাঠামো ==\n\n\n== পার্টি নেতৃবৃন্দের তালিকা ==\n\n\n== বর্তমান পার্টি নেতৃত্ব ==\n\n\n== পাদটীকা ==\n\n\n== বহিঃসংযোগ ==\nইংরেজি ভাষায় প্রাতিষ্ঠানিক ওয়েবসাইট\nNhân Dân (জনগণ): দলীয় মুখপত্র\nভিয়েতনামের কমিউনিস্ট পার্টির প্রতিষ্ঠা (১৯৩০ সালে পার্টির প্রতিষ্ঠা উপলক্ষে প্রবন্ধ)"}