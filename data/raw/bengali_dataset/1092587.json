{"pageid": 1092587, "title": "চনাক্কালে ১৯১৫ সেতু", "url": "https://bn.wikipedia.org/wiki?curid=1092587", "content": "চনাক্কালে ১৯১৫ সেতু (তুর্কি: Çanakkale 1915 Köprüsü, দার্দানেলেস ব্রিজ নামেও পরিচিত (তুর্কি: Çanakkale Boğaz Köprüsü) হল উত্তর-পশ্চিম তুরস্কের চনাক্কালে প্রদেশে নির্মাণাধীন একটি ঝুলন্ত সেতু। লাপসেকি ও জেলিবোলু শহরের ঠিক দক্ষিণে অবস্থিত, সেতুটি মারমারা সাগরের প্রায় ১০ কিলোমিটার (৬.২ মাইল) দক্ষিণে দার্দানেলেস প্রণালী উপরে বিস্তৃত।\nসেতুটি ২.৮ বিলিয়ন মার্কিন ডলার ব্যায়ে নির্মিত  ৩২১ কিলোমিটার (১৯৯ মাইল) দীর্ঘ  কিনালি-বালিক্সির মোটরওয়ের কেন্দ্রস্থলে অবস্থিত, যা পূর্ব থ্রেসের  ও-৩ ও ও-৭ মোটরওয়েকে আনাতোলিয়ার ও-৫ মোটরওয়ের সাথে সংযুক্ত করে। নির্মাণ শেষে ২,০২৩ মিটার (৬,৬৩৭ ফুট) দীর্ঘ মূল স্প্যান সহ, সেতুটি মূল স্প্যানের ৩২ মিটার (১০৫ ফুট) অধিক দৈর্ঘ্যের মাধ্যমে জাপানের আকাশি কাইকিও সেতুকে অতিক্রম করে বিশ্বের দীর্ঘতম ঝুলন্ত সেতু হয়ে উঠবে।\n\n\n== নকশা ==\nসেতুর মোট দৈর্ঘ্য ৩,৫৬৩ মিটার (১১,৬৯০ ফুট) ও ভায়াডাক্ট সহ দৈর্ঘ্য ৪,৬০৮ মিটার (১৫,১১৮ ফুট), যা ওসমান গাজী সেতুর মোট দৈর্ঘ্যকে অতিক্রম করবে এবং এর সংযোগকারী ভায়াডাক্ট ৫২৭ মিটার (১,৭২৯ ফুট)  তুরস্কের যে কোনও ধরনের দীর্ঘতম সেতু হবে।\nসেতুর টাওয়ার দুটি ৩১৮ মিটার (১,০৪৩ ফুট) উচু, এটি ইয়াভুজ সুলতান সেলিম সেতুর পর তুরস্কের দ্বিতীয় উচ্চতম সেতু এবং দেশের তৃতীয় উচ্চতম কাঠামো। আন্তর্জাতিকভাবে, সেতুটি চীনের সুতোং সেতুকে ছাড়িয়ে বিশ্বের ষষ্ঠ উচ্চতম সেতু হয়ে উঠবে। সেতুর ডেক ৭২.৮ মিটার (২৩৯ ফুট) উচ্চ ও ৪৫.০৬ মিটার (১৪৭.৮ ফুট) প্রস্থ এবং সর্বোচ্চ বেধ ৩.৫ মিটার (১১ ফুট)  হবে। ডেক মোটরওয়ের ছয়টি লেন (প্রতিটি দিকে তিনটি) বহন করবে, একসাথে রক্ষণাবেক্ষণের জন্য প্রতিটি পাশে দুটি ওয়াকওয়ে থাকবে।\n\n\n== কাজ ==\nগ্যালিপলির (ইউরোপীয় উপকূল) পাশে, ২০২০ সালের ১৬ই মে দ্বিতীয় টাওয়ারটি নির্মাণ সম্পন্ন হয়েছিল। \n২০২১ সালের সেপ্টেম্বর মাস পর্যন্ত ৮৭ টি ব্লকের মধ্যে ৬৭ টি স্থাপন করা হয়েছে। \n\n\n== প্রতীকী পরিসংখ্যান ==\nকিছু প্রতীকী পরিসংখ্যান সেতুর সঙ্গে যুক্ত। নামটিতে ১৯১৫ সংখ্যা, টাওয়ারের উচ্চতা (৩১৮ মিটার), ও ভিত্তিপ্রস্তর স্থাপনের তারিখ (১৮ মার্চ) গ্যালিপলি অভিযানে  নৌ অভিযানের সময় ১৯১৫ সালের ১৮ মার্চ তুর্কি নৌ বিজয়ের সাথে সম্পর্কিত। সেতুর মূল স্প্যানের দৈর্ঘ্য ২০২৩ মিটার, যা ২০২৩ সালে তুর্কি প্রজাতন্ত্রের শতবর্ষকে নির্দেশ করে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nদীর্ঘতম ঝুলন্ত সেতুর স্প্যানগুলির তালিকা\nবসফরাস সেতু\nফাতিহ সুলতান মেহমেত সেতু\nইউরেশিয়া টানেল, সমুদ্রতলদেশীয় সুড়ঙ্গ, যানবাহন চলাচলের জন্য বসফরাস অতিক্রম করে, ২০১৬ সালের ডিসেম্বর মাসে খোলা হয়েছিল।\nমারমারে, ইস্তাম্বুলের এশীয় ও ইউওরোপীয় দিকগুলিকে সংযুক্তকারী সমুদ্রতলদেশীয় রেল সুড়ঙ্গ।\nগ্রেট ইস্তাম্বুল সুড়ঙ্গ, প্রস্তাবিত তিন স্তরের সমুদ্রতলদেশীয় সড়ক-রেল সুড়ঙ্গ।\nইস্তাম্বুলের গণপরিবহন\nতুরস্কের রেল পরিবহন\nতুর্কি প্রণালী\n\n\n== তথ্যসূত্র ==\n\n\n== বহিঃসংযোগ ==\nÇanakkale 1915 Bridge  ওয়েব্যাক মেশিনে আর্কাইভকৃত ৪ নভেম্বর ২০২০ তারিখে at Daelim web site"}