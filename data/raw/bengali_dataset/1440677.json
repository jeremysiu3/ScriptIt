{"pageid": 1440677, "title": "লুনা ১৫", "url": "https://bn.wikipedia.org/wiki?curid=1440677", "content": "লুনা ১৫ হলো লুনা কর্মসূচির অংশ হিসাবে ১৯৬৯ সালে মহাশূণ্যে প্রেরণ করা একটি সোভিয়েত মহাকাশযান, যেটি অ্যাপোলো ১১ কমান্ড মডিউল কলম্বিয়ার সাথে চন্দ্রের কক্ষপথে ছিলো।\n১৯৬৯ সালের ২১ জুলাই অ্যাপোলো ১১-এর নভোচারীরা যখন চাঁদে প্রথম মানব পথচলা শেষ করেছিল, তখন রবোট চালিত সোভিয়েত মহাকাশযান লুনা ১৫ চন্দ্রের কক্ষপথ থেকে চন্দ্র পৃষ্ঠে অবতরণ শুরু করেছিল। অ্যাপোলো ১১ অভিযানের তিন দিন আগে প্রেরিত এটি ছিল চাঁদে পৌছানোর প্রতিযোগিতায় মার্কিন যুক্তরাষ্ট্রকে ছাড়িয়ে যাওয়ার লক্ষ্য নিয়ে চন্দ্রের মাটিকে পৃথিবীতে ফিরিয়ে আনার দ্বিতীয় সোভিয়েত প্রচেষ্টা। পূর্ববর্তী অভিযান,  লুনা ই-৮-৫ নং. ৪০২ ১৯৬৯ সালের ১৪ জুন প্রেরিত, এর উত্ক্ষেপক যানের তৃতীয় পর্যায়টি জ্বলতে ব্যর্থ হওয়ায় পৃথিবীর কক্ষপথে পৌঁছাতে পারেনি। লুনা ১৫ ল্যান্ডারটি ১৫:৫০ ইউটি-এ চাঁদে বিধ্বস্ত হয়, চাঁদ থেকে আমেরিকার ফেরার কয়েক ঘন্টা আগে।\n\n\n== তথ্যসূত্র ==\n\n\n== বহিঃসংযোগ ==\n\nZarya - লুনা কর্মসূচির কালপঞ্জী  ওয়েব্যাক মেশিনে আর্কাইভকৃত ১৭ এপ্রিল ২০১২ তারিখে।\nNASA NSSDC Master Catalog"}