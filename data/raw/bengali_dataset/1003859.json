{"pageid": 1003859, "title": "স্যাসকাটুন", "url": "https://bn.wikipedia.org/wiki?curid=1003859", "content": "স্যাসকাটুন কানাডার স্যাসকাচুয়ান প্রদেশের রাজধানী। নগরীটি প্রদেশের কেন্দ্রভাগে দক্ষিণ সাসক্যাচুয়ান নদীর একটি বাঁকে দুই পাড় জুড়ে দাঁড়িয়ে আছে। ট্র্যান্স-কানাডা ইয়েলোহেড মহাসড়কের ধারেই স্যাসকাটুন শহরটি অবস্থিত।  ১৮৮২ সাল থেকেই এটি মধ্য স্যাসকাটুনের সাংস্কৃতিক ও অর্থনৈতিক কার্যক্রমের কেন্দ্র। \n২০১৬ সালের আদমশুমারি অনুযায়ী স্যাসকাটুনের জনসংখ্যা ২,৪৬,৩৭৬। স্যাসকাটুন স্যাসকাচুয়ান প্রদেশের বৃহত্তম শহর এবং ১৭-তম বৃহত্তম মেট্রোপলিটন এলাকা।  ২০১৮ সালের হিসাব অনুযায়ী এর বর্তমান জনসংখ্যা  ২,৭৮,৫০০।\nস্যাসকাচুয়ান বিশ্ববিদ্যালয় এ শহরেই অবস্থিত। এছাড়াও এখানে রয়েছে মিওয়াসিন উপত্যকা কর্তৃপক্ষ, যেটি দক্ষিণ স্যাসকাচুয়ান নদীকে রক্ষা করার কাজে নিয়োজিত। এছাড়াও এখানে রয়েছে ওয়ানুসকেউইন ঐতিহ্য উদ্যান, যেটি ইউনেস্কোর অন্যতম বিশ্ব ঐতিহ্য।  উক্ত উদ্যানে ফার্স্ট নেশনস গোত্রের ৬,০০০ বছরের ইতিহাস প্রতিমূর্ত হয়েছে। কোরম্যান পার্ক ন.৩৪৪ স্যাসকাচুয়ানের বৃহত্তম গ্রামীণ এলাকা। শহরটিকে এই এলাকা চারদিক থেকে পরিবেষ্টন করে রেখেছে। স্যাসকাটুন জাম এ শহরে প্রচুর পরিমাণে পাওয়া যায়। এই ফলের নামেই স্যাসকাটুনের নামকরণ করা হয়েছে। আবার, স্যাসকাটুন জাম নামটি এসেছে ক্রি ভাষার মিসাসকোয়াতোমিনা  শব্দ থেকে। এখানে উল্লেখযোগ্য পরিমাণে আদিবাসী বসবাস করে। যার দরুন এখানে বেশ কিছু সংরক্ষিত এলাকা বিদ্যমান। এখানে নয়টি নদীর সংযোগস্থল অবস্থিত। স্যাসকাটুনের অপর নাম \"তৃণভূমির প্যারিস\" ও \"সেতুর শহর।\"\nনুটানা ও রিভার্সডেল শহরের উল্লেখযোগ্য এলাকা।  স্যাসকাটুনের সাথে একীভূত হওয়ার পূর্বে এলাকাগুলো আলাদা শহর ছিল। ১৯০৬ সালে স্যাসকাটুন স্থানীয় শাসনের আওতাভুক্ত হয়। নুটানা, রিভার্সডেল, ব্রডওয়ে এভিনিউ ও টুয়েন্টিনথ স্ট্রিটে বর্তমানে উন্নয়ন কার্যক্রম চলমান রয়েছে। ১৯৫৬ সালে স্যাসকাটুন সাদারল্যান্ড নামক রেল শহরকে অধিগ্রহণ করে।\n\n\n== ইতিহাস ==\n\n১৮৮২ সালে টরন্টোর মদ্যপানবিরোধী ঔপনিবেশিকীকরণ সমিতিকে দক্ষিণ স্যাসকাচুয়ান নদীর তীরে ২১ ভাগে বিভক্ত জমি প্রদান করা হয়। টরন্টো শহরের মদ্যপানের প্রথা এড়িয়ে প্রেইরি অঞ্চলে তারা একটি \"শুষ্ক\" এলাকা প্রতিষ্ঠা করতে চেয়েছিলেন। পরের বছর জন নেলসন লেক-এর অধীনে বসতি স্থাপনকারীরা এখানে আগমন করেন। তারাই স্যাসকাটুনের আদি বাসিন্দা। অন্টারিও থেকে মুস জ পর্যন্ত রেলপথে করে তারা অনেকটা রাস্তা যান। তারপর ঘোড়ার গাড়িতে করে তারা  অবশিষ্ট পথ অতিক্রম করেন, কারণ তখনো স্যাসকাটুনে রেলপথ নির্মিত হয়নি।\n১৮৮৫ সালে উত্তরপশ্চিম বিদ্রোহ স্যাসকাটুনের বাসিন্দাদের গভীরভাবে প্রভাবিত করে। বাতোশে এলাকায় লুই রিয়ের সশস্ত্র বাহিনীতে যোগদান করতে চিফ হুইটক্যাপ ও চার্লস ট্রটিয়ার বর্তমান স্যাসকাটুন বিশ্ববিদ্যালয়ের পথ দিয়ে গমন করেন।\n\n\n== তথ্যসূত্র ==\n\n\n== বহিঃসংযোগ =="}