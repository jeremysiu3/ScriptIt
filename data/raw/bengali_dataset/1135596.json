{"pageid": 1135596, "title": "আবুল খায়ের (রসায়নবিদ)", "url": "https://bn.wikipedia.org/wiki?curid=1135596", "content": "আবুল খায়ের (জন্ম: ১৯৪৪) একজন বাংলাদেশী রসায়নবিদ ও শিক্ষাবিদ। তিনি ঢাকা বিশ্ববিদ্যালয়ের রসায়ন বিভাগের সাবেক অধ্যাপক এবং নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) প্রথম উপাচার্য।\n\n\n== জন্ম ==\nতিনি ১৯৪৪ সালে নোয়াখালীর চাটখিল উপজেলার ভীমপুরে জন্মগ্রহণ করেন। তার বাবা মৌলভী মোবারক উল্লাহ এবং মা আম্বিয়া খাতুন।\n\n\n== শিক্ষাজীবন ==\nআবুল খায়ের ১৯৫৯ সালে মাধ্যমিক ও ১৯৬২ সালে উচ্চমাধ্যমিক পাস করেন। তিনি ঢাকা বিশ্ববিদ্যালয় থেকে স্নাতক (সম্মান) ও স্নাতকোত্তর এবং যুক্তরাজ্যের কেমব্রিজ বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nখায়ের ১৯৬৭ সালে ঢাকা বিশ্ববিদ্যালয়ের রসায়ন বিভাগে প্রভাষক হিসেবে শিক্ষকতা শুরু করেন। এরই ধারাবাহিকতায় তিনি ১৯৮৭ সালে অধ্যাপক হন। বিদেশী বিশ্ববিদ্যালয়েও তিনি অধ্যাপনা করেছেন।\nআবুল খায়ের ২০০৫ থেকে ২০০৮ সাল পর্যন্ত নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) প্রথম উপাচার্য হিসেবে দায়িত্ব পালন করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার ৪০টির অধিক প্রবন্ধ প্রকাশিত হয়েছে। তাঁর পিএইচডিতে থিসিস হিসেবে ছিল নাইট্রিক অক্সাইড ও কার্বন মনো-অক্সাইড-এর মত বায়ু দুষণকারী গ্যাসকে রাসায়নিক পদ্ধতিতে নিয়ন্ত্রণ। এছাড়াও তিনি আর্সেনিকের ওপরও গবেষণা করছেন।\n\n\n== তথ্যসূত্র =="}