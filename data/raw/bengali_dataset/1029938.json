{"pageid": 1029938, "title": "আমার লেনিন", "url": "https://bn.wikipedia.org/wiki?curid=1029938", "content": "আমার লেনিন ১৯৭০ সালে মুক্তিপ্রাপ্ত একটি সাদা কালো তথ্যচিত্র। প্রখ্যাত চলচ্চিত্র পরিচালক ঋত্বিক ঘটক পরিচালিত, এই তথ্যচিত্রটি ভ্লাদিমির লেনিনের জন্ম শতবর্ষ (১৯৭০) উপলক্ষে নির্মিত হয়। বস্তুত তৎকালীন পশ্চিমবঙ্গ সরকারের উদ্দেশ্যেই এই তথ্যচিত্র নির্মাণ হয়।\n'আমার লেনিন' মূলত লেনিন এবং সাম্যবাদ সংক্রান্ত ঋত্বিক ঘটকের নিজস্ব চিন্তাভাবনা এবং মতামতের ওপর ভিত্তি করে তৈরি হয়। তবে সাময়িকভাবে এই তথ্যচিত্রটি ভারতে নিষিদ্ধ ঘোষণা করা হয়েছিল।\n\n\n== প্রাথমিক সমস্যা ==\nছবিটি তৈরির পরে, সোভিয়েত ইউনিয়ন, গণপ্রজাতন্ত্রী পোল্যান্ডের মতো দেশ ছবিটি তাঁদের দেশে দেখানোর জন্য ঋত্বিক ঘটকের সাথে যোগাযোগ করে। তবে ভারতের জাতীয় চলচ্চিত্র সেন্সরশিপ বোর্ডে চলচ্চিত্রটি উত্থাপিত হলে, তখন সেন্সর বোর্ড অনুমতি না দিয়ে চলচ্চিত্রটি নিষিদ্ধ করে দেয়। চলচ্চিত্রটি সেন্সরশিপ বোর্ডের কাছ থেকে পাস করানোর জন্য ঋত্বিক ঘটক ও তাঁর দলকে কঠোর পরিশ্রম করতে হয়েছিল। এমনকি এই সমস্যার নিষ্পত্তির জন্য ঋত্বিক ঘটক ইন্দিরা গান্ধীর সাথে ব্যক্তিগতভাবে দেখা করেছিলেন।\n\n\n== অভিনেতা এবং কলাকুশলী ==\nপ্রযোজনা : সুমনা ফিল্মস\nপরিচালনা ও চিত্রনাট্য: ঋত্বিক ঘটক\nচিত্রগ্রাহক : ধ্রুব কুমার বসু এবং শক্তি বন্দ্যোপাধ্যায়।\nসংগীত পরিচালনা : জ্যোতিরিন্দ্র মৈত্র এবং বিনয় রায়\nগায়ক : প্রীতি বন্দ্যোপাধ্যায়, বিনয় রায়, মন্তু ঘোষ, অনিমা দাশগুপ্ত, রেবা রায় চৌধুরী।\nঅভিনয়ে : অরুণ কুমার প্রমুখ।\n\n\n== আরও দেখুন ==\nরামকিঙ্কর বাইজ (চলচ্চিত্র)\n\n\n== তথ্যসূত্র =="}