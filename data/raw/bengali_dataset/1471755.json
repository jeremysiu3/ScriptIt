{"pageid": 1471755, "title": "আল্লামেহ তাবাতাবাই বিশ্ববিদ্যালয়", "url": "https://bn.wikipedia.org/wiki?curid=1471755", "content": "আল্লামেহ তাবাতাবাই বিশ্ববিদ্যালয় (ফার্সি: دانشگاه علامه طباطبائی) হলো ইরানের তেহরান শহরে অবস্থিত একটি সরকারি বিশ্ববিদ্যালয়। ১৫,৬২৪ জন শিক্ষার্থী এবং ৪২২ জন পূর্ণকালীন অনুষদ সদস্য নিয়ে বিশ্ববিদ্যালয়টি ইরানের বিজ্ঞান, গবেষণা ও প্রযুক্তি মন্ত্রণালয়ের তত্ত্বাবধানে রয়েছে। ইরানের প্রখ্যাত ঋষি ও দার্শনিক আল্লামেহ তাবাতাবায়ির নামানুসারে বিশ্ববিদ্যালয়টির নামকরণ করা হয়েছে।\n\n\n== ইতিহাস ==\n\nবিশ্ববিদ্যালয়ের মূল অংশ যা ১৩৩৭ সালে (হিজরি সন) \"গ্র্যাজুয়েট স্কুল অব কমার্স\" নামে প্রতিষ্ঠিত হয়। সাংস্কৃতিক বিপ্লব এবং ইসলামী বিপ্লবের আগে ধীরে ধীরে প্রতিষ্ঠিত অনুষদগুলির একীকরণের পরে, আল্লামেহ তাবাতাবাই বিশ্ববিদ্যালয় অবশেষে ১৯৮৪ খ্রিস্টাব্দে প্রতিষ্ঠিত হয়েছিল।\n\n\n== অনুষদ, স্কুল ও কলেজ ==\nআল্লামেহ তাবাতাবাই বিশ্ববিদ্যালয়ে নিম্নলিখিত অনুষদ, স্কুল ও কলেজ রয়েছে:\n\nযোগাযোগ বিজ্ঞান অনুষদ\nগাণিতিক ও কম্পিউটার বিজ্ঞান অনুষদ\nঅর্থনীতি অনুষদ\nআইন ও রাষ্ট্রবিজ্ঞান অনুষদ\nব্যবস্থাপনা ও হিসাববিজ্ঞান অনুষদ\nফারসি সাহিত্য ও বিদেশী ভাষা অনুষদ\nশারীরিক শিক্ষা ও ক্রীড়া বিজ্ঞান অনুষদ\nমনোবিজ্ঞান ও শিক্ষা অনুষদ\nসামাজিক বিজ্ঞান অনুষদ\nধর্মতত্ত্ব ও ইসলামী জ্ঞান অনুষদ\nইকো কলেজ অব ইন্স্যুরেন্স (ইসিওআই)\nস্কুল অব গ্র্যাজুয়েট স্টাডিজ\n\n\n== প্রাক্তন শিক্ষার্থী ==\nনাসের হেজাজি; ইরানের সাবেক ফুটবলার\n\n\n== আরও দেখুন ==\nইসলামি শিক্ষা প্রতিষ্ঠানের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}