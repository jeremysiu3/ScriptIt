{"pageid": 1053912, "title": "ভি. এস. অচ্যুতানন্দন", "url": "https://bn.wikipedia.org/wiki?curid=1053912", "content": "ভি. এস. অচ্যুতানন্দন (জন্ম ২০শে অক্টোবর, ১৯২৩) একজন ভারতীয় রাজনৈতিক নেতা। তিনি ২০০৬ সাল থেকে ২০১১ সাল পর্যন্ত ভারতের দক্ষিণে কেরল রাজ্যের মুখ্যমন্ত্রী ছিলেন। ২০১৬ থেকে ২০২১ পর্যন্ত ভি. এস. অচ্যুতানন্দন ক্যাবিনেট মন্ত্রী সমমর্যাদা সম্পন্ন কেরলের প্রশাসনিক সংস্কার কমিশনের চেয়ারম্যানের দায়িত্ব পালন করেছেন। তিনি তিনবার কেরল বিধানসভার বিরোধী দলনেতার ভুমিকাও সামলেছেন।\n১৯৮৫ থেকে জুলাই, ২০০৯ পর্যন্ত ভি. এস. অচ্যুতানন্দন ভারতের কমিউনিস্ট পার্টি (মার্ক্সবাদী) দলের পলিটব্যুরো কমিটির সদস্য ছিলেন। তারপর দলের সাথে মতাদর্শগত বিরোধের জন্য তিনি পলিটব্যুরো কমিটি থেকে বাদ পড়েন।\nভি. এস. অচ্যুতানন্দন  মুখ্যমন্ত্রী থাকাকালীন বিভিন্ন কর্মকাণ্ডের সূচনা করেছিলেন। তার সময়কালে মুন্নারে বেআইনি ভাবে দখলে থাকা একরের পর একর জমি উদ্ধার করা হয়। তিনি সিনেমা শিল্পে পাইরেসি বিরোধী অভিযান চালু করেন এবং লটারি মাফিয়ার বিরুদ্ধেও কর্মসূচী গ্রহণ করে তার সরকার। তিনি এবং সরকার দুর্নীতিতে অভিযুক্ত প্রাক্তন  বিদ্যুৎমন্ত্রী পি. বালাকৃষ্ণা পিল্লাইয়ের বিরুদ্ধে তদন্ত শুরু করেন।\nভি. এস. অচ্যুতানন্দনের সরকার কেরলে বিশেষ করে শিক্ষাক্ষেত্রে  ফ্রী সফটওয়্যার প্রদান কর্মসূচীর উপর জোর দেয়।\n২০১০ সালে কেরলের মুখ্যমন্ত্রী থাকাকালীন প্রবীণ এই বাম নেতা প্রথম প্রেম জিহাদ এর বিষয়টি উত্থাপন করেছিলেন।\n\n\n== প্রারম্ভিক জীবন ==\n\n\n== তথ্যসূত্র =="}