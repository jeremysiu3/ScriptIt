{"pageid": 1401640, "title": "টোকিও ইনস্টিটিউট অব টেকনোলজি", "url": "https://bn.wikipedia.org/wiki?curid=1401640", "content": "টোকিও ইনস্টিটিউট অব টেকনোলজি (東京工業大学, Tōkyō Kōgyō Daigaku, official abbreviations টোকিও টেক, টোকোডাই বা অনানুষ্ঠানিকভাবে TITech, TIT) হল জাপানের বৃহত্তর টোকিও এলাকাতে অবস্থিত একটি জাতীয় গবেষণা বিশ্ববিদ্যালয়। টোকিও টেক হল বিজ্ঞান ও প্রযুক্তির প্রতি নিবেদিত জাপানের উচ্চশিক্ষার জন্য সবচেয়ে বড় প্রতিষ্ঠান, প্রথম পাঁচটি মনোনীত জাতীয় বিশ্ববিদ্যালয়ের মধ্যে একটি এবং জাপান সরকার কর্তৃক শীর্ষ বৈশ্বিক বিশ্ববিদ্যালয় প্রকল্পের শীর্ষ টাইপ বিশ্ববিদ্যালয় হিসেবে নির্বাচিত প্রতিষ্ঠান। এটিকে সাধারণত জাপানের সবচেয়ে মর্যাদাপূর্ণ বিশ্ববিদ্যালয়গুলির মধ্যে একটি হিসাবে বিবেচনা করা হয়।\nটোকিও টেকের প্রধান ক্যাম্পাসটি মেগুরো এবং ওটার সীমানায় ওকায়ামাতে অবস্থিত; এর প্রধান প্রবেশদ্বারটি ওকায়ামা স্টেশনের মুখোমুখি। অন্যান্য ক্যাম্পাসগুলি সুজকাকেদাই এবং তামাচিতে অবস্থিত। টোকিও টেক ৬টি স্কুলে সংগঠিত, যার মধ্যে ৪০টিরও বেশি বিভাগ এবং গবেষণা কেন্দ্র রয়েছে। টোকিও টেকে ২০১৫-২০১৬ শিক্ষাবর্ষে ৪,৭৩৪ জন শিক্ষার্থী আন্ডার-গ্রাজুয়েটে এবং ১,৪৬৪ জন শিক্ষার্থী স্নাতক পর্যায়ে নথিভুক্ত হয়েছে। এখানে প্রায় ১,১০০ অনুষদ সদস্য কর্মরত আছেন। টোকিও ইনস্টিটিউট অব টেকনোলজি হতে একজন নোবেল পুরস্কার লাভ করেছেন; রসায়ন শাস্ত্রে নোবেল পুরস্কার বিজয়ী হিদেকি শিরাকাওয়া পিএইচ.ডি. এখানকার শিক্ষার্থী।\n\n\n== ইতিহাস ==\nটোকিও ইনস্টিটিউট অফ টেকনোলজি জাপান সরকার কর্তৃক \"টোকিও ভোকেশনাল স্কুল\" হিসাবে ১৮৮১ সালের ২৬ মে মেইজি পুনরুদ্ধারের ১৪ বছর পরে প্রতিষ্ঠিত হয়েছিল। দ্রুত পশ্চিমাদের পদাঙ্ক অনুসরণ করার জন্য সরকার আশা করেছিল যে এই স্কুলটি নতুন আধুনিক কারিগর এবং প্রকৌশলী তৈরি করবে। ১৮৯০ সালে এটিকে \"টোকিও টেকনিক্যাল স্কুল\" নামে নামকরণ করা হয়। ১৯০১ সালে এটির নাম পরিবর্তন করে \"টোকিও উচ্চতর কারিগরি বিদ্যালয়\" রাখা হয়।\nপ্রারম্ভিক দিনগুলিতে স্কুলটি বৃহত্তর টোকিও অঞ্চলের পূর্বাঞ্চলীয় কুরামেতে অবস্থিত ছিল, যেখানে পুরানো শোগুনের যুগ থেকে অনেক কারিগরের কর্মশালা ছিল। কুরামে ক্যাম্পাসের ভবনগুলি ১৯২৩ সালের বৃহত্তর কান্টো ভূমিকম্পে ধ্বংস হয়ে যায়। পরের বছরে টোকিও উচ্চতর কারিগরি বিদ্যালয় কুরামে থেকে বৃহত্তর টোকিও এলাকার দক্ষিণ শহরতলির ওকায়ামার বর্তমান স্থানে স্থানান্তরিত হয়। ১৯২৯ সালে স্কুলটি \"টোকিও ইউনিভার্সিটি অফ ইঞ্জিনিয়ারিং\" হিসেবে নামাঙ্কিত হয় এবং পরবর্তীতে, ১৯৪৬ সালের দিকে এটিকে বর্তমান নাম টোকিও ইনস্টিটিউট অফ টেকনোলজি নামকরণ করা হয় ও এটি জাতীয় বিশ্ববিদ্যালয়ের মর্যাদা লাভ করার ফলে ডিগ্রি প্রদানের অনুমতি পায়।\n\n\n== শাখাসমূহ ==\nটোকিও টেকের তিনটি ক্যাম্পাস রয়েছে - প্রধান ক্যাম্পাস হিসেবে ওকায়ামা মেগুরোতে ওকায়ামা ক্যাম্পাস; ২য় ক্যাম্পাস শিবাউরার তামাচিতে তামাচি ক্যাম্পাস' এবং ইয়োকোহামার মিডোরি-কুর নাগাতসুতাতে অবস্থিত সুজুকাকেদাই ক্যাম্পাস।\n\n\n== মর্যাদাক্রম ==\nটোকিও টেক বিভিন্ন র্যাংকিংয়ে উচ্চ অবস্থানে থাকে। ২০১১ সালে এটি কিউএস ওয়ার্ল্ড ইউনিভার্সিটি র‌্যাঙ্কিংয়ে জাপানে ৩য় এবং সারা বিশ্বে ২০তম এবং টাইমস হায়ার এডুকেশন ওয়ার্ল্ড ইউনিভার্সিটি র‌্যাঙ্কিংয়ে জাপানে ২য় স্থান পায়।\n\n\n== তথ্যসূত্র ==\n\n\n== বহিঃসংযোগ ==\n\nThe Tokyo Tech official web site\nটেমপ্লেট:RU11\nটেমপ্লেট:AEARU\nটেমপ্লেট:Super Global University"}