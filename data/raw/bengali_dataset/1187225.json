{"pageid": 1187225, "title": "হুয়ান ফইথ", "url": "https://bn.wikipedia.org/wiki?curid=1187225", "content": "হুয়ান মার্কোস ফোইত (স্পেনীয়: Juan Foyth, স্পেনীয় উচ্চারণ: [xwˈan fˈo͡ɪt]; জন্ম: ১২ জানুয়ারি ১৯৯৮; হুয়ান ফোইত নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব ভিয়ারিয়াল এবং আর্জেন্টিনা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\nনিজের শহরের ক্লাব এস্তুদিয়ান্তেসে তার পেশাদার ক্যারিয়ার শুরু করার পর তিনি টটেনহ্যাম হটস্পারের হয়ে প্রিমিয়ার লিগে এবং ভিয়ারিয়ালের হয়ে লা লিগায় খেলতে যান। তিনি ২০২১ সালে তিনি ভিয়ারিয়ালের হয়ে উয়েফা ইউরোপা লিগ জিতেছিলেন।\n২০১৭ সালে, ফোইত আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় এক বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০১৮ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nহুয়ান মার্কোস ফোইত ১৯৯৮ সালের ১২ই জানুয়ারি তারিখে আর্জেন্টিনার লা প্লাতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== ক্লাব ফুটবল ==\n\n\n=== এস্তুদিয়ান্তেস ===\nতিনি খেলোয়াড়ী জীবন শুরু করেন নিজ শহরের ক্লাব এস্তুদিয়ান্তেস দে লা প্লাতাতে।   ক্লাবটির যুব একাডেমিতে প্রাথমিকভাবে তিনি আক্রমণাত্মক মিডফিল্ডার হিসেবে বেশ কয়েক বছর খেলেছেন। তারপর 16 বছর বয়সের আগেই তিনি সেন্টার-ব্যাকে চলে যান। ২০১৭ সালের জানুয়ারিতে তিনি এই ক্লাবটিতেই প্রথম পেশাদার চুক্তিতে স্বাক্ষর করেন। এর মাধ্যমে তিনি ২০১৯ সালের জুন পর্যন্ত এস্তুদিয়ান্তেসের মূল দলের অংশ হয়ে যান। তিনি ২০১৭ সালের ১৯ মার্চে ১৯ বছর বয়সে পেট্রন্যাটোর বিপক্ষে আর্জেন্টিনার প্রথম বিভাগের ফুটবল ম্যাচে পেশাদার ফুটবলে তার অভিষেক হয়। সেই মৌসুমে লিগে তিনি আরও ছয় ম্যাচ এবং কোপা সুদামেরিকানায় আরও দুই ম্যাচ খেলেন।\n\n\n=== টটেনহ্যাম হটস্পার ===\n২০১৭ সালের ৩০ আগস্টে ফোইত পাঁচ বছরের চুক্তিতে ৮ মিলিয়ন পাউন্ডের বিনিময়ে টটেনহ্যাম হটস্পারে যোগ দেন।  ১৯ সেপ্টেম্বরে বার্নসলির বিপক্ষে ইএফএল কাপের টাইতে টটেনহ্যামের ১-০ গোলে জয়ের ম্যাচে ক্লাবটির হয়ে তার অভিষেক ঘটে।\n২০১৮ সালে ৩ নভেম্বর উলভারহ্যাম্পটন ওয়ান্ডারার্সের বিরুদ্ধে ৩-২ ব্যবধানে টটেনহামের জয়ের ম্যাচে প্রিমিয়ার লিগে তার অভিষেক হয়। সেই ম্যাচে ৩-০ গোলে এগিয়ে থাকা অবস্থায় ফইথ দুইবার ডিবক্সের ভিতরে প্রতিপক্ষের খেলোয়াড়কে ফাউল করায় দুটি পেনাল্টি শুটের দুটিতেই তার দল গোল হজম করে। পরবর্তী লিগ ম্যাচে ক্রিস্টাল প্যালেসের মাঠে তাদেরই বিরুদ্ধে তার একমাত্র গোলে টটেনহ্যামকে ১-০ গোলে জয়লাভ করে। এটির তার  ক্যারিয়ারের প্রথম গোল। ২০১৯ সালের ৪ মে এএফসি বোর্নমাউথে বিরুদ্ধে তিনি টবি অ্যাল্ডারউইরেল্ডের বদলি হিসেবে হাফ টাইমের পর মাঠে নামেন। কিন্তু জ্যাক সিম্পসনকে ফাউল করায় মাত্র তিন মিনিট পরেই লাল কার্ড দেখে মাঠ ছাড়তে হয়। সেই ম্যাচে টটেনহ্যাম ১-০ গোলে হেরে যায়।\n\n\n=== ভিয়ারিয়াল ===\n২০২০ সালের অক্টোবরে ফোইত টটেনহ্যামের সাথে ২০২৪ সাল পর্যন্ত একটি নতুন চুক্তি স্বাক্ষর করেন। তারপরে স্প্যানীয় লা লিগার ক্লাব ভিয়ারিয়ালে তাকে ধারে পাঠানো হয়। ২২ অক্টোবর উয়েফা ইউরোপা লীগের গ্রুপ পর্বে তুরস্কের সিভাস্পোরের বিপক্ষে ঘরের মাঠে ৫-৩ গোলে জয়ের ম্যাচে তিনি প্রথমবার ইউরোপা লিগে খেলেন। সেই ম্যাচে তিনি জোড়া গোল করেন। তিনি টুর্নামেন্টে আরও ১১টি ম্যাচে মাঠে নামেন এবং সেগুলোতে তার দল জয়লাভ করে। এর মধ্যে ইউরোপা লিগে  ম্যানচেস্টার ইউনাইটেডের বিরুদ্ধে ফাইনাল ম্যাচেও তিনি খেলেন। সেই ম্যাচটি জিতে ভিয়ারিয়াল সেবার চ্যাম্পিয়ন হয়।\nধারে থাকার সময় শেষে, ২০২১ সালের জুনে ভিয়ারিয়াল ফইথকে ১৫ মিলিয়ন ইউরোর বিনিময়ে টটেনহ্যামের কাছ থেকে কিনে নিয়ে তার সাথে পাঁচ বছরের চুক্তিতে স্বাক্ষর করে। এরই মধ্যে তিনি ভিয়ারিয়ালের কোচ উনাই এমেরির কাছে অভিজ্ঞ মারিও গাস্পারের পরিবর্তে এবং আহত সের্হে অরিয়ারের স্থলে রাইট ব্যাকের গুরুত্বপূর্ণ খেলোয়াড় হয়ে ওঠেন।\n\n\n== আন্তর্জাতিক ফুটবল ==\nফোইত আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৭ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় এক বছরে ১২ ম্যাচে অংশগ্রহণ করেছেন।\n২০১৮ সালের ১৬ই নভেম্বর তারিখে, ২০ বছর, ১০ মাস ও ৪ দিন বয়সে, ডান পায়ে ফুটবল খেলায় পারদর্শী ফোইত মেক্সিকোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৯ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি আর্জেন্টিনা ২–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে ফোইত সর্বমোট ১ ম্যাচে অংশগ্রহণ করেছেন।\n\n\n== ব্যক্তিগত জীবন ==\n\n\n== পরিসংখ্যান ==\n\n\n=== ক্লাব ===\n\n\n=== আন্তর্জাতিক ===\n১৭ নভেম্বর ২০২২ পর্যন্ত হালনাগাদকৃত।\n\n\n== অর্জন ==\nটটেনহ্যাম হটস্পার\n\nউয়েফা চ্যাম্পিয়ন্স লিগের রানার্স আপ: 2018-19 \nভিয়ারিয়াল\n\nউয়েফা ইউরোপা লিগ : 2020-21 \nআর্জেন্টিনা\n\nকনমেবল-উয়েফা কাপ অফ চ্যাম্পিয়নস : 2022 \n\n\n== তথ্যসূত্র ==\n\n\n== বহিঃসংযোগ ==\n\nহুয়ান ফইথ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে হুয়ান ফইথ  (ইংরেজি)  \nসকারবেসে হুয়ান ফইথ (ইংরেজি) \nবিডিফুটবলে হুয়ান ফইথ  (ইংরেজি)  \nট্রান্সফারমার্কেটে হুয়ান ফইথ (ইংরেজি) \nওয়ার্ল্ডফুটবল.নেটে হুয়ান ফইথ (ইংরেজি) \nইএসপিএন এফসিতে হুয়ান ফইথ (ইংরেজি) \nন্যাশনাল-ফুটবল-টিমস.কমে হুয়ান ফইথ (ইংরেজি)"}