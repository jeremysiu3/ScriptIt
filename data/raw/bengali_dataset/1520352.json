{"pageid": 1520352, "title": "মাদিকেরি দশেরা", "url": "https://bn.wikipedia.org/wiki?curid=1520352", "content": "মাদিকেরি দশেরা ( কন্নড়: ಮಡಿಕೇರಿ ದಸರ  ) হল ভারতের কর্ণাটক রাজ্যের মাদিকেরি শহরে পালিত দশেরা উৎসব । এর ইতিহাস একশ বছরেরও বেশি পুরনো। মাদিকেরী দশেরা দশ দিনের উৎসব। ৪ টি কারাগা এবং ১০টি মন্ডপ দ্বারা শোভিত হয় শহর, যেখানে সুর (ঈশ্বর/দেবী) দ্বারা অসুরদের (রাক্ষস) বিনাশের চিত্র তুলে ধরা হয়। মাদিকেরি দশেরার প্রস্তুতি ৩ মাস আগে থেকেই শুরু হয়ে যায়। এই উতসব উদযাপনের বেশিরভাগ অর্থ কোডাগুতে বসবাসকারী জনগণের কাছ থেকে সংগ্রহ করা হয়। শহরে ১০টি মন্ডপ কমিটির প্রতিটিতে ৫০ থেকে ১০০ জন সদস্য থাকে। একটি মণ্ডপে ৮ থেকে ১৫ ফুট উচ্চতার প্রতিমা থাকে। একটি মণ্ডপ তৈরির খরচ প্রায় ১০ থেকে ২০ লক্ষ টাকা ।\n\n\n== ইতিহাস ==\nলোককথায় আছে যে, বহু বছর আগে মাদিকেরির মানুষজন কঠিন রোগে ভুগছিলেন। মাদিকেরির রাজা তখন মারিয়াম্মা দেবীর উৎসব শুরু করার সিদ্ধান্ত নেন। এরপর, মারিয়াম্মা উৎসব পালন করার প্রথা হয়। মহালয়া অমাবস্যার পরদিন শুরু হয় উৎসব।\nমহীশূর দশরার পরে এটি ভারতের দ্বিতীয় সর্বাধিক বিখ্যাত দশরা উৎসব।\n\n\n== মাদিকেরি দশেরার কারাগা ==\nকারাগা হল এই উতসবের অন্যতম বৈশিষ্ট্য। কারাগা কথার অর্থ হলো মুন্ডিত মস্তকের উপর পাত্র বহন করা যা চাল, ৯ ধরণের শস্য (নবধান্য) এবং পবিত্র জলে পূর্ন থাকে। পাত্রটি আকর্ষণীয়ভাবে সজ্জিত করা হয়। শহরে ৪টি মারিয়াম্মা দেবীর মন্দির রয়েছে: ডান্ডিনা মারিয়াম্মা, কাঞ্চি কামাক্ষম্মা, কুন্দুরুমোত্তে শ্রী চৈতি মারিয়াম্মা এবং কোটে মারিয়াম্মা। নবরাত্রির প্রথম দিনে এই প্রতিটি মারিয়াম্মা মন্দিরে কারাগা প্রতিষ্ঠা হয়। এই চারটি কারাগা শহরের \"শক্তি দেবতাদের\" প্রতিনিধিত্ব করে। এই ১০ দিনে সমস্ত মন্দির আলোকসজ্জায় সজ্জিত করা হয় এবং পুরো মাদিকেরি শহরকে আরও সুন্দর দেখায়।  দশরার ৫ দিন ধরে মাদিকেরি শহরের ভেতরে এবং আশেপাশে কারাগা নিয়ে ঘুড়ে বেড়ানোর প্রথা আছে ।\n\n\n== সাংস্কৃতিক অনুষ্ঠান ==\nদশেরা উদযাপনের অংশ হিসেবে, ২০১২ সালে মাদিকেরি দশেরা-র ইতিহাসে প্রথমবারের মতো শিশুদের জন্য মক্কালা দশেরা নামে বিভিন্ন অনুষ্ঠান অনুষ্ঠিত হয়। \n\n\n== তথ্যসূত্র =="}