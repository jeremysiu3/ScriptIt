{"pageid": 1033390, "title": "জারতাজ গুল", "url": "https://bn.wikipedia.org/wiki?curid=1033390", "content": "জারতাজ গুল ( উর্দু: زرتاج گل‎‎ ) হলেন একজন পাকিস্তানি রাজনীতিবিদ যিনি বর্তমানে ২০১৮ সালের ৫ অক্টোবর থেকে পাকিস্তানের জলবায়ু পরিবর্তন মন্ত্রী হিসেবে দায়িত্বরত রয়েছেন। তিনি ২০১৮ সালের আগস্ট থেকে পাকিস্তানের জাতীয় পরিষদের সদস্য হিসেবে যুক্ত রয়েছেন।\n\n\n== প্রাথমিক জীবন এবং শিক্ষা ==\nজারতাজ গুল উত্তর ওয়াজিরিস্তানের, তিনি ১৯৮৪ সালের ১৭ অক্টোবরে খাইবার পাখতুনখোয়ায়  জন্মগ্রহণ করেছিলেন। তিনি ডাব্লিউএপিডিএ-র (বা ওয়াপদা) প্রধান প্রকৌশলী ওয়াজির আহমদ জাইয়ের কন্যা এবং ওয়াজির উপজাতির অন্তর্ভুক্ত।\nপরিবার নিয়ে লাহোরে চলে আসার আগে তিনি বান্নু ও মিরামশাহে তার প্রাথমিক শিক্ষা পেয়েছিলেন। তিনি লাহোরের  কুইন মেরি কলেজ থেকে স্নাতকোত্তর এবং তারপরে ন্যাশনাল কলেজ অব আর্টস থেকে স্নাতকোত্তর পড়াশোনা সম্পন্ন করেছিলেন। তিনি ন্যাশনাল কলেজ অফ আর্টসে টেক্সটাইল ডিজাইনিং বিষয়েও অধ্যয়ন করেছেন।\nপড়ালেখা শেষ করার পর  ২০০৫ সালে তিনি পাকিস্তান তেহরিক-ই-ইনসাফে (পিটিআই) যোগ দিয়েছিলেন  এবং ইনসাফ স্টুডেন্ট ফোরামের একজন স্বেচ্ছাসেবক হয়ে ওঠেছিলেন।\n২০১০ সালে বিয়ে করার পরে তিনি ডেরা গাজি খানে চলে গিয়েছিলেন। \n\n\n== রাজনৈতিক জীবন ==\nজারতাজ গুল ২০১৩ সালের পাকিস্তানের সাধারণ নির্বাচনে এনএ-১৭২ (ডেরা গাজি খান -২) নির্বাচনী অঞ্চল থেকে পিটিআইয়ের প্রার্থী হিসাবে পাকিস্তানের জাতীয় পরিষদের আসনে প্রার্থী হয়েছিলেন। তবে তখন তিনি পরাজিত হয়েছিলেন। তিনি ৩৮,৬৪৩টি ভোট পেয়ে হাফিজ আবদুল করিমের কাছে আসনটি হেরেছিলেন। \nতিনি ২০১৩ সালের পাকিস্তানের সাধারণ নির্বাচনে এনএ-১৯১ (ডেরা গাজি খান-৩) থেকে পিটিআইয়ের প্রার্থী হিসাবে জাতীয় পরিষদে নির্বাচিত হয়েছিলেন।\n৫ অক্টোবর ২০১৮ তে তিনি প্রধানমন্ত্রী ইমরান খানের  সরকারের জলবায়ু পরিবর্তন মন্ত্রী হিসাবে নিযুক্ত হয়েছেন। \n\n\n== তথ্যসূত্র =="}