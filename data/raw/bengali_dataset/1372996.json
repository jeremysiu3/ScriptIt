{"pageid": 1372996, "title": "মহিষাসুর মর্দিনী (চলচ্চিত্র)", "url": "https://bn.wikipedia.org/wiki?curid=1372996", "content": "মহিষাসুর মর্দিনী ১৯৫৯ সালের একটি ভারতীয় কন্নড় ভাষার চলচ্চিত্র। বিএস রাঙ্গা পরিচালনা, প্রযোজনা ও চিত্রগ্রহণ করেছেন। সুরারোপ করেছেন জি কে ভেঙ্কটেশ। এ কে চোপড়া নৃত্য পরিচালনা করেছেন। সম্পাদনা করেছেন পি জি মোহন ও এম দেবেন্দ্রনাথ। চলচ্চিত্রে দেবীপুরাণে বর্ণিত দেবী দুর্গা মহিষাসুরকে বধ করার আখ্যাণ উপস্থাপন করা হয়েছে। প্রধান চরিত্রে অভিনয় করেছেন রাজকুমার, ভি. নাগ্যা, উদয়কুমার এবং নরসিমহারাজু। এটি প্রথমত কন্নড় ভাষায় মুক্তি পায়, অতঃপর আরো সাতটি ভাষায় ভাষান্তর করে সম্পূর্ণ ভারতে মুক্তি দেওয়ার জন্য প্রথম সর্ব ভারতীয় চলচ্চিত্র হিসেবে গণ্য। \n\n\n== পটভূমি ==\n\nদেবীপুরাণ যে পরিস্থিতির কারণে দেবী দুর্গা মহিষাসুরকে বধ করেছিলেন তা এই চলচ্চিত্রের মাধ্যমে উপস্থাপন করা হয়েছে। পটভূমিতে দেখানো হয়েছে, দেবতা ইন্দ্র মহিষমণ্ডলের রাজা করম্ভকে বধ করেছিলেন। করম্ভের ভাই রম্ভা (উদয় কুমার) প্রতিশোধ হিসাবে নাগলোকে পৌঁছে সনাতনকল্প ফল চুরি করে। ফলে তার ছেলের উপর একটি অভিশাপ নিয়ে আসে, ছেলেটি কখনই তার বাবা-মাকে জীবিত দেখতে পাবে না। ভবিষ্যদ্বাণীটি সত্য হয় যখন রম্ভাকে হত্যা করা হয় এবং তার স্ত্রী মহিষী (সূর্যকাল) তার পুত্র মহিষাসুর জন্মের পরপরই  আত্মহনন করেন। মহিষী আসলে একটি মহিষ ছিলেন, যিনি ইন্দ্র দ্বারা সুন্দরী মহিলাতে পরিণত হয়েছিল। অনাথ মহিষাসুরকে (রাজকুমার) শুক্রাচার্য লালন-পালন করেন, যিনি তাকে চলচ্চিত্রের শুরুতে পারিবারিক গল্প বলেন। অপরাজেয় ইন্দ্রের বিরুদ্ধে প্রতিশোধ নেওয়ার শপথের মাধ্যমে মহিষাসুর অবিনশ্বরতা অর্জন করে। দেবী পার্বতী দুর্গা রূপের সৃষ্টি করে এবং সমস্ত দেবতা তাদের সঞ্চিত শক্তি তাকে দান করেন, এতে স্বর্গীয় অচলাবস্থার সমাধান হয়। অবশেষে দুর্গা নয় দিনের যুদ্ধে মহিষাসুরকে পরাজিত করেন।\n\n\n== অভিনয়শিল্পী ==\n\n\n== সংগীত ==\nসঙ্গীত পরিচালনা করেছেন জি কে ভেঙ্কটেশ। রাজকুমার এই সিনেমায় থুম্বিথু মানবা গানের মাধ্যমে প্রথমবারের মতো নেপথ্য সঙ্গীতশিল্পী হিসেবে একটি দ্বৈত গান গেয়েছিলেন।\n\n\n== নির্মাণ ও মুক্তি ==\nএটি মাদ্রাজের বিক্রম স্টুডিওতে ধারণকৃত প্রথম চলচ্চিত্র। চলচ্চিত্রটি প্রথমত কন্নড় ভাষাত ১৯৫৯ সালে প্রেক্ষাগৃহে মুক্তি পায়। পরবর্তীতে তেলুগুতে একই নামে এবং হিন্দিতে দুর্গা মাতা  শিরোনাম সহ মোট আটটি ভাষায় ভারতের বিভিন্ন স্থানে মুক্তি দেওয়া হয়েছিল। আটটি ভাষায় ও দেশ জুড়ে মুক্তি পাওয়ায় ভারতের জাতীয় চলচ্চিত্র আর্কাইভ মহিষাসুর মর্দিনীকে দেশটির প্রধান ও প্রথম সর্ব-ভারতীয় চলচ্চিত্র হিসেবে গণ্য করে। \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মহিষাসুর মর্দিনী   (ইংরেজি)"}