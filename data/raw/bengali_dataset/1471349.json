{"pageid": 1471349, "title": "ইরফান কাহভেজি", "url": "https://bn.wikipedia.org/wiki?curid=1471349", "content": "ইরফান জান কাহভেজি (তুর্কি: İrfan Kahveci; জন্ম: ১৫ জুলাই ১৯৯৫; ইরফান কাহভেজি নামে সুপরিচিত) হলেন একজন তুর্কি পেশাদার ফুটবল খেলোয়াড়। তিনি বর্তমানে তুর্কি ক্লাব ফেনারবাহচে এবং তুরস্ক জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০১২ সালে, কাহভেজি তুরস্ক অনূর্ধ্ব-১৭ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় চার বছর যাবত তুরস্কের বয়সভিত্তিক দলের হয়ে খেলার পর, তিনি ২০১৮ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৩১ ম্যাচে ২টি গোল করেছেন।\n\n\n== প্রারম্ভিক জীবন ==\nইরফান জান কাহভেজি ১৯৯৫ সালের ১৫ই জুলাই তারিখে তুরস্কের আঙ্কারায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকাহভেজি তুরস্ক অনূর্ধ্ব-১৭, তুরস্ক অনূর্ধ্ব-১৮, তুরস্ক অনূর্ধ্ব-২০ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১২ সালের ১লা ফেব্রুয়ারি তারিখে তিনি তুরস্ক অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ৪ বছরে ২৬ ম্যাচে অংশগ্রহণ করে ১টি গোল করেছেন।\n২০১৮ সালের ২৩শে মার্চ তারিখে, ২২ বছর, ৮ মাস ও ৮ দিন বয়সে, বাম পায়ে ফুটবল খেলায় পারদর্শী কাহভেজি প্রজাতন্ত্রী আয়ারল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৮০তম মিনিটে আক্রমণভাগের খেলোয়াড় হাকান চালহানোয়লুর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২১ নম্বর জার্সি পরিধান করে ডান পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি তুরস্ক ১–০ গোলের ব্যবধানে জয়লাভ করেছিল। তুরস্কের হয়ে অভিষেকের বছরে কাহভেজি সর্বমোট ৬ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ২ মাস ও ২৮ দিন পর, তুরস্কের জার্সি গায়ে প্রথম গোলটি করেছেন; ২০২১ সালের ২০শে জুন তারিখে, সুইজারল্যান্ডের বিরুদ্ধে ম্যাচের ৬২তম মিনিটে হাকান চালহানোয়লুর অ্যাসিস্ট হতে তুরস্কের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২২ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nইরফান কাহভেজি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইরফান কাহভেজি  (ইংরেজি)  \nসকারবেসে \nবিডিফুটবলে \nইইউ-ফুটবলে ইরফান কাহভেজি (ইংরেজি) \nট্রান্সফারমার্কেটে ইরফান কাহভেজি (ইংরেজি) \nওয়ার্ল্ডফুটবল.নেটে ইরফান কাহভেজি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ইরফান কাহভেজি (ইংরেজি)"}