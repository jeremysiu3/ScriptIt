{"pageid": 1321365, "title": "রাঙ্গী", "url": "https://bn.wikipedia.org/wiki?curid=1321365", "content": "রাঙ্গী (অনু. মানসিক এবং শারীরিক ভাবে শক্তিশালী নারী) হচ্ছে ২০২২ সালে মুক্তিপ্রাপ্ত একটি ভারতীয় তামিল চলচ্চিত্র। অ্যাকশন থ্রিলার ঘরানার এই চলচ্চিত্রটির পরিচালক এম. সর্বনন এবং প্রযোজক আলিরাজা সুভাস্কর, কাহিনী লেখক এম. সর্বনন এবং এ.আর মুরুগাদোস। চলচ্চিত্রটিতে মুখ্য ভূমিকায় তৃষা অভিনয় করেন। চলচ্চিত্রটির সঙ্গীত পরিচালনা করেন সি. সত্য এবং সিনেমাটোগ্রাফি করেন কে. এ. শক্তিবেল, সম্পাদনার দায়িত্বে ছিলেন এম. সুবারক। চলচ্চিত্রটি ৩০ ডিসেম্বর ২০২২ তারিখে প্রেক্ষাগৃহে মুক্তি পায়।\n\n\n== অভিনয়ে ==\nতৃষা - তাইয়াল ন্যায়াগি\nঅন্বেশ্বরা রজন  - সুস্মিতা\nজন মহেন্দ্র\nগোপী কন্নদাসন\nওয়াকার খান\n\n\n== প্রযোজনা ==\nপ্রথমে এই চলচ্চিত্রটির নাম তৃষা৬১ নাম রাখার চিন্তা করা হয়েছিলো। ২০১৯ সালের ২০শে এপ্রিল চলচ্চিত্রটির নাম রাঙ্গী চূড়ান্ত হয়। ২০২০ সালের ১২ই ফেব্রুয়ারি চলচ্চিত্রটির শুটিং শুরু হবার কথা ছিলো।\n\n\n== সঙ্গীত ==\nচলচ্চিত্রটির সঙ্গীত পরিচালনা করেন সি. সত্য যার পরিচালক সর্বননের সঙ্গে তৃতীয় কাজ হিসেবে বিবেচিত এই চলচ্চিত্রটি, এর আগে তিনি সর্বননের এঙ্গেইয়ুম এপ্পোদুম (২০১১) এবং ইভান ভেরামাতিরি (২০১৩) চলচ্চিত্রের সঙ্গীত পরিচালনা করেছিলেন। এই চলচ্চিত্রটিতে মাত্র একটি গান রয়েছে আর সেটির শিরোনাম হচ্ছে 'পানিতুলি', গানটি ১৫ ডিসেম্বর ২০২০ তারিখে মুক্তি পায়।\n\n\n== মুক্তি ==\n\n\n=== প্রেক্ষাগৃহ ===\nচলচ্চিত্রটি প্রেক্ষাগৃহে মুক্তি পায় ২০২২ সালের ৩০শে ডিসেম্বর তারিখে, কোভাই সরলার সেম্বি চলচ্চিত্রের সাথে একই দিনে। প্রাথমিক ভাবে চলচ্চিত্রটির মুক্তি প্রেক্ষাগৃহেই দেওয়ার কথা ছিলো কিন্তু কোভিড-১৯-এর কথা বিবেচনা করে চলচ্চিত্রটির মুক্তি ডিজিটাল ভাবে করার চিন্তা করা হয়, যদিও পরে প্রেক্ষাগৃহেই মুক্তি দেওয়া হয়।\n\n\n=== হোম মিডিয়া ===\nচলচ্চিত্রটি অনলাইন জগতে সান নেক্সট এবং নেটফ্লিক্সে মুক্তি দেবার কথা ভাবা হয়ে এদের কাছে স্বত্ব বিক্রি করা হয় এবং টিভি চ্যানেল সান টিভিতেও চলচ্চিত্রটির স্বত্ব বিক্রি করা হয়। ২০২৩ সালের ২৯শে জানুয়ারি চলচ্চিত্রটি অনলাইন জগতে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রাঙ্গী  (ইংরেজি)"}