{"pageid": 1402, "title": "পল ক্রুগম্যান", "url": "https://bn.wikipedia.org/wiki?curid=1402", "content": "পল রবিন ক্রুগম্যান (ইংরেজি: Paul Robin Krugman) (জন্ম ২৮শে ফেব্রুয়ারি, ১৯৫৩) একজন মার্কিন অর্থনীতিবিদ। তিনি বর্তমানে  প্রিন্সটন বিশ্ববিদ্যালয়ের অর্থশাস্ত্র ও আন্তর্জাতিক সম্পর্ক বিভাগের একজন অধ্যাপক। তিনি অর্থনীতির ওপর প্রচুর বইয়ের লেখক ও ২০০০ সাল থেকে দ্য নিউ ইয়র্ক টাইম্‌স পত্রিকাতে নিয়মিত কলাম লেখক।\nতার লেখা International Economics: Theory and Policy (বর্তমানে বইটির সপ্তম সংস্করণ চলছে) আন্তর্জাতিক অর্থনীতির ওপর লেখা একটি প্রামাণ্য পাঠ্যপুস্তক। ১৯৯১ সালে অ্যামেরিকান একোনমিক অ্যাসোসিয়েশন তাকে জন বেট্‌স ক্লার্ক মেডেল প্রদান করে। ক্রুগম্যানকে একজন নব্য-কেইন্‌সীয় অর্থনীতিবিদ মনে করা হয়।\nক্রুগম্যান ২০০-রও বেশি প্রবন্ধ ও বিশটির মত বই রচনা করেছেন [১]— এদের মধ্যে কিছু অ্যাকাডেমীয়, কিছু সাধারণ জনগণের জন্য লেখা।\n\n\n== তথ্যসূত্র =="}