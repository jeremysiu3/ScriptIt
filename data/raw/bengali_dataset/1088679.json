{"pageid": 1088679, "title": "দিনেশ রাজবনশি", "url": "https://bn.wikipedia.org/wiki?curid=1088679", "content": "দিনেশ রাজবনশি (ইংরেজি: Dinesh Rajbanshi; জন্ম: ৫ এপ্রিল ১৯৯৮) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব ধনগধী এবং নেপাল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৮ সালে , নেপালি ক্লাব নেপাল পুলিশের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নেপাল পুলিশের হয়ে মাত্র এক মৌসুম অতিবাহিত করার পর ২০১৯–২০ মৌসুমে তিনি চেয়াসাল যুব দলে যোগদান করেছেন। চেয়াসাল যুব দলে এক মৌসুম অতিবাহিত করার পর ধনগধীর সাথে চুক্তি স্বাক্ষর করেছেন।\n২০১৭ সালে, দিনেশ নেপাল অনূর্ধ্ব-২৩ দলের হয়ে নেপালের বয়সভিত্তিক পর্যায়ে অভিষেক করেছিলেন। তিনি ২০১৮ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ২০ ম্যাচে অংশগ্রহণ করেছেন।\n\n\n== প্রারম্ভিক জীবন ==\nদিনেশ রাজবনশি ১৯৯৮ সালের ৫ই এপ্রিল তারিখে নেপালে জন্মগ্রহণ করেছেন।\n\n\n== আন্তর্জাতিক ফুটবল ==\nদিনেশ নেপাল অনূর্ধ্ব-২৩ দলের হয়ে খেলার মাধ্যমে নেপালের প্রতিনিধিত্ব করেছেন। ২০১৭ সালের ১৭ই আগস্ট তারিখে তিনি ২০১৮ প্রীতি ম্যাচে উজবেকিস্তান অনূর্ধ্ব-২৩ দলের বিরুদ্ধে ম্যাচে নেপাল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। দিনেশ ইন্দোনেশিয়ায় অনুষ্ঠিত ২০১৮ এশিয়ান গেমসের জন্য ২০১৮ সালের সেপ্টেম্বর মাসে প্রকাশিত নেপাল অনূর্ধ্ব-২৩ দলে স্থান পেয়েছিলেন; যেখানে তিনি মাত্র ১ ম্যাচে অংশগ্রহণ করেছেন।\n২০১৮ সালের ২৭শে মার্চ তারিখে, ১৯ বছর, ১১ মাস ও ২২ দিন বয়সে, ডান পায়ে ফুটবল খেলায় পারদর্শী দিনেশ ইয়েমেনের বিরুদ্ধে অনুষ্ঠিত ২০১৯ এএফসি এশিয়ান কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ইয়েমেন ১–২ গোলের ব্যবধানে জয়লাভ করেছিল। নেপালের হয়ে অভিষেকের বছরে দিনেশ সর্বমোট ৬ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে দিনেশ রাজবনশি  (ইংরেজি)  \nট্রান্সফারমার্কেটে দিনেশ রাজবনশি (ইংরেজি) \nওয়ার্ল্ডফুটবল.নেটে দিনেশ রাজবনশি (ইংরেজি) \nইএসপিএন এফসিতে দিনেশ রাজবনশি (ইংরেজি) \nন্যাশনাল-ফুটবল-টিমস.কমে দিনেশ রাজবনশি (ইংরেজি)"}