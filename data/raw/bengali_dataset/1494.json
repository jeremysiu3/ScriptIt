{"pageid": 1494, "title": "সংবিধান", "url": "https://bn.wikipedia.org/wiki?curid=1494", "content": "সংবিধান বা গঠনতন্ত্র হল কোন রাষ্ট্রব্যবস্থা বা সংগঠনের সেই সকল মৌলিক বিধানাবলী যা ওই রাষ্ট্রব্যবস্থা বা সংগঠনটির পরিচালন নীতি ও আইনি ভিত্তি গঠন করে। সংবিধান বা গঠনতন্ত্র সাধারণত একটি রাষ্ট্রব্যবস্থা বা সংগঠনের প্রাতিষ্ঠানিকীকরণের দলিল হয়ে থাকে। কোন দেশের ক্ষেত্রে এই শব্দ সেই দেশের জাতীয় সংবিধানকে বোঝায়, যা রাজনৈতিক মৌলিক নিয়ম ও সরকারের পরিকাঠামো, পদ্ধতি, ক্ষমতা ও কর্তব্যকে প্রতিস্থাপিত করে। সংবিধান দুই ধরনের হতে পারে এক, লিখিত দুই, অলিখিত৷\nঅলিখিত সংবিধানঃ যেই সংবিধনের কিছু অংশ লিখিত, কিছু অংশ প্রথা দ্বারা প্রচলিত এবং যা একটি নির্দিষ্ট কর্তৃপক্ষ দ্বারা পাশ হয় না তাকে অলিখিত সংবিধান বলে।\nযেমন-যুক্তরাজ্যের সংবিধান,সৌদি আরবের সংবিধান,বাংলাদেশের সংবিধান,ভারতের সংবিধান,মিশরের সংবিধান,পাকিস্তানের সংবিধান,প্যালেস্টাইনের সংবিধান,ব্রাজিলের সংবিধান,আর্জেন্টিনার সংবিধান,ইসরাইলের সংবিধান,লেবাননের সংবিধান,ইরানের সংবিধান,মার্কিন যুক্তরাষ্ট্রের সংবিধান,জাপানের সংবিধান,চীনের সংবিধান,সংযুক্ত আরব আমিরাতের সংবিধান\n\n\n== ইতিহাস ==\n\n\n=== প্রাচীন সংবিধান ===\n২৩০০ খ্রিস্টপূর্বাব্দে লাগাশের সুমেরীয় রাজা উরুকাগিনা দ্বারা জারি করা প্রাচীনতম সংবিধানের প্রমাণ পাওয়া যায় ইরাকে খননকালে। এই নথিটি  বিধবা এবং এতিমদের কর থেকে মুক্তি দিয়েছে এবং ধনীদের সুদ থেকে দরিদ্রদের রক্ষা করে।\n\nএর পরে, অনেক সরকার, লিখিত সংবিধান দ্বারা শাসিত হয়। এই ধরনের প্রাচীনতম নথি ২০৫০ খ্রিস্টপূর্বাব্দ উর-এর উর-নাম্মুর সংবিধান ।  কিছু সুপরিচিত প্রাচীন সংবিধান হল ইসিনের লিপিট-ইশতার সংবিধান, ব্যাবিলোনিয়ার হাম্মুরাবির সংবিধান, হিট্টীয় সংবিধান, অ্যাসিরীয়ান সংবিধান এবং মোজাইক আইন।\n৬২১ খ্রিস্টপূর্বাব্দে, ড্রাকো নামে একজন লেখক এথেন্সের নগর-রাজ্যের মৌখিক আইনগুলিকে সংহিতাবদ্ধ করেছিলেন; এই সংবিধানটি অনেক অপরাধের জন্য মৃত্যুদণ্ড নির্ধারণ করে (এইভাবে অত্যন্ত কঠোর নিয়মের জন্য আধুনিক শব্দ \"ড্রাকোনিয়ান\" তৈরি করা হয়েছে)। ৫৯৪ খ্রিস্টপূর্বাব্দে, এথেন্সের শাসক সোলন নতুন সলোনীয় সংবিধান তৈরি করেন। এটি শ্রমিকদের বোঝা লাঘব করে এবং যে শাসক শ্রেণির সদস্যপদ জন্মের (অভিজাততন্ত্র) পরিবর্তে সম্পদের উপর ভিত্তি করে হতে হবে স্থির করে। ৫০৮ খ্রিস্টপূর্বাব্দে ক্লিসথেনিস আবার এথেনীয় সংবিধান সংস্কার করেন।\n৩৫০ খ্রিস্টপূর্বাব্দ এরিস্টটল প্রথম সাধারণ আইন এবং সাংবিধানিক আইনের মধ্যে আনুষ্ঠানিক পার্থক্য তৈরি করেন।\n৪৫০ খ্রিস্টপূর্বাব্দে রোমানরা তাদের সংবিধানকে দ্বাদশ টেবিল বলত।\nভারতে খ্রিস্টপূর্ব তৃতীয় শতাব্দীতে অশোকের এডিক্টগুলি মৌর্য রাজার শাসনের জন্য সাংবিধানিক নীতি প্রতিষ্ঠা করে। প্রাচীন সাংবিধানিক নীতি মনুর সংবিধান প্রায় হারিয়ে গেছে।\n\n\n=== প্রাথমিক মধ্যযুগ ===\nপ্রাথমিক মধ্যযুগে অনেক জার্মানিক তাদের আইনকে সংহিতাবদ্ধ করে। এই জার্মানিক আইন সংবিধানগুলির মধ্যে প্রথম লেখা হয়েছিল ৪৭১ ইউরিকের ভিসিগোথিক সংবিধান।\n৬০৪ সালে জাপানের প্রিন্স শোতোকু কর্তৃক সতেরো-ধারার সংবিধান লেখা হয়। বৌদ্ধ শিক্ষার দ্বারা প্রভাবিত, নথিটি সরকারী প্রতিষ্ঠানের চেয়ে সামাজিক নৈতিকতার উপর বেশি ফোকাস করে।\nমুহাম্মদ মদিনার সংবিধান,মদিনার সনদ তৈরি করেছিলেন। এটি মুসলিম, ইহুদি এবং পৌত্তলিক এর সমস্ত উল্লেখযোগ্য গোত্র ও পরিবারের মধ্যে একটি আনুষ্ঠানিক চুক্তি। মদিনার অভ্যন্তরে আওস (আউস) এবং খাজরাজের গোষ্ঠীর মধ্যে আন্তঃগোত্রীয় দ্বন্দ্বের অবসান ঘটাতে দলিলটি তৈরি করা হয়েছিল। ইবনে হিশামের মতে এ সনদে ৫৩টি ধারা রয়েছে। উইলিয়াম মন্টগোমারি ওয়াটের মতে এই সনদের ধারার সংখ্যা ৪৭টি।\n\n\n=== 1000 সালের পর মধ্যযুগ ===\nপ্রাভদা ইয়ারোস্লাভা, ১০৫৪ সালে কিয়েভান রাশিয়ার  আইন হয়ে উঠে।\nইংল্যান্ডে, প্রথম হেনরি ১১০০ সালে স্বাধীনতার সনদের ঘোষণা দেন। এটি ইংরেজ ব্যারনদের দ্বারা সম্প্রসারিত এবং পরিমার্জিত হয় যখন তারা ১২১৫ সালে রাজা জনকে ম্যাগনা কার্টা স্বাক্ষর করতে বাধ্য করেছিল। ম্যাগনা কার্টার সবচেয়ে গুরুত্বপূর্ণ একক নিবন্ধ, 'হেবিয়াস কর্পাস' রাজাকে, কাউকে বন্দী করার অধিকার দেওয়া হয়নি। আইনের যথাযথ প্রক্রিয়ায় বহিরাগত বা নির্বাসিত কাউকে ফাঁসি দেওয়া যেতো। \n\n\n== আরও দেখুন ==\nবাংলাদেশের সংবিধান\nভারতের সংবিধান\n\n\n== টীকা ==\n\n\n== তথ্যসূত্র =="}