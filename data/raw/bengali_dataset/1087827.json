{"pageid": 1087827, "title": "পূর্ণিমা রানী শীল ধর্ষণ", "url": "https://bn.wikipedia.org/wiki?curid=1087827", "content": "পূর্ণিমা রানী শীল ধর্ষণ একটি গণধর্ষণের ঘটনা যা বাংলাদেশে ২০০১ সালের ৮ অক্টোবর দিবাগত রাতে উল্লাপাড়া উপজেলার পূর্ব দেলুয়া গ্রামে  সংঘটিত হয়েছিল। ২০০১ সালের সংসদ নির্বাচনের পর আওয়ামী লীগ সমর্থক এবং ধর্মীয় সংখ্যালঘুদের বিরুদ্ধে নির্বাচন পরবর্তী সহিংসতার সময় পূর্ণিমা রানী শীলকে (জন্ম:১৯৮৭) ধর্ষণ করা হয়েছিল। এই ঘটনায় মামলা হয়েছে এবং বিচার সম্পন্ন হয়েছে। মামলার রায়ে ১১ জনের যাবজ্জীবন কারাদণ্ড এবং ১ লাখ টাকা করে জরিমানা হয়েছে।\n\n\n== পটভূমি ==\n২০০১ সালে অনুষ্ঠিত অষ্টম জাতীয় সংসদ নির্বাচনে বাংলাদেশ জাতীয়তাবাদী দল এবং বাংলাদেশ জামায়াতে ইসলামী নেতৃত্বাধীন চার দলীয় জোট আওয়ামী লীগকে পরাজিত করে জয়লাভ করে। এই পরিবর্তনের ফলে ২০০১ সালে বাংলাদেশের কোনো স্থানে সহিংসতা শুরু হয়। অভিযোগ রয়েছে যে সে সময় আওয়ামী লীগ সমর্থক এবং ধর্মীয় সংখ্যালঘুদের নির্যাতন করে বাংলাদেশ জাতীয়তাবাদী দল এবং বাংলাদেশ জামায়াতে ইসলামী কর্মীরা। পূর্ণিমা আওয়ামী লীগের একজন পোলিং এজেন্টের পক্ষে দেলুয়া হাই স্কুল ভোট কেন্দ্রে কিছুক্ষণ অবস্থান করেছিলেন।  এছাড়াও নির্বাচনের সময় বাংলাদেশ জাতীয়তাবাদী দলের কর্মীদের ব্যালট জালিয়াতির অভিযোগ করে এর বিরুদ্ধে প্রতিবাদ করেছিলেন। এই কারণে তাকে টার্গেট করা হয়েছিল।\n\n\n== ইতিহাস ==\nসিরাজগঞ্জ জেলার উল্লাপাড়া উপজেলার  পারবা দেলুয়ায় শীল ১২ বছরের একটি মেয়ে ছিল। তাকে গণধর্ষণ করা হয়েছিল। বাংলাদেশ জাতীয়তাবাদী দল এবং বাংলাদেশ জামায়াতে ইসলামীর সাথে জড়িত চারজনকে গ্রেফতার করা হলেও তাদের বিরুদ্ধে কোনো অভিযোগ আনা হয়নি। তার বোন দৃষ্টিশক্তি হারায় এবং তার পারিবারিক ব্যবসার সেলুন দুবার লুট করা হয়। ফলে তার পরিবার গ্রাম ছেড়ে পালাতে বাধ্য হয়। অনেকেই অভিযোগ করে, বাংলাদেশ জামাত-ই-ইসলামির কর্তৃক তাদের বাংলাদেশ থেকে বিতাড়িত করার জন্য হিন্দু গ্রামগুলিতে একটি পরিকল্পিত আক্রমণের অংশ এটি ছিল। ওয়াহিদুল হক এবং শাহরিয়ার কবিরের উদ্যোগে ঢাকায় তার চিকিৎসার ব্যবস্থা করা হয়।\n২০০৯ সালে আওয়ামী লীগ ক্ষমতায় ফেরার পর ২০১০ সালের মে মাসে বিচার শুরু হয়। ২০১১ সালের ৪ মে শীলের ধর্ষণে জড়িত থাকার কারণে ১১ জনকে যাবজ্জীবন কারাদণ্ড দেওয়া হয়। তাদের প্রত্যেককে ১ লাখ টাকা জরিমানাও করা হয়েছে। দণ্ডপ্রাপ্তদের মধ্যে ছয়জন হেফাজতে আছে এবং ৫ জন পলাতক। পূর্ণিমা রানী এই রায়ে খুশি ছিলেন না কারণ তার বিশ্বাস ছিল তার গ্রামের অন্তত দুজন অভিযুক্তের মৃত্যুদণ্ড হওয়া উচিত ছিল।\nপূর্ণিমা রানী তার শিক্ষার জন্য আওয়ামী লীগ নেত্রী প্রধানমন্ত্রী শেখ হাসিনার কাছ থেকে আর্থিক সাহায্যে পড়াশোনা শেষ করে ঢাকায় সঙ্গীত শিক্ষক হিসেবে কাজ করেন। এর আগে তিনি একটি টিভি স্টেশনে অল্প সময়ের জন্য কাজ করেন কিন্তু ফেসবুকে হয়রানির মুখে পড়তে হয়। তাকে সামাজিকভাবে বহিষ্কার করা হয়েছিল এবং সোশ্যাল মিডিয়ায় ব্যাপক নির্যাতনের মুখোমুখি হতে হয়েছিল।\n২০১৮ সালে শীল তথ্য প্রতিমন্ত্রী তারানা হালিমের ব্যক্তিগত কর্মকর্তা হন। ১৬ জানুয়ারি ২০১৯ তারিখে তিনি মহিলা সংরক্ষিত আসন থেকে সংসদ সদস্য হওয়ার লক্ষ্যে আওয়ামী লীগ থেকে মনোনয়নপত্র কিনেন। তিনি আওয়ামী লীগের কৃষি ও সমবায় উপ-কমিটির সদস্য।\n\n\n== জনপ্রিয় সংস্কৃতিতে ==\n২০২১ সালের পশ্চিমবঙ্গ বিধানসভা নির্বাচনের সময় ভারতীয় জনতা পার্টির একটি প্রচারণাভিডিও ছিল \"দিদি তুমি আমাদের ভালবাসো না\"। এই শিরোনামের ভিডিওটিতে শীলকে দেখানো হয়েছিল। ভিডিওটিতে বাংলাদেশে সংখ্যালঘুদের বিরুদ্ধে সহিংসতা, মধ্যপ্রাচ্যে ইসলামিক চরমপন্থা এবং বাংলাদেশ-ভারত সীমান্তে গরু চোরাচালান দেখানো হয়েছে।\n\n\n== তথ্যসূত্র =="}