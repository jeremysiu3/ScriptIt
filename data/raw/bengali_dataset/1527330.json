{"pageid": 1527330, "title": "সেন্ট এডওয়ার্ডস ক্রাউন", "url": "https://bn.wikipedia.org/wiki?curid=1527330", "content": "সেন্ট এডওয়ার্ডস ক্রাউন হল যুক্তরাজ্যের ক্রাউন জুয়েলসের রাজ্যাভিষেক মুকুট ।  সেন্ট এডওয়ার্ড দ্য কনফেসরের নামানুসারে মুকুটটির নামকরণ করা হয়েছে এবং এই মুকুটের মতো দেখতে অবিকল সংস্করণগুলি ঐতিহ্যগতভাবে ত্রয়োদশ শতাব্দী থেকে ইংরেজ এবং ব্রিটিশ রাজাদের রাজ্যাভিষেকের জন্য ব্যবহৃত হয়ে আসছে। আসল মুকুটটি সাধারণত লন্ডনের টাওয়ারের জুয়েল হাউসে জনসাধারণের জন্য প্রদর্শনের জন্য রাখা হয়েছে।\nমূল মুকুটটি ছিল একটি পবিত্র স্মৃতিচিহ্ন যা এডওয়ার্ডের সমাধিস্থল ওয়েস্টমিনস্টার অ্যাবেতে রাখা হয়েছিল। এই অবস্থা ১৬৪৯ সালে ইংরেজ গৃহযুদ্ধের সময় পার্লামেন্ট রাজতন্ত্র বিলুপ্ত করার পর রাজমুকুটগুলি বিক্রি হয়ে যাওয়ার অপেক্ষায় ছিলো। বর্তমানের সেন্ট এডওয়ার্ডস ক্রাউনটি চার্লসের জন্য তৈরি করা হয়েছিল ১৬৬১ সালে। মুকুটটি ২২ ক্যারেট সোনা দিয়ে তৈরী, যা ৩০ সেন্টিমিটার (১২ ইঞ্চি) লম্বা, ওজন ২.২৩ কিলোগ্রাম (৪.৯ পাউন্ড), এবং ৪৪৪ টি মূল্যবান এবং সূক্ষ্ম রত্নপাথর (হিরা) দিয়ে সজ্জিত। বর্তমান মুকুটটির ওজন এবং সামগ্রিক গঠন মূল মুকুটের মতোই, তবে এর খিলানগুলি বারোক ধাঁচের ।\n১৬৮৯ সালের পর এর অতিরিক্ত ওজনের কারণে পরবর্তী ২০০ বছরেরও বেশি সময় ধরে কোনো রাজার রাজ্যাভিষেকের জন্য মুকুটটি আর ব্যবহার করা হয়নি। ১৯১১ সালে পঞ্চম জর্জ এই ঐতিহ্য (রাজ্যাভিষেকে মুকুটের ব্যাবহার) পুনরুজ্জীবিত করেন এবং তখন থেকে এটি চলমান রয়েছে। যার মধ্যে ২০২৩ সালে তৃতীয় চার্লস এবং ক্যামিলার রাজ্যাভিষেকও অন্তর্ভুক্ত ছিল। \n\n\n== তথ্যসূত্র =="}