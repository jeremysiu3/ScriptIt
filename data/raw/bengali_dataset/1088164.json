{"pageid": 1088164, "title": "মুইয়া (কুমির)", "url": "https://bn.wikipedia.org/wiki?curid=1088164", "content": "মুইয়া (বাংলা উচ্চারণ: [mu͡i̯ʲa]; সার্বীয় সিরিলীয়: Муја) সার্বিয়ার বেলগ্রেড চিড়িয়াখানায় থাকা একটি পুরুষ অ্যালিগেটর মিসিসিপিয়েন্সিস (Alligator mississippiensis) প্রজাতির কুমির। মুইয়াকে জীবিত কুমিরদের মধ্যে সবচেয়ে বয়স্ক হিসেবে বর্ণনা করা হয়। ২০২০ সালে মস্কো চিড়িয়াখানায় একই প্রজাতির ৮৪ বছর বয়সী স্যাটার্ন নামের কুমিরের মৃত্যু হলে মুইয়াকে এককভাবে বন্দিদশায় থাকা পৃথিবীর জীবিত কুমির ও তার প্রজাতির এলিগেটরদের মধ্যে বয়োজৈষ্ঠ হিসেবে স্বীকৃতি দেয়া হয়।\n\n\n== ইতিহাস ==\n১৯৭৩ সালের আগস্টে জার্মানির একটি চিড়িয়াখানা থেকে বেলগ্রেড চিড়িয়াখানায় মুইয়াকে আনা হয়েছিল। জার্মানের একটি চিড়িয়াখানা থাকে অনেকগুলি প্রাণীর সাথে কুমিরটি প্রাপ্তবয়স্ক অবস্থায় বেলগ্রেডে এসেছিল। মুইয়া'র ডিম ফুটে বের হওয়ার তারিখ অজানা রয়ে গেছে, তবে ১৯৩৭ সালের একটি সংবাদ প্রতিবেদন অনুযায়ী তখন এটির বয়স ২ বছর ছিল। সেসময়ের খবর প্রতিবেদন অনুযায়ী এটি ছিল বেলগ্রেড চিড়িয়াখানার প্রথম এলিগেটর প্রজাতির কুমির। মুইয়া তার জীবদ্দশায় যুগস্লাভিয়া সম্রাজ্যের ভাঙ্গন, কয়েকটি যুদ্ধ এবং বেলগ্রেডের উল্লেখযোগ্য রাজনৈতিক পরিবর্তনের স্বাক্ষী। মুইয়া দ্বিতীয় বিশ্বযুদ্ধ ও ১৯৯৯ সালে যুগোস্লাভিয়ায় ন্যাটোর কার্পেট বোমা বর্ষণের মত দুটি যুদ্ধের মাঝেও বেঁচে যাওয়া কুমির। দ্বিতীয় বিশ্বযুদ্ধে ১৯৪১ সালে জার্মান এবং ১৯৪৪ সালে মিত্রশক্তির দেশগুলির বোমা হামলায় বেলগ্রেড চিড়িয়াখানা ধ্বংস হয় এবং দুইজন কর্মচারীসহ এখানে থাকা প্রাণীদের অধিকাংশ মৃত্যুবরণ করে ১৯৯৯ সালে ন্যাটো বেলগ্রেডে কার্পেট বোমাবর্ষণের মাধ্যমে ক্ষতিসাধনের মাঝেও মুইয়া চিড়িয়াখানার জলাশয় থেকে বের হয়নি, এবং বেঁচে যায়।\n\n\n== স্বাস্থ্য ও খাদ্যাভ্যাস ==\n২০১২ সালে মুইয়ার সামনের ডান পায়ে গ্যাংগ্রিন ধরা পড়ার পর, একটি সফল অস্ত্রপচারের মাধ্যমে তার পায়ের একটি অংশ কেটে ফেলা হয়েছিল। অন্যথায়, মুইয়া সুস্থ। বেলগ্রেড চিড়িয়াখানায় প্রতিসপ্তাহে তাকে ৫-৬ কেজি মাংস খাওয়ানো হয়। তার খাদ্যতালিকায় চামড়াযুক্ত ইঁদুর, খরগোশ, পাখি, ঘোড়ার মাংস এবং গরুর মাংস থাকে। বার্ধক্যজনিত কারণে, তার খাদ্যের জন্য শিকার করা কঠিন। একারণে তার খাদ্য সরবরাহকারীরা খাবার তার চোয়ালের ঠিক সামনে রাখে।\n\n\n=== দীর্ঘজীবিতা ===\nআমেরিকান এলিগেটর প্রজাতির কুমির নিম্ন তাপমাত্রা সহনশীল হওয়ার কারণে মুইয়া বেলগ্রেডের আবহাওয়ায় খাপ খাইয়ে নিতে পেরেছে। ২০১৮ সালের ২২ মে গিনেস মুইয়াকে \"বন্দীদশায় থাকা সবচেয়ে দীর্ঘজীবি জীবন্ত কুমির\" হিসেবে উল্লেখ করেছে। গিনেস রেকর্ডে তার নাম উঠার দিন মুইয়ার বয়স কমপক্ষে ৮০ বছর ২৫২ দিন ছিল। কুমিরটি এখনো জীবিত।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nবেলগ্রেড চিড়িয়াখানার ওয়েবসাইট আর্কাইভ লিংকে মুইয়া"}