{"pageid": 1331126, "title": "এহছানে এলাহী", "url": "https://bn.wikipedia.org/wiki?curid=1331126", "content": "এহছানে এলাহী বাংলাদেশ সিভিল সার্ভিসের অবসরপ্রাপ্ত কর্মকর্তা। তিনি ভূমি সংস্কার বোর্ডের চেয়ারম্যান (সচিব) ছিলেন। সর্বশেষ তিনি শ্রম ও কর্মসংস্থান মন্ত্রণালয়ে সচিব হিসেবে দায়িত্ব পালন করেন।\n\n\n== প্রাথমিক জীবন ==\nএলাহী সিলেট জেলার কানাইঘাট উপজেলায় জন্মগ্রহণ করেন। তিনি ঢাকা বিশ্ববিদ্যালয়ের পদার্থবিজ্ঞান বিভাগ থেকে ১৯৮৫ সালে বিএসসি (সম্মান) ও ১৯৮৬ সালে এমএসসি ডিগ্রি লাভ করেন। পরবর্তীকালে তিনি লন্ডন বিশ্ববিদ্যালয়ের অধীনে এমএস (পিএইচ) ডিগ্রি অর্জন করেন। এছাড়া দেশে ও বিদেশে তিনি বিভিন্ন প্রশিক্ষণ গ্রহণ করেছেন।\n\n\n== কর্মজীবন ==\nএহছানে এলাহী বিসিএস প্রশাসন ক্যাডারে ১০ম ব্যাচের কর্মকর্তা হিসেবে ১৯৯১ সালে সরকারি চাকরিতে যোগদান করেন। তিনি প্রশাসনের বিভিন্ন স্তরে কর্মরত ছিলেন। তিনি সহকারী কমিশনার, সহকারী কমিশনার (ভূমি), পরিকল্পনা মন্ত্রণালয়ে আইএমইডি-এর সহকারী সচিব, বাংলাদেশ জাতীয় সংসদ সচিবালয়ে সহকারী সচিব, বিজ্ঞান ও প্রযুক্তি মন্ত্রণালয়ে সিনিয়র সহকারী সচিব, পরিবার কল্যাণ মন্ত্রণালয় এবং পরিকল্পনা বিভাগের সচিবের পিএস, উপজেলা নির্বাহী কর্মকর্তা, অতিরিক্ত জেলা প্রশাসক, বাংলাদেশ রেলওয়ের পূর্বাঞ্চলের চীফ এস্টেট অফিসার, বাংলাদেশ ক্লাইমেট চেঞ্জ ট্রাস্টের পরিচালক, রাজউকের সচিব ও পরিচালক (প্রশাসন), গাইবান্ধা জেলার জেলা প্রশাসক, সড়ক পরিবহন ও মহাসড়ক বিভাগে যুগ্মসচিব এবং সড়ক পরিবহন ও সেতু মন্ত্রণালয়ে অতিরিক্ত সচিবসহ বিভিন্ন দায়িত্ব পালন করেছেন। এছাড়া তিনি বাংলাদেশ কেমিক্যাল ইন্ডাস্ট্রিজ কর্পোরশনের চেয়ারম্যান (গ্রেড-১) এবং ভূমি সংস্কার বোর্ডের চেয়ারম্যান (সচিব) ছিলেন। চাকরি থেকে অবসরের আগ পর্যন্ত তিনি শ্রম ও কর্মসংস্থান মন্ত্রণালয়ে সচিব হিসেবে দায়িত্ব পালন করেছেন।\n\n\n== তথ্যসূত্র =="}