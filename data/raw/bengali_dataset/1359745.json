{"pageid": 1359745, "title": "লিথিয়াম আয়োডাইড", "url": "https://bn.wikipedia.org/wiki?curid=1359745", "content": "লিথিয়াম আয়োডাইড একটি অজৈব যৌগ যার রাসায়নিক সংকেত LiI।\n\n\n== ধর্ম ==\nএটি দেখতে স্ফটিকাকার এবং সাদা রঙের হয়। জলের থেকে চার গুণেরও বেশি ভারী। অনার্দ্র অবস্থায় এর ঘনত্ব ৪.০৭৬ গ্রাম/সিসি এবং গলনাঙ্ক ৪৬৯ ডিগ্রি সেলসিয়াস। বাতাসের সংস্পর্শে এলে লিথিয়াম আয়োডাইডের মধ্যে থাকা আয়োডিনের জারনের কারণে এটি হলুদ রঙের হয়ে যায়। সোডিয়াম ক্লোরাইড স্ফটিকের গঠনের মতো লিথিয়াম আয়োডাইডকেও কেলাসিত করা যায়। লিথিয়াম আয়োডাইড সোদক স্ফটিক গঠন করতে পারে। তাতে বিভিন্ন মাত্রার কেলাস জল থাকে।\n\n\n== প্রস্তুতি ==\nডাইইথাইল ইথার মাধ্যমে আয়োডিনের সাথে লিথিয়াম হাইড্রাইডের বিক্রিয়া করে বিশুদ্ধ (≥ ৯৯.৫%) অনার্দ্র লিথিয়াম আয়োডাইড তৈরি করা যায়।\n\n\n== ব্যবহার ==\nউচ্চ-তাপমাত্রার ব্যাটারিতে কঠিন তড়িৎবিশ্লেষ্য হিসাবে লিথিয়াম আয়োডাইড ব্যবহৃত হয়। কৃত্রিম পেসমেকারের মানক তড়িৎবিশ্লেষ্য হিসাবেও এর ব্যবহার রয়েছে। এর একটি কারণ হলো লিথিয়াম আয়োডাইড বহু বছর পর্যন্ত এর ধর্মের পরিবর্তন হয় না।\n\n\n== তথ্যসূত্র =="}