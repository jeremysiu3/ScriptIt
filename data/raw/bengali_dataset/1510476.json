{"pageid": 1510476, "title": "ক্রনিকন হেলভেটিকাম", "url": "https://bn.wikipedia.org/wiki?curid=1510476", "content": "ক্রনিকন হেলভেটিকাম (ল্যাটিন ভাষায় \"সুইস ক্রনিকল\") সুইস কনফেডারেশন প্রাথমিক ইতিহাসের প্রাচীনতম বিবরণগুলির মধ্যে একটি।\nক্রনিকন হেলভেটিকাম এর প্রাথমিক খসড়া ১৫৫০ সালে সুইস ইতিহাসবিদ আয়গিডিয়াস ত্‌শুদি লিখেছিলেন। যদিও মনে করা হয় ত্‌শুদি ১৫৬৯ এবং ১৫৭০ সালের মধ্যে শেষ সংশোধনগুলো করেছিলেন, তবুও এই ঐতিহাসিক গ্রন্থটি মুদ্রিত রূপে প্রকাশিত হয়নি, যতক্ষণ না জোহান রুডলফ আইসলিন ১৭৩৪ সালে এর দুটি খণ্ডের একটি সংস্করণ প্রকাশ করেন, এবং এটি বর্তমান নামে পরিচিত হয়ে ওঠে।\nত্‌শুদি’র ক্রনিকন হেলভেটিকাম সুইজারল্যান্ডের ঐতিহাসিক রচনা পদ্ধতিতে একটি গুরুত্বপূর্ণ ভূমিকা পালন করে, কারণ এতে প্রায় ৫০টি নথির অনুলিপি রয়েছে, যেগুলি আর কোনও অন্যান্য আকারে টিকে থাকেনি। বিষয়বস্তুর দিক থেকে, ত্‌শুদি বিশেষভাবে সুইস জনগণের দীর্ঘকালীন স্বাধীনতাকে উপস্থাপন করতে আগ্রহী ছিলেন। আরও তাৎপর্যপূর্ণভাবে, ত্‌শুদি সাম্রাজ্য এবং পোপাল প্রশাসনের মধ্যে সংগ্রাম, ক্রুসেড এবং সুইস শহর, মঠ এবং পুরগণ বিষয়ক বহু অন্যান্য সমস্যারও উল্লেখ করেন।\nতদুপরি, টশুদি এর ক্রনিকন হেলভেটিকাম উইলিয়াম টেল কিংবদন্তি অধ্যয়নের জন্য অনেক মূল্যবান উপাদান ধারণ করে।\nএই পরিস্থিতির কারণে সম্ভবত ত্‌শুদি’র ক্রনিকন হেলভেটিকাম পরবর্তী লেখকদের জন্য উইলিয়াম টেল নিয়ে কাজ করার একটি মডেল হয়ে উঠেছিল। শুধু ত্‌শুদি’র ইতিহাসটি ছিল জোহানেস ভন মুলারের হিস্ট্রি অব দি সুইস কনফাডারেশন (জার্মান: Geschichten Schweizerischer Eidgenossenschaft) এর প্রধান উৎস। এটি ফ্রিডরিখ শিলারের নাটক উইলিয়াম টেল এর জন্যও একটি মডেল হিসেবে কাজ করেছিল।\n\n\n== নোট ==\n\n\n== তথ্যসূত্র ==\nBergier, Jean-François. Wilhelm Tell: Realität und Mythos. München: Paul List Verlag, 1990.\nPotter, G. R. The English Historical Review 85.335 (1970): 393.\nStump, Philipp, H. Speculum 70.1 (1995): 215–217.\nTell Museum. Führer durch das Tell-Museum in Bürglen am Klausenpass."}