{"pageid": 1083482, "title": "চেশভান", "url": "https://bn.wikipedia.org/wiki?curid=1083482", "content": "চেশভান (হিব্রু ভাষায়: חשוון‎; আক্কাদীয় waraḫsamnu থেকে, আক্ষরিক অর্থ, 'অষ্টম মাস'), যা মার্চেশভান (מַרְחֶשְׁוָן‎‎) নামের সংক্ষিপ্ত রূপ, সাধারণ বর্ষপঞ্জির দ্বিতীয় এবং ইহুদি ধর্মপঞ্জির অষ্টম মাস।\nসাধারণ (কেসিদ্রান) বছরে, চেশভান মাসে ২৯ দিন থাকে, কিন্তু রোস হাসানাহ স্থগিত আইনের কারণে কিছু কিছু হিব্রু বছরে চেশভান মাসে অতিরিক্ত একটি দিবস যুক্ত করে বছরটিকে \"সম্পূর্ণ\" (মালেহ) বছর করা হয়। এই মাসটি গ্রেগরীয় বর্ষপঞ্জির অক্টোবর-মভেম্বরে পড়ে।\nহিব্রু বাইবেলে, ব্যাবিলনীয় বন্দিদশার পূর্বে এই মাস বুল নামে পরিচিত ছিলো (১ রাজাবলি ৬:৩৮)।\n\n\n== পবিত্র দিন ও উদযাপিত দিবস সমূহ ==\n৭ চেশভান: V'tein tal u-matar ('শিশির এবং বৃষ্টি প্রদান করুন') প্রার্থনাটি ইজরায়েলের শিমনেহ এশরেই প্রার্থনায় যুক্ত করা হয়। যদি মাসের ১৭ তারিখের মধ্যে কোন বৃষ্টি না আসে সেক্ষেত্রে বৃষ্টি জন্য বৃষ্টির জন্য বিশেষ প্রার্থনা যুক্ত করা হয়।\nবাহাব: বেশিরভাগ মিনহাগগণ মনে করে, চেশভান মাসের প্রথম সাব্বাথে, যারা বাহাব দিবসে উপবাস পালন করেন তাদের জন্য প্রার্থনা করা হয়। বাহাব, হিব্রু ভাষায় בהב‎, ২, ৫, ২ তারিখ যেমন সোমবার (সপ্তাহের দ্বিতীয় সপ্তাহ), বৃহস্পতিবার (পঞ্চম দিন), এবং পরবর্তী সোমবার পড়ে। সাব্বাথের পরের সোমবার, বৃহস্পতিবার ও দ্বিতীয় সোমবারে মিনহাগরা উপবাসের সাথে শেলিখোত প্রার্থনার আয়োজন করেন।\nসিগদ্: ইথিওপিয়ার ইহুদি সম্প্রদায় ইয়োম কিপ্পুরের ৫০ দিন পরে চেশভান মাসের ২৯ তারিখ সিগদ্ পালন করে। সিগদ্ দিবসকে ছুটির দিন হিসেবে ইজরায়েলীয় নেসেট ২০০৮ সালের জুলাইতে ঘোষণা করেছে।\n\n\n== ইতিহাস ও ধর্মে ==\n১১ চেশভান (আনু ২১০৫ খ্রিস্টপূর্ব) – মথূশেলহের ৯৬৯ বছর বয়সে মৃত্যুবরণ করেন।\n১১ চেশভান (আনু ১৫৫৩ খ্রিস্টপূর্ব) – বেনিয়ামিনকে জন্ম দেওয়ার সময় রাহেল মৃত্যুবরণ করেন।\n১২ চেশভান (১৯৯৫) – ইশহাক রবিনকে হত্যা করা হয় যা এখন জাতীয় দিবস।\n১৫ চেশভান – রাজা যারবিয়ামের ইস্রায়েল রাজ্যের জন্য শুক্কুতের বিকল্প উৎসব পালনের ব্যবস্থা করেন (১ রাজাবলি ১২:৩২-৩৩)।\n১৫ চেশভান (১৬৫ খ্রিস্টাব্দ) – মদিন শহরে মাকাবীয় বিদ্রোহের আরম্ভকারী মাতিতাহুর মৃত্যু।\n১৬ চেশভান (১৯৩৮) – ১৪০০ ইহুদি মন্দির ও তানাখের প্রতিলিপি উদ্দেশ্যমূলকভাবে ও পরিকল্পিতভাবে নাৎসি জার্মানিতে পুড়িয়ে ফেলা হয়।\n১৭ চেশভান (আনু ৯৬০ খ্রিস্টপূর্ব) – রাজা সলোমন জেরুজালেমের প্রথম পবিত্র মন্দিরের নির্মাণ সম্পন্ন করেন (যদিও তিশ্রেই মাসের পূর্বে এই মন্দির উদ্বোধন করা হয়নি)।\n২০ চেশভান (১৮৬০) - রাব্বাই শোলম ডভবের শিনিয়ার্সনের জন্ম।\n২৩ চেশভান (১৩৭ খ্রিস্টাব্দ) – ইহুদিদের পবিত্র মন্দির থেকে সেলেকিউড শাসকদের বসানো দেব-দেবীদের মূর্তি সরিয়ে ফেলা হয়।\n\n\n== তথ্যসূত্র ==\n\n\n== বহিঃসংযোগ ==\nচেশভান মাস সংক্রান্ত তথ্যাদি\nচাবাদ: ইহুদি ইতিহাসের এই মাসটি"}