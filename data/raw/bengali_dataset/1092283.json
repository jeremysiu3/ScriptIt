{"pageid": 1092283, "title": "রবসন আজেভেদো দা সিলভা", "url": "https://bn.wikipedia.org/wiki?curid=1092283", "content": "রবসন আজেভেদো দা সিলভা (পর্তুগিজ: Robinho; জন্ম: ২১ জুলাই ১৯৯৫; রবিনিয়ো নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব বসুন্ধরা কিংস এবং ব্রাজিল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলেন।\nব্রাজিলীয় ফুটবল ক্লাব মিরাসোলের যুব পর্যায়ের হয়ে খেলার মাধ্যমে রবিনিয়ো ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, ব্রাজিলীয় ক্লাব আতিবাইয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আতিবাইয়ার হয়ে এক মৌসুমে ৩৭ ম্যাচে ১০ টি গোল করার পর ২০১৭–১৮ মৌসুমে তিনি প্রায় ২ মিলিয়ন ইউরোর বিনিময়ে ব্রাজিলীয় ক্লাব ফ্লুমিনেন্সেতে যোগদান করেছেন। এর পূর্বে তিনি কোনফিয়ান্সা এবং ফিগেইরেন্সের হয়ে ধারে খেলেছেন। পরবর্তীকালে, তিনি আমেরিকা মিনাস জেরাইস, আলাগোয়ানো, ভিলা নোভা আগুয়া সান্তা এবং বসুন্ধরা কিংসের হয়ে খেলেছেন। বসুন্ধরা কিংসের হয়ে এক মৌসুমের জন্য ধারে খেলার পর ২০২১–২২ মৌসুমে তিনি বসুন্ধরা কিংসে যোগদান করেছেন।\nদলগতভাবে, রবিনিয়ো এপর্যন্ত ৪টি শিরোপা জয়লাভ করেছেন, যার মধ্যে ১টি আলাগোয়ানোর হয়ে এবং ৩টি বসুন্ধরা কিংসের হয়ে জয়লাভ করেছেন।\n\n\n== প্রারম্ভিক জীবন ==\nরবসন আজেভেদো দা সিলভা ১৯৯৫ সালের ২১শে জুলাই তারিখে ব্রাজিলের সাও কায়েতানো দো সুলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে রবসন আজেভেদো দা সিলভা  (ইংরেজি)  \nট্রান্সফারমার্কেটে রবসন আজেভেদো দা সিলভা (ইংরেজি) \nওয়ার্ল্ডফুটবল.নেটে রবসন আজেভেদো দা সিলভা (ইংরেজি)"}