{"pageid": 1111255, "title": "ভারতীয় প্রযুক্তিবিদ্যা প্রতিষ্ঠান (ইন্ডিয়ান স্কুল অব মাইনস) ধানবাদ", "url": "https://bn.wikipedia.org/wiki?curid=1111255", "content": "ভারতীয় প্রযুক্তিবিদ্যা প্রতিষ্ঠান (ইন্ডিয়ান স্কুল অব মাইনস) ধানবাদ বা ইন্ডিয়ান ইনস্টিটিউট অব টেকনোলজি (ইন্ডিয়ান স্কুল অব মাইনস), ধানবাদ (সংক্ষেপে আইআইটি (আইএসএম), ধানবাদ) হল ভারতের ধানবাদে অবস্থিত একটি সরকারি কারিগরি বিশ্ববিদ্যালয়। ধানবাদের সর্দার প্যাটেল নগর এলাকায় এটির ২০১৮ একরের প্রধান বিদ্যায়তন রয়েছে এবং সম্প্রতি ঝাড়খণ্ড মন্ত্রিসভা দ্বিতীয় বিদ্যায়তনের জন্য নিসারায় ২২৬.৯৮ একর জমি অনুমোদন করেছে, আইআইটি (আইএসএম) ধানবাদ প্রশাসনের ধানবাদের নিরসার আসন্ন ক্যাম্পাসে ২৯ টিরও বেশি একাডেমিক কেন্দ্র খোলার পরিকল্পনা রয়েছে। এটি জাতীয় গুরুত্বের একটি প্রতিষ্ঠান। আইআইটি (আইএসএম) এর ১৮ টি একাডেমিক বিভাগ রয়েছে, যা প্রকৌশল, ফলিত বিজ্ঞান, মানববিদ্যা ও সামাজিক বিজ্ঞান এবং ব্যবস্থাপনা কর্মসূচিসমূহকজে কভার করে।\nআইআইটি (আইএসএম) ধানবাদ ভারতের খনিজ সমৃদ্ধ অঞ্চল ধানবাদ শহরে অবস্থিত। এটি তৃতীয় প্রাচীনতম প্রতিষ্ঠান (আইআইটি রূড়কী এবং আইআইটি (বিএইচইউ) বারাণসীর পরে), যা আইআইটি-তে রূপান্তরিত হয়েছিল। এটি ব্রিটিশ ভারত সরকার দ্বারা রয়্যাল স্কুল অব মাইনস-লন্ডনের আদলে প্রতিষ্ঠিত হয়েছিল এবং ভারতের তৎকালীন ভাইসরয় লর্ড আরউইন ১৯২৬ সালের ৯ই ডিসেম্বর তারিখে আনুষ্ঠানিকভাবে উদ্বোধন করেছিলেন। এটি খনি ও খনিজ বিজ্ঞানে শিক্ষা প্রদানের জন্য একটি প্রতিষ্ঠান হিসাবে শুরু হয়েছিল এবং আজ বিভিন্ন একাডেমিক বিভাগ সহ একটি প্রযুক্তিগত প্রতিষ্ঠানে পরিণত হয়েছে। আইআইটি (আইএসএম) ধানবাদ জয়েন্ট এন্ট্রান্স পরীক্ষার (অ্যাডভান্সড) মাধ্যমে স্নাতক শিক্ষার্থীদের ভর্তি করে, পূর্বে আইআইটি-জেইই এর মাধ্যমে স্নাতক শিক্ষার্থীদের ভর্তি করা হত।\nপ্রধানমন্ত্রী নরেন্দ্র মোদির নেতৃত্বে কেন্দ্রীয় মন্ত্রিসভা আইএসএম ধানবাদকে একটি ভারতীয় প্রযুক্তিবিদ্যা প্রতিষ্ঠানে রূপান্তর করার জন্য ২০১৬ সালের ২৫শে মে দ্য ইনস্টিটিউট অব টেকনোলজি অ্যাক্ট, ১৯৬১-এর সংশোধন করার অনুমোদন প্রদান করে। সংশোধনীটি সংসদ দ্বারা অনুমোদিত হয়েছিল এবং রাষ্ট্রপতির সম্মতির ভিত্তিতে, ২০১৬ সালের ১০ই আগস্ট ভারতের গেজেটে অবহিত করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}