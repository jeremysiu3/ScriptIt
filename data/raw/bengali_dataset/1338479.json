{"pageid": 1338479, "title": "শেখ ফজিলাতুন্নেছা মুজিব মেমোরিয়াল কেপিজে বিশেষায়িত হাসপাতাল ও নার্সিং কলেজ", "url": "https://bn.wikipedia.org/wiki?curid=1338479", "content": "শেখ ফজিলাতুন্নেছা মুজিব মেমোরিয়াল কেপিজে বিশেষায়িত হাসপাতাল ও নার্সিং কলেজ গাজীপুর জেলার কাশিমপুর থানার তেতুইবাড়ীতে অবস্থিত একটি বিশেষায়িত হাসপাতাল ও নার্সিং কলেজ। এটি বাংলাদেশের প্রথম আইএমএস সার্টিফাইড হাসপাতাল ও নার্সিং কলেজ। জাতির জনক বঙ্গবন্ধু শেখ মুজিবুর রহমান মেমোরিয়াল ট্রাস্ট ও বাংলাদেশ সরকারের অর্থায়নে নির্মিত শেখ ফজিলাতুন্নেছা মুজিব মেমোরিয়াল হাসপাতালের সার্বিক ব্যবস্থাপনার দায়িত্ব পালন করছে মালয়েশিয়ার বিখ্যাত সেবা সংস্থা কামপুলান পেরুতান জহর (কেপিজে)।\n\n\n== ইতিহাস ==\n২০১৩ সালের ১৮ নভেম্বর মালয়েশিয়ার প্রধানমন্ত্রী দাতোসিরি মোহাম্মদ নজিব বিন তুন আবদুল রাজাক, বাংলাদেশের প্রধানমন্ত্রী শেখ হাসিনা এবং তার ছোটবোন শেখ রেহানা যৌথভাবে এ হাসপাতালের কার্যক্রম উদ্বোধন করেন।\nএর আগে ২০১১ সালের ১৪ জানুয়ারি হাসপাতালটির নির্মাণকাজ শুরু হয়। এটি একটি পাবলিক-প্রাইভেট-পার্টনারশিপ (পিপিপি) প্রতিষ্ঠান। পরে ২০১৫ সালে এখানে শেখ ফজিলাতুন্নেছা মুজিব মেমোরিয়াল কেপিজে নার্সিং কলেজেরও উদ্বোধন করেন প্রধানমন্ত্রী শেখ হাসিনা।\n\n\n== চিকিৎসা সমূহ ==\nহাসপাতালটিতে খাদ্যনালী, পাকস্থলী, কোলন, লিভার ও ক্যান্সারসহ সবধরনের রোগের অপারেশন ও চিকিৎসাসেবা হয়। এছারাও ইন্টারনাল মেডিসিন, নিউরোলজি, স্ত্রী রোগ ও প্রসুতি সেবা, জেনারেল ও ল্যাপারোস্কপিক সার্জারি, হৃদরোগ, অর্থোপেডিক্স, গ্যাসট্রোলজি, শিশু রোগ চিকিৎসা, চক্ষু রোগ, নাক-কান-গলা, কিডনি, লিভার, ফুসফুস, ইউরোলজি, বার্ন অ্যান্ড প্লাস্টিক সার্জারি, ডায়াবেটিস, মনোরোগ, চর্ম-এলার্জি ও যৌন রোগসহ সবধরনের রোগের চিকিৎসা দেয়া হয়।\n\n\n== তথ্যসূত্র =="}