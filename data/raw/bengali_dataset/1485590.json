{"pageid": 1485590, "title": "জিওংহান", "url": "https://bn.wikipedia.org/wiki?curid=1485590", "content": "ইউন জিওং-হান (কোরীয়: 윤정한) ৪ অক্টোবর, ১৯৯৫ সালে জন্মগ্রহণ করেন। তিনি জিওংহান (정한) নামে অধিক পরিচিত। তিনি প্লেডিস এন্টারটেইনমেন্টের অধীনে একজন দক্ষিণ কোরিয়ান গায়ক। তিনি দক্ষিণ কোরিয়ার বয়ব্যান্ড সেভেনটিনের ভোকাল টিম এবং এর সাবইউনিট জেxডব্লিউ এর সদস্য।\n\n\n== প্রাথমিক জীবন এবং শিক্ষা ==\nইউন জিওনহান দক্ষিণ কোরিয়ার হাওয়াসাং -এ জন্মগ্রহণ করেন। তার একটি ছোট বোন আছে। জিওনহান হায়ংনাম হাই স্কুলের ছাত্র ছিলেন। ২০১৪ সালে হানিয়াং ইউনিভার্সিটি থেকে তিনি প্রাকৃতিক বিজ্ঞান বিষয়ে স্নাতক সম্পন্ন করেন। ২০২২ সালে তিনি আনিয়াং ইউনিভার্সিটিতে স্নাতকোত্তর ডিগ্রি অর্জনের জন্য ফলিত সঙ্গীত বিভাগে ভর্তি হন। তিনি এই বিভাগের অধীনে কে-পপ এবং ব্যবসায় প্রশাসন বিষয়ে পড়াশোনা করছেন।\n\n\n== কর্মজীবন ==\n\n\n=== ২০১২-২০১৪: প্রাক-আত্মপ্রকাশ ===\nজিওংহানকে একটি পাতাল রেল স্টেশনে প্লেডিস এন্টারটেইনমেন্ট তাদের দলে অন্তর্ভুক্ত করেছিল। অডিশনে উত্তীর্ণ হওয়ার পর, জিওংহান ২০১৩ সালে প্লেডিসে যোগদান করেন এবং পরবর্তী দুই বছরের জন্য প্রশিক্ষণ গ্রহণ করেন। তাকে নিয়মিতভাবে সেভেনটিন টিভিতে একটি অনলাইন রিয়েলিটি সিরিজে দেখা যেত। অনুষ্ঠানটির তৃতীয় সিজন থেকে প্লেডিসের প্রশিক্ষণার্থীদের তৎকালীন আসন্ন বয় গ্রুপ সেভেনটিনের সম্ভাব্য সদস্য হিসাবে পরিচয় করিয়ে দেয়া হতো। অনুষ্ঠানটি পর্যায়ক্রমে ইউস্ট্রিমে সম্প্রচার করা হতো। অনুষ্ঠানটিতে প্রশিক্ষণার্থীদের প্রশিক্ষণ গ্রহণ, গান গাওয়া, নাচের কোরিওগ্রাফি তৈরি এবং বিভিন্ন গেম খেলতে দেখা যেত। অনলাইন অনুষ্ঠানটিতে লাইক সেভেনটিন শিরোনামের কনসার্টে অংশগ্রহণও অন্তর্ভুক্ত ছিল।\n\n\n=== ২০১৫-বর্তমান: সেভেনটিন এবং একক কার্যক্রম ===\n২০১৫ সালের ২৬শে মে জিওনহানস ১৭ ক্যারেটের মাধ্যমে দক্ষিণ কোরিয়ান বয়গ্রুপ সেভেনটিনের সদস্য হিসাবে আত্মপ্রকাশ করেন।\n২০২১ সালের ১৬ই সেপ্টেম্বর জিওংহান কোরিয়ান এবং জাপানি উভয় ভাষায় \"ড্রিম\" নামে একটি ডিজিটাল গান প্রকাশ করেছেন। গানটি তার নিজের এবং সেভেনটিনের নিয়মিত সহযোগী প্রিজমফিল্টারের লেখা এবং প্রযোজনা করা।\n২০২২ সালের মার্চ মাসে জিওংহান সেভেন্টিনের চলমান #১৭ স্টুডিও সিরিজের অংশ হিসাবে জাপানি সঙ্গীতশিল্পী মোসাওর \"আইতাই\" গানটি কভার করেন। এপ্রিল মাসে জিওংহানকে টোকিও এফএম -এর স্কুল অফ লক অনুষ্ঠানের নতুন উপস্থাপক হিসাবে ঘোষণা করা হয়। এই সাপ্তাহিক রেডিও অনুষ্ঠানের লক্ষ্য ছিল সঙ্গীতশিল্পীদের ভবিষ্যত নিয়ে কাজ করা। তিনি ২০২৩ সালের ডিসেম্বর পর্যন্ত উপস্থাপকের ভূমিকা পালন করেন। পরবর্তীতে তার ব্যান্ডমেট ডিনো এই দায়িত্ব গ্রহণ করেন। একই  বছরের জুনে জিওংহানের কনুইতে আঘাতের জন্য অস্ত্রোপচার করা হয়েছিল। তিনি একটি কাস্ট এবং বন্ধনী পরিধান করে সেভেনটিনের 'বি দ্য সান' ওয়ার্ল্ড ট্যুরের কার্যক্রমে অংশগ্রহণ করার পাশাপাশি চলমান চিকিৎসা পরামর্শও গ্রহণ করেন।\n২০২৩ সালে জিওংহান এবং ব্যান্ডমেট ডিনো এমবিসি এভরি১ এর রিয়েলিটি শো ম্যাজিক ল্যাম্প (요술램프) অনুষ্ঠানে উপস্থিত হন। অনুষ্ঠানটিতে এছাড়াও কিম জায়ে-জুং, কাং হুই, লি জু-আহন, জুনপি এবং তান উপস্থিত ছিলেন। একই বছরের সেপ্টেম্বর এবং অক্টোবরে অনুষ্ঠানটি সম্প্রচারিত হয়। ফ্রান্সের মোঁপেলিয়েতে দলটিকে ভ্রমণ করতে দেখা যায়। ২০২৩ সালের ১৪ই ডিসেম্বর প্লেডিস জিওংহানের গোড়ালির অস্ত্রোপচারের কথা জানায়। যার কারণে তিনি গ্রুপের ফলো ট্যুর এবং নির্ধারিত কার্যক্রমে অনুপস্থিত থাকেন। ২০২৪ সালের ২৩শে ফেব্রুয়ারী প্লেডিসের এক বিবৃতি মতে জিওংহানের স্বাস্থ্যের উন্নতি হয়েছে বলে জানা যায়। বিবৃতিতে তিনি মার্চের পর থেকে তার বিরতি থেকে ফিরে আসবেন বলেও জানানো হয়।\n২০২৪ সালের জুন মাসে জিওংহান এবং তার গ্রুপমেট ওনু তাদের প্রথম একক অ্যালবাম দিস ম্যান প্রকাশ করে। যার মাধ্যমে তারা জিওংহান এক্স ওনু বা জেএক্সডব্লিউ নামে একটি নতুন সাবইউনিট হিসেবে আত্মপ্রকাশ করেন। ট্র্যাকলিস্টে \"বিউটিফুল মনস্টার\" শিরোনামে জিওংহানের প্রথম বাণিজ্যিকভাবে প্রকাশিত একক গান অন্তর্ভুক্ত করা হয়েছে। দিস ম্যান প্রকাশের চার দিনের মধ্যে এটি কোনো কে-পপ সাবইউনিট দ্বারা প্রকাশিত একটি অ্যালবামের প্রথম-সপ্তাহের বিক্রয়ের সব রেকর্ড ভেঙে দেয়।\n২০২৪ সালের আগস্টে জিওংহান এবং জাপানি অভিনেতা কেনটো ইয়ামাজাকি ''ইয়ামাযাকি কেনটো এন্ড জিওংহান'স মিরাকল জার্নি ইন কোরিয়া (জাপানিজ: 山﨑賢人× জিওংহান 奇跡旅in韓国)'' নামক একটি ট্র্যাভেল শোতে দেখা গিয়েছিল। এটি নিপ্পন টিভি ও হুলু জাপানে প্রচারিত হয়েছিল।\n\n\n== অন্যান্য কার্জক্রম ==\n\n\n=== ব্র্যান্ড প্রতিনিধি ===\n২০২১ সালের ২১শে অক্টোবর জিওংহানকে দক্ষিণ কোরিয়ার প্রসাধনী ব্র্যান্ড বানিলা কো- এর নতুন মুখপাত্র নির্বাচিত করা হয়। জিওংহানের জনপ্রিয়তার মাধ্যমে জাপানের বাজারে ব্র্যান্ডটির ব্যবসা প্রসারিত করার প্রয়াসে তাকে নির্বাচিত করা হয়। \"নানা ট্যুর\"-এ জিওংহানের উপস্থিতির কারণে এই চুক্তির মেয়াদ ২০২৪ পর্যন্ত বাড়ানো হয়েছে।\n২০২১ সালের ৪ঠা সেপ্টেম্বর জিওংহানকে দক্ষিণ কোরিয়ার পোশাক ব্র্যান্ড 'আকমি দে লা ভী'-এর নতুন বিশ্ব দূত হিসেবে নির্বাচিত করা হয়।\n২০২৩ সালের জানুয়ারী মাসে জিওংহান প্যারিস ফ্যাশন সপ্তাহে ফরাসি বিলাসবহুল ফ্যাশন হাউস ইভ সেইন্ট লরেন্ট এর মেন'স এফ/ডব্লিউ ২০২৩-২৪ ফ্যাশন শোতে অংশ নিয়েছিলেন। শোতে তার উপস্থিতির ছবিগুলো ''ডিসপ্যাচ কোরিয়া'' এবং ''জিকিউ কোরিয়া'' ম্যাগাজিনের ছবির অনুরূপ। সেইসাথে ''এলে কোরিয়া'' এর জন্য ব্যান্ডমেট জুনের সাথে করা একটি ম্যাগাজিনের প্রচ্ছদ এবং চিত্রের সাথেও মিল রয়েছে। একই বছরের শেষের দিকে তিনি বার্লিনে ব্র্যান্ডের ২০২৪ স্প্রিং/সামার শোতে অংশ নেন। ২০২৪ সালের মার্চ মাসে ইনজুরি থেকে  ফিরে আসার পরে, তিনি প্যারিসে ব্র্যান্ডের পুরুষদের এফ/ডব্লিউ ২০২৪ ফ্যাশন শোতে অংশগ্রহণ করেছিলেন। ঐ ইভেন্টে তার ছবিগুলো নিয়ে কেভিন পন্স আমেরিকান ম্যাগাজিন ভিম্যান এর জন্য প্রোফাইল তৈরি করা হয়েছিলেন।\n২০২৪ সালের ৩রা জুন জিওংহানকে অ্যাকোয়া ডি পারমার নতুন প্রতিনিধি নির্বাচন করা হয়েছিল। ১০ই আগস্ট জিওংহানকে ব্যান্ডমেট দিএইটের পাশাপাশি দক্ষিণ কোরিয়ার চশমা ব্র্যান্ড স্পেকুলাম-এর নতুন প্রতিনিধি ঘোষণা করা হয়েছিল। জিওংহানকে সুইস বিলাসবহুল ঘড়ি নির্মাতা প্রতিষ্ঠান হাবলটের সাথে দক্ষিণ কোরিয়ার ম্যাগাজিন ম্যান নোবেলসস এর সেপ্টেম্বর ২০২৪ সংস্করণের প্রচ্ছদে দেখা যায়।\n\n\n== পাবলিক ইমেজ ==\nজিওনহান তার জন্মদিনের কারণে মিডিয়া এবং ভক্তদের কাছ থেকে \"এঞ্জেল\" ডাকনাম অর্জন করেছেন। কারণ তার জন্মদিন ৪ অক্টোবর বা ১০০৪ (কোরীয়: 천사; আরআর: চওনসা) তারিখটি কোরিয়ান ভাষায় 'দেবদূত ' এর একটি সমার্থক শব্দ। এছাড়াও তার \"দেবদূতের ন্যায় চেহারা\" এর কারণেও তাকে এই ডাকনামে ডাকা হয়।\nজিওংহান তার জনপ্রিয়তার জন্য জাপানে বিশেষভাবে পরিচিত। তাকে প্রায়ই জনপ্রিয় সেলিব্রিটিদের জাপানি র‍্যাঙ্কিংয়ের শীর্ষ দশে দেখা যায়। এছাড়াও তিনি জিপি কোরিয়ার জন্য ব্র্যান্ড রেপুটেশন ইনডেক্সে ভালো পারফরমেন্স করেন। ২০২২ সালে জিওনহান শিবুয়া, টোকিওতে নিজের ইনস্টাগ্রাম অ্যাকাউন্টে একটি ছবি আপলোড করেছিলেন। যা তার ভক্তদের জন্য ফটো স্পটগুলিকে পরিণত হয়েছিল। ঐ একই জায়গায় একই ভঙ্গিমায় ভক্তরা ছবি তুলে থাকে এবং ছবি তোলার জন্য বিশাল লাইন দেখা যায়।\n\n\n== ব্যক্তিগত জীবন ==\n২০২৪ সালের আগস্ট মাসে প্লেডিস এন্টারটেইনমেন্ট ঘোষণা করে যে দক্ষিণ কোরিয়ার সামরিক বাহিনীতে তালিকাভুক্ত হবার কারণে জিওংহান সেভেনটিনের আসন্ন রাইট হেয়ার ওয়ার্ল্ড ট্যুরে অংশগ্রহণ করবেন না। ১২ই সেপ্টেম্বর প্লেডিস ঘোষণা করে যে তিনি ২৬শে সেপ্টেম্বর সামরিক বাহিনীতে তালিকাভুক্ত হবেন। ঘোষিত তারিখেই তিনি আনুষ্ঠানিকভাবে একজন সমাজকর্মী হিসেবে তার কাজ শুরু করেন।\n\n\n== চলচ্চিত্রের তালিকা ==\n\n\n=== টিভি শো ===\n\n\n=== ওয়েব শো ===\n\n\n=== রেডিও ===\n\n\n== ডিসকোগ্রাফি ==\n\n\n=== একক গান এবং অন্যান্য ===\n\n\n== গান রচনার ক্রেডিট ==\nসমস্ত ক্রেডিট কোরিয়া সঙ্গীত কপিরাইট অ্যাসোসিয়েশন থেকে অভিযোজিত হয় যদি না অন্যথায় বলা হয়।\n\n\n== নোট ==\n\n\n== তথ্যসূত্র =="}