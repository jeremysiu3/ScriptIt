{"pageid": 1495804, "title": "জাতীয় আলিঙ্গন দিবস", "url": "https://bn.wikipedia.org/wiki?curid=1495804", "content": "জাতীয় আলিঙ্গন দিবস মার্কিন যুক্তরাষ্ট্রের একটি বার্ষিক উৎসব যা আলিঙ্গন করাকে কেন্দ্র করে পালিত হয়। খ্রিস্টান ধর্মযাজক কেভিন জাবোর্নি এই দিবসটি প্রবর্তন করেন। প্রতি বছর ২১ জানুয়ারি দিবসটি উদযাপিত হয়। ১৯৮৬ সালে প্রথমবারের মতো ক্লিও, মিশিগান শহরে‌ দিবসটি উদযাপিত হয়েছিলো। বর্তমানে এই দিবসটি বিশ্বের অনেক দেশেই পালন করা হয়। এই দিবসের মূল উদ্দেশ্য হলো পরিবারের সদস্য ও বন্ধুদের আলিঙ্গন করতে মানুষদের উৎসাহিত করা। তবে কেভিন জাবোর্নি সতর্ক করে বলেছেন, কাওকে আলিঙ্গন করার ক্ষেত্রে যদি কোনো সন্দেহ থাকে, তাহলে অবশ্যই পূর্বে অনুমতি নেওয়া উচিত। কারণ অন্যের ব্যক্তিগত পরিসরকে সম্মান করা জরুরি ও সবাই আলিঙ্গন পছন্দ নাও করতে পারে।\n\n\n== ইতিহাস ==\nকেভিন জাবর্নি ১৯৮৬ সালে জাতীয় আলিঙ্গন দিবস উদযাপনের ধারণা দেন। এটি চেজ'স ইভেন্ট ক্যালেন্ডার নামের একটি প্রকাশনায় অন্তর্ভুক্ত করা হয়। জাবর্নির একজন বন্ধু এই প্রকাশনার মালিকের নাতনি ছিলেন। তিনি ২১ জানুয়ারি তারিখটি বেছে নেন কারণ এটি বড়দিন, নববর্ষ, ভালোবাসা দিবস ও জন্মদিনের মতো উৎসবগুলোর মধ্যবর্তী সময়ে পড়ে, এইসময়ে মানুষ সাধারণত মানসিকভাবে ক্লান্ত বা বিষণ্ণ থাকে। জাবর্নি মনে করতেন যে \"আমেরিকার সমাজে প্রকাশ্যে অনুভূতি প্রকাশ করতে লজ্জা হয়।\" তিনি আশা করেছিলেন যে এই দিনটি সেই ধারণাকে বদলাতে সাহায্য করবে। যদিও তিনি ভেবেছিলেন, তার এই উদ্যোগটি ব্যর্থ হতে পারে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}