{"pageid": 1069980, "title": "বসিরহাট কলেজ", "url": "https://bn.wikipedia.org/wiki?curid=1069980", "content": "বসিরহাট কলেজ, ১৯৪৭ সালে প্রতিষ্ঠিত বসিরহাটের একটি সাধারণ ডিগ্রি মহাবিদ্যালয়। মহাবিদ্যালয়টি কলা, বিজ্ঞান ও বাণিজ্য এই তিনটি ধারার বিভিন্ন বিষয়ে স্নাতক কোর্স সরবরাহ করে। এটি পশ্চিমবঙ্গ রাষ্ট্রীয় বিশ্ববিদ্যালয়ের অধীনস্থ মহাবিদ্যালয়।\n\n\n== ইতিহাস ==\nবসিরহাট মহাবিদ্যালয় ১৯৪৭ সালের ১৬ই নভেম্বর ইছামতি নদীর তীরে প্রতিষ্ঠিত হয়। মহাবিদ্যালয়টি ১৯৪৭ সালে প্রাথমিকভাবে বসিরহাট টাউন কার্যক্রম শুরু করে। এটি পরে বসিরহাটের খান বাহাদুর এএফ.এম আব্দুর রাহমানের বাসভবনে স্থানান্তরিত হয়। ডঃ শ্যামাপ্রসাদ মুখোপাধ্যায় বর্তমান বিদ্যায়তনের ভিত্তি প্রস্তর স্থাপন করেন।\n\n\n== বিভাগসমূহ ==\nবসিরহাট মহাবিদ্যালয়ে মোট ১৯ টি বিভাগ রয়েছে। বিভাগসমূহ হল- বাংলা, সংস্কৃত, ইংরেজি, আরবি, ইতিহাস, রাষ্ট্রবিজ্ঞান, পদার্থবিজ্ঞান, গণিত, অর্থনীতি, উদ্ভিদ বিজ্ঞান, প্রাণিবিদ্যা, শারীরবিদ্যা, কম্পিউটার বিজ্ঞান, বাণিজ্য,  দর্শন, রসায়ন, ভূগোল, পদার্থবিজ্ঞান ও শারীরিক শিক্ষা।\n\n\n== সুযোগ-সুবিধা ==\nবসিরহাট মহাবিদ্যালয়ের সুযোগ-সুবিধাসমূহের মধ্যে একটি গ্রন্থাগার, পরীক্ষাগার, শ্রেণিকক্ষ, ইন্টারনেট পরিষেবা, একটি ক্যান্টিন, একটি ছাত্রাবাস ও বিভিন্ন ধরনের ক্রীড়া ব্যবস্থা রয়েছে।\n\n\n== অনুমোদিত ==\nমহাবিদ্যালয়টি বিশ্ববিদ্যালয় মঞ্জুরি কমিশন (ইউজিসি) দ্বারা স্বীকৃত ও ২০০৮ সাল থেকে পশ্চিমবঙ্গ রাষ্ট্রীয় বিশ্ববিদ্যালয়ের অধিভুক্ত। পূর্বে এটি কলকাতা বিশ্ববিদ্যালয়ের অধিভুক্ত ছিল।\n\n\n== আরও দেখুন ==\nভারতের শিক্ষা ব্যবস্থা\nপশ্চিমবঙ্গের শিক্ষা ব্যবস্থা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}