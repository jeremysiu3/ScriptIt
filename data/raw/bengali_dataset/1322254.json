{"pageid": 1322254, "title": "মনিরুজ্জামান (অধ্যাপক)", "url": "https://bn.wikipedia.org/wiki?curid=1322254", "content": "মনিরুজ্জামান একজন বাংলাদেশী অধ্যাপক। তিনি জগন্নাথ বিশ্ববিদ্যালয়ের ব্যবস্থাপনা শিক্ষা বিভাগের অধ্যাপক। বর্তমানের তিনি স্টামফোর্ড বিশ্ববিদ্যালয় বাংলাদেশের উপাচার্য হিসেবে দায়িত্ব পালন করছেন।\n\n\n== শিক্ষাজীবন ==\nতিনি ঢাকা বিশ্ববিদ্যালয় থেকে বিকম (সম্মান) ও এমকম ডিগ্রি লাভ করেন এবং ভারতের আলিগড় মুসলিম বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nমনিরুজ্জামান ১৯৯০ থেকে ২০০৮ সাল পর্যন্ত কুষ্টিায়ায় অবস্থিত ইসলামী বিশ্ববিদ্যালয়ে শিক্ষকতা করেন। এসময় তিনি হল প্রভোস্ট, বিভাগীয় সভাপতি ও প্রেস প্রশাসকসহ বিভিন্ন দায়িত্ব পালন করেন। ২০০৮ সালে তিনি জগন্নাথ বিশ্ববিদ্যালয়ের ব্যবস্থাপনা শিক্ষা বিভাগে অধ্যাপক হিসেবে যোগ দেন। তিনি ২০১০ থেকে ২০১৪ সাল পর্যন্ত মাওলানা ভাসানী বিজ্ঞান ও প্রযুক্তি বিশ্ববিদ্যালয়ে উপ-উপাচার্য ও কোষাধ্যক্ষ হিসেবে দায়িত্ব পালন করেন। এছাড়া তিনি জগন্নাথ বিশ্ববিদ্যালয়ের প্রক্টর, বিজনেস ফ্যাকাল্টির ডিন ও বিভাগীয় সভাপতি হিসেবেও দায়িত্ব পালন করেছেন।\nমনিরুজ্জামান ২০২৩ সালের ১ ফেব্রুয়ারি স্টামফোর্ড বিশ্ববিদ্যালয় বাংলাদেশের উপাচার্যের দায়িত্বভার গ্রহণ করেন।\n\n\n== তথ্যসূত্র =="}