{"pageid": 1181263, "title": "রোহিতশ্ব", "url": "https://bn.wikipedia.org/wiki?curid=1181263", "content": "রোহিতশ্ব (সংস্কৃত: रोहिताश्व) বা লোহিতশ্ব বা  রোহিত হিন্দুধর্মে একজন পৌরাণিক রাজপুত্র। \nতিনি হরিশ্চন্দ্রের পুত্র এবং দ্রোহশ্ব (ত্রিশঙ্কু) এর নাতি। ধুন্ধু বা চুনকু নামে তাঁর এক পুত্র ছিলো। শাহাবাদ জেলায় তার শক্ত ঘাঁটি ছিল, এই দুর্গ হল রোহতাস জেলার কাইমুর পাহাড়ের রোহতাসগড়।\n\n\n== কিংবদন্তি ==\n\n\n=== ঐতরেয় ব্রাহ্মণ ===\nঐতরেয় ব্রাহ্মণের কিংবদন্তি অনুসারে, হরিশচন্দ্রের একশত স্ত্রী ছিল, কিন্তু কোন পুত্র ছিল না। ঋষি নারদের পরামর্শে, তিনি দেবতা বরুণের কাছে পুত্রের জন্য প্রার্থনা করেছিলেন। বরুণ বর দিয়েছিলেন, আশ্বাসের বিনিময়ে যে হরিশ্চন্দ্র ভবিষ্যতে বরুণের কাছে বলিদান করবেন। এই বরের ফলস্বরূপ, রাজার ঘরে রোহিত (বা রোহিতশ্ব) নামে এক পুত্রের জন্ম হয়। তাঁর জন্মের পর, বরুণ হরিশ্চন্দ্রের কাছে এসে শিশুটিকে তাঁর কাছে বলি দেওয়ার দাবি জানান। রাজা বিভিন্ন কারণ দেখিয়ে বহুবার বলিদান স্থগিত করেছিলেন, কিন্তু অবশেষে রোহিত প্রাপ্তবয়স্ক হয়ে গেলে তাতে রাজি হন। রোহিত বলি দিতে অস্বীকার করে বনে পালিয়ে যায়। ক্রুদ্ধ বরুণ হরিশ্চন্দ্রকে পেটের অসুখে আক্রান্ত করেন। রোহিত মাঝে মাঝে তার বাবার কাছে যেতেন, কিন্তু ইন্দ্রের পরামর্শে, কখনই বলিদানে রাজি হননি। পরে, রোহিত মানব বলিদানে নিজেকে শুনহ্শেপ রূপে প্রতিস্থাপন করতে সক্ষম হন। শুনহ্শেপ ঋগ্বৈদিক দেবতাদের কাছে প্রার্থনা করেছিলেন এবং যজ্ঞ থেকে রক্ষা পেয়েছিলেন। হরিশচন্দ্রের অসুখও শুনহ্শেপ প্রার্থনার কারণে নিরাময় হয়েছিল; শুনহ্শেপকে ঋষি বিশ্বামিত্র দত্তক নিয়েছিলেন।\n\n\n=== দেবীভাগবত পুরাণ ===\nদেবীভাগবত পুরাণ অনুসারে হরিশচন্দ্র শুনহ্শেপ (রোহিত) নামে একজন সন্তান বলি দিতে প্রস্তুত ছিলেন।\n\n\n=== মার্কণ্ডেয় পুরাণ ===\nমার্কণ্ডেয় পুরাণ অনুসারে, রাজা হরিশচন্দ্র ত্রেতাযুগে বাস করতেন। তার শৈব্য (তারামতিও বলা হয়) নামে এক রাণী এবং রোহিতশ্ব নামে এক পুত্র ছিল।\n\n\n== তথ্যসূত্র ==\n\n\n== উৎস ==\nThe Ananda-Vana of Indian mythology Art: Dr. Anand Krishna Felicitation Volume. Indica Books. 2004. Pages 345 and 346. Google Books"}