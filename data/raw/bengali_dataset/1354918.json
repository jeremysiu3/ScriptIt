{"pageid": 1354918, "title": "অ্যান্টিমনি ট্রাইব্রোমাইড", "url": "https://bn.wikipedia.org/wiki?curid=1354918", "content": "অ্যান্টিমনি ট্রাইব্রোমাইড একটি অজৈব যৌগ যার রাসায়নিক সংকেত SbBr3। এটি অ্যান্টিমনি এবং ব্রোমিনের একটি যৌগ।\n\n\n== প্রস্তুতি ==\nঅ্যান্টিমনি ট্রাইব্রোমাইড নানান প্রক্রিয়ায় প্রস্তুত করা যায়। ব্রোমিন মৌলের সাথে অ্যান্টিমনির বিক্রিয়া ঘটিয়ে এই যৌগটি প্রস্তুত করা যেতে পারে। হাইড্রোব্রোমিক অ্যাসিডের সাথে অ্যান্টিমনি ট্রাইঅক্সাইডের বিক্রিয়া করেও অ্যান্টিমনি ট্রাইব্রোমাইড প্রস্তুত করা হয়।\nএছাড়া ২৫০ ডিগ্রি সেলসিয়াস তাপমাত্রায় অ্যান্টিমনি সালফাইড এবং অ্যান্টিমনি ট্রাইঅক্সাইডের মিশ্রণের সঙ্গে ব্রোমিনের বিক্রিয়া ঘটিয়ে অ্যান্টিমনি ট্রাইব্রোমাইড প্রস্তুত করা যেতে পারে।\n\n\n== ধর্ম ==\nঅ্যান্টিমনি ট্রাইব্রোমাইড বর্ণহীন থেকে হলুদ রঙের স্ফটিক আকারে পাওয়া যায়। জলের থেকে এই যৌগটি ৪.৩৫ গুণ ভারী।\nঅ্যান্টিমনি ট্রাইব্রোমাইড জলে আর্দ্রবিশ্লেষিত হয়ে হাইড্রোব্রোমিক অ্যাসিড এবং অ্যান্টিমনি ট্রাইঅক্সাইড তৈরি করে:\n\n2 SbBr3 + 3 H2O → Sb2O3 + 6 HBr\n\n\n== ব্যবহার ==\nপলিথিন দিয়ে তৈরি পলিমারে অগ্নি প্রতিরোধক হিসাবে অ্যান্টিমনি ট্রাইব্রোমাইড যোগ করা হয়। অন্যান্য অ্যান্টিমনি যৌগ তৈরি করতে অ্যান্টিমনি ট্রাইব্রোমাইড ব্যবহৃত হয়। রাসায়নিক বিশ্লেষণে এবং রঞ্জনবিদ্যায় এর ব্যবহার দেখা যায়।\n\n\n== তথ্যসূত্র =="}