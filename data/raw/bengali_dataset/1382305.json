{"pageid": 1382305, "title": "সংনাম ফুটবল ক্লাব", "url": "https://bn.wikipedia.org/wiki?curid=1382305", "content": "সংনাম ফুটবল ক্লাব (কোরীয়: 성남시민프로축구단, ইংরেজি: Seongnam FC; সাধারণত সংনাম এফসি এবং সংক্ষেপে সংনাম নামে পরিচিত) হচ্ছে সংনাম ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ১৯৮৯ সালের ১৮ই মার্চ তারিখে ইলহুয়া চুনমা নামে প্রতিষ্ঠিত হয়েছে। ১৬,১৪৬ ধারণক্ষমতাবিশিষ্ট তানচন স্পোর্টস কমপ্লেক্সে দ্য ম্যাগপাইস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় লি কি-হিউং এবং সভাপতির দায়িত্ব পালন করছেন সংনামের মেয়র। বর্তমানে দক্ষিণ কোরীয় মধ্যমাঠের খেলোয়াড় শিম দং-উন এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, সংনাম এপর্যন্ত ১৫টি শিরোপা জয়লাভ করেছে; যার মধ্যে সাতটি কে লিগ ১  এবং তিনটি কোরীয় এফএ কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ৪টি শিরোপা জয়লাভ করেছে; যার মধ্যে দুইটি এএফসি চ্যাম্পিয়নস লিগ শিরোপা রয়েছে। কিম চুল-হো, জাং হাক-ইয়ং, ইউন ইউং-সুন, হুয়াং উই-জো এবং মাউরিসিও মোলিনার মতো খেলোয়াড়গণ সংনামের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৮৯ মৌসুমে সংনাম প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ১৯৮৯ সালের সালের ২৬শে মার্চ তারিখে, কে লিগ ১-এ ক্লাব ইতিহাসে নিজেদের প্রথম ম্যাচে পার্ক জং-হুয়ানের অধীনে সংনাম লাকি-গোল্ডস্টার হুয়াংসোর সাথে ২–২ গোলে ড্র করেছিল। ১৯৮৯ কে লিগ-এ সংনাম ৬টি জয় এবং ২১টি ড্রয়ে সর্বমোট ৩৩ পয়েন্ট অর্জন করে সামগ্রিক পয়েন্ট তালিকায় ৫ম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}