{"pageid": 1389237, "title": "লিবীয় জাতীয় সেনাবাহিনী", "url": "https://bn.wikipedia.org/wiki?curid=1389237", "content": "লিবীয় জাতীয় সেনাবাহিনী ( LNA ; আরবি: الجيش الوطني الليبي; আল-জাইশুল ওয়াতানি আল–লিব্বি ) অথবা লিবীয় জাতীয় আরব সেনাবাহিনী ( আরবি: الجيش الوطني العربي الليبي; আল-জায়শুল ওয়াতানী আল-আরাবি আল–লিব্বি ) হলো লিবিয়ার সামরিক বাহিনীর একটি প্রধান শাখা, যা ফিল্ড মার্শাল খলিফা হাফতারের নেতৃত্বে নামে মাত্র একটি ঐক্যবদ্ধ জাতীয় বাহিনী ছিল, ২০১৫ সালের ২রা মার্চ যখন তাকে এই বাহিনীর ভূমিকার জন্য মনোনীত করা হয়েছিল। \n২০১৪ সালে বাহিনীটি অপারেশন ডিগনিটি শুরু করে, যা জেনারেল ন্যাশনাল কংগ্রেস (GNA), স্থানীয় সশস্ত্র মিলিশিয়া এবং জিহাদি সংগঠনগুলির বিরুদ্ধে একটি সামরিক অভিযান ছিল। পরবর্তীতে যখন ত্রিপোলিতে আন্তর্জাতিকভাবে স্বীকৃত গভর্নমেন্ট অফ ন্যাশনাল অ্যাকর্ড প্রতিষ্ঠিত হয়, তখন লিবীয় সামরিক বাহিনীর একটি অংশকে লিবীয় আর্মি নামে নামকরণ করা হয় এবং অপর অংশটি লিবীয় জাতীয় সেনাবাহিনী নামটি বজায় রাখে।\nবাহিনীটির প্রায় অর্ধেকই মিলিশিয়া, যার মধ্যে রয়েছে মাদখালি মিলিশিয়া  এবং সুদানি, চাদিয়ান ও রুশ ভাড়াটে, যারা একসাথে বাহিনীটির কার্যকরী অংশ। বাহিনীটির নিজস্ব বিমানবাহিনী রয়েছে। তবে লিবীয় নৌবাহিনীর অধিকাংশই জিএনএর প্রতি অনুগত।\nবাহিনীটির লিবিয়ার রাজনৈতিক ব্যবস্থায় হস্তক্ষেপের করার নজিরের মধ্যে রয়েছে, ২০১৬ সালের শেষদিকে মোট ২৭ টির মধ্যে নয়টি নির্বাচিত পৌর কাউন্সিলের প্রতিস্থাপন এবং বেশিরভাগই সামরিক ব্যক্তিদের দ্বারা নির্বাচিত মেয়রদের প্রতিস্থাপন করা। \n\n\n== তথ্যসূত্র =="}