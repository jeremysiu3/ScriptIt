{"pageid": 1127898, "title": "পাম্বাই", "url": "https://bn.wikipedia.org/wiki?curid=1127898", "content": "পাম্বাই বা পাম্বা ( তামিল: பம்பை) দক্ষিণ ভারতের তামিলনাড়ুর একটি স্থানীয় ঢোলক আকৃতির বাদ্যযন্ত্র। এটি একটি আনদ্ধ তালবাদ্যযন্ত্র। এটি সাধারণত রাজ্যটির বিভিন্ন মন্দির উৎসব এবং লোক সঙ্গীতে ব্যবহৃত হয়। তামিলনাড়ুর বাইরে অন্ধ্র প্রদেশের দক্ষিণাঞ্চলে একটি ছোট সম্প্রদায় এই যন্ত্রটি বাজায়। পাম্বাই ঐতিহ্যবাহী নয়ন্দি মেলামে বাজানো হয়। নির্মাণ উপাদানের ভিত্তিতে দুইধরনের পাম্বাই প্রচলিত।\n\n\n== বাদন ও প্রকরণ ==\nদুটি ডমরু আকৃতির ঢোলক জাতীয় বাদ্যযন্ত্র একত্রে বেঁধে পাম্বাই বাজানো হয়।  দুটি ঢোলকের যুক্তবাদ্যটি বাদকের কোমরের কাছে রাখা হয় বা মেঝেতে রাখা হয়। লাঠি দিয়ে বা হাত ও কাঠি দিয়ে পেটানো হয়। পাম্বাই বাদকদের তামিলনাড়ুতে 'পাম্বাইকরণ' এবং অন্ধ্রপ্রদেশে 'পাম্বালা' নামে ডাকা হয়। ঢোলকের বানানোর উপাদানের উপর ভিত্তি করে এটির দুটি প্রকার রয়েছে। সরল জাতের মধ্যে, কাঠের তৈরি উভয় ঢোলকের পাম্বাই  'ভীরু ভানাম' নামে পরিচিত।  একটি কাঠের এবং অন্যটি পিতলের তৈরি পাম্বা বা ধাতব নির্মিত পাম্বা 'ভেঙ্গলা পাম্বাই' নামে পরিচিত।\n\n\n== তথ্যসূত্র ==\n\n\n== বহিঃসংযোগ ==\nইউটিউবে পাম্বাই ও উদুক্কাই বাদন"}