{"pageid": 1031533, "title": "গোল্লাভামা শাড়ি", "url": "https://bn.wikipedia.org/wiki?curid=1031533", "content": "গোল্লাভামা শাড়ি অথবা সিদ্দিপেট গোল্লাভামা হল ভারতের তেলেঙ্গানা রাজ্যের  সিদ্দিপেট অঞ্চলে তৈরি করা শাড়ি। এই সুতির শাড়িগুলি তাদের অন্তস্থিত চিত্রকর্ম এবং মোটিফের জন্য জনপ্রিয়।\nগোল্লভামা শাড়ি বা সিদ্দিপেট গোল্লাভামা সুতির শাড়ি বিশ্বব্যাপী বিখ্যাত এবং এমনকি এর ভৌগোলিক নির্দেশক চিহ্নও রয়েছে। \n\n\n== উৎস ==\nগোল্লভামা শাড়িগুলি বোনা হয় তেলেঙ্গানার সিদ্দিপেট অঞ্চলে। শাড়িগুলির নাম এসেছে সেগুলির অনন্য অন্তস্থিত চিত্রকর্মের কৌশল এবং গোল্লাভামার (গোয়ালিনী) মোটিফ থেকে। বলা হয় যে গোল্লা (গবাদি পশু পালক) সম্প্রদায়ের মহিলাদের উজ্জ্বল স্কার্ট এবং ওড়না পরে দুধ এবং দইয়ের হাঁড়ি বহন করে নিয়ে যাওয়ার চারুতা দ্বারা অনুপ্রাণিত হয়ে এই মোটিফটি নেওয়া হয়েছিল।\n\n\n== বর্ণনা ==\nশাড়িগুলি বেশিরভাগই একক রঙের হয় এবং পুরো কাপড় জুড়ে ছোট ছোট গোল্লাভামা বুটি থাকে, বৃহত্তর জটিল মোটিফগুলি শাড়ির পাড় এবং / অথবা আঁচলে প্রদর্শিত হয়। সাধারণত শাড়ির নকশা করতে তিনটি মোটিফ ব্যবহার করা হয়, যেমন গোল্লাভামা, বাথুকাম্মা এবং কোলাতম। তবে এর মধ্যে গোল্লভামা সবচেয়ে বেশি ব্যবহৃত হয়।\nমোটিফটি তৈরির ক্ষেত্রে, একটি পরিষ্কার নকশা পেতে, তাঁতিকে খুব সাবধানে রঙ্গিন সুতো শাড়ীর টানার মধ্য দিয়ে নিয়ে যেতে হয়। এটি অত্যন্ত সময় সাপেক্ষ কাজ।\n\n\n== ভৌগোলিক নির্দেশক অধিকার ==\nশাড়িটি বৌদ্ধিক সম্পত্তি অধিকার সংরক্ষণ বা ভৌগোলিক নির্দেশক (জিআই) মর্যাদা পেয়েছে। কিন্তু এতে তাঁতিদের বিক্রি বাড়েনি।\n\n\n== তথ্যসূত্র =="}