{"pageid": 1092133, "title": "সুকুফে নিহাল বাসার", "url": "https://bn.wikipedia.org/wiki?curid=1092133", "content": "সুকুফে নিহাল বাসার (১৮৯৬-২৬শে সেপ্টেম্বর ১৯৭৩) ছিলেন একজন তুর্কি শিক্ষাবিদ, কবি এবং সক্রিয় কর্মী, যিনি তুরস্কের রাষ্ট্র-নির্মাণ প্রক্রিয়ার সময় নারী মুক্তি আন্দোলনে অংশ নিয়েছিলেন।\nওসমানীয় সাম্রাজ্য থেকে নতুন তুর্কি প্রজাতন্ত্রে উত্তরণের সময়, অনেক নারীবাদী-ওসমানীয় নারী শ্রেষ্ঠত্ব অর্জন করেছিলেন। কবি সুকুফে নিহাল পরবর্তী প্রজন্মের তুর্কি নারীবাদীদের একটি ব্যতিক্রমী উদাহরণ।\n\n\n== ব্যক্তিগত জীবন ==\nসুকুফে নিহাল বাসার ১৮৯৬ সালে ইস্তাম্বুলের পার্শ্ববর্তী ইয়ানাকোয়ে, সারিয়ার অঞ্চলে জন্মগ্রহণ করেছিলেন। তিনি দামেস্ক এবং তারপর ওসমানীয় সিরিয়ায় তাঁর প্রাথমিক পড়াশুনো করেছিলেন। এরপর তিনি থেসালোনিকি, ওসমানীয় গ্রিস, বৈরুত, ওসমানীয় লেবানন এবং ইস্তাম্বুলে তাঁর মাধ্যমিক শিক্ষা সম্পন্ন করেন। সরকারি কর্মচারী হিসেবে তাঁর বাবা আহমেদ বে এর পেশার কারণে তাঁদের এত ঘুরতে হয়েছিল। তিনি বাড়িতে সাহিত্য, আরবি এবং ফার্সি শিখেছিলেন। তিনি ১৯১৯ সালে দারুলফানুনের ইস্তাম্বুলের সাহিত্য অনুষদের ভূগোল বিভাগ থেকে স্নাতক হন। তিনি ছিলেন তুরস্কের প্রথম মহিলা উচ্চশিক্ষিত স্নাতক।\nসুকুফে নিহাল দুবার বিবাহ করেছিলেন, কিন্তু, তাঁর বিবাহিত জীবন সুখের হয়নি; উভয় বিবাহই বিবাহবিচ্ছেদে শেষ হয়েছিল।\nতিনি ১৯৭৩ সালের ২৬শে সেপ্টেম্বর ইস্তাম্বুলে মারা যান।\n\n\n== শিক্ষকতা এবং লেখক জীবন ==\nতিনি শিক্ষক হিসেবে বহু বছর ধরে ইস্তাম্বুলে মেয়েদের বিভিন্ন উচ্চ বিদ্যালয়ে শিক্ষকতা করেছেন, যার মধ্যে রয়েছে ভূগোল বিভাগে শিক্ষক কলেজ, বেজমিয়ালেম উচ্চ বিদ্যালয়, ভেফা উচ্চ বিদ্যালয় এবং সাহিত্যের জন্য নিসাতাসি উচ্চ বিদ্যালয়, মেয়েদের জন্য কান্দিল্লি উচ্চ বিদ্যালয় এবং মেয়েদের জন্য কাদিকোই উচ্চ বিদ্যালয়।\nতিনি সাতটি কবিতার বই, একটি ছোট গল্পের বই, ছয়টি উপন্যাস এবং দুটি ভ্রমণের বই লিখেছেন। ১৯১৭ সাল থেকে, তাঁর কবিতা এবং নিবন্ধ বিভিন্ন সাময়িকীতে প্রকাশিত হয়েছিল, যার মধ্যে আছে তুর্ক কাদানি (তুর্কি মহিলা), ইয়েনি মেকমুয়া (নতুন সাময়িকী), হাফতালিক গেজেট (সাপ্তাহিক সংবাদপত্র), শায়ের (কবি), শায়ের নেদিম ভে আইফাম (কবি নেদিম এবং অনুপ্রেরণা), দেরগা\" (দরবেশ লজ), সুস (গহনা), ফিরুজ,কাদান ইলু (মহিলাদের রাস্তা), গুনস (সূর্য) এবং হায়াত (জীবন)।\n\n\n== নারী অধিকার কর্মী ==\nতিনি বিভিন্ন নারী সমিতিতে সক্রিয় ভূমিকা নিয়েছিলেন, নারীর অধিকার নিয়ে জার্নাল এবং সংবাদপত্রে কলাম লিখেছিলেন। প্রারম্ভিক তুর্কি প্রজাতন্ত্রী যুগের \"নতুন মহিলাদের\" কণ্ঠকে প্রতিনিধিত্ব এবং প্রকাশ করতে চেয়ে, তিনি তাঁর ছোট গল্প ও উপন্যাসে নারী চরিত্রগুলিকে উজ্বল করে তুলে ধরেছেন। তিনি প্রতিপন্ন করছিলেন যে মহিলাদের পেশাজীবী হতে হবে, তবুও মহিলারা যে বিবাহকে একটি পেশা হিসেবে দেখছেন তিনি এই সত্যের বিরূদ্ধে ছিলেন।\n\n\n== কাজ সমূহ ==\nকবিতা\nইয়েলদিজলার ভে গোলগার (১৯১৯)\nহাজান রাজগারলারি (১৯২৭)\nগায়া (১৯৩০)\nসু (১৯৩৫)\nসায়াল ইয়োল্লারি (৯৩৫)\nসাবাহ কুসলারি (১৯৪৩)\nইয়ারদেন গোগে (১৯৬০)\nইকুফে নিহাল -বাটন এসেলরি - কিল্ট: ১ সিরলার (তুর্কি ভাষায়)। ১। কিতাপ ইয়ুর্দু। ২০০৮। পৃষ্ঠা ৫০৩। আইএসবিএন 978-605-10-5015-7। \nছোট গল্প\nতেভেকুলুন সেজাসি (১৯২৮)\nউপন্যাস সমূহ\nরেঙ্কসিজ ইস্তেরাপ (১৯২৬)\nইয়াকুট কায়লার (১৯৩১)\nআল গেনেজি (১৯৩৩)\nইয়ালনিজ দানিয়োরাম (১৯৩৮)\nইয়ালনিজ দানিয়োরাম (তুর্কি ভাষায়)। তিমাস ইয়ানলারি। ২০০৫। পৃষ্ঠা ২৬০। আইএসবিএন 975-649-167-1। \nএল্ডে সাবাহ অলিউর (১৯৫১)\nপর্ব\n\"ভেতানাম আইসিন\" (ইয়েনি ইস্তাম্বুল, ১লা জানুয়ারি – ২৮শে ফেব্রুয়ারি ১৯৫৫)\nভ্রমণ\nফিনল্যান্ডিয়া (১৯৩৫)\nডোমানিক ড্যাগলারিনিন ইয়োল্কুজু (১৯৪৬)\nডোমানিক ড্যাগলারিনিন ইয়োল্কুজু (তুর্কি ভাষায়)। তিমাস ইয়ানলারি। ২০১৩। পৃষ্ঠা ৯৬। আইএসবিএন 978-975-263-826-6। \n\n\n== তথ্যসূত্র =="}