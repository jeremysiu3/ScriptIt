{"pageid": 1168649, "title": "ফাহমিদা আজিম", "url": "https://bn.wikipedia.org/wiki?curid=1168649", "content": "ফাহমিদা আজিম (জন্ম : ১৯৯৪) পুলিৎজার পুরস্কার বিজয়ী বাংলাদেশি-মার্কিন চিত্র ও অলঙ্করণশিল্পী। চীনা বন্দিশিবির থেকে পালানোর দৃশ্য প্রতিবেদনের অলঙ্করণ আকার জন্য ২০২২ সালে ফাহমিদা পুলিৎজার পুরস্কার পান।\n\n\n== কর্মজীবন ==\nদ্য নিউ ইয়র্কার, সায়েন্টিফিক আমেরিকান, দ্য নিউ ইয়র্ক টাইমস, দ্য ইন্টারসেপ্ট ও এন্টারটেইনমেন্ট উইকলিসহ একাধিক মাধ্যমে তার অলঙ্করণ প্রকাশ হয়। ফাহমিদা ৬ বছর বয়স থেকে মা-বাবার সঙ্গে যুক্তরাষ্ট্রের ভার্জিনিয়ায় বসবাস শুরু করেন। ওয়াশিংটনে সিয়াটলে একটি বেসরকারি কোম্পানিতে গ্রাফিক ডিজাইনার হিসেবে চাকরি করেন।\nচীনে উইঘুর নির্যাতন নিয়ে ‘‘যেভাবে একটি চীনা বন্দিশিবির থেকে পালিয়ে এসেছি‘‘ (হাউ আই এসকেপড আ চায়নিজ ইন্টারমেন্ট ক্যাম্প) শিরোনামটির প্রতিবেদনের অলঙ্করণ আকার জন্য ‘অলঙ্করণ প্রতিবেদন ও মন্তব্য‘ বিভাগে পুলিৎজার পুরস্কার বিজয়ী হন।\nফাহমিদা আজিম এর আগে “সামিরা সার্ফ” বইয়ের অলঙ্করণের জন্যে   “গোল্ডেন কাইট” পুরস্কার,  ২০২০ সালে “মুসলিম উইমেন আর এভরিথিংস” এবং ২০২১ সালে “আমিরার পিকশ্চার ডে” গ্রন্থের প্রচ্ছদ অলঙ্করণে পুরস্কার পেয়েছিলেন।\n\n\n== তথ্যসূত্র =="}