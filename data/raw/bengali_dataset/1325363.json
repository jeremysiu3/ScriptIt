{"pageid": 1325363, "title": "কোরীয় যুক্ত মহিলা সমিতি", "url": "https://bn.wikipedia.org/wiki?curid=1325363", "content": "কোরীয় যুক্ত মহিলা সমিতি (কেডব্লিউএইউ বা কোরীয়: Yǒsǒng tanch'e yǒnhap) হল একটি পৃষ্ঠপোষক সংস্থা যা দক্ষিণ কোরিয়ায় মহিলাদের সমস্যায় দৃষ্টি নিবদ্ধ করার জন্য ৩৩টি অন্যান্য সমিতির সমন্বয়ে গঠিত। কোরিয়ান ন্যাশনাল কাউন্সিল অফ উইমেন (কেএনসিডব্লিউ) সহ কেডব্লিউএইউ সমগ্র কোরিয়া জুড়ে নারীদের সমস্যা ও নারীবাদের সাথে কাজ করে এমন বেসরকারি সংস্থার কার্যক্রম সমন্বয় করতে সহায়তা করে।\n\n\n== ইতিহাস ==\nকেডব্লিএইউ ১৯৮৭ সালের ফেব্রুয়ারিতে প্রতিষ্ঠিত হয়েছিল। এটি কোরীয় সরকারের বিরুদ্ধে কোয়ান ইন সুক দ্বারা আনীত যৌন নিপীড়নের অভিযোগের পরিপ্রেক্ষিতে বামপন্থী, শ্রমপন্থী নারীবাদীদের নিয়ে গঠিত হয়েছিল। জড়িত মহিলারা ছিল নীল-কলার (শ্রমিক শ্রেণী) কর্মী, কেরানি কর্মী, পেশাজীবী, গৃহিণী, কলেজ ছাত্র, গ্রামীণ মহিলা এবং শহরে বসবাসকারী দরিদ্র মহিলাদের একটি বিচিত্র দল। কেডব্লিউএইউ মিনজুং আন্দোলন ও জাতীয় গণতান্ত্রিক আন্দোলনের সাথেও যুক্ত ছিল। এই সময়কালে নারীর অধিকারের ওপর জোর দেওয়া হয়েছিল। এই দৃষ্টির মধ্যে বৈষম্যের বিরুদ্ধে লড়াইয়ের কয়েকটি ক্ষেত্রে জোর দেওয়া হয়েছে যার মধ্যে রয়েছে আজীবন সমান কাজ, মাতৃত্ব সুরক্ষা, মানবাধিকার লঙ্ঘন হিসাবে যৌন সহিংসতা ও নারীর শান্তিবাদ। প্রাথমিকভাবে কেডব্লিউএইউ তৈরি করতে ২১টি সংস্থা একত্রিত হয়েছিল। কেডব্লিউএইউ এর কিছু মূল সংগঠনের মধ্যে রয়েছে উইমেন সোসাইটি ফর ডেমোক্রেসি, কোরিয়া উইমেনস হট লাইন, দ্য উইমেনস নিউজপেপার (বর্তমানে ওমেনস নিউজ), কোরিয়ান উইমেন ওয়ার্কার্স অ্যাসোসিয়েশন, কোরিয়ান ক্যাথলিক ফার্মার্স, উইমেন কমিটি এবং অন্যান্য।\n\n\n== তথ্যসূত্র =="}