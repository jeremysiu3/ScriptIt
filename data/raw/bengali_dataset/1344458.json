{"pageid": 1344458, "title": "পদ্মিনী রাউত", "url": "https://bn.wikipedia.org/wiki?curid=1344458", "content": "পদ্মিনী রাউত (জন্ম ৫ই জানুয়ারি ১৯৯৪) হলেন একজন ভারতীয় দাবা খেলোয়াড়। তিনি আন্তর্জাতিক মাস্টার (আইএম) এবং ওম্যান গ্র্যান্ডমাস্টার (ডব্লিউজিএম) খেতাবের অধিকারী হয়েছেন। তিনি ২০১৪ - ২০১৭ সালের মধ্যে পরপর চারবারের জাতীয় মহিলা প্রিমিয়ার শিরোপাধারী হয়েছেন। তিনি ২০১৮ সালের এশিয়ান মহিলা চ্যাম্পিয়ন ছিলেন।\nরাউত ২০০৭ সালের বিজু পট্টনায়ক ক্রীড়া পুরস্কার এবং ২০০৯ সালে একলব্য পুরস্কারে ভূষিত হন।\n\n\n== খেলোয়াড় জীবন ==\n২০০৫ সালে, নাগপুরে অনূর্ধ্ব - ১১ মেয়েদের বিভাগে রাউত তাঁর প্রথম জাতীয় শিরোপা জিতেছিলেন। ২০০৬ সালে, তিনি ভারতীয় অনূর্ধ্ব- ১৩ গার্লস  এবং এশিয়ান অনূর্ধ্ব- ১২ গার্লস উভয় বিভাগেই বিজয়ী ছিলেন। রাউত ২০০৮ সালে এশিয়ান এবং বিশ্ব যুব দাবা চ্যাম্পিয়নশিপের অনূর্ধ্ব- ১৪ মেয়েদের বিভাগে জিতেছেন। পরের বছর তিনি এশিয়ান জুনিয়র (অনূর্ধ্ব- ২০) গার্লস চ্যাম্পিয়নশিপে প্রথম হন। ২০১০ সালে, তিনি ভারতীয় জুনিয়র (অনূর্ধ্ব- ১৯) গার্লস চ্যাম্পিয়নশিপ জিতেছিলেন এবং এশিয়ান ও ওয়ার্ল্ড জুনিয়র গার্লস চ্যাম্পিয়নশিপ উভয় প্রতিযোগিতাতেই ব্রোঞ্জ পদক জিতেছিলেন।\n২০১১ এশিয়ান ইন্ডিভিজুয়াল উইমেনস চ্যাম্পিয়নশিপে তিনি ২য় থেক ৬ষ্ঠ স্থানের জন্য টাই করেছিলেন। এবং ২০১৮ সালে এটি জিতেছিলেন। রাউত ২০১৪, ২০১৫, ২০১৬ এবং ২০১৭ সালে ভারতীয় মহিলা চ্যাম্পিয়নশিপ জিতেছিলেন। ২০১৫ সালে, তিনি কমনওয়েলথ মহিলা চ্যাম্পিয়নও হয়েছিলেন।\nরাউত ভারতীয় জাতীয় দলের হয়ে মহিলা দাবা অলিম্পিয়াড, মহিলা বিশ্ব দল দাবা চ্যাম্পিয়নশিপ এবং মহিলা এশিয়ান দল দাবা চ্যাম্পিয়নশিপে খেলেছেন। তিনি নরওয়ের ত্রোমুসোতে ২০১৪ মহিলা দাবা অলিম্পিয়াডে রিজার্ভ বোর্ডে খেলে একটি স্বতন্ত্র স্বর্ণপদক জিতেছিলেন। তিনি ২০১৬ সালে আজারবাইজানের বাকুতে, এবং ২০১৮ সালে জর্জিয়ার বাতুমিতে পরবর্তী দাবা অলিম্পিয়াডে ভারতীয় মহিলা দলের সদস্য ছিলেন।\n\n\n== ব্যক্তিগত জীবন ==\nরাউত ওড়িশার বারাম্বাগড়ে জন্মগ্রহণ করেন। তিনি ৯ বছর বয়সে (২০০৩) দাবা খেলা শুরু করেন, তাঁর বাবা ড. অশোক কুমার রাউতের খেলার প্রতি অনুরাগের কারণে তাঁর খেলা শুরু হয়েছিল। তিনি ডিএভি পাবলিক স্কুল, চন্দ্রশেখরপুর থেকে তাঁর বিদ্যালয় জীবন শেষ করেন এবং ভুবনেশ্বরের বিজেবি কলেজ থেকে কমার্সে স্নাতক হন।\n\n\n== অর্জন ==\n২০০৫ সালে, নাগপুরে, অনূর্ধ্ব-১১ জাতীয় ক্রীড়ায় তিনি প্রথম গার্লস চ্যম্পিয়নশিপ জিতেছিলেন, এছাড়াও কলকাতার মেয়েদের জাতীয় ক্রীড়ায় অনূর্ধ্ব-১৩ বিভাগে জিতেছিলেন।\n২০১৪ সালে ট্রমসো অলিম্পিয়াডে মহিলাদের রিজার্ভ বোর্ডের জন্য স্বতন্ত্র স্বর্ণপদক প্রাপ্তি।\n২০১৮ সালে এশিয়ান কন্টিনেন্টাল উইমেন প্রতিযোগিতায় স্বর্ণপদক।\nটানা চারবার জাতীয় মহিলা প্রিমিয়ার চ্যাম্পিয়ন (২০১৪ - ২০১৭)\n২০১৪ সালে, এশিয়ান নেশনস কাপে টিম ইন্ডিয়ার জন্য ব্লিটজে সোনা, র‍্যাপিড এবং ক্লাসিক্যাল উভয় বিন্যাসে রৌপ্য পদক বিজয়।\n২০১৮ সালে এশিয়ান নেশনস কাপে টিম ইন্ডিয়ার জন্য ব্লিটজে সোনা, দ্রুতগতিতে রৌপ্য এবং ক্লাসিক্যাল বিন্যাসে ব্রোঞ্জ জয়।\n২০০৬ এবং ২০০৮ সালে যথাক্রমে এশিয়ান অনূর্ধ্ব-১২ বালিকা এবং অনূর্ধ্ব-১৪ বালিকা বিভাগে সোনা।\n২০০৯ সালে এশিয়ান জুনিয়র (অনূর্ধ্ব-২০) মেয়েদের বিভাগে স্বর্ণ পদক এবং ২০১০ সালে ব্রোঞ্জ জয়।\n2015 সালে কমনওয়েলথ মহিলাদের স্বর্ণ।\n২০০৮ সালে বিশ্ব যুব অনূর্ধ্ব-১৪ বিভাগে স্বর্ণ পদক।\n২০১০ সালে, বিশ্ব জুনিয়র প্রতিযোগিতায় ব্রোঞ্জ।\n২০১৭ সালে এশিয়ান কন্টিনেন্টাল মহিলাদের ব্লিটজে ব্রোঞ্জ।\n২০১৭ সালে টিম ইন্ডিয়ার জন্য র‍্যাপিড এশিয়ান ইনডোর গেমসে ব্রোঞ্জ।\n২০১০ সালে জাতীয় জুনিয়র বালিকা বিভাগে বিজয়।\n২০০৭ সালের জন্য বিজু পট্টনায়ক স্পোর্টস পুরস্কার।\n২০০৯ সালে একলব্য পুরস্কার বিজয়ী।\n\n\n== তথ্যসূত্র ==\n\n\n== বহিঃসংযোগ ==\nফিদে সাইটে পদ্মিনী রাউতের রেটিং কার্ড  (ইংরেজি)\nদাবা খেলার ওয়েবসাইট ৩৬৫চেস.কমে পদ্মিনী রাউত (ইংরেজি)\nচেজগেমস.কমে পদ্মিনী রাউতের দাবাড়ু প্রোফাইল ও খেলাসমূহ (ইংরেজি)\n\nটেমপ্লেট:ভারতীয় মহিলা গ্র্যান্ডমাস্টার"}