{"pageid": 1422905, "title": "অনুপ্রেরণা পর্ণ", "url": "https://bn.wikipedia.org/wiki?curid=1422905", "content": "অনুপ্রেরণা পর্ন হল প্রতিবন্ধী ব্যক্তিদের (বা অন্যান্য অস্বাভাবিক জীবন পরিস্থিতিতে পড়া মানুষজন) এর এমন একটি রূপায়ন, যা প্রতিবন্ধকতা বিহীন ব্যক্তিকে অনুপ্রেরণা জোগানোর জন্য ব্যবহৃত হয়। \"অনুপ্রেরণা পর্ণ\" শব্দটি পর্নোগ্রাফির সাথে সাদৃশ্যপূর্ণ, কেননা উপাদানটিকে প্রতিবন্ধকতা-বিহীন ব্যক্তিদের কাছে উপযোগিতা বা সন্তুষ্টির জন্য প্রতিবন্ধকতা যুক্ত ব্যক্তিকে পণ্য বা দর্শনীয় বস্তু তে পরিণত করা হয়। অনুপ্রেরণা পর্নকে সক্ষমতাবাদ এর একটি রূপ হিসাবে দেখা হয় । অনুপ্রেরণা পর্নের একটি উদাহরণ হতে পারে একটি প্রতিবন্ধী শিশুর একটি সাধারণ ক্রিয়াকলাপে অংশ নেওয়ার ছবি, যার ক্যাপশনগুলি সক্ষম ব্যক্তিদের দিকে লক্ষ্য করে যেমন \"আপনার অজুহাত ভিত্তিহীন\", \"আপনি হাল ছেড়ে দেওয়ার আগে চেষ্টা করুন\" বা \"তাঁরা তাঁদের প্রতিবন্ধকতা কে পরাজিত করেছেন\"\n\n\n== উৎপত্তি ==\n\n২০১২ সালে অস্ট্রেলিয়ান ব্রডকাস্টিং কর্পোরেশনের অনলাইন পত্রিকা র‌্যাম্প আপ -এর সম্পাদকীয়তে প্রতিবন্ধী অধিকার কর্মী স্টেলা ইয়াং এই শব্দটি ব্যবহার করেছিলেন এবং ২০১৪ সালে সিডনি তে TEDx টক-এ আর বিশদে এই ধারণা ব্যাখ্যা করেছিলেন। অনুপ্রেরণা পর্ন নামকরণের সিদ্ধান্ত সম্পর্কে, ইয়ং বলেছেন: \"আমি ইচ্ছাকৃতভাবে পর্ণ শব্দটি ব্যবহার করি কারণ একদল লোক কে অন্য এক গোষ্ঠী তাদের নিজেদের সুবিধার জন্য ব্যবহার করে, উদ্দেশ্যমূলকভাবে।\" তিনি এই ধারণা প্রত্যাখ্যান করেছিলেন যে \"প্রতিবন্ধী ব্যক্তিদের, অন্যথায় সাধারণ ক্রিয়াকলাপগুলিকে শুধুমাত্র অক্ষমতার কারণেই নাকি অসাধারণ হিসাবে বিবেচনা করা উচিত।\"\n\n\n== সমালোচনা ==\nঅনুপ্রেরণা পর্নের প্রধান সমালোচনা হলো ইহা প্রতিবন্ধী ব্যক্তিকে ভিন্ন বা বিশেষ হিসাবে দেখে, সাধারণ মানুষ হতে বিচ্ছিন্ন করে দেয়।\nপ্রতিবন্ধী ব্যক্তিরা যে সামাজিক বাধাগুলির মুখোমুখি হয় সেগুলির উপর আলোকপাত করার পরিবর্তে, এটি অক্ষমতাকে বোঝা হিসাবে চিত্রিত করে, এবং প্রতিবন্ধী ব্যক্তিদেরকে অনুপ্রেরণার উপাদান রূপে ব্যবহার করে, তাঁদের জীবন্ত মানুষ হিসাবে দেখে না। এবং তাদের ব্যতিক্রমী উদাহরণ করে তোলে। অনুপ্রেরণা পর্ন নিজেই প্রতিবন্ধী ব্যক্তিদের সমাজের দেওয়া স্টেরিওটাইপগুলিকে (ভুল ধারণা গুলিকে) শক্তিশালী করে: যেমন, এটা অনুমান করে নেওয়া হয় একজন প্রতিবন্ধকতা যুক্ত ব্যক্তি \"অক্ষম\" এবং \"কম দক্ষ\" যেটা তাঁকে অতিক্রম করতে হয়। রিও ডি জেনেরিওতে গ্রীষ্মকালীন প্যারালিম্পিকস থেকে ২০১৬ আমরা সুপারহিউম্যানস শিরোনামের একটি বিজ্ঞাপন দেখা গেছে, যেখানে অ্যাথলেটিক্স, সঙ্গীত, গৃহস্থালি এবং আরও অনেক কিছুতে বিভিন্ন ধরনের প্রতিবন্ধী ব্যক্তিদের দৈনন্দিন সাধারণ কাজ সম্পাদন করার ছবি দেখিয়ে বারংবার বলা হয়েছে \"আমরাও পারি\"। প্রতিবন্ধী দর্শকদের একটি জনগোষ্ঠী এই প্রতিক্রিয়া অনুভব করে যে এটি সাধারণত অ-প্রতিবন্ধীদের আনন্দ এবং মানসিক স্বস্তির জন্য প্রতিবন্ধী ব্যক্তিদের শোষণ করে।\n২০১৪ সালে, প্রতিবন্ধী অভিনেত্রী অ্যামেলিয়া ক্যাভালো অনুপ্রেরণা পর্ণ কে এভাবে ব্যাখ্যা করেছিলেন, যে, প্রতিবন্ধকতা-বিহীন ব্যক্তি, এমন কোন উদাহরণ খোঁজ করেন, যাদের অবস্থা, তাঁদের চাইতে তুলনামুলকভাবে \"খারাপ\", যেটা দেখে এঁরা মনে করেন, যাক, এঁদের নিজেদের অবস্থা ততটাও \"খারাপ\" নয়। অর্থাৎ নিজের সম্পর্কে উত্তম বা সৌভাগ্যবান মনে করেন। অনুপ্রেরণা-পর্ণ একটি প্রতিবন্ধী ব্যক্তিকে আর সকলের চাইতে \"বিশেষ\" বা পৃথক করে দেয়। এটি এমন একটি ধারণা তৈরি করে দেয়, যেন প্রতিবন্ধী ব্যক্তির জীবনের একমাত্র উদ্দেশ্য হলো নিজের সাথে যুদ্ধ করে অপরকে অনুপ্রাণিত করা।\n2014 সালে ক্রিপল পাঙ্ক আন্দোলনে, প্রতিবন্ধী ব্যক্তিরা আদর্শ নান্দনিক মান মেনে চলতে অস্বীকার করে। প্রতিবন্ধী ব্যক্তিদের অনুপ্রেরণামূলক পর্ণ হিসাবে চিত্রিত করার সরাসরি বিরোধিতা করে। সক্ষম দেহের লোকেদের শর্তাধীন সমর্থন পাওয়ার জন্য প্রতিবন্ধী ব্যক্তিকে উৎপাদনশীল বা উপযোগী হয়ে ওঠারও প্রয়োজন নেই এই দাবি ওঠে।\nকেউ কেউ পর্ণ শব্দটি ব্যবহারে আপত্তি জানায় এবং 'অনুপ্রেরণার মাধ্যমে অনুভূতিতে সুড়সুড়ি দেওয়া' কথাটি পছন্দ করে।\n\n\n== জনপ্রিয় সংস্কৃতিতে ==\n২০১৬ সালের টিভি শো নির্বাক একবাঅনুপ্রেরণার পর্ণকে ব্যাখ্যা করে এভাবে, যে, \"প্রতিবন্ধী ব্যক্তিদের এক-মাত্রিক সন্ন্যাসী হিসাবে চিত্রিত করা হয় যেন তাঁদের একমাত্র কাজ শুধুমাত্র হৃদয়কে উষ্ণ করতে, এবং সক্ষম দেহের লোকদের মন খুলে দেওয়ার জন্যই যেন তাঁরা বিদ্যমান।\"\nটেলিভিশন শো লাউডারমিল্ক সিজন 3, পর্ব 7 \"আমার ডানার নীচের বাতাস\" এ একটি সাধারণ চরিত্র \"রজার\" এই সমস্যাটিকে অন্বেষণ করে। যার থ্যালিডোমাইড-ঘটিত ফোকোমেলিয়া রয়েছে। ম্যাট ফ্রেজার এই চরিত্রে অভিনয় করেন।\n২০১৭ ফিল্ম ওয়ান্ডার এ প্রধান চরিত্র অগ্গি, একটি প্রতিবন্ধী শিশু, পাবলিক স্কুলে স্থানান্তরিত হয়। ফিল্মটিতে দেখান হয় শিশুটি একাই এন্টি-বুলিয়িং ক্যাম্পেন করছে, মানুষকে শিক্ষিত করছে। চলচ্চিত্রটির ভাবনা থেকে, এবং উপরন্তু চলচ্চিত্রটি কোনও প্রতিবন্ধী অভিনেতা দ্বারা অভিনীত না হওয়ায় মনে করা হয় চলচ্চিত্রটি এমন ধারণা তৈরি করছে যেন একজন প্রতিবন্ধী ব্যক্তির জীবন কেবল তখনই মূল্যবান যখন তিনি সমাজে অনেক কিছু অবদান রাখতে পারেন।\nযদিও ইন্সপিরেশন পর্ণ একটি সাম্প্রতিক শব্দ, জনপ্রিয় সংস্কৃতিতে অনুপ্রেরণা পর্ন এর ধারণা শতাব্দী আগের। লেখক নিকোলে মার্কোটিশ -এর মতে, চার্লস ডিকেন্স ' এ ক্রিসমাস ক্যারল (১৮৪৩) টিনি টিম চরিত্রটি ব্যবহার করে ব্যাখ্যা করেন যে কীভাবে কেবলমাত্র প্রতিবন্ধকতার কারণে, একটি অন্যথায় সাধারণ ব্যক্তিকে কীভাবে বিশেষ রূপে পরিগণিত করা হয়\nএন্টারটেইনমেন্ট উইকলি-এর হিলারি হিউজ ২০২১ ফিল্ম মিউজিক এর অ্যালবামটির সমালোচনা করেছেন, লিখেছেন যে এর এর গীতিমূলক থিম \"প্রেরণামূলক ভাষা\" বিপজ্জনকভাবে \"অনুপ্রেরণা পর্নের কাছাকাছি\"।\n\n\n== আরো দেখুন ==\nজন্ম লটারি\nমিডিয়ায় অক্ষমতা\nজাস্ট-ওয়ার্ল্ড হাইপোথিসিস\nদারিদ্র্য পর্ণ\nরুক্ষ ব্যক্তিবাদ\nসুপারক্রিপ স্টেরিওটাইপ\nবেঁচে থাকার পক্ষপাতিত্ব\n\n\n== তথ্যসূত্র =="}