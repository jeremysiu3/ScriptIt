{"pageid": 1302706, "title": "স্কাই গ্রুপ", "url": "https://bn.wikipedia.org/wiki?curid=1302706", "content": "স্কাই গ্রুপ লিমিটেড হল একটি ব্রিটিশ মিডিয়া এবং টেলিযোগাযোগ সংস্থা। এটির সদরদপ্তর যুক্তরাজ্যের লন্ডনে অবস্থিত। যুক্তরাজ্য, আয়ারল্যান্ড, জার্মানি, অস্ট্রিয়া, সুইজারল্যান্ড এবং ইতালিতে এটির কার্যক্রম রয়েছে। স্কাই হল ইউরোপের বৃহত্তম মিডিয়া কোম্পানি এবং পে-টিভি সম্প্রচারকারী। ২০১৯ সাল পর্যন্ত এটির গ্রাহক সংখ্যা ছিল প্রায় ২৩ মিলিয়ন এবং প্রায় ৩১,০০০ কর্মচারী প্রতিষ্ঠানটিতে কাজ করে।  কোম্পানিটি মূলত স্যাটেলাইট টেলিভিশন, উৎপাদন ও সম্প্রচারের সাথে জড়িত।\nএটি ১৯৯০ সালে স্কাই টেলিভিশন এবং ব্রিটিশ স্যাটেলাইট ব্রডকাস্টিংয়ের একীভূতকরণের মাধ্যমে গঠিত হয়, এটি যুক্তরাজ্যের বৃহত্তম ডিজিটাল পে টেলিভিশন কোম্পানিতে পরিণত হয়।  ২০১৪ সালে, স্কাই ইতালিয়া এবং স্কাই ডয়েচল্যান্ড এর অধিগ্রহণ সম্পন্ন করার পর, কোম্পানিটি তার নাম পরিবর্তন করে স্কাই পিএলসি করে। \nনভেম্বর ২০১৮ এর আগে, রুপার্ট মার্ডক এর ২১ সেঞ্চুরি ফক্স কোম্পানির ৩৯.১৪% অংশের মালিক ছিল; ৯ ডিসেম্বর ২০১৬-এ, ২১ সেঞ্চুরি ফক্স ঘোষণা করেছে যে এটি স্কাই-এর অবশিষ্ট অংশ কিনতে চায় ও এটি সম্পন্ন করার জন্য সরকারি অনুমোদনের অপেক্ষায় রয়েছে। তবে মার্কিন মিডিয়া এবং টেলিকম সংস্থা কমকাস্ট ২০১৮ সালে ১৭.২৮ পাউন্ড প্রতি শেয়ারের বিনিময়ে স্কাই-এর সম্পূর্ণ অংশ অধিগ্রহণ করে।\nকমকাস্ট দ্বারা অধিগ্রহণের আগে, স্কাই লন্ডন স্টক এক্সচেঞ্জে তালিকাভুক্ত ছিল এবং এটি এফটিএসই ১০০ সূচকের একটি উপাদান ছিল এবং ২০১৮ সালে এটির বাজার মূলধন ছিল প্রায় £১৮.৭৫ বিলিয়ন (৳২,৩১১,২৬৩,১৬৭,২৫২)। \n\n\n== তথ্যসূত্র =="}