{"pageid": 1526050, "title": "বামা (লেখক)", "url": "https://bn.wikipedia.org/wiki?curid=1526050", "content": "বামা জন্মগ্রহণ করেন ১৯৫৮ সালের ১৪ই মার্চ। তিনি বামা ফাউস্টিনা সুসাইরাজ নামেও পরিচিত। তিনি একজন তামিল দলিত নারীবাদী, শিক্ষিকা এবং ঔপন্যাসিক। তার আত্মজীবনীমূলক উপন্যাস 'কারুক্কু ' ১৯৯২ সালে তামিলনাড়ুর দলিত খ্রিস্টান নারীদের সুখ-দুঃখের ইতিহাসের বর্ণনা দেয়। তিনি পরবর্তীকালে আরও দুটি উপন্যাস লিখেছেন, ১৯৯৪ সালে সঙ্গতি  এবং ২০০২ সালে ভ্যানমাম ২০০২ সালে। এছাড়া তিনটি ছোট গল্পের সংকলন: কুসুমবুকরন (১৯৯৬ সাল) এবং ওরু তত্তুম ইরুমাইয়ুম (২০০৩ সাল), 'কান্দাত্তম' (২০০৯ সাল)। এ ছাড়াও, তিনি  আরো কুড়িটি ছোটগল্প লিখেছেন।\n\n\n== শৈশবকাল এবং পরিবার ==\n\n১৯৫৮ সালে বামা সেইসময়ের মাদ্রাজ রাজ্যের পুথুপট্টি এলাকার পারাইয়ার সম্প্রদায়ের একটি রোমান ক্যাথলিক পরিবারে জন্মগ্রহণ করেন। তাঁর নাম ফস্টিনা মেরি ফাতিমা রানী। পরে তিনি 'বামা' ছদ্মনাম হিসেবে গ্রহণ করেন। তাঁর বাবা সুসাইরাজ ভারতীয় সেনাবাহিনীতে কর্মরত ছিলেন এবং তাঁর মাতার নাম সেবাস্থিয়াম্মা। তিনি বিখ্যাত দলিত লেখক রাজ গৌতমনের ভগিনী ছিলেন। বামার পিতামহ হিন্দু ধর্ম থেকে খ্রিস্টধর্মে ধর্মান্তরিত হয়েছিলেন। বামার পূর্বপুরুষরা দলিত সম্প্রদায়ের ছিলেন এবং কৃষিক্ষেত্রের শ্রমিক ছিলেন। বামার প্রাথমিক শিক্ষা তাঁর গ্রামেই হয়েছিল।জয়কান্তন, আখিলান, মণি এবং পার্থসারথির মতো তামিল লেখকরদের সাহিত্যিক প্রভাব তাঁর উপরে পড়েছিলো। মহাবিদ্যালয়ে, তিনি কাহলিল জিবরান এবং রবীন্দ্রনাথ ঠাকুর পড়তেন এবং উপভোগ করতেন। স্নাতক হবার পর, তিনি অত্যন্ত দরিদ্র মেয়েদের স্কুল শিক্ষিকা হন, এরপর তিনি সাত বছর ধরে সন্ন্যাসিনী হিসেবে কাজ করেন। জাতিগত বৈষম্য থেকে মুক্তি পেতে এবং দরিদ্র দলিত মেয়েদের উন্নতিতে সাহায্য করার লক্ষ্যে তিনি পবিত্র আদেশগুলি গ্রহণ করার সিদ্ধান্ত নিয়েছিলেন।\n\n\n== লেখালেখির কর্মজীবন ==\nসন্ন্যাসীনি হবার পর তিনি জানতে পারেন যে দলিত ক্যাথলিকদের জন্য একটি পৃথক প্রশিক্ষণ কেন্দ্র রয়েছে। কিন্তু দলিত ক্যাথলিক প্রশিক্ষণ কেন্দ্রের খারাপ অবস্থার কারণে ক্ষুব্ধ হয়ে, তিনি সাত বছর পর নারীমঠ ত্যাগ করেন। এরপর তিনি তাঁর পড়াশোনা শেষ করেন এবং একটি ক্যাথলিক খ্রিস্টান বিদ্যালয়ে শিক্ষিকা হিসেবে যোগদান করেন। তাঁর শিক্ষকতা চলাকালীন, তিনি জানতে পারেন যে ক্যাথলিক নানরা দলিত শিশু এবং শিক্ষকদের উপর অত্যাচার করত। এটি সন্ন্যাসিনীদের সংঘের প্রতি তাঁর ঘৃণা আরও বাড়িয়ে দেয়। এই সময়টাতেই তিনি লেখা শুরু করেন। এক বন্ধুর উৎসাহে, তিনি তাঁর শৈশবের অভিজ্ঞতা লিখেছিলেন। এই অভিজ্ঞতাগুলি ১৯৯২ সালে প্রকাশিত তার প্রথম উপন্যাস, কারুক্কুর ভিত্তি তৈরি করে। বামা উপন্যাসটি তামিলের একটি উপভাষায় লিখেছেন যা তাঁর সম্প্রদায়ের জন্য অনন্য। তিনি বলেন, উচ্চবর্ণের সদস্যদের কাছ থেকে তাঁর লেখার ভাষা নির্বাচনের বিষয়ে তিনি সমালোচনার সম্মুখীন হয়েছেন। এরপরই তিনি পরবর্তীকালে সমস্ত উপন্যাসে ঐ একই উপভাষা ব্যবহার করার সিদ্ধান্ত নেন। উপন্যাসটি প্রকাশিত হওয়ার পর, বামাকে তাঁর গ্রাম থেকে বহিষ্কার করা হয়েছিল কারণ তিনি এটিকে খারাপভাবে উপস্থাপন করেছিলেন এবং পরবর্তী সাত মাস তাঁকে সেখানে প্রবেশ করতে দেওয়া হয়নি। তবে, কারুক্কু সমালোচকদের দ্বারা প্রশংসিত হয়েছিল এবং ২০০০ সালে ক্রসওয়ার্ড বুক পুরস্কার জিতেছিল। এটি তখন থেকে অনেক বিশ্ববিদ্যালয়ে প্রান্তিক সাহিত্য, অনুবাদে সাহিত্য, আত্মজীবনী, নারীবাদী সাহিত্য, উপ-অধ্যায়ী সাহিত্য এবং দলিত সাহিত্যের মতো বিভিন্ন কার্যধারা পাঠ্যপুস্তকে পরিণত হয়েছে। বামা সঙ্গতি এবং কুসুম্বুকরণের সাথে এটি অনুসরণ করেছিলেন। বামা ঋণ নিয়ে উত্তিরমেরুরে দলিত শিশুদের জন্য একটি বিদ্যালয় স্থাপন করেন। বামার কারুক্কু ইংরেজিতে এবং কুসুম্বুক্কারন ও সঙ্গীতি ফরাসি ভাষায় অনুবাদ করা হয়েছে। দলিত লেখক ও কর্মী জুপাকা সুভদ্রার দ্বারা সঙ্গতি তেলুগুতেও অনুবাদ করা হয়েছে।  বামা সম্প্রতি সিঙ্গেল বাই চয়েসে একটি প্রবন্ধ প্রকাশ করেছেন: সুখী অবিবাহিত নারী! , ভারতের অবিবাহিত মহিলাদের ১৩টি প্রবন্ধের একটি সংগ্রহ যেখানে তাদের অবিবাহিতা সম্পর্কে কথা বলা হয়েছে। তাঁর প্রবন্ধে তিনি ভারতের একক পেশাদার দলিত মহিলা হওয়ার তাঁর পছন্দ সম্পর্কে কথা বলেছেন। যদিও তিনি একজন পুরুষকে বিয়ে করার এবং একটি কন্যা সন্তানের স্বপ্ন নিয়ে বড় হয়েছিলেন, তিনি ধীরে ধীরে অবিবাহিত জীবন  বেছে নিয়েছিলেন কারণ তাঁর মতে \"আজকের বিবাহ এবং পরিবারের প্রতিষ্ঠান এবং কাঠামো মোটেও নারী-বান্ধব নয়।\" তিনি আরও বলেন, \"আমি নিজের মতো থাকতে পছন্দ করতাম; আমি কারো জন্য আমার সত্তা, আমার স্বাধীনতা এবং পরিচয় হারাতে চাইনি।\"  তবে, তাঁর জীবনের পছন্দগুলি তাঁর নিজস্ব কিছু দাবী ছাড়া অন্য কিছু ছিল না। অবিবাহিত থাকার সিদ্ধান্ত নেওয়ার জন্য তাঁকে নানাভাবে অপমান এবং সন্দেহের সম্মুখীন হতে হয়েছে সে সম্পর্কে তিনি কথা বলেন।\n\n\n== বিষয়বস্তু ==\nবামার উপন্যাসগুলি বর্ণ এবং লিঙ্গ বৈষম্যের উপর আলোকপাত করে। সেখানে খ্রিস্টধর্ম এবং হিন্দুধর্মে প্রচলিত বর্ণ-বৈষম্যকে চিত্রিত করে। এক সাক্ষাৎকারে, বামা বলেছেন যে তিনি লেখেন কারণ তিনি জনগণের সাথে অভিজ্ঞতা ভাগ করে নেওয়াকে তাঁর কর্তব্য এবং দায়িত্ব বলে মনে করেন। এছাড়াও, তিনি লেখার কাজটিকে বিশোধক এবং মুক্তিদায়ক বলে মনে করেন। তাঁর কাছে, \"লেখা নিজেই একটি রাজনৈতিক কাজ\", এবং একটি \"অস্ত্র\" যা তিনি অমানবিক জাতিভেদ প্রথার বিরুদ্ধে ক্রমাগত লড়াই করার জন্য ব্যবহার করেন। \n\n\n== গ্রন্থপঞ্জি ==\nকারুক্কু (১৯৯২; পোস্টস্ক্রিপ্ট সহ ২য় সংস্করণ, ২০১২)আইএসবিএন ৯৭৮-০১৯৯৪৫০৪১১\nসঙ্গতি (১৯৯৪)আইএসবিএন ৯৭৮-০১৯৫৬৯৮৪৩৫\nকুসুম্বুক্কারন (১৯৯৬)\nভ্যানমাম (২০০২)আইএসবিএন ৯৭৮০১৯৫৬৯৬৩৩২\nওরু তত্তাভুম এরুমাইয়ুম (২০০৩)আইএসবিএন ৯৭৮৯৩৮৮৯৭৩৮৬১\nকোন্ডাট্টম (২০০৯)\nতাঁর সমস্ত কাজ ইংরেজি এবং ফরাসি ভাষায় অনূদিত হয়েছে।\n\n\n== আরও পড়া ==\nসত্যনারায়ণ, কে এবং থারু, সুসি (২০১১) নো অ্যালফাবেট ইন সাইট: নিউ দলিত রাইটিং ফ্রম সাউথ এশিয়া, ডসিয়ার ১: তামিল এবং মালায়ালাম, নতুন দিল্লি: পেঙ্গুইন বই।\nক্লারিন্ডা স্টিল (২০১৪) দলিত নারী: দক্ষিণ ভারতে সম্মান এবং পুরুষতন্ত্র (আইএসবিএন ৯৭৮-৮১-৮৭৩৫৮-৫৪-১)\n\n\n== বহিঃসংযোগ ==\nমহেশ্বরী, উমা (১৩ মে ২০০৩)। \"উইমেন এন্ড ওয়ার্ডস: ফোর্জিং নিউ বন্ডস\"। দ্য হিন্দু। ২৪ জুন ২০০৩ তারিখে মূল থেকে আর্কাইভ করা। \nবেহাল, সুচিত্রা (৬ মার্চ ২০০৩)। \"লেবারিং ফর দ্য কস অফ দলিতস\"। দ্য হিন্দু। ১ জুলাই ২০০৩ তারিখে মূল থেকে আর্কাইভ করা। \nবামার সাক্ষাৎকার, মিউজ ইন্ডিয়া"}