{"pageid": 1016212, "title": "নাভির ধমনী", "url": "https://bn.wikipedia.org/wiki?curid=1016212", "content": "নাভির ধমনি হলো এক ধরনের যুগ্ম ধমনি (শরীরের প্রতি অর্ধেকের জন্য একটি করে) যা পেটে এবং শ্রোণী অঞ্চলে পাওয়া যায়। ভ্রূণীয় অবস্থায় এ ধমনি নাভিরজ্জুতে বিন্যস্ত থাকে ।\n\n\n== কাঠামো ==\nনাভির ধমনিগুলি ভ্রূণ থেকে অমরায় অক্সিজেনবিহীন রক্ত সরবরাহ করে। যদিও এই রক্তকে অক্সিজেনবিহীন বলা হয়, তবুও এই রক্তে ভ্রূণের সিস্টেমিক ধমনির রক্ত এবং ভ্রূণের টিস্যুর রক্তের  মতো অক্সিজেন এবং পুষ্টির পরিমাণ একই পরিমাণে থাকে। নাভির সাথে সাধারণত দুটি নাভির ধমনি  থাকে । নাভির ধমনিগুলি মূত্রথলির চারপাশে ঘিরে থাকে এবং তারপরে সমস্ত অক্সিজেনবিহীন রক্তকে নাভির মাধ্যমে ভ্রূণের বাইরে নিয়ে যায়। অমরার অভ্যন্তরে, প্রায় ৫ মিমি দূরত্বে নাভির ধমনিদুটো একে অপরের সাথে সংযোগ স্থাপন করে। যাকে হাইড্রাল অ্যানাস্টোমোসিস বলে ।  পরবর্তীকালে, এগুলি কোরিওনিক ধমনি বা অন্তঃসত্ত্বা ভ্রূণ ধমনিতে শাখা সৃষ্টি করে। \nনাভির ধমনি আসলে অভ্যন্তরীণ ইলিয়াক ধমনির (সম্মুখবর্তী বিভাগ) পরে থাকে।  এগুলি ভ্রূণদেহে পুষ্টির সাথে পেছনের অঙ্গগুলিতে রক্ত সরবরাহ করে।\nমানবদেহে দুটি ধমনি অক্সিজেনবিহীন রক্ত বহন করে। এর মধ্যে একটি হলো নাভির ধমনি এবং অন্যটি ফুসফুসীয় ধমনি ।\nনাভির ধমনির ভিতরে চাপ প্রায় ৫০ মিমিএইচজি হয়।  সাধারণত ধমনি বিস্তৃত হওয়ার সাথে সাথে রক্ত প্রবাহের প্রতিরোধ ক্ষমতা হ্রাস পায়।\n\n\n== ক্লিনিকাল গুরুত্ব ==\nগুরুতর অসুস্থ বাচ্চাদের রক্ত পরীক্ষার জন্য  নাভির ধমনিতে একটি ক্যাথেটার প্রবেশ করানো যেতে পারে। এটি নবজাতকের নিবিড় যত্নের একটি সাধারণ পদ্ধতি এবং এটি প্রায়শই জন্মের ২ সপ্তাহ অবধি করা যেতে পারে (যখন ধমনিগুলি খুব বেশি ক্ষয়ে যেতে শুরু করে)।  নাভির ধমনিগুলি সাধারণত ইনফিউশনের জন্য উপযুক্ত নয়।\n\n\n== অতিরিক্ত চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nধমনি\n\n\n== তথ্যসূত্র ==\n\n\n== বহিঃসংযোগ ==\nসানি ডাউনস্টেট মেডিকেল সেন্টারে শারীরস্থান চিত্র:43:13-0203 - \"The Female Pelvis: Branches of Internal Iliac Artery\""}