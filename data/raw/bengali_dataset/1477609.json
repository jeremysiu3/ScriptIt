{"pageid": 1477609, "title": "মাতিয়াস গ্রান্দে", "url": "https://bn.wikipedia.org/wiki?curid=1477609", "content": "মাতিয়াস গ্রান্দে (স্পেনীয়: Matías Grande; জন্ম: ২৬ এপ্রিল ২০০৪) হলেন একজন মেক্সিকীয় তীরন্দাজ, যিনি মেক্সিকোর প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nগ্রান্দে মেক্সিকোর হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nমাতিয়াস গ্রান্দে ২০০৪ সালের ২৬শে এপ্রিল তারিখে মেক্সিকোর গুয়ানাহুয়াতোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nগ্রান্দে মেক্সিকোর প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৩টি ১০ পয়েন্ট অর্জন করে সর্বমোট ৬৭৬ পয়েন্ট নিয়ে তিনি ১১তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৪তম স্থান অধিকারী মঙ্গোলিয়ার বাতারখুয়াগ অতগোনবোলদের মুখোমুখি হয়েছিলেন, যেখানে তিনি ৭–১ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে বাপ্তিস্ত আদিসের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি ব্রুনো মার্তিনেস এবং কার্লোস রোহাসের সাথে মেক্সিকীয় দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭৪টি ১০ পয়েন্ট অর্জন করে সর্বমোট ১৯৭২ পয়েন্ট নিয়ে ৯ম স্থান অধিকার করেছিল। অতঃপর প্রাথমিক পর্বে তারা জাপানের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং আলেহান্দ্রা ভালেনসিয়া একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৭টি ১০ পয়েন্ট অর্জন করে সর্বমোট ১৩৪৫ পয়েন্ট নিয়ে ৭ম স্থান অধিকার করেছিল। অতঃপর কোয়ার্টার-ফাইনালে জার্মানির কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও সংযোগ নেই"}