{"pageid": 1526161, "title": "এলিস এক্কা", "url": "https://bn.wikipedia.org/wiki?curid=1526161", "content": "এলিস এক্কা (হিন্দি: एलिस एक्का) (৮ সেপ্টেম্বর ১৯১৭ - ৫ জুলাই ১৯৭৮) একজন ভারতীয় আদিবাসী লেখক ছিলেন। তিনি ঝাড়খণ্ডের আদিবাসী সমাজের প্রথম মহিলা গল্পকার হিসেবে পরিচিত।\n\n\n== প্রারম্ভিক জীবন এবং কর্মজীবন ==\nএলিসের জন্ম ১৯১৭ সালের ৮ সেপ্টেম্বর রাঁচিতে। তিনি ছিলেন মুন্ডা সম্প্রদায়ের মানুষ। তিনি ১৯৩৮ সালে কলকাতার স্কটিশ চার্চ কলেজ থেকে ইংরেজিতে স্নাতক ডিগ্রি অর্জনকারী ঝাড়খণ্ড-এর প্রথম আদিবাসী নারী ছিলেন।\nতিনি হিন্দি ভাষায় গল্প লেখেন। তার গল্পগুলি ১৯৫০, ১৯৬০ এবং ১৯৭০ এর দশকে প্রকাশিত হয়েছিল। এলিসের মৃত্যুর পর ২০১৫ সালে এলিস এক্কা কি কাহানিয়াঁ নামে তার গল্পের একটি সংকলন প্রকাশিত হয়। এই বইটি (আইএসবিএন ৯৭৮-৮১৮৩৬১৭৯১৮) বন্দনা তেতে দ্বারা সম্পাদিত এবং রাধাকৃষ্ণ প্রকাশন থেকে প্রকাশিত হয়।\n১৯৬০-এর দশকে তার গল্পগুলি \"আদিবাসী পত্রিকা\" নামে একটি সাপ্তাহিক পত্রিকা -তে প্রকাশিত হয়।\nতাকে \"ভারতের প্রথম নারী আদিবাসী গল্পকার\" হিসেবে বর্ণনা করা হয়েছে। এলিসের জন্মশতবার্ষিকীতে তার নিজ শহর রাঁচিতে \"অল ইন্ডিয়া ট্রাইবাল উইমেন লেখিকা সম্মেলন\" নামে দুই দিনের সম্মেলন আয়োজন করা হয়েছিল।\n\n\n== তথ্যসূত্র =="}