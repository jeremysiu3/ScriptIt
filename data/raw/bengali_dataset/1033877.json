{"pageid": 1033877, "title": "হুয়ান মিরান্দা গোন্সালেস", "url": "https://bn.wikipedia.org/wiki?curid=1033877", "content": "হুয়ান মিরান্দা গোন্সালেস (স্পেনীয়: Juan Miranda; জন্ম: ১৯ জানুয়ারি ২০০০; হুয়ান মিরান্দা নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব রিয়াল বেতিস এবং স্পেন অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০০৮–০৯ মৌসুমে, স্পেনীয় ফুটবল ক্লাব রিয়াল বেতিসের যুব পর্যায়ের হয়ে খেলার মাধ্যমে মিরান্দা ফুটবল জগতে প্রবেশ করেছেন এবং পরবর্তীকালে বার্সেলোনার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, স্পেনীয় ক্লাব বার্সেলোনা বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; বার্সেলোনা বি-এর হয়ে তিনি ৩০ ম্যাচে ২টি গোল করেছেন। ২০১৮–১৯ মৌসুমে বার্সেলোনার মূল দলে অন্তর্ভুক্ত হয়েছেন। অতঃপর ২০১৯–২০ মৌসুমে তিনি ধারে জার্মান ক্লাব শালকে ০৪-এ যোগদান করেছেন। ২০২০–২১ মৌসুমে, তিনি ধারে বার্সেলোনা হতে রিয়াল বেতিসে যোগদান করেছেন।\n২০১৬ সালে, মিরান্দা স্পেন অনূর্ধ্ব-১৭ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, মিরান্দা এপর্যন্ত ৫টি শিরোপা জয়লাভ করেছেন, যার মধ্যে ২টি বার্সেলোনার হয়ে এবং ৩টি স্পেনের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nহুয়ান মিরান্দা গোন্সালেস ২০০০ সালের ১৯শে জানুয়ারি তারিখে স্পেনের ওলিবারেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমিরান্দা স্পেন অনূর্ধ্ব-১৭, স্পেন অনূর্ধ্ব-১৮, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৬ সালের ১৯শে সেপ্টেম্বর তারিখে তিনি উত্তর আয়ারল্যান্ড অনূর্ধ্ব-১৭ দলের বিরুদ্ধে এক প্রীতি ম্যাচে স্পেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ২০১৭ সালে তিনি স্পেন অনূর্ধ্ব-১৭ দলের হয়ে ২০১৭ উয়েফা ইউরোপীয় অনূর্ধ্ব-১৭ চ্যাম্পিয়নশিপের শিরোপা জয়লাভ করেছেন, উক্ত প্রতিযোগিতার ফাইনালে পূর্ণ সময় শেষে তার দল ইংল্যান্ড অনূর্ধ্ব-১৭ দলের সাথে ২–২ গোলে ড্র করার পর পেনাল্টি শুট-আউটে ৪–১ গোলের ব্যবধানে পরাজিত করে উক্ত প্রতিযোগিতার ইতিহাসে নবমবারের মতো শিরোপা ঘরে তুলতে সক্ষম হয়েছিল। একই বছরে তিনি স্পেন অনূর্ধ্ব-১৭ দলের হয়ে ২০১৭ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে ফাইনালে তার দল ইংল্যান্ড অনূর্ধ্ব-১৭ দলের কাছে ৫–২ গোলের ব্যবধানে পরাজিত হয়েছিল; উক্ত প্রতিযোগিতায় তিনি ৬ ম্যাচে ১টি গোল করেছিলেন। স্পেন অনূর্ধ্ব-১৯ দলের হয়ে তিনি ২০১৯ উয়েফা ইউরোপীয় অনূর্ধ্ব-১৯ চ্যাম্পিয়নশিপের শিরোপা জয়লাভ করেছেন করেছেন, উক্ত প্রতিযোগিতায় তিনি ৫ ম্যাচে ২টি গোল করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন। তিনি ২০১৬ সালের ২১শে নভেম্বর তারিখে সান মারিনো অনূর্ধ্ব-১৭ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nহুয়ান মিরান্দা গোন্সালেস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে হুয়ান মিরান্দা গোন্সালেস  (ইংরেজি)  \nসকারবেসে হুয়ান মিরান্দা গোন্সালেস (ইংরেজি) \nবিডিফুটবলে হুয়ান মিরান্দা গোন্সালেস  (ইংরেজি)  \nওয়ার্ল্ডফুটবল.নেটে হুয়ান মিরান্দা গোন্সালেস (ইংরেজি) \nইএসপিএন এফসিতে হুয়ান মিরান্দা গোন্সালেস (ইংরেজি)"}