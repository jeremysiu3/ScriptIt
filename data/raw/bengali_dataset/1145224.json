{"pageid": 1145224, "title": "কার্টুন নেটওয়ার্ক (কানাডীয় টিভি চ্যানেল)", "url": "https://bn.wikipedia.org/wiki?curid=1145224", "content": "কার্টুন নেটওয়ার্ক (পূর্বে টেলিটুন) হচ্ছে একটি কোরাস এন্টারটেইনমেন্টের মালিকানাধীন কানাডীয় ইংরেজি ভাষার শিশুতোষ বিশেষত্ব চ্যানেল। চ্যানেলটি বেশিরভাগ শিশু এবং কৈশোরদের লক্ষ্য করা অ্যানিমেটেড অনুষ্ঠান প্রচারিত করে।\n১৯৯৭ সালের ১৭ অক্টোবরে এই চ্যানেলটি উদ্বোধন করে টেলিটুন কানাডা ইনকর্পোরেটেড, ওয়েস্টার্ন ইন্টারন্যাশনাল কমিউনিকেশনস এবং অ্যাস্ট্রাল মিডিয়া (বিশেষত্ব নেটওয়ার্ক ফ্যামিলি চ্যানেলের মাধ্যমে), শ কমিউনিকেশনস (বিশেষত্ব নেটওয়ার্ক ওয়াইটিভির মাধ্যমে), এবং অ্যানিমেশন স্টুডিও সিনার এবং নেলভানার একটি সাহচর্য। ২০১৪ সালের মাধ্যমে কোরাস হয়ে গেলো টেলিটুনের একমাত্র মালিক।\nচ্যানেলটি আগে স্থানীয় ধারাবাহিক এবং আমদানি করা ধারাবাহিকের মিশ্রণ সম্প্রচার করতো, সাথে পরবর্তীর বেশির ভাগ হল মার্কিন চ্যানেল কার্টুন নেটওয়ার্ক থেকে। ২০১২ সালে টার্নার ব্রডকাস্টিং সিস্টেম থেকে লাইসেন্স দিয়ে কোরাস কার্টুন নেটওয়ার্কের কানাডীয় সংস্করণ উদ্বোধন করে। ২০২৩ সালের ফেব্রুয়ারিতে কোরাস ঘোষণা করে যে ২৭ মার্চে টেলিটুন কার্টুন নেটওয়ার্ক নামে পরিবর্তন হবে, এর সাথে সাবেক কার্টুন নেটওয়ার্ক চ্যানেলটি কার্টুন নেটওয়ার্কের ভ্রাতৃপ্রতিম বুমার‍্যাং নামে পুনঃউদ্বোধন হবে।\nকার্টুন নেটওয়ার্ক পূর্ব এবং প্যাসিফিক অনুষ্ঠানসূচীর দুটি টাইমশিফ্ট ফিড চালায়। এটির ফরাসি প্রতিপক্ষ তেলেতুঁ এর সাথে ২০১৩ সালের নভেম্বর হিসেবে টেলিটুন কানাডার ৭৩ লক্ষ গৃহের কাছে উপলব্ধ।\n\n\n== ইতিহাস ==\n\n\n=== টেলিটুন হিসেবে ===\n১৯৯৭ সালে \"ফান টিভি\" এর নামের একটি চ্যানেলের একটি সম্পর্কিত আবেদন অগ্রাহ্য হওয়ার পর কানাডীয় রেডিও-টেলিভিশন ও টেলিযোগাযোগ কমিশন (সিআরটিসি) টেলিটুনকে লাইসেন্স করে। সেই সালের ১৭ অক্টোবরে টেলিটুন সম্প্রচার শুরু করে, সাথে এটির প্রথম প্রচারিত অনুষ্ঠান ছিলো কাইউ এর প্রথম পর্ব, \"কাইউ মেকস কুকিজ\"। তখন এটি \"দ্য অ্যানিমেশন স্টেশন\" সাবটাইটেল ব্যবহার করেছিলো, সাথে এটির স্লোগান ছিলো \"ইট'স আনরিয়েল\", এবং ই’টস টাইম টু টুইস্ট ছিল এর স্বল্পস্থায়ী স্লোগান, যা ১৯৯৯ থেকে ২০০০ সাল পর্যন্ত ব্যবহৃত। একই ভাবে দ্য কমেডি নেটওয়ার্ক ১৯৯৭ থেকে ২০১১ সাল পর্যন্ত ‘’টাইম ওয়েল ওয়েস্টেড’’ স্লোগানটি ব্যবহার করেছে। পরবর্তী স্লোগানটি চ্যানেলের পূর্ব-উদ্বোধনের সময় ব্যবহার করা হয়েছে কিন্তু এটি ১৯৯৮ সাল পর্যন্ত খুব কমই ব্যবহার করা হবে। ২০০০ সালে এটি চ্যানেলের একমাত্র স্লোগান হয়ে উঠে।\nচ্যানেলটি মূলত ১৯৯০ দশকের অন্যান্য কানাডীয় বিশেষত্ব সার্ভিসসমূহ এবং প্রযোজকদের নিয়ে গঠিত একটি সাহচর্যের মালিকানাধীন ছিল: ফ্যামিলি চ্যানেল ৫৩.৩ শতাংশে পরিচালনা অংশীদার হিসেবে চলে (সুপারচ্যানেল এবং দ্য মুভি নেটওয়ার্ক), ওয়াইটিভি ২৬.৭ শতাংশে, (শ কমিউনিকেশনস), সিনার, এবং নেলভানা, প্রতিটি ১০ শতাংশে পায়।\n\n২০১৩ সালের ৪ মার্চে কোরাস এনটারটেইনমেন্ট ঘোষণা করে যে উনারা টেলিটুনে অ্যাস্ট্রালের সম্পদ ক্রয় করে চ্যানেলটির পুরো মালিকানা নেবে। ক্রয়টি বেল মিডিয়ার অ্যাস্ট্রালের দখলের সাথে সম্পর্কিত (যা এর আগে অক্টোবর ২০১২ সালে সিআরটিসি দ্বারা প্রত্যাখ্যান করা হয়েছিল, কিন্তু কিছু নির্দিষ্ট অ্যাস্ট্রাল মিডিয়া সম্পত্তি বিক্রির অনুমতি দেওয়ার জন্য পুনর্গঠন করা হয়েছিল যাতে ক্রয়কে নিয়ন্ত্রক বাধাগুলি দূর করতে অনুমতি দেওয়া হয়)। কোরাসের ক্রয়টি প্রতিযোগিতা ব্যুরো দ্বারা দুই সপ্তাহ পরে ১৮ মার্চ স্পষ্ট করা হয়েছিল; ২০১৩ সালের ২০ ডিসেম্বরে সিআরটিসি কোরাসের টেলিটুনের মধ্যে পুরো মালিকানা অনুমোদন করে এবং ২০১৪ সালের ১ জানুয়ারিতে মালিকানা হস্তান্তর করা হয়। চ্যানেলটি টেলিটুন কানাডা দ্বারা মালিকানাধীন হতে থাকে, যা বর্তমানে এর কোরাস কিডস বিভাগের মাধ্যমে পুরোপুরি কোরাস এন্টারটেইনমেন্ট দ্বারা মালিকানাধীন।\n\n\n=== কার্টুন নেটওয়ার্ক হিসেবে ===\n২০২৩ সালের ২১ ফেব্রুয়ারিতে কোরাস ঘোষণা করে যে ২৭ মার্চে টেলিটুন কার্টুন নেটওয়ার্ক নামে পরিবর্তন হবে, এর সাথে সাবেক কার্টুন নেটওয়ার্ক চ্যানেলটি কার্টুন নেটওয়ার্কের ভ্রাতৃপ্রতিম বুমার‍্যাং নামে পুনঃউদ্বোধন হবে, (যা লাইব্রেরী অনুষ্ঠানসমূহ এবং সর্বোত্তম ফ্র্যাঞ্চাইজের জন্য নিবেদিত); টেলিটুন ব্র্যান্ডিংটি সহচর স্ট্রিমিং সার্ভিস টেলিটুন+ এবং ফরাসি-ভাষিক চ্যানেল তেলেতুঁর জন্য ব্যবহার হয়ে থাকবে।\n\n\n== অনুষ্ঠানসমূহ ==\n\nকার্টুন নেটওয়ার্কের লাইসেন্স মূলত অবশ্যক করেছে যে এর সমস্ত অনুষ্ঠানসমূহে ৯০ শতাংশ অ্যানিমেটেড থাকবে। পূর্বে টেলিটুন ভোর ৪টার থেকে দুপুর ৩টার পর্যন্ত প্রাক-প্রাথমিক শিশুদের জন্য অনুষ্ঠান প্রচার করেছে।\n২০১৩ সালে যখন কোরাস এন্টারটেইনমেন্ট টেলিটুন কানাডা ইনকর্পোরেটেডের মধ্যে অ্যাস্ট্রালের সম্পদ ক্রয় করেছে, টেলিটুনের কিছু মূল এবং অর্জিত অনুষ্ঠানসমূহ ওয়াইটিভিতে প্রচার হওয়া শুরু হয়। পালাক্রমে টেলিটুন ওয়াইটিভিতে প্রচারিত অ্যানিমে অনুষ্ঠান প্রচার করা শুরু করে, যেমন ইউ-গি-ওহ!, ইউ-গি-ওহ! জেক্সাল II দিয়ে শুরু করে, এবং পোকেমন, এক্সওয়াই এবং পোকেমন: অ্যাডভান্সড এর পুনঃপ্রচার দিয়ে শুরু করে।\nএর উদ্বোধন থেকেই টেলিটুন যুক্তরাষ্ট্রভিত্তিক কার্টুন নেটওয়ার্ক এবং এর রাতের বেলার আনুষ্ঠানিক ব্লক অ্যাডাল্ট সুইম থেকে অনেকগুলি অনুষ্ঠানসমূহ অর্জিত করেছে। ২০১৫ সালের ১ সেপ্টেম্বর থেকে ২০১৬ সালের শরৎকাল পর্যন্ত মার্কিন চ্যানেলের থেকে মূল অনুষ্ঠানসমূহ এর কানাডীয় প্রতিপক্ষে স্থানান্তর হয়। সেই একই সময় বন্ধ টেলিটুন রেট্রোতে প্রচারিত পুরোনো অনুষ্ঠানসমূহ টেলিটুনে প্রচার হওয়া শুরু হয়। টেলিটুন কার্টুন নেটওয়ার্কের ভ্রাতৃপ্রতিম বুমার‍্যাংয়ের থেকেও অনুষ্ঠানসমূহ প্রচার করে।\n২০১৯ সালের ১ এপ্রিলে একটি পূর্ণাঙ্গ অ্যাডাল্ট সুইম চ্যানেল হিসেবে অ্যাকশনের পুনঃউদ্বোধনের পর, টেলিটুনের প্রাপ্তবয়স্কদের লক্ষ্য করা অনুষ্ঠানসমূহ অ্যাডাল্ট সুইমে স্থানান্তর হয়; সাথে টেলিটুন শুধু শিশু এবং এদের পরিবারদের লক্ষ্য করার একটি চ্যানেলে রূপান্তর হয়।\n\n\n=== মূল ধারাবাহিকসমূহ ===\n১৯৯৬ সালে এর সূচনায় চ্যানেলটির প্রতি বছর ৭৮ অর্ধ-ঘণ্টার মূল বিষয়বস্তু নির্মাণ করার একটি বিবৃত লক্ষ্য ছিল এবং এটি তখন থেকে অনুষ্ঠানসমূহ নিয়োগ করার জন্য সক্রিয়।  ১৯৯৬ সালে কানাডীয় রেডিও-টেলিভিশন ও টেলিযোগাযোগ কমিশন দ্বারা অনুমোদিত লাইসেন্স নির্ধারিত সময়ে কানাডীয় অনুষ্ঠানসমূহের অংশ ধীরে ধীরে বৃদ্ধ করার অবশ্যক করেছে যা সম্প্রচারের প্রথম বছরে ৪০% থেকে শুরু করে প্রতি বছর প্রায় পাঁচ শতাংশ করে ২০০২ সালের মধ্যে ৬০%। ১৯৯৮ সালে নেটওয়ার্কের ব্যবস্থাপনা নতুন অনুষ্ঠানসমূহের পরিবর্তে পুনর্নবীকরণের উপর মনোযোগ দেওয়া শুরু করে—উল্লেখযোগ্য সংখ্যক নতুন ধারাবাহিক চালু করার চেয়ে আরও সতর্ক কৌশল অবলম্বন করে, যা আগের সালের এর কাছে ছিল। ২০০১ সাল নাগাদ, চ্যানেলটি সম্ভবত কানাডীয় চ্যানেল হিসেবে উল্লেখ করা হয়েছিল যা মূল প্রযোজনার ক্ষেত্রে সবচেয়ে বেশি খরচ করে, ৯৮টি ধারাবাহিকে বিনিয়োগ করেছে, যার মধ্যে ২২৫টি আধা-ঘণ্টার পর্ব রয়েছে শরৎকালে।\n\n\n==== ব্যবহারের বছর ====\nদ্বিভাষিক সার্ভিস হিসেবে টেলিটুন/তেলেতুঁ দুইটি আলাদা সম্প্রচারের ফিড পরিচালনা করে, সাথে ইংরেজি এবং ফরাসি চ্যানেলগুলোর জন্য একটি লাইসেন্স। এমন লাইসেন্স গ্রহণ করার মাত্র দুইটি কানাডীয় বিশেষত্ব সার্ভিসের মধ্যে এক। সিআরটিসির আগে মূল লাইসেন্সিং শুনানিতে নেটওয়ার্কটির পরিচালকরা বলেছেন যে উভয় চ্যানেলগুলো \"প্রকৃতিতে অনুরূপ হবে এবং তাদের প্রতি অনুরূপ মনোভাব সঙ্গে চলবে। কিন্তু অধিকারের প্রাপ্যতার কারণে, কুইবেকে শিশুদের জন্য বিজ্ঞাপন প্রশ্নের কারণ এবং বাজারে পার্থক্যের সাথে মোকাবিলা করার কারণে, প্রদত্ত পরিষেবাগুলিতে তারতম্য থাকতে পারে।\" শেষে টেলিটুন সমস্ত মূল অনুষ্ঠানসমূহ উভয় ভাষায় বিতরণ করার প্রয়োজন বাস্তবায়ন করেছে। পরে ২০০৭ সালে এই শর্তটি \"যখনই সম্ভব\" প্রয়োগ করার জন্য শিথিল করা হয়েছিল, এবং পরের বছরগুলিতে কিছু মূল অনুষ্ঠান দুইটি চ্যানেলের মধ্যে শুধু একটায় দেখানো হয়েছিল।\n\n\n=== উল্লেখযোগ্য আনুষ্ঠানিক ব্লকসমূহ ===\nটেলিটুন আনলিশড! – ২০০০ সালে চালু হওয়া টেলিটুন আনলিশড ছিল প্রাপ্তবয়স্ক দর্শকদের লক্ষ্য করার চ্যানেলের একটি ব্লক; এটি টেলিটুনে দ্য ডিট্যুর এর সাথে সহাবস্থান করেছিল ২০০৪ সালে ব্লকটি এর সাথে একত্রিত হওয়ার পর্যন্ত। প্রাপ্তবয়স্ক দর্শকদের লক্ষ্য করার জন্য ১৮+ রেটিং এর যে কোনো অনুষ্ঠান প্রচার করার জন্য এই ব্লকটি পরিচিত, অনুষ্ঠানটি আসলে প্রাপ্তবয়স্কদের জন্য বিষয়বস্তু আছে কিনা তা নির্বিশেষে।\nটেলিটুন রেট্রো – পুরোনো অ্যানিমেটেড অনুষ্ঠানসমূহের জন্য টেলিটুন রেট্রো ছিল ব্র্যান্ডিং এবং ব্লক। পরে এটি চ্যানেল হিসেবেও উদ্বোধন হয় ২০০৭ সালের ১ অক্টোবরে, যা কিছু লাইভ-অ্যাকশন অনুষ্ঠানও প্রচারিত করেছে। পরে ২০১৫ সালের ১ সেপ্টেম্বরে চ্যানেলটি সম্প্রচার বন্ধ করে।\nকান'ট মিস থার্সডেজ – বৃহস্পতিবার রাতে প্রচারিত প্রথম-প্রচারিত অনুষ্ঠানের প্রচারের জন্য ব্লক। ব্লকটিতে পরে রয়েছিল লাইভ-অ্যাকশন, হোস্ট করা রেখাংশ।\nসুপারফ্যান ফ্রাইডেজ – কমিক বই-সম্পর্কিত এবং অ্যাকশন-বিষয়ক অ্যানিমেটেড ধারাবাহিক প্রচার করার একটি ব্লক।\n\n\n=== ব্র্যান্ডিং ইতিহাস ===\nপ্রথমত টেলিটুন দিবাভাগ ব্লকে এর সমস্ত অনুষ্ঠানসমূহ ভাগ করতো, প্রতিতে রয়েছিল বিভিন্ন রকমের অ্যানিমেশন স্টাইল। প্রতি ব্লক গ্রহ হিসেবে প্রতিনিধিত্ব হয়েছিল: প্রাক-প্রাথমিক শিশুদের জন্য সকালের গ্রহ (ক্লেমেশন অ্যানিমেশন; পূর্ব মান সময় ভোর ৫টার থেকে দুপুর ৩টার পর্যন্ত), শিশুদের জন্য দুপুরের গ্রহ (২ডি সেল অ্যানিমেশন; দুপুর ৩টার থেকে সন্ধ্যা ৬টার পর্যন্ত), পরিবারদের জন্য সন্ধ্যার গ্রহ (কলাজ অ্যানিমেশন; সন্ধ্যা ৬টার থেকে রাত ৯টার পর্যন্ত), এবং প্রাপ্তবয়স্কদের জন্য রাতের গ্রহ (পাপিয়ে-মাশে অ্যানিমেশন; রাত ৯টার থেকে ভোর ৫টার পর্যন্ত)। বাম্পারগুলো কাপা কফি স্টুডিওস দ্বারা তৈরি। এই ব্র্যান্ডিংটি ১৯৯৮ সালে বাতিল করা হয়।\n১৯৯৮ থেকে ১৯৯৯ সাল পর্যন্ত টেলিটুন এর প্রথম ম্যাস্কট, \"টেলেটিনা\" এর সাথে বাম্পার প্রচার করেছিল। এই বাম্পারগুলি টরন্টোভিত্তিক স্পিন প্রোডাকশনস দ্বারা তৈরি।\nগুরু স্টুডিও দ্বারা সিজিআই অ্যানিমেশন দিয়ে তৈরি আরও কিছু বাম্পার পরবর্তীকালে চ্যানেলে প্রচার হয়। নতুন লোগো সহ চ্যানেলের জন্য একটি নতুন রূপ উন্মোচন করা হয়, ২০০৫ সালে একটি অর্ধ পুনঃব্র্যান্ডের জন্য।\n\n\n== সম্পর্কিত সার্ভিসসমূহ ==\n২০০০ সালের ২৪ নভেম্বরে কানাডীয় রেডিও-টেলিভিশন ও টেলিযোগাযোগ কমিশন (সিআরটিসি) টেলিটুন কানাডা ইনকর্পোরেটেড থেকে টেলিটুন অ্যাকশন, টেলিটুন অ্যাডাল্ট, টেলিটুন আর্ট, টেলিটুন মাল্টি, টেলিটুন পপ, এবং টেলিটুন রেট্রো নামের ছয়টি বিষয়শ্রেণী ২ টেলিভিশন চ্যানেল চালু করার একাধিক আবেদন অনুমোদিত করে। একটিও চ্যানেল সম্প্রচার শুরু করেনি এবং ২০০৪ সালের ২৪ নভেম্বরে এগুলোর সম্প্রচারের লাইসেন্স মেয়াদোত্তীর্ণ হয়েছে। পরে একটি আলাদা লাইসেন্সের মাধ্যমে টেলিটুন রেট্রোর কল্পনাটি পুনরুজ্জীবিত করা হয়।\n\n\n=== বর্তমান ===\n\n\n==== তেলেতুঁ ====\n\nতেলেতুঁ হচ্ছে টেলিটুনের ফরাসি ভাষার প্রতিপক্ষ যেটি ফরাসিতে টেলিটুনের বেশিরভাগ অনুষ্ঠান সম্প্রচার করে।\n\n\n==== বুমার‍্যাং ====\n\n২০১১ সালের ৪ নভেম্বরে কানাডীয় রেডিও-টেলিভিশন ও টেলিযোগাযোগ কমিশন (সিআরটিসি) টেলিটুন কানাডা ইনকর্পোরেটেড থেকে টেলিটুন কাপাউ!, একটি বিষয়শ্রেণী খ ডিজিটাল কেবল এবং স্যাটেলাইট চ্যানেল যা \"আন্তর্জাতিক বাজার থেকে অনুষ্ঠানসমূহ, অহিংস অ্যাকশন, অ্যাডভেঞ্চার, সুপারহিরো, কমেডি এবং ইন্টারঅ্যাক্টিভিটির সর্বশেষ প্রবণতা সমন্বিত\" নিবেদিত, চালু করার আবেদন অনুমোদিত করে। ২০১২ সালের ২ ফেব্রুয়ারিতে টেলিটুন কানাডায় স্থানীয় কার্টুন নেটওয়ার্ক ফিড উদ্বোধন করার ঘোষণা করে। টেলিটুন কাপাউ এর লাইসেন্স ব্যবহার করে ২০১২ সালের ৪ জুলাইতে চ্যানেলটি সম্প্রচার শুরু করে।\n২০১৫ সালের ১ সেপ্টেম্বর হিসেবে কার্টুন নেটওয়ার্ক মূলত টেলিটুন কাপাউ! এর জন্য লাইসেন্সের মাধ্যমে চলে। পরে ২০১৫ সালের ২ অক্টোবরে কোরাস টেলিটুন কাপাউ! এর লাইসেন্স প্রত্যাহার করায়।\nকার্টুন নেটওয়ার্ক হিসেবে টেলিটুনের পুনঃব্র্যান্ডের সাথে সাথে মূল কার্টুন নেটওয়ার্ক চ্যানেলটিকে বুমার‍্যাং হিসেবে পুনঃব্র্যান্ড করা হয়।\n\n\n==== টেলিটুন+ ====\nটেলিটুন+ (টেলিটুন প্লাস) হল একটি সাবস্ক্রিপশন ভিডিও অন ডিমান্ড সার্ভিস যা ২০২২ সালের ১ সেপ্টেম্বরে অ্যামাজন প্রাইম ভিডিও চ্যানেলসে উদ্বোধন হয় কোরাসের সাবেক নিক+ সার্ভিসটিকে প্রতিস্থাপন করে, যা ছিল নিকেলোডিয়ন চ্যানেলের স্ট্রিমিং প্রতিপক্ষ ছিল। সার্ভিসটিতে রয়েছে কার্টুন নেটওয়ার্ক এবং ওয়ার্নার ব্রস. অ্যানিমেশন থেকে অর্জিত বিষয়বস্তু।\n\n\n=== সাবেক ===\n\n\n==== টেলিটুন রেট্রো ====\n\nটেলিটুন রেট্রো ছিল একটি বিষয়শ্রেণী খ ডিজিটাল কেবল এবং স্যাটেলাইট চ্যানেল যা ২০০৭ সালের শরৎকালে সম্প্রচার শুরু করে, এবং পুরোনো অ্যানিমেটেড অনুষ্ঠান প্রচার করার আনুষ্ঠানিক ব্লকের পর এর নাম দেওয়া হয়। চ্যানেলে দেখানো অনুষ্ঠানসমূহে রয়েছে দ্য টম অ্যান্ড জেরি শো, দ্য বাগস বানি অ্যান্ড টুইটি শো, স্কুবি-ডু, দ্য ফ্লিনস্টোনস, দ্য রাকুনস, দ্য জেটসনস, দ্য পিঙ্ক প্যান্থার, ফ্যাট অ্যালবার্ট অ্যান্ড দ্য কসবি কিডস, ইন্সপেক্টর গ্যাজেট, এবং গামবি; এটিতে কিছু পুরোনো চলচ্চিত্রও প্রচারিত হয়েছিল।\nচ্যানেলটি ২০১৫ সালের ১ সেপ্টেম্বরে বন্ধ করে দেওয়া হ​য়, সাথে ডিজনি চ্যানেল কানাডা (বেল এলিয়েন্ট, বেল স্যাটেলাইট টিভি, ইস্টলিঙ্ক, টেলাস অপ্টিক টিভি, ভিমিডিয়া, ভেদিওত্রোঁ, এমটিএস, বেল ফাইব টিভি, নর্থার্নটেল, নোভাস, এবং জাজিনে), অথবা কার্টুন নেটওয়ার্ক (শ ডাইরেক্ট/শ কেবল, রজার্স কেবল, সাস্কটেল, এবং ওয়েস্টম্যান কমিউনিকেশনসে) বিভিন্ন পূর্বোক্ত সার্ভিসসমূহে এর জায়গা দখল করে। পরের বছরের থেকে টেলিটুন অ-শিখর সম্প্রচারের ঘণ্টায় পুরোনো অনুষ্ঠানসমূহ প্রচার করেছে।\n\n\n==== টেলিটুন অ্যাট নাইট ====\n\n২০০২ সালের সেপ্টেম্বর মাসে টেলিটুন অ্যাট নাইট \"দ্য ডিটোর অফ টেলিটুন\" নামে উদ্বোধন হ​য়, এবং ব্লকটি এটি এবং প্রাপ্তবয়স্ক আনুষ্ঠানিক ব্লক, \"টেলিটুন আনলিশড\", এর একটি একত্রিতকরণ। এটির ফরাসি প্রতিপক্ষ, তেলেতুঁ লা ন্যুই, ফ্রাঙ্কোফোন চ্যানেল তেলেতুঁতে সম্প্রচার হয়। ২০০৯ সালের সেপ্টেম্বর মাসে এটির উপস্থিতির একটি ওভারহল সঙ্গে ব্লকটি এটির বর্তমান নামে পুনঃউদ্বোধন হয়।\n২০১৯ সালের ১ এপ্রিলে কানাডায় অ্যাডাল্ট সুইম চ্যানেলের আসন্ন উদ্বোধনের কারণে ২০১৯ সালের মার্চ মাসে ব্লকটির বন্ধের ঘোষণা দেওয়া হ​য়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nকোরাস এন্টারটেইনমেন্টে টেলিটুন  ওয়েব্যাক মেশিনে আর্কাইভকৃত ৩ ডিসেম্বর ২০১৩ তারিখে"}