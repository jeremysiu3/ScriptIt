{"pageid": 1132973, "title": "উকমার্স", "url": "https://bn.wikipedia.org/wiki?curid=1132973", "content": "উকমার্স হলো ওয়ার্ডপ্রেসের জন্য তৈরিকৃত একটি ওপেন সোর্স ই-কমার্স প্লাগইন। ওয়ার্ডপ্রেস ব্যবহার করে এমন ছোট থেকে বড় আকারের অনলাইন ব্যবসায়ীদের জন্য এটি নকশা করা হয়েছে। ২৭ সেপ্টেম্বর, ২০১১ সালে এটি চালু করা হয়। প্লাগইনটি তার ইনস্টল ও কাস্টমাইজ করার প্রক্রিয়া সহজ হওয়ার জন্য দ্রুত জনপ্রিয় হয়ে ওঠে। এছাড়াও, ফ্রি ওয়্যার হিসাবে বেস প্রোডাক্টের বাজার অবস্থানের জন্যও এটি জনপ্রিয়। (যদিও এর অনেক ঐচ্ছিক এক্সটেনশন প্রিমিয়াম এবং মালিকানাধীন)।\n\n\n== ইতিহাস ==\nউকমার্স, প্রথমে ওয়ার্ডপ্রেস থিম ডেভেলপার উ-থিমস দ্বারা তৈরি করা হয়েছিল, যারা জিগোওয়াট-এর ডেভেলপার মাইক জোলি এবং জেমস কোস্টারকে জিগোশপে কাজ করার জন্য নিয়োগ করেছিল। যেটি পরবর্তীতে উকমার্স হয়ে ওঠে।  ২০২০ সালের জানুয়ারিতে, অনুমান করা হয়েছিল যে প্রায় ৩.৯ মিলিয়ন ওয়েবসাইটে উকমার্স থিমটি ব্যবহার করা হয়।\n২০১৪ সালের নভেম্বরে, প্রথমে উকনফ নামের একটি প্রতিষ্ঠান ক্যালিফোর্নিয়ার সান ফ্রান্সিসকোতে উকমার্সকে ফোকাস করে ই-বাণিজ্য সংক্রান্ত একটি সম্মেলন আয়োজন করেছিল। যেটি ৩০০ জন অংশগ্রহণকারীর মনোযোগ আকর্ষণ করেছিল। \n২০১৫ সালের মে মাসে, ওয়ার্ডপ্রেস সফটওয়্যারের মূল অবদানকারী ও ওয়ার্ডপ্রেস ডট কম এর পরিচালক অটোম্যাটিক কর্তৃক উথিমস এবং উকমার্সকে অধিগ্রহণ করা হয়। \n২০২০ সালের ডিসেম্বরে, উকমার্স, জনপ্রিয় ওয়ার্ডপ্রেস নিউজলেটার ম্যানেজমেন্ট প্লাগইন মেইলপয়েট কে কিনে নেয়।  পরবর্তীকালে, উকমার্স iOS এবং অ্যানড্রয়েডের জন্য উকমার্স মোবাইল অ্যাপ চালু করে। অ্যাপটি উকমার্স স্টোরের মালিকদের মোবাইল ডিভাইস থেকে তাদের স্টোর দেখতে এবং পরিচালনা করার সুবিধা দেয়। \n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}