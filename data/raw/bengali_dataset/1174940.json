{"pageid": 1174940, "title": "চরকি (অনুসন্ধান ইঞ্জিন)", "url": "https://bn.wikipedia.org/wiki?curid=1174940", "content": "চরকি ছিল বাংলা ও ইংরেজি মাধ্যমে ইন্টারনেটে তথ্য খোঁজার একটি অনুসন্ধান ইঞ্জিন। চরকি স্থানীয় চরকি লিমিটেডের উদ্যোগে শুরু হলেও মালেশিয়াভিত্তিক ভিসি মাইন্ড ইনিশিয়েটিভ কোম্পানি এর পৃষ্ঠপোষকতা করেছিল। এটি ই-কমার্সকে বেশ গুরুত্ব দিয়েছিল। এর মূল লক্ষ্য বাংলাদেশ কেন্দ্রিক ফলাফল দেখানো। চরকি বর্তমানে বন্ধ হয়ে গেছে।\n\n\n== ইতিহাস ==\n২০১৪ এ চরকি শুরু করার ভাবনা শুরু হয় এবং ২০১৫ সালে একটি অফিস ভাড়া নিয়ে এর কাজ শুরু হয়। প্রথম ব্যবসায়িক বিনিয়োগ মাইন্ড ইনিশিয়েটিভ দিলেও এর আগে অন্যান্যরা কিছু অর্থায়ন করেছে।\n২০ এপ্রিল শুরুর সময় এটি ৮০০টি ই-কমার্স সাইট থেকে ৫ লক্ষাধিক পণ্য এবং ৩০টির বেশি সংবাদ ওয়েবসাইট থেকে ৪ লক্ষাধিক নিবন্ধ দেখাতে পারতো। এর মূল বিভাগগুলো ছিল: ওয়েব, পণ্য, সংবাদ, খাবার, চাকরি ও ক্রিকেট। এর তথ্যের উৎস ছিল উইকিপিডিয়া, দেশের শীর্ষস্থানীয় বাংলা ও ইংরেজি সংবাদ ওয়েবসাইট, বাংলা ব্লগ, জাতীয় ই-তথ্যকোষ ও অন্যান্য উৎস। প্রায় ২৩জন কর্মচারী এর সপ্তম মাসে কর্মরত ছিল।\nএর সাথে ঘুড়ি নামক একটি ই-কমার্স প্ল্যাটফর্ম চালু করে চরকি।\nচরকি সম্ভবত ২০১৬ এর শেষাংশে বন্ধ হয়ে যায়।\n\n\n== তথ্যসূত্র ==\n\n\n== আরো দেখুন ==\nপিপীলিকা (অনুসন্ধান ইঞ্জিন)\nচরকি (অনলাইন সম্প্রচার)"}