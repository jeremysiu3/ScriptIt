{"pageid": 1034613, "title": "ভেনম: লেট দেয়ার বি কার্নেজ", "url": "https://bn.wikipedia.org/wiki?curid=1034613", "content": "ভেনম: লেট দেয়ার বি কার্নেজ হলো মার্বেল কমিকের ভেনম চরিত্রকে ভিত্তি করে নির্মিত একটি মার্কিন সুপারহিরো চলচ্চিত্র। কলাম্বিয়া পিকচার্স, মার্বেল এন্টারটেইনমেন্ট এবং টেনসেন্ট পিকচার্সের সহযোগীতায় চলচ্চিত্রটি প্রযোজনা করেছে। সনি পিকচার্স রিলিজিং বন্টিত চলচ্চিত্রটি হচ্ছে মার্ভেল চরিত্র নিয়ে সনি পিকচার্স ইউনিভার্সের দ্বিতীয় চলচ্চিত্র এবং ভেনম (২০১৮) চলচ্চিত্রের সিক্যুয়াল। চলচ্চিত্রটি পরিচালনা করেছেন অ্যান্ডি সার্কিস এবং এর চিত্রনাট্য লিখেছেন কেলি মার্সেল। এর শ্রেষ্ঠাংশে এডি ব্রক / ভেনম চরিত্রে টম হার্ডি অভিনয় করেছেন। এছাড়াও তার পাশাপাশি উডি হ্যারেলসন, মিশেল উইলিয়ামস, রিড স্কট এবং নাওমি হ্যারিস চলচ্চিত্রটিতে অভিনয় করেছেন।\nভেনম (২০১৮) নির্মাণের সময়ই এর সিক্যূয়াল তৈরীর পরিকল্পনা করা হয়। ভেনম চলচ্চিত্রের শেষভাগে হ্যারলসনকে ক্লেটাস ক্যাসিডি হিসেবে সংক্ষিপ্ত সময়ের জন্য দেখা গিয়েছিল এবং এর সিক্যূয়ালে তাকে খলনায়ক হিসেবে উপস্থাপনের পরিকল্পনা করা হয়েছিল। ২০১৯ সালে এর রচয়িতা মার্সেলের পাশাপাশি অভিনেতা হার্ডি এবং হ্যারলসনের প্রত্যাবর্তন নিশ্চিত করার মাধ্যমে চলচ্চিত্রটি নিয়ে আনুষ্ঠানিক কাজ শুরু হয়। ঐ বছরের আগস্টে সেরকিসকে চলচ্চিত্রের  পরিচালক হিসেবে নিয়োগ দেওয়া হয়। ২০১৯ সালের নভেম্বর থেকে ২০২০ সালের ফেব্রুয়ারি মাস পর্যন্ত ইংল্যান্ডে ল্যাবিসডেন স্টুডিওতে এর দৃশ্যধারণ করা হয়। এছাড়া ফেব্রুয়ারিতে সান ফ্রান্সিসকোতে অতিরিক্ত কিছু দৃশ্যধারণ করা হয়েছিল। চলচ্চত্রটির নাম ঘোষণা করা হয়েছিল ২০২০ সালের এপ্রিলে।\nভেনম: লেট দেয়ার বি কার্নেজ ২০২০ সালের অক্টোবরে মুক্তি পাওয়ার কথা থাকলেও করোনা মহামারীর কারণে তা পিছিয়ে ২০২১ সালের ১৭ই সেপ্টেম্বর মুক্তির তারিখ নির্ধারণ করা হয়েছে।\n\n\n== প্রেক্ষাপট ==\nভেনম (২০১৮) এর ঘটনাসমূহের এক বছর পর, অনুসদ্ধানী সাংবাদিক এডি ব্রক বিনগ্রহি সিমবিয়ট ভেনম এর আমন্ত্রয়িতা হিসেবে জীবনে সামঞ্জস্য রাখতে সংগ্রাম করে, যা তাকে একজন মারাত্মক রক্ষক হতে অতীব-মানবিক ক্ষমতার প্রদান করে। ব্রক পেশাদার খুনি ক্লিটাস ক্যাসেডি কে সাক্ষাৎকার করে তার কর্মজীবনে রাজত্ব করতে চেষ্টা করে। একটি ব্যর্থ মৃত্যুদণ্ডের পরিণামে, ক্যাসেডি কার্নেজ সিমবিয়টের আমন্ত্রয়িতা হয়ে উঠে এবং কারাগার থেকে পালিয়ে যায়।\n\n\n== শ্রেষ্ঠাংশে ==\nএডি ব্রক / ভেনম হিসেবে টম হার্ডি\nঅ্যানি ওয়েইং হিসেবে মিশেল উইলিয়ামস\nফ্র্যান্সেস ব্যারিসন / শ্রিক হিসেবে নাওমি হ্যারিস\nড্যান লুউস হিসেবে রিড স্কট\nমলিগেন হিসেবে স্টিফেন গ্রাহাম\nক্লিটাস ক্যাসেডি হিসেবে উডি হ্যারেলসন\nঅধিকতর, পেগি লু প্রথম চলচ্চিত্র থেকে উপযুক্তকারী দোকান মালিক মিসেস চ্যান হিসেবে তার ভূমিকায় পুনর্বৃত্তি করবেন। তাছাড়াও, শন ডিলেনি ও ল্যারি অলুভ্যামিও কে অপ্রকাশিত ভূমিকায় নির্বাচন করা হয়েছে।\n\n\n== তথ্যসূত্র =="}