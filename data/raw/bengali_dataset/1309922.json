{"pageid": 1309922, "title": "সনি বিল উইলিয়ামস", "url": "https://bn.wikipedia.org/wiki?curid=1309922", "content": "সনি বিল উইলিয়ামস (জন্ম : ৩রা আগস্ট, ১৯৮৫ ইং) হলেন একজন কিউই হেভিওয়েট বক্সার ও একজন প্রাক্তন পেশাদার রাগবি লীগ এবং রাগবি ইউনিয়নের খেলোয়াড়। সম্প্রতি তিনি স্ট্যান স্পোর্টসের হয়ে কাজ করছেন। রাগবি লীগে দেশের হয়ে প্রথম খেলার পর রাগবি ইউনিয়নে নিউজিল্যান্ডের হয়ে প্রতিনিধিত্বকারী দ্বিতীয় ব্যক্তি তিনি। রাগবি বিশ্বকাপ দুইবার জিতেছেন এমন ২১ জন খেলোয়াড়ের একজন হলেন সনি বিল উইলিয়ামস। ২০০৯ সালে ফ্রান্সে টাউলনের হয়ে খেলার সময় সনি বিল উইলিয়ামস ইসলাম ধর্ম গ্রহণ করেন। \nউইলিয়ামস রাগবি লীগে তার কর্মজীবন শুরু করেন এবং ক্যান্টারবেরি-ব্যাঙ্কটাউন বুলডগস এবং সিডনি রুস্টারদের সাথে ন্যাশনাল রাগবি লিগে (এনআরএল) তিনটি স্পেলে মোট আটটি মৌসুমে ফরোয়ার্ড হিসেবে খেলেছেন। তিনি কিউইদের (নিউজিল্যান্ড) হয়ে ১২টি ক্যাপ জিতেছেন এবং ২০০৪ সালে বছরের সেরা রুকি এবং ২০১৩ সালে বর্ষসেরা আন্তর্জাতিক খেলোয়াড়ের জন্য আরএলআইএফ (RLIF) পুরস্কার জিতেছেন। ২০২০ সালে সিডনি রুস্টারসে যাওয়ার আগে তিনি সুপার লিগে টরন্টো উলফপ্যাকের হয়ে খেলেন ।\nতিনি ২০১০ সালে প্রথম রাগবি ইউনিয়নে চলে আসেন এবং প্রধানত ফ্রান্সের টউলন, ক্যান্টারবেরি, কাউন্টি মানুকাউ, ক্রুসেডারস; নিউজিল্যান্ডের চিফস ও ব্লুজ এবং জাপানে প্যানাসনিক ওয়াইল্ড নাইটসের কেন্দ্র হিসেবে খেলেন। তিনি নিউজিল্যান্ডের (অল ব্ল্যাকস) হয়ে ৫৮টি ক্যাপ জিতেছিলেন এবং ২০১১ ও ২০১৫ বিশ্বকাপ জয়ী দলের অংশ ছিলেন। তিনি ২০১৫-১৬ বিশ্ব রাগবি সেভেনস সিরিজ এবং ২০১৬ অলিম্পিকে প্রতিদ্বন্দ্বিতা করে নিউজিল্যান্ডের হয়ে রাগবি সেভেন খেলেন। তিনি ২০২১ সালের মার্চ মাসে উভয় রাগবি কোড থেকে অবসর নেন।\nউইলিয়ামস পেশাদারভাবে দশবার বক্সিং করেছেন। তিনি নিউজিল্যান্ড প্রফেশনাল বক্সিং অ্যাসোসিয়েশন (এনজেডপিবিএ) এবং ওয়ার্ল্ড বক্সিং অ্যাসোসিয়েশন (ডব্লিউবিএ) ইন্টারন্যাশনালের হেভিওয়েট চ্যাম্পিয়ন ছিলেন। কিন্তু চ্যালেঞ্জে সাড়া দিতে ব্যর্থ হওয়ার পর এই খেতাবগুলি তার থেকে ছিনিয়ে নেওয়া হয়। \n\n\n== ব্যক্তিগত জীবন ==\nসনি উইলিয়ামসের ছোট বোন নিয়াল নিউজিল্যান্ডের প্রাক্তন আন্তর্জাতিক রাগবি ফুটবল অধিনায়ক এবং বর্তমান নিউজিল্যান্ডের রাগবি সেভেনস খেলোয়াড়।  তার বড় ভাই জন আর্থার উইলিয়ামস নিউ সাউথ ওয়েলস কাপ ও কুইন্সল্যান্ড কাপ উভয়ই রাগবি লিগ খেলেছেন। উইলিয়ামস প্রাক্তন পেশাদার রাগবি খেলোয়াড় হেনরি ও মার্কাস পেরেনারার চাচাত ভাই।  তিনি রাগবি খেলোয়াড় ও চিফ সতীর্থ টিম নানাই-উইলিয়ামস ও কার্ডিফ ব্লুজ খেলোয়াড় নিক উইলিয়ামসের চাচাতো ভাই।\nউইলিয়ামস ২০০৯ সালে ফ্রান্সে টউলনের হয়ে খেলার সময় ইসলাম গ্রহণ করেন।  তিনিই প্রথম মুসলিম যিনি অল ব্ল্যাক্সের হয়ে খেলেন  এবং তার বিশ্বাস সম্পর্কে ব্যাপকভাবে কথা বলেছেন।  ২০১৮ সালে তিনি মক্কা গিয়ে ওমরাহ পালন করেন এবং মদিনায়ও ভ্রমণ করেন।  তিনি নিউজিল্যান্ড এবং সামোয়ার দ্বৈত নাগরিক।  ২০১৯ সালে তিনি ক্রাইস্টচার্চ মসজিদের গুলিতে ক্ষতিগ্রস্তদের জন্য একটি \"অশ্রুসিক্ত বার্তা\" তৈরি করেন।  তিনি চীনে উইঘুরদের প্রতি চায়না সরকারের নিকৃষ্ট আচরণের বিরুদ্ধে সর্বদা কথা বলেন এবং নিন্দা করেন। তিনি বলেন, \"এটি একটি দুঃখজনক সময় যখন আমরা মানবতার চেয়ে অর্থনৈতিক সুবিধা বেছে নিই\"। উইলিয়ামস অ্যালানা রাফিকে বিয়ে করেছেন (যার সাথে তিনি একটি দোকানে দেখা করেছিলেন) এবং তার চারটি সন্তান রয়েছে। \n\n\n== তথ্যসূত্র =="}