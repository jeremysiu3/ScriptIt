{"pageid": 1520443, "title": "ভীমনা অমাবস্যা", "url": "https://bn.wikipedia.org/wiki?curid=1520443", "content": "ভীমনা অমাবস্যা ( সংস্কৃত: भीमना अमावस्या) হল কর্ণাটক রাজ্যে পালিত একটি হিন্দু উৎসব। এটি হিন্দু পঞ্জিকার আষাঢ় মাসের অমাবস্যা তিথিতে ( অমাবস্যা ) পালিত হয়। \n\n\n== তাৎপর্য ==\nএই উৎসবটি মূলত মহাভারতের পঞ্চপান্ডবের মধ্যম পান্ডব ভীমের সাথে সম্পর্কিত। ভীমনা অমাবস্যাকে ভীমের জন্মদিন হিসেবে বিবেচনা করা হয়, সেই সাথে এই দিনে তিনি দুষ্ট বকাসুরকে বধ করে ব্রাহ্মণদের এই দুষ্ট রাক্ষসের হাত থেকে রক্ষা করেছিলেন। \nকর্ণাটকে, আষাঢ়ের শেষ দিন ভীমনা অমাবস্যা হিসাবে চিহ্নিত করা হয়। এই অঞ্চলের শৈব সম্প্রদায়ের লোকেরা বিশ্বাস করেন যে, এই দিনে, শিব পার্বতীর ভক্তিতে মুগ্ধ হয়ে তাকে স্ত্রী হিসেবে গ্রহণ করেছিলেন। প্রচলিত বিশ্বাস অনুসারে যদি মহিলারা এই দিনে অন্ন ত্যাগ করে ব্রত পালন করেন এবং শিবের কাছে প্রার্থনা করেন, তাহলে দেবী পার্বতী অবিবাহিত মহিলাদের জন্য সৎ স্বামীলাভের আশীর্বাদ করবেন। বিবাহিত মহিলারা এই ব্রতের মাধ্যমে তাদের স্বামীদের দীর্ঘায়ু, সাফল্য এবং সুখ লাভ করবেন। বোনেরা তাদের ভাইদের মঙ্গলের জন্যও প্রার্থনা করে।  এই উতসবে লাল কাদামাটি দিয়ে শিব ও পার্বতীর মূর্তি  তৈরি করা হয় এবং শুকানো হয়। তারপর ছাই ও সিঁদুর দিয়ে সজ্জিত করা হয়। এই মূর্তিগুলি কখনও কখনও পাঁচলোহ (পাঁচটি উপকরণ - সোনা, রূপা, তামা, ব্রোঞ্জ এবং দস্তা) দিয়েও তৈরি হয়। \n\n\n== তথ্যসূত্র =="}