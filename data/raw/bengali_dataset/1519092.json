{"pageid": 1519092, "title": "জ্যানেট ব্লান্ট", "url": "https://bn.wikipedia.org/wiki?curid=1519092", "content": "জ্যানেট হিটলি ব্লান্ট (১৮৫৯-১৯৫০) একজন ব্রিটিশ লোকসাহিত্যিক ছিলেন ।\nতিনি ছিলেন ব্রিটিশ জেনারেল চার্লস হ্যারিস ব্লান্টের কন্যা। তিনি তার প্রথম ত্রিশ বছর ভারতে কাটিয়েছিলেন। এরপর তিনি অক্সফোর্ডশায়ারের অ্যাডারবেরিতে চলে আসেন। সেখানে তিনি স্থানীয় লোক সংস্কৃতির প্রতি আগ্রহী হন। লোককথায় তার প্রধান অবদান হল অ্যাডারবেরির লোক সংগীত এবং নৃত্য, বিশেষত মরিস নৃত্য সংরক্ষণ করা। ১৯শ শতকের শুরুতে মরিস নৃত্য অঞ্চলটিতে প্রচলিত ছিল। কিন্তু ১৮৮০ এর শেষ নাগাদ এটি বিলুপ্ত হয়ে যায়। ১৯১৬ এবং ১৯১৮ সালে জ্যানেট ব্লান্ট এবং সেসিল শার্পের নেওয়া বিস্তৃত তথ্যগুলির মাধ্যমে, ১৯৭৪ সালে এটি পুনরুজ্জীবিত হয়।\nঅ্যাডারবেরি গ্রাম প্রতি বছর তাদের বার্ষিক মরিস উৎসবের অংশ হিসেবে জ্যানেট ব্লান্টকে স্মরণ করে এবং ২০০৯ সালে অ্যাডারবেরির লে হল প্লেসে একটি নীল প্ল্যাক স্থাপন করা হয়।\n\n\n== গ্রন্থপঞ্জি ==\nফক্সওরথি, টনি। ফোর্টি লং মাইলস: টুয়েন্টি-থ্রি ইংলিশ ফোক সংস ফ্রম দ্য কালেকশন অব জ্যানেট হিটলি ব্লান্ট। লন্ডন: গ্যালিয়ার্ড-ইএফডিএসএস, ১৯৭৬।\nপিকেরিং, মাইকেল। ভিলেজ সঙ অ্যান্ড কালচার: এ স্টাডি বেইসড অন দ্য ব্লান্ট কালেকশন অব সঙ ফ্রম অ্যাডারবেরি, নর্থ অক্সফোর্ডশায়ার। লন্ডন: ক্রুম হেলম, ১৯৮২।\n\n\n== তথ্যসূত্র ==\n\n\n== বহির্সংযোগ ==\nইংলিশ ফোক ডান্স প্রকল্প\nমরিস মেডিটেশন\nভন উইলিয়ামস মেমোরিয়াল লাইব্রেরি অব দ্য ইংলিশ ফোক ডান্স অ্যান্ড সং সোসাইটি (EFDSS)"}