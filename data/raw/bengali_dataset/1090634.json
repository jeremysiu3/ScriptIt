{"pageid": 1090634, "title": "আলি ফাসির", "url": "https://bn.wikipedia.org/wiki?curid=1090634", "content": "আলি ফাসির (ইংরেজি: Ali Fasir; জন্ম: ৪ সেপ্টেম্বর ১৯৮৮) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ঈগলস এবং মালদ্বীপ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\n২০০৬–০৭ মৌসুমে, মালদ্বীপীয় ক্লাব ঈগলসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ঈগলসের হয়ে এক মৌসুম অতিবাহিত করার পর ২০০৮–০৯ মৌসুমে তিনি অল ইয়ুথ লিঙ্কেজে যোগদান করেছেন। অল ইয়ুথ লিঙ্কেজে এক মৌসুম অতিবাহিত করার পর ক্লাব ভ্যালেন্সিয়ার সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ২০ ম্যাচে ৬টি গোল করেছেন। পরবর্তীকালে, তিনি নিউ রেডিয়েন্ট, ভিক্টরি, ট্রাস্ট অ্যান্ড কেয়ার এবং ক্লাব ভ্যালেন্সিয়ার হয়ে খেলেছেন। ২০২১–২২ মৌসুমে, তিনি ক্লাব ভ্যালেন্সিয়া হতে মালদ্বীপীয় ক্লাব ঈগলসে যোগদান করেছেন।\n২০১০ সালে, আলি মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পর, তিনি একই বছরে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৬৪ ম্যাচে ১২টি গোল করেছেন।\n\n\n== প্রারম্ভিক জীবন ==\nআলি ফাসির ১৯৮৮ সালের ৪ঠা সেপ্টেম্বর তারিখে মালদ্বীপের ইদহাফুশিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলি মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। মালদ্বীপের বয়সভিত্তিক দলের হয়ে তিনি ১৩ ম্যাচে অংশগ্রহণ করে ৪টি গোল করেছেন।\n২০১০ সালের ১২ই অক্টোবর তারিখে, ২২ বছর, ১ মাস ও ৮ দিন বয়সে, ডান পায়ে ফুটবল খেলায় পারদর্শী আলি ইন্দোনেশিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৯৩তম মিনিটে আক্রমণভাগের খেলোয়াড় আলি আশফাকের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি ইন্দোনেশিয়া ০–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে আলি মাত্র ১ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ১০ মাস ও ২১ দিন পর, মালদ্বীপের জার্সি গায়ে প্রথম গোলটি করেছেন; ২০১৩ সালের ২রা সেপ্টেম্বর তারিখে, শ্রীলঙ্কার বিরুদ্ধে ম্যাচের ৮৩তম মিনিটে মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলি ফাসির  (ইংরেজি)  \nট্রান্সফারমার্কেটে আলি ফাসির (ইংরেজি) \nওয়ার্ল্ডফুটবল.নেটে আলি ফাসির (ইংরেজি) \nইএসপিএন এফসিতে আলি ফাসির (ইংরেজি) \nন্যাশনাল-ফুটবল-টিমস.কমে আলি ফাসির (ইংরেজি)"}