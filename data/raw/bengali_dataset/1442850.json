{"pageid": 1442850, "title": "নিউ ইয়ার'স রেভোলুশন (২০০৬)", "url": "https://bn.wikipedia.org/wiki?curid=1442850", "content": "নিউ ইয়ার'স রেভোলুশন একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র-এর জন্য প্রযোজনা করেছে। এটি নিউ ইয়ার'স রেভোলুশন কালানুক্রমিকের অধীনে প্রচারিত দ্বিতীয় অনুষ্ঠান ছিল। এই অনুষ্ঠানটি ২০০৬ সালের ৮ই জানুয়ারি তারিখে মার্কিন যুক্তরাষ্ট্রের নিউ ইয়র্কের অলবানির পেপসি এরিনায় অনুষ্ঠিত হয়েছে; যা ২০০০ সালের নো মার্সির পর এই মাঠে ডাব্লিউডাব্লিউইর প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট নয়টি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে এজ ডাব্লিউডাব্লিউই চ্যাম্পিয়নশিপ ম্যাচে জন সিনাকে পরাজিত করেছে, এটি এজের মানি ইন দ্য ব্যাংক ক্যাশ-ইন ম্যাচ ছিল। অন্যান্য শীর্ষস্থানীয় ম্যাচে, জন সিনা ডাব্লিউডাব্লিউই চ্যাম্পিয়নশিপের জন্য আয়োজিত এলিমিনেশন চেম্বার ম্যাচে কার্লিতো, ক্রিস মাস্টার্স, শন মাইকেলস, কেইন ও কার্ট এঙ্গেলকে এবং একক ম্যাচে ট্রিপল এইচ বিগ শোকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র-এ ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র-এ প্রদর্শন করা হয়েছে।\n\n\n== পটভূমি ==\nনিউ ইয়ার'স রেভোলুশন হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জানুয়ারি মাসে অনুষ্ঠিত হয়। এটি পশ্চিমা ঐতিহ্যের নিউ ইয়ার'স রেভোলুশনের (অনু. নতুন বছরের সংকল্প) নামে নামকরণ করা হয়েছে। ২০০৫ সালের ৯ই জানুয়ারি তারিখে প্রথমবারের মতো নিউ ইয়ার'স রেভোলুশন অনুষ্ঠিত হয়েছে।\n২০০৬ সালের এই অনুষ্ঠানটি নিউ ইয়ার'স রেভোলুশন কালানুক্রমিকের দ্বিতীয় অনুষ্ঠান ছিল, যা ৮ই জানুয়ারি তারিখে মার্কিন যুক্তরাষ্ট্রের নিউ ইয়র্কের অলবানির পেপসি এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}