{"pageid": 1021313, "title": "শিগমো", "url": "https://bn.wikipedia.org/wiki?curid=1021313", "content": "শিগমো বা শিশিরোৎসব  ভারতের গোয়া রাজ্যের হিন্দু সম্প্ৰদায়ের মাঝে উদযাপিত একটি প্ৰধান বসন্তোৎসব। এটি  ভারতীয় হোলি বা দোলযাত্রা  উৎসবের একটি অংশ যা গোয়ার কোঙ্কণী অভিবাসীরাও উদ্‌যাপন করে।\n\n\n== ব্যুৎপত্তি ==\nশিগমো একটি কোঙ্কণী শব্দ যা প্রাকৃত শব্দ সুগিমাহো এবং সংস্কৃত শব্দ সুগ্ৰীস্মক থেকে উদ্ভূত হয়েছে।\n\n\n== বর্তমান শিগমো ==\nসাম্প্রতিক কালে রাজ্য সরকার আঞ্চলিক পৌরাণিক কাহিনী এবং ধর্মীয় দৃশ্যগুলো চিত্রিত করে ঐতিহ্যবাহী লোকশিল্পী ও রাস্তার নৃত্যশিল্পীদের সমন্বয়ে সরকারি শিগমো প্যারেড বা পদযাত্রাগুলোর পৃষ্ঠপোষকতা করেছে। এছাড়া শিগমো উৎসব গোয়ার বিভিন্ন গ্রামীণ অঞ্চলেও উদযাপিত হচ্ছে, পনেরো দিন জুড়ে বিভিন্ন এলাকায় উদ্‌যাপনের জন্য বিভিন্ন দিন নির্ধারিত থাকে। তবে প্রতি বছর মার্চ মাসের দিকেই তা পালন করা হয়। এটি হিন্দু চন্দ্র ক্যালেন্ডারের সাথে যুক্ত, তাই গ্রেগরিয়ান ক্যালেন্ডার অনুসারে এর তারিখটি পরিবর্তিত হয়।\n\n\n== বিভিন্নতা ==\nশিগমো উৎসবের দুটি রূপ রয়েছে: ‘ঢাকটো শিগমো’  (ছোট শিগমো) এবং ‘ভাদলো শিগমো’ (বড় শিগমো)।  ঢাকটো শিগমো সাধারণত কৃষক, শ্রমিকশ্রেণি এবং গ্রামীণ জনগোষ্ঠীর মাঝে উদযাপিত হয়। অন্যদিকে ভাদলো শিগমো আরও বড় পরিসরে উদযাপিত হয় যা সকল শ্রেণির মানুষই সম্মিলিতভাবে পালন করে।\n\n\n== লোকসঙ্গীত ও নৃত্য, মন্দির উৎসব ==\nঢাকটো শিগমো প্রধানত লোকসঙ্গীত ও লোকনৃত্যের উৎসব হিসাবে  এবং ভাদলো শিগমো গ্রামীণ মন্দিরে পরিবেশিত একটি উৎসব হিসাবে বিবেচিত হয়। এটি একই সময়ে বিভিন্ন মন্দিরে বিভিন্ন তারিখে উদযাপিত হয়। প্রথম দিন ঠাকুরব্যক্তি স্নান করে গেরুয়া পোশাক পরিধান করেন। খাবার উৎসর্গের পরে একটি ভোজ অনুষ্ঠিত হয়। শিগমো জাম্বাবলি, ফাদারপ্যা, কানসরপাল  এবং ধরগলে মন্দিরে উদযাপিত হয় যা গোয়া ও তার পার্শ্ববর্তী রাজ্যে বেশ বিখ্যাত এবং বিপুল সংখ্যক ভক্ত ও পর্যটকদের আকর্ষণ করে।\n\n\n== তথ্যসূত্র =="}