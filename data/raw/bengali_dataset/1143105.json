{"pageid": 1143105, "title": "পদ্মবিলা জংশন রেলওয়ে স্টেশন", "url": "https://bn.wikipedia.org/wiki?curid=1143105", "content": "পদ্মবিলা জংশন রেলওয়ে স্টেশন বাংলাদেশের খুলনা বিভাগের যশোর জেলার যশোর সদর উপজেলার বসুন্দিয়া ইউনিয়নে অবস্থিত ঢাকা-যশোর রেলপথের একটি রেলওয়ে জংশন স্টেশন। এটি পদ্মা সেতু রেল সংযোগ প্রকল্পের আওতায় নির্মিত জেলার চারটি রেলস্টেশনের একটি।\n\n\n== ইতিহাস ==\nপদ্মা সেতু রেল সংযোগ প্রকল্পের মাধ্যমে রেলওয়ে নেটওয়ার্কের আওতায় বাংলাদেশের দক্ষিণ এবং দক্ষিণ পশ্চিমাঞ্চলকে আনা হয়। প্রথম ধাপে ঢাকার কমলাপুর থেকে দক্ষিণ-পশ্চিমাঞ্চলের জেলা যশোর পর্যন্ত ১৭২ কিলোমিটার ব্রডগেজ রেললাইন নির্মাণ করা হচ্ছে। পদ্মা সেতুর রেলসংযোগ প্রকল্পের আওতায় ১৪টি রেলস্টেশন নির্মাণ ও ৬টি রেলস্টেশন মেরামত করা হবে। নতুন রেললাইনের জন্য ৩১০টি রেল সেতু নির্মাণ করা হবে। ৩১০টির মধ্যে ৬৬ টি বড় এবং ২৪৪ টি ছোট সেতু। রেললাইন নির্মাণের অংশ হিসেবে যশোর জেলার বসুন্দিয়া ইউনিয়ন পরিষদের পদ্মাবিলা এলাকায় রেলওয়ে জংশন নির্মাণের পরিকল্পনা নেওয়া হয়। ২০২৪ সালে পুরো প্রকল্পের কাজ শেষ করার সময়সীমা নির্ধারণ করা হয়েছে। পদ্মবিলা জংশন থেকে একটি রেলপথ রূপদিয়া রেলওয়ে স্টেশন দিয়ে যশোর গিয়েছে, অপর লাইনটি সিঙ্গিয়া রেলওয়ে স্টেশন দিয়ে খুলনায় গিয়েছে।\n\n\n== তথ্যসূত্র =="}