{"pageid": 1101217, "title": "আহমেদাবাদ–বড়োদরা এক্সপ্রেসওয়ে", "url": "https://bn.wikipedia.org/wiki?curid=1101217", "content": "আহমেদাবাদ বড়োদরা এক্সপ্রেসওয়ে বা মহাত্মা গান্ধী এক্সপ্রেসওয়ে বা জাতীয় এক্সপ্রেসওয়ে ১ হল একটি এক্সপ্রেসওয়ে, যা ভারতের গুজরাত রাজ্যের আহমেদাবাদ ও বড়োদরা শহরকে সংযুক্ত করে। ৯৩.১ কিমি (৫৭.৮ মাইল) দীর্ঘ এক্সপ্রেসওয়টি দুটি শহরের মধ্যেকার যাত্রা বা ভ্রমণের সময়কে আড়াই ঘন্টা থেকে এক ঘন্টা হ্রাস করে। এটিকে ১৯৮৬ সালে জাতীয় এক্সপ্রেসওয়ে ১ হিসাবে ঘোষণা করা হয়েছিল।\nএক্সপ্রেসওয়ের প্রতিটি পাশে ২ টি লেন রয়েছে। এক্সপ্রেসওয়েটি ২০০৩ সালে খোলা হয়। এটির দুটি প্রস্থান লুপ নদিয়াদ ও আনন্দে রয়েছে। এক্সপ্রেসওয়েটিকে ভারতের ন্যাশনাল হাইওয়ে অথরিটি ২০০৯ সালে ছয় লেনে উন্নীত করার পরিকল্পনা ঘোষণা করে। এক্সপ্রেসওয়েতে সব ধরনের দুই চাকার যানবাহন নিষিদ্ধ করা হয়েছে। যানবাহন পারাপারের অনুমতি দেওয়ার জন্য বেশ কয়েকটি আন্ডারপাস ও ওভারব্রিজ সহ এক্সপ্রেসওয়েতে দুই চাকার গাড়ি ও গবাদি পশুদের প্রবেশ রোধ করার জন্য বেড়া দেওয়া হয়েছে।\n\n\n== ইতিহাস ==\nএক্সপ্রেসওয়েটি ₹৪৭৫ কোটি ব্যয়ে নির্মিত হয়েছিল এবং ভারতের তৎকালীন প্রধানমন্ত্রী অটল বিহারী বাজপেয়ী উদ্বোধন করেছিলেন। গুজরাত সরকার ২০০৯ সালে ভারত সরকারকে এক্সপ্রেসওয়েটি মুম্বই পর্যন্ত প্রসারিত করার প্রস্তাব করে। আইআরবি ইনফ্রা এক্সপ্রেসওয়েকে ২০১১ সালে চার লেন থেকে সার্ভিস লেন সহ ছয় লেনে উন্নীত করার এবং টোল আদায় করার জন্য একটি দরপত্র অর্জন করে। ২০১৩ সালে, ঘোষণা করা হয়েছিল, যে চুক্তির অংশ হিসাবে আহমেদাবাদ ও বড়োদরাকে সংযোগকারী জাতীয় মহাসড়কের প্রসারিত ও সংস্কারকারী আইআরবি ইনফ্রা, নির্মাণ কাজ শেষ না হওয়া পর্যন্ত টোল আদায় করবে না। এক্সপ্রেসওয়েকে ছয় লেনে উন্নীত করার প্রক্রিয়াটি ₹৩৩০০ কোটি ব্যয়ে করা সম্পন্ন করা হচ্ছে।\n\n\n== তথ্যসূত্র =="}