{"pageid": 1212874, "title": "সুনীল কান্তি রায়", "url": "https://bn.wikipedia.org/wiki?curid=1212874", "content": "সুনীল কান্তি রায় (৮ জানুয়ারি ১৯৪৪ - ৮ মে ২০২২), (এস কে রায় নামেই বেশি পরিচিত), ছিলেন একজন ভারতীয় বাঙালি শিল্পোদ্যোগী, ব্যবসায়ী এবং কলকাতা-ভিত্তিক অর্থ,স্বাস্থ্যসেবা, বীমা, অটোমোবাইল এবং সিকিউরিটিজ ক্ষেত্রের ব্যবসায়িক প্রতিষ্ঠান পিয়ারলেস গোষ্ঠীর পরিচালন অধিকর্তা। কলকাতার সিটি কলেজের প্রাক্তনী, তার জ্যেষ্ঠ ভ্রাতা বি কে রায়ের মৃত্যুর পর ১৯৮৫ খ্রিস্টাব্দে পিয়ারলেস গোষ্ঠীর পরিচালন অধিকর্তার দায়িত্বভার গ্রহণ করেন। তিনি পশ্চিমবঙ্গের উচ্চ সম্পদশালী ব্যক্তিদের অন্যতম ছিলেন।\n\n\n== জীবনী ==\nসুনীলকান্তি রায়ের জন্ম ১৯৪৪ খ্রিস্টাব্দের ৮ জানুয়ারী  ব্রিটিশ ভারতের কলকাতায়। পিতা রাধেশ্যাম রায় ছিলেন তৎকালীন রেসিডুয়ারি নন-ব্যাঙ্কিং কোম্পানি (RNBC), পিয়ারলেস গোষ্ঠীর প্রতিষ্ঠাতা। সুনীলকান্তি রায় পিয়ারলেস জেনারেল ফাইন্যান্স অ্যান্ড ইনভেস্টমেন্ট কোম্পানির পরিচালনা অধিকর্তা এবং পিয়ারলেস ডেভেলপারস লিমিটেড, পিয়ারলেস হোটেলস লিমিটেড, কাইজেন হোটেলস অ্যান্ড রিসোর্টস লিমিটেডের অধ্যক্ষ ছিলেন। এছাড়াও তিনি পিয়ালেস গোষ্ঠীর  পিয়ারলেস হসপিটেক্স হসপিটাল অ্যান্ড রিসার্চ সেন্টার লিমিটেড, বেঙ্গল পিয়ারলেস হাউজিং ডেভেলপমেন্ট লিমিটেড, পিয়ারলেস সিকিউরিটিজ লিমিটেড এবং পিয়ারলেস ফিনান্সিয়াল সার্ভিসেস লিমিটেডের পরিচালনা পর্ষদে যুক্ত ছিলেন। স্বভাবতই তিনি পশ্চিমবঙ্গ শিল্প উন্নয়ন কর্পোরেশনের পরিচালক বোর্ডের সদস্য হন এবং গুরু দায়িত্ব পালন করেন। তিনি অন্যতম সদস্য হিসাবে 'ফেডারেশন অফ ইন্ডিয়ান চেম্বার অফ কমার্স অ্যান্ড ইন্ডাস্ট্রি'র (এফআইসিসিআই) এবং 'বেঙ্গল চেম্বার অফ কমার্স অ্যান্ড ইন্ডাস্ট্রি'র (বিসিসিআই) কার্যনির্বাহী কমিটিতেও ছিলেন। সমাজসেবায় অবদানের জন্য ভারত সরকার ২০০৯ খ্রিস্টাব্দে চতুর্থ সর্বোচ্চ বেসামরিক সম্মান পদ্মশ্রীতে ভূষিত করে\nসুনীলকান্তি রায় ২০২২ খ্রিস্টাব্দের ৮ মে ৭৮ বৎসর 8 মে ৭৮ বৎসর বয়সে কলকাতায় পরলোক গমন করেন।\n\n\n== আরো দেখুন ==\nপিয়ারলেস গ্রুপ\nসিটি কলেজ, কলকাতা\n\n\n== তথ্যসূত্র =="}