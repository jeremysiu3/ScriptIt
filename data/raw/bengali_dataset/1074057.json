{"pageid": 1074057, "title": "জামিয়া সাহবানিয়া দারুল উলুম", "url": "https://bn.wikipedia.org/wiki?curid=1074057", "content": "জামিয়া সাহবানিয়া দারুল উলুম (পূর্বনাম দারুল উলুম সাহবানিয়া মাদ্রাসা) ঢাকার নিউ মার্কেট এলাকার ৮, এলিফ্যান্ট রোডে অবস্থিত একটি কওমি মাদ্রাসা। ২০০১ সালের ১৮ মার্চ মুফতি মুহাম্মদ নেয়ামতুল্লাহ নিজ বাসভবনে এই মাদ্রাসাটি প্রতিষ্ঠা করেন। তার উস্তাদ দারুল উলুম করাচীর সদরুল মুদাররিস সাহবান মাহমুদের নামানুসারে এই মাদ্রাসার নামকরণ করেন। প্রথমে মাদ্রাসার নামকরণ করা হয় দারুল উলুম সাহবানিয়া মাদ্রাসা। প্রতিষ্ঠার এক যুগ পর জামিয়া পর্যায়ের কার্যক্রম পরিচালনার উদ্দেশ্যে ২০১৩ সালে মাদ্রাসার বর্তমান নামটি দেওয়া হয়। ২০২১ সালে মাদ্রাসার ছাত্রসংখ্যা ৬৪৫ এবং শিক্ষক ৭০ জন। মাদ্রাসায় বালক-বালিকা উভয় শাখা রয়েছে।\n\n\n== শিক্ষা ব্যবস্থা ==\nশিক্ষাবিভাগ সমূহ:\n\nরওযাতুস সাহবান: মকতব বিভাগের ৫ – ৬ বছর বয়সী শিশুদের জন্য।\nমক্তব বিভাগ: মক্তব বিভাগে নূরানী পদ্ধতির পাঠদানের অনুসরণ করা হয়। সাধারণ বিষয়ে বেফাকুল মাদারিসিল আরাবিয়া বাংলাদেশের পাঠ্যবই পড়ানো হয়। এ বিভাগে সর্বনিম্ন ৬-৭ বছর বয়সী ছাত্র-ছাত্রী ভর্তি করা হয়।\nনাযেরা বিভাগ: এই বিভাগের পাঠ্যক্রম মক্তব বিভাগের অনুরূপ। এ বিভাগে সর্বনিম্ন ৬-৮ বছর বয়সী ছাত্র-ছাত্রী ভর্তি করা হয়।\nহিফয বিভাগ: হিফয বিভাগের শিক্ষার্থীরা নাযেরা সমাপনীসহ মোট ৪ বছরে হিফয সম্পন্নের পাশাপাশি সাধারণ বিষয়ে ৪র্থ শ্রেণি শেষ করবে এবং বেফাকের অধীনে হিফয পরীক্ষা দিবে। হিফযের জন্য বর্ণিত সিলেবাস বৎসর কৈন্দ্রিক নয়; বরং মেধার উপর নির্ভরশীল। তবে এ বিভাগের সর্বোচ্চ মেয়াদ ৪ বছর।\nকিতাব বিভাগ: এ বিভাগ মোট ৫টি স্তরে বিভক্ত:\nআলনমারহাতুল ইবতিদাইয়্যাহ\nআল মারহাতুল মুতাওয়াসসিতা\nআল মারহাতুস সানাবিয়া\nআল মারহালাতুল আলিয়া\nআল মারহালাতুল আলামিয়া\nআত-তাখাসসুস ফিল ফিকহি ওয়াল ইফতা:\nদাওরায়ে হাদিস সম্পন্নকারী শিক্ষার্থীদের জন্য ফিকহ ও ফতওয়া বিষয়ক গবেষণামূলক উচ্চতর শিক্ষা কোর্স।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}