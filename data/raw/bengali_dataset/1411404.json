{"pageid": 1411404, "title": "এলিমিনেশন চেম্বার (২০২৩)", "url": "https://bn.wikipedia.org/wiki?curid=1411404", "content": "এলিমিনেশন চেম্বার (এছাড়াও জার্মানিতে নো ওয়ে আউট নামে পরিচিত) একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে। এটি এলিমিনেশন চেম্বার কালানুক্রমিকের অধীনে প্রচারিত ত্রয়োদশ অনুষ্ঠান ছিল। এই অনুষ্ঠানটি ২০২৩ সালের ১৮ই ফেব্রুয়ারি তারিখে কানাডার কেবেকের মন্ট্রিয়লের বেল সেন্টারে অনুষ্ঠিত হয়েছে; যা ২০০৯ সালের ডাব্লিউডাব্লিউই ব্রেকিং পয়েন্টের পর এই মাঠে ডাব্লিউডাব্লিউইর প্রথম অনুষ্ঠান ছিল।\nএই অনুষ্ঠানে সর্বমোট পাঁচটি ম্যাচ অনুষ্ঠিত হয়েছে। এই অনুষ্ঠানের সর্বশেষ ম্যাচে রোমান রেইন্স আনডিস্পিউটেড ডাব্লিউডাব্লিউই ইউনিভার্সাল চ্যাম্পিয়নশিপ ম্যাচে সামি জেইনকে পরাজিত করেছে। অন্যান্য শীর্ষস্থানীয় ম্যাচে, অস্টিন থিওরি ডাব্লিউডাব্লিউই মার্কিন যুক্তরাষ্ট্র চ্যাম্পিয়নশিপের জন্য আয়োজিত এলিমিনেশন চেম্বার ম্যাচে ব্রনসন রিড, ড্যামিয়েন প্রিস্ট, জনি গার্গানো, মন্টেজ ফর্ড ও সেথ \"ফ্রিকিন\" রলিন্সকে এবং একক ম্যাচে ববি লাশলি ব্রক লেজনারকে ডিস্কোয়ালিফিকেশনের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইয়ের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইয়ের সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nএলিমিনেশন চেম্বার হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের ফেব্রুয়ারি মাসে অনুষ্ঠিত হয়। ২০০৯ সালের শেষের দিকে, ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের প্রাতিষ্ঠানিক ওয়েবসাইটে একটি জরিপ পরিচালনা করে; যেখানে ভক্তরা ২০১০ সালের ফেব্রুয়ারি মাসের প্রতি-দর্শনে-পরিশোধের (পিপিভি) জন্য একটি নামটি নির্ধারণ করার সুযোগ পায়। পছন্দগুলোর মধ্যে ছিল: এলিমিনেশন চেম্বার, হেভি মেটাল, ব্যাটেল চেম্বার, চেম্বার অব কনফ্লিক্ট এবং নো ওয়ে আউট (যা পূর্ববর্তী এলিমিনেশন চেম্বার-ভিত্তিক অনুষ্ঠানের নাম ছিল)। উক্ত জরিপে এলিমিনেশন চেম্বার নামটি জয়লাভ করেছিল, তবে অনুষ্ঠানটি বর্তমানেও জার্মানিতে \"নো ওয়ে আউট\" হিসেবে প্রচারিত হয়, কেননা এটি আশঙ্কা করা হয়েছিল যে \"এলিমিনেশন চেম্বার\" নামটি মানুষকে ইহুদি গণহত্যার সময় ব্যবহৃত গ্যাস চেম্বারগুলোর কথা মনে করিয়ে দিতে পারে। শুধুমাত্র ২০১১ সালের জন্য, জার্মান সম্প্রচারের ক্ষেত্রে এটির নামকরণ \"নো এস্কেপ\" করা হয়েছিল।\nএই অনুষ্ঠানের ধারণাটি হচ্ছে প্রতিটি অনুষ্ঠানের মূল আকর্ষণ হবে এলিমিনেশন চেম্বারে মধ্যকার আয়োজিত ম্যাচ। এলিমিনেশন চেম্বার ম্যাচটি মূলত ২০০২ সালে তৈরি করা হয়েছিল এবং পূর্ববর্তী নো ওয়ে আউট অনুষ্ঠানসহ অন্যান্য বিভিন্ন প্রতি-দর্শনে-পরিশোধে অনুষ্ঠিত হয়েছিল। এই চেম্বারটি হচ্ছে ইস্পাতের এক বৃত্তাকার খাঁচা, যা আংটিটিকে ঘিরে চেইন এবং গার্ডার নিয়ে গঠিত। চেম্বারের মধ্যে চারটি পড সংযুক্ত রয়েছে, প্রতিটি রিং পোস্টের পিছনে একটি, যা রিংটির বাইরের চারপাশে একটি ইস্পাত প্ল্যাটফর্মে রয়েছে। সাধারণত ছয়জন কুস্তিগির এই ম্যাচে প্রতিদ্বন্দ্বিতা করে; দুইজন কুস্তিগির ম্যাচ শুরু করে এবং বাকিরা চারটি পডের মধ্যে আবদ্ধ থাকে এবং নির্দিষ্ট সময়ের ব্যবধানে এলোমেলোভাবে ম্যাচে প্রবেশ করে। কুস্তিগিরদের কেবল পিনফল অথবা সাবমিশনের মাধ্যমে নির্মূল করা যেতে পারে এবং সর্বশেষ কুস্তিগির বিজয়ী হন।\n২০২৩ সালের এই অনুষ্ঠানটি এলিমিনেশন চেম্বার কালানুক্রমিকের ত্রয়োদশ অনুষ্ঠান ছিল, যা ১৮ই জানুয়ারি তারিখে কানাডার কেবেকের মন্ট্রিয়লের বেল সেন্টারে অনুষ্ঠিত হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি কানাডাে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== নোট ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}