{"pageid": 1190285, "title": "বৈশালী রমেশবাবু", "url": "https://bn.wikipedia.org/wiki?curid=1190285", "content": "বৈশালী রমেশবাবু (জন্ম ২০০১) চেন্নাইয়ের একজন ভারতীয় দাবা খেলোয়াড় যিনি আন্তর্জাতিক মাস্টার (IM) এবং মহিলা গ্র্যান্ডমাস্টার (WGM) এর ফিদে খেতাব অর্জন করেছেন।\n\n\n== ব্যক্তিগত জীবন ==\nবৈশালী রমেশবাবুর জন্ম চেন্নাইয়ের এক তামিল পরিবারে। তিনি গ্র্যান্ডমাস্টার প্রজ্ঞানন্দ রমেশবাবুর দিদি। তার বাবা রমেশবাবু টিএনএসসি ব্যাঙ্কে শাখা ব্যবস্থাপক হিসেবে কাজ করেন। তার মা নাগলক্ষ্মী একজন গৃহিণী।\n\n\n== কর্মজীবন ==\nবৈশালী ২০১২ সালে মেয়েদের বিশ্ব যুব দাবা চ্যাম্পিয়নশিপ অনূর্ধ্ব-১২ এবং ২০১৫ সালে অনূর্ধ্ব-১৪ শিরোপা জিতেছিলেন। ২০১৬ সালে, তিনি মহিলা আন্তর্জাতিক মাস্টার (WIM) শিরোপা পেয়েছিলেন। অক্টোবর ২০১৬-এর হিসাব অনুযায়ী , তিনি ভারতে দ্বিতীয় এবং বিশ্বের দ্বাদশ অনূর্ধ্ব ১৬ মহিলা খেলোয়াড়। সেই সময়ে, তার ইলো রেটিং ছিল ২৩০০।\nতিনি ১২ই আগস্ট ২০১৮ সালে রিগা, লাটভিয়ার রিগা টেকনিক্যাল ইউনিভার্সিটি ওপেন দাবা টুর্নামেন্টে একজন মহিলা গ্র্যান্ডমাস্টার (WGM) হয়েছিলেন।\nবৈশালী অনলাইন অলিম্পিয়াড ২০২০ -এ স্বর্ণপদক বিজয়ী দলের অংশ ছিলেন, যেখানে ভারত তার প্রথম পদক জিতেছিল।\nতিনি ২০২১ সালে তার আন্তর্জাতিক মাস্টার (IM) খেতাব পেয়েছিলেন। ২০২২ সালে, বৈশালী অষ্টম ফিশার মেমোরিয়াল জেতেন এবং ৭.০/৯ স্কোর করে তার দ্বিতীয় গ্র্যান্ডমাস্টার নর্ম অর্জন করেন।\nবৈশালীকে ফিদে মহিলা স্পিড চেস চ্যাম্পিয়নশিপ ২০২২ -এ অংশগ্রহণের জন্য আমন্ত্রণ জানানো হয়েছিল, যেখানে তিনি প্রি-কোয়ার্টার-এ মহিলাদের বিশ্ব ব্লিটজ দাবা চ্যাম্পিয়ন বিবিসারা আসাউবায়েভাকে এবং কোয়ার্টার ফাইনালে স্বদেশী হারিকা দ্রোনাভাল্লিকে পরাজিত করেছিলেন।\nবৈশালী ২০২২ সালের জুলাই-আগস্ট মাসে চেন্নাইয়ের মমল্লপুরমে ৪৪ তম দাবা অলিম্পিয়াডে মহিলা বিভাগে বোর্ড 3 তে খেলেছিলেন। এই প্রতিযোগিতায় ভারত মহিলা দল ব্রোঞ্জ পদক জিতেছে, এবং বৈশালী বোর্ড ৩-এর জন্য পৃথক ব্রোঞ্জ পদক জিতেছেন।\n\n\n== তথ্যসূত্র ==\n\n\n== বহিঃসংযোগ ==\nফিদে সাইটে বৈশালী রমেশবাবুর রেটিং কার্ড  (ইংরেজি)\nচেজগেমস.কমে বৈশালী রমেশবাবুর দাবাড়ু প্রোফাইল ও খেলাসমূহ (ইংরেজি)\nVaishali wins Indian Women Challengers"}