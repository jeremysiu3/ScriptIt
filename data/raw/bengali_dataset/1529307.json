{"pageid": 1529307, "title": "সবিতা সিং", "url": "https://bn.wikipedia.org/wiki?curid=1529307", "content": "সবিতা সিং একজন ভারতীয় চিত্রগ্রাহক এবং চলচ্চিত্র পরিচালক। তিনি \"সোনসি\" স্বল্পদৈর্ঘ্য চলচ্চিত্রের চিত্রগ্রাহক হিসেবে তাঁর কাজের জন্য স্বীকৃতি অর্জন করেন, এই চলচ্চিত্রটি সেরা চিত্রগ্রাহকের জন্য জাতীয় চলচ্চিত্র পুরস্কার জিতেছিল এবং স্বল্পদৈর্ঘ্য চলচ্চিত্র বিভাগে অস্কারের জন্য ভারতের প্রবেশ হিসেবে নির্বাচিত হয়েছিল।\n\n\n== প্রারম্ভিক জীবন ==\nসবিতা সিং হরিয়ানার হিসারে এক কৃষক পরিবারে জন্মগ্রহণ করেন ও বড় হয়ে ওঠেন। তিনি তাঁর গ্রামের প্রথম মহিলা স্নাতক ছিলেন এবং দৃশ্যমান গল্প বলার প্রতি তাঁর আগ্রহ তাঁকে চলচ্চিত্রে কর্মজীবন গড়তে সাহায্য করেছিল। দিল্লিতে সাংবাদিকতা করার পর, সবিতা তাঁর বাবার সহায়তায় চলচ্চিত্র নির্মাণের প্রতি তার আগ্রহকে এগিয়ে নিয়ে যান, তাঁর বাবা একটি ব্যাংকে কর্মরত ছিলেন। তিনি ফিল্ম অ্যাণ্ড টেলিভিশন ইনস্টিটিউট অফ ইণ্ডিয়াতে পড়াশোনা করেন। সেখানে তিনি একজন সিনিয়র, অমিত দত্তের সাথে \"ক্রমশ\" নামক পরীক্ষামূলক চলচ্চিত্রে কাজ করেন। এই সহযোগিতা তাঁর জীবনের এক গুরুত্বপূর্ণ মোড় হিসেবে প্রমাণিত হয়, কারণ ছবিটি ব্যাপক প্রশংসা পায় এবং তাঁকে জাতীয় চলচ্চিত্র পুরস্কার এনে দেয়।\n\n\n== কর্মজীবন ==\nপড়াশোনা শেষ করার পর, সবিতা মুম্বাই চলে আসেন এবং একজন চিত্রগ্রাহক হিসেবে তাঁর কর্মজীবন শুরু করেন। তিনি রাম গোপাল বর্মা পরিচালিত \"ফুনক\" এবং প্রওয়াল রমন পরিচালিত \"৪০৪\" এর মতো উল্লেখযোগ্য প্রকল্পগুলিতে কাজ করেছেন। ২০১৯ সালে, সবিতা সিং স্বল্পদৈর্ঘ্য চলচ্চিত্র \"সোনসি\" দিয়ে চলচ্চিত্র পরিচালনায় আত্মপ্রকাশ করেন। এই ছবির গল্প তিনি নিজে লিখেছেন। এখানে নদী নামে একটি আট বছর বয়সী মেয়ের যাত্রা অনুসরণ করা হয়েছে, যে পথটি রহস্যময় এবং কাব্যিক আখ্যানের মধ্যে ডুবে আছে। সে তার স্বপ্নে দেখা ছায়া পাখির সন্ধানে গভীর এবং রহস্যময় বনে প্রবেশ করে। ছবিটি সেরা চিত্রগ্রহণের জন্য জাতীয় চলচ্চিত্র পুরস্কার জিতেছে এবং স্বল্পদৈর্ঘ্য চলচ্চিত্র বিভাগে অস্কারের জন্য ভারতের প্রবেশ হিসেবে নির্বাচিত হয়েছে।\n\n\n== স্বীকৃতি এবং পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সবিতা সিং (ইংরেজি)"}