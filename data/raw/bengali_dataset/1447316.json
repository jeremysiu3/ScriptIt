{"pageid": 1447316, "title": "পাটিকাবাড়ী শাহী মসজিদ", "url": "https://bn.wikipedia.org/wiki?curid=1447316", "content": "পাটিকাবাড়ী শাহী মসজিদ কুষ্টিয়া জেলার সদর উপজেলায় অবস্থিত একটি বিলুপ্ত মুঘল আমলে নির্মিত মসজিদ। ঝাউদিয়া শাহী মসজিদ ও এই মসজিদের নির্মাণকাল একয় সময়ে হয় বলে ধারণা করা হয়। ২০১৪ সালে মসজিদটি বিলুপ্ত করে নতুন মসজিদ নির্মাণ করা হয়। তখন থেকে মসজিদটি পাটিকাবাড়ী খামারপাড়ার জামে মসজিদ নামে পরিচিতি লাভ করে।\n\n\n== ইতিহাস ==\nমসজিদটি মুঘল সম্রাট আওরঙ্গজেবের শাসনামলে ঝাউদিয়ার শাহ সুফি সৈয়দ আহাম্মেদ আলী (আদারী মিয়া চৌধুরী)  মসজিদটি নির্মাণ করিয়েছিলেন। কালক্রমে মসজিদটি ভগ্নপ্রায় হয়ে পড়ে। ১৯১৫ সালে আকবর আলী চৌধুরী নামে একজন সংস্কার করেছিলেন। \n\n\n== যেভাবে বিলুপ্ত হয় ==\nপাটিকাবাড়ী গ্রামের পান্তাপাড়া নিবাসী জনৈক পালন (ইউপি সদস্য) মসজিদের পাশে মুরগির খামার করার সময় পুরাতন মসজিদের জরাজীর্ণ দশা দেখে স্বউদ্যোগী হয়ে এলাকাবাসীর সহযোগিতায় ২০১৪ সালে পুরাতন মসজিদটি ভেঙে নতুন মসজিদটি স্থাপন করেণ।\n\n\n== গঠনশৈলী ==\nমসজিদটি পোড়া ইট ও চুন-সুরকির গাঁথুনিতে নির্মিত হয়েছিল। মসজিদটির ৩টি গম্বুজ ছিল। মসজিদের ৩টি প্রবেশপথ ছিল। মসজিদটির দৈর্ঘ্য ছিল ৩৩ ফুট ও প্রস্থ ছিল ১৯ ফুট। দেওয়ালের পুরুত্ব ছিল ৩৬ ইঞ্চি। মসজিদের দুই কাতারে ১৬ জন মুসল্লি সালাত আদায় করতে পারতেন।\n\n\n== গ্রন্থপঞ্জিকা ==\nডঃ. মুহাম্মদ হাসনায়েন, ড. সারিয়া সুলতানা (২০২০)। ধর্মীয় ইতিহাস স্থাপত্যে কুষ্টিয়া। ৭/৩ খ. সাহিত্যিক মীর মশাররফ হোসেন সড়ক, কুষ্টিয়া ৭০০০: কন্ঠধ্বনি প্রকাশনী। পৃষ্ঠা ৯৩, ৯৪। আইএসবিএন 978-984-94435-0-6। \nমোঃ রেজাউল করিম, সম্পাদক (২০২৩)। কুষ্টিয়ার প্রত্ননিদর্শন। ঢাকা: গতিধারা। পৃষ্ঠা ২০০–২০১। আইএসবিএন 978-984-34608-1-3। \n\n\n== বহিঃসংযোগ ==\n\n\n== তথ্যসূত্র =="}