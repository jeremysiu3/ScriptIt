{"pageid": 1018381, "title": "চাদ জাতীয় ফুটবল দল", "url": "https://bn.wikipedia.org/wiki?curid=1018381", "content": "চাদ জাতীয় ফুটবল দল (ইংরেজি: Chad national football team) হচ্ছে আন্তর্জাতিক ফুটবলে চাদের প্রতিনিধিত্বকারী পুরুষদের জাতীয় দল, যার সকল কার্যক্রম চাদের ফুটবলের সর্বোচ্চ নিয়ন্ত্রক সংস্থা চাদীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬১ সালের ২৫শে ডিসেম্বর তারিখে, চাদ প্রথমবারের মতো আন্তর্জাতিক খেলায় অংশগ্রহণ করেছে; কোত দিভোয়ারের আবিজানে অনুষ্ঠিত চাদ এবং নাইজারের মধ্যকার উক্ত ম্যাচটি ২–২ গোলে ড্র হয়েছে।\n২০,০০০ ধারণক্ষমতাবিশিষ্ট ওমনিস্পোর্টস ইদ্রিস মহমত উয়া স্টেডিয়ামে লে সাও নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় চাদের রাজধানী এনজামেনায় অবস্থিত। বর্তমানে এই দলের ম্যানেজারের দায়িত্ব পালন করছেন আমান আদুম তুনিয়া এবং অধিনায়কের দায়িত্ব পালন করছেন ভায়াংকারার আক্রমণভাগের খেলোয়াড় এজেকিয়েল এন'দুয়াসেল।\nচাদ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও চাদ এপর্যন্ত একবারও অংশগ্রহণ করতে সক্ষম হয়নি।\nএজেকিয়েল এন'দুয়াসেল, লেগের দিমরাঙ্গার, ফ্রান্সিস উমর বেলঙ্গার, মহমত হিসেইন এবং মহমত লাবোর মতো খেলোয়াড়গণ চাদের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৬ সালের এপ্রিল মাসে প্রকাশিত র‌্যাঙ্কিংয়ে চাদ তাদের ইতিহাসে সর্বোচ্চ অবস্থান (৯৭তম) অর্জন করে এবং ১৯৯৭ সালের জুন মাসে প্রকাশিত র‌্যাঙ্কিংয়ে তারা ১৯০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে চাদের সর্বোচ্চ অবস্থান হচ্ছে ১১১তম (যা তারা ১৯৭৭ সালে অর্জন করেছিল) এবং সর্বনিম্ন অবস্থান হচ্ছে ১৫৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ চাদ জাতীয় ফুটবল দল  ওয়েব্যাক মেশিনে আর্কাইভকৃত ২৩ নভেম্বর ২০১৮ তারিখে (ইংরেজি)\nক্যাফ-এ চাদ জাতীয় ফুটবল দল (ইংরেজি)"}