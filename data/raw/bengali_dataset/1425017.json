{"pageid": 1425017, "title": "সেলিওয়ানফের পরীক্ষা", "url": "https://bn.wikipedia.org/wiki?curid=1425017", "content": "সেলিওয়ানফের পরীক্ষা বা রিসরসিনল পরীক্ষা হলো অ্যালডোজ ও কিটোজ শর্করার মধ্যে পার্থক্যকারী বিক্রিয়া। কোনো শর্করায় একটি কিটোন গ্রুপ উপস্থিত থাকলে তা কিটোজ এবং অ্যালডিহাইড গ্রুপ থাকলে তা অ্যালডোজ। এই পরীক্ষাটির মূলনীতি হচ্ছে, উত্তপ্ত করা হলে কিটোজগুলো অ্যালডোসের চেয়ে দ্রুত নিরুদিত হয় অর্থাৎ পানির অণু অপসারণ করে। পরীক্ষাটি থিওডর সেলিওয়ানফের নামে নামকরণ করা হয়েছে। কিটোজ সুগার থাকা একটি দ্রবণে সেলিওয়ানফের বিকারক যোগ করা হলে দ্রুত লাল রং তৈরি হয়। এটিই এই পরীক্ষার ইতিবাচক ফল। অন্যদিকে অ্যালডোজ সমন্বিত তা যোগ করা হলে মিশ্রণটি ধীরে ধীরে হালকা গোলাপী বর্ণ ধারণ করে।\n\nএই বিকারকটি রেজরসিনল এবং গাঢ় হাইড্রোক্লোরিক অ্যাসিডের সমন্বয়ে গঠিত:\n\nপলিস্যাকারাইড এবং অলিগোস্যাকারাইড কিটোজের অ্যাসিড হাইড্রোলাইসিস প্রথমে ফুরফুরাল এবং তারপর সরলতর শর্করা উৎপন্ন করে।। \nডিহাইড্রেটেড বা নিরুদিত কিটোজ তারপর ২ অণু রেজরসিনলের সাথে ধারাবাহিক ঘনীভবন বিক্রিয়ার মাধ্যমে চেরির মতো গাঢ়  লাল রঙের একটি অণু তৈরি করে।\nঅ্যালডোস সামান্য বিক্রিয়া করে একটি ম্লান গোলাপী রঙ তৈরি করতে পারে।\nফ্রুকটোজ ও সুক্রোজ এই পরীক্ষায় ইতিবাচক ফল দেওয়া সবচেয়ে পরিচিত শর্করা। সুক্রোজ মূলত ফ্রুক্টোজ (কিটোজ) ও গ্লুকোজের (অ্যালডোজ) সমন্বয়ে গঠিত ডাইস্যাকারাইড হওয়ায় ফ্রুক্টোজের উপস্থিতির কারণে এটি ইতিবাচক ফল দেয়,।\nসাধারণত, এই পরীক্ষা চালানোর জন্য 6M HCl ব্যবহার করা হয়। কিটোজগুলো দ্রুত ডিহাইড্রেটেড হয়ে শক্তিশালী রং দেয়। অন্যদিকে অ্যালডোস খুব ধীরে বিক্রিয়া করে বিবর্ণ রং দেয়।\n\n\n== তথ্যসূত্র ==\n\nSeliwanoff, Theodor (১৮৮৭)। \"Notiz über eine Fruchtzuckerreaction\": 181–182। ডিওআই:10.1002/cber.18870200144। \nKatoch, Rajan (২০১১-০৬-৩০)। Analytical Techniques in Biochemistry and Molecular Biology। পৃষ্ঠা 71। আইএসবিএন 978-1-4419-9784-5। \nChawla (২০০৩-০১-০১)। Practical Clinical Biochemistry: Methods and Interpretations। পৃষ্ঠা 35। আইএসবিএন 978-81-8061-108-7।"}