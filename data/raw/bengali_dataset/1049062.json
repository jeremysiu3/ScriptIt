{"pageid": 1049062, "title": "জতুগৃহ (১৯৬৪-এর চলচ্চিত্র)", "url": "https://bn.wikipedia.org/wiki?curid=1049062", "content": "জতুগৃহ হল তপন সিংহ পরিচালিত ১৯৬৪ সালের বাংলা ভাষার ভারতীয় চলচ্চিত্র। সুবোধ ঘোষের জতুগৃহ উপন্যাসের অবলম্বনে এই চলচ্চিত্রটি নির্মিত হয়। উত্তম কুমার ফিল্মস প্রাঃ লিঃ ব্যানারে চলচ্চিত্রটি প্রযোজনা করেন উত্তম কুমার। এই চলচ্চিত্রটি সংগীত পরিচালনা করেছিলেন আশিস খাঁ। এই কাহিনীর ভিত্তিতে গুলজার পরিচালিত ১৯৮৭ সালে পুনর্নির্মিত হয় ইজাজাত ছবি। এই চলচ্চিত্রটির মুখ্য চরিত্রে অভিনয় করেন উত্তম কুমার, অরুন্ধতী দেবী, বিকাশ রায় ও  অনিল চট্টোপাধ্যায়।\nচলচ্চিত্রটি ১৯৬৪ সালের ২০ শে মার্চ মুক্তি পায়। এটি ১১তম জাতীয় চলচ্চিত্র পুরস্কারে তৃতীয় শ্রেষ্ঠ বাংলা ভাষার পূর্ণদৈর্ঘ্য চলচ্চিত্রের জন্য যোগ্যতার সনদ ও ২৮তম বাংলা চলচ্চিত্র সাংবাদিক সমিতি পুরস্কারে ৬ষ্ঠ শ্রেষ্ঠ ভারতীয় চলচ্চিত্র বিভাগে পুরস্কার অর্জন করে।\n\n\n== কাহিনী ==\nশতদল রেল দিয়ে কলকাতা যাওয়ার সময় রাজপুর স্টেশনে দীর্ঘ সময় পর মাধুরীর সাথে দেখা হয় এবং তাদের গল্পটি ধারাবাহিক ফ্ল্যাশব্যাকের মাধ্যমে বর্ণিত হয়। তারা আসলে সুখী-বিবাহিত দম্পতি ছিল। শতদল একজন সফল অধ্যাপক ছিলেন এবং তাঁর স্ত্রী মাধুরীর সাথে সাত বছর সংসার করেন। কিন্তু দিন-দিন তাদের ভালবাসা কমতে থাকে। এটা উভয়েই বুঝতে পেরে অবশেষে এই দম্পতি ব্রেক আপ করার সিদ্ধান্ত নেয়। পাঁচ বছর পর তারা যখন স্টেশনে মিলিত হয়, তখন তারা বুঝতে পারে যে তাদের একে অপরের প্রতি ভালবাসা মারা যায়নি। একজন অপরজনের প্রতি আবেগী ও সংবেদনশীল হয়ে উঠে।\n\n\n== অভিনয়শিল্পীদল ==\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জতুগৃহ  (ইংরেজি)"}