{"pageid": 108411, "title": "খ্রিস্টান", "url": "https://bn.wikipedia.org/wiki?curid=108411", "content": "খ্রিস্টান বলতে খ্রিস্টধর্মাবলম্বীদের বোঝায়। খ্রিস্টধর্ম একটি একেশ্বরবাদী আব্রাহামীয় ধর্ম যার মূল ভিত্তি নসরতীয় যিশুর জীবন ও শিক্ষা। খ্রিস্টানরা যিশুকে আদি বাইবেল/হিব্রু বাইবেল কথিত মশীহ (গ্রিক শব্দ থেকে ব্যুৎপন্ন খ্রিস্ট) এবং ঈশ্বরপুত্র মনে করেন। বিশেষণ হিসেবে \"খ্রিস্টান\" শব্দটির অর্থ \"খ্রিস্টধর্ম সম্বন্ধীয়\"; আবার প্রবাদ অর্থে এই শব্দটির অর্থ \"যা কিছু মহান, শুভ ও খ্রিস্ট-প্রতিম\"।\nগ্রিক শব্দ Χριστιανός (christianos; অর্থ, \"খ্রিস্টের অনুগামী\") কথাটি এসেছে Χριστός (christos; অর্থ, \"তৈলাভিষিক্ত ব্যক্তি\") শব্দটি থেকে। শেষোক্ত শব্দটির সঙ্গে একটি লাতিন বিশেষণমূলক অনুসর্গ যুক্ত হয়ে এই শব্দটি এসেছে। গ্রিক সেপ্টুজেইন্ট-এ christos শব্দটি হিব্রু מָשִׁיחַ (Mašíaḥ, মাশিয়াহ, অর্থ \"[যিনি] তৈলাভিষিক্ত\") শব্দের অনুবাদে ব্যবহৃত হয়েছে। ফরাসি 'Chrétien', স্প্যানিশ 'Cristiano' বা ইংরেজি 'Christian' ইত্যাদি ইউরোপীয় নামগুলিও গ্রিক ভাষা থেকেই গৃহীত হয়েছে।\n\n\n== আরও দেখুন ==\nখ্রিস্টরাজ্য\nখ্রিস্টান চার্চ\nসিম্পল চার্চ\nখ্রিস্টধর্মে ধর্মান্তরণ\nখ্রিস্টানদের তালিকা\nরাইস খ্রিস্টান, যিনি পার্থিব সুবিধা আদায়ের জন্য নিজেকে খ্রিস্টান বলে উল্লেখ করেন।\n\n\n== তথ্যসূত্র =="}