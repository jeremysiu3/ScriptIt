{"pageid": 1034344, "title": "চিকারা (বাদ্যযন্ত্র)", "url": "https://bn.wikipedia.org/wiki?curid=1034344", "content": "চিকারা হল ভারতে আবিষ্কৃত একটি তন্তু বাদ্যযন্ত্র। এটি ধনুকের ছিলা অংশটি দ্বারা বাজানো হয়। এটি ভারতীয় লোক সংগীত বাজানোর জন্য ব্যবহৃত হয়। এটি রাজস্থান, মধ্যপ্রদেশ এবং উত্তরপ্রদেশের উপজাতি সম্প্রদায় ব্যবহার করে। এটিকে রাজস্থানের আলওয়ার জেলার ‘মেও’ সম্প্রদায় গানের সাথে সঙ্গত হিসেবে ব্যবহার করে।\n\n\n== বাদ্যযন্ত্রের বিবরণ ==\nকাঠের একটি খণ্ড থেকে চিকারা তৈরি হয়; টিকটিকি বা সাপের চামড়া দিয়ে অনুরণনকটি ঢাকা থাকে। বর্ধিত ঘাড় অংশটির (নেক) শেষভাগে তিনটি ঘনকাকার কাঠের কুচি উভয় পাশের গর্তে প্রবেশ করানো থাকে। এটি তৈরির সময়কাল ছিল ১৯ শতাব্দীর শেষের দিক থেকে ২০ শতাব্দীর প্রথমভাগের মধ্যে।\n\n\n== বর্ণনা ==\nচিকারা হল একটি সরল স্পাইক ফিডল (যেখানে হাতলটি অনুরণকের মধ্য দিয়ে তার ব্যাস বরাবর যায় এবং যেটি ধনুকের ছিলার সাহায্যে বাজানো হয়), যেটি সারেঙ্গি বা সারিন্দার মত একইভাবে বাজানো হয়। এগুলি বাজানোর সময় তন্তুর ওপর চাপ না দিয়ে আঙুলের নখ তন্তুর ওপর দিয়ে স্বচ্ছন্দে চলাফেরা করে।  \nএটির ৩টি তন্তু রয়েছে, যার মধ্যে দুটি ঘোড়ার লোম এবং একটি ইস্পাত দিয়ে তৈরি। এগুলি সি, এফ এবং জি পর্দায় বাঁধা থাকে।\n\n\n== দ্ব্যর্থতা ==\nউত্তর ভারতের বিভিন্ন অসম্পর্কিত লোকজ বিবরণ বর্ণনা করতে \"চিকারা\" শব্দটি প্রায়শই অস্পষ্টভাবে ব্যবহৃত হয়।\n\n\n== সম্পর্কিত বাদ্যযন্ত্র ==\nচিকারি, চিকারার ছোট সংস্করণ।\nসারেঙ্গি\n\n\n== তথ্যসূত্র ==\nThe Stringed Instrument Database"}