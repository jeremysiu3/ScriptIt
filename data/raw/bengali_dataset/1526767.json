{"pageid": 1526767, "title": "শুভাবতী পাসওয়ান", "url": "https://bn.wikipedia.org/wiki?curid=1526767", "content": "শুভাবতী পাসওয়ান (শুভাবতী দেবী নামেও পরিচিত) হলেন ভারতীয় সংসদের নিম্নকক্ষ, একাদশ লোকসভার একজন প্রাক্তন সদস্য। তিনি বাঁশগাঁওয়ের প্রতিনিধিত্ব করেন।\n\n\n== প্রারম্ভিক জীবন ==\nশুভাবতীর জন্ম ১৯৫২ সালের ১৫ই মে উত্তর প্রদেশের গোরক্ষপুর জেলার জিন্দাপুর গ্রামে।\n\n\n== কর্মজীবন ==\nবাঁশগাঁও আসনটি তফসিলি জাতি বিভাগের জন্য সংরক্ষিত। ১৯৯৬ সালের ভারতীয় সাধারণ নির্বাচনে সমাজবাদী পার্টির প্রার্থী হিসেবে শুভাবতী ভারতীয় জনতা পার্টির (বিজেপি) রাজ নারায়ণ পাসির বিরুদ্ধে ২,০৩,৫৯১ ভোট পেয়েছিলেন। তিনি ৪.৯৬% ভোটের ব্যবধানে আসনটি জিতেছিলেন। তবে, ১৯৯৮ এবং ১৯৯৯ সালে অনুষ্ঠিত সাধারণ নির্বাচনে তিনি যথাক্রমে ৩১.৬৭% ও ২৯.২৩% ভোট পেয়েছিলেন এবং পাসির কাছে হেরে গিয়েছিলেন। ২০০৪ সালের নির্বাচনে তিনি ১,৩৫,৪৯৯ ভোট পেয়ে তৃতীয় স্থানে নেমে যান। পরবর্তী নির্বাচনে তাঁর ছেলে কমলেশ পাসওয়ান জয়ী হন।\nশুভাবতী পাসওয়ান বিজেপিতে যোগ দেন এবং ২০১২ সালের উত্তরপ্রদেশ বিধানসভা নির্বাচনে বাঁশগাঁও বিধানসভা কেন্দ্র থেকে প্রতিদ্বন্দ্বিতা করেন। বিজেপি নেতা যোগী আদিত্যনাথ একই আসনের জন্য অন্য একজন প্রার্থীকে সমর্থন করেছিলেন। তিনি তৃতীয় স্থান অধিকার করেন এবং মাত্র ২৪,৫৭৬ ভোট পান।\n\n\n== ব্যক্তিগত জীবন ==\nশুভাবতী ১৯৭০ সালের ১০ই এপ্রিল ওম প্রকাশ পাসওয়ানকে বিয়ে করেন। তাঁদের দুই ছেলে আছে।\n\n\n== তথ্যসূত্র =="}