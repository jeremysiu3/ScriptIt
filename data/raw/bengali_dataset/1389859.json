{"pageid": 1389859, "title": "পি. মাধবন", "url": "https://bn.wikipedia.org/wiki?curid=1389859", "content": "পালাকৃষ্ণ মাধবন (১ জানুয়ারী ১৯২৮-৬ ডিসেম্বর ২০০৩) ভারতের তামিল চলচ্চিত্র জগতের একজন প্রযোজক এবং পরিচালক ছিলেন। ষাটের দশক এবং সত্তরের দশকে তিনি চলচ্চিত্র জগতে কাজ করতেন এবং তিনি মোট ৪৯টি চলচ্চিত্র পরিচালনা করেছিলেন আর তার প্রযোজনা করা চলচ্চিত্রের সংখ্যা ছিলো ৩৯টি, অরুণ প্রসাদ মুভিজ নামের একটি প্রযোজনা প্রতিষ্ঠান ছিলো তার।\n\n\n== কর্মজীবন ==\nমাধবনের কর্মজীবন শুরু হয়েছিলো পরিচালক টি. আর. রঘুনাথের একজন সহকারী হিসেবে। মাধবন পরিচালক সি ভি শ্রীধরের সহকারী হিসেবেও কাজ করেছিলেন এবং এরপরেই তিনি স্বতন্ত্র ভাবে চলচ্চিত্র পরিচালনা কর্মে হাত দেন এবং তার পরিচালিত প্রথম চলচ্চিত্রের নাম ছিলো মণি ওসাই যেটা একটুও ব্যবসা করতে পারেনি। তার নির্মিত উল্লেখযোগ্য চলচ্চিত্র গুলোর মধ্যে রয়েছে দেইবা তাই, ভিয়েতনাম ভিড়ু, তাঙ্গা পাদাক্কাম, কান্নে পাপ্পা এবং কুড়ানতাইক্কাগা। মাধবন 'এমজিআর ফিল্ম সিটি' এবং 'স্টেট ফিল্ম ডেভেলপমেন্ট কর্পোরেশন'-এর প্রথম সভাপতি এবং ব্যবস্থাপনা পরিচালক ছিলেন। তিনি জাতীয় চলচ্চিত্র পুরস্কারেরও সভাপতি হিসেবে দায়িত্ব পালন করেছিলেন।\n\n\n== পুরস্কারসমূহ ==\n১৯৭০ -  রামান ইয়েত্তানাই রামানাদি - শ্রেষ্ঠ তামিল ভাষার চলচ্চিত্র বিভাগে জাতীয় চলচ্চিত্র পুরস্কার (ভারত)\n১৯৭০ - নিলাভে নি সাচি - শ্রেষ্ঠ পরিচালক বিভাগে তামিলনাড়ু রাজ্য চলচ্চিত্র পুরস্কার\n১৯৭২ - পাট্টিকাড়া পাট্টানামা - শ্রেষ্ঠ তামিল ভাষার চলচ্চিত্র বিভাগে জাতীয় চলচ্চিত্র পুরস্কার (ভারত)\n১৯৭২ - জ্ঞান ওলি - শ্রেষ্ঠ পরিচালক বিভাগে ফিল্মফেয়ার পুরস্কার - তামিল\n\n\n== মৃত্যু ==\nমাধবন ২০০৩ সালের ৬ ডিসেম্বর চেন্নাই-এ মারা যান, মৃত্যুকালে তার বয়স ছিলো ৭৫ বছর।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে P. Madhavan (ইংরেজি)"}