{"pageid": 1133805, "title": "পদ্মা সেনানিবাস", "url": "https://bn.wikipedia.org/wiki?curid=1133805", "content": "পদ্মা সেনানিবাস (শেখ রাসেল সেনানিবাস, মাওয়া সেনানিবাস, জাজিরা সেনানিবাস নামেও পরিচিত) হলো বাংলাদেশের শরীয়তপুরের জাজিরায় অবস্থিত একটি সেনানিবাস। মুন্সিগঞ্জ জেলার মাওয়া ও শরীয়তপুর জেলার জাজিরা নিয়ে এই সেনানিবাস গঠিত। পদ্মা সেতুর নিরাপত্তার জন্য এই সেনানিবাস নির্মাণ করা হয়েছে। বাংলাদেশ সেনাবাহিনী এই সেনানিবাসের নাম শেখ রাসেলের নামে রেখেছে।\nপদ্মা বহুমুখী সেতু প্রকল্পের সার্বিক নিরাপত্তার জন্য ২০১৩ সালের ১৮ সেপ্টেম্বর ২০১৩ মাওয়া এবং জাজিরা প্রান্তে দুটি অস্থায়ী সেনানিবাস স্থাপন করা হয়। পরবর্তীতে ২০২২ সালের ২৯ মার্চ তারিখে তৎকালীন প্রধানমন্ত্রী শেখ হাসিনা স্থায়ী সেনানিবাসের উদ্বোধন করেন।\nসেনানিবাসটি ২৩৫ একর জমি জুড়ে অবস্থিত। এই সেনানিবাসে তিনটি প্রধান ইউনিট রয়েছে যা ১৩২০ কোটি টাকা ব্যয়ে নির্মিত। পদ্মা সেতুর নিরাপত্তা দেওয়ার জন্য গঠিত ৯ পদাতিক ডিভিশনের অধীনে ৯৯ কম্পোজিট ব্রিগেড এই সেনানিবাসে রয়েছে।\n\n\n== ইউনিট সমূহ ==\n৯৯তম কম্পোজিট ব্রিগেড\n১x যান্ত্রিক পদাতিক ব্যাটালিয়ন\n১x আকাশ প্রতিরক্ষা গোলান্দাজ (আর্টিলারি) রেজিমেন্ট\n১x রিভারাইন ইঞ্জিনিয়ার্স ব্যাটালিয়ন\n\n\n== আরও দেখুন ==\nপদ্মা সেতু\nযমুনা সেনানিবাস\n\n\n== তথ্যসূত্র =="}