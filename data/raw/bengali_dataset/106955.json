{"pageid": 106955, "title": "উইকিট্রাভেল", "url": "https://bn.wikipedia.org/wiki?curid=106955", "content": "উইকিট্রাভেল একটি ওয়েব ভিত্তিক প্রকল্প, যার উদ্দেশ্য “বিনামূল্যে আধুনিক, পূর্ণাঙ্গ এবং নির্ভরযোগ্য বিশ্বব্যাপী ভ্রমণ সহায়িকা সৃষ্টি করা।” ২০০৩ সালের জুলাই এ ইভান প্রোড্রোমো এবং মিশেল অ্যান জেনকিন্স এই প্রকল্পটির উদ্যোগ গ্রহণ করেন। এটি উইকি মডেলের উনুরূপে এবং এতা ক্রিয়েটিভ কমন্স লাইসেন্স-এর আওতায় তৈরি করা হয়েছে। ২০০৬ সালে ক্যালিফোর্নিয়া ভিত্তিক ইন্টারনেট ব্র্যান্ড কোম্পানি উইকিট্রাভেলের ট্রেদমার্ক ও সার্ভার কিনে নেয় এবং এই ওয়েবসাইটে তাদের বিজ্ঞাপন দেয়া শুরু করে। ওয়েবসাইটটি ২০০৭ সালে সেরা ভ্রমণ বিষয়ক ওয়েবসাইট হিসেবে ওয়েবি এ্যাওয়ার্ড লাভ করে। ঐ বছরে উইকিট্রাভেলের প্রতিষ্ঠাতাগণ উইকিট্রাভেল প্রেস চালু করেন, এটি ওয়েবসাইটটির বিষয়বস্তু মুদ্রিত আকারে প্রকাশ করে। প্রথম মুদ্রিত সহায়িকা প্রকাশিত হয় ২০০৮ সালের ১ ফেব্রুয়ারি।\n\n\n== তথ্যসূত্র ==\n\n\n== বহিঃসংযোগ ==\nউইকিট্রাভেল (ইংলিশ ভার্শন)\nউইকিট্রাভেল প্রেস  ওয়েব্যাক মেশিনে আর্কাইভকৃত ২১ জানুয়ারি ২০১৩ তারিখে"}