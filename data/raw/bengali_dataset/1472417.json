{"pageid": 1472417, "title": "জেসমিন স্যান্ডলাস", "url": "https://bn.wikipedia.org/wiki?curid=1472417", "content": "জেসমিন কৌর স্যান্ডলাস (জন্ম: ৪ সেপ্টেম্বর, ১৯৮৫) হলেন একজন আমেরিকান নেপথ্য সঙ্গীতশিল্পী, টেলিভিশন ব্যক্তিত্ব, অভিনয়শিল্পী ও গীতিকার, যিনি মূলত পাঞ্জাবি গান গেয়ে থাকেন। স্যান্ডলাস ভারতের জলন্ধরে জন্মগ্রহণ করেন এবং ক্যালিফোর্নিয়ার স্টকটনে বেড়ে ওঠেন। স্যান্ডলাসের প্রথম গান \"মুসকান\" (২০০৮) হিট হয়। ২০১৪ সালে তিনি কিক চলচ্চিত্রের জন্য \"ইয়ার না মিলে\" গানের মাধ্যমে বলিউডে নেপথ্য সঙ্গীতশিল্পী হিসাবে কর্মজীবন শুরু করেন। গানটি প্রকাশের পর \"ইয়ার না মিলে\" ভাইরাল হয়ে যায় এবং চার্টের শীর্ষে অবস্থান নিয়ে সমালোচকদের ব্যাপক প্রশংসা অর্জন করে।\n\n\n== প্রারম্ভিক জীবন ==\nজেসমিন কৌর স্যান্ডলাস ১৯৮৫ সালে ভারতের পাঞ্জাবের জলন্ধরে একটি পাঞ্জাবি শিখ লাবানা পরিবারে জন্মগ্রহণ করেন। তার মা তাকে ছোটবেলায় গান গাওয়ার জন্য মঞ্চে তুলে দেন। তার স্কুলের দিনগুলিতে তিনি অনেক গানের প্রতিযোগিতায় অংশ নিয়েছিলেন এবং সেই সময়েই তিনি অনেক পাঞ্জাবি লোক গায়কের দ্বারা প্রভাবিত হয়েছিলেন। ১২ বা ১৩ বছর বয়সে তিনি তার পরিবারের সাথে ক্যালিফোর্নিয়ায় চলে যান, যেখানে তিনি ওয়েস্ট কোস্ট সঙ্গীত দ্বারা অনুপ্রাণিত হয়েছিলেন। তিনি যখন গান লিখতে শুরু করেছিলেন তখন তার বয়স ছিল মাত্র ১৬ বছর।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nফেসবুকে জেসমিন স্যান্ডলাস\nইন্সটাগ্রামে জেসমিন স্যান্ডলাস"}