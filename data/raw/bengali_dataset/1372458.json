{"pageid": 1372458, "title": "বিজয় মৌর্য", "url": "https://bn.wikipedia.org/wiki?curid=1372458", "content": "বিজয় মৌর্য একজন ভারতীয় অভিনেতা, চলচ্চিত্র পরিচালক, ও চিত্রনাট্যকার। তিনি চিল্লার পার্টি (২০১১) চলচ্চিত্রের জন্য নিতেশ তিওয়ারি ও বিকাস বহলের সাথে যৌথভাবে শ্রেষ্ঠ চিত্রনাট্য বিভাগে জাতীয় চলচ্চিত্র পুরস্কার অর্জন করেন। এছাড়া তিনি সঙ্গীতধর্মী গল্লি বয় (২০১৯) চলচ্চিত্রে তার কাজের জন্য সুপরিচিত, যার জন্য তিনি শ্রেষ্ঠ সংলাপ বিভাগে ফিল্মফেয়ার পুরস্কার, আইফা পুরস্কার ও স্ক্রিন পুরস্কার অর্জন করেন।\n\n\n== কর্মজীবন ==\nমৌর্য অনুরাগ কশ্যপের ব্ল্যাক ফ্রাইডে (২০০৪) এবং নিশিকান্ত কমতের মুম্বই মেরি জান (২০০৮)-এর মত সমাদৃত চলচ্চিত্রে অভিনয় করেন। তিনি চিল্লার পার্টি (২০১১) চলচ্চিত্রের চিত্রনাট্য রচনার সাথে জড়িত হন এবং এই কাজের জন্য তিনি ৫৯তম জাতীয় চলচ্চিত্র পুরস্কারে তার সহ-রচয়িতা নিতেশ তিওয়ারি ও বিকাস বহলের সাথে যৌথভাবে শ্রেষ্ঠ চিত্রনাট্য বিভাগে জাতীয় চলচ্চিত্র পুরস্কার অর্জন করেন।\n২০১৭ সালে তিনি তুমহারি সুলু চলচ্চিত্রের সংলাপ ও অতিরিক্ত চিত্রনাট্য লিখেন এবং এতে অভিনয় করেন। এই চলচ্চিত্রের জন্য তিনি সুরেশ ত্রিবেণীর সাথে যৌথভাবে শ্রেষ্ঠ সংলাপ বিভাগে ফিল্মফেয়ার পুরস্কারের মনোনয়ন লাভ করেন। এরপর তিনি সঙ্গীতধর্মী গল্লি বয় (২০১৯) চলচ্চিত্রের সংলাপ রচনা করেন এবং এতে অভিনয় করেন। এই চলচ্চিত্রের জন্য তিনি শ্রেষ্ঠ সংলাপ বিভাগে ফিল্মফেয়ার পুরস্কার, আইফা পুরস্কার ও স্ক্রিন পুরস্কার অর্জন করেন।\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিজয় মৌর্য  (ইংরেজি)"}