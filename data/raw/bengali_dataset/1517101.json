{"pageid": 1517101, "title": "দূরবীক্ষণ যন্ত্রের ইতিহাস", "url": "https://bn.wikipedia.org/wiki?curid=1517101", "content": "দূরবীক্ষণ যন্ত্রের ইতিহাস প্রাচীনতম জ্ঞাত দূরবীক্ষণ যন্ত্র বা দুরবিনের চেয়েও পুরনো। ১৬০৮ সালে নেদারল্যান্ডসের একজন চশমা কারিগর হান্স লিপারশি দূরবীক্ষণ যন্ত্রের একটি পেটেন্ট জমা দিয়েছিলেন। যদিও হান্স লিপারশি নিজের পেটেন্ট পাননি, তা সত্ত্বেও ইউরোপ জুড়ে তার উদ্ভাবনের খবর ছড়িয়ে পড়েছিল। প্রথম যুগের প্রতিসারক দূরবীক্ষণ যন্ত্র একটি উত্তল অবজেক্টিভ লেন্স ও একটি অবতল আইপিস নিয়ে গঠিত। গ্যালিলিও গ্যালিলেই পরবর্তী বছরে দূরবীক্ষণের নকশাকে আরও উন্নত করেছিলেন আর জ্যোতির্বিজ্ঞানে এর ব্যবহার করেছিলেন। ১৬১১ সালে ইয়োহানেস কেপলার একটি উত্তল অবজেক্টিভ লেন্স ও একটি উত্তল আইপিস দিয়ে আরও কার্যকর দূরবীক্ষণ তৈরির বিবরণ দিয়েছিলেন। ১৬৫৫ সালে ক্রিস্টিয়ান হাইগেনস ও অন্যান্য জ্যোর্তির্বিজ্ঞানীরা যৌগিক আইপিস দিয়ে আরও ক্ষমতাশালী কিন্তু ব্যবহারে অসুবিধাজনক দূরবীক্ষণ তৈরি করেছিলেন।\n১৬৬৮ সালে আইজাক নিউটন প্রথম প্রতিফলক দূরবীক্ষণ যন্ত্রের উদ্ভাবন করেছিলেন। তার উদ্ভাবিত যন্ত্রে একটি ছোট চ্যাপ্টা তির্যক আয়না রয়েছে যা আলোকে দূরবীক্ষণের ধারে বসানো একটি আইপিসের দিকে প্রতিফলিত করে। ১৬৭২ সালে লোরঁ কাসগ্রাঁ একটি প্রতিফলক দূরবীক্ষণ যন্ত্রের নকশার বিবরণ দিয়েছিলেন যেখানে একটি ছোট উত্তল গৌণ আয়না আলোকে প্রধান আয়নার কেন্দ্রীয় গর্তের দিকে প্রতিফলিত করে।\nবর্ণনিরপেক্ষ লেন্স রঙের দরুন অপেরণকে অনেকাংশে কমাতে সক্ষম। ১৭৩৩ সালে চেস্টার মুর হল এর সাহায্যে আরও ছোট ও আরও কার্যকর দূরবীক্ষণ তৈরি করেছিলেন, তবে তিনি একে জনগোচরের আনেননি। জন ডলন্ড হলের এই উদ্ভাবনের কথা জেনে তার সাহায্যে ১৭৫৮ সাল থেকে বাণিজ্যিক পরিমাণে দূরবীক্ষণ নির্মাণ করেছিলেন।\nপ্রতিফলক দূরবীক্ষণে কিছু গুরুত্বপূর্ণ বিকাশের মধ্যে ১৭২১ সালে জন হ্যাডলির বৃহত্তর প্যারাবলোইড আয়নার উৎপাদন, ১৮৫৭ সালে প্রবর্তিত লেওঁ ফুকোর কাচের আয়নাকে সিলভারিং করার প্রণালী এবং ১৯৩২ সালে প্রতিফলক আয়নার উপর দীর্ঘস্থায়ী অ্যালুমিনিয়ামের আস্তরণের প্রবর্তন উল্লেখযোগ্য। ১৯১০ সালে নাগাদ কাসগ্রাঁ প্রতিফলকের রিচি-ক্রেতিয়াঁ রূপভেদের উদ্ভাবন হয়েছিল, তবে ১৯৫০ সালের পরে এটি ব্যাপক হারে প্রবর্তিত হয়েছিল। হাবলের মতো আধুনিক দূরবীক্ষণ যন্ত্র এরকম নকশা ব্যবহার করে, যা কাসগ্রাঁ প্রতিফলকের চেয়ে আরও প্রশস্ত দৃষ্টিক্ষেত্র প্রদান করে।\n\n\n== তথ্যসূত্র ==\n\n\n=== উৎস ===\n এই নিবন্ধটি একটি প্রকাশন থেকে অন্তর্ভুক্ত পাঠ্য যা বর্তমানে পাবলিক ডোমেইনে: Taylor, Harold Dennis; Gill, David (১৯১১)। \"Telescope\"।   চিসাম, হিউ। ব্রিটিশ বিশ্বকোষ। 26 (১১তম সংস্করণ)। কেমব্রিজ ইউনিভার্সিটি প্রেস। পৃষ্ঠা 557–573। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nCrawford, David Livingstone, সম্পাদক (১৯৬৬)। The Construction of Large Telescopes। International Astronomical Union. Symposium no. 27। London, New York: Academic Press। পৃষ্ঠা 234। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nElliott, Robert S. (১৯৬৬)। Electromagnetics। McGraw-Hill। \nFizeau, H. 1868 C. R. Hebd. Seanc. Acad. Sci. Paris 66, 932\nKing, Henry C., সম্পাদক (১৯৫৫)। The History of the Telescope। London: Charles Griffin & Co.। \nLindberg, D. C. (১৯৭৬)। Theories of Vision from al-Kindi to Kepler। Chicago: University of Chicago Press। \nMichelson, A. A. 1891 Publ. Astron. Soc. Pac. 3, 274\nMichelson, A. A. & Pease, F. G. 1921 Astrophys. J. 53, 249\nRashed, Roshdi; Morelon, Régis (১৯৯৬)। Encyclopedia of the History of Arabic Science। 1 & 3। Routledge। আইএসবিএন 0-415-12410-7। \nRyle, M.; Vonberg, D. (১৯৪৬)। \"Solar radiation on 175Mc/s\"। Nature। 158 (4010): 339। ডিওআই:10.1038/158339b0। বিবকোড:1946Natur.158..339R। \nWade, Nicholas J.; Finger, Stanley (২০০১)। \"The eye as an optical instrument: from camera obscura to Helmholtz's perspective\"। Perception। 30 (10): 1157–1177। এসটুসিআইডি 8185797। ডিওআই:10.1068/p3210। পিএমআইডি 11721819। \nVan Helden, Albert (১৯৭৭)। \"The Invention of the Telescope\"। Transactions of the American Philosophical Society। 67 (4)।  – reprinted with corrections in 2008\nVan Helden, Albert; Dupré, Sven; van Gent, Rob; Zuidervaart, Huib, সম্পাদকগণ (২০১০)। The Origins of the Telescope (পিডিএফ)। History of Science and Scholarship in the Netherlands। 12। Amsterdam: KNAW Press। \nWatson, Fred, সম্পাদক (২০০৪)। Star Gazer: The Life and History of the Telescope। Sydney: Allen & Unwin। \n\n\n== বহিঃসংযোগ =="}