{"pageid": 1042363, "title": "তানজিয়া জামান মিথিলা", "url": "https://bn.wikipedia.org/wiki?curid=1042363", "content": "তানজিয়া জামান মিথিলা (জন্ম: ৩১ জানুয়ারি ১৯৯৪) একজন বাংলাদেশী মডেল, টেলিভিশন উপস্থাপিকা, চলচ্চিত্র অভিনেত্রী এবং সুন্দরী প্রতিযোগিতার শিরোপাধারক, যিনি মিস ইউনিভার্স বাংলাদেশ ২০২০-এর বিজয়ী। রোহিঙ্গা শিরোনামে একটি বলিউড চলচ্চিত্রে তিনি মুখ্য অভিনেত্রী হিসেবে অংশ নেবেন।\n\n\n== সুন্দরী প্রতিযোগিতা ==\n\n\n=== ফেস অব বাংলাদেশ ২০১৯ এবং ফেস অব এশিয়া ২০১৯ ===\nমিথিলা দক্ষিণ কোরিয়ার রাজধানী সিউলে অনুষ্ঠিত 'ফেস অব এশিয়া' ২০১৯-এ বাংলাদেশের প্রতিনিধিত্বকারী প্রতিযোগী হিসেবে অংশ নেন। প্রতিযোগিতাটিতে ইন্দোনেশিয়ার আইয়ু মওলিদা ফেস অব এশিয়া ২০১৯-এর বিজয়ী হিসেবে মুকুট অর্জন করেছিলেন।\n\n\n=== 'মিস সুপারন্যাশনাল' ২০১৯ ===\nমিথিলা মিস সুপারন্যাশনাল বাংলাদেশ ২০১৯-এর মুকুট অর্জন করেছিলেন। পরে মিস সুপারানশনাল ২০১৯-এ বাংলাদেশের প্রতিনিধিত্বকারী হিসেবে অংশ নেওয়ার সুযোগ পেলেও, তিনি প্রতিযোগিতা থেকে সরে আসার সিদ্ধান্ত নেন।\n\n\n=== মিস ইউনিভার্স বাংলাদেশ ২০২০ এবং মিস ইউনিভার্স ২০২০ ===\n২০২০ সালের ৫ এপ্রিল, রেডিসন ব্লু ঢাকা ওয়াটার গার্ডেনে মিস ইউনিভার্স বাংলাদেশ ২০২০ অনুষ্ঠিত হয়। প্রতিযোগিতাটিতে মিথিলা মিস ইউনিভার্স বাংলাদেশ ২০২০-এর বিজয়ী হিসাবে নির্বাচিত হন। ফলে তিনি মিস ইউনিভার্স ২০২০-এ বাংলাদেশের প্রতিনিধিত্ব করার অধিকার লাভ করেন। তবে পরে বাংলাদেশি আয়োজক কর্তৃপক্ষ দেশে লকডাউন অবস্থা বিরাজমান থাকায় সময় স্বল্পতা ও যথাযথ প্রস্তুতিতে ঘাটতির কারণে মিথিলার নাম প্রত্যাহারের জন্য আবেদন জানায় ও সেই আবেদন মিস ইউনিভার্স কর্তৃপক্ষ গ্রহণ করে।\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে তানজিয়া জামান মিথিলা\nফেসবুকে তানজিয়া জামান মিথিলা"}