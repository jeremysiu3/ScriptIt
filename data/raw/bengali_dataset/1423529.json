{"pageid": 1423529, "title": "ধোরদো", "url": "https://bn.wikipedia.org/wiki?curid=1423529", "content": "ধোরদো ভারতের গুজরাট রাজ্যের কচ্ছ জেলায় অবস্থিত একটি ছোট গ্রাম। ভারত-পাকিস্তান সীমান্তের ভূজ তালুকের মধ্যে অবস্থিত গ্রামটির অবস্থান কোড ৯০৮৫৮১ এবং নিকটবর্তী ভূজ শহর থেকে প্রায় ৮৬ কিলোমিটার দূরে অবস্থিত।\nভূজ তালুকের লবণাক্ত জলাভূমি অঞ্চলের (যা কচ্ছের রণ নামে পরিচিত) অন্তর্ভুক্ত গ্রামটিতে প্রতি বৎসর তিন মাস ব্যাপি 'রণ উৎসব' উদযাপিত হয়।\nগুজরাট রাজ্য সরকারের উদ্যোগে প্রভূত উন্নয়নের ফলে গ্রামটি দেশ বিদেশের পর্যটকদের আকৃষ্ট করে এবং টেন্ট সিটি বা তাঁবু শহর নামে পরিচিত হয়।\n জাতিসংঘের  বিশ্ব পর্যটন সংস্থা বা (ইউএনডব্লিউটিও) ২০২৩ খ্রিস্টাব্দের অক্টোবরে গ্রামীণ উন্নয়ন, টেকসই পর্যটন এবং সাংস্কৃতিক সংরক্ষণের জন্য মর্যাদাপূর্ণ \"সেরা পর্যটন গ্রাম\" খেতাব দিয়ে সম্মানিত করেছে।\n\n\n== তথ্যসূত্র ==\n\n\n== বহিঃসংযোগ =="}