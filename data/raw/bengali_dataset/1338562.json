{"pageid": 1338562, "title": "হেলেনা, প্রথম কনস্টান্টিনের মাতা", "url": "https://bn.wikipedia.org/wiki?curid=1338562", "content": "ফ্লাভিয়া জুলিয়া হেলেনা আউগুস্তা (সন্ত হেলেনা ও কনস্টান্টিনোপলের হেলেনা নামেও পরিচিত; আনু. ২৪৬/২৪৮ - আনু. ৩৩০) রোমান সাম্রাজ্যের অগাস্টা ও সম্রাজ্ঞী এবং মহান কনস্টান্টিনের মাতা। তিনি এশিয়া মাইনরের বিথিনিয়ার গ্রিক শহর দ্রেপাননে, যা পরবর্তীকালে তার সম্মানে হেলেনোপলিস নামে নামকরণ করা হয়, এক নিম্নবিত্ত পরিবারে জন্মগ্রহণ করেন।\nহেলেনা খ্রিস্টধর্মের ইতিহাসে একজন গুরুত্বপূর্ণ ব্যক্তিত্ব। তার জীবনের শেষভাগে তিনি সিরিয়া পালেস্তিনা ও জেরুসালেমে সফরে যান এবং প্রাচীন বিশ্বাস অনুসারে এই সময়ে তিনি আসল ক্রুশ আবিষ্কার করেন। পূর্বদেশীয় সনাতনপন্থী মণ্ডলী, ক্যাথলিক মণ্ডলী ও প্রাচ্য সনাতনপন্থী মণ্ডলী ও অ্যাংলিকান সম্প্রদায় তাকে সন্ত হিসেবে সম্মান করে এবং লুথারীয় মণ্ডলী তার স্মরণার্থে উৎসব করে।\n\n\n== প্রারম্ভিক জীবন ==\nবিভিন্ন সূত্র এই মর্মে সম্মত হয় যে হেলেনা একজন গ্রিক ছিলেন, যিনি সম্ভবত এশিয়া মাইনর তথা বর্তমান তুরস্কে জন্মগ্রহণ করেছিলেন। তার জন্মস্থানও নিশ্চিত করে বলা যায় না, তবে প্রোকোপিউসের অনুমানের পর থেকে তৎকালীন দ্রেপানুম, বিথিনিয়া বা বর্তমান হেলেনোপলিসকে তার জন্মস্থান হিসেবে ধারণা করা হয়। তার নাম ফ্লাভিয়া হেলেনা, ফ্লাভিয়া জুলিয়া হেলেনা এবং মাঝে মাঝে অ্যালেনা নামে মুদ্রায় সত্যায়িত করা হত। জোসেফ ভোগ্‌ট বলেন হেলেনা নামটি রোমান সাম্রাজ্যের গ্রিক-ভাষী অঞ্চলের সাধারণ নাম ছিল এবং এর ফলে তার জন্মস্থান রোমান সাম্রাজ্যের পূর্ববর্তী প্রদেশসমূহে হতে পারে। ষষ্ঠ শতাব্দীর ঐতিহাসিক প্রোকোপিউস প্রথম অনুমান করেন হেলেনা এশিয়া মাইনরের বিথিনিয়া প্রদেশের দ্রেপানুমে বাসিন্দা ছিলেন। হেলেনা নামটি রোমান সাম্রাজ্যের সকল অঞ্চলেই দেখা যায় এবং লাতিন-ভাষী অঞ্চলেও সাধারণ নাম হিসেবে ব্যবহার করা হত। প্রোকোপিউস সেই সময়ের অনেক পরে জন্মেছিলেন এবং তার বর্ণনা মূলত হেলেনোপলিস শীর্ষক নামটির ব্যুৎপত্তিমূলক ব্যাখ্যা হতে পারে। অন্যদিকে তার পুত্র কনস্টান্টিন ৩৩৩ সালে তার মৃত্যুর পর এই শহরের নামকরণ করেন \"হেলেনোপলিস\", যা এই স্থানটি তার জন্মস্থান এই বিষয়টির সমর্থনকে জোরদার করে। বাইজেন্টাইনীয় সাইরিল ম্যাংগো যুক্তি দেখান যে হেলেনোপলিস কনস্টান্টিনের নতুন রাজধানী কনস্টান্টিনোপলের আশেপাশের যোগাযোগ ব্যবস্থা উন্নত করার জন্য পুনঃপ্রতিষ্ঠা করা হয়েছিল এবং তার সম্মানার্থে নামকরণ করা হয়েছিল, যা তার জন্মস্থান ছিল না। ফিলিস্তিন ও লিদিয়ায়ও হেলেনোপলিস নামে শহর রয়েছে। এই শহর দুটি এবং পন্তুসের হেলেনোপন্তুস প্রদেশও সম্ভবত কনস্টান্টিনের মাতার নামানুসারের নামকরণ করা হয়েছিল। ফ্রান্স ও পাইরেনিসের আরও দুটি স্থানের নাম হেলেনার নামানুসারে রাখা হয়। দ্রেপানুমের মত অনিশ্চিত ও সঠিক তথ্যপ্রমাণ ব্যতিরেকে নাইসুস, কাফার বা এদেস (মেসোপটেমিয়া), ট্রিয়ার শহরগুলোকে তার জন্মস্থান বলে উল্লেখ করা হয়।\n\n\n== সম্রাট কনস্টান্টিউসের সাথে বিবাহ ==\nকনস্টান্টিউসের সাথে তার প্রথম কখন সাক্ষাৎ হয়েছিল তা অজানা। ঐতিহাসিক টিমথি বার্নস মনে করেন কনস্টান্টিউস সম্রাট অরেলিয়ানের অধীনে দায়িত্ব পালনকালে জেনোবিয়ায় আক্রমণের সময় এশিয়া মাইনরে অবস্থানকালে তাদের পরিচয় হতে পারে। বলা হয়ে থাকে তাদের পরিচয়ের সময় তারা রৌপ্য ব্রেসলেট পরিধান করে ছিলেন। হেলেনা ও কনস্টান্টিউসের সম্পর্কের বৈধ প্রকৃতি অজানা। বিভিন্ন উৎসে হেলেনা কনস্টান্টিউসের স্ত্রী বলে উল্লেখ করা হয় এবং কনস্টান্টিউসের প্রতিদ্বন্দ্বী মাক্সেন্তিউসের উড়িয়ে দেওয়া প্রচারণার পর প্রায়ই তাকে কনস্টান্টিউসের উপপত্নী বলে উল্লেখ করা হয়।\nঐতিহাসিক জ্যান ড্রিজভার্সের মত কয়েকজন বিদ্বান বলেন কনস্টান্টিউস ও হেলেনা সাধারণ আইনী বিবাহে আবদ্ধ হন, যা একত্রে বসবাসের নিমিত্তে করা হয় কিন্তু কোন আইন নয়। টিমথি বার্নস-সহ অন্যান্যরা বলেন কনস্টান্টিউস ও হেলেনা আনুষ্ঠানিকভাবে বিবাহ বন্ধনে আবদ্ধ হন এই যুক্তিতে যে আনুষ্ঠানিক বিবাহ অধিক বিশ্বাসযোগ্য।\n\n\n== কনস্টান্টিনের সিংহাসনে আরোহণের পর ==\n৩০৬ খ্রিস্টাব্দে কনস্টান্টিউসের মৃত্যুর পর কনস্টান্টিন কনস্টান্টিউসের সেনাবাহিনী কর্তৃক রোমান সাম্রাজ্যের আউগুস্তুস হিসেবে ঘোষিত হন এবং তার উচ্চপদের আসীন হওয়ার পর ৩১২ খ্রিস্টাব্দে তাকে রাজদরবারে ফিরিয়ে আনা হয়। ৩২৫ সালে তিনি আউগুস্তা উপাধি লাভ করেন।\n\n\n== মৃত্যু ও সমাধি ==\n\nহেলেনা আনুমানিক ৩৩০ খ্রিস্টাব্দে মৃত্যুবরণ করেন। তাকে রোমের নিকটবর্তী ভিয়া লাবিকানায় হেলেনার সমাধিতে সমাহিত করা হয়। তার ভাস্কর্যশোভিত পাথরের শবধার পিও-ক্লেমেন্টিন ভ্যাটিকান জাদুঘরে তার নাতনী কনস্টান্টিনার (সন্তু কনস্ট্যান্স) শবধারের পাশে প্রদর্শিত রয়েছে। ১১৫৪ খ্রিস্টাব্দে শবাধারে তার শবের অবশিষ্টাংশের স্থলে পোপ চতুর্থ আনাস্তাসিউসের শবের অবশিষ্টাংশের রাখা হয় এবং তার শবের অবশিষ্টাংশ আরা কোয়েলির সান্তা মারিয়ায় স্থানান্তর করা হয়।\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:AmCyc Poster\n\nSt. Helena at Catholic Online\n Kirsch, Johann Peter (১৯৯৩)। \"St. Helena\"। ক্যাথলিক বিশ্বকোষ। নিউ ইয়র্ক: রবার্ট অ্যাপলটন  কোম্পানি। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nDelehaye, Hippolyte (১৯১১)। \"Helena, St\"। ব্রিটিশ বিশ্বকোষ (১১তম সংস্করণ)। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nDe Imperatoribus Romanis: Helena Augustus (AD 248/249–328/329)\nEternal Word Television Network: Saint Helena Widow c. 330\nThe Self-Ruled Antiochian Orthodox Christian Archdiocese of North America: St. Helen, Mother of Emperor Constantine, Equal of the Apostles  ওয়েব্যাক মেশিনে আর্কাইভকৃত ১৫ জুন ২০১১ তারিখে\ns9.com: Helena  ওয়েব্যাক মেশিনে আর্কাইভকৃত ৯ এপ্রিল ২০০৯ তারিখে\nSts. Constantine & Helen Greek Orthodox Church: The Lives of Sts. Constantine & Helen\nA Treasury of Martyrs and Saints: Saint Helen, and Emperor Constantine the Great\nSaint Eleanor Catholic Church (Ruidoso, NM) & Saint Jude Catholic Mission (San Patricio, NM): St Helena\nHoly Monastery of St. Catherine at Mount Sinai: Saint Helen and the Holy Monastery of Sinai\nSaint Helena at the Christian Iconography web site\nOf the Invention of the Holy Cross from Caxton's translation of the Golden Legend\nটেমপ্লেট:রোমান সম্রাজ্ঞী"}