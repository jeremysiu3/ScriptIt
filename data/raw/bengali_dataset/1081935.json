{"pageid": 1081935, "title": "উমানাথ গুপ্ত", "url": "https://bn.wikipedia.org/wiki?curid=1081935", "content": "উমানাথ গুপ্ত (১৫ নভেম্বর ১৮৩৯—১ ডিসেম্বর ১৯১৮) একজন ব্রাহ্মনেতা, সাংবাদিক ও সম্পাদক।\n\n\n== জীবনী ==\nউমানাথ উত্তর ২৪ পরগণার হালিশহরে জন্মগ্রহণ করেন। স্থানীয় পাঠশালা ও হুগলী কলেজে শিক্ষালাভের পরে তত্ত্ববোধিনী পত্রিকা পাঠ করে ব্রাহ্মমতে অনুরাগী হন। তিনি কেশবচন্দ্র সেনের বিশিষ্ট বন্ধু ও অনুগামী ছিলেন। ব্রহ্ম বিদ্যালয় ও সঙ্গত সভায় যোগ দেন। ১৮৬৫ সালে ইস্ট ইন্ডিয়া রেলওয়ে কোম্পানীর চাকরি ছেড়ে প্রচারকের ব্রত নেন তিনি। তিনি ভারতাশ্রমের পরিচালক ছিলেন। ১৮৮৩ সালের ২৮ সেপ্টেম্বর কেশবচন্দ্রের বাড়ীতে শ্রীরামকৃষ্ণের সাথে তাঁর সাক্ষাত হয়। উমানাথ গুপ্ত ধর্মতত্ত্ব, সুলভ সমাচার ও বালকবন্ধু পত্রিকার সম্পাদকের দায়িত্ব পালন করেন।\n\n\n== তথ্যসূত্র =="}