{"pageid": 1090436, "title": "ভারতে চুল কাটার ঘটনা", "url": "https://bn.wikipedia.org/wiki?curid=1090436", "content": "২০১৭ সালের জুন মাস থেকে ভারতে অব্যক্ত বা ব্যাখ্যাতীত চুল কাটা বা বিনুনি কাটার ঘটনা রিপোর্ট করা হয়। ২০১৭ সালের ২৩ শে জুন প্রথম ব্যাপকভাবে নথিভুক্ত করা ঘটনা: এবিপি নিউজ রিপোর্ট করে, যে রাজস্থানের বিকানেরের এক ঘুমন্ত মহিলার চুল 'ডাইনী' কর্তৃক কেটে ফেলা হয়। ভারতজুড়ে, বিশেষ করে দিল্লি, বিহার, হরিয়ানা, উত্তরাখণ্ড, উত্তর প্রদেশ ও কাশ্মীরের মধ্যে একই ধরনের ঘটনা ক্রমবর্ধমানভাবে নথিভুক্ত করা হয়।\n\n\n== ভারত ==\n\n\n=== রাজস্থান ===\n২০১৭ সালের ২৩ জুন এপিপি নিউজ জানিয়েছে, রাজস্থানের বিকানেরের এক মহিলার চুল ঘুমানোর সময় 'ডাইনী' কেটে ফেলেছিল। এরপর চুল কাটার ঘটনা এবং মহামারীর আশঙ্কা – বিশেষ করে রাজস্থানে – বেড়ে যায়। ঘটনা শুধু রাতে নয় দিনের বেলায়ও ঘটে।\n২৩ শে জুনের ঘটনার তিন দিন আগে, যোধপুরের পিপাদ সিটিতে একই রকম একটি ঘটনা ঘটেছিল, যেখানে সকালে ঘুম থেকে ওঠার সময় একটি মেয়ের দেখতে পায় তার চুল কাটা হয়েছে। এই খবরটি প্রথম দৈনিক ভাস্কর প্রকাশিত হয়। হারিয়ে যাওয়া চুলের পাশাপাশি মেয়েটি তার শরীরের অন্যান্য অংশে আঘাতের চিহ্ন দেখিয়েছে।[কোন অংশ? ] যখন পুলিশ তদন্ত করে, তারা দেখতে পায় যে মেয়েটির চুল একটি ব্লেড দ্বারা কাটা হয়েছে। তবে তারা অপরাধীকে খুঁজে পায়নি।\nহিন্দুস্তান টাইমস ২০১৭ সালের ৬ জুলাই রিপোর্ট করেছে যে একে অপরের অপরিচিত ১৩ বছর ও ১৪ বছর বয়সী  রাজস্থানের দুই মেয়ে উভয়ই চুল কাটার ঘটনার শিকার হয়।\n\n\n=== উত্তর প্রদেশ ===\n২০১৭ সালের আগস্টের শুরুতে, আলিগড় ও মুরাদাবাদ থেকে দুটি মামলা নথিভুক্ত করা হয়েছিল। বুলন্দশহরে চারটি ঘটনা ঘটে। কিন্তু পরে উত্তরপ্রদেশ (ইউপি) পুলিশ ও দিল্লি পুলিশ স্পষ্ট করে বলেছে যে ঘটনাগুলি কেবল গুজব। দ্য ইন্ডিয়ান এক্সপ্রেস নিউজ চ্যানেলের মতে, পুরো উত্তর ভারতে প্রায় ত্রিশটি মামলা দায়ের করা হয়েছিল।\nএক ৬২ বছর বয়সী মহিলাকে  ২ই আগস্ট  আগ্রার গ্রামবাসীরা \"ডাইনী\" অপবাদে অভিযুক্ত করে হত্যা করেছিল, তারা অনুমান করেছিল উক্ত মহিলা মেয়েদের বিনুনি কেটেছিল। এনডিটিভি ইন্ডিয়া এই খবরটি ২০১৭ সালের ৩ আগস্ট প্রচার করে। শহর থেকে পালিয়ে যাওয়া ও ভিকটিমের প্রতিবেশী দুই সন্দেহভাজনের বিরুদ্ধে ইউপি পুলিশ হত্যা মামলা দায়ের করেছে।\n\n\n== তথ্যসূত্র =="}