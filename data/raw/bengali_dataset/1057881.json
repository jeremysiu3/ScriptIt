{"pageid": 1057881, "title": "ঢাই মাছ", "url": "https://bn.wikipedia.org/wiki?curid=1057881", "content": "ঢাই মাছ বা শিলং মাছ হচ্ছে ক্যাটফিস জাতীয় স্বাদু ও স্রোতস্বিনী নদীর আঁশবিহীন রূপালী রঙের মাছ। এটি একটি মাংসাশী মাছ যেটি বিভিন্ন ক্ষুদ্র জীব যেমন: মলা,ঢেলা ও পুঁটি মাছ প্রভৃতি আহার হিসেবে গ্রহণ করে বেঁচে থাকে। বাংলাদেশের ২০১২ সালের বন্যপ্রাণী (সংরক্ষণ ও নিরাপত্তা) আইনের রক্ষিত বন্যপ্রাণীর তালিকার তফসিল ২ অনুযায়ী এ প্রজাতিটি সংরক্ষিত।\n\n\n== বৈশিষ্ট্য ==\nএটি লম্বায় ১৮৩ সে.মি.(৭২ ইঞ্চি) এবং ওজনে ৩-১০ কেজি হয়। এটি রূপালি রঙের এবং পাখনা গুলো লাল রঙের হয়। অন্যান্য ক্যাটফিসের তুলনায় ডিম কম দেয় এবং বর্ষায় প্রাপ্ত বয়স্করা প্রজননের জন্য ছোট নদী থেকে বড় নদীতে চলে আসে। এটি একটি দূষণ নির্দেশক মাছ। বাংলাদেশের ২০১২ সালের বন্যপ্রাণী (সংরক্ষণ ও নিরাপত্তা) আইনের রক্ষিত বন্যপ্রাণীর তালিকার তফসিল ২ অনুযায়ী এ প্রজাতিটি সংরক্ষিত।\nএই প্রজাতির মাছের দেহ লম্বা ও চাপা। এদের চোখে চর্বিযুক্ত সরু একটা পাতা আছে, তুণ্ড গোলাকার। এদের ফুলকারণ্ধ্র প্রশস্ত এবং ফুলকা পর্দা যোজক থেকে আলাদা থাকে। অক্সিপিটাল প্রসেস প্রশস্ত এবং ত্রিকোণাকার।\n\n\n== আবাস ==\nঢাই মাছ বাংলাদেশ,ভারত,পাকিস্তান,নেপাল এর বিলুপ্ত প্রায় দূষণ সংবেদনশীল মাছ।এটি পানির ১-১০ মিটার গভীরতার মধ্যে বিচরণ করে।এটি অক্সিজেন সমৃদ্ধ নদী গুলোতে থাকে। দূষণের মাত্রা বেড়ে যাওয়া, জাহাজ গুলোর  দূষণ,জলে অক্সিজেনের মাত্রা কমে যাওয়া এবং সংরক্ষণের অভাব প্রভৃতি কারণে এটি বিলুপ্তি ঘটছে। \n\n\n== তথ্যসূত্র =="}