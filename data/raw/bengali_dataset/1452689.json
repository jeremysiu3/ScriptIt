{"pageid": 1452689, "title": "অনীক ধর", "url": "https://bn.wikipedia.org/wiki?curid=1452689", "content": "অনীক ধর (জন্ম: ২৬ এপ্রিল ১৯৯০) একজন ভারতীয় গায়ক। তিনি ২০০৭ সালে ১৭ বছর বয়সে জি টিভির সা রে গা মা পা চ্যালেঞ্জ ২০০৭ এবং জি বাংলার সা রে গা মা পা জেতার মাধ্যমে তার সঙ্গীত জীবন শুরু করেছিলেন। তিনি বিগ বস বাংলা মৌসুম ১-এরও বিজয়ী হয়েছিলেন।\n\n\n== শিক্ষা ==\nঅনীক ধর নব নালন্দা হাই স্কুলে পড়াশোনা করেছেন, যেখানে তিনি ২০০৯ সালে নালন্দা রত্ন পুরস্কার জিতেছিলেন।\n\n\n== কর্মজীবন ==\nঅনীক ধরের প্রথম একক সঙ্গীত অ্যালবাম \"খোয়াইশেঁ\" ২০০৮ সালে প্রকাশিত হয়েছিল৷ অ্যালবামটি সেরা সঙ্গীত অ্যালবাম বিভাগে কলাকার পুরস্কার অর্জন করেছিল৷\n২০০৮ সালে অনীক জি টিভির অনুষ্ঠান এক সে বড়কর এক-এ অংশগ্রহণ করেছিলেন এবং জি বাংলার সা রে গা মা পা উপস্থাপনা করেছিলেন। ২০১১ সালে তিনি জি বাংলার সা রে গা মা পা লি'ল চ্যাম্পস ২০১১ উপস্থাপনা করেছিলেন। ২০১২ সালে স্টার প্লাসের জো জিতা ওহি সুপারস্টার-২ এবং মিউজিক কা মহা মুকাবলা অনুষ্ঠানে অংশগ্রহণ করেছিলেন। তিনি হিন্দি টেলিভিশন অনুষ্ঠান বিগ বসের বাংলা সংস্করণ বিগ বস বাংলার প্রথম মৌসুমের বিজয়ী হয়েছিলেন। তিনি কালার্স বাংলার পাড়ার সেরা বউঠান অনুষ্ঠান উপস্থাপনা করেছিলেন। এছাড়াও ২০২২ সালে তিনি তার স্ত্রীর সাথে স্টার জলসার ইস্মার্ট জোড়ি অনুষ্ঠানে প্রতিযোগী হিসেবে অংশগ্রহণ করেছিলেন।\n\n\n== প্রতিযোগী হিসেবে অংশগ্রহণ করা আপাতবাস্তব অনুষ্ঠান ==\n\n\n== তথ্যসূত্র ==\n\n\n== বহিঃসংযোগ ==\nঅনীক ধরের দাপ্তরিক ওয়েবসাইট  ওয়েব্যাক মেশিনে আর্কাইভকৃত ২৮ জুন ২০২৪ তারিখে"}