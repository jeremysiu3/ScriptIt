{"pageid": 1003954, "title": "তাকদীর (ওয়েব ধারাবাহিক)", "url": "https://bn.wikipedia.org/wiki?curid=1003954", "content": "তাকদীর সৈয়দ আহমেদ শাওকী পরিচালিত বাংলা ওয়েব সিরিজ, এটি বাংলা ওটিটি প্ল্যাটফর্ম হইচই-এ ২০২০ সালের ১৮ ডিসেম্বর থেকে স্ট্রিমিং করা হয়। হইচই পঁচিশটি ওয়েব সিরিজের ঘোষণা করে, তাদের মধ্যে বাংলাদেশ কেন্দ্রিক তাকদীর অন্যতম। এই ধারাবাহিকটিতে প্রধান চরিত্রে রয়েছেন চঞ্চল চৌধুরী,মনোজ কুমার প্রামাণিক, সানজিদা প্রীতি, পার্থ বড়ুয়া ও সোহেল মন্ডল।\n\n\n== পটভূমি ==\nধারাবাহিকের পটভূমিটি ঢাকার তাকদীর (চঞ্চল চৌধুরী) নামক একটি ফ্রিজার ভ্যান চালকের গল্পকে কেন্দ্র করে আবর্তিত হয়। যার ভ্যানের ভিতরে একটি মৃতদেহ পাওয়া গেলে তার পুরো জীবন উল্টে যায়। বিশৃঙ্খল ঘটনাবলি তাকদীর এবং তার সেরা বন্ধু মন্টুকে (সোহেল মন্ডল) মহা বিপদে ফেলে দেয়। তাকদীর ভয়ে উদ্বিগ্ন হয় এবং পরবর্তীতে তার কী করণীয় এ নিয়ে এক অদ্ভুত পরিস্থিতিতে পড়ে। এবং প্রতিবার, তাকদীর যখন আসন্ন বিপদ থেকে মুক্তি পেতে যাচ্ছে বলে মনে হয়, তখনই পুনরায় কিছু মর্মান্তিক ঘটনা ঘটে।\n\n\n== অভিনয় ==\nচঞ্চল চৌধুরী - তাকদীর\nসানজিদা প্রীতি - আফসানা আঞ্জুম\nমনোজ কুমার প্রামাণিক - রানা\nসোহেল মন্ডল - মন্টু\nপার্থ বড়ুয়া - হিটম্যান\nমীর রাব্বি - শেরজাদ চৌধুরি\nরিবিতা নন্দিনী শিমু - জোৎস্না\nমাহাফুজ মুন্না - সোহাগ\nএজাজ বারি - নওয়াজ সাহেব\nসাজ্জাদ সাজু - সাকিব\nনাফিস আহমেদ - সিজার\nশাহরিয়ার ফেরদৌস সজীব - আলাল, ডিবি-১\nতামজিদ তন্ময় - কিশোর তকদির\nআল রাফিউল ইসলাম রাতুল - কিশোর মন্টু\nতানজিম সাইয়ারা তটিনী - আনিকা, শিক্ষানবিশ সাংবাদিক\nইন্তেখাব দিনার - চেয়ারম্যান (বিশেষ উপস্থিতি)\n\n\n== পর্ব ==\n\n\n=== মৌসুম ১ (২০২০) ===\n২০২০ সালের ৬ ডিসেম্বর, হইচই এই ওয়েব ধারাবাহিকের অফিসিয়াল ট্রেলার প্রকাশ করে, যা ভারত ও বাংলাদেশের দর্শকদের মধ্যে সাড়া সৃষ্টি করে। ১৮ ডিসেম্বর ২০২০ সালে, হইচই একসাথে সকল পর্ব (আটটি) মুক্তি দেয়।\n\n\n== পুরস্কার ==\nচ্যানেল আই ডিজিটাল মিডিয়া পুরস্কার\n\nব্লেন্ডারস চয়েস-দ্য ডেইলি স্টার ওটিটি অ্যান্ড ডিজিটাল কনটেন্ট পুরস্কার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তাকদীর  (ইংরেজি)"}