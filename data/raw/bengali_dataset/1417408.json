{"pageid": 1417408, "title": "অপরা মেহতা", "url": "https://bn.wikipedia.org/wiki?curid=1417408", "content": "অপরা মেহতা হলেন একজন ভারতীয় টেলিভিশন এবং বলিউড অভিনেত্রী, যিনি আইকনিক শো কিউঁকি সাস ভি কভি বহু থি-তে সবিতা মনসুখ বিরানির মতো সহায়ক ভূমিকায় অভিনয়ের জন্য পরিচিত।\nতাকে সনি এন্টারটেইনমেন্ট টেলিভিশনে সম্প্রচারিত সারগাম কি সাধে সতী অনুষ্ঠানে দেখা গেছে, যেখানে তিনি মহিলা প্রধান চরিত্র অঞ্জলি তাতারির শাশুড়ি কেতকি অবস্থি ভূমিকায় অভিনয় করছেন। এই ধারাবাহিকে তিনি তার প্রাক্তন স্বামী দর্শন জারীওয়ালার সাথে দীর্ঘ বিরতির পর স্ক্রিন শেয়ার করেছেন।\n\n\n== ব্যক্তিগত জীবন ==\n১৯৮০ সালে তিনি ভারতীয় টেলিভিশন এবং চলচ্চিত্র ব্যক্তিত্ব দর্শন জারীওয়ালাকে বিয়ে করেন, যার সাথে তার একটি কন্যা সন্তান রয়েছে। দুজনে পারস্পরিকভাবে আলাদা হয়ে গেলেও আইনত এখনও তাদের বিচ্ছেদ হয়নি। সনি এন্টারটেইনমেন্ট টেলিভিশনে প্রচারিত আপাতবাস্তব অনুষ্ঠান মা এক্সচেঞ্জ-এ তাদের ব্যক্তিগত জীবনের কিছু অংশ দেখানো হয়েছিল।\n\n\n== থিয়েটার ক্যারিয়ার ==\nমেহতা ১৯৮১ সাল থেকে মঞ্চে কাজ করেছেন। তিনি বিভিন্ন চরিত্রে ১৫০টিরও বেশি নাটকে অভিনয় করেছেন। তিনি নাটকে একটি অবিচ্ছিন্ন ক্যারিয়ার খুঁজে পেয়েছেন।\n\n\n== অভিনীত চলচ্চিত্র ==\nইয়ে তেরা ঘর ইয়ে মেরা ঘর (২০০১) - দয়াশঙ্করের বড় বোন\nচোরি চোরি চুপকে চুপকে (২০০১)\nদেবদাস (২০০২) - বড়ি আপা\nজাস্ট মেরিড (২০০৭)\nতিস মার খান (২০১০) - তাবরেজ মির্জা খানের (তিস মার খান) মা\nবাচুভাই (২০২৩) (গুজরাটি চলচ্চিত্র)\n\n\n== টেলিভিশন ==\nঅল্পবিরাম (১৯৯৮)\nএক মহল হো সপনোঁ কা (১৯৯৯)\nকিউঁকি সাস ভি কভি বহু থি (২০০০-২০০৮) - সবিতা মনসুখ বিরানি\nখিচড়ি (২০০৪) - বিশেষ উপস্থিতি\nসাত ফেরে (২০০৬) - কুক্কি কাকি\nকরম আপনা আপনা (২০০৬)\nপরিবার (২০০৭)\nচন্দন কা পলনা ঔর রেশম কি ডোরি (২০০১) - কুসুম\nধক ধক ইন দুবাই (২০০৭)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অপরা মেহতা (ইংরেজি)"}