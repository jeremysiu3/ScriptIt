{"pageid": 1020148, "title": "দুগদা", "url": "https://bn.wikipedia.org/wiki?curid=1020148", "content": "দুগদা (ইংরেজি:Dugda) (দেওনগর নামেও পরিচিত), ভারতের ঝাড়খণ্ড রাজ্যের বোকারো জেলার বেরমো মহকুমার চন্দ্রপুরা ব্লক-এর একটি স্থান। এটি চন্দ্রপুরার নিকটে একটি ছোট জনপদ। কয়েকটি ছোট ছোট পাহাড়ের পাদদেশে এর অবস্থান। এই জনপদের বাসিন্দারা মূলত ভারত কোকিং কোল লিমিটেডের (বিসিসিএল) অধীনে দুগদা কয়লা ওয়াশারির কর্মচারী।\n\n\n== ভৌগোলিক অবস্থান ==\nদুগদা ২৩.৭৫৫৮° উত্তর ৮৬.১৫৩৪° পূর্ব﻿ / 23.7558; 86.1534ে অবস্থিত। সমুদ্রপৃষ্ঠ থেকে এর গড় উচ্চতা হল 2২১৮ মিটার (৭১৫ ফুট)।\n\n\n== জনসংখ্যা ==\n২০১১ সালের জনগণনা অনুসারে দুগদা অঞ্চলের জনসংখ্যা ছিল ২২,৭৪০ জন। এর মধ্যে ১১,৯১২ জন পুরুষ এবং ১০,৮২৮ জন মহিলা ছিলেন। তফশিলী জাতি ছিল ২,৮২৭ জন এবং তপশিলী উপজাতি সংখ্যা ছিল ১,২৪০ জন।\n২০০১ সালের ভারতের জনগণনা অনুসারে দুগদা অঞ্চলের জনসংখ্যা ছিল ১৮,৮৬৪ জন। সমগ্র জনসংখ্যার মধ্যে পুরুষ ৫৪% এবং নারী ৪৬%। দুগদা অঞ্চলের সাক্ষরতার হার ৬৬% ভারতের,জাতীয় সাক্ষরতার গড় হার ৫৯.৫% এর চেয়ে বেশি। এই অঞ্চলের সাক্ষরতার হার পুরুষদের মধ্যে ৭৭%, এবং নারীদের মধ্যে এই হার ৫৪%। এই অঞ্চলের জনসংখ্যার শতকরা ১৪ জনের বয়স ছয় বছরের কম।\n\n\n== সাক্ষরতা ==\n২০১১ সালের জনগননা অনুসারে দুগদায় মোট সাক্ষরতার সংখ্যা ছিল ১৫,৭৯৪ , যার মধ্যে ৯,২৩৬ জন পুরুষ এবং ৬,৫৬৮ জন মহিলা ছিলেন।\n\n\n== বাজার ==\nদুগদা শহরটির মাঝখানে একটি ছোট বাজার রয়েছে। এই বাজারটি  দুগদা অঞ্চলের চারিদিকে ছড়িয়ে ছিটিয়ে থাকা সাধারণ এবং অন্যান্য  মানুষের দৈনন্দিন চাহিদা পূরণ করে। এই জায়গাটিতে সপ্তাহে দুই দিন হাটও বসে। এখানে অনেকগুলি ভাল স্কুল রয়েছে। এইসব স্কুলের শিক্ষার্থীরা দেশের বিভিন্ন নামী প্রতিষ্ঠানে কাজ করছেন।\n\n\n== দর্শনীয় স্থান ==\nখাণ্ডেশ্বরী মন্দির - এটি দুগদার একটি বিখ্যাত মন্দির। মন্দিরটি পাহাড়ের চূড়ায় অবস্থিত হওয়ায় এই স্থানটি পাহাড়ি মন্দির নামেও পরিচিত। মন্দিরের চারিদিকের দৃশ্য অতি মনোরম। আনেক দর্শনার্থী এই মন্দির দর্শনে আসেন।\nমিলন কেন্দ্র - এখানে বিভিন্ন সাংস্কৃতিক ও সামাজিক অনুষ্ঠানের হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}