{"pageid": 1338445, "title": "চারুলতা (অভিনেত্রী)", "url": "https://bn.wikipedia.org/wiki?curid=1338445", "content": "চারুলতা একজন ভারতীয় অভিনেত্রী। তিনি প্রধানত কর্নাটকের কন্নড় চলচ্চিত্র জগতে অভিনয় করেন। তার সঙ্গে তিনি তামিল, তেলুগু, ওড়িয়া এবং মালয়ালম অন্যান্য বিভিন্ন প্রদেশের চলচ্চিত্রেও অভিনয় করেছেন।\n\n\n== ব্যক্তিগত জীবন ==\nতিনি ভারতের উত্তর-পশ্চিম সীমান্তবর্তী রাজ্য পাঞ্জাবে জন্মগ্রহণ করেছিলেন। জন্মের সময় তার নাম রাখা হয় সোনিয়া সিং ওয়ালিয়া। পাঞ্জাবে তার জন্ম হলেও তার প্রতিপালন হয়েছে দক্ষিন ভারতের উপকূলবর্তী কেরালা রাজ্যে। তিনি ছোটবেলা থেকেই মডেল হিসাবে বিভিন্ন টিভি বিজ্ঞাপনে অভিনয় করতেন। সিনেমা জগতে তার প্রথম আবির্ভাব হয় কন্নড় চলচ্চিত্র ও মাল্লিগে -তে অভিনয়ের মাধ্যমে। এই সিনেমার পরিচালক ভি. মনোহর তার নতুন নামকরন করেন চারুলতা। এই চারুলতা নামেই তিনি পরবর্তীকালে কন্নড় চলচ্চিত্র জগতে প্রসিদ্ধ হন।\n\n\n== কর্মজীবন ==\n১৯৯৭ সালে মুক্তিপ্রাপ্ত কন্নড় সিনেমা ও মল্লিগে -তে তিনি প্রথম শিশুশিল্পী হিসাবে অভিনয় করেন। সিনেমাতে তার অভিনীত চরিত্রের নাম ছিল লক্ষী বা লক্সমী। এই সিনেমার মাধ্যমেই অভিনয় জগতে তার আত্মপ্রকাশ। এরপর তিনি অজস্র ছবিতে অভিনয় করেছেন যার মধ্যে বেশিরভাগই হল কন্নড় চলচ্চিত্র। ১৯৯৭ সালেই তার অভিনীত আরও একটি কন্নড় সিনেমা জোড়ি হাকি মুক্তি পায়। এই সিনেমাতে তিনি লালি চরিত্রে অভিনয় করেছিলেন। ১৯৯৭ থেকে ২০০০ সাল অবধি পরপর তিনি অজস্র কন্নড় ছবিতে অভিনয় করেছেন যার মধ্যে উল্লেখযোগ্য, সিমহাদা গুড়ি(১৯৯৮), মাথিনা মল্লা(১৯৯৮), জয়দেব(১৯৯৮), হব্বা(১৯৯৯), আন্ডারওয়াল্ড(১৯৯৯), হ্রিদয়াঞ্জলী(১৯৯৯), এ.কে ৪৭(১৯৯৯), তুভ্ভি তুভ্ভি তুভ্ভি(১৯৯৯), আশা নানা মধভে অন্থে(১৯৯৯), ভুমি(২০০০), নে নানা জীভা(২০০০), মিঞ্চু (২০০০) ইত্যাদি।\nতার অভিনীত সাম্প্রতিক কিছু উল্লেখনীয় সিনেমা হল, এল্লাম চেতনে ইস্টম পোলে(২০১৫), মহাবীরা মচিদেভা(২০১৬), চক্রবর্তী(২০১৭) ইত্যাদি।\n\n\n== তথ্যসূত্র =="}