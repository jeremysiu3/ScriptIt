{"pageid": 11487, "title": "আসাদ গেট", "url": "https://bn.wikipedia.org/wiki?curid=11487", "content": "আসাদ গেট বাংলাদেশের রাজধানী ঢাকা শহরের লালমাটিয়ায় অবস্থিত একটি তোরণ। এই তোরণের নাম অনুযায়ী ঐ জায়গার নাম আসাদগেট হয়ে গেছে। এই রাস্তা আসাদগেট থেকে মোহাম্মদপুর চলে গিয়েছে। এটি জাতীয় সংসদ ভবনের ডান পার্শ্বে অবস্থিত।\n\n\n== ইতিহাস ==\nএর আগের নাম আইয়ুব গেট। পাকিস্তানের রাষ্ট্রপতি আইয়ুব খান ঢাকায় এসে মোহাম্মদপুর এলাকার প্রথম পনেরটি বাড়ি কিছু পরিবারের জন্য বরাদ্দ করেন। সেই কারণেই মোহাম্মদপুর এলাকার প্রধান রাস্তার প্রধানগেটটির নামকরণ করা হয়েছিল আইয়ুব গেট।\n১৯৬৯ সালে ১১ দফা দাবী আদায়ের গণ আন্দোলনে ২০ জানুয়ারি তারিখে পুলিশের গুলিতে শহীদ হন ছাত্রনেতা আমানুল্লাহ আসাদুজ্জামান। শহীদ আসাদের রক্তমাখা শার্ট নিয়ে পরদিন রাজধানী ঢাকায় বের হয় শোক মিছিল। বিক্ষুদ্ধ জনতা সেই সময়ই ছুটে যান মোহাম্মদপুর তৎকালীন আইয়ুব গেটের সামনে এবং প্রতিবাদের ক্ষুদ্ধ প্রতীক হিসাবে আইয়ুব গেটের নামফলক গুড়িয়ে দিয়ে রক্ত দিয়েই লেখেন আসাদ গেট। আসাদের স্মৃতি রক্ষার জন্য ঢাকাবাসী আইয়ুব গেটের নাম পরিবর্তন করে আসাদ গেট রাখেন।\n\n\n== তথ্যসূত্র =="}