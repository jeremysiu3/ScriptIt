{"pageid": 1330220, "title": "নেটি রজার্স শুলার", "url": "https://bn.wikipedia.org/wiki?curid=1330220", "content": "অ্যান্টোইনেট \"নেটি\" রজার্স শুলার (১৮৬২ - ১৯৩৯) একজন আমেরিকান ভোটাধিকার কর্মী এবং লেখক ছিলেন। তাঁর জন্ম হয়েছিল নিউইয়র্কের বাফেলোতে। তিনি নারী ভোটাধিকার এবং রাজনীতি: ভোটাধিকার আন্দোলনের অভ্যন্তরীণ গল্প বইটির সহ-লেখিকা ছিলেন।\n\n\n== জীবনী ==\nশুলারের জন্ম নাম ছিল অ্যান্টোইনেট রজার্স। তাঁকে নেটি বলেও ডাকা হত। তিনি ১৮৬২ সালের ৮ই নভেম্বর নিউইয়র্কের বাফেলোতে জন্মগ্রহণ করেন। তিনি ছিলেন বাফেলো সেন্ট্রাল হাই স্কুলের একজন স্নাতক। তিনি ১৮৮৭ সালে ফ্র্যাঙ্ক জে. শুলারকে বিয়ে করেছিলেন, তাঁদের একটি কন্যা সন্তান ছিল, তার নাম ছিল মার্জোরি। তিনি পরে তাঁর ভোটাধিকারের কাজে নিজের মা নেটির সাথে যোগ দেন।\n\n\n=== কর্ম জীবন ===\nশুলার ছিলেন একজন সক্রিয় ভোটাধিকার কর্মী যিনি তাঁর নিজ রাজ্য নিউইয়র্ক এবং সেই সঙ্গে সারা দেশে ভোটাধিকারীদের সংগঠিত ও প্রশিক্ষণের সাথে জড়িত ছিলেন। তিনি ওয়েস্টার্ন নিউইয়র্ক ফেডারেশন অফ উইমেনস ক্লাবের সভাপতি ছিলেন এবং ন্যাশনাল আমেরিকান ওম্যান সাফ্রেজ অ্যাসোসিয়েশনের (এনএডাব্লিউএসএ) সদস্য ও বক্তা ছিলেন। তিনি অনেক বক্তৃতা দিয়েছেন, নিউ ইয়র্ক রাজ্যের আইনসভায় ভোটাধিকার সংশোধনের জন্য মামলা উপস্থাপন করেছেন, এবং এছাড়া বিভিন্ন গোষ্ঠী ও রাজ্য আইনসভাকে সম্বোধন করেছেন। মার্কিন যুক্তরাষ্ট্রের সংবিধানের ঊনবিংশ সংশোধনী পাসের পর শুলার ক্যারি চ্যাপম্যান ক্যাটের সাথে নারী ভোটাধিকার এবং রাজনীতি: ভোটাধিকার আন্দোলনের অভ্যন্তরীণ গল্প বইটি লিখতে সহযোগিতা করেছিলেন। বইটি ১৯২৩ সালে প্রকাশিত হয়েছিল এবং ১৮৪৮ থেকে ১৯২০ সাল পর্যন্ত মার্কিন যুক্তরাষ্ট্রে মহিলাদের ভোটাধিকারের ইতিহাসকে চিহ্নিত করেছে।\n\n\n=== মৃত্যু ===\nশুলার ১৯৩৯ সালের ২রা ডিসেম্বর নিউইয়র্ক শহরে মারা যান\n\n\n== আরও দেখুন ==\nভোটাধিকার ও ভোটাধিকারীদের তালিকা\nআমেরিকান মহিলা ভোটাধিকার সমিতি\n\n\n== তথ্যসূত্র ==\n\n\n== আরও পড়ুন ==\nনারী ভোটাধিকার এবং রাজনীতি: ক্যারি চ্যাপম্যান ক্যাট এবং নেটি রজার্স শুলারের ভোটাধিকার আন্দোলনের অভ্যন্তরীণ গল্প\n\n\n== বহিঃসংযোগ ==\n উইকিমিডিয়া কমন্সে নেটি রজার্স শুলার সম্পর্কিত মিডিয়া দেখুন।\nলিব্রিভক্সের পাবলিক ডোমেইন অডিওবুকসে  নেটি রজার্স শুলার"}