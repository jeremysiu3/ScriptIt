{"pageid": 1030074, "title": "পশ্চিম সাহারা জাতীয় ফুটবল দল", "url": "https://bn.wikipedia.org/wiki?curid=1030074", "content": "পশ্চিম সাহারা জাতীয় ফুটবল দল (ইংরেজি: Western Sahara national football team) হচ্ছে আন্তর্জাতিক ফুটবলে পশ্চিম সাহারার প্রতিনিধিত্বকারী পুরুষদের জাতীয় দল, যার সকল কার্যক্রম পশ্চিম সাহারার ফুটবলের সর্বোচ্চ নিয়ন্ত্রক সংস্থা সাহরাউই ফুটবল ফেডারেশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা আফ্রিকান ফুটবল কনফেডারেশনের সদস্যপদ লাভ করতে পারেনি। ২০১২ সালের ৪ঠা জুন তারিখে, পশ্চিম সাহারা প্রথমবারের মতো আন্তর্জাতিক খেলায় অংশগ্রহণ করেছে; ইরাকের আর্বিলে অনুষ্ঠিত উক্ত ম্যাচে পশ্চিম সাহারা কুর্দিস্তান অঞ্চলের কাছে ৬–০ গোলের ব্যবধানে পরাজিত হয়েছে।\nএই দলের প্রধান কার্যালয় পশ্চিম সাহারার লায়ুনে অবস্থিত। বর্তমানে এই দলের ম্যানেজারের দায়িত্ব পালন করছেন সিদাহমেদ এরগুইবি।\nফিফা এবং আফ্রিকান ফুটবল কনফেডারেশনের সদস্যপদ না থাকার ফলে পশ্চিম সাহারা এপর্যন্ত একবারও ফিফা বিশ্বকাপ এবং আফ্রিকা কাপ অফ নেশন্সে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপেও পশ্চিম সাহারা এপর্যন্ত একবারও অংশগ্রহণ করেনি।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে পশ্চিম সাহারার কোন স্থান নেই। অন্যদিকে, বিশ্ব ফুটবল এলো রেটিংয়ে পশ্চিম সাহারার সর্বোচ্চ অবস্থান হচ্ছে ১৮৭তম (যা তারা ২০১২ সালে অর্জন করেছিল) এবং সর্বনিম্ন অবস্থান হচ্ছে ১৯১। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nকনিফা-এ সাহরাউই ফুটবল ফেডারেশন  ওয়েব্যাক মেশিনে আর্কাইভকৃত ২৯ মার্চ ২০১৯ তারিখে (ইংরেজি)"}