{"pageid": 123747, "title": "নাবিল কাসেল", "url": "https://bn.wikipedia.org/wiki?curid=123747", "content": "নাবিল কাসেল (জন্ম ১০ই মার্চ, ১৯৮৪) একজন আলজেরীয় মুষ্টিযোদ্ধা। তিনি ২০০৭ সারা আফ্রিকা গেমসে মিডলওয়েট খেতাব জয় করেন। ওনার পদবী বা পারিবারিক নাম হল কাসেল, সাধারণতঃ আলজেরিয়াতে পদবী নামের আগে লেখা হয় (কাসেল নাবিল)।\n\n\n== কর্মজীবন ==\nকাসেল ২০০৪ অলিম্পিকে মাত্র ১৯ বছর বয়সে অংশগ্রহণ করেন তবে RSC-2 কারণে বাঁহাতি আন্দ্রে ডিরেলের কাছে পরাজিত হন। গ্যাবোরোন, বতসোয়ানাতে অনুষ্ঠিত ২য় AIBA আফ্রিকান ২০০৪ অলিম্পিক যোগ্যতা নির্ণায়ক টুর্নামেন্টে স্বর্ণ পদক জিতে তিনি এই এথেন্স অলিম্পিকে খেলার যোগ্যতা অর্জন করেন। এই প্রতিযোগিতার ফাইনালে তিউনিসিয়ার মোহামেদ সাহরাউইকে পরাজিত করেন।\nতিনি ২০০৫ আফ্রিকান চ্যাম্পিয়নশিপ খেতাবও জেতেন এবং আফ্রিকার দলের সদস্য হিসাবে রাশিয়ার মস্কোতে অনুষ্ঠিত ২০০৫ মুষ্টিযুদ্ধ বিশ্বকাপে অংশগ্রহণ করেন।\n২০০৭ আরব চ্যাম্পিয়নশিপে তিনি মহম্মদ হিকালের কাছে পরাজিত হন।\nতবে সারা আফ্রিকা গেমসে তিনি হিকালকে প্রথম রাউন্ডে ১৭:১৫তে হারান এবং পরে চ্যাম্পিয়ন হন।\nপরবর্তী পর্যায়ে অলিম্পিকের যোগ্যতাপর্বে তিনি হিকালের কাছে আবার পরাজিত হন, তবে ড্যানিয়েল শিশিয়াকে হারিয়ে তৃতীয় স্থান অধিকার করেন। অলিম্পিকে তিনি ড্যারেন সুদারল্যান্ডের কাছে পরাজিত হন।\n\n\n== বহিঃসংযোগ ==\nইয়াহু থেকে সংগৃহিত তথ্য\n২০০৫ আফ্রিকা চ্যাম্পিয়নশিপ\n২০০৭ সারা আফ্রিকা গেমস\n২০০৮ অলিম্পিকের যোগ্যতাপর্ব"}