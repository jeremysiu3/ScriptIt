{"pageid": 1085209, "title": "ক্যালাম চেম্বার্স", "url": "https://bn.wikipedia.org/wiki?curid=1085209", "content": "ক্যালাম চেম্বার্স (ইংরেজি: Calum Chambers; জন্ম: ২০ জানুয়ারি ১৯৯৫) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনালের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলেন।\n২০০২–০৩ মৌসুমে, ইংরেজ ফুটবল ক্লাব সাউদাম্পটনের যুব পর্যায়ের হয়ে খেলার মাধ্যমে চেম্বার্স ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১২–১৩ মৌসুমে, সাউদাম্পটনের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; সাউদাম্পটনের হয়ে দুই মৌসুমে ২২ ম্যাচে অংশগ্রহণ করার পর ২০১৪–১৫ মৌসুমে তিনি প্রায় ২০ মিলিয়ন ইউরোর বিনিময়ে ইংরেজ ক্লাব আর্সেনালে যোগদান করেছেন। মাঝে মিডলজব্রা এবং ফুলহ্যামের হয়ে এক মৌসুম করে ধারে খেলেছেন।\n২০১২ সালে, চেম্বার্স ইংল্যান্ড অনূর্ধ্ব-১৭ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০১৪ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন। ব্যক্তিগতভাবে, চেম্বার্স বেশ কিছু পুরস্কার জয়লাভ করেছেন, যার মধ্যে ২০১৮–১৯ মৌসুমে ফুলহ্যামের মৌসুম সেরা খেলোয়াড়ের পুরস্কার অন্যতম। দলগতভাবে, চেম্বার্স এপর্যন্ত ২টি শিরোপা জয়লাভ করেছেন, যার মধ্যে ১টি আর্সেনালের হয়ে এবং ১টি ইংল্যান্ডের হয়ে জয়লাভ করেছেন।\n\n\n== প্রারম্ভিক জীবন ==\nক্যালাম চেম্বার্স ১৯৯৫ সালের ২০শে জানুয়ারি তারিখে ইংল্যান্ডের পিটার্সফিল্ডে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nচেম্বার্স ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৯ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ইংল্যান্ডের বয়সভিত্তিক দলের হয়ে তিনি প্রায় ০০ বছরে ৪৬ ম্যাচে অংশগ্রহণ করে ৫টি গোল এবং ১টি শিরোপা জয়লাভ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nক্যালাম চেম্বার্স – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ক্যালাম চেম্বার্স  (ইংরেজি)  \nসকারবেসে ক্যালাম চেম্বার্স (ইংরেজি) \nবিডিফুটবলে ক্যালাম চেম্বার্স  (ইংরেজি)  \nট্রান্সফারমার্কেটে ক্যালাম চেম্বার্স (ইংরেজি) \nওয়ার্ল্ডফুটবল.নেটে ক্যালাম চেম্বার্স (ইংরেজি) \nইএসপিএন এফসিতে ক্যালাম চেম্বার্স (ইংরেজি) \nন্যাশনাল-ফুটবল-টিমস.কমে ক্যালাম চেম্বার্স (ইংরেজি)"}