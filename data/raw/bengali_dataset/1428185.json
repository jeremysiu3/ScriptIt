{"pageid": 1428185, "title": "রান্তাস", "url": "https://bn.wikipedia.org/wiki?curid=1428185", "content": "রান্তাস কাশ্মীরি লোককাহিনীর একটি পৌরাণিক প্রাণী। রান্তাস লম্বা চুল, সূক্ষ্ম দাঁত, লম্বা নখ এবং উল্টানো পায়ের মহিলা। যারা প্রচণ্ড তুষারময় রাতে বাইরে বের হয়। শীতকালে বাড়িতে নিরাপদে থাকার জন্য শিশুদের ভয় দেখাতে রান্তাসের গল্প করা হয়।\nলোকগাঁথা অনুসারে রান্তাস তার প্রেমিক হারানোর দুঃখের কারণে পুরুষদের অপহরণ করে, তাদের বন্দী করে রাখে এবং পরে তাদের বিয়ে করে। সে আমবস্যার রাতে ঘুরে বেড়ায় এবং হাহাকার করে, উল্টা পায়ে হাঁটে। শুধুমাত্র প্রচন্ড তুষারপাতের রাতে বাইরে বের হন এবং কোন যুবক তাকে  মুগ্ধ করলে সেই যুবকদের অপহরণ করেন।\nলাভ-লোন এবং রান্টাসের একটি বিখ্যাত গল্প কাশ্মীরে শহুরে কিংবদন্তী বেশ জনপ্রিয়। যা সাধারণত লাভ-লোন নামে একজন ব্যক্তিকে নিয়ে প্রচলিত। যাকে কাশ্মীরের নালা ফিরোজপোরা থেকে সুন্দরী নারীর ছদ্মবেশে রান্তাস অপহরণ করেছিল। ধারণা করা হয়, নালা ফিরোজপোরা থেকে রান্তাসের গল্প ছড়িয়ে পরে। কিছু সূত্র অবশ্য যুক্তি দেয় যে গল্পটি অনন্তনাগের (ইসলামাবাদ) জঙ্গলে উদ্ভূত হয়েছিল।\n২০২১ সালের জানুয়ারীতে, কাশ্মীরের স্থানীয় খবরের চ্যানেলে একটি সংক্ষিপ্ত ভিডিও প্রচারিত হয়েছিল, যেখানে এক মহিলার চিৎকারের অডিও ছিল। অডিওটি রান্তাসের আর্তনাদ হিসেবে গুজব উঠেছিল।\n\n\n== আরও দেখুন ==\nব্রামরাচোখ\n\n\n== তথ্যসূত্র =="}