{"pageid": 1484806, "title": "প্রুসিয়ান ব্লু (চিকিৎসাক্ষেত্রে ব্যবহার)", "url": "https://bn.wikipedia.org/wiki?curid=1484806", "content": "প্রুসিয়ান ব্লু, পটাসিয়াম ফেরিক হেক্সাকায়ানোফেরেট নামেও পরিচিত, থ্যালিয়াম বিষক্রিয়া বা তেজস্ক্রিয় সিজিয়াম বিষক্রিয়ার চিকিৎসার জন্য ওষুধ হিসেবে ব্যবহৃত হয়।  থ্যালিয়ামের জন্য এটি গ্যাস্ট্রিক ল্যাভেজ, অ্যাক্টিভেটেড চারকোল, ফোর্সড ডায়ুরেসিস এবং হেমোডায়ালাইসিসের পাশাপাশি ব্যবহার করা যেতে পারে।  এটি মুখ বা নাসোগ্যাস্ট্রিক টিউব দিয়ে প্র‍য়োগ করা হয়।  G6PD'র ঘাটতি পরীক্ষা করার জন্য প্রুসিয়ান ব্লু প্রস্রাবের সাথেও ব্যবহার করা হয়। \nপার্শ্বপ্রতিক্রিয়ার মধ্যে কোষ্ঠকাঠিন্য, রক্তে নিম্নমাত্রায় পটাসিয়াম এবং মল কালচে হওয়া অন্তর্ভুক্ত থাকতে পারে।  দীর্ঘমেয়াদী ব্যবহারের সাথে সাথে, ঘাম নীল হয়ে যেতে পারে।  এটি বন্ধন গঠনের মাধ্যমে কাজ করে এবং এইভাবে অন্ত্র থেকে থ্যালিয়াম এবং সিজিয়ামের শোষণ প্রতিরোধ করে। \nপ্রুসিয়ান ব্লু 1706 সালের দিকে তৈরি করা হয়েছিল  এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে।   ২০১৬-এর হিসাব অনুযায়ী, এটি শুধুমাত্র জার্মানি, মার্কিন যুক্তরাষ্ট্র এবং জাপানে চিকিৎসায় ব্যবহারের জন্য অনুমোদিত।  মার্কিন যুক্তরাষ্ট্রে চিকিৎসার একেকটি কোর্সে $200 এর বেশি খরচ হয়।  উন্নত বিশ্ব সহ বিশ্বের অনেক ক্ষেত্রে মেডিকেল-গ্রেড প্রুসিয়ান ব্লু পাওয়া কঠিন হতে পারে। \n\n\n== চিকিৎসায় ব্যবহার ==\nপ্রুশিয়ান ব্লু থ্যালিয়াম বিষক্রিয়া অথবা তেজষ্ক্রিয় সিজিয়াম বিষক্রিয়া চিকিৎসার জন্য ব্যবহার করা হয়। এটি তেজষ্ক্রিয় পদার্থের সংস্পর্শে আসার পরও ব্যবহার করা যেতে পারে যতক্ষণ না মূল উপাদান শনাক্ত করা হচ্ছে।\nপ্রায়ই এটি ম্যানিটল বা সর্বিটল সহ দেওয়া হয় যাতে এটি অন্ত্রে দ্রুত চলাচল করতে পারে।\nপ্রুশিয়ান ব্লু হিমোসিডেরিন শনাক্তের জন্য মূত্রে ব্যবহার করা হয়, যা জিসিক্সপিডি ঘাটতি নির্ণয়ে সহায়ক।\n\n\n=== থ্যালিয়াম বিষক্রিয়া ===\nথ্যালিয়াম বিষক্রিয়ায় এটি গ্যাস্ট্রিক ল্যাভেজ, ফোর্সড ডায়ুরেসিস, এবং হিমোডায়ালাইসিস-এর সাথে সাথে ব্যবহার করা হতে পারে।\nএটি তখন পর্যন্ত দেওয়া হয় যতক্ষণ না প্রস্রাবে থ্যালিয়ামের পরিমাণ ০.৫ মিলিগ্রাম/দিন এর নিচে নেমে আসে।\n\n\n=== সিজিয়াম বিষক্রিয়া ===\nতেজষ্ক্রিয় সিজিয়াম বিষক্রিয়ার ক্ষেত্রে এটি ব্যবহার করা হয়, যখন সিজিয়াম মুখে গিলে বা শ্বাসপ্রশ্বাসের মাধ্যমে শরীরে প্রবেশ করে।\n\n\n== তথ্যসূত্র ==\n\n\n== বহিঃসংযোগ =="}