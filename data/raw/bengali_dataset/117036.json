{"pageid": 117036, "title": "নাওতো কান", "url": "https://bn.wikipedia.org/wiki?curid=117036", "content": "নাওতো কান (菅 直人, Kan Naoto, জন্ম ১০ অক্টোবর ১৯৪৬) জাপানের সাবেক প্রধানমন্ত্রী। ২০১০ এর জুনে অর্থমন্ত্রী থাকাকালে তিনি ডেমোক্রেটিক পার্টি অফ জাপানের নেতা নির্বাচিত হন। পরবর্তিতে তিনি জাপানের সম্রাট কর্তৃক প্রধানমন্ত্রী নির্বাচিত হন। নির্বাচনে তিনি ইউকিও হাতোয়ামাকে পরাজিত করেন। ২ সেপ্টেম্বর ২০১১ সালে তার পরিবর্তে পরবর্তী প্রধানমন্ত্রী হিসেবে ইয়োশিহিকো নোদা জাপানের সম্রাট কর্তৃক নিয়োগ পান।\n\n\n== প্রথম জীবন ==\nজাপানের ইয়েমাগুচির উবে শহরে নাওতো কান ১৯৪৬ সালের ১০ অক্টোবরে জন্মগ্রহণ করেন। তার বাবা হিসাও কান ছিলেন একজন কাচ নির্মাতা কোম্পানির প্রধান নির্বাহী কর্মকর্তা। নাওতো কান ১৯৭০ সালে টোকিও ইনস্টিটিউট অফ টেকনোলোজি থেকে স্নাতক সম্পন্ন করেন।\n\n\n== কর্মজীবন ==\nস্নাতক সম্পন্ন করার পর নাওতো কান প্টেন্ট অফিসার হিসেবে কর্মজীবন শুরু করেন। তিনি চার বছর এই চাকরিতে ছিলেন করেন। তিনি ১৯৭৬ ও ১৯৭৯ সালের সাধারণ নির্বাচনে পরাজিত হন। ১৯৮০ সালে জাপানের সংসদের নিম্ন কক্ষে তিনি একটী আসন লাভ করেন। সেসময় তিনি সোস্যালিস্ট ডেমোক্রেটীক ফেডারেশনের একজন সদস্য ছিলেন। ১৯৯৬ সালে তিনি দেশব্যাপী জনপ্রিয়তা লাভ করেন।\n১৯৯৮ সালে কানের ভাবমূর্তি দারুণভাবে ক্ষতিগ্রস্ত হয়। ইউকিও হাতোয়ামা জাপানের ডেমোক্রেটিক পার্টির নেতা হিসেবে পদত্যাগ করলে কান এই পদ লাভ করেন। ২০০৪ সালে কানকে এই পদ থেকে পদত্যাগ করতে বাধ্য করা হয়। ২০০৫ সালে কান একটী নতুন গণতান্ত্রিক দল গঠন করেন, এর নাম ডানকাই পার্টি।\nনাওতো কান বিশ্বাস করেন যে, জাপানের সামরিক বাহিনী আন্তর্জাতিক অঙ্গনে আরো উল্লেখযোগ্য ভূমিকা রাখবে।\n\n\n== ব্যক্তিগত জীবন ==\nকান ১৯৭০ সালে নবুকো কে বিয়ে করেন। নবুকো ওকাহামা শহরে বেড়ে উঠে এবং সুডা কলেজে পড়ার সময় তার সাথে কানের সম্পর্ক হয়। এই দম্পতির দুটো ছেলে রয়েছে জেনটারো ও শিনজিরো। জেনটারো নাগরিক অধিকার সংক্রান্ত কাজের সাথে জড়িত যদিও ২০০৩ ও ২০০৫ সালের লোয়ার হাউজ নির্বাচনে সে পরাজয় বরন করে। শিনজিরো টোকিও এর নেরিমা তে একটি পশু হাসপাতালে চাকরি করে।\nঅল্পতেই মেজাজ হারানোর জন্য কান এর একটি ছদ্মনাম ছিল সেটি হল \"ইরা-কান\"। কানের গো,শোগি,ওরিগামি ইত্যাদি খেলার শখ রয়েছে। কান জটিল মাহজগং পয়েন্ট সিস্টেমের গণনা করার জন্য একটি যন্ত্র তৈরি করে যা ১৯৭৩ সালে একটি পেটেন্টের জন্য প্রয়োগ করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nবিবিসি নিউজ – প্রোফাইল: নাওতো কান\nদাপ্তরিক ওয়েবসাইট\nডেমোক্রেটিক পার্টী অফ জাপান"}