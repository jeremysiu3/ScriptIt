{"pageid": 1353167, "title": "মাইলট্টম", "url": "https://bn.wikipedia.org/wiki?curid=1353167", "content": "মাইলট্টম (তামিল : மயிலாட்டம்) হল একটি শৈল্পিক এবং ধর্মীয় নৃত্য যা দক্ষিণ ভারতের তামিলনাড়ু রাজ্যের হিন্দু মন্দিরে ভগবান সুব্রমনিয়মের প্রতি শ্রদ্ধাজ্ঞাপন করে পরিবেশন করা হয়।\nমাইলট্টম অভিনয়শিল্পীরা মাথা থেকে পা পর্যন্ত পোশাক পরিধান করে ও তাদের বেশভূষায় একটি নকল ময়ূর সংযুক্ত থাকে। এই পোশাক একটি সুতো ব্যবহার করে খোলা এবং বন্ধ করা যায়। এই পোশাকের মাধ্যমে নৃত্যশিল্পীকে বাহন ময়ূরের উপর সওয়ার ভগবান মুরুগানের প্রতীকরূপে সজ্জিত করা হয়। পোশাক প্রস্তুতির জন্য ময়ূরের পালক বিশেষভাবে ব্যবহার হয়। নর্তকের মস্তক পরিধানটি একটি ময়ূরের চঞ্চুর ন্যায় সাদৃশ্যপূর্ণ হয় যা একটি মোটা বাঁধুনির সাথে বাঁধিত থাকে। এই মস্তক পরিধানটি নৃত্যশিল্পী ইচ্ছেমতো নাড়াচাড়া ও খোলা বা বন্ধ করতে পারে। এই পোশাক পরে তারা নৃত্য পরিবেশন করে। নৃত্যটি শুধুমাত্র মহিলারা পরিবেশন করেন। নর্তকীরা তাদের পোশাক ও নর্তন ভংগিমার মাধ্যমে ময়ূরের উপর উপবেশিত ভগবান মুরুগানের প্রতিনিধিত্ব করে। অভিনয়শিল্পীরা তাদের পায়ের পাতায় সংযুক্ত কাঠের একটি লম্বা টুকরার উপর নাচ করে। এই নৃত্যকলা প্রদর্শনের জন্য একজন শিল্পীকে সঠিক প্রশিক্ষণ নিতে হয় এবং এই নৃত্যকলা আয়ত্ত করতে কঠোর অনুশীলন প্রয়োজন। এই নৃত্যটি উৎসবের সময় একটি ঐতিহ্য হিসাবে সমস্ত মুরুগান (ভগবান সুব্রমনিয়ম্) দেবতার মন্দিরে পরিবেশিত হয়। সাধারনত কাঞ্চিপুরমের স্থানীয় বিখ্যাত এবং জমকালো আরাট্টু উৎসবের সময় এই নৃত্য পরিবেশন করা হয়। অনুশীলনে অসুবিধা এবং নৃত্যশিল্পীদের জন্য কম মজুরির কারণে, মাইলাট্টম অভিনয়শিল্পীদের সংখ্যা হ্রাস পাচ্ছে।  \n\n\n== তথ্যসূত্র =="}