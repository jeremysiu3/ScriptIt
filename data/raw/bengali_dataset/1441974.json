{"pageid": 1441974, "title": "রাসের সঙ্গী", "url": "https://bn.wikipedia.org/wiki?curid=1441974", "content": "কুরআনে আর-রাসের সঙ্গীদের উল্লেখ রয়েছে।  তাদেরকে কূপের লোক বা আর-রাসের লোক হিসেবেও আখ্যায়িত করা হয়। এরা একটি প্রাচীন সম্প্রদায়। কুরআনের মাধ্যমে এদের সম্পর্কে ন্যূনতম তথ্য পাওয়া যায়।   আ'দ, সামুদ, নূহের (আ.) জাতি প্রভৃতির পাশাপাশি এদের উল্লেখের মাধ্যমে  অবাধ্য এবং পাপের কারণে ধ্বংসপ্রাপ্ত জাতিগুলিকে একত্রে তালিকাভুক্ত করা হয়েছে। মুসলিম পণ্ডিতদের মতে, আর-রাসের সঙ্গীরা আজারবাইজান অঞ্চলের একটি সম্প্রদায় ছিল। 'রাস'  শব্দের মূলগত অর্থ হলো কূপ বা জলের গর্ত। তবে কিছু পণ্ডিত মনে করেন যে, এটি কোনো নদী বা শহরের নাম হতে পারে।  আধুনিক আরাস নদীকে আর-রাস হিসেবে অনুমান করা হয়।\nআরেকটি কম প্রচলিত তত্ত্ব হল, আর-রাসের সঙ্গীরা ছিল সিন্ধু সভ্যতার একটি জনগোষ্ঠী। 'রাস' শব্দের অর্থ \"কূপ\" বা \"জলের চ্যানেল বরাবর\" বা \"জলের খাঁড়ি\"।  এমন একটি স্থানকে বোঝায় যেখানে প্রচুর কূপ রয়েছে। আজকে আমরা জানি যে মোহেনজো-দারোতে তাদের সভ্যতার শীর্ষে পৌঁছালে প্রায় 700টি কূপ ছিল। একইভাবে হরপ্পা শহরের জন্যও অনুমান করা হয় যে সেখানে 300টি কূপ ছিল। ধোলাভিরাতেও জল সংরক্ষণের জন্য অনেক খাঁড়ি তৈরি করা হয়েছিল।  কিছু আরবী ভাষ্য অনুযায়ী, সিন্ধু নদীর লোকদের আর-রাসের সঙ্গী হিসেবে উল্লেখ করা হয়েছে।\nকুরআন পূর্ববর্তী শাস্ত্রসমূহের “সত্যায়ন” বর্ণনা করে। ১৭শ অধ্যায়ে জেরুজালেমের পতনের কাহিনী রয়েছে। শাস্ত্রের যেকোনো পণ্ডিতই জানবেন যে, ২৫তম অধ্যায়ের ৩৮ নং আয়াতের “আর-রাসের সঙ্গীরা” বা ৫০তম অধ্যায়ের ১২ নং আয়াতের “কূপের লোক” বলতে সেইসব অনুসারীদের বোঝায় যারা রাজা সিদকিয়কে অনুসরণ করতো।  ইস্রায়েলের রাজা ও মানুষকে জেরুজালেমের পতনের আগে অনুশোচনা করার জন্য নবী যিরমিয় (আ.) সতর্ক করেছিলেন। কিন্তু যেহেতু রাজার অনুসারীরা তার কথা বা ভবিষ্যদ্বাণী পছন্দ করেনি, তাই বন্দী করে কাদা ভর্তি কূপ/জলাধারে নামিয়ে দেয়।\n\n\n== তথ্যসূত্র =="}