{"pageid": 1524954, "title": "যশুবেন কোরাত", "url": "https://bn.wikipedia.org/wiki?curid=1524954", "content": "জশুমবেন সাওজিভাই কোরাত ওরফে যশুমতিবেন (জন্ম: ২৭শে জুলাই, ১৯৫৯) একজন ভারতীয় রাজনীতিবিদ এবং গুজরাট রাজ্যের প্রাক্তন মহিলা ও শিশু কল্যাণ মন্ত্রী। তিনি ১৯৯৯ থেকে ২০১২ সাল পর্যন্ত গুজরাত বিধানসভার সদস্য ছিলেন। তিনি ভারতীয় জনতা পার্টির সাথে যুক্ত।\n\n\n== জীবনী ==\nযশুবেন কোরাত জুনাগড়ের কাছে একটি ভারতীয় গ্রামে এক কৃষক পরিবারে জন্মগ্রহণ করেন। তিনি রাজনীতিতে আকস্মিক ভাবেই প্রবেশ করেছিলেন। ১৯৯৯ সালে তাঁর স্বামী সাওজিভাই কোরাতের আকস্মিক মৃত্যুর পর ভারতীয় জনতা পার্টি (বিজেপি) গুজরাট বিধানসভার উপনির্বাচনে তাঁকে প্রার্থী হিসেবে নির্বাচিত করে। তিনি উপনির্বাচনে জয়লাভ করে গুজরাট বিধানসভায় নির্বাচিত হন। তিনি জেতপুর নির্বাচনী এলাকা থেকে বিধানসভার সদস্য ছিলেন। ২০০১ সালে, তিনি নারী ও শিশু কল্যাণ প্রতিমন্ত্রী নিযুক্ত হন। ২০০২ সালের গুজরাট বিধানসভা নির্বাচনে, তিনি জেতপুর নির্বাচনী এলাকা থেকে পুনরায় নির্বাচিত হন। ২০০৫ সালে, তিনি আবার নারী ও শিশু কল্যাণ প্রতিমন্ত্রী নিযুক্ত হন। ২০০৭ সালের নির্বাচনে, তিনি জেতপুর নির্বাচনী এলাকা থেকে দ্বাদশ বিধানসভায় পুনরায় নির্বাচিত হন। তিনি ২০০৮ সাল পর্যন্ত মন্ত্রী হিসেবে দায়িত্ব পালন করেন।\n\n\n== তথ্যসূত্র =="}