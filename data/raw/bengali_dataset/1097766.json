{"pageid": 1097766, "title": "লিনা খান", "url": "https://bn.wikipedia.org/wiki?curid=1097766", "content": "লিনা খান (জন্ম ৩রা মার্চ, ১৯৮৯, লন্ডন, যুক্তরাজ্য) একজন মার্কিন আইনবিদ ও ২০২১ সাল থেকে মার্কিন কেন্দ্রীয় বাণিজ্য কমিশন (ফেডারেল ট্রেড কমিশন) সংস্থাটির সভাপতি। তিনি যুক্তরাষ্ট্রের ইয়েল বিশ্ববিদ্যালয়ের আইন শিক্ষা প্রতিষ্ঠানের ছাত্রী ছিলেন। ছাত্রজীবনে তিনি মার্কিন যুক্তরাষ্ট্রের অছিবিরোধী আইন ও প্রতিযোগিতা আইন বিষয়ে তাঁর গবেষণাকর্মের জন্য পরিচিতি লাভ করেন। তিনি কলাম্বিয়া বিশ্ববিদ্যালয়ের আইন শিক্ষাপ্রতিষ্ঠানের একজন সহযোগী অধ্যাপক। ২০২১ সালের জুন থেকে তিনি ফেডারেল ট্রেড কমিশনের প্রধানের দায়িত্ব পালন করছেন। এর আগে ২০২১ সালের মার্চ মাসে মার্কিন রাষ্ট্রপতি জো বাইডেন তাঁকে এই পদে নিযুক্তি দান করেন। মাত্র ৩২ বছর বয়সে এই পদে নিযুক্ত খান সংস্থাটির ইতিহাসের সবচেয়ে কমবয়সী সভাপতি।\n\n\n== প্রাথমিক জীবন ==\nলিনা খান যুক্তরাজ্যের লন্ডন নগরীতে ১৯৮৯ সালের ৩রা মার্চ জন্মগ্রহণ করেন। তাঁর বাবা-মা পাকিস্তানি বংশোদ্ভূত ব্রিটিশ নাগরিক। খান তাঁর বাবা-মায়ের সাথে ১১ বছর বয়সে মার্কিন যুক্তরাষ্ট্রে অভিবাসী হন। ২০১০ সালে তিনি উইলিয়ামস কলেজ থেকে স্নাতক হন। সেখানে তিনি হানা আর্ডেন্টের উপরে একটি সন্দর্ভ রচনা করেন। উইলিয়ামস কলেজে ছাত্রীজীবনে তিনি সেখানকার ছাত্র সংবাদ পত্রিকাটির সম্পাদক ছিলেন।\nস্নাতক হবার পরে তিনি নিউ আমেরিকা ফাউন্ডেশন নামক সংগঠনে যোগদান করেন এবং সেখানে একচেটিয়া ব্যবসা-বিরোধী গবেষণাকর্ম সম্পাদনা করেন ও ওপেন মার্কেটস প্রোগ্রাম (উন্মুক্ত বাজার প্রকল্প) নিয়ে লেখেন। ২০১৭ সালে তিনি ইয়েল বিশ্ববিদ্যালয়ের আইন বিদ্যালয় থেকে জুরিস ডক্টর তথা আইনবিদ্যায় ডক্টরেট উপাধি লাভ করেন। সেখানে তিনি ইয়েল জার্নাল অভ এডুকেশন নামক গবেষণা সাময়িকীর পত্রজমাদান সম্পাদক হিসেবে কাজ করেন।\n\n\n== ব্যক্তিগত জীবন ==\nব্যক্তিগত জীবনে লিনা খান হৃদরোগ বিশেষজ্ঞ শাহ আলীর স্ত্রী।\n\n\n== তথ্যসূত্র =="}