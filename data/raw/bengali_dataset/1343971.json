{"pageid": 1343971, "title": "টিস্যু রুটি", "url": "https://bn.wikipedia.org/wiki?curid=1343971", "content": "টিস্যু রুটি, রোটি টিসু বা টিসু প্রাটা হল একটি মিষ্টি রুটিজাতীয় খাবার। এই রুটি মালয়েশিয়া এবং সিঙ্গাপুরের রাস্তার ধারের বিভিন্ন অস্থায়ী খাবারের দোকানে বিক্রি হতে দেখা যায়। এই রুটি দক্ষিণ এশিয়ার মালয়েশিয়া ও সিঙ্গাপুর ইত্যাদি অঞ্চলের একটি জনপ্রিয় স্ট্রিট ফুড। এটি অঞ্চলভেদে রোটি হেলিকপ্টার  বা হেলিকপ্টার রুটি বা মসালা ধোসা নামেও পরিচিত। রোটি টিসু হল ঐতিহ্যবাহী ইন্দোনেশিয়ান খাবার রোটি চানাই -এর একটি পাতলা এবং খাস্তা সংস্করণ। এটির আকার একটি চল্লিশ থেকে পঞ্চাশ সেন্টিমিটার রুমালের টুকরার মতো হয়। রোটি টিসু তৈরির জন্য রন্ধন শৈলীতে বিশেষ দক্ষতার ও অভিজ্ঞতার প্রয়োজন হয়। নির্মাতার সৃজনশীলতার উপরও প্রস্তুত রুটির স্বাদ নির্ভর করে।\nরোটি টিসু বা টিস্যু রুটি মালয়েশিয়া এবং সিঙ্গাপুরের রাস্তার ধারের বেশিরভাগ স্থায়ী ভোজনশালা এবং অস্থায়ী খাবারের দোকানগুলিতে খাবার হিসাবে বিক্রী হয়। এই রুটির ভেতরের অংশে কিছু মিষ্টি জাতীয় পদার্থ যেমন চিনি বা নারকেলের কায়া জ্যাম ইত্যাদি দিয়ে প্রলেপ দেওয়া হয়। এছাড়াও আইসক্রিম দিয়েও এর ভেতরে প্রলেপ দিয়ে খাওয়া যেতে পারে। এই রুটির সাথে জনপ্রিয় দক্ষিণ ভারতীয় খাবার মসালা ধোসার মিল আছে, কিন্তু মসালা ধোসা হল একটি মশলাযুক্ত নোনতা খাবার ও টিস্যু রুটি প্রধানত মিষ্টি স্বাদের খাবার।  \nবর্তমানে রোটি টিসুর জনপ্রিয়তা ইন্দোনেশিয়ায় প্রতিবেশী দেশগুলিতে ছড়িয়ে পড়েছে। যেসকল অঞ্চলে মালয় এবং ভারতীয়-ইন্দোনেশিয়ান সম্প্রদায়ের লোকেদের বসতি বেশি সেইসব অঞ্চলে এটি একটি লোকপ্রিয় ও উল্লেখযোগ্য খাবার এবং রাস্তার প্রায় প্রতিটি খাবার দোকানে এটি জনপ্রিয় পদ হিসাবে পাওয়া যায়।\n\n\n== তথ্যসূত্র =="}