{"pageid": 1168981, "title": "বৃহদ্বন্যহংস বুদ্ধমন্দির", "url": "https://bn.wikipedia.org/wiki?curid=1168981", "content": "বৃহদ্বন্যহংস বুদ্ধমন্দির বা বিশাল বনহাঁস বুদ্ধমন্দির ( চীনা: 大雁塔; ফিনিন: Dàyàn tǎ  , আক্ষরিক অর্থে \"বিশাল রাজহংস বুদ্ধমন্দির\"), চীনের দক্ষিণ শিআন, শাআনশিতে অবস্থিত একটি স্মরণার্থক বৌদ্ধ প্যাগোডা । এটি ৬৪৮/৬৪৯ (?) খ্রিষ্টাব্দে তাং রাজবংশের সময় নির্মিত হয়েছিল এবং এর মূলত পাঁচটি তলা ছিল। সম্রাজ্ঞী উ জেতিয়ানের শাসনামলে এটি ৭০৪ সালে পুনর্নির্মিত হয়েছিল এবং মিং রাজবংশের সময় এর বাইরের ইটের সম্মুখভাগটি সংস্কার করা হয়েছিল।\nপ্যাগোডার অনেক কাজের মধ্যে একটি ছিল গৌতম বুদ্ধের সূত্র এবং মূর্তি যত্নে রাখা যা সপ্তম শতাব্দীর বৌদ্ধ ভিক্ষু, পণ্ডিত, ভ্রমণকারী এবং অনুবাদক জুয়ানজাং দ্বারা ভারত থেকে চীনে আনা হয়েছিল। আজ, প্যাগোডার অভ্যন্তরীণ দেয়ালে ৭ম শতাব্দীর বিখ্যাত শিল্পী ইয়ান লিবেনের খোদাই করা বুদ্ধের মূর্তি রয়েছে।\nএই প্যাগোডাটি ২০১৪ সালে \" সিল্ক রোডস: চাংআন-তিয়ানশান করিডোরের রুট নেটওয়ার্ক \" সাইটের অংশ হিসাবে রেশম পথ বরাবর অন্যান্য অনেক সাইট সহ বিশ্ব ঐতিহ্যের তালিকায় যুক্ত করা হয়েছিল।"}