{"pageid": 1085284, "title": "এন্সলি মেটল্যান্ড-নাইলস", "url": "https://bn.wikipedia.org/wiki?curid=1085284", "content": "এন্সলি করি মেটল্যান্ড-নাইলস (ইংরেজি: Ainsley Maitland-Niles; জন্ম: ২৯ আগস্ট ১৯৯৭; এন্সলি মেটল্যান্ড-নাইলস নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং ইংল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং ডান পার্শ্বীয় রক্ষণভাগের খেলোয়াড় হিসেবে খেলেন।\n২০০৩–০৪ মৌসুমে, ইংরেজ ফুটবল ক্লাব আর্সেনালের যুব পর্যায়ের হয়ে খেলার মাধ্যমে মেটল্যান্ড-নাইলস ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, আর্সেনালের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। মাঝে ইপ্সউইচ টাউন এবং ওয়েস্ট ব্রমউইচের হয়ে এক মৌসুম করে ধারে খেলেছেন।\n২০১৪ সালে, মেটল্যান্ড-নাইলস ইংল্যান্ড অনূর্ধ্ব-১৭ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় ৫ বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২০ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ৫ ম্যাচে অংশগ্রহণ করেছেন। ব্যক্তিগতভাবে, মেটল্যান্ড-নাইলস বেশ কিছু পুরস্কার জয়লাভ করেছেন, যার মধ্যে ২০১৫ সালের সেপ্টেম্বর মাসে ইপ্সউইচ টাউনের মাসের সেরা গোলের পুরস্কার অন্যতম। দলগতভাবে, মেটল্যান্ড-নাইলস এপর্যন্ত ৪টি শিরোপা জয়লাভ করেছেন, যার মধ্যে ৩টি আর্সেনালের হয়ে এবং ১টি ইংল্যান্ডের হয়ে জয়লাভ করেছেন।\n\n\n== প্রারম্ভিক জীবন ==\nএন্সলি করি মেটল্যান্ড-নাইলস ১৯৯৭ সালের ২৭শে আগস্ট তারিখে ইংল্যান্ডের গুডমেজে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমেটল্যান্ড-নাইলস ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯, ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ইংল্যান্ডের বয়সভিত্তিক দলের হয়ে তিনি প্রায় ৩৮ ম্যাচে অংশগ্রহণ করে ৪টি গোল এবং ১টি শিরোপা জয়লাভ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nএন্সলি মেটল্যান্ড-নাইলস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে এন্সলি মেটল্যান্ড-নাইলস  (ইংরেজি)  \nসকারবেসে এন্সলি মেটল্যান্ড-নাইলস (ইংরেজি) \nবিডিফুটবলে এন্সলি মেটল্যান্ড-নাইলস  (ইংরেজি)  \nট্রান্সফারমার্কেটে এন্সলি মেটল্যান্ড-নাইলস (ইংরেজি) \nওয়ার্ল্ডফুটবল.নেটে এন্সলি মেটল্যান্ড-নাইলস (ইংরেজি) \nইএসপিএন এফসিতে এন্সলি মেটল্যান্ড-নাইলস (ইংরেজি) \nন্যাশনাল-ফুটবল-টিমস.কমে এন্সলি মেটল্যান্ড-নাইলস (ইংরেজি)"}