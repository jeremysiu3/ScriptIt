{"pageid": 1005671, "title": "মাদাগাস্কার জাতীয় ফুটবল দল", "url": "https://bn.wikipedia.org/wiki?curid=1005671", "content": "মাদাগাস্কার জাতীয় ফুটবল দল (ইংরেজি: Madagascar national football team) হচ্ছে আন্তর্জাতিক ফুটবলে মাদাগাস্কারের প্রতিনিধিত্বকারী পুরুষদের জাতীয় দল, যার সকল কার্যক্রম মাদাগাস্কারের ফুটবলের সর্বোচ্চ নিয়ন্ত্রক সংস্থা মালাগাসি ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৩ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। আনুমানিক ১৯৪৭ সালে, মাদাগাস্কার প্রথমবারের মতো আন্তর্জাতিক খেলায় অংশগ্রহণ করেছে; মাদাগাস্কারে অনুষ্ঠিত উক্ত ম্যাচে মাদাগাস্কার মরিশাসের কাছে ২–১ গোলের ব্যবধানে পরাজিত হয়েছে।\nবারেয়া নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় মাদাগাস্কারের রাজধানী আন্তানানারিভোয় অবস্থিত। বর্তমানে এই দলের ম্যানেজারের দায়িত্ব পালন করছেন এরিক রাবেসান্দ্রাদ্রাতানা এবং অধিনায়কের দায়িত্ব পালন করছেন লুদোগোরেৎস রাজগ্রাদের মধ্যমাঠের খেলোয়াড় আনিকেত আবেল।\nমাদাগাস্কার এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে মাদাগাস্কার এপর্যন্ত মাত্র ১ বার অংশগ্রহণ করেছে, সেখানে তাদের সাফল্য হচ্ছে ২০১৯ আফ্রিকা কাপ অফ নেশন্সের কোয়ার্টার-ফাইনালে পৌঁছানো, যেখানে তারা তিউনিসিয়ার কাছে ৩–০ গোলের ব্যবধানে পরাজিত হয়েছে।\nএরিক রাবেসান্দ্রাতানা, পাওলিন ভোয়াভি, লালাইনা নোমেঁজানাহারি, ফানেভা ইমা আন্দ্রিয়াতসিমা এবং মানিসোয়া রাজাফিন্দ্রাকোতোর মতো খেলোয়াড়গণ মাদাগাস্কারের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯২ সালের ডিসেম্বর মাসে প্রকাশিত র‌্যাঙ্কিংয়ে মাদাগাস্কার তাদের ইতিহাসে সর্বোচ্চ অবস্থান (৭৪তম) অর্জন করে এবং ২০১৪ সালের মার্চ মাসে প্রকাশিত র‌্যাঙ্কিংয়ে তারা ১৯০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মাদাগাস্কারের সর্বোচ্চ অবস্থান হচ্ছে ৬৪তম (যা তারা ১৯৬৪ সালে অর্জন করেছিল) এবং সর্বনিম্ন অবস্থান হচ্ছে ১৬৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মাদাগাস্কার জাতীয় ফুটবল দল  ওয়েব্যাক মেশিনে আর্কাইভকৃত ১২ সেপ্টেম্বর ২০১৮ তারিখে (ইংরেজি)\nক্যাফ-এ মাদাগাস্কার জাতীয় ফুটবল দল (ইংরেজি)"}