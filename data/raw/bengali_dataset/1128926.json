{"pageid": 1128926, "title": "সুবিমল দেওয়ান", "url": "https://bn.wikipedia.org/wiki?curid=1128926", "content": "সুবিমল দেওয়ান (১৯১৬–৩ জুলাই ২০০৯) বাংলাদেশী সমাজসেবী, উন্নয়ন কর্মী ও রাজনীতিবিদ। প্রেসিডেন্ট জিয়াউর রহমানের মন্ত্রীসভায় তিনি প্রতিমন্ত্রীর মর্যাদায় উপজাতীয় বিষয়ক উপদেষ্টা ছিলেন।\n\n\n== প্রাথমিক জীবন ==\nসুবিমল দেওয়ান ১৯১৬ সালে রাঙ্গামাটির জুরাছড়ির চকপটি ঘাটে জন্মগ্রহণ করেন। তার ছেলে দীপেন দেওয়ান সাবেক যুগ্ম জজ, আইনজীবী, বিএনপির কেন্দ্রীয় নির্বাহী কমিটির ধর্ম বিষয়ক সহসম্পাদক ও রাঙ্গামাটি জেলা বিএনপির সভাপতি।\n\n\n== কর্মজীবন ==\nসুবিমল দেওয়ান ১৯৮০ সাল থেকে তৎকালীন রাষ্ট্রপতি জিয়াউর রহমানের উপদেষ্টা ছিলেন। তিনি ১৯৭৭ থেকে ১৯৯৯ সাল পর্যন্ত এফপিএবি রাঙামাটি জেলার সভাপতি এবং কেন্দ্রীয় ভাইস প্রেসিডেন্ট ছিলেন। তিনি রাঙ্গামাটি প্রতিবন্ধী স্কুল ও বাংলাদেশ স্পেশাল অলিম্পিক, রাঙ্গামাটি শাখার সভাপতিও ছিলেন।\n\n\n== সম্মাননা ==\nসুবিমল দেওয়ান সমাজে অসামান্য অবদানের জন্য জাতীয় সমাজকল্যাণ পুরস্কার, ফ্যামিলি প্ল্যানিং অ্যাসোসিয়েশন অব বাংলাদেশ অ্যাওয়ার্ডসহ রাঙ্গামাটি পার্বত্য জেলা পরিষদ থেকে পুরস্কার লাভ করেন।\n\n\n== মৃত্যু ==\nসুবিমল দেওয়ান ৩ জুলাই ২০০৯ সালে রাঙ্গামাটিতে মৃত্যুবরণ করেন।\n\n\n== তথ্যসূত্র =="}