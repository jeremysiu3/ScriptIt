{"pageid": 1017524, "title": "কোমোরোস জাতীয় ফুটবল দল", "url": "https://bn.wikipedia.org/wiki?curid=1017524", "content": "কোমোরোস জাতীয় ফুটবল দল (ইংরেজি: Comoros national football team) হচ্ছে আন্তর্জাতিক ফুটবলে কোমোরোসের প্রতিনিধিত্বকারী পুরুষদের জাতীয় দল, যার সকল কার্যক্রম কোমোরোসের ফুটবলের সর্বোচ্চ নিয়ন্ত্রক সংস্থা কোমোরোস ফুটবল ফেডারেশন দ্বারা নিয়ন্ত্রিত হয়। এই দলটি ২০০৫ সাল হতে ফুটবলের সর্বোচ্চ সংস্থা ফিফার এবং ২০০৩ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৭৯ সালের ২৬শে আগস্ট তারিখে, কোমোরোস প্রথমবারের মতো আন্তর্জাতিক খেলায় অংশগ্রহণ করেছে; রেউনিওঁয়ে অনুষ্ঠিত উক্ত ম্যাচে কোমোরোস মরিশাসের কাছে ৩–০ গোলের ব্যবধানে পরাজিত হয়েছে।\n২,০০০ ধারণক্ষমতাবিশিষ্ট সাইদ মুহাম্মদ শেখ স্টেডিয়ামে সিলাকান্থ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কোমোরোসের রাজধানী মরোনিতে অবস্থিত। বর্তমানে এই দলের ম্যানেজারের দায়িত্ব পালন করছেন আমির আব্দু এবং অধিনায়কের দায়িত্ব পালন করছেন মার্তিগের মধ্যমাঠের খেলোয়াড় জিমি আব্দু।\nকোমোরোস এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও কোমোরোস এপর্যন্ত একবারও অংশগ্রহণ করতে সক্ষম হয়নি।\nইউসুফ এমচাঙ্গামা, নাদজিম আব্দু, চাকের আলহাদহুর, আল ফার্দু বিন নাবুহানে এবং ইব্রাহিম ইউসুফের মতো খেলোয়াড়গণ কোমোরোসের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৭ সালের অক্টোবর মাসে প্রকাশিত র‌্যাঙ্কিংয়ে কোমোরোস তাদের ইতিহাসে সর্বোচ্চ অবস্থান (১২৭তম) অর্জন করে এবং ২০০৬ সালের ডিসেম্বর মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কোমোরোসের সর্বোচ্চ অবস্থান হচ্ছে ১৪৮তম (যা তারা ২০২০ সালে অর্জন করেছিল) এবং সর্বনিম্ন অবস্থান হচ্ছে ২০৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ফরাসি)\nফিফা-এ কোমোরোস জাতীয় ফুটবল দল  ওয়েব্যাক মেশিনে আর্কাইভকৃত ১৯ জানুয়ারি ২০১৮ তারিখে (ইংরেজি)\nক্যাফ-এ কোমোরোস জাতীয় ফুটবল দল (ইংরেজি)"}