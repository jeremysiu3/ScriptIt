{"pageid": 1462259, "title": "নিসবত-ই-রাসূলী", "url": "https://bn.wikipedia.org/wiki?curid=1462259", "content": "নিসবত-ই-রাসূলী (উর্দু: نسبت رسولی) ইসলাম ধর্মের নকশবন্দিয়া সুফি তরিকার নাম।\n\n\n== ইতিহাস ==\nনিসবত-ই-রাসূলীর উৎপত্তি মোহাম্মদ কাসিম সাদিকের ১৯৪৩ সালে মৃত্যুর পর হয়। তরিকার অনুসারীদের মতে, মোহাম্মদ কাসিম সাদিক ১৯২৫ সালে তার বড় ছেলে নাজির আহমদকে প্রকাশ্যে তার উত্তরসূরি নিয়োগ করেছিলেন; তবে, তার মৃত্যুর পর পারিবারিক বিরোধ দেখা দেয় এবং মোহরা শরীফ তরিকা দুইভাগে বিভক্ত হয়ে যায়। নাজির আহমদ পরে তরিকার নাম পরিবর্তন করে উপরের উল্লিখিত কারণে নিসবত-ই-রাসূলী রাখেন। নাজির আহমদ ২২ জুলাই ১৯৬০ সালে তার মৃত্যু পর্যন্ত তরিকাটি পরিচালনা করেন। পাকিস্তানের রাষ্ট্রপতি মোহাম্মদ আইয়ুব খানকে দেওয়া একটি চিঠির মাধ্যমে তিনি তার কনিষ্ঠ পুত্র হারুন আল রশিদকে আনুষ্ঠানিকভাবে তার উত্তরসূরি নিয়োগ করেন।\n\n\n== ভাবাদর্শ ==\nতরিকাটির প্রতিষ্ঠাতা নাজির আহমদ তরিকার ভাবাদর্শ বর্ণনা করে বলেছেন যে, \"রাসূল মুহাম্মদ (স.) অনুসরণের প্রকৃত উদাহরণ  পাওয়া যায় তার সাহাবীদের মধ্যে, বিশেষত প্রথম চার খলিফাদের মধ্যে। এবং এটিই প্রতিটি মুসলমানের চেষ্টা করা উচিত। সময়ের সাথে সাথে বিভিন্ন রকমের ভিন্নতা দেখা দেয় যা আপনি যখন পানিতে একটি পাথর ছুঁড়বেন তখন যা ঘটে তার উদাহরণ হিসাবে বর্ণনা করা যায়। পাথরটি কেন্দ্রবিন্দুতে থেকে তরঙ্গ সৃষ্টি করে যা তার চারপাশে বৃত্তাকারে ছড়িয়ে পড়ে এবং দূরে সরে যায়। এই সমস্ত ভিন্নতা সেই তরঙ্গ প্রবাহের মতো যা যদিও পাথরের চারপাশে কেন্দ্রীভূত, বাস্তবে তা কেন্দ্র থেকে দূরে। আমরা তরঙ্গগুলিতে বিভ্রান্ত না হয়ে পাথরের (কেন্দ্র) উপর আমাদের মনোযোগ কেন্দ্রীভূত করতে চাই। এই কারণেই আমরা আমাদের তরিকার নাম নিসবত-ই-রাসূলী রেখেছি।\"\n\n\n== ধর্মীয় উৎসব ==\nপ্রতিবছর দুইবার মোহরা শরীফে জনসাধারণের ধর্মীয় সমাবেশের ঘোষণা করা হয় এবং অনুষ্ঠিত হয় এর নেতাদের এবং তাদের শিক্ষার স্মরণে। প্রথম সমাবেশটি জুন মাসের শুরুর দিকে অনুষ্ঠিত হয় তরিকার প্রতিষ্ঠাতা নাজির আহমদ, খাজা নিজাম উদ্দিন এবং আব্দুল কাদের জিলানীর স্মরণে। প্রতি বছর ২৩ জুলাই নাজির আহমদের মৃত্যুর বার্ষিকীতে কুরআন তিলাওয়াতের জন্য একটি সমাবেশ অনুষ্ঠিত হয়, যা জনসাধারণের জন্য উন্মুক্ত কিন্তু ঘোষণা করা হয় না। দ্বিতীয় সমাবেশটি নভেম্বর মাসের শুরুর দিকে অনুষ্ঠিত হয় মোহাম্মদ কাসিম সাদিক এবং শেখ আহমদ সিরহিন্দির স্মরণে।\n\n\n== তথ্যসূত্র ==\nhttp://nisbatrasooli.com/  ওয়েব্যাক মেশিনে আর্কাইভকৃত ৩ মার্চ ২০১৬ তারিখে\nhttp://www.mohrasharif.com.pk\nhttps://web.archive.org/web/20100130141901/http://www.nisbat-e-rasooli.info/\nSufi Muhammad Rasheed (2006). Nisbat-e-Rasooli.  Maktaba Nisbat-e-Rasooli."}