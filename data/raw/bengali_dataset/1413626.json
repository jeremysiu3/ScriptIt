{"pageid": 1413626, "title": "বাবা বুদ্ধ", "url": "https://bn.wikipedia.org/wiki?curid=1413626", "content": "বাবা বুদ্ধ (গুরুমুখী: ਬਾਬਾ ਬੁੱਢਾ; বাবা বুধা; আক্ষরিক অর্থ: \"জ্ঞানী বৃদ্ধ ব্যক্তি\"; ৬ অক্টোবর ১৫০৬ – ৮ সেপ্টেম্বর ১৬৩১) হলেন শিখধর্মের প্রথম দিককার একজন প্রধান ব্যক্তিত্ব।\n\n\n== জন্ম ও প্রাথমিক জীবন ==\nতিনি ১৫০৬ সালে অমৃতসরের কাতু নানগল গ্রামে এক জাট শিখ পরিবারে জন্মগ্রহণ করেন। তার পিতার নাম সুঘা রানধাওয়া এবং মাতার নাম মাই গাউরান। জন্মের পর তার নাম রাখা হয় 'বুড়া' (গুরুমুখী: ਬੂੜਾ)। শৈশবে গ্রামের বাহিরে মাঠে পশা চড়ানোর সময় গুরু নানকের সাথে তার সাক্ষাৎ হয়। তিনি গুরু নানককে জীবন ও মৃত্যু সম্পর্কে অসংখ্য প্রশ্ন করেন এবং এভাবে তার অল্প বয়সেই তিনি গুরু নানকের আশীর্বাদ লাভ করেন ও অতি অল্প বয়সেই তার নিজের বয়সের তুলনায় অনেক প্রাপ্ত বয়স্ক ব্যক্তির মতো জ্ঞানের পরিচয় দেয়ায় গুরু তার নামকরণ করেন \"বুদ্ধ\"।\n\n\n== ধর্মীয় জীবন ==\nতিনি গুরু নানকের প্রাথম দিককার অনুসরণকারী শিখদের একজন এবং গুরু নানকের উত্তরাধিকারী পাঁচ জন গুরুর আনুষ্ঠানিক অভিষেক অনুষ্ঠানে অংশগ্রহণ কারী, যারা হলেন: গুরু অঙ্গদ, গুরু অমর দাশ, গুরু রাম দাশ, গুরু অর্জন এবং গুরু হরগোবিন্দ।\n১৬০৪ সালের ১৬ আগস্ট শ্রী হরিমন্দির সাহিবে শিখ ধর্মগ্রন্থ আদি গ্রন্থের পরিবর্ধিতরূপ সংস্থাপন করার পর গুরু অর্জন তাকে প্রথম গ্রন্থী হিসাবে নিয়োগ দান করেন।\nযখন ভানি (গুরু অমর দাশের কন্যা) মুঘল সম্রাট আকবর কর্তৃক জাগির জমির (৫০০ বিঘা আয়তনের) অনুমোদন লাভ করেন যা উৎপাদনশীল কৃষি জমি ছিলো, বাবা বুদ্ধ এর প্রশাসক নিযুক্ত হন। ফলশ্রুতিতে ভূমিটি \"বীর বাবা বুদ্ধ জি\" নামে পরিচিত হয়ে ওঠে। জমিটিতে একটি গুরুদ্বার নির্মাণ করা হয় এবং এটি খামার ও শিক্ষা দানের কাজে ব্যবহৃত হতো।\nগুরু অর্জনের স্ত্রী গঙ্গা যখন গুরু হিসাবে উত্তরাধিকারী হওয়ার জন্য একটি পুত্র সন্তান কামনা করেন তখন বাবা বুদ্ধের নিকট আশীর্বাদ প্রার্থনা কীেন। প্রথমবার ব্যর্থ হওয়ার পর বাবা বুদ্ধ পরবর্তীতে তার আবেদন মঞ্জুর করেন এবং তাকে আশীর্বাদ করেন। এই আশীর্বাদ লাভের পর গঙ্গা গুরু হরগোবিন্দকে জন্মদান করেন।\n\n\n== আরও দেখুন ==\nভাই গুরদাশ;\nভাই মানি সিং;\nবাবা দীপ সিং;\nগুরগাড্ডি।\n\n\n== তথ্যসূত্র ==\n\ngurbilas Chhevin Patshahi. Patiala, 1970\nBhalla, Sarup Das, Mahima Prakash. Patiala, 1971\nPadam, Piara Singh, and Gianl Garja Singh, eds., Guru ban Sakhlari Patiala, 1986\n\n\n== অতিরিক্ত পঠন ==\nRandhāwā, Gurdīp Siṅgh (২০০২)। \"BUḌḌHĀ, BĀBĀ (1506–1631)\"।   Singh, Harbans। The Encyclopaedia of Sikhism। I (4th সংস্করণ)। Punjabi University। পৃষ্ঠা 399–400। আইএসবিএন 978-81-7380-100-6। ওসিএলসি 808441524। \nGupta, Hari Ram (১৯৯৪) [1984]। History of the Sikhs. Vol. I: The Sikh Gurus, 1469–1708 (2nd rev. সংস্করণ)। Munshiram Manoharlal। পৃষ্ঠা 360–364। আইএসবিএন 978-81-215-0276-4। ওসিএলসি 773483227। \n\n\n== বহিঃসংযোগ =="}