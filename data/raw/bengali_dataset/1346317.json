{"pageid": 1346317, "title": "কবিতা দেবী", "url": "https://bn.wikipedia.org/wiki?curid=1346317", "content": "কবিতা দেবী (জন্ম নাম কবিতা দালাল, জন্ম ২০শে সেপ্টেম্বর ১৯৮৬) হলেন একজন ভারতীয় পেশাদার কুস্তিগির। তিনিডাব্লিউডাব্লিউই- তে কুস্তি প্রদর্শন করেন। তিনি ২০১৭ থেকে ২০২১ সালের মধ্যে তাঁদের উন্নয়নমূলক অঞ্চল এনএক্সটি- তে কবিতা দেবী এই আখড়া নামে প্রতিযোগিতা করেছেন। তিনি হলেন প্রথম ভারতীয় মহিলা পেশাদার কুস্তিগির যিনি ডাব্লিউডাব্লিউইতে কুস্তি করেন। কবিতা এর আগে, বিশেষত ভারতে, কন্টিনেন্টাল রেসলিং এন্টারটেইনমেন্টের জন্য স্বাধীন সার্কিটে কবিতা এবং হার্ড কেডি আখড়া নামে কুস্তি লড়েছিলেন।\n\n\n== ব্যক্তিগত জীবন ==\nকবিতা দেবী দালাল ভারতের হরিয়ানা রাজ্যের জিন্দ জেলার জুলানা তহসিলের মালভি গ্রামে জন্মগ্রহণ করেন। তাঁরা পাঁচ ভাইবোন ছিলেন। তিনি ২০০৯ সালে বিয়ে করেন এবং ২০১০ সালে একটি সন্তানের জন্ম দেন। এরপর তিনি খেলাধুলা ছেড়ে দিতে চেয়েছিলেন কিন্তু তাঁর স্বামীর অনুপ্রেরণায় তিনি খেলা চালিয়ে যান। তিনি ২০২২ সালের এপ্রিলে আম আদমি পার্টিতে যোগ দেন।\n\n\n== ভারোত্তোলন এবং পাওয়ারলিফটিং জীবন ==\n\nকবিতা আন্তর্জাতিক প্রতিযোগিতায় ভারতের প্রতিনিধিত্ব করেছেন, তিনি ২০১৬ সালে দক্ষিণ এশীয় গেমসে ৭৫ কেজি বিভাগে সোনা জিতেছেন।\n\n\n=== পুরস্কার ===\n১২তম দক্ষিণ এশিয়ান গেমস\nমহিলাদের ভারোত্তোলনে ৭৫ কেজি বিভাগে সোনা\n\n\n== পেশাদার কুস্তি জীবন ==\n\n\n=== কন্টিনেন্টাল রেসলিং এন্টারটেইনমেন্ট (২০১৬ - ২০১৭) ===\n২০১৬ সালের ২৪শে ফেব্রুয়ারি, কবিতা দালাল একজন পেশাদার কুস্তিগির হিসাবে নিজের প্রশিক্ষণ শুরু করার জন্য কন্টিনেন্টাল রেসলিং এন্টারটেইনমেন্ট নামে দ্য গ্রেট খালির প্রচারে প্রবেশ করেন। ২০১৬ সালের জুন মাসে এই প্রচারণাতে তিনি আত্মপ্রকাশ করেন, আখড়া নাম কবিতা নিয়ে। তিনি বি বি বুল বুল-এর \"ওপেন চ্যালেঞ্জ\" গ্রহণ করে লড়াইতে নেমেছিলেন। ২৫শে জুন, তিনি একটি নতুন আখড়া নাম, হার্ড কেডি নিয়ে হাজির হন। প্রচারণার প্রথম মিশ্র ট্যাগ টিম ম্যাচে বি বি বুল বুল এবং সুপার খালসার বিপক্ষে সাহিল সাঙ্গোয়ানের সাথে জুটি বেঁধে তিনি নামেন কিন্তু হেরে যান। কবিতা একজন পেশাদার কুস্তিগির হওয়ার জন্য, তাঁর প্রশিক্ষক দ্য গ্রেট খালিকে তাঁর প্রধান অনুপ্রেরণা হিসেবে উল্লেখ করেছেন।\n\n\n=== ডাব্লিউডাব্লিউই (২০১৭ - ২০২১) ===\n১৩ই জুলাই, তাঁকে মে ইয়ং ক্লাসিক টুর্নামেন্টের একজন অংশগ্রহণকারী হিসাবে ঘোষণা করা হয়েছিল। ২৮শে আগস্ট, প্রথম রাউন্ডেই, কবিতা হেরে যান ডাকোটা কাইয়ের কাছে।\n২০১৭ সালের ১৫ই অক্টোবর, ডাব্লিউডাব্লিউই ঘোষণা করে যে কবিতাএকটি চুক্তি স্বাক্ষর করেছেন এবং ২০১৮ সালের জানুয়ারিতে তাদের পারফরম্যান্স সেন্টারে প্রশিক্ষণ শুরু করবেন। ২০১৮ সালের ৮ই এপ্রিল, কবিতা এই কোম্পানির হয়ে প্রথম উপস্থিত হন এবং রেসলম্যানিয়া ৩৪- এ রেসেলম্যানিয়ায় তাঁর আত্মপ্রকাশ করেন। উদ্বোধনী রেসেলম্যানিয়া উইমেনস ব্যাটল রয়্যালের সময়, তিনি সারা লোগানের কাছে হেরে গিয়েছিলেন। ১৯শে এপ্রিল, দেবী তাঁর এনএক্সটি লাইভ ইভেন্টে হিল হিসাবে আত্মপ্রকাশ করেন, আলিয়াকে সঙ্গে নিয়ে ডাকোটা কাই এবং স্টেফানি নেয়েলের বিরুদ্ধে লড়াইতে নামেন এবং হেরে যান। তিনি মে ইয়ং ক্লাসিক ২০১৮-এ অংশগ্রহণ করেছিলেন কিন্তু প্রথম রাউন্ডে কেইটলিনের কাছে হেরে যান। ২০২১ সালের ১৯ মে তে ঘোষণা করা হয়েছিল যে দেবী ডাব্লিউডাব্লিউই ছেড়ে দিয়েছেন।\n\n\n== ব্যবসায়িক উদ্যোগ ==\n২০১৯ সালের জানুয়ারি মাসে, তিনি ভারতে একটি ডাব্লিউডাব্লিউই সুপার লিগ চালু করার জন্য খেলোয়াড় বাছাই করার জন্য খেলোয়াড় পরখ করা শুরু করেন।\n\n\n== আরও দেখুন ==\nসাক্ষী মালিক\nফোগাট বোনেরা\nবাদশা খান (কুস্তিগির)\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই.কম-এ কবিতা দেবী\nটুইটারে কবিতা দেবী\nKavita Devi's profile at Cagematch.net, Wrestlingdata.com, Internet Wrestling Database"}