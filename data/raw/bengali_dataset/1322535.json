{"pageid": 1322535, "title": "উইমেন অ্যান্ড চিলড্রেন ফার্স্ট (বইয়ের দোকান)", "url": "https://bn.wikipedia.org/wiki?curid=1322535", "content": "উইমেন অ্যান্ড চিলড্রেন ফার্স্ট হল শিকাগোর অ্যান্ডারসনভিল পাড়ার ৫২৩৩ নর্থ ক্লার্ক স্ট্রিটে অবস্থিত একটি ব্যক্তিমালিকানাধীন বইয়ের দোকান । দোকানটি ১৯৭৯ সালে অ্যান ক্রিস্টোফারসেন এবং লিন্ডা বুবন দ্বারা একটি নারীবাদী বইয়ের দোকান এবং শিকাগো সম্প্রদায়ের নারী লেখক ও সদস্যদের উদযাপন এবং সমর্থনস্থল হিসাবে প্রতিষ্ঠিত হয়েছিল। উইমেন অ্যান্ড চিলড্রেন ফার্স্ট নারী ও শিশুতোষ বই এবং এলজিবিটি সাহিত্যে বিশেষায়িত।\n\n\n== বর্ণনা ==\nউইমেন অ্যান্ড চিলড্রেন ফার্স্ট হল মার্কিন যুক্তরাষ্ট্রের সবচেয়ে বড় নারীবাদী বইয়ের দোকান, যেখানে প্রায় ৩০,০০০ বই মজুদ আছে। \nএখানকার বইগুলো \"একটি অন্তর্ভুক্তিমূলক এবং ক্যুইয়ার-মনোভাবের দৃষ্টিভঙ্গিতে রচিত\"  এবং দোকানটি \"তার বৈচিত্র্য এবং ক্যুইয়ার-বন্ধুত্বের জন্য পরিচিত।\"  বইয়ের দোকানটির অন্যতম লক্ষ্য হল \"বই এবং সম্প্রদায়ের মাঝে নারীদের কাজকে সমর্থন করা\"।  উইমেন অ্যান্ড চিলড্রেন ফার্স্ট শুধুমাত্র গুরুত্বপূর্ণ নারীবাদী সাহিত্যিক কাজই বহন করে না, বরং অন্যান্য রাজনৈতিক ও প্রগতিশীল আন্দোলনের সাথে সম্পর্কিত কাজগুলোতেও আলোকপাত করে, বিশেষ করে এখানে এলজিবিটি সম্প্রদায়ের বইগুলোর একটি শক্তিশালী সংগ্রহ রয়েছে।  দোকানের বিক্রিবাট্টার বিশ শতাংশ বাচ্চাদের বই থেকে আসে; অন্যান্য জনপ্রিয় বিভাগগুলো হল রান্না, শিল্পকলা, শিক্ষা এবং অভিভাবকত্ব বিষয়ক বই। \n\n\n== ইতিহাস ==\nউইমেন অ্যান্ড চিলড্রেন ফার্স্ট ১৯৭৯ সালের নভেম্বরে শিকাগোর ইলিনয় বিশ্ববিদ্যালয়ের ছাত্র অ্যান ক্রিস্টোফারসেন এবং লিন্ডা বুবন দ্বারা প্রতিষ্ঠিত হয়েছিল।  তারা নারীবাদী আন্দোলনের অংশীদার ছিল ।  বুবন এবং ক্রিস্টোফারসেন দোকানের বুকশেলফগুলো নিজেরাই তৈরি করেছিলেন এবং দোকানে নারীবাদী-বিষয়বস্তু যুক্ত এবং শিশুতোষ বই তোলেন যাতে $১৫,০০০ খরচ করেছিলেন। \n\n\n== জনপ্রিয় সংস্কৃতিতে ==\nটিভি সিরিজ পোর্টল্যান্ডিয়া \"উইমেন অ্যান্ড উইমেন ফার্স্ট\" শিরোনামের একটি আবর্তক স্কেচে উইমেন অ্যান্ড চিলড্রেন ফার্স্ট'সহ নারীবাদী বইয়ের দোকানগুলোকে মৃদুভাবে উপহাস করেছে, যা পোর্টল্যান্ডের নারীবাদী বইয়ের দোকান ইন আদার ওয়ার্ডসে চিত্রায়িত হয়েছিল। \n\n\n== তথ্যসূত্র ==\n\n\n== বহিঃসংযোগ ==\nউইমেন অ্যান্ড চিলড্রেন ফার্স্ট ওয়েবসাইট"}