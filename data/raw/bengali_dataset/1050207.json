{"pageid": 1050207, "title": "স্পুটনিক ভি কোভিড-১৯ টিকা", "url": "https://bn.wikipedia.org/wiki?curid=1050207", "content": "স্পুটনিক ভি গামালিয়া রিসার্চ ইনস্টিটিউট অব এপিডেমিওলজি অ্যান্ড মাইক্রোবায়োলজি দ্বারা প্রস্তুত করা কেভিড-১৯-এর একটি ভাইরাল ভেক্টর টিকা। রাশিয়ান স্বাস্থ্য মন্ত্রক গাম-কোভিড-ভ্যাক হিসাবে ২০২০ সালে স্পুটনিক ভি টিকাটিকে একটি অ্যাডেনোভাইরাস ভাইরাল ভেক্টর টিকা হিসাবে নিবন্ধিত করে। 'ভি' (V) রোমান হরফকে মনোনীত করে, রোমান সংখ্যা পাঁচকে (৫/V) নয়।\nগাম-কোভিড-ভ্যাক প্রথম দিকে রাশিয়ায় বিতরণ করার জন্য অনুমোদিত হয় এবং তারপরে ৫৯ টি অন্যান্য দেশে (এপ্রিল ২০২১ সাল অনুসারে) প্রথম–দ্বিতীয় পর্যায়ের প্রাথমিক ফলাফল নিয়ে ২০২০ সালের ৪ই সেপ্টেম্বর প্রকাশিত হয়। গাম-কোভিড-ভ্যাকের আগস্ট মাসে শুরুতে অনুমোদনের বিষয়টি গণমাধ্যমে সমালোচনা ও বৈজ্ঞানিক সম্প্রদায়ের আলোচনার বিষয় হয়ে ওঠে, কারণ সুরক্ষা ও কার্যকারিতা নিশ্চিত করার দৃঢ় বৈজ্ঞানিক গবেষণার অনুপস্থিতিতে অনুমোদন করা হয়েছিল। দ্য ল্যানসেটে টিকার কার্যকারিতা পরীক্ষার একটি অন্তর্বর্তী বিশ্লেষণ ২০২১ সালের ২ ফেব্রুয়ারি প্রকাশিত হয়, যা অস্বাভাবিক পার্শ্ব প্রতিক্রিয়া ছাড়াই ৯১.৬% কার্যকারিতার নির্দেশ করে।\nএই টিকার জরুরি গণ-বিতরণ রাশিয়া, আর্জেন্টিনা, বেলারুশ, হাঙ্গেরি, সার্বিয়া ও সংযুক্ত আরব আমিরাত সহ বিভিন্ন দেশসমূহে ২০২০ সালের ডিসেম্বর মাসে শুরু হয়। বিশ্বব্যাপী ২০২১ সালের ফেব্রুয়ারি মাসের মধ্যে এক বিলিয়ন ডলারের বেশি ভ্যাকসিন তাত্ক্ষণিকভাবে বিতরণের জন্য আদেশ করা হয়।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:২০১৯–২০ করোনাভাইরাসের বৈশ্বিক মহামারি"}