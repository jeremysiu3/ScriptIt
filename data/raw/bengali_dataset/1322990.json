{"pageid": 1322990, "title": "মোনা চন্দ্রাবতী গুপ্ত", "url": "https://bn.wikipedia.org/wiki?curid=1322990", "content": "মোনা চন্দ্রাবতী গুপ্ত (১৮৯৬ - ১৯৮৪) ছিলেন একজন ভারতীয় সমাজকর্মী ও শিক্ষাবিদ। তিনি ব্রিটিশ বার্মায় জন্মগ্রহণ করে ছিলেন। তিনি ছিলেন নারী সেবা সমিতির প্রতিষ্ঠাতা, যেটি একটি বেসরকারি সংস্থা, যারা নারীদের সামাজিক ও অর্থনৈতিক উন্নতির জন্য কাজ করে।\n\n\n== জীবনী ==\nগুপ্ত ১৮৯৬ সালের ২০শে অক্টোবর মিয়ানমারের রাজধানী শহর রেঙ্গুনে (বর্তমানে ইয়াঙ্গুন) জন্মগ্রহণ করেন। তিনি ইয়াঙ্গুন এবং লন্ডনে প্রাথমিক শিক্ষার পর কলকাতার ডায়োসেসান কলেজ থেকে স্নাতক ডিগ্রি অর্জন করেন। শিক্ষায় কর্মজীবন শুরু করে, তিনি লখনউয়ের গভর্নমেন্ট গার্লস কলেজের  উপাধ্যক্ষ হিসেবে কাজ করেন এবং মহিলা শিক্ষার জন্য বিশ্ববিদ্যালয় পর্যালোচনা কমিটির সদস্য হিসেবে পরিষেবা দেন।\nগুপ্ত ১৯৩০ এর দশকে দুটি মহিলা সংগঠন শুরু করেছিলেন। সেগুলি হল ১৯৩১ সালে জেনানা পার্ক লীগ এবং ১৯৩৬ সালে মহিলা সমাজসেবা লীগ। প্রায় এক দশক পরে, তিনি মহিলা একাডেমি প্রতিষ্ঠা করেন এবং ১৯৪৭ সালে ভারতের স্বাধীনতার পরে, মহিলা সেবা সমিতি গঠনের জন্য সেই একাডেমিটি মহিলা সমাজসেবা লীগের সাথে একীভূত হয়। সংস্থাটি এখন বৃদ্ধি পেয়ে চারটি শিক্ষা প্রতিষ্ঠান, মহিলাদের জন্য দুটি বৃত্তিমূলক কেন্দ্র (ভোকেশনাল সেন্টার), তিনটি মহিলা কল্যাণ কেন্দ্র, একটি সাংস্কৃতিক কেন্দ্র এবং একটি চিকিৎসা কেন্দ্র চালাচ্ছে।\nগুপ্ত উত্তর প্রদেশ আইন পরিষদের প্রাক্তন সদস্য ছিলেন এবং ১৯৩৯ ও ১৯৪০ সালে যথাক্রমে এলাহাবাদ বিশ্ববিদ্যালয় এবং লখনউ বিশ্ববিদ্যালয়ের আদালতে কাজ করেছিলেন। ১৯৩৯ সালে তিনি ব্রিটিশ ভারতীয় প্রশাসন থেকে কায়সার-ই-হিন্দ পদক বিজয়ী হন। তিনি ১৯৬৫ সালে ভারত সরকার কর্তৃক পদ্মশ্রী পুরস্কারে ভূষিত হয়ে সম্মানিত হন। এটি সরকার প্রদত্ত চতুর্থ সর্বোচ্চ ভারতীয় বেসামরিক পুরস্কার, যেটি সমাজে তাঁর অবদানের জন্য প্রদত্ত।\n\n\n== আরও দেখুন ==\nএলাহাবাদ বিশ্ববিদ্যালয়\nলখনউ বিশ্ববিদ্যালয়\n\n\n== তথ্যসূত্র ==\n\nটেমপ্লেট:সমাজকর্মে পদ্মশ্রী পুরস্কার প্রাপক"}