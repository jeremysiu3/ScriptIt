{"pageid": 1475239, "title": "অপ্রতিরোধ্য চাটমোহর", "url": "https://bn.wikipedia.org/wiki?curid=1475239", "content": "অপ্রতিরোধ্য চাটমোহর বাংলাদেশের স্বাধীনতা যুদ্ধের স্মারক ভাস্কর্য। মৃণাল হক নির্মিত মুক্তিযোদ্ধাদের ভাস্কর্যটি পাবনা জেলার চাটমোহর উপজেলার চাটমোহর-পাবনা ও ভাঙ্গুড়া-ফরিদপুর সড়কের সংযোগে ভাদড়া মোড়ে অবস্থিত। বাংলাদেশের স্থানীয় সরকার ও প্রকৌশল বিভাগের উদ্যোগে নির্মিত। ১০ ফুট উচ্চতার অপ্রতিরোধ্য চাটমোহরের মূলবেদীর উপর ৫ জন নারী-পুরুষ মুক্তিযোদ্ধা অস্ত্র হাতে দাঁড়িয়ে আছেন।\n\n\n== পটভূমি ==\nবাংলাদেশের স্বাধীনতা যুদ্ধের সময় মৃণাল হক রাজশাহী ক্যাডেট কলেজের ছাত্র ছিলেন। যুদ্ধে যোগ দেওয়ার জন্য দুইবার পালিয়ে যান। পালানোর সময় চোখের সামনে সারদা রেলক্রসিং-এ পাকিস্তানি সেনাবাহিনীর গুলিতে ছাত্র শিক্ষকদের মৃত্যুবরণের ঘটনা তাকে আলোড়িত করেছিল। এঘটনা তাকে বাংলাদেশের মুক্তিযুদ্ধ নিয়ে ভাস্কর্য নির্মাণে অনুপ্রেরণা দিয়েছিল।\n\n\n== নির্মাণ ==\n২০১৩ সালের ২৯ মার্চ বাংলাদেশের স্থানীয় সরকার ও প্রকৌশল বিভাগের মুক্তিযুদ্ধের স্মৃতিস্তম্ভ নির্মাণ প্রকল্পের আওতায় ভাস্কর্যের নির্মাণ শুরু হয়। মৃণাল হক ঢাকায় মূল ভাস্কর্য নির্মাণ করেন। একই বছর জুলাইয়ে চাটমোহর শহরের প্রবেশদ্বারে ভাদড়া মোড়ে কংক্রিট নির্মিত বেদির উপর মূল ভাস্কর্য স্থাপন করা হয়। ভাস্কর্যটির নির্মাণ ও স্থাপনে ২০১৩ সালে ২১ লক্ষ টাকা ব্যয় হয়েছিল।\n\n\n== তথ্যসূত্র =="}