{"pageid": 108077, "title": "লুৎফর রহমান রিটন", "url": "https://bn.wikipedia.org/wiki?curid=108077", "content": "লুৎফর রহমান রিটন (জন্ম: ১ এপ্রিল ১৯৬১) একজন বাংলাদেশী ছড়াকার, যিনি সত্তরের দশকে আত্মপ্রকাশ করেন। তার শিশুতোষ ছড়া ও কবিতা বিংশ শতকের শেষভাগে জনপ্রিয়তা লাভ করেছেন। ২০০৭ সালে তিনি বাংলা একাডেমী সাহিত্য পুরস্কার লাভ করেন। ২০২৪ সালে তিনি একুশে পদক লাভ করেন।\n\n\n== প্রারম্ভিক জীবন ও শিক্ষা ==\nপুরনো ঢাকার ওয়ারী এলাকায় তার শৈশব অতিবাহিত হয়। ১৯৭৯ খ্রিষ্টাব্দে নবাবপুর সরকারি উচ্চ বিদ্যালয় থেকে এসএসসি ও ১৯৮১ খ্রিষ্টাব্দে ঢাকা কলেজ থেকে এইচএসসি পরীক্ষা দেন। ঢাকা বিশ্ববিদ্যালয়ের অধীনে ১৯৮৯ খ্রিষ্টাব্দে আবুজর গিফারি কলেজ থেকে স্নাতক শেষ করেন।\n\n\n== কর্মজীবন ==\nতিনি ২০০১ খ্রিষ্টাব্দে জাপানে বাংলাদেশের কালচারাল এটাশে নিযুক্ত হয়েছিলেন। সাবেক সম্পাদক হিসেবে ছোটদের কাগজ (অধুনালুপ্ত); জাপানস্থ বাংলাদেশ দূতাবাসের সাবেক ফার্স্ট সেক্রেটারি (২০০০-২০০১) ছিলেন। গত কয়েক বছর ধরে পরিবার নিয়ে কানাডায় বসবাস করছেন।\n\n\n== গ্রন্থাবলি ==\nতার প্রকাশিত গ্রন্থের সংখ্যা শতাধিক। উল্লেখযোগ্য প্রকাশিত গ্রন্থ: ছড়া: ধুত্তুরি (১৯৮২); ঢাকা আমার ঢাকা (১৯৮৪); উপস্থিত সুধীবৃন্ধ (১৯৮৪); হিজিবিজি (১৯৮৭); তোমার জন্য (১৯৮৯); ছড়া ও ছবিতে মুক্তিযুদ্ধ (১৯৮৯); রাজাকারের ছড়া (১৯৯৯); শেয়ালের পাঠশালা (১৯৯২); রোকনুজ্জামান খান দাদাভাই স্মারকগ্রন্থ (২০০০); নেপথ্য কাহিনী (২০০১)।\n\n\n== সম্মাননা ও স্বীকৃতি ==\nসিকান্দার আবু জাফর সাহিত্য পুরস্কার ১৯৮২\nঅগ্রণী ব্যাংক শিশু সাহিত্য পুরস্কার ১৯৮২, ১৯৯৬\nঢাকা বিশ্ববিদ্যালয় পুরস্কার ১৯৮৪\nবাংলা একাডেমী সাহিত্য পুরস্কার ২০০৭\nএকুশে পদক ২০২৪\n\n\n== আরও পড়ুন ==\nলেখক অভিধান, বাংলা একাডেমী, ঢাকাঃ ২০০৭।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  ওয়েব্যাক মেশিনে আর্কাইভকৃত ১৩ জানুয়ারি ২০২২ তারিখে"}