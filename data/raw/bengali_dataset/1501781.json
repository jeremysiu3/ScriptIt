{"pageid": 1501781, "title": "দিব্যা প্রভা", "url": "https://bn.wikipedia.org/wiki?curid=1501781", "content": "দিব্যা প্রভা একজন ভারতীয় অভিনেত্রী, যিনি মূলত মালয়ালম চলচ্চিত্রে অভিনয় করেন। তিনি স্বাধীন চলচ্চিত্র আড়িয়িপ্পু (২০২২) ও অল উই ইমাজিন অ্যাজ লাইট (২০২৪)–এ অভিনয় করেছেন।\n\n\n== কর্মজীবন ==\nপ্রভা টেক অফ ও তামাশা চলচ্চিত্রে তার অভিনয়ের মাধ্যমে ব্যাপক পরিচিতি লাভ করেন। ২০১৫ সালে টেলিভিশন ধারাবাহিক ঈশ্বরন সাক্ষীয়ায়ী–এর জন্য শ্রেষ্ঠ দ্বিতীয় অভিনেত্রী হিসেবে তিনি কেরল রাজ্য টেলিভিশন পুরস্কার জিতেছিলেন। ২০২২ সালে আড়িয়িপ্পু চলচ্চিত্রের জন্য তিনি ৭৫তম লোকার্নো চলচ্চিত্র উৎসবে আন্তর্জাতিক প্রতিযোগিতা বিভাগে শ্রেষ্ঠ অভিনেত্রী হিসেবে মনোনীত হয়েছিলেন। এই চলচ্চিত্রটি ২০২২ সালের ৪ আগস্ট লোকার্নো চলচ্চিত্র উৎসবে আন্তর্জাতিক প্রতিযোগিতা বিভাগে প্রদর্শিত হয়েছিল এবং গোল্ডেন লিওপার্ড পুরস্কারের জন্য মনোনীত হয়েছিল। চলচ্চিত্রটি ২০২২ সালের ১৬ ডিসেম্বর নেটফ্লিক্সে বিশ্বব্যাপী মুক্তি পায়। তিনি পায়েল কাপাডিয়া পরিচালিত অল উই ইমাজিন অ্যাজ লাইট চলচ্চিত্রে কেন্দ্রীয় চরিত্রে অভিনয় করেছেন, যা ৭৭তম কান চলচ্চিত্র উৎসবে পাল্ম দর–এর জন্য প্রতিদ্বন্দ্বিতা করেছিল এবং গ্র্যান্ড প্রিক্স পুরস্কার জিতেছিল।\n\n\n== চলচ্চিত্রের তালিকা ==\n\n\n=== পূর্ণদৈর্ঘ্য চলচ্চিত্র ===\n\n\n=== টেলিভিশন ধারাবাহিক ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দিব্যা প্রভা (ইংরেজি)\nইন্সটাগ্রামে দিব্যা প্রভা"}