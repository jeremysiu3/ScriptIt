{"pageid": 1054894, "title": "বাল্মীকি আশ্রম", "url": "https://bn.wikipedia.org/wiki?curid=1054894", "content": "বাল্মীকি আশ্রম (নেপালি: वाल्मीकि आश्रम) নেপালের চিতবন জেলার চিতবন জাতীয় উদ্যানের মধ্যে অবস্থিত একটি বাল্মীকীয় হিন্দু মন্দির। এই মন্দিরটি ত্রিবেণী ধামের নিকটেই অবস্থিত যেখানে তমসা, শোন নদী ও সপ্ত গণ্ডকী নদীগুলি মিলিত হচ্ছে। এই মন্দিরে পূজিত হন রাম, সীতা ও বাল্মীকি। রাম নবমী উৎসবও এখানে পালিত হয়।\nহিন্দু পৌরাণিক কাহিনী অনুসারে, এই সেই স্থান যেখানে মহর্ষি বাল্মীকি বাস করতেন ও প্রাচীন হিন্দু মহাকাব্য রামায়ণ রচনা করেন। বিশ্বাস করা হয় যে, রামের পত্নী সীতা গর্ভাবস্থায় এখানে আসেন ও এখানেই রাম ও সীতার দুই পুত্র লব ও কুশের জন্ম হয়।\nমন্দিরটিতে পৌঁছোতে গেলে ত্রিবেণী নদী পার হবার পর সীমানা ধরে পায়ে হেঁটে বা গাড়িতে করে নিকটবর্তী গণ্ডকী জলাধার হয়ে যেতে হবে।\n\n\n== আরও দেখুন ==\nঅযোধ্যাপুরী\nত্রিবেণী ধাম\nজনকপুর ধাম\n\n\n== তথ্যসূত্র =="}