{"pageid": 1147107, "title": "ভাসানটেক সরকারি কলেজ", "url": "https://bn.wikipedia.org/wiki?curid=1147107", "content": "ভাসানটেক সরকারি কলেজ, ঢাকা (সংক্ষেপে ভিজিসি) বাংলাদেশ সরকার কর্তৃক পরিচালিত ঢাকার একটি উচ্চমাধ্যমিক শিক্ষাপ্রতিষ্ঠান। এটি বাংলাদেশের রাজধানীর ঢাকা ক্যান্টনমেন্টের ভাষানটেক থানার বিআরপি গেইটে অবস্থিত। ২০১৪ সালের ২৪ এপ্রিল ১ একর পরিমাপের ভূমির উপর শিক্ষাপ্রতিষ্ঠানটি প্রতিষ্ঠিত হয়। এটি ঢাকা মাধ্যমিক ও উচ্চমাধ্যমিক শিক্ষা বোর্ডের আওতাধীন।\n\n\n== ইতিহাস ==\nবাংলাদেশ সরকারের নির্দেশনায় এই কলেজটি ২০১৪ সালে প্রতিষ্ঠিত হয়। ২১ মে ২০১৪ তারিখে ২৪ জন শিক্ষকের পদায়ন ও যোগদানের মধ্য দিয়ে কলেজ সৃষ্টির প্রথম ধাপ সম্পন্ন হয়। কলেজের চারতলা ভবনের নির্মাণ কাজ শেষ হয় ২০১৬ সালে। কলেজটি বর্তমানে কেবল উচ্চ মাধ্যমিক পর্যায়ের শিক্ষা কার্যক্রম চলমান রয়েছে।\n২০২০ সালের ১০ মার্চ, কলেজে ২০১৯-২০ সেশনের বিজ্ঞান বিভাগের শিক্ষার্থী আল মুমিনুল মিয়া, রাসেল আহমেদ, আমেনা শাহজাদি প্রমুখসহ কতিপয় শিক্ষার্থী কর্তৃক ভিজিসি সায়েন্স ক্লাব নামক বিজ্ঞান ক্লাব খোলা হয়। যা স্বল্প সময়ের মধ্যেই শিক্ষার্থীদের আগ্রহে কলেজের নিয়মিত সহশিক্ষা কার্যক্রমের অংশ হিসেবে নির্ধারিত হয়। এছাড়া কলেজ কর্তৃক ক্লাবের জন্য বাজেট এবং শিক্ষকদের দ্বারা পরিচালনা কমিটি নির্ধারণ করা হয়, যা প্রথা হিসেবে অদ্যাবধি বিদ্যমান।\n\n\n== শিক্ষা কার্যক্রম ও পদ্ধতি ==\nশিক্ষা-সংযম-শৃঙ্খলা – এই তিনটি হলো কলেজটির মূলমন্ত্র।\n\n\n=== ভর্তি প্রক্রিয়া ===\nপ্রতিবছর এসএসসি পরীক্ষার ফল প্রকাশের পর ভর্তি বিজ্ঞপ্তি প্রকাশিত হয়। একাদশ শ্রেণিতে অনলাইনের মাধ্যমে নতুন ছাত্রছাত্রী ভর্তি করা হয়। শিক্ষার্থীদের এসএসসি পরীক্ষার জিপিএর  উপর ভিত্তি করে তৈরি করা মেধাতালিকা অনুযায়ী ভর্তি করা হয়। ভর্তির জন্য ন্যূনতম জিপিএ ফাইভ থাকা লাগে।\n\n\n== সহশিক্ষা কার্যক্রম ==\nকলেজটি বিভিন্ন সহশিক্ষা কার্যক্রম পরিচালনা করার জন্য সুপরিচিত। কলেজের শিক্ষার্থীরা পাঠ্যবইয়ের শিক্ষার পাশাপাশি নানা ধরনের সহশিক্ষা কার্যক্রমে নিয়মিত অংশ নিয়ে থাকে। উদাহরণ হিসেবে রয়েছে বিতর্ক ও ক্রীড়া সহ বিভিন্ন প্রতিযোগিতায় অংশগ্রহণ ইত্যাদি।\nসারা বছর কলেজটিতে বিভিন্ন ক্লাব পরিচালিত হয়। ক্লাবগুলো হলো:\n\nভিজিসি সাইন্স ক্লাব\nভিজিসি আইটি ক্লাব\nভিজিসি রোভার স্কাউট\n\n\n== তথ্যসূত্র ==\n\n\n== বহিঃসংযোগ ==\nভাষানটেক সরকারি কলেজ ওয়েবসাইট\nভাষানটেক সরকারি কলেজ ফেসবুক পেজ\nভাষানটেক সরকারি কলেজ গ্রুপ\nমাধ্যমিক ও উচ্চশিক্ষা অধিদপ্তর"}