{"pageid": 1032722, "title": "ডাঃ সাইফুল ইসলাম ডিগ্রি কলেজ, কাটগড়া", "url": "https://bn.wikipedia.org/wiki?curid=1032722", "content": "ডাঃ সাইফুল ইসলাম ডিগ্রি কলেজ, কাটগড়া বাংলাদেশের একটি উচ্চমাধ্যমিক শিক্ষাপ্রতিষ্ঠান। এটি ঝিনাইদহ জেলার মহেশপুর উপজেলার অন্তর্গত কাটগড়া বাওড়ের প্রাণকেন্দ্রে অবস্থিত। এই কলেজটি জাতীয় বিশ্ববিদ্যালয়ের অধিভুক্ত\n\n\n== প্রতিষ্ঠা ==\nডাঃ সাইফুল ইসলাম ডিগ্রি কলেজ, কাটগড়া (অধুনা কাটগড়া কলেজ) ১৯৯৯ খ্রিস্টাব্দে প্রতিষ্ঠিত হয়। প্রতিষ্ঠা লগ্ন থেকেই কলেজটি অত্র এলাকায় বেশ সুনাম অর্জন করেছে। কলেজটির প্রতিষ্ঠাতা সভাপতি জাতীয় চার নেতার অন্যতম শহীদ এ এইচ এম কামারুজ্জামানের জামাতা সাজ্জাতুয জুম্মা চৌধুরী। ২০০২ সালে তৎকালীন ঝিনাইদহ-৩ আসনের বিএনপি সমর্থিত এমপি শহীদুল ইসলামের বিরোধিতা ও ভুল অভিযোগে হাইকোর্টে মামলার কারণে কলেজটির এমপিও বাতিল হয়ে যায়। প্রায় ৮ বছর কলেজটির শিক্ষক-কর্মচারীরা বিনা পারিশ্রমিকে কলেজটি পরিচালনা করে গেছেন। অবশেষে অভিযোগটি ভুল প্রমাণিত হওয়ায় ২০১০ সালে পুনরায় কলেজটির এমপিও ফিরিয়ে দেওয়া হয়।\n\n\n== নাম পরিবর্তন ==\nশুরুতে কলেজটির নাম ছিলো কাটগড়া কলেজ। পরবর্তীতে ২০১৫ সাল থেকে যুক্তরাষ্ট্র প্রবাসী বাঙালি চিকিৎসক সাইফুল ইসলামের বিনিয়োগের কারণে তার নামানুসারে কলেজটির নাম পরিবর্তন করে ডাঃ সাইফুল ইসলাম ডিগ্রি কলেজ, কাটগড়া রাখা হয়।\n\n\n== তথ্যসূত্র =="}