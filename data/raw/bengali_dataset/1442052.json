{"pageid": 1442052, "title": "রাফায়েল লেয়াও", "url": "https://bn.wikipedia.org/wiki?curid=1442052", "content": "রাফায়েল আলেক্সান্দ্রে দা কোনসেইসাও লেয়াও (পর্তুগিজ: Rafael Leão; জন্ম: ১০ জুন ১৯৯৯; রাফায়েল লেয়াও নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লিগের শীর্ষ স্তর সেরিয়ে আ-এর ক্লাব এসি মিলান এবং পর্তুগাল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় অথবা দ্বিতীয় আক্রমণভাগের খেলোয়াড় হিসেবে খেলেন।\n২০১৪ সালে, লেয়াও পর্তুগাল অনূর্ধ্ব-১৬ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় সাত বছর যাবত পর্তুগালের বয়সভিত্তিক দলের হয়ে খেলার পর, তিনি ২০২১ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ২৪ ম্যাচে ৪টি গোল করেছেন।\n\n\n== প্রারম্ভিক জীবন ==\nরাফায়েল আলেক্সান্দ্রে দা কোনসেইসাও লেয়াও ১৯৯৯ সালের ১০ই জুন তারিখে পর্তুগালের আলমাদায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলেয়াও পর্তুগাল অনূর্ধ্ব-১৬, পর্তুগাল অনূর্ধ্ব-১৭, পর্তুগাল অনূর্ধ্ব-১৯, পর্তুগাল অনূর্ধ্ব-২০ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৪ সালের ২১শে অক্টোবর তারিখে তিনি নরওয়ে অনূর্ধ্ব-১৬ দলের বিরুদ্ধে ম্যাচে পর্তুগাল অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৭ বছরে ৬১ ম্যাচে অংশগ্রহণ করে ১৪টি গোল করেছেন।\n২০২১ সালের ৯ই অক্টোবর তারিখে, ২২ বছর, ৩ মাস ও ২৯ দিন বয়সে, ডান পায়ে ফুটবল খেলায় পারদর্শী লেয়াও কাতারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৪৬তম মিনিটে আক্রমণভাগের খেলোয়াড় ক্রিস্তিয়ানো রোনালদোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি পর্তুগাল ৩–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে লেয়াও সর্বমোট ৩ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ১ মাস ও ১৫ দিন পর, পর্তুগালের জার্সি গায়ে প্রথম গোলটি করেছেন; ২০২২ সালের ২৪শে নভেম্বর তারিখে, ঘানার বিরুদ্ধে ম্যাচের ৮০তম মিনিটে ব্রুনো ফের্নান্দেসের অ্যাসিস্ট হতে পর্তুগালের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরাফায়েল লেয়াও – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রাফায়েল লেয়াও  (ইংরেজি)  \nসকারবেসে রাফায়েল লেয়াও (ইংরেজি) \nবিডিফুটবলে রাফায়েল লেয়াও  (ইংরেজি)  \nইইউ-ফুটবলে রাফায়েল লেয়াও (ইংরেজি) \nট্রান্সফারমার্কেটে রাফায়েল লেয়াও (ইংরেজি) \nওয়ার্ল্ডফুটবল.নেটে রাফায়েল লেয়াও (ইংরেজি) \nইএসপিএন এফসিতে রাফায়েল লেয়াও (ইংরেজি) \nন্যাশনাল-ফুটবল-টিমস.কমে রাফায়েল লেয়াও (ইংরেজি)"}