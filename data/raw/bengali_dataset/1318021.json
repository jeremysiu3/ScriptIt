{"pageid": 1318021, "title": "এলএসজেবট", "url": "https://bn.wikipedia.org/wiki?curid=1318021", "content": "এলএসজেবট হলো একটি স্বয়ংক্রিয় উইকিপিডিয়া নিবন্ধ তৈরির প্রোগ্রাম, বা উইকিপিডিয়া বট, সুইডিশ উইকিপিডিয়ার জন্য স্ভারকার জোহানসন কর্তৃক সৃষ্ট। বটটি প্রাথমিকভাবে জীবন্ত প্রাণী এবং ভৌগোলিক (যেমন নদী, বাঁধ এবং পাহাড়) সম্পর্কিত নিবন্ধগুলি সৃষ্টি করে।\nসুইডিশ উইকিপিডিয়ায় এর বর্ণনা পৃষ্ঠা অনুসারে, এলএসজেবট সুইডিশ এবং ওয়ারে উইকিপিডিয়াতে সক্রিয় ছিল এবং বর্তমানে সেবুয়ানো উইকিপিডিয়াতে সক্রিয়, এবং সেই ভাষাগুলিতে বেশিরভাগ উইকিপিডিয়া নিবন্ধ তৈরি করেছে।  (প্রায় ৮০% এবং ৯৯% এর মধ্যে ) \n২০২০ সালে, এলএসজেবট শুধুমাত্র সেবুয়ানো উইকিপিডিয়াতে রক্ষণাবেক্ষণের কাজ করছিল এবং কোন বড় নিবন্ধ তৈরির কাজ এটি করেছিল না। \n\n\n== ইতিহাস ==\n\nপ্রোগ্রামটি ২০১৪ সাল পর্যন্ত ২.৭ মিলিয়ন নিবন্ধ (প্রতিদিন ১০,০০০ নিবন্ধের হারে), এবং ২০১৯ সালের জানুয়ারি পর্যন্ত ৯.৫ মিলিয়ন নিবন্ধ (প্রতিদিন ৪,০০০ হারে) তৈরি করেছিল।\n১৫ জুন, ২০১৩-এ, সুইডিশ উইকিপিডিয়া এক মিলিয়ন নিবন্ধ সৃষ্টির মাইলফলক অর্জন করে। মিলিয়নতম নিবন্ধটি এলএসজেবটের দ্বারা তৈরি করা হয়েছিল। এলএসজেবট সুইডিশ উইকিপিডিয়াকে ২ মিলিয়ন নিবন্ধের মাইলফলকে পৌঁছানোর জন্য সাহায্য করেছিল। যা ২০২২ সাল পর্যন্ত ইংরেজি, সেবুয়ানো এবং জার্মানের পরে উইকিপিডিয়ার পঞ্চম বৃহত্তম সংস্করণ ছিল।\nফেব্রুয়ারী ২০২০-এ, ভাইস রিপোর্ট করেছিল যে সেবুয়ানো উইকিপিডিয়াতে ২৯.৫ মিলিয়ন সম্পাদনার ২৪ মিলিয়নেরও বেশি এলএসজেবটের সম্পাদনা। সাইটের শীর্ষ ৩৫টি সম্পাদকের মধ্যে পাঁচজন ছাড়া সমস্ত বট রয়েছে এবং এতে শীর্ষ ১০ জনের মধ্যে কোনো মানব সম্পাদক নেই। তবে বর্তমানে এলএসজেবট আর সুইডিশ এবং ওয়ারে উইকিপিডিয়াতে নতুন নিবন্ধ তৈরি করছে না। জোহানসন ব্যাখ্যা করেছেন যে সুইডিশ উইকিপিডিয়া সম্প্রদায়ের মধ্যে \"মতামত স্থানান্তরিত হয়েছে\" এবং ওয়ারে উইকিপিডিয়া সম্প্রদায় নিবন্ধের স্বয়ংক্রিয় সৃষ্টি সম্পর্কে ঐক্যমত্যে পৌঁছাতে পারেনি। \nসুইডিশ উইকিপিডিয়ায়, ২০১৭ সালের শুরুর দিকে, এলএসজেবটের তৈরিকৃত ৯০০,০০০ নিবন্ধ মুছে ফেলা হয়েছে, পর্যাপ্ত তথ্যের অভাবে বা অন্যান্য কারণে। ইতিমধ্যেই মুছে ফেলা নিবন্ধগুলি ছাড়াও, ২৬ ডিসেম্বর ২০২১ সাল পর্যন্ত, আরও ২০০,০০০ নিবন্ধগুলি মুছে ফেলার জন্য প্রস্তাবনা দেওয়া হয়েছে৷\nসামগ্রিকভাবে, ২০১৭ থেকে শুরুর দিকে, প্রতি বছর প্রায় ২০,০০০ থেকে ৪০,০০০টি এলএসজেবটের তৈরি নিবন্ধগুলি মুছে ফেলার সাধারণ গতি ছিল। কিন্তু ২০২০ সালের জুলাই থেকে মুছে ফেলার গতি ব্যাপকভাবে ত্বরান্বিত হয়েছে। মাত্র এক বছরে, ২০২০ সালের জুলাই থেকে ২০২১ সালের ডিসেম্বর পর্যন্ত, সুইডিশ উইকিপিডিয়াতে নিবন্ধ সংখ্যা ৩.৭২ মিলিয়ন থেকে ২.৭৯ মিলিয়নে নেমে এসেছে। আবার ২০২০ সালের জুলাই থেকে নিবন্ধ মুছে ফেলার হার মাঝে মাঝে প্রতিদিন ৫,০০০ ছাড়িয়ে গেছে।\n\n\n== সংবাদমাধ্যমে সম্প্রচার ==\nএটির কার্যক্রমে কিছু সমালোচনার সৃষ্টি হয়েছে।  সিডনি মর্নিং হেরাল্ড এলএসজেবটটিকে ফিল পার্কারের সাথে তুলনা করা হয়েছে। কথিত যে মানব ইতিহাসের সবচেয়ে বই প্রকাশ করেছেন ফিল পার্কার (৮৫,০০০টিরও বেশি বই প্রকাশ করেছেন), যার প্রতিটি বই কম্পিউটার ব্যবহার করে এক ঘন্টারও কম সময়ে সম্পূর্ণ করা যায়।  পপুলার সায়েন্স এলএসজেবটটিকে জুলাই ২০১৪ সালে অ্যাসোসিয়েটেড প্রেসের ঘোষণার সাথে তুলনা করেছে। কারণ এটি নিবন্ধ লেখার জন্য বট ব্যবহার করার পরিকল্পনা করেছিল।  জোহানসন উইকিপিডিয়াতে লিঙ্গ পক্ষপাতের সমস্যাগুলির জন্য আবেদন করে তার পদ্ধতির উপর আক্রমণের পাল্টা জবাব দিয়েছেন। তিনি উল্লেখ করেছেন যে যদি বট নিবন্ধগুলি না লেখে, \"তাহলে সেগুলি মূলত তরুণ, শ্বেতাঙ্গ, পুরুষদের দ্বারা লেখা হয় এবং পুরুষদের আগ্রহকে প্রতিফলিত করে।\" \n\n\n== তথ্যসূত্র ==\n\n\n== বহিঃসংযোগ ==\n\nএলএসজেবটের সোর্স কোড\nদাপ্তরিক ওয়েবসাইট"}