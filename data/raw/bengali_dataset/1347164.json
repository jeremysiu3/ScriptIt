{"pageid": 1347164, "title": "সৌম্যা গুগুলথ", "url": "https://bn.wikipedia.org/wiki?curid=1347164", "content": "সৌম্যা গুগুলথ (জন্ম ১৮ই জুলাই ২০০১) হলেন একজন ভারতীয় মহিলা আন্তর্জাতিক ফুটবলার, যিনি ক্রোয়েশীয় ক্লাব দিনামো জাগ্রেব এবং ভারতের মহিলা জাতীয় ফুটবল দলের হয়ে মিডফিল্ডার হিসেবে খেলেন।\n\n\n== ক্লাব জীবন ==\nসৌম্যা ২০২১ সালে কেরালার গোকুলম কেরালা এফসির সাথে চুক্তি করার আগে ভারতীয় মহিলা লিগে কেনক্রেতে খেলেছেন। তিনি ২০২১ এএফসি মহিলা ক্লাব চ্যাম্পিয়নশিপেও অংশগ্রহণ করেছিলেন, যেখানে তাঁরা তৃতীয় স্থান অর্জন করেছিলেন।\n২০২২ সালের ১৩ই জুলাই, ঘোষণা করা হয়েছিল যে তাঁকে এবং জ্যোতি চৌহানকে, প্রভা হর্ভাটস্কা নোগোমেটনা লিগা যা যিনির অন্তর্গত জেডএনকে দিনামো জাগ্রেব ক্লাবের ট্রায়াল দেওয়ার জন্য আমন্ত্রণ জানানো হয়েছে। ৬ - ১১ জুন কলকাতায় অনুষ্ঠিত \"স্পোর্টস এলিট ট্রায়াল\"-এ, ক্লাবের সহকারী কোচ মিয়া মেদভেদোস্কি অংশ নিয়েছিলেন। সেখানে তিনি তাঁদের নির্বাচিত করেছিলেন। ১ সেপ্টেম্বর, ক্লাব তাঁকে স্বাক্ষর করিয়েছিল।\n২০২৩ সালের ৫ই মার্চ, তিনি ক্রোয়েশিয়ান মহিলা ফুটবল কাপে রাউন্ড অফ ১৬ ম্যাচে জেডএনকে দিনামো জাগ্রেবের হয়ে তাঁর প্রথম গোল করেন।\n\n\n== আন্তর্জাতিক ক্রীড়া জীবন ==\nবিভিন্ন যুব আন্তর্জাতিক স্তরে ভারতের প্রতিনিধিত্ব করার পর, সৌম্যা ২০২১ সালের ৮ই এপ্রিল উজবেকিস্তানের বিপক্ষে মহিলা জাতীয় দলের হয়ে তাঁর সিনিয়র অভিষেক করেন। এই বন্ধুত্বপূর্ণ অ্যাওয়ে খেলায় ভারত ০ - ১ ফলে হেরে গিয়েছিল। ২০২২ সালের ৭ই সেপ্টেম্বর, নেপালে সাফ মহিলা চ্যাম্পিয়নশিপে, তিনি পাকিস্তানের বিরুদ্ধে তাঁদের ৩ - ০ জয়ে তাঁর প্রথম আন্তর্জাতিক গোল করেন। পরে ১০ই সেপ্টেম্বর, তিনি মালদ্বীপের বিরুদ্ধে আবার একটি গোল করেন এবং তাঁরা ৯ - ০ ব্যবধানে জয়লাভ করেন।\n\n\n== আন্তর্জাতিক গোল ==\n\n\n== সম্মান ==\nকেনক্রে\n\nডব্লিউআইএফএ মহিলা ফুটবল লিগ : ২০১৯-২০\nগোকুলম কেরালা\n\nভারতীয় মহিলা লিগ : ২০২১-২২\nএএফসি মহিলা ক্লাব চ্যাম্পিয়নশিপ : তৃতীয় স্থান ২০২১\n\n\n== আরও দেখুন ==\n\nবিদেশী লিগে ভারতীয় ফুটবল খেলোয়াড়দের তালিকা\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে সৌম্যা গুগুলথ\nইন্সটাগ্রামে সৌম্যা গুগুলথ"}