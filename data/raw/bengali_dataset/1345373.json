{"pageid": 1345373, "title": "অগ্রণী এসএমই ফাইন্যান্সিং কোম্পানি লিমিটেড", "url": "https://bn.wikipedia.org/wiki?curid=1345373", "content": "অগ্রণী এসএমই ফাইন্যান্সিং কোম্পানি লিমিটেড বাংলাদেশের একটি ব্যাংক বহির্ভূত আর্থিক সেবাদানকারী কোম্পানি। এটি ২৭ অক্টোবর, ২০১০ সালে অগ্রণী ব্যাংক লিমিটেডের সহযোগী প্রতিষ্ঠান হিসেবে পাবলিক লিমিটেড কোম্পানি (পিএলসি) আকারে প্রতিষ্ঠা পায়। প্রতিষ্ঠানটির প্রধান কার্যালয় ঢাকার দিলকুশায় অবস্থিত।\n\n\n== ইতিহাস ==\nঅগ্রণী এসএমই ফাইন্যান্সিং কোম্পানি লিমিটেড একটি ব্যাংক বহির্ভূত আর্থিক সেবাদানকারী কোম্পানি। নরওয়ে সরকার ও অগ্রণী ব্যাংক লিমিটেডের অর্থায়নে ক্ষুদ্র ও মাঝারি শিল্প ফাউন্ডেশন-এর একটি প্রকল্পের উপর ভিত্তি করে এ কোম্পানিটি গড়ে উঠে। পরবর্তীতে অর্থ মন্ত্রণালয়ের আর্থিক প্রতিষ্ঠান বিভাগ এবং অগ্রণী ব্যাংক লিমিটেডের পরিচালনা পর্ষদের সাথে ২৭ ডিসেম্বর, ২০১১-এ একটি চুক্তি স্বাক্ষর করে। অবশ্য ২০১১ সালের ৩১ ডিসেম্বরের আগে এটি অগ্রণী ব্যাংকের ছত্রছায়ায় ছিলো। পরবর্তীতে ক্ষুদ্র ও মাঝারি শিল্প প্রজেক্টের আওতায় এ সংস্থাটি প্রায় ১১১ কোটি টাকা ঋণ প্রদান করে। কোম্পানি আইন, ১৯৯৪ এর উপর ভিত্তি করে এ প্রতিষ্ঠানটি প্রতিষ্ঠিত হয়েছে।\n\n\n== পরিচালনা ==\nপ্রতিষ্ঠানটি ৫ সদস্যের একটি পরিচালনা পর্ষদ দ্বারা পরিচালিত হয়। এছাড়াও একটি নির্বাহী কমিটি, একটি অডিট কমিটি এবং একটি ব্যবস্থাপনা কমিটি দৈনন্দিন কার্যক্রম পরিচলনায় নিয়োজিত রয়েছে। পরিচালনা পর্ষদের বর্তমান চেয়ারম্যান মোঃ মুর্শেদুল কবীর এবং প্রধান নির্বাহী কর্মকর্তা মোঃ রফিকুল ইসলাম।\n\n\n== শাখা কার্যালয় ==\nএ সংস্থাটির অধীনে ৫৪টি শাখা কার্যালয় আছে।\n\n\n== সেবাসমূহ ==\nক্ষুদ্র এবং মাঝারি শিল্প উন্নয়নে অর্থায়ন\nনারী উদ্যোক্তা ঋণ\nকৃষি প্রক্রিয়াজাতকরণ শিল্পে অর্থায়ন\n\n\n== সম্মাননা ==\nবাংলাদেশ ব্যাংক কর্তৃক সম্মাননা স্মারক প্রদান।\n\n\n== আরও দেখুন ==\nবাংলাদেশের আর্থিক সেবাদানকারী কোম্পানির তালিকা\n\n\n== তথ্যসূত্র =="}