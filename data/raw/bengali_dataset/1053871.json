{"pageid": 1053871, "title": "রাজেন্দ্রনাথ সেন", "url": "https://bn.wikipedia.org/wiki?curid=1053871", "content": "রাজেন্দ্রনাথ সেন (১৮৭৮ — ১৯৩৬) একজন বিশিষ্ট বাঙালি উদ্যোগপতি ও শিক্ষাবিদ।\n\n\n== প্রারম্ভিক জীবন ==\nরাজেন্দ্রনাথ এর পিতার নাম মধুসূদন সেন। সেন্ট জেভিয়ার্স কলেজ থেকে এফ এ পাশ করেন ও ১৮৯৮ সালে প্রেসিডেন্সী কলেজ থেকে ফিজিক্স ও কেমিস্ট্রিতে প্ৰথম হয়ে এম.এ. পরীক্ষায় উত্তীর্ণ হন এবং কিছুদিন উত্তরপাড়া কলেজ ও ঢাকার জগন্নাথ কলেজে শিক্ষকতা করেন। ১৯০৭ সালে ঘোষ স্কলারশিপ নিয়ে বিলাত যান এবং লীডস বিশ্ববিদ্যালয় থেকে এমএসসি পাশ করেন তিনি।\n\n\n== অবদান ==\nদেশে ফিরে ১৯১০ সালে ইন্ডিয়ান এড়ুকেশনাল সার্ভিসে মনোনীত হন রাজেন্দ্রনাথ। তিনি ভারতীয় প্রকৌশল বিজ্ঞান এবং প্রযুক্তিবিদ্যা প্রতিষ্ঠান, শিবপুর অর্থাৎ বেঙ্গল ইঞ্জিনিয়ারিং কলেজের কেমিষ্ট্রি বিভাগে অধ্যাপনা শুরু করেন। ১৯১৮ থেকে ১৯৩২ খৃস্টাব্দ পর্যন্ত প্রেসিডেন্সী কলেজে অধ্যাপনার পর কৃষ্ণনগর সরকারী কলেজের অধ্যক্ষ হিসাবে দায়িত্ব নেন রাজেন্দ্রনাথ। ১৯১৬ সালে তিনি বন্ধু বীরেন্দ্রনাথ মৈত্র ও খগেন্দ্ৰচন্দ্র দাশের সহযোগে ক্যালকাটা কেমিক্যাল কোম্পানী প্রাইভেট লিমিটেড স্থাপন করেন।\n\n\n== তথ্যসূত্র =="}