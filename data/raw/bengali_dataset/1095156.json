{"pageid": 1095156, "title": "গোস্ট রাইডার (২০০৭ এর চলচ্চিত্র)", "url": "https://bn.wikipedia.org/wiki?curid=1095156", "content": "গোস্ট রাইডার হলো ২০০৭ সালে মুক্তিপ্রাপ্ত একটি আমেরিকান সুপারহিরো চলচ্চিত্র যেটি মার্ভেল কমিক্স এর চরিত্র গোস্ট রাইডার এর উপর ভিত্তি করে বানানো হয়েছে। এটি রচনা এবং পরিচালনা করেন মার্ক স্টিভেন জনসন। এতে নাম ভূমিকায় অভিনয় করেন নিকোলাস কেজ। এছাড়াও ইভা মেন্ডেজ, ওয়েস বেন্টলি, স্যাম এল্লিয়ট, ডোনাল লগ, ম্যাট লং এবং পিটার ফোন্ডা সহকারী শিল্পী হিসেবে ছিল।\nগোস্ট রাইডার ফেব্রুয়ারি ১৬, ২০০৭ সালে যুক্তরাষ্ট্রে মুক্তি পায়। চলচ্চিত্রটি সমালোচকদের কাছ থেকে নেতিবাচক সাড়া পায়, কিন্তু তারপরও এটি একটি ব্যবসাসফল চলচ্চিত্র ছিল। $১১০ মিলিয়ন নির্মানব্যয়ে এটি $২২৮.৭ মিলিয়ন আয় করে। জুন ১২, ২০০৭ সালে গোস্ট রাইডার ডিভিডি, ব্লু-রে এবং ইউএমডি তে মুক্তি পায়। এটির একটি সিকুয়েল ফেব্রুয়ারি ১৭, ২০১২ সালে গোস্ট রাইডার: স্পিরিট অফ ভেঞ্জেন্স নামে মুক্তি পায়।\n\n\n== সারসংক্ষেপ ==\nবহু বছর আগে, মোটরসাইকেল স্টান্টম্যান জনি ব্লেজ (নিকোলাস কেজ) তার আত্মা মেফিস্টোর কাছে বেঁচে দেয় তার পিতাকে বাঁচানোর জন্য। এখন সে একজন জ্বলন্ত, প্রতিহিংসাপরায়ণ ন্যায়ের প্রতিনিধিতে রূপান্তর হয় যে রাতে বের হয় দুষ্ট দমনের জন্য। জনি একমাত্র ব্যক্তি যে দুই পৃথিবীতেই চলাচল করতে পারে, মেফিস্টোফেলস নিজে (ডোনাল লগ) তাকে ব্ল্যাকহার্টকে ধ্বংস করার দায়িত্ব দেয়। ব্ল্যাকহার্ট যে একজন শয়তান, মেফিস্টোফেলস কে সরিয়ে একটি নরক তৈরি করতে চায় যা বর্তমান নরকের চেয়েও নিকৃষ্ট।\n\n\n== কুশীলব ==\nনিকোলাস কেজ - গোস্ট রাইডার/জনি ব্লেজ, একজন মোটরসাইকেল স্টান্ট রাইডার যে তার পিতাকে বাঁচাতে গিয়ে শয়তানের কাছে নিজের আত্মা বেঁচে দেয় এই ভেবে যে এতে তার পিতা মৃত্যু থেকে বেঁচে যাবে। কিন্তু এটির কারণে সে একটি অতিপ্রাকৃতিক পৈশাচিক আত্মা শিকারীতে পরিণত হয়।\nম্যাট লং - ছোটবেলার জনি ব্লেজ\nইভা মেন্ডেজ - রোক্সান্নে সিম্পসন, জনির ছোটবেলার এবং বর্তমান প্রেমিকা যে একজন সংবাদদাতা।\nর‍্যাকুইল এলেসসি - ছোটবেলার রোক্সান্নে সিম্পসন\nওয়েস বেন্টলি - ব্ল্যাকহার্ট/লিজেন, মেফিস্টোর ছেলে যে স্যান ভেনগানজার চুক্তি নিতে চায় নরককে পৃথিবীতে নিয়ে আসার জন্য।\nস্যাম এল্লিওট - ফ্যান্টম রাইডার/কার্টার স্লেড/কেয়ারটেকার, একজন সাবেক গোস্ট রাইডার\nডোনাল লগ - ম্যাক, জনির দলের লোক এবং নিজস্ব জলসা ঘর রয়েছে।\nপিটার ফোন্ডা - মেফিস্টোফেলস/শয়তান, যার সাথে ব্লেজ চুক্তিতে গিয়েছিল যে তার পিতার জীবন বাঁচাতে৷ কিন্তু মেফিস্টো প্রতারণা করে এবং এরপরের দিনই তার পিতা মোটরবাইক দুর্ঘটনায় প্রাণ হারায়।\nব্রেট কুলেন - বার্টন ব্লেজ, জনি'র পিতা এবং সাবেক মোটরসাইকেল স্টান্ট রাইডার।\nডেভিড রবার্টস - ক্যাপ্টেন জ্যাক ডোলান, একজন পুলিশের ক্যাপ্টেন\nলরেন্স ব্রুয়েলস - গ্রেসিল\n\n\n== মুক্তি ==\n\n\n=== প্রেক্ষাগৃহে ===\nগোস্ট রাইডার আগস্ট ৪, ২০০৬ সালে মুক্তি পাওয়ার কথা ছিল। কিন্তু এটিকে তিন সপ্তাহ এগিয়ে নিয়ে এসস জুলাই ১৪, ২০০৬ সালে মুক্তি দেওয়ার পরিকল্পনা করা হয়। কিন্তু সনি আবার মুক্তির তারিখ পিছিয়ে ফেব্রুয়ারি ১৬, ২০০৭ এ নিয়ে যায়, এবং মুক্তি দেয়া হয়।\n\n\n== প্রতিক্রিয়া ==\n\n\n=== বক্স অফিস ===\nগোস্ট রাইডার ফেব্রুয়ারি ১৬, ২০০৭ সালে যুক্তরাষ্ট্রে মুক্তি পায়। মুক্তির প্রথম দিনে এটি $১৫,৪২০,১২৩ আয় করে। প্রথম সপ্তাহান্তে এটি $৪৫,৩৮৮,৮৩৬ আয় করে। এটির বিশ্বব্যাপী সর্বমোট আয় ছিল $২২৮,৭৩৮,৩৯৩ যেখানে উত্তর আমেরিকা থেকে $১১৫,৮০২,৫৯৬ আয় করে।\n\n\n=== সমালোচক ===\nরোটেন টমেটোস থেকে গোস্ট রাইডার ১৪০ টি সমালোচক থেকে  ২৬% রিভিউ উপর ভিত্তি করে গড় রেটিং ৪.১৯/১০ পায়। মেটাক্রিটিক থেকে এটি ১০০ তে ৩৫ স্কোর পায় ২০ টি সমালোচক রিভিউ এর উপর ভিত্তি করে। সিনেমাস্কোর এ দর্শকদের ভোটে এটি \"বি\" গ্রেড পায়।\nআইজিএন এটিকে সেরা বাজে কমিক বুক ভিত্তিক চলচ্চিত্রের তালিকায় ১০ টির মধ্যে ৭ নম্বরে রাখে।\n\n\n== তথ্যসূত্র =="}