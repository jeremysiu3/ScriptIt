{"pageid": 1041947, "title": "মোহাম্মদ নাজিম উদ্দিন (লেখক)", "url": "https://bn.wikipedia.org/wiki?curid=1041947", "content": "মোহাম্মদ নাজিম উদ্দিন একজন বাংলাদেশী লেখক ও প্রকাশক। ইংরেজিতে বিশেষ পারদর্শিতা থাকায় লেখালেখির প্রথমদিকে তিনি বেশকিছু জনপ্রিয় ইংরেজি উপন্যাস অনুবাদ করেন এবং পরবর্তীতে তারই অনুপ্রেরনায় মৌলিক লেখালেখি শুরু করেন। আর যা তাকে বাংলাদেশ সহ ভারতেও তুমুল জনপ্রিয় লেখক হিসেবে পরিচিত করে তুলে। তার উল্লেখযোগ্য জনপ্রিয় বইগুলোর মধ্যে রবীন্দ্রনাথ এখানে কখনও খেতে আসেনি, কেউ কেউ কথা রাখে, কন্ট্রাক্ট অন্যতম।\n\n\n== শিক্ষা এবং প্রাথমিক জীবন ==\nমোহাম্মদ নাজিম উদ্দিনের জন্ম ঢাকায়। তিনি ঢাকা বিশ্ববিদ্যালয়ের চারুকলা অনুষদে এক বছর অধ্যয়নের পর সেখান থেকে বেরিয়ে এসে একই বিশ্ববিদ্যালয়ের গণযোগাযোগ ও সাংবাদিকতা বিভাগ থেকে স্নাতকোত্তর ডিগ্রি লাভ করেন। তিনি বাংলাদেশের বাতিঘর প্রকাশনীর প্রতিষ্ঠাতা প্রকাশক।\n\n\n== অনুবাদকৃত গ্রন্থ ==\nমোহাম্মদ নাজিম উদ্দিন বাংলার পাঠকের মনে জায়গা করে নিয়েছিলেন ভিনদেশী বিখ্যাত থ্রিলারগুলো অনুবাদ করার মধ্য দিয়ে। ২৬টিরও বেশি বইয়ের এ অনুবাদক পরবর্তীতে মনোনিবেশ করেন মৌলিক থ্রিলার রচনায়।\nসাড়া জাগানো উপন্যাস দ্য দা ভিঞ্চি কোড লস্ট সিম্বল, গডফাদার, বর্ন আইডেন্টিটি বর্ন আলটিমেটাম দ্য ডে অব দি জ্যাকেল, দ্য সাইলেন্স অব দি ল্যাম্মস্, রেড ড্রাগন, ডিসেপশন পয়েন্ট, আইকন, মোনালিসা, পেলিকান বৃফ, এ্যাবসলিউট পাওয়ার, ওডেসা ফাইল ডগস অব ওয়ার, অ্যাভেঞ্জার, দান্তে ক্লাব, দ্য কনফেসর, স্লামডগ মিলিয়নেয়ার এবং ফায়ারফক্সসহ বেশ কয়েকটি উল্লেখযোগ্য গ্রন্থ অনুবাদ করেছেন। \nমোহাম্মদ নাজিম উদ্দিন মোট ১১টি থ্রিলার উপন্যাস লিখেছেন। তার উল্লেখযোগ্য বইয়ের মধ্যে আছে- নেমেসিস, কন্ট্রাক্ট’, ‘নেক্সাস’, ‘কনফেশন’, ‘করাচি’, জাল’, ‘১৯৫২ নিছক কোনো সংখ্যা নয়’, ‘পেন্ডুলাম’, ‘কেউ কেউ কথা রাখে’, ‘রবীন্দ্রনাথ এখানে কখনও খেতে আসেননি’ ইত্যাদি।\n\n\n== জনপ্রিয়তা ==\nমোহাম্মদ নাজিম উদ্দিন এর বই হিসেবে প্রথম প্রকাশিত হয়েছিলো ‘নেমেসিস’, যা তার মৌলিক লেখা হিসেবে পাঠকের দৃষ্টি আকর্ষণ করতে সক্ষম। মূলত এই বইয়ের জনপ্রিয়তাই তাকে পর পর ৫টি সিকুয়েল লিখতে অণুপ্রেরণা দিয়েছিলো। সেগুলো হলো ‘কন্ট্রাক্ট', 'নেক্সাস', 'কনফেশন’, ‘করাচি’ এবং ‌'নেক্সট'। মোহাম্মদ নাজিম উদ্দিন এর বই সমূহ এর মাঝে উল্লেখযোগ্য হলো ‘জাল’, ‘১৯৫২ নিছক কোনো সংখ্যা নয়’, ‘পেন্ডুলাম', 'কেউ কেউ কথা রাখে' ইত্যাদি। মোহাম্মদ নাজিম উদ্দিন এর বই সমগ্র এর মাঝে আজ পর্যন্ত ঠাই পেয়েছে মোট ১৯টি থ্রিলার উপন্যাস। এর মাঝে সবচেয়ে জনপ্রিয় হলো ‘রবীন্দ্রনাথ এখানে কখনও খেতে আসেননি', যা পশ্চিমবঙ্গেও সাড়া জাগিয়েছে। উল্লেখ্য, ২০১৯ সালে ঢাকা এবং কলকাতা উভয় স্থান থেকেই বইটির সিকুয়েল ‘রবীন্দ্রনাথ এখানে কখনো আসেননি’ ভিন্ন ভিন্ন প্রকাশনী থেকে বইমেলা উপলক্ষ্যে প্রকাশিত হয়। এছাড়াও কলকাতার বিখ্যাত প্রকাশনী 'অভিযান পাবলিশার্স’ লেখকের মৌলিক থ্রিলারগুলোর ভারতীয় সংস্করণও প্রকাশ করেছে। তার উক্ত উপন্যাস অবলম্বনে ভারতীয় পরিচালক সৃজিত মুখার্জির পরিচালনায় ওয়েব সিরিজ নি‌র্মিত হ‌য়ে‌ছে যা ভারতীয় ও‌টি‌টি প্ল‌্যাটফর্ম হইচই এ মু‌ক্তি পে‌য়ে‌ছে। এছাড়াও তার অন্য একটি উপন্যাস \"কন্টাক্ট\" অবলম্বনে বাংলাদেশে একটি ওয়েব সিরিজ নির্মিত হয়েছে। যাতে একসঙ্গে কাজ করেছেন ‘আয়নাবাজি’ তারকা চঞ্চল চৌধুরী এবং ‘ঢাকা অ্যাটাক’ খ্যাত আরিফিন শুভ। শুভ আর চঞ্চল ছাড়াও দেশীয় সিনেমার তারকা  জাকিয়া বারী মম, রাফিয়াত রশিদ মিথিলা, তারিক আনাম খান ও শ্যামল মাওলার মতো শিল্পীদের দেখা গে‌ছে একসাথে ! আর আরো একটি ইন্টারেস্টিং ব্যাপার হলো এটি ভারতীয় বিগেস্ট ভিডিও স্ট্রিমিং প্ল্যাটফর্ম জি-ফাইভ তাদের ওটিটি প্ল্যাটফর্মে এটি অবমুক্ত করবে। এছাড়া তার গল্প অবলম্ব‌নে বাংলা‌দেশী ও‌টি‌টি প্ল‌্যাটফর্ম চর‌কি তে মু‌ক্তি পে‌য়ে‌ছে ও‌য়েব সি‌রিজ টি‌কিট ।\n১৪ ফেব্রুয়ারী ২০২৫ স‌া‌লে মু‌ক্তি পে‌য়েছে তার উ‌নিশতম বই 'দা ভি‌ঞ্চি ক্লাব'।\nঅতএব মোহাম্মদ নাজিম উদ্দিনের রচনাশৈলীর কদর অনস্বীকার্য। অনুবাদক এবং থ্রিলার লেখক ছাড়াও নাজিমের আরেকটি পরিচয় হলো তিনি বাংলাদেশের বাতিঘর প্রকাশনীর প্রতিষ্ঠাতা প্রকাশক।\n\n\n== উল্লেখযোগ্য কাজ ==\nতাঁর উল্লেখযোগ্য লেখাগুলোর মধ্যে সবচেয়ে জনপ্রিয় হলো ‘রবীন্দ্রনাথ এখানে কখনও খেতে আসেননি’ যেটি বাংলাদেশের বাতিঘর প্রকাশনী থেকে প্রকাশিত হয়। পরবর্তীতে ভারতের অভিযান পাবলিশার্স থেকে বইটির ভারতীয় সংস্করণ প্রকাশিত হয়। প্রকাশের পরেই বইটি দুই বাংলায় ব্যাপক সাড়া ফেলে। কলকাতার টিভিওয়ালা মিডিয়া ওয়েব ধারাবাহিকটি নির্মাণের আগ্রহ প্রকাশ করলে ২০১৯ সালের ফেব্রুয়ারিতে লেখকের সাথে তাদের এই বিষয়ক চুক্তি হয়। এর মাধ্যমে উপন্যাসটির অডিও-ভিজ্যুয়াল স্বত্ব কিনে নেয় টিভিওয়ালা মিডিয়া। এরপরেই পশ্চিমবঙ্গের পরিচালক সৃজিত মুখার্জি এই উপন্যাসের উপর ভিত্তি করে ওয়েব ধারাবাহিক নির্মাণের আগ্রহের কথা লেখককে জানান। তবে টিভিওয়ালা মিডিয়ার সাথে আগে চুক্তি হওয়ায়, টিভিওয়ালার প্রডাকসনেই সৃজিত মুখার্জির পরিচালনায় সিরিজটি নির্মাণের সিদ্ধান্ত হয়।\nতার অন্যান্য উপন্যাসগুলোর মধ্যে উল্লেখযোগ্য হলো - ‘নেমেসিস’, ‘কন্ট্রাক্ট’, ‘নেক্সাস’, ‘কনফেশন’, ‘করাচি’, ‘জাল’, ‘১৯৫২ নিছক কোনো সংখ্যা নয়’, ‘পেন্ডুলাম’, ‘কেউ কেউ কথা রাখে’ ইত্যাদি।\nতার মৌলিক কিছু বই ও প্রকাশের তালিকা\n\n\n==== বেগ বাস্টার্ড সিরিজ ====\nনেমেসিস (ফেব্রুয়ারি ২০১০)\nকন্ট্রাক্ট (ফেব্রুয়ারি ২০১১)\nনেক্সাস (ফেব্রুয়ারি ২০১২)\nকনফেশন (ফেব্রুয়ারি ২০১৩)\nকরাচি (ফেব্রুয়ারি ২০১৫)\nনেক্সট ( ফেব্রুয়ারি ২০২২)\nকন্ট্রোল (ফেব্রুয়ারি ২০২৪)\n\n\n==== রবীন্দ্রনাথ সিরিজ ====\nরবীন্দ্রনাথ এখানে কখনও খেতে আসেননি (ফেব্রুয়ারি ২০১৫)\nরবীন্দ্রনাথ এখানে কখনো আসেননি (ফেব্রুয়ারি ২০১৯)\n\n\n==== কে এস খান সিরিজ ====\nজাল (ফেব্রুয়ারি ২০১৩) \n\n\n==== অন্যান্য বই ====\n১৯৫২ নিছক কোন সংখ্যা নয়...; (ফেব্রুয়ারি ২০১৪)\nকেউ কেউ কথা রাখে (ডিসেম্বর ২০১৫)\nপেন্ডুলাম (ডিসেম্বর ২০১৬)\n\n\n== তথ্যসূত্র =="}