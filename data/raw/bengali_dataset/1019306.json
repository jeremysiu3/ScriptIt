{"pageid": 1019306, "title": "সৈয়দা ইসাবেলা", "url": "https://bn.wikipedia.org/wiki?curid=1019306", "content": "সৈয়দা ইসাবেলা (২৪ ডিসেম্বর ১৯৪২ – ১২ জানুয়ারি ২০১৩) একজন বাংলাদেশি লেখক ও মুক্তিযোদ্ধা ছিলেন। ভাষা আন্দোলনে গুরুত্বপূর্ণ অবদানের জন্য বাংলাদেশ সরকার তাকে ২০২১ সালে মরণোত্তর একুশে পদক প্রদান করেন।\n\n\n== প্রাথমিক জীবন ==\nসৈয়দা ইসাবেলা ২৪ ডিসেম্বর ১৯৪২ সালে বাবার বাড়ি সিরাজগঞ্জের বাণীকুঞ্জে জন্মগ্রহণ করেন। তার পিতা সৈয়দ মোহাম্মদ ইসহাক সিরাজী ও মাতা আছিরুন নেছা খন্দকার দু'জনেই শিক্ষক ছিলেন। তার বড় চাচা সৈয়দ ইসমাইল হোসেন সিরাজী। লেখাপড়া করেন কলকাতার সাখাওয়াৎ মেমোরিয়াল বিদ্যালয়ে। তার স্বামী আনোয়ার হোসেন রতু মুক্তিযোদ্ধা ছিলেন। তাদের পাঁচ মেয়ে এবং এক ছেলে।\n\n\n== কর্মজীবন ==\nসৈয়দা ইসাবেলা পেশাগত জীবনে ১৯৭৩ সাল থেকে ২০০২ সাল পর্যন্ত গৌরী আরবান বালিকা উচ্চ বিদ্যালয়ের প্রধান শিক্ষক ছিলেন। অবসর জীবনে ২০০২ সালে সাহিত্যচর্চা শুরু করেন। মুক্তিযুদ্ধে স্বামীর সাথে বিশেষ ভূমিকা পালন করেন রৌমারী অঞ্চলে।\n\n\n== গ্রন্থ ==\nসৈয়দা ইসাবেলা বিভিন্ন বিষয়ে প্রায় গ্রন্থ রচনা করেন যার ২২ টি বই প্রকাশিত হয়। তার উল্লেখযোগ্য গ্রন্থের মধ্যে রয়েছে:\n\nপুরুষোত্তম,\nনারীর মন,\nকাছে থেকে দেখা,\nযাদুর প্রদীপ,\nফিরে পাওয়া,\nশেষ বেলার বন্ধু,\nমুক্তিযুদ্ধে আমি,\nমহাতীর্থ ঘুরে এলাম,\nস্মৃতিকথা।\n\n\n== মৃত্যু ==\nসৈয়দা ইসাবেলা ২০১৩ সালের ১২ জানুয়ারি মৃত্যু বরণ করেন।\n\n\n== সম্মাননা ==\nসৈয়দা ইসাবেলা বিভিন্ন পুরস্কার ও সম্মাননায় ভূষিত হয়েছেন:\n\n২০২১ সালে মুক্তিযুদ্ধে গুরুত্বপূর্ণ অবদানের জন্য একুশে পদক লাভ।\n\n\n== তথ্যসূত্র =="}