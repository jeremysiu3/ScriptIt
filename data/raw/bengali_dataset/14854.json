{"pageid": 14854, "title": "খাগড়াছড়ি সদর উপজেলা", "url": "https://bn.wikipedia.org/wiki?curid=14854", "content": "খাগড়াছড়ি সদর উপজেলা বাংলাদেশের খাগড়াছড়ি জেলার অন্তর্গত একটি উপজেলা।\n\n\n== অবস্থান ও আয়তন ==\nখাগড়াছড়ি সদর উপজেলার উত্তরে পানছড়ি উপজেলা, দক্ষিণে মহালছড়ি উপজেলা, পূর্বে দীঘিনালা উপজেলা ও রাঙ্গামাটি জেলার লংগদু উপজেলা, পশ্চিমে মাটিরাঙ্গা উপজেলা।\n\n\n== প্রশাসনিক এলাকা ==\nখাগড়াছড়ি সদর উপজেলায় বর্তমানে ১টি পৌরসভা ও ৫টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম খাগড়াছড়ি সদর থানার আওতাধীন।\n\nপৌরসভা:\nখাগড়াছড়ি\nইউনিয়নসমূহ:\n১নং খাগড়াছড়ি সদর\n২নং কমলছড়ি\n৩নং গোলাবাড়ী\n৪নং পেরাছড়া\n৫নং ভাইবোনছড়া\n\n\n== ইতিহাস ==\n১৮৬০ সালে ব্রিটিশ সরকার পাহাড়ি অধ্যুষিত অঞ্চলকে পার্বত্য অঞ্চল হিসেবে ঘোষণা করে। পাক-ভারত বিভক্ত হওয়ার পূর্বে এ অঞ্চলটি ত্রিপুরা রাজ্যশাসিত অঞ্চল ছিল। পরবর্তীতে ব্রিটিশরা এই অঞ্চল দখল করে নিয়ে তাদের শাসন কায়েম করে। ঐ সময়ে খাগড়াছড়ি মহকুমা হিসেবে পরিচিত ছিল। ১৯৮৩ সাল পর্যন্ত দুটি মহকুমা রামগড় ও খাগড়াছড়ি নিয়ে এই অঞ্চল পার্বত্য চট্টগ্রাম জেলার অন্তর্ভুক্ত ছিল। ব্রিটিশ শাসনামলে খাগড়াছড়ি ১টি ইউনিয়ন হিসেবে পরিচিত ছিল। ১৯৬৮ সনে খাগড়াছড়িকে থানায় উন্নীত করা হয়। থানা হিসেবে দীর্ঘদিন কার্যক্রম পরিচালিত হয়।  থানা নির্বাহী অফিসার থানার যাবতীয় উন্নয়ন ও প্রশাসনিক কার্যক্রম পরিচালনা করেন। সরকারের বিকেন্দ্রীয়করণের ফলশ্রুতিতে ১৯৮২ সনে থানার পরিবর্তে উপজেলা ব্যবস্থা চালু হয়। তখনই এটি থানা থেকে উপজেলায় রূপান্তরিত হয়। \n\n\n== জনসংখ্যার উপাত্ত ==\n২০২২ সালের পরিসংখ্যান অনুযায়ী খাগড়াছড়ি সদর উপজেলার জনসংখ্যা ১,৩৬,১৩৪ জন। এর মধ্যে পুরুষ ৬৯,০৯৫ জন এবং মহিলা ৬৭,০৩৯ জন। মোট জনসংখ্যার ৩৪.৯৮% মুসলিম, ২৪.৭৬% হিন্দু, ৩৮.৫০% বৌদ্ধ এবং ১.৭৫% খ্রিস্টান ও অন্যান্য ধর্মাবলম্বী রয়েছে।এ উপজেলায় প্রধানত বাঙালি, চাকমা, মারমা ও ত্রিপুরা লোকজন বসববাস করে।\n\n\n== শিক্ষা ==\nএই উপজেলার সর্বমোট শিক্ষার হার ৫০.৪০%।\n\n\n== অর্থনীতি ==\n\n\n== উল্লেখযোগ্য ব্যক্তিত্ব ==\n\n\n== বিবিধ ==\nইউনিয়ন ৫টি,\nগ্রাম ৩১৮টি,\nমৌজা ১৩টি,\nপৌরসভা ১টি। (খাগড়াছড়ি পৌরসভা)\n\n\n== দর্শনীয় স্থান ==\nমাতাই পুখিরি\nপাহাড়ী কৃষি গবেষণা কেন্দ্র,\nজেলা পরিষদ পার্ক,\nহেরিটেজ পার্ক,\nপর্যটন মোটেল।\n\n\n== জনপ্রতিনিধি ==\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় খাগড়াছড়ি সদর উপজেলা"}