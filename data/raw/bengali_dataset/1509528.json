{"pageid": 1509528, "title": "বিউটিফুল ডেজ (টেলিভিশন ধারাবাহিক)", "url": "https://bn.wikipedia.org/wiki?curid=1509528", "content": "বিউটিফুল ডেজ (কোরীয়: 아름다운 날들, ইংরেজি: Beautiful Days) হলো একটি দক্ষিণ কোরীয় রোমান্স ভিত্তিক টেলিভিশন ধারাবাহিক। লি জাং-সু পরিচালনায় নির্মিত এই ধারাবাহিকটি রচনা করেছেন ইউন সুং-হি। লি বিউং-হুন, চোই জি-উ, রিউ সি-ওন, লি জুং-হিউন এবং শিন মিন-আহের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০০১ সালের ১৪ই মার্চ তারিখে সিউল ব্রডকাস্টিং সিস্টেমে সম্প্রচার শুরু হয়েছে; এই ধারাবাহিকের সর্বমোট ২৪টি পর্ব রয়েছে।\n\n\n== সারাংশ ==\nবিউটিফুল ডেজ অন্যান্য নাটকের মতোই পারিবারিক সম্পর্কের জটিলতা এবং প্রেমের ত্রিভুজ নিয়ে গড়ে উঠেছে।\nলি মিন-চুল (লি বিউং-হুন) মার্কিন যুক্তরাষ্ট্রে পড়াশোনা শেষে ফিরে আসে এবং তার বাবার সফল সঙ্গীত ব্যবসা, ভিক্টরি রেকর্ডসে কাজ শুরু করে। তবে, জানা যায় যে তার বাবা (লি জুং-গিল) অতীতে অনৈতিক কর্মকাণ্ডে জড়িত ছিলেন এবং মিন-চুলের সৎভাই সন-জে’র (রিউ সি-ওন) বাবার হত্যার সঙ্গেও তার সংশ্লিষ্টতা ছিল। এ সময় অনাথ আশ্রম থেকে আসা দুই মেয়ে, ইয়ন-সু (চোই জি-উ) এবং সে-না (লি জুং-হিউন) দৃশ্যপটে আসে। তারা একে অপরের প্রতি বোনের মতো অনুভূতি পোষণ করে। একদিন ভিক্টরি রেকর্ডসের কর্তার এক দাতব্য অনুষ্ঠানে আসার পর, সে-না একজন পপ তারকা হওয়ার স্বপ্ন দেখতে শুরু করে। বছর কেটে যায় এবং দুই বোন সিউলে এসে তাদের প্রাপ্তবয়স্ক জীবনের যাত্রা শুরু করে। তবে, তারা একে অপরের থেকে আলাদা হয়ে যায়। ইয়ন-সু ভিক্টরি রেকর্ডসে চাকরি নেয় এই আশায় যে সে একদিন সে-নার সাথে দেখা করতে পারবে। এদিকে, সে মিন-চুল ও সন-জের জীবনের সাথে জড়িয়ে পড়ে। মিন-চুল এবং ইয়ন-সু এক চুক্তি করে, যেখানে তারা একে অপরের ভাই-বোনকে সাহায্য করবে। ইয়ন-সু মিন-চুলের ছোট বোন মিন-জির (শিন মিন-আ) গৃহশিক্ষক হিসেবে তার বাড়িতে থাকতে শুরু করে, আর মিন-চুল সে-নাকে গায়িকা হওয়ার স্বপ্ন পূরণে সহায়তা করবে। এক সময় জটিল পরিস্থিতি তৈরি হয় যখন মিন-চুল ও সন-জে দুজনেই ইয়ন-সুর প্রেমে পড়ে। ইয়ন-সু মিন-চুলকে বেছে নেয়, কিন্তু তাদের ভালোবাসা একটি মারাত্মক অসুস্থতার কারণে হুমকির মুখে পড়ে।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nলি বিউং-হুন – লি মিন-চুল\nবেক সুং-হিউন – যুবক লি মিন-চুল\nচোই জি-উ – কিম ইয়ন-সু\nরিউ সি-ওন – লি সুন-জে\nলি জুং-হিউন – কিম সে-না\n\n\n=== পার্শ্ব চরিত্র ===\nশিন মিন-আহ – লি মিন-জি\nলি ইউ-জিন – কাং না-রে\nলি জুং-গিল – লি সুং-চুন\nলি কিউং-জিন – জুং মিউং-জা\nহা জে-ইয়ং – লি ইয়ং-জুন\nলি সাং-উ – ও জুং-হুন\nকিম দোং-হিউন – মিন কিউ-সুক\nলি হুই-হুয়াং – ইয়াং মি-মি / ইয়াং কিউং-হি\nলি এ-জুং – শিন জে-উন\n\n\n== তথ্যসূত্র ==\n\n\n== বহিঃসংযোগ ==\nহানসিনেমায় বিউটিফুল ডেজ (ইংরেজি) \nইন্টারনেট মুভি ডেটাবেজে বিউটিফুল ডেজ   (ইংরেজি)"}