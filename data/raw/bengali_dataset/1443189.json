{"pageid": 1443189, "title": "কিম হে-জুন", "url": "https://bn.wikipedia.org/wiki?curid=1443189", "content": "কিম হে-জুন (কোরীয়: 김혜준; জন্ম: ৮ মে ১৯৯৫) হলেন একজন দক্ষিণ কোরীয় অভিনেত্রী। তিনি কিংডম (২০১৯–২০২০) চলচ্চিত্রে কুইন কনসোর্ট চোয়ের চরিত্রে অভিনয়ের জন্য পরিচিতি লাভ করেছেন। তিনি আনাদার চাইল্ড (২০১৯) চলচ্চিত্রে অভিনয়ের জন্য ৪০তম ব্লু ড্রাগন চলচ্চিত্র পুরস্কারে শ্রেষ্ঠ নবাগত অভিনেত্রীর পুরস্কার জয়লাভ করেছেন। তিনি ইন্সপেক্টর কু (২০২১) চলচ্চিত্রে সং ই-কিউং বা 'কে'-এর চরিত্রে অভিনয়ের জন্য প্রশংসা অর্জন করেছেন, যার জন্য তিনি পরবর্তী বছর ৫৮তম বেকসাং আর্টস অ্যাওয়ার্ডসে শ্রেষ্ঠ নবাগত অভিনেত্রী – টেলিভিশন বিভাগে পুরস্কার জয়লাভ করেছেন। তার অন্যান্য কাজের মধ্যে ম্যাট্রিমোনিয়াল কেওস (২০১৮) এবং রেইন অর শাইন (২০১৭–২০১৮) অন্যতম।\n\n\n== অভিনয় জীবন ==\nতিনি ২০১৫ সালে প্রথম বিজ্ঞাপনে অভিনয় করেন। অতঃপর হানিয়াং বিশ্ববিদ্যালয়ে মঞ্চ ও চলচ্চিত্র অনুষদে অধ্যয়ন করার সময় তিনি নারী সমকামীর প্রেম নিয়ে নির্মিত ওয়েব ধারাবাহিক লিলি ফিভারে অভিনয় করার মাধ্যমে অভিষেক করেছিলেন। অভিজ্ঞতা অর্জনের জন্য যতটা সম্ভব অভিনয়ের পরীক্ষায় অংশগ্রহণে দৃঢ়প্রতিজ্ঞ কিম অপ্রত্যাশিতভাবে সেটারডে নাইট লাইভ কোরিয়ায় উত্তীর্ণ হয়ে যান, যদিও তিনি সর্বদা নিজের মধ্যে কৌতুকের প্রতিভা নেই বলে মনে করেছিলেন তবে ২০১৬ সালে টেলিভিশন অনুষ্ঠানটির নিয়মিত অভিনয়শিল্পী হয়ে উঠেন। বেশ কয়েকটি জনপ্রিয় কাজে অংশ নিয়ে তার নাম তৈরি করার পরে, তিনি জুন মৌসুমে অনুষ্ঠানটি ছেড়ে দেন। অতঃপর তিনি এ ট্রান্সফার স্টুডেন্ট-এর মতো বেশ কয়েকটি স্বল্পদৈর্ঘ্য চলচ্চিত্রে অভিনয় করার পর কয়েকটি টেলিভিশন ধারাবাহিকে পার্শ্ব চরিত্রে অভিনয় করেছিলেন।\nতিনি আফটার স্প্রিং চলচ্চিত্রে অভিনয়ের মাধ্যমে তার প্রথমবারের মতো কেন্দ্রীয় চরিত্রে অভিনয় করেছেন। ২০১৮ সালে, কিমকে নেটফ্লিক্সের মূল ধারাবাহিক কিংডমের অন্যতম কেন্দ্রীয় চরিত্র হিসেবে নির্ধারণ করা হয়েছিল, যেখানে তিনি সিংহাসনের উত্তরাধিকারীর প্রত্যাশায় থাকা একজন উচ্চাভিলাষী কিশোরী রাণীর অস্বাভাবিক চরিত্রে অভিনয় করেছেন। ২০১৮-এর শেষের দিকে, তিনি টেলিভিশন ধারাবাহিকম্যাট্রিমোনিয়াল কেওসে কাজ করেছেন, যেখানে তিনি বে দুনার সাথে পুনরায় একত্রে কাজ করেছেন' এই ধারাবাহিকে তিনি বে-এর ছোট বোনের চরিত্রে অভিনয় করেছেন। যদিও কিংডমে কিমের অভিনয় কিছু দর্শকের দ্বারা সমালোচিত হয়েছিল কেননা তারা এটিকে অনেক কোডেড পিরিয়ড পিস ধরনের সাথে বেমানান বলে মনে করেছেন, তবে মাত্র কয়েক মাস পরে তিনি কিম ইউন-সোকের পরিচালনায় আনাদার চাইল্ডের অন্যতম কেন্দ্রীয় চরিত্রে অভিনয়ের জন্য প্রশংসিত হয়েছেন।\n২০২০ সালে, তিনি ওহ না-রার সাথে এমবিসির ব্ল্যাক কমেডি রহস্য টেলিভিশন ধারাবাহিক চিপ ইনের কেন্দ্রীয় চরিত্রে অভিনয় করেছিলেন, যার ফলে তিনি ২০২০ এমবিসি ড্রামা অ্যাওয়ার্ডসে শ্রেষ্ঠ নবাগত অভিনেত্রীর পুরস্কার জয়লাভ করেছেন। ২০২১ সালে, জেটিবিসি দ্বারা প্রযোজিত রহস্য থ্রিলার ইন্সপেক্টর কু-এ লি ইউং-এর সাথে তিনি অন্যতম কেন্দ্রীয় চরিত্রে অভিনয় করেছেন, যেখানে কিম একজন কলেজ ছাত্রীর চরিত্রে অভিনয় করেছিলেন যিনি গোপনে একজন নির্মম সিরিয়াল কিলার।\n২০২২ সালের ডিসেম্বরে মাসে, তিনি ডিজনি+-এ প্রচারিত ধারাবাহিক কানেক্টে অভিনয় করেছিলেন। ২০২৪ সালের এপ্রিল মাসে, কিম নতুন সংস্থা ম্যানেজমেন্ট এমএমএমের সাথে চুক্তিবদ্ধ হয়েছেন।\n\n\n== তথ্যসূত্র =="}