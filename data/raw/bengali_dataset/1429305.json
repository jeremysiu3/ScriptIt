{"pageid": 1429305, "title": "অনিল আম্বানি", "url": "https://bn.wikipedia.org/wiki?curid=1429305", "content": "অনিল ধীরুভাই আম্বানি (গুজরাতি: અનિલ ધીરૂભાઇ અંબાણી; জন্ম: ৪ জুন ১৯৫৯) হলেন একজন ভারতীয় ব্যবসায়ী। তিনি রিলায়েন্স গ্রুপের সভাপতি ও ব্যবস্থাপনা পরিচালক। ২০০৬ সালের জুলাই মাসে রিলায়েন্স ইন্ডাস্ট্রিজ থেকে বিচ্ছেদের ফলে রিলায়েন্স গ্রুপ তৈরি হয়েছিল। তিনি রিলায়েন্স ক্যাপিটাল, রিলায়েন্স ইনফ্রাস্ট্রাকচার, রিলায়েন্স পাওয়ার ও রিলায়েন্স কমিউনিকেশন্সসহ বেশ কিছু স্টক তালিকাভুক্ত কর্পোরেশনে নেতৃত্ব দিয়েছেন।\nএককালে বিশ্বের ষষ্ঠ ধনী ব্যক্তি আম্বানি ২০২০ সালের ফেব্রুয়ারিতে যুক্তরাজ্যের একটি আদালতের সামনে ঘোষণা করেছিলেন যে তার মোট সম্পদ শূন্য এবং তিনি দেউলে হয়ে গেছেন, যদিও সেই দাবির সত্যতা প্রশ্নবিদ্ধ। তিনি ২০০৪ থেকে ২০০৬ সালের মধ্যে স্বতন্ত্র সাংসদ হিসেবে উত্তর প্রদেশ থেকে ভারতীয় সংসদের উচ্চকক্ষ রাজ্যসভায় দায়িত্ব পালন করেছেন।\n\n\n== তথ্যসূত্র =="}