{"pageid": 1519711, "title": "হাসান হাত্তাব", "url": "https://bn.wikipedia.org/wiki?curid=1519711", "content": "হাসান হাত্তাব ( আরবি: حسان حطاب   ; জন্ম ১৪ জানুয়ারী ১৯৬৭), আবু হামজা ( আরবি: أبو حمزة   নামেও পরিচিত )আলজেরিয়ান জিহাদি বিদ্রোহী গোষ্ঠী সালাফিস্ট গ্রুপ ফর প্রিচিং অ্যান্ড কমব্যাট (জিএসপিসি)-এর প্রতিষ্ঠাতা । এছাড়াও তিনি ১৯৯৮ থেকে ২০০৩ সাল পর্যন্ত জিএসপিসি-এর প্রথম নেতা হিসাবে দায়িত্ব পালন করেন।\n\n\n== প্রাথমিক জীবন এবং শিক্ষা ==\nহাত্তাব ১৯৬৭ সালের ১৪ জানুয়ারী রুইবাতে জন্মগ্রহণ করেন। তিনি তার নিজ শহরেই ধর্মীয় শিক্ষা লাভ করেন।  পরবর্তীতে, তিনি আলজেরীয় সেনাবাহিনীর জাতীয় সেবায় একজন প্যারাট্রুপার হিসেবে প্রশিক্ষণ লাভ করেন। এই প্রশিক্ষণের সময় তিনি তার ভবিষ্যত লেফটেন্যান্ট আমারি সাইফি এবং আব্বি আবদেলাজিজের সাথে দেখা করেন। ১৯৮৯ সালে সেনাবাহিনী ছাড়ার পর, তিনি একজন মেকানিক হন। ১৯৯২ সালের নির্বাচন বাতিলের পর তিনি সবচেয়ে উগ্র ইসলামপন্থী গেরিলা আন্দোলন, আর্মড ইসলামিক গ্রুপ (জিআইএ) তে যোগ দেন। ১৯৯৪ সালে, তিনি \"দ্বিতীয় অঞ্চল\" (যা কাবিলিয়া এবং রাজধানীর পূর্ব অংশ নামে পরিচিত)-এর আমির বা প্রধান হন।  এইভাবে, তিনি উল্লেখযোগ্যভাবে সেই নথিতে স্বাক্ষরকারী ছিলেন যেখানে ঘোষণা করা হয়েছিল যে জিআইএ কাবাইল গায়ক লুনেস মাতুবকে হত্যা করেছে।\n\n\n== জিএসপিসি ==\n১৯৯৬ সালে হাত্তাব আলজেরীয় বেসামরিক নাগরিকদের গণহত্যার তাকফিরবাদী নীতি প্রত্যাখ্যান করে এবং আলজেরীয় গোপন পরিষেবা দ্বারা অনুপ্রবেশের অভিযোগ এনে জিআইএ ত্যাগ করেন। একই বছর তিনি সালাফিস্ট গ্রুপ ফর প্রিচিং অ্যান্ড কমব্যাট (জিএসপিসি) নামে একটি পৃথক দল গঠন করেন।  তবে, আরেকটি প্রতিবেদনে প্রতিষ্ঠার বছর ১৯৯৮ উল্লেখ করা হয়েছে।  জিআইএ-র মতো জিএসপিসির মূল লক্ষ্য ছিল বর্তমান ধর্মনিরপেক্ষ সরকারকে প্রত্যাখ্যান করে আলজেরিয়ায় একটি ইসলামী রাষ্ট্র প্রতিষ্ঠা করা।  হাত্তাব ঘোষণা করেন যে জিএসপিসি বেসামরিক নাগরিকদের উপর আক্রমণ করা থেকে বিরত থাকবে। এই নীতি জিএসপিসিকে জিআইএ-র চেয়ে বৃহত্তর সমর্থন নেটওয়ার্ক তৈরি করতে সক্ষম করে, যা এটিকে আলজেরিয়ার সবচেয়ে গুরুত্বপূর্ণ ইসলামপন্থী আন্দোলনে পরিণত করে। ২০০০ সালে, জিএসপিসি আল-কায়েদার বিশ্বব্যাপী জিহাদের আদর্শ গ্রহণ করে। \nজিএসপিসি মূলত দেশের পূর্ব অঞ্চলে সক্রিয় ছিল। বিশেষ করে পশ্চিম কাবিলির বনাঞ্চল যেমন মিজরানা, বোমেহনি, সিদি আলী বোনাব এবং তাখৌখতে সক্রিয় ছিল। অভ্যন্তরীণ শুদ্ধি অভিযান এবং সেনাবাহিনীর বিজয়ের ফলে জিআইএ ভেঙে পড়ায় জিএসপিসি শীঘ্রই জিএসপিসিকে ছাড়িয়ে যায়। হাত্তাব তার নেতৃত্ব পদ হারান এবং ২৩শে অক্টোবর ২০০৩ তারিখে, নাবিল সাহরাউই দলটির দায়িত্ব গ্রহণ করেন।হাত্তাবের দৃষ্টিভঙ্গি ছিল যে সরকারের সাথে সংঘটনের পুনর্মিলনকে উৎসাহিত করা উচিত।এ দৃষ্টিভঙ্গিই তার ব্যার্থতার কারন বলে ধারণা করা হয়।তার সংঘটনের  একজন \"দোষ স্বীকার কারী\" প্রাক্তন সদস্য জানিয়েছেন যে ২০০৩ সালের গ্রীষ্মে হাত্তাবকে তার নিজের সংগঠনের সদস্যরাই বহিষ্কার করেছিল।  তবে, তার উত্তরসূরী, তৎকালীন জিএসপিসি নেতা সাহরাউবি রিপোর্ট করেছিলেন যে,হাত্তাব \"নিজের ইচ্ছায়\" পদত্যাগ করেছেন। \n৯ ফেব্রুয়ারী ২০০৫ তারিখে, জিএসপিসি ঘোষণা করে যে,তারা হাত্তাবকে সম্পূর্ণরূপে দল থেকে বহিষ্কার করেছে  এবং তাকে \"জিহাদের সাথে অপরিচিত\" এবং \"অত্যাচারের সরবরাহকারী\" হিসেবে চিন্হিত করেছে।এল ওয়াতানের মতে, এইরকম আরও নানা তথ্যগুলো ইঙ্গিত দেয় যে,তার মৃত্যুর পূর্ববর্তী গুজবগুলি ভুল ছিল।  মার্চ মাসে, তিনি জিএসপিসিকে তাদের লড়াই শেষ করার আহ্বান জানিয়েছেন বলে জানা গেছে। \n২২ মার্চ ২০০৭ তারিখে, এজেন্সি ফ্রান্স প্রেস রিপোর্ট করে যে, হাসান হাত্তাব আলজেরিয়ায় মৃত্যুদণ্ডপ্রাপ্ত আসামি।  ৫ অক্টোবর ২০০৭ তারিখে, তৎকালীন আলজেরিয়ার স্বরাষ্ট্রমন্ত্রী নুরদ্দীন ইয়াজিদ জেরহোনি নিশ্চিত করেন যে হাত্তাব ২২ সেপ্টেম্বর আত্মসমর্পণ করেছেন। তবে, হাত্তাব আদালতে উপস্থিত হননি।  ২০১১ সালের মার্চ মাসে, তৎকালীন বিচারমন্ত্রী তাইয়েব বেলাইজ বলেছিলেন যে,হাসান হাত্তাবকে একটি নিরাপদ স্থানে রাখা হয়েছে, যেখানে আবদেরেজাক এল পারাকেও কারারুদ্ধ করে রাখা হয়েছে। \n\n\n== তথ্যসূত্র =="}