{"pageid": 1493492, "title": "ক্ষুধিত পাষাণ", "url": "https://bn.wikipedia.org/wiki?curid=1493492", "content": "ক্ষুধিত পাষাণ রবীন্দ্রনাথ ঠাকুর রচিত ১৮৯৫ সালের বাংলা ভাষার ছোটগল্প। ঠাকুর সবরমতী নদীর নিকটে অবস্থিত গুজরাটের আহমেদাবাদের শাহীবাগের শাহজাহানের মোতি শাহী মহলে অবস্থানের পর এই গল্প রচনার অনুপ্রেরণা লাভ করেন। এখানে সেসময় তার বড় ভাই সত্যেন্দ্রনাথ ঠাকুর বিচারক হিসেবে কর্মরত ছিলেন। এটি একজন মাশুল-আদায়কারীর গল্প, যিনি কর্মসূত্রে একটি ছোট শহরে যান এবং সেখানে একটি পুরাতন বাড়িতে বসবাস শুরু করেন। এলাকাবাসী তাকে জানায় বাড়িটিতে অতিপ্রাকৃত শক্তির অবস্থান রয়েছে।\n\n\n== পর্যালোচনা ==\nবাংলানিউজটোয়েন্টিফোর.কম-এ ড. ফজলুল হক সৈকত লিখেন রবীন্দ্রনাথ তার রচনাশৈলীর মধ্য দিয়ে লৌকিকতা-অলৌকিকতা, রহস্যময়তা ও ঐশ্বরিক বিশ্বাসের সাথে সামাজিক বাস্তবতার দ্বন্দ্ব তুলে ধরেছেন। দৈনিক সমকাল-এ ভীষ্মদেব চৌধুরী লিখেন এটি \"প্রাকৃত-অতিক্রমী কোনো শিল্পকৃতি নয়, ঐতিহাসিক বাস্তবতার ওপর এক সৃজনক্ষম কবিতার বর্ণযোজনার অভিপ্রয়াস, এক পুনর্গঠিত ইতিহাসের নন্দনশোভা।\"\n\n\n== উপযোগকরণ ==\nগল্পটি একাধিক চলচ্চিত্র ও মঞ্চনাটকের উপযোগী করা হয়, সেগুলো হল:\n\nক্ষুধিত পাষাণ - তপন সিংহ পরিচালিত ১৯৬০ সালের বাংলা ভাষার ভারতীয় চলচ্চিত্র।\nলেকিন... - গুলজার পরিচালিত ১৯৯১ সালের হিন্দি ভাষার ভারতীয় চলচ্চিত্র।\n\n\n== আরও দেখুন ==\nরবীন্দ্রনাথ ঠাকুরের সৃষ্টিকর্ম\n\n\n== তথ্যসূত্র ==\n\n\n== বহিঃসংযোগ =="}