{"pageid": 1501277, "title": "আর্থার কোনান ডয়েলের সাহিত্যকর্ম", "url": "https://bn.wikipedia.org/wiki?curid=1501277", "content": "স্যার আর্থার কোনান ডয়েল কেএসটিজে ডিএল (১৮৫৯-১৯৩০) ছিলেন এক স্কটিশ লেখক ও চিকিৎসক। শার্লক হোমস ও তার বন্ধু ড. জন ওয়াটসনের কার্যকলাপ নিয়ে লেখা কাহিনিমালার জন্য তিনি সুপরিচিত। এগুলি ছাড়াও ডয়েল কথাসাহিত্য ও গদ্যসাহিত্যে নানা বিষয় নিয়ে লিখেছেন। ১৮৭৬ সালে ডয়েল ইউনিভার্সিটি অফ এডিনবরা মেডিক্যাল স্কুলে ভর্তি হন। সেখানে তিনি ছলেন জোসেফ বেলের ছাত্র। বেলের অনুসন্ধান প্রক্রিয়া দেখে ডয়েল এতটাই মুগ্ধ হয়েছিলেন যে, নিজের শিক্ষককেই তিনি হোমস চরিত্র সৃষ্টির পিছনে আদর্শ হিসেবে বেছে নেন। ছাত্রাবস্থাতেই ডয়েল লেখালিখি শুরু করেছিলেন। ১৮৭৯ সালের অক্টোবর মাসে ডয়েলের প্রথম রচনা \"দ্য মিস্ট্রি অফ দ্য সাসাসা ভ্যালি\" প্রকাশিত হয় \"চেম্বারস’স জার্নাল\"-এ। সমগ্র কর্মজীবনে তিনি কথাসাহিত্য ও গদ্যসাহিত্যে বিষয়ে ছোটোখাটো রচনা অব্যাহত রেখেছিলেন এবং তাঁর দুশোটিরও বেশি গল্প ও নিবন্ধ প্রকাশিত হয়েছিল।\n১৮৯১ সালের জুলাই মাসে দ্য স্ট্র্যান্ড ম্যাগাজিন-এ ডয়েলের আ স্ক্যান্ডেল ইন বোহেমিয়া ছোটোগল্পটি প্রকাশিত হয়। জীবনীকার অ্যান্ড্রু লাইসেটের মতে এই গল্পটি ডয়েলের জীবনকে পরিবর্তিত করে দিয়েছিল। কারণ, এই গল্পেই হোমস ও ওয়াটসন বৃহত্তর পাঠকসমাজের সঙ্গে পরিচিত হয়েছে। এই দুই চরিত্রই ডয়েলের প্রথম উপন্যাস আ স্টাডি ইন স্কারলেট-এর কেন্দ্রীয় চরিত্র। ১৮৮৭ সালে বিটন’স ক্রিসমাস অ্যানুয়াল-এ উপন্যাসটি প্রকাশিত হয়। দ্য স্ট্র্যান্ড-এ প্রকাশিত গল্পটি ছয়টি গল্পের একটি ধারাবাহিকের অন্যতম গল্প। অন্য গল্পগুলি এই পত্রিকার পরবর্তী সংখ্যাগুলিতে প্রকাশিত হয়। গল্পগুলি বিপুল জনপ্রিয়তা লাভ করে এবং পত্রিকার সম্পাদকেরা আরো ছয়টি গল্প ফরমাশ দেন। তারপর আবার বারোটি গল্পের ফরমাশ পান ডয়েল। নিজের সৃষ্ট এই কাল্পনিক গোয়েন্দার কাহিনি লিখতে গিয়ে অন্যান্য কাজ চাপা পড়ে যাচ্ছে, এই ভয়ে ডয়েল ১৮৯৩ সালের ডিসেম্বরে প্রকাশিত দি অ্যাডভেঞ্চার অফ দ্য ফাইনাল প্রবলেম গল্পে হোমসকে হত্যা করতে উদ্যত হন। হোমসকে নিয়ে চারটি পূর্ণাঙ্গ উপন্যাস লেখার পাশাপাশি ডয়েল অ্যাডভেঞ্চার উপন্যাস ও ঐতিহাসিক কাহিনিও রচনা করেছিলেন। ১৯১২ সালে তিনি প্রোফেসর চ্যালেঞ্জারকে নিয়ে একটি অ্যাডভেঞ্চার উপন্যাস-ধারাবাহিক শুরু করেন। এই চরিত্রটি প্রথম উপস্থিত হয় দ্য লস্ট ওয়ার্ল্ড উপন্যাসে এবং পরে অন্যান্য ছোটোগল্প ও উপন্যাসেও।\nএছাড়া ডয়েল চারটি কাব্যগ্রন্থ এবং একগুচ্ছ মঞ্চোপযোগী গ্রন্থ রচনা করেন। শেষোক্ত গ্রন্থগুলির মধ্যে প্রথমটি ছিল জেন অ্যানি। জে. এম. ব্যারির সঙ্গে একযোগে লেখা এই বইটি ছিল একটি ক্ষুদ্র গীতিনাটিকার লিবারেটো রচনার একটি অসফল প্রয়াস। বোয়ার যুদ্ধের এক সাগ্রহী সমর্থক ডয়েল এই যুদ্ধের ঘটনাবলির দু’টি ইতিহাস গ্রন্থ রচনা করেন। প্রথম বিশ্বযুদ্ধের সময় তিনি সেই যুদ্ধ নিয়ে প্রচুর লেখালিখি করেন; তার মধ্যে যেমন ছোটো নিবন্ধ ছিল, তেমনই ছিল ছয় খণ্ডে সম্পূর্ণ একটি ইতিহাস গ্রন্থ। খুব অল্প সময়ের ব্যবধানে ডয়েলের পুত্র ও ভ্রাতার মৃত্যু ঘটলে লেখক ঝুঁকে পড়েন অধ্যাত্মবাদের দিকে। এই বিষয়েও তিনি অনেক লেখালিখি করেন। ডয়েলের জীবনীকার ওয়েন ডাডলি এডওয়ার্ডস লিখেছেন যে, ১৯৩০ সালে ডয়েলের মৃত্যুর সময় লেখকের একান্ত বাসনা ছিল পাঠক যেন আধ্যাত্মিকতাবাদের এক সমর্থক ও ঐতিহাসিক ঔপন্যাসিক হিসেবেই ডয়েলকে মনে রাখেন। কিন্তু শার্লক হোমস চরিত্রটি সাধারণ পাঠকবর্গের আকর্ষণের কেন্দ্রবিন্দু হয়েই থেকে যায়।\n\n\n== পত্রপত্রিকায় প্রকাশ ==\n\n\n== উপন্যাস ==\n\n\n== ছোটোগল্প সংকলন ==\n\n\n== মঞ্চোপযোগী রচনা ==\n\n\n== কবিতা ==\n\nআর্থার কোনান ডয়েলের অধিকাংশ কবিতাই যুদ্ধ-বিষয়ক কবিতা।\n\n\n== প্রবন্ধ, স্মৃতিকথা ও আত্মজীবনী ==\n\n\n== প্রেতাত্মা ও অলৌকিকতাবাদ-বিষয়ক রচনাবলি ==\n\n\n=== গ্রন্থাবলি ===\n\n\n=== পুস্তিকা ===\n\n\n== পাদটীকা ও তথ্যসূত্র ==\n\n\n=== পাদটীকা ===\n\n\n=== তথ্যসূত্র ===\n\n\n=== উল্লেখপঞ্জি ===\n\n\n== বহিঃসংযোগ ==\n\nWorks by আর্থার কোনান ডয়েল in eBook form at Standard Ebooks\nগুটেনবের্গ প্রকল্পে আর্থার কোনান ডয়েল-এর সাহিত্যকর্ম ও রচনাবলী (ইংরেজি)\nপ্রোজেক্ট গুটেনবার্গ অস্ট্রেলিয়ায় লভ্য রচনাবলি  ওয়েব্যাক মেশিনে আর্কাইভকৃত ১৪ মে ২০১১ তারিখে\nঅ্যাডেলেইড বিশ্ববিদ্যালয়ের গ্রন্থাগারে লভ্য অনলাইন রচনাবলি\n\"শার্লক হোমস\"। ৮ জুলাই ১৯৩০।  - ইন্টারনেট আর্কাইভ"}