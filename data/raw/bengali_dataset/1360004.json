{"pageid": 1360004, "title": "সিক্স-প্যাক রিং", "url": "https://bn.wikipedia.org/wiki?curid=1360004", "content": "সিক্স-প্যাক রিং বা সিক্স-প্যাক ইয়ক হলো  প্লাস্টিকের ছয়টি রিং এর সংযুক্ত একটি সেট যা বহু-প্যাক পানীয় বিশেষত পানীয়ের ক্যানের ধারক প্যাক হিসেবে ব্যবহৃত হয়। এটি সাগরের ছড়িয়ে পড়ার পর বিভিন্ন সামুদ্রিক প্রাণীর গায়ে জড়াতে থাকে, যা সমুদ্রের বাস্তুতন্ত্রকে প্রভাবিত করে।\n\n\n== ইতিহাস ==\n১০ বছরের মধ্যে প্লাস্টিকের রিংগুলি বাজারে প্রচলিত কাগজ ও ধাতু-ভিত্তিক ধারকগুলোকে সরিয়ে নিজের জায়গা করে নিয়েছিলো।  এখনও নির্মাতারা ছয়-প্যাক রিং উৎপাদন করে যাচ্ছে। যদিও বিভিন্ন রকমের ধারক প্যাকের প্রতি আগ্রহ বাড়ন্ত, পেপারবোর্ডের ঝুড়ি এবং পাতলা পলিথিন প্লাস্টিক ক্যান ধারক সহ অন্যান্য উপাদানের ধারকের ব্যবহার জনপ্রিয়তা বৃদ্ধি পেয়েছে, যা প্রচলিত ছয়-প্যাক রিংয়ের বিকল্প। \n\n\n== পরিবেশগত উদ্বেগ ==\n\n১৯৭০ এর দশকের শেষের দিকে ছয়-প্যাক রিংগুলি সামুদ্রিক আবর্জনার একটি রূপ হিসাবে স্বীকৃত হয়। ব্যবহারকারীদের পরামর্শ দেয়া হয় যে, ব্যবহারের পরপরই প্রতিটি লুপ কেটে ফেলা উচিত যাতে কোনও জটিলতা ঘটতে না পারে। ১৯৮৮ সালে ওরেগনের একটি সৈকত পরিষ্কার করার সময়, স্বেচ্ছাসেবকরা কয়েক ঘন্টার মধ্যে ১,৫০০ টি ছয়-প্যাক রিং সংগ্রহ করেছিলেন। অন্যান্য প্লাস্টিক পণ্যের মতো, প্লাস্টিকের রিংগুলির উৎপাদনেও জীবাশ্ম জ্বালানী ব্যবহার করা হয়।  মাছ ধরার সরঞ্জাম, সিগারেটের ফিল্টারের অংশ এবং অন্যান্য প্লাস্টিকের বর্জ্যের তুলনায়, ছয়-প্যাক রিংগুলি সামুদ্রিক আবর্জনা হিসেবে ছোট অবদানকারী।   \nএমন ক্ষতিকর ধারক রিং নিষিদ্ধ করার প্রথম আইনটি ছিলো ১৯৭৭ সালে মার্কিন যুক্তরাষ্ট্রের ভার্মন্ট রাজ্যে। ১৯৯১ সালের মধ্যবর্তীকালে ২৭টি রাজ্য এ পথ অনুসরণ করেছিল। সামুদ্রিক পরিবেশে অপচনযোগ্য রিং ক্যারিয়ারগুলি প্রচুর পরিমাণে পাওয়া ও কয়েক দশক ধরে অব্যাহত থাকায় এবং সামুদ্রিক জীবনকে হুমকির মুখে ফেলায়, ১৯৯৩ সালে পরিবেশ সুরক্ষা এজেন্সি দ্বারা একটি বায়োডিগ্রেডেবিলিটি পারফরম্যান্স স্ট্যান্ডার্ড সুপারিশ করা হয়।  ১৯৯৪ সালে মার্কিন যুক্তরাষ্ট্র ফেডারেল রেগুলেশন প্রস্তাব করে যা সমস্ত আমদানিকারক এবং প্রক্রিয়াজাতকারকদের জন্য প্রযোজ্য, সেটি হচ্ছে সমস্ত প্লাস্টিকের ধারক রিংগুলি  প্রাকৃতিকভাবে অবক্ষয়যোগ্য উপকরণ।  অনেক নির্মাতারা ফটোডিগ্রেডেবল উপাদান ব্যবহার করে এটি করেন, যা ভেঙে যেতে কয়েক মাস সময় লাগতে পারে। পচন প্রক্রিয়ার ফলে সৃষ্ট টুকরো ও মাইক্রোপ্লাস্টিকগুলি এখনও প্রাণীরা খেতে পারে। \n২০১০ সালে সল্টওয়াটার ব্রিউয়ারি পরিবেশ বান্ধব রিং তৈরি করেছে যা বায়োডিগ্রেডেবল এবং কম্পোস্টেবল।  ২০১৮ সালে কার্লসবার্গ ব্রিউয়ারিজ একটি নতুন ধরনের আঠালো পদার্থ ব্যবহারের ঘোষণা করেছিল, যা তৈরি করতে তিন বছর সময় লেগেছিল, এটি প্লাস্টিকের রিংয়ের পরিবর্তে তাদের বিয়ারগুলিকে একত্রে ধরে রাখবে। \n\n\n== তথ্যসূত্র =="}