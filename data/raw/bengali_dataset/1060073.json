{"pageid": 1060073, "title": "দেনিস জাকারিয়া", "url": "https://bn.wikipedia.org/wiki?curid=1060073", "content": "দেনিস লেমি জাকারিয়া লাকো লাদো (ফরাসি: Denis Zakaria; জন্ম: ২০ নভেম্বর ১৯৯৬; দেনিস জাকারিয়া নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বরুসিয়া মনশেনগ্লাডবাখ এবং সুইজারল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০১৪ সালে, জাকারিয়া সুইজারল্যান্ড অনূর্ধ্ব-১৯ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১৬ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৩১ ম্যাচে ৩টি গোল করেছেন। তিনি সুইজারল্যান্ডের হয়ে এপর্যন্ত ১টি ফিফা বিশ্বকাপ (২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\n\n\n== প্রারম্ভিক জীবন ==\nদেনিস লেমি জাকারিয়া লাকো লাদো ১৯৯৬ সালের ২০শে নভেম্বর তারিখে সুইজারল্যান্ডের জেনেভায় জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা দক্ষিণ সুদানী বংশোদ্ভূত এবং তার মা কঙ্গোলীয় বংশোদ্ভূত।\n\n\n== তথ্যসূত্র ==\n\n\n== বহিঃসংযোগ ==\nদেনিস জাকারিয়া – ফিফা প্রতিযোগিতার রেকর্ড (ইংরেজি) \nদেনিস জাকারিয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দেনিস জাকারিয়া  (ইংরেজি)  \nসকারবেসে দেনিস জাকারিয়া (ইংরেজি) \nবিডিফুটবলে দেনিস জাকারিয়া  (ইংরেজি)  \nট্রান্সফারমার্কেটে দেনিস জাকারিয়া (ইংরেজি) \nওয়ার্ল্ডফুটবল.নেটে দেনিস জাকারিয়া (ইংরেজি) \nইএসপিএন এফসিতে দেনিস জাকারিয়া (ইংরেজি) \nন্যাশনাল-ফুটবল-টিমস.কমে দেনিস জাকারিয়া (ইংরেজি)"}