{"pageid": 1446137, "title": "সুস্বাগতম (২০২৪-এর চলচ্চিত্র)", "url": "https://bn.wikipedia.org/wiki?curid=1446137", "content": "সুস্বাগতম ২০২৪ সালের একটি বাংলা ভাষার বাংলাদেশী নাট্য চলচ্চিত্র। বনবীথি মুভিজের ব্যানারে গল্প, চিত্রনাট্য ও সংলাপ লেখার সাথে পরিচালনা করেছেন শফিকুল আলম। এর মাধ্যমে প্রধান চরিত্রে দ্বিতীয়বারের মতো জুটি বেঁধেছেন নিরব হোসেন ও অর্চিতা স্পর্শিয়া। সংগীত পরিচালনা করেছেন অমিত চ্যাটার্জি। একজন নারীর বিমান চালক হওয়ার স্বপ্নকে ঘিরে সিনেমা গল্প আবর্তিত হয়। যা ২০২৪ সালের ২৪শে মে বাংলাদেশের প্রেক্ষাগৃহে মুক্তি পেয়েছে।\nবাংলাদেশের রাজবাড়ীর গোয়ালন্দের পদ্মার পাড়ে চলচ্চিত্রের চিত্রধারণ করা হয়। একইসঙ্গে মা ও মেয়ের চরিত্রে অভিনয় করেছেন স্পর্শিয়া ।\n\n\n== পটভূমি ==\nরহিমন একজন গ্রামের মেয়ে। একসময় তাদের গ্রামে বিমান দুর্ঘটনায় এক পাইলট এসে পড়ে। রহিমন পাইলটকে রক্ষা করে হাসপাতালে নিয়ে যায়। বিমান কীভাবে ওড়ে, কীভাবে তৈরি করা হয়, সব ধরনের জ্ঞান সে ওই পাইলটের কাছ থেকে নেয়। এরপর সে পাইলট হতে চায়। একটি বিমানকে সে মেরামত করে। তবে কিছুক্ষণ ওড়ার পর সেটি পানিতে পড়ে যায়। স্বপ্ন পূরণ হওয়ার আগেই রহিমন মারা যায়। কিন্তু তার মেয়ে মায়ের স্বপ্ন পূরণ করে।\n\n\n== অভিনয়শিল্পী ==\nনিরব হোসেন - হাসান \nঅর্চিতা স্পর্শিয়া - রহিমন ও করিমন দ্বৈত চরিত্রে \nনিপুণ আক্তার\nআয়েশা\nমারুফ আকিব\nঅলোকা সরকার\nবড়দা মিঠু\n\n\n== মুক্তি ==\n২০২৪ সালের ১৫ মে পোস্টার ও টিজার প্রকাশের মধ্য দিয়ে সিনেমার প্রচার শুরু হয়। যা ২০২৪ সালের ২৪শে মে ধ্রুব হাসান পরিচালিত ফাতিমা চলচ্চিত্রের সাথে সংঘর্ষে বাংলাদেশের ৭টি প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে সুস্বাগতম   (ইংরেজি)\nবাংলা মুভি ডেটাবেজে সুস্বাগতম"}