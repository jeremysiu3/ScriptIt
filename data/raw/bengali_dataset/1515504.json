{"pageid": 1515504, "title": "আন্তর্জাতিক নারী বর্ষ", "url": "https://bn.wikipedia.org/wiki?curid=1515504", "content": "জাতিসংঘ কর্তৃক ১৯৭৫ সালকে আন্তর্জাতিক নারী বর্ষ (আইডব্লিউওয়াই ) নাম দেওয়া হয়েছিল। সেই বছর থেকে ৮ই মার্চ আন্তর্জাতিক নারী দিবস হিসেবে পালিত হয়ে আসছে এবং ১৯৭৬ থেকে ১৯৮৫ সাল পর্যন্ত জাতিসংঘের নারী দশকও প্রতিষ্ঠিত হয়েছিল।\n\n\n== ইতিহাস ==\n১৮৫৭ সালের ৮ই মার্চ নিউ ইয়র্ক সিটিতে এর সূচনা হয়েছিল, মহিলা টেক্সটাইল শ্রমিকরা অন্যায্য কর্মপরিবেশ এবং মহিলাদের জন্য অসম অধিকারের প্রতিবাদে মিছিল করেছিলেন। এটি ছিল কর্মজীবী মহিলাদের প্রথম সংগঠিত ধর্মঘটগুলির মধ্যে একটি, যেখানে তাঁরা কর্মদিবসের সংক্ষিপ্তকরণ এবং উপযুক্ত মজুরির দাবি জানিয়েছিলেন। বেশ কিছু বছর ধরে জাতিসংঘের নারীর অবস্থা সংক্রান্ত কমিশন (সিএসডব্লিউ) নারীর প্রতি বৈষম্য দূরীকরণের জন্য একটি ঘোষণাপত্র গ্রহণের জন্য কাজ করার পর, ১৯৬৫ সালে, সিএসডব্লিউ নারীর মানবাধিকার নিশ্চিত করার জন্য একটি ঘোষণাপত্র পাস করতে আন্তরিকভাবে কাজ শুরু করে। শিক্ষা, কর্মসংস্থান, উত্তরাধিকার, দণ্ডসংক্রান্ত সংস্কার এবং অন্যান্য বিষয় নিয়ে সরকারি কর্মী, এনজিও প্রতিনিধি এবং জাতিসংঘের কর্মীদের প্রতিক্রিয়া একত্রিত ক'রে, সিএসডব্লিউ প্রতিনিধিরা নারীর বিরুদ্ধে বৈষম্য দূরীকরণ সংক্রান্ত ঘোষণাপত্র (ডিইডিএডব্লিউ) তৈরি করেন, যেটি ১৯৬৭ সালে ৭ই নভেম্বর সাধারণ পরিষদে পাস হয়। ঘোষণাপত্রের জন্য সমর্থন জোগাড় হয়ে গেলে, পরবর্তী পদক্ষেপ ছিল এটিকে একটি নিয়মপত্রে পরিণত করার জন্য প্রস্তুত করা। যদিও বিলম্ব হয়েছিল, তবুও ১৯৭২ সালে, যখন মার্কিন যুক্তরাষ্ট্রের কংগ্রেস ফেডারেল তহবিল প্রাপ্ত যে কোন প্রতিষ্ঠানের জন্য শিক্ষায় বৈষম্য দূরীকরণের উদ্দেশ্যে শিরোনাম IX পাস করে, তখন আশা করা গিয়েছিল যে সব বাধা দূর করা যাবে।\nইতিমধ্যে, উইমেন'স ইন্টারন্যাশনাল ডেমোক্রেটিক ফেডারেশন (ডব্লিউআইডিএফ)-এর সদস্যরা দীর্ঘদিন ধরে নারীর বৈষম্য মোকাবিলায় একটি আন্তর্জাতিক নারী বর্ষ ঘোষণা এবং সম্মেলনের জন্য চাপ দিচ্ছিলেন। যেহেতু ডব্লিউআইডিএফ -কে সিএসডব্লিউ-এর পর্যবেক্ষক হিসেবে মনোনীত করা হয়েছিল, কোন সদস্য হিসেবে নয়, তাই তারা সরাসরি অনুষ্ঠানটির জন্য প্রস্তাব করতে পারেনি, তবে তারা একটি প্রস্তাবের লিখন তৈরি করেছিল। সিএসডব্লিউ-এর রোমানীয় প্রতিনিধিদের তাদের প্রস্তাব উপস্থাপনের জন্য রাজি করানোর জন্য, ফিনল্যাণ্ড এটি সমর্থন করে। তখন, সিএসডব্লিউ প্রস্তাবটি অনুমোদন করে এবং সাধারণ পরিষদে জমা দেয়। তারা ১৯৭২ সালের ১৮ই ডিসেম্বর ঘোষণা করে সামনের ১৯৭৫ সালকে আন্তর্জাতিক নারী বর্ষ হিসেবে পালন করা হবে। বছরটি তাৎপর্যপূর্ণ কারণ ১৯৭৫ সাল জাতিসংঘ সৃষ্টির ত্রিশতম বার্ষিকী।\nতবে সম্মেলন আয়োজনে কিছু সমস্যা ছিল। প্রাথমিকভাবে, সোভিয়েত মহিলারা সম্মেলনের আহ্বান প্রত্যাখ্যান করেছিলেন এবং সমঝোতায় দীর্ঘসূত্রিতা করছিলেন। তাঁরা চাইছিলেন পূর্ব বার্লিনে তাঁদের নিজস্ব সম্মেলন আয়োজন করতে, যা জাতিসংঘের কাঠামোর অধীন হবে না। স্নায়ুযুদ্ধের রাজনীতির অংশ হিসেবে, মার্কিন যুক্তরাষ্ট্র তখন প্রস্তাব করে যে সম্মেলনটি কেবলমাত্র মহিলাদের মধ্যেই সীমাবদ্ধ থাকবে না, বরং এটি লিঙ্গ-নিরপেক্ষ হওয়া উচিত, কারণ একটি সর্ব-মহিলা সম্মেলনকে গুরুত্ব সহকারে নেওয়া হবে না। অবশেষে, মেক্সিকো সিটি সম্মেলনটি আয়োজন করতে সম্মত হয় এবং সিএসডব্লিউ শুরু করে ডিইডিএডব্লিউ-এর উত্তরণ নিশ্চিত করার জন্য প্রয়োজনীয় \"কার্যকরী ইউনিট\" প্রস্তুত করার কাজ। হেলভি সিপিলাকে সামাজিক উন্নয়ন ও মানবিক বিষয়ক সহকারী মহাসচিব হিসেবে নির্বাচিত করা হয় এবং সেই বছরের জন্য অনুষ্ঠান আয়োজনের দায়িত্বে নিযুক্ত করা হয়।\n\n\n== আরও দেখুন ==\n\nজাতীয় মহিলা সম্মেলন\nজাতিসংঘ নারী\nলিঙ্গ সমতা স্থাপত্য সংস্কার\nএনজিও সিএসডব্লিউ/এনওয়াই\nজাতিসংঘ সাধারণ পরিষদের প্রস্তাব ৩০১০\nজাতিসংঘ নিরাপত্তা পরিষদের রেজোলিউশন ১৩২৫\nজাতিসংঘের আন্তর্জাতিক গবেষণা ও প্রশিক্ষণ ইনস্টিটিউট ফর দ্য অ্যাডভান্সমেন্ট অফ উইমেন\nজাতিসংঘের নারী উন্নয়ন তহবিল\nনারী অধিকার\nনারীর প্রতি বৈষম্য দূরীকরণ সংক্রান্ত ঘোষণাপত্র\nনারীর বিরুদ্ধে সহিংসতা দূরীকরণ সংক্রান্ত ঘোষণাপত্র\nইজিএম: নারী ও মেয়েদের বিরুদ্ধে সহিংসতা প্রতিরোধ\nনারী ও মেয়েদের প্রতি সহিংসতা বন্ধে বিশ্বব্যাপী বাস্তবায়ন পরিকল্পনা\nনারীর প্রতি সহিংসতা এবং পারিবারিক সহিংসতা প্রতিরোধ ও মোকাবেলা সংক্রান্ত কনভেনশন\nসিইডিএ ডব্লিউ\n\n\n== তথ্যসূত্র ==\n\n\n=== উদ্ধৃতি ===\n\n\n== বহিঃসংযোগ ==\n উইকিমিডিয়া কমন্সে আন্তর্জাতিক নারী বর্ষ সম্পর্কিত মিডিয়া দেখুন।\n\nজাতিসংঘের নারী ওয়াচ সাইটে আন্তর্জাতিক নারী দিবসের বৈশিষ্ট্য\nহুইটেকার, জেনিফার সেমুর। (অক্টোবর ১৯৭৫)। \" বিশ্বের নারী: মেক্সিকো সিটি থেকে প্রতিবেদন ।\" পররাষ্ট্র বিষয়ক । পুনরুদ্ধার করা হয়েছে ৬ সেপ্টেম্বর, ২০১৬.\nটেমপ্লেট:UN International Years"}