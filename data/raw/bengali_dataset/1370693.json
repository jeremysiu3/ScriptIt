{"pageid": 1370693, "title": "ব্রিস্টল সিটি ফুটবল ক্লাব", "url": "https://bn.wikipedia.org/wiki?curid=1370693", "content": "ব্রিস্টল সিটি ফুটবল ক্লাব (ইংরেজি: Bristol City F.C.; সাধারণত ব্রিস্টল সিটি এফসি এবং সংক্ষেপে ব্রিস্টল সিটি নামে পরিচিত) হচ্ছে ব্রিস্টল ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের দ্বিতীয় স্তরের ফুটবল লিগ ইএফএল চ্যাম্পিয়নশিপে প্রতিযোগিতা করে। এই ক্লাবটি ১৮৯৪ সালে প্রতিষ্ঠিত হয়েছে। ২৭,০০০ ধারণক্ষমতাবিশিষ্ট অ্যাশটন গেট স্টেডিয়ামে দ্য রবিন্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় নাইজেল পিয়ার্সন এবং সভাপতির দায়িত্ব পালন করছেন স্টিভ ল্যান্সডাউন। বর্তমানে অস্ট্রীয় আক্রমণভাগের খেলোয়াড় আন্ড্রেয়াস ভাইমান এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ব্রিস্টল সিটি এপর্যন্ত ১১টি শিরোপা জয়লাভ করেছে; যার মধ্যে  একটি ইএফএল চ্যাম্পিয়নশিপ এবং  শিরোপা রয়েছে।  লুইস কেরি, স্কট মারে, কোল স্কুসে, লি পিকক এবং ফামারা দিয়েধিউয়ের মতো খেলোয়াড়গণ ব্রিস্টল সিটির জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ১২ বছর পর, ১৯০৬–০৭ মৌসুমে ব্রিস্টল সিটি প্রথমবারের মতো ইংল্যান্ডের পেশাদার ফুটবলের শীর্ষ স্তর ফুটবল লিগ প্রথম বিভাগে অংশগ্রহণ করতে সক্ষম হয়েছিল। ১৯০৬ সালের সালের ১লা সেপ্টেম্বর তারিখে, ফুটবল লিগ প্রথম বিভাগে ক্লাব ইতিহাসে নিজেদের প্রথম ম্যাচে হ্যারি থিকেটের অধীনে ব্রিস্টল সিটি ম্যানচেস্টার ইউনাইটেডের কাছে ২–১ গোলের ব্যবধানে পরাজিত হয়েছিল। ১৯০৬–০৭ ফুটবল লিগ প্রথম বিভাগে ব্রিস্টল সিটি ২০টি জয় এবং ৮টি ড্রয়ে সর্বমোট ৪৮ পয়েন্ট অর্জন করে পয়েন্ট তালিকায় ২য় স্থান অর্জন করেছিল, যেখানে উইলিয়াম স্টারক ম্যাক্সওয়েল ১৭টি গোল করে লিগে ব্রিস্টল সিটির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}