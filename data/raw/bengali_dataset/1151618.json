{"pageid": 1151618, "title": "দ্য হাউজ অফ দ্য ডেড", "url": "https://bn.wikipedia.org/wiki?curid=1151618", "content": "দ্য হাউস অফ দ্য ডেড  হল একটি হরর -থিমযুক্ত লাইট গান শুটার ভিডিও গেম ফ্র্যাঞ্চাইজি যা সেগা ১৯৯৬ সালে তৈরি করেছিল। মূলত আর্কেডগুলিতে প্রকাশিত, এটি প্ল্যাটফর্মে একটি গেমিং বন্দুক ব্যবহার করে খেলা হতো, তবে কনসোলগুলিতে স্ট্যান্ডার্ড কন্ট্রোলার এবং হোম কম্পিউটারে একটি মাউস বা কীবোর্ডের সাথেও চালানো যেতে পারে। ৩য় এবং ৪র্থ গেম এর প্লেস্টেশন নেটওয়ার্ক রিলিজের পর থেকে, এগুলি প্লেস্টেশন মুভ কন্ট্রোলার ব্যবহার করেও চালানো যেতে পারে।\nফার্স্ট-পারসন লাইট গান রেল শুটার ফরম্যাটে ছয়টি হাউস অফ দ্য ডেড গেমের উৎপত্তি হয়েছে। মূল সিরিজের সকলেরই সাধারণ বৈশিষ্ট্য রয়েছে যার মধ্যে রয়েছে বিশেষ এজেন্টদের জুটিবদ্ধ হয়ে জৈবিকভাবে ইঞ্জিনিয়ারড আনডেড ( ওভারকিল এ এদের 'মিউট্যান্ট' হিসাবে উল্লেখ করা হয়েছে)। গেমগুলিকে কয়েকটি অধ্যায়ে ভাগ করা হয়েছে, যার প্রত্যেকটিতে বস হিসেবে একটি করে বিশাল, ভয়ঙ্কর জম্বির সঙ্গে লড়াই করতে হয়।  প্রথম চারটি গেমের পাশাপাশি ষষ্ঠ গেমের বসদের নামকরণ করা হয়েছে মেজর আরকানা অফ অকাল্ট ট্যারোটের কার্ডের নামে।\nপ্রতিটিতে আলাদা চরিত্র, আগ্নেয়াস্ত্র এবং শত্রুর বৈচিত্রের জন্য সিরিজের বিভিন্ন গেমের মধ্যে নতুন গেমপ্লে এর স্বাদ নেয়া যায়। অনেক গেমে, খেলার মধ্যে ভিন্ন ভিন্ন পথ (খেলোয়াড়দের অ্যাকশন দ্বারা নির্ধারিত) এবং আনলকযোগ্য বোনাস রয়েছে, যা খেলোয়াড়দের পারফরম্যান্সের ভিত্তিতে পরিবর্তনশীল।\nমূলধারার গল্পের বেশ কিছু স্পিন-অফও (একটি ভার্চুয়াল পিনবল গেম, একটি ইংরেজি টিউটোরিয়াল এবং একটি টাইপিং টিউটোরিয়াল সহ), পাশাপাশি একটি ফিল্ম ট্রিলজিও রয়েছে। এছাড়াও, প্রথম দুটি গেমে উপস্থিত নির্বাচিত শত্রু চরিত্রগুলিকে প্যালিসেড টয়েস দ্বারা সম্পূর্ণরূপে ডিটেইলড অ্যাকশন ফিগারে রূপান্তরিত করা হয়েছিল, যার প্রথম ব্যাচ থেকে সীমিত লাভের কারণে মুক্তির আগে দ্বিতীয় ব্যাচ খেলনার প্রোডাকশন বাতিল করে দেয়া হয়।\n১৯৯০ এর দশকের শেষের দিক থেকে জম্বি ভিডিও গেম জনপ্রিয় করার পাশাপাশি জম্বিদের মূলধারার পপ সংস্কৃতিতে পুনরায় জনপ্রিয় করার ক্ষেত্রে রেসিডেন্ট ইভিলের সাথে দ্য হাউস অফ দ্য ডেড এর ভূমিকা আছে, যার ফলে ২০০০ এর দশকে জম্বি চলচ্চিত্রের প্রতি মানুষের নতুন করে আগ্রহ বেড়ে যায়।\n\n\n== গেমপ্লে ==\nঅন-রেল শুটিং মেকানিক এই গেমটির গেমপ্লে এর মূল মেকানিক। এক এরিয়া থেকে পরবর্তী এরিয়া তে অগ্রসর হওয়ার আগে খেলোয়াড়কে বর্তমান এরিয়ার প্রতিটি শত্রুকে মেরে ফেলতে হয়। খেলোয়াড়দের প্রথম দুটি গেমে পিস্তল, তৃতীয়টিতে একটি শটগান, চতুর্থ এবং স্কারলেট ডন এ একটি সাবমেশিনগান ব্যবহার করতে দেখা যায়। ওভারকিলে আবার ভিন্ন ভিন্ন আগ্নেয়াস্ত্র রয়েছে যা খেলোয়াড়দের পছন্দ অনুযায়ী পরিবর্তন করা যেতে পারে। ক্যাবিনেট নোট এর নির্দেশে বলা হয় জম্বীদর হত্যা করার সবচেয়ে কার্যকর উপায় হলো একটি হেড শট।\nপ্রতিটি লেভেলে সকল জম্বি দের মারা শেষ হয়ে গেলে বস যুদ্ধে অগ্রসর হওয়া যায়। বেশিরভাগ যুদ্ধের আগে, গেমে বসদের দুর্বল স্থান দেখানো হয়। কিন্তু ফাইনাল বসদের কোনো নির্দিষ্ট দুর্বল স্থান সনাক্ত করা থাকে না। যদি বসকে পর্যাপ্ত পরিমাণ শট করা হয়, তবে সে কিছুটা দুর্বল হয়ে যায়; অন্যথায়, এটি একজন খেলোয়াড়ের একটি করে লাইফ কেরে নিতে সক্ষম। বেশিরভাগ গেমে, বসদের নাম মেজর আরকানা কার্ডের নামে রাখা হয়। এগুলিকে একটি সংখ্যা বা গ্রীক অক্ষরের মাধ্যমে আলাদা আলাদা 'টাইপ' হিসেবেও প্রকাশ করা হয়।\nগেমগুলিতে কিছু ভিন্ন ভিন্ন পথের আবির্ভাব হয়, যেগুলো সাধারণত একটি দরজা বা বস্তুর গুলি করে এবং কখনও কখনও যখন একজন সিভিলিয়ান ব্যক্তির মৃত্যুর পর অ্যাক্সেস করা যায়।\nপ্রথম দুটি দ্য হাউস অফ দ্য ডেড গেমে সাধারণ সিভিলিয়ান দের দেখা যায়। যদি খেলোয়াড় সফলভাবে একজন সিভিলিয়ান কে জম্বিদের হাত থেকে উদ্ধার করে, তবে কখনও কখনও খেলোয়াড়কে অতিরিক্ত লাইফ দিয়ে পুরস্কৃত করে থাকে। চতুর্থটিতে গেমটিতে সিভিলিয়ান দের দেখানো হয় না। তৃতীয় গেমটিতে, মাঝে মাঝে খেলোয়াড়ের সঙ্গী জম্বিদের কবলে পড়ে যায় এবং সঙ্গীর জীবন বাঁচাতে পারলে খেলোয়াড়কে পুরস্কৃত করা হয়। খেলোয়াড়রা বাক্স, ক্রেট, ফুলদানি কিংবা অন্যান্য বস্তু শুট করে অতিরিক্ত লাইফ পেতে পারে। স্কারলেট ডন  এ আবারও প্রথম দুটি গেমের মত সিভিলিয়ান নাগরিকদের, তৃতীয় গেমের মত রেসকিউ মেকানিক্সের পাশাপাশি নতুন মেকানিক্স যেমন অস্ত্র পরিবর্তন এবং কুইক টাইম ইভেন্ট দেখা যায়।\nসিভিলিয়ান নাগরিকদের উদ্ধার করা, শুটিং পার্সেন্টেজ, স্কোর এবং কতগুলো লাইফ বাকি  এসব বিষয়ের উপর নির্ভর করে সবগুলো গেমের একাধিক এন্ডিং দেখা যায়। শেষ গেম বাদে প্রতিটি গেমের ই ভালোর পাশাপাশি \"খারাপ\" এন্ডিং থাকে অর্থাৎ সাধারণত একটি চরিত্র জম্বিতে রূপান্তরিত হয়ে যেতে দেখা যায়। জম্বি তে রূপান্তরিত হওয়া চরিত্র গুলো হলো; ১ এ সোফি রিচার্ডস, ২ এ গোল্ডম্যান, ৩ এ ড্যানিয়েল কিউরিয়েন এবং ৪ এ আবারও গোল্ডম্যান।\n\n\n== মূল সিরিজ ==\n\n\n=== দ্য হাউস অফ দ্য ডেড (১৯৯৬) ===\n১৮ ডিসেম্বর, ১৯৯৮, উন্মাদ এবং মোহগ্রস্ত ডক্টর কুরিয়েন সন্দেহাতীত জনসাধারণের বিরুদ্ধে তার জম্বি বাহিনীকে একত্রিত করার পরিকল্পনা করেছিলেন।\nএএমএস এজেন্ট থমাস রোগান এবং \"জি\" কে কিউরিয়েনকে থামাতে এবং রোগানের হবু স্ত্রী সোফি রিচার্ডসকে উদ্ধার করার জন্য তার প্রাসাদে পাঠানো হয়।\n\n\n==== দ্য হাউস অফ দ্য ডেড: রিমেক (২০২২) ====\n২০২১ সালে, দ্য হাউস অফ দ্য ডেড নামে প্রথম গেমের উপর ভিত্তি করে ফরেভার এন্টারটেনমেন্ট, নিন্টেন্ডো সুইচের জন্য একটি রিমেক তৈরির ঘোষণা করা হয়েছিল।  ২০২১ সালের ডিসেম্বরে ঘোষণা করা হয়েছিল যে গেমটির মুক্তি বিলম্বিত হয় ২০২২ সালের বসন্তে মুক্তি পাবে। \n\n\n=== দ্য হাউস অফ দ্য ডেড ২ (১৯৯৮) ===\nফেব্রুয়ারী ২৬, ২০০০, ব্যবসায়ি এবং বিজ্ঞানী ক্যালেব গোল্ডম্যান নিজেকে ১৯৯৮ সালের কিউরিয়ান ম্যানশন কেসর মাস্টারমাইন্ড হিসাবে দাবি করেন। গোল্ডম্যান তার \"এম্পেরর\" প্রজেক্টের ডেভেলপমেন্টের সময় একটি নামহীন ইতালীয় শহরে একটি জম্বি প্রাদুর্ভাব শুরু করে। গোল্ডম্যানকে থামানোর জন্য 'জেমস টেইলর' এবং 'গ্যারি স্টুয়ার্ট' নামে দুটি এএমএস এজেন্ট কে পাঠানো হয়।\n\n\n=== দ্য হাউস অফ দ্য ডেড ৩ (২০০২) ===\n২০১৯ সালের পোস্ট-অ্যাপোক্যালিপটিক বিশ্বে, থমাস রোগান এবং তার কমান্ডোদের দল পৃথিবীর পতনের উৎস খুঁজে পাওয়ার আশায় ইএফআই গবেষণা কেন্দ্রে অনুপ্রবেশ করে। তার সাথে যোগাযোগ হারিয়ে, তার মেয়ে, লিসা রোগান, এবং তার প্রাক্তন সঙ্গী, \"জি\", একটি অনুসন্ধান এবং পুনরুদ্ধার মিশনে রওনা হয়েছিল, তারা জানে না যে তাদের জন্য যা অপেক্ষা করছে তার সম্পর্ক রয়েছে সুদূর অতীত এবং জম্বি সৈন্যদলের সৃষ্টির সাথে। প্রয়াত ডক্টর কিউরিয়েনের ছেলে ড্যানিয়েল কিউরিয়েন, পরবর্তীতে মিশনের বাকি কাজ সম্পূর্ণ করতে সাহায্য করার জন্য লিসার সাথে দলবদ্ধ হন।\n\n\n=== দ্য হাউস অফ দ্য ডেড ৪ (২০০৫) ===\n২০০৩ সালে, প্রবীণ এএমএস এজেন্ট জেমস টেইলর ( দ্য হাউস অফ দ্য ডেড 2 থেকে) এবং নবাগত কেট গ্রীন ২০০০ সালের গোল্ডম্যান ঘটনা তদন্ত করছেন। আকস্মিক ভূমিকম্পের পর, তারা আবিষ্কার করে যে তিন বছর আগের মৃত ব্যক্তিরা ফিরে এসেছে, আপাতদৃষ্টিতে অক্ষত, এবং একটি ল্যাবে তালাবদ্ধ, কিন্তু তারা শীঘ্রই বন্দী অবস্থা থেকে মুক্ত হয়ে পড়ে এবং আবারও ধ্বংসযজ্ঞ শুরু করে। একটি পারমাণবিক বিপর্যয় রোধ করার উদ্দেশ্যে, তাদের আবারও মৃত গোল্ডম্যানের তৈরি পথ অতিক্রম করতে হবে।\n\n\n==== দ্য হাউস অফ দ্য ডেড ৪ স্পেশাল (২০০৬) ====\nদ্য হাউস অফ দ্য ডেড ৪ এর সমাপ্তির কিছু পরেই, এএমএস এজেন্ট কেট গ্রীন জম্বি প্রাদুর্ভাবের \"উৎস\" ধ্বংস করার জন্য সহকর্মী এএমএস এজেন্ট \"জি\" এর সাথে বাহিনীতে যোগ দেয়।\n\n\n=== হাউস অফ দ্য ডেড: স্কারলেট ডন (২০১৮) ===\n১৪ জানুয়ারী, ২০১৮ তে, সেগা আর্কেডর  জন্য ঘোষণা করেছে হাউস অফ দ্য ডেড: স্কারলেট ডন। \nদ্য হাউস অফ দ্য ডেড ৪-এর ঘটনার তিন বছর পর ৬ ডিসেম্বর, ২০০৬-এ, কেট গ্রীন রায়ান টেলরের (প্রয়াত সঙ্গী জেমস টেইলর এর ভাই) সাথে বাহিনীতে যোগ দেয়, স্ক্যারক্রো ম্যানরের মধ্যে একটি ডিনার ইভেন্টে একটি গোপন মিশনে, হঠাৎ রহস্যময় ম্যানেজার রাতের খাবারের অতিথিদের সামনে তার জম্বি সেনাবাহিনীকে প্রবেশ করায়।\n\n\n=== ভবিষ্যৎ ===\n২০১৯ সালের সেপ্টেম্বরে, প্রযোজক তাকাশি ওডা সেগা ইন্টারেক্টিভের সাথে একটি সাক্ষাৎকারের সময় প্রকাশ করেছিলেন যে তিনি সিরিজের জন্য আরও তিনটি গেম তৈরি করতে চান। \n\n\n== তথ্যসূত্র ==\n\n\n== বহিঃসংযোগ ==\nসেগার দাপ্তরিক জাপানি ওয়েবসাইট"}