{"pageid": 1347156, "title": "দোংচিমি", "url": "https://bn.wikipedia.org/wiki?curid=1347156", "content": "দোংচিমি হল এক ধরনের কিমচি যা কোরিয়ান রন্ধনপ্রণালীর অন্তর্গত। কোরিয়ান মূলা, নাপা বাঁধাকপি, পেয়াজকলি, সবুজ আচার মরিচ, আদা, কোরিয়ান নাশপাতি এবং জলযুক্ত ব্রাইনের সমন্বয়ে এই দোংচিমি তৈরি করা হয়। দং কথার আক্ষরিক অর্থ হল শীত এবং চিমি  হল কিমচির একটি প্রাচীন পরিভাষা। এর থেকে বোঝা যায় যে এই কিমচি ঐতিহ্যগতভাবে শীতের মরসুমে খাওয়া হয়। \nদোংচিমি অন্যান্য জাতের কিমচির মতোই গাঁজন পদ্ধতিতে তৈরি করা হয়, তবে এই কিমচি তৈরি হতে অপেক্ষাকৃত কম সময় লাগে (২-৩ দিন)। বছরের যেকোনো সময় এটি তৈরি করা গেলেও সাধারণত গিমজং মরসুমে (শীত ঋতু) দোংচিমি তৈরি করার রীতি আছে। উত্তর কোরিয়ার হামগিয়ং-ডো এবং পিয়ংগান-ডো অঞ্চল নিয়ে গঠিত স্থান সমূহ তাদের দোংচিমির জন্য বিশেষভাবে বিখ্যাত। \nজলীয় দোংচিমি দোংচিমি গুকসু (দোংচিমি দিয়ে তৈরি ঠান্ডা নুডল স্যুপ) এবং নাংমিওন(স্থানীয় খাবার) তৈরির জন্য স্যুপ হিসাবে ব্যবহৃত হয়। এর সমৃদ্ধ স্বাদের জন্য এটি তেওক বা ভাপা মিষ্টি আলুর সাথে পরিবেশন করা হয়।\n\n\n== উপাদান ==\nদোংচিমির সবচেয়ে গুরুত্বপূর্ণ উপাদান হল মূলা। এতে সবুজ বা লাল লংকা যোগ করা যেতে পারে কিন্তু তার সবসময় প্রয়োজন হয় না। সরিষা গাছের পাতা, রসুন, আদা ইত্যাদি অন্যান্য লবণাক্ত উপাদান সংযোগ করে এটি তৈরি করা যেতে পারে।\n\n\n== প্রকারভেদ ==\n\n\n=== বেচু দোংচিমি (বাঁধাকপির দোংচিমি 배추동치미) ===\nমূলা এবং নাপা বাঁধাকপির ভেতর বিভিন্ন সুস্বাদু ও মশলাদার খাদ্য উপাদান, যেমন, কোরিয়ান চিভস (পেঁয়াজকলি), লাল মরিচ, রসুন, আদা ইত্যাদি দিয়ে ভরাট করা হয়। তারপর গাঁজন করার আগে গভীর গন্ধযুক্ত করার জন্য এর সাথে কেল্প স্টক(সুগন্ধী হাল্কা জলীয় মিশ্রণ) যোগ করা হয়।\n\n\n=== দেনামু দোংচিমি (বাঁশ দোংচিমি, 대나무동치미) ===\nবাঁশের পাতা এই দোংচিমির একটি প্রধান উপাদান যা দোংচিমিকে একটি খাস্তা এবং মুখরোচক স্বাদ দেয়। কম সোডিয়াম থাকার কারণে এই দোংচিমির অন্যান্য জাতের তুলনায় গাঁজন প্রক্রিয়া সম্পূর্ণ হতে বেশি সময় লাগে। তবে এটি অনেক বেশি সময় ধরে সংরক্ষণ করা যায়। এটি দক্ষিণ জিওল্লা প্রদেশের একটি স্থানীয় বিশেষত্ব।\n\n\n=== গুংজং দোংচিমি (রাজকীয় দোংচিমি, 궁중 동치미) ===\nএর প্রধান উপাদান ছোট মূলা, ইউজা(স্থানীয় খাদ্য উপাদান) ও ডালিম। সুগন্ধের জন্য এই তেদোংচিমি কোরিয়ান নাশপাতি যোগ করা হয়। \nঅঞ্চল এবং ব্যক্তিগত স্বাদের উপর নির্ভর করে দোংচিমির আরও অনেক বৈচিত্র্য রয়েছে।\n\n\n== তথ্যসূত্র =="}