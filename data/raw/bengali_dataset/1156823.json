{"pageid": 1156823, "title": "ক্রমাগত জ্বর", "url": "https://bn.wikipedia.org/wiki?curid=1156823", "content": "ক্রমাগত জ্বর বা একটানা জ্বর হলো জ্বরের এক প্রকার বা ধরন যেখানে শরীরের তাপমাত্রা বেসলাইন তথা স্বাভাবিক তাপমাত্রা  স্পর্শ করে না এবং সারা দিনই স্বাভাবিক তাপমাত্রার উপরে জ্বর থাকে। ২৪ ঘণ্টায় সর্বোচ্চ এবং সর্বনিম্ন তাপমাত্রার মধ্যে পার্থক্য ১° সে (১.৫° ফা) এর কম। এটি সাধারণত কিছু সংক্রামক রোগের কারণে ঘটে। ক্রমাগত জ্বরের নির্ণয় সাধারণত ক্লিনিকাল লক্ষণ এবং উপসর্গের উপর ভিত্তি করে করা হয়। তবে এক্ষেত্রে কিছু জৈবিক পরীক্ষা, বুকের এক্স-রে এবং সিটি স্ক্যানও ব্যবহার করা হয়। টাইফয়েড জ্বর ক্রমাগত জ্বরের একটি প্রকৃষ্ট উদাহরণ।\n\n\n== উদাহরণ ==\nক্রমাগত জ্বর নিম্নলিখিত রোগে প্রকাশ পায়।   \n\nটাইফয়েড জ্বর\nছত্রাকজনিত রোগ।\n\n\n== ব্যবস্থাপনা ==\nলক্ষণের উপর ভিত্তি করে ব্যবস্থাপনা গ্রহণ করা হয়। আইবুপ্রোফেন এবং প্যারাসিটামলের মতো অ্যান্টিপাইরেটিক শরীরের তাপমাত্রা এবং শরীরের ব্যথা কমাতে ব্যবহৃত হয়। সংক্রামক রোগের চিকিৎসার জন্য অ্যান্টিবায়োটিক সুপারিশ করা হয়। সংক্রামক রোগের চিকিৎসায় ব্যবহৃত অ্যান্টিবায়োটিকগুলির মধ্যে রয়েছে ক্লোরামফেনিকল, সেফোট্যাক্সিম, সিপ্রোফ্লক্সাসিন, জেন্টামাইসিন এবং অ্যামিকাসিন।\n\n\n== আরও দেখুন ==\nঅবিরাম জ্বর\nপর্যাবৃত্ত জ্বর\n\n\n== তথ্যসূত্র =="}