{"pageid": 1521031, "title": "শ্রীলতা নাম্বুথিরি", "url": "https://bn.wikipedia.org/wiki?curid=1521031", "content": "শ্রীলতা নাম্বুথিরি (জন্ম: অঞ্জিলিভেলিল বসন্ত ) একজন ভারতীয় অভিনেত্রী এবং প্লেব্যাক গায়িকা যিনি মালায়ালাম সিনেমা এবং টেলিভিশন অভিনয় করেন।  তিনি ৩০০ টিরও বেশি ছবিতে অভিনয় করেছেন। ১৯৬৭ সালে মুক্তিপ্রাপ্ত খাদিজা ছিল তার প্রথম চলচ্চিত্র। তিনি ১৯৫৩ সালে শিশুশিল্পী হিসেবে আশাদীপম চলচ্চিত্রে অভিনয়  করেছিলেন। ২০২৩ সালে মালায়ালাম চলচ্চিত্র জগতে তিনি ৭০ বছর পূর্ণ করেন।\n\n\n== জীবনের প্রথমার্ধ ==\nশ্রীলতার জন্ম কারুভাট্টা, আলাপুজায়।  তার বাবা অঞ্জিলিভেলিল বালাকৃষ্ণান নায়ার ছিলেন একজন সেনা কর্মকর্তা এবং তার মা, কমলাম্মা ছিলেন সরকারি স্কুলের একজন সঙ্গীত শিক্ষিকা।  তার প্রাথমিক শিক্ষা আলাপ্পুঝার হরিপদ সরকারি বালিকা উচ্চ বিদ্যালয়ে সম্পন্ন হয়েছিল। স্কুলে পড়ার সময় তিনি একজন ক্রীড়াবিদ ছিলেন এবং রাজ্য স্তরে দুবার দীর্ঘ লম্ফন প্রতিযোগীতায় দ্বিতীয় পুরস্কার জিতেছিলেন। তিনি সপ্তম শ্রেণীতে পড়ার সময় কেপ্যাক ( কেরালা পিপলস আর্টস ক্লাব ) -এ একজন গায়িকা হিসেবে যোগদান করেন এবং বিভিন্ন পর্যায়ে নাটক পরিবেশনায় অংশ নিতে শুরু করেন। এরপর তিনি আর পড়াশোনা চালিয়ে যেতে পারেননি। তিনি দক্ষিণামূর্তির কাছ থেকে শাস্ত্রীয় সঙ্গীত শিখেছিলেন। \n\n\n== ব্যক্তিগত জীবন ==\nতিনি কালাদি পরমেশ্বরন নাম্বুথিরিকে বিয়ে করেছিলেন, যিনি কালাদি নাম্বুথিরি নামেও পরিচিত, তিনি একজন অভিনেতা এবং আয়ুর্বেদ চিকিৎসক ছিলেন। তারা দুজনেই ১৯৭৯ সালের পাপাথিনু মারানামিল্লা সিনেমায় একসাথে অভিনয় করেছিলেন। বিয়ের পর তিনি সিনেমা থেকে বিরতি নেন এবং ত্রিশুরের কুন্নামকুলামে স্থায়ীভাবে বসবাস শুরু করেন। এই দম্পতির একট ছেলে, বিশাখ এবং একট মেয়ে, গঙ্গা।  ২০০৫ সালে তার স্বামীর মৃত্যুর পর, তিনি পাঠকা চলচ্চিত্রের মাধ্যমে আবার অভিনয় শুরু করেন। তিনি বর্তমানে কেরালার তিরুবনন্তপুরমে থাকেন।\n\n\n== চলচ্চিত্র তালিকা ==\n\n\n== তথ্যসূত্র =="}