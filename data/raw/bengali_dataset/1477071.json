{"pageid": 1477071, "title": "আরিফ দুই পাঙ্গেস্তু", "url": "https://bn.wikipedia.org/wiki?curid=1477071", "content": "আরিফ দুই পাঙ্গেস্তু (ইন্দোনেশীয়: Arif Dwi Pangestu; জন্ম: ২৫ মার্চ ২০০৪) হলেন একজন ইন্দোনেশীয় তীরন্দাজ, যিনি ইন্দোনেশিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nপাঙ্গেস্তু ইন্দোনেশিয়ার হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nআরিফ দুই পাঙ্গেস্তু ২০০৪ সালের ২৫শে মার্চ তারিখে ইন্দোনেশিয়ার বান্তুলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nপাঙ্গেস্তু ইন্দোনেশিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩০টি ১০ পয়েন্ট অর্জন করে সর্বমোট ৬৫৬ পয়েন্ট নিয়ে তিনি ৪০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২৫তম স্থান অধিকারী চীনা তাইপেইয়ের তাং ছিহ-ছুনের মুখোমুখি হয়েছিলেন, যেখানে তিনি ৭–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং ডিয়ানান্ডা খোইরুনিসা একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৩টি ১০ পয়েন্ট অর্জন করে সর্বমোট ১৩২৬ পয়েন্ট নিয়ে ১২তম স্থান অধিকার করেছিল। অতঃপর ১৬ দলের পর্বে ভারতের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে আরিফ দুই পাঙ্গেস্তু (ইংরেজি)\nঅলিম্পিকস.কমে আরিফ দুই পাঙ্গেস্তু (ইংরেজি)\nঅলিম্পিডিয়ায় আরিফ দুই পাঙ্গেস্তু (ইংরেজি)"}