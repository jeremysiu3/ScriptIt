{"pageid": 1322832, "title": "চিত্রান্ন", "url": "https://bn.wikipedia.org/wiki?curid=1322832", "content": "চিত্রান্না ( কন্নড়: ಚಿತ್ರಾನ್ನ   ; লেবু-ভাত নামেও পরিচিত) একটি চাল-ভিত্তিক খাবার যা দক্ষিণ ভারতে ব্যাপকভাবে প্রস্তুত করা হয়। রান্না করা চালের সাথে ওগারান বা গোজ্জু নামক একটি বিশেষ মশলা মিশিয়ে এটি তৈরি করা হয়। বিশেষ মসলাগুলি হল সরিষা, ভাজা মসুর ডাল, চিনাবাদাম, কারি পাতা, মরিচ, লেবুর রস । এর সঙ্গে ইচ্ছে হলে কাঁচা আমের খোসা যোগ করা যেতে পারে। হলুদের গুঁড়ো যোগ করার ফলে চিত্রান্নার রং হয় হলুদ। কেউ কেউ মশলাতে রসুন এবং পেঁয়াজও ব্যবহার করেন, যদিও ঐতিহ্যগতভাবে এগুলি রন্ধন প্রণালীর অংশ নয়। এই বিশেষ পদটি দক্ষিণ ভারতের কর্ণাটক রাজ্যে বিশেষভাবে জনপ্রিয়, যেখানে এটি দৈনন্দিন খাদ্যের একটি অংশ হয়ে উঠেছে।\n\n\n== ইতিহাস ==\nমধ্যযুগীয় ভারতীয় রান্নার বই মনসোল্লাসা (১১৩০ খ্রিস্টাব্দ) এবং পাকদর্পণে (১২০০ খ্রিস্টাব্দ) এই ভাতের পদ চিত্রান্নার উল্লেখ পাওয়া যায় \"চিত্রপাক \" হিসেবে। \n\n\n== বৈচিত্র্য ==\nউপাদানগুলির উপর নির্ভর করে, বিভিন্ন ধরনের চিত্রান্না প্রস্তুত করা যেতে পারে:\n১। নিম্বেহান্নু চিত্রান্না (কন্নড়: ನಿಂಬೆಹಣ್ಣು ಚಿತ್ರಾನ್ನ) : হলুদ এবং লেবুর রসের সাথে রান্না করা ভাত মিশিয়ে তৈরি করা বিখ্যাত 'লেমন রাইস'।\n২। এরুল্লি চিত্রান্না (কন্নড়: ಈರುಳ್ಳಿ ಚಿತ್ರಾನ್ನ) : পেঁয়াজ চিত্রান্না; ভাজা পেঁয়াজ, সরিষা, ভাঙা কাবুলি ছোলা এবং কাঁচা লঙ্কার সাথে রান্না করা ভাত মেশানো হয়।\n৩। মাভিনাকায়ি চিত্রান্না (কন্নড়: ಮಾವಿನಕಾಯಿ ಚಿತ್ರಾನ್ನ) : আম চিত্রান্না; কাঁচা, অপক্ক আমকে বেটে কাই তৈরি করে রান্না করা ভাতের সাথে মেশানো হয়।\n৪। কাই-সাসিভ চিত্রান্না (কন্নড়: ಕಾಯಿ-ಸಾಸಿವೆ ಚಿತ್ರಾನ್ನ) : কোরানো নারকেল এবং সরিষার বীজ বেটে একটি লেই তৈরি করে রান্না করা ভাতের সাথে মেশানো হয়।\n৫। হেরালেকাই চিত্রান্না (কন্নড়: ಹೆರಳೇಕಾಯಿ ಚಿತ್ರಾನ್ನ) : জামির লেবু এবং রান্না করা ভাত মিশিয়ে তৈরি করা হয়।\n\n\n== তথ্যসূত্র =="}