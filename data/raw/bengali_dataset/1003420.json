{"pageid": 1003420, "title": "পালামৌ বিভাগ", "url": "https://bn.wikipedia.org/wiki?curid=1003420", "content": "পালামৌ বিভাগ ভারতে অবস্থিত ঝাড়খণ্ড রাজ্যের পাঁচটি প্রশাসনিক বিভাগের একটি। এর বিভাগীয় সদর দপ্তর রয়েছে পালামৌ জেলার মেদিনীনগর শহরে।\n\n\n== ইতিহাস ==\n\nএটি পূর্বতন ছোটনাগপুর বিভাগের অন্তর্গত ছিল। ১৯০৫ খ্রিস্টাব্দে বঙ্গভঙ্গের সময় ছোটনাগপুর বিভাগের অন্তর্গত জেলাগুলি ছিলো, হাজারিবাগ, মানভূম, পালামৌ, রাঁচি, পূর্ব ও পশ্চিম সিংভূম৷ পূর্বতন এই পালামৌ জেলাই আদতে বর্তমান পালামৌ বিভাগ৷ ১৭ই চৈত্র ১৩৯৭ বঙ্গাব্দে বা ১লা এপ্রিল ১৯৯১ খ্রিস্টাব্দে পূর্বতন পালামৌ জেলা থেকে পশ্চিমে নতুন গাড়োয়া জেলা গঠন করা হয়। ১৯৯২ খ্রিস্টাব্দে ২রা মে গাড়োয়া ও পালামৌ দুটি জেলা নিয়ে ছোটনাগপুর বিভাগ থেকে পালামৌ বিভাগ খণ্ডিত হয়৷ পরে ২৯শে কার্তিক ১৪০৭ বঙ্গাব্দে বা ২০০০ সালের ১৫ই নভেম্বর তারিখে বিহার রাজ্য থেকে ঝাড়খণ্ড রাজ্য গঠিত হলে উক্ত সমস্ত জেলা নবগঠিত ঝাড়খণ্ড রাজ্যে যুক্ত হয়৷ ২১শে চৈত্র ১৪০৭ বঙ্গাব্দ বা ৪ঠা এপ্রিল ২০০১ খ্রিষ্টাব্দে পালামৌ জেলা থেকে দক্ষিণাংশ নিয়ে নতুন লাতেহার জেলা গঠন করা হয়।\n\n\n== জেলা তালিকা ==\n২০২০ খ্রিষ্টাব্দ পর্যন্ত এই বিভাগটি তিনটি জেলা নিয়ে গঠিত। এগুলি হলো: পালামৌ জেলা, লাতেহার জেলা এবং গাড়োয়া জেলা।\n\nপালামৌ বিভাগটি ১২,৭৭৭ বর্গকিমি ক্ষেত্রফল জুড়ে বিস্তৃত এবং মোট জনসংখ্যা ৩৯,৮৯,৬৩১ জন৷ বিভাগে সর্বাধিক ক্ষেত্রফল যুক্ত ও সর্বাধিক জনবহুল জেলা পালামৌ৷\nআয়তনানুসারে জেলাগুলির শতকরা ভাগ নিম্নরূপ:\n\nজনসংখ্যানুসারে জেলাগুলির শতকরা ভাগ নিম্নরূপ:\n\n\n== ধর্ম ও ভাষা ==\n\n\n=== ধর্ম ===\n\n\n=== ভাষা ===\nপালামৌ মূলত পশ্চিমা খোট্টা বা খোট্টা-মাগধীভাষী অঞ্চল। তবে এই বিভাগের পশ্চিম দিকের জেলাগুলিতে ভোজপুরি এবং দক্ষিণ-পশ্চিম দিকে সাদরিভাষী ও দক্ষিণ-পূর্ব দিকে কুরুখ ভাষাভাষীর যথেষ্ট প্রভাব লক্ষ্য করা যায়। বিভাগটিতে কথিত ভাষার পাইচিত্র নিম্নরূপ:\n\n\n== তথ্যসূত্র =="}