{"pageid": 1016260, "title": "সাহিদা বেগম", "url": "https://bn.wikipedia.org/wiki?curid=1016260", "content": "সাহিদা বেগম (জন্ম ১৯৫৫) একজন বাংলাদেশী সাহিত্যিক ও আইনজীবী। তিনি বাংলাদেশের সহকারী অ্যাটর্নি জেনারেল হিসেবে দায়িত্ব পালন করেছেন। মুক্তিযুদ্ধভিত্তিক গবেষণায় অবদানের জন্য ২০২১ সালে তিনি বাংলা একাডেমি সাহিত্য পুরস্কার অর্জন করেন।\n\n\n== জীবনী ==\nসাহিদা বেগম ১৯৫৫ সালে তৎকালীন পূর্ব পাকিস্তানের (বর্তমান বাংলাদেশ) ঢাকা জেলার আড়াই হাজার থানার বিরেরপর গ্রামে জন্মগ্রহণ করেন। তার পিতা জেলা জজ কোর্টের প্রশাসনিক কর্মকর্তা ছিলেন। তার শৈশব কাটে গাইবান্ধা জেলার ঘাঘট নদীর পাড়ে। তিনি সুর বাণী সঙ্গীত বিদ্যালয়ে আবৃত্তি চর্চা করেন। বিদ্যালয়ের বার্ষিক সাহিত্য প্রতিযোগিতার জন্য তিনি প্রথমবারের মত কবিতা লিখেন এবং স্বরচিত কবিতা শাখায় প্রথম হন। এরপর তিনি গাইবান্ধা বালিকা উচ্চ বিদ্যালয়ে ভর্তি হন। এই বিদ্যালয়ে নবম শ্রেণীতে পাঠকালীন তিনি করাচিতে অনুষ্ঠিত রচনা প্রতিযোগিতায় বাংলা রচনা শাখায় প্রথম হন। তার প্রথম লেখা আনুমানিক ১৯৭৩ সালে দৈনিক সমাজ পত্রিকার সাহিত্য পাতায় প্রকাশিত হয়।\n\n\n== সাহিত্যকর্ম ==\n\n\n== পুরস্কার ও সম্মাননা ==\n২০২১: মুক্তিযুদ্ধভিত্তিক গবেষণায় বাংলা একাডেমি সাহিত্য পুরস্কার\n\n\n== তথ্যসূত্র ==\n\n\n== বহিঃসংযোগ ==\nরকমারি.কমে সাহিদা বেগমের রচিত বইসমূহ"}