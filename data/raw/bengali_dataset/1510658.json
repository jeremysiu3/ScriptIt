{"pageid": 1510658, "title": "কাগজের কারুশিল্প", "url": "https://bn.wikipedia.org/wiki?curid=1510658", "content": "কাগজের কারুশিল্প বা কাগজের হস্তশিল্প হলো এমন একটি শিল্পকর্মের সংগ্রহ, যেখানে কাগজ বা কার্ডকে (মোটা কাগজ) প্রধান উপাদান হিসেবে ব্যবহার করে দ্বি-মাত্রিক বা ত্রি-মাত্রিক বস্তু তৈরি করা হয়। কাগজ ও কার্ডস্টক বিভিন্ন উপায়ে ব্যবহার করা যায়। এগুলো ভাঁজ করা, বাঁকানো, মোড়ানো, কাটা, আঠা দিয়ে লাগানো, ছাঁচে ফেলা, সেলাই করা বা স্তরে স্তরে সাজানো সম্ভব। হাতে তৈরি কাগজ তৈরির প্রক্রিয়াও এক ধরনের কাগজের কারুশিল্প।\nকাগজের কারুশিল্প প্রায় সব সমাজেই পরিচিত, যেখানে কাগজ ব্যবহৃত হয়। তবে কিছু নির্দিষ্ট ধরনের কারুশিল্প কিছু দেশ বা সংস্কৃতির সঙ্গে বিশেষভাবে সম্পর্কিত। ক্যারিবীয় অঞ্চলের দেশগুলোতে কাগজের কারুশিল্প ক্যারিবীয় সংস্কৃতির একটি অনন্য অংশ। এটি সেখানকার মানুষের জীবনে স্থানীয় প্রাণীদের গুরুত্বকে প্রতিফলিত করে।\nশুধু সৌন্দর্য্য বাড়ানোই নয়, কাগজের কারুশিল্পের শিক্ষামূলক দিকও রয়েছে। শিশুদের শিক্ষা ও সৃজনশীল বিকাশে বিভিন্ন ধরনের কাগজের কারুশিল্প ব্যবহার করা হয়। কাগজ তুলনামূলকভাবে সস্তা, সহজলভ্য এবং ব্যবহারে সহজ। ত্রি-মাত্রিক শিল্পকর্ম তৈরির অন্যান্য মাধ্যম যেমন মাটি, কাঠ বা ধাতুর তুলনায় এটি সহজে কাজে লাগানো যায়। এছাড়া, এটি রং, রঞ্জক বা অন্যান্য রঙিন উপকরণের তুলনায় পরিষ্কারভাবে কাজ করার সুযোগ দেয়। কাগজের কারুশিল্প কখনও কখনও চিকিৎসা-সংশ্লিষ্ট পরিবেশেও ব্যবহার করা হয়। এটি শিশুদের জন্য একটি নিরাপদ ও সহজ সৃজনশীল মাধ্যম, যার মাধ্যমে তারা নিজের অনুভূতি প্রকাশ করতে পারে।\n\n\n== তথ্যসূত্র =="}