{"pageid": 1477167, "title": "উগো ফ্রাঙ্কো", "url": "https://bn.wikipedia.org/wiki?curid=1477167", "content": "উগো ফ্রাঙ্কো (স্পেনীয়: Hugo Franco; জন্ম: ২২ ফেব্রুয়ারি ১৯৯২) হলেন একজন কিউবান তীরন্দাজ, যিনি কিউবার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nফ্রাঙ্কো কিউবার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nউগো ফ্রাঙ্কো ১৯৯২ সালের ২২শে ফেব্রুয়ারি তারিখে কিউবার পিনার দেল রিওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nফ্রাঙ্কো কিউবার প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৫টি ১০ পয়েন্ট অর্জন করে সর্বমোট ৬৬৯ পয়েন্ট নিয়ে তিনি ২১তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৪৪তম স্থান অধিকারী মেক্সিকোর ব্রুনো মার্তিনেসের মুখোমুখি হয়েছিলেন, যেখানে তিনি ৭–৩ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে ওয়াং ইয়ানের কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে উগো ফ্রাঙ্কো (ইংরেজি)"}