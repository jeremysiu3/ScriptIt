{"pageid": 1344541, "title": "ঘোসি সম্প্রদায়", "url": "https://bn.wikipedia.org/wiki?curid=1344541", "content": "ঘোসি হল একটি মুসলিম সম্প্রদায় যারা প্রধানত উত্তর ভারতে বসবাস করেন। \nউত্তরপ্রদেশ ও বিহারের মুসলিম ঘোসি/গাউসী/ঘোশিরা নিজেদের আহির সম্প্রদায়ের বংশধর বলে দাবি করেন। তারা মুসলিম আহির নামে পরিচিতি পেয়েছে। \nগৌস-ই-আজম একজন সুপরিচিত সুফি সাধক। বেশিরভাগ উত্তর ভারতীয় সুন্নি মুসলমান তাকে শ্রদ্ধা করেন। তার নাম থেকেই এই ঘোসি সম্প্রদায়ের নামকরন হয়েছে বলে জানা যায়। পশ্চিমবঙ্গের ঘোসিরা নিজেদের রাঠোর রাজপুত বলে দাবি করে। \nঘোসিরা আম্বালা বিভাগে বসতি স্থাপন করেছিল যা বর্তমানে ভারতের হরিয়ানা রাজ্যের অন্তর্ভুক্ত। তাদের কিছু অংশ এখন পাকিস্তানে চলে গেছে।\nউত্তরপ্রদেশে ঘোসিদের কিছু উপ-বিভাগ রয়েছে যারা হল থেনা, চৌহান, ডোগর, চিকঙ্গে এবং বম। এই উপ-বিভাগগুলি শিজরা নামে পরিচিত। তারা খান উপাধি ব্যবহার করে, যা উত্তর ভারতের অন্যান্য যাজক বা কৃষিপ্রধান মুসলিম সম্প্রদায়ও ব্যবহার করে।  এরা সাধারণত সমগ্র উত্তর ভারতের বিবিধ অঞ্চলে বিসবাস করে। উত্তর প্রদেশে লক্ষ্ণৌ, কানপুর, সুলতানপুর, মিরাট, বাহরাইচ, গোন্ডা এবং লখিমপুর খেরি জেলায় এই সম্প্রদায়ের প্রধান প্রধান জনবসতিগুলি কেন্দ্রীভূত। তারা উর্দু এবং হিন্দি ও বিভিন্ন স্থানীয় উপভাষায় কথা বলে। তারা বিশেষ করে আওয়াধি ভাষা ব্যবহার করে। \nরাজস্থানের ঘোসিরা নিজেদের গুজর বংশোদ্ভূত বলে দাবি করে। তারা গরু-মহিষের পালন করে তাদের দুধ বিক্রি করে। ঝুনঝুনু এবং জয়পুর জেলায় তারা ঘোসি নামে পরিচিত, অন্যদিকে চুরু, যোধপুর এবং সিকর জেলায় তারা গুজার ঘোসি নামে পরিচিত। অনেক ঘোসি চাষীরা কৃষি এবং শ্রমিক হিসাবে কর্মরত। সম্প্রদায়টি কয়েকটি গোষ্ঠীতে বিভক্ত, যা গোত্র নামে পরিচিত। এদের মধ্যে প্রধান গোত্রগুলি হল তিন্না, খালেরি, মোয়েল, বালহুদ, তাতার, ভাটি এবং চৌহান। রাজস্থানী ঘোসিরা সুন্নি মুসলমান এবং রাজস্থানী শেখাওয়াটি উপভাষায় কথা বলে। \nপশ্চিমবঙ্গের ঘোসিরা প্রধানত ২৪ পরগণা এবং মেদিনীপুর জেলায়, বিশেষ করে ব্যারাকপুর এবং খড়গপুর শহরের কাছে অবস্থিত বিশেষ বিশেষ অঞ্চলে বসবাস করে। তারা নিজেদেরকে ঝাঁসির রাজপুত সম্ভ্রান্ত ব্যক্তি অমর সিং রাঠোরের বংশধর বলে দাবি করে, যিনি ইসলামে ধর্মান্তরিত হওয়ার কারণে তার জাত অস্বীকার করা হয়েছিল। এই সম্প্রদায়ের লোকেরা গবাদি পশু পালন করে জীবনযাপন করেন। তারা মেদিনীপুরে বসতি স্থাপন করেছে। \n\n\n== তথ্যসূত্র =="}