{"pageid": 1008461, "title": "উজাইর গুল পেশাওয়ারি", "url": "https://bn.wikipedia.org/wiki?curid=1008461", "content": "উজাইর গুল পেশাওয়ারি (১৮৮৬ – ১৭ নভেম্বর ১৯৮৯) ছিলেন একজন ইসলামি পণ্ডিত এবং একজন ভারতীয় স্বাধীনতা সংগ্রামের কর্মী ছিলেন। তিনি সক্রিয়ভাবে রেশমি রুমাল আন্দোলনে অংশগ্রহণ করেন।\n\n\n== জীবনী ==\nউজাইর গুল পেশাওয়ারে অবস্থিত শহর জিয়ারত কাকা সাহিবের বাসিন্দা। তিনি স্থানীয় শিক্ষকদের নিকট প্রাথমিক পড়াশোনা সম্পন্ন করেন এবং দারুল উলুম দেওবন্দে চলে যান। সেখানে তিনি মাহমুদ হাসান দেওবন্দীর নিকট পড়াশোনা করেন। তিনি ১৩৩১ হিজরিতে দারুল উলুম দেওবন্দ থেকে স্নাতক হন খিলাফত আন্দোলনের সময় উজাইর গুলকে দেওবন্দের খিলাফত কমিটির সভাপতি নিযুক্ত করা হয়।\nতিনি মাহমুদ হাসান দেওবন্দীর ঘনিষ্ঠ সহচর ছিলেন এবং রেশমি রুমাল আন্দোলনে তার ভূমিকার জন্য মাল্টায় তার সাথে কারারুদ্ধ হন।\nতিনি দারুল উলুম দেওবন্দে শিক্ষক হিসেবে দায়িত্ব পালন করেন এবং দ্বিতীয় বিশ্বযুদ্ধের আগে তিনি রুরকির মাদ্রাসা রহমানিয়াতে প্রধান শিক্ষক হিসেবে নিযুক্ত হন।\n১৯৪৫ সালে উজাইর গুল তার ইংরেজ স্ত্রী বেট্রিস কুকের (ইকবাল উন নিসা) সাথে পেশাওয়ারে তার জন্মভূমিতে চলে যান।\nতিনি ১৭ নভেম্বর ১৯৮৯ সালে মৃত্যুবরণ করেন।\n\n\n== পরিবার ==\nউজাইর গুলের প্রথম স্ত্রী ছিলেন মাহমুদ হাসান দেওবন্দীর ভাতিজার কন্যা। রুরকিতে থাকাকালীন সময়ে তিনি বেট্রিস কুক নামে এক নবমুসলিম ইংরেজ মহিলাকে বিয়ে করেন। উজাইর গুলের দ্বিতীয় স্ত্রী কুক কুরআনের একটি ইংরেজি অনুবাদও লিখেছিলেন যা অপ্রকাশিত থেকে যায়।\n\n\n== গ্রন্থপঞ্জি ==\nপেশাওয়ার বিশ্ববিদ্যালয়ে মুরাদ আলী শাহ মাওলানা উজায়ের গুল-দ্য প্রিজনার অব মাল্টা নামে এমএ থিসিস লেখেন।\nইসলামাবাদ বিশ্ববিদ্যালয়ে ফারজানা নিসার মাওলানা উজায়ের গুল (আসির-ই-মাল্টা): তাঁর জীবন ও অর্জন নামে মাস্টার্স অব ফিলোসফি থিসিস লেখেন।\n\n\n== তথ্যসূত্র =="}