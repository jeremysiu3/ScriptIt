{"pageid": 1517110, "title": "মোহাম্মদ ইউসুফ চৌধুরী", "url": "https://bn.wikipedia.org/wiki?curid=1517110", "content": "মোহাম্মদ ইউসুফ চৌধুরী (১৯ সেপ্টেম্বর ১৯২১—৯ সেপ্টেম্বর ২০০৭) বাংলাদেশি সাংবাদিক। তিনি চট্টগ্রাম থেকে প্রকাশিত দৈনিক পূর্বকোণের প্রতিষ্ঠাতা ও প্রকাশক ছিলেন। সমাজসেবায় বিশেষ অবদানের জন্য বাংলাদেশ সরকার তাকে ২০২৫ সালে মরণোত্তর একুশে পদক প্রদান করে।\n\n\n== প্রাথমিক জীবন ==\nইউসুফ চৌধুরী ১৯ সেপ্টেম্বর ১৯২১ সালে চট্টগ্রামের রাউজানের ঢেউয়া হাজিপাড়া গ্রামে তিনি জন্মগ্রহণ করেন।\n\n\n== কর্মজীবন ==\nমোহাম্মদ ইউসুফ চৌধুরী ১৯৮৬ সালে তিনি দৈনিক পূর্বকোণ প্রকাশ করেন। ১৯৯২ সাল থেকে ডেইরি ও পোল্ট্রি শিল্পের আন্দোলনে সক্রিয় ছিলেন তিনি। ডেইরি ও পোল্ট্রি ফার্ম অ্যাসোসিয়েশনের আমৃত্যু সভাপতিও ছিলেন তিনি। চট্টগ্রামে প্রথম গবাদি পশু মেলারও উদ্যোক্তা তিনি।\nতিনি জাতীয় কবি কাজী নজরুল ইসলামের আগমনস্থল নিজ বাড়িতে কবির স্মৃতিচিহ্ন রক্ষা, নজরুল মেলা এবং নজরুল পাঠাগারও স্থাপন করেন।\n\n\n== পুরস্কার ও সম্মাননা ==\nইউসুফ চৌধুরী সমাজসেবায় অবদানের জন্য একুশে পদক-২৫ পান।\n\n\n== মৃত্যু ==\nমোহাম্মদ ইউসুফ চৌধুরী ৯ সেপ্টেম্বর ২০০৭ সালে সৌদি আরবের মক্কা নগরীর জিয়াদ হাসপাতালে মৃত্যুবরণ করেন।\n\n\n== তথ্যসূত্র =="}