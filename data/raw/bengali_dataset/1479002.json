{"pageid": 1479002, "title": "এস এম হাসান তালুকদার", "url": "https://bn.wikipedia.org/wiki?curid=1479002", "content": "এস. এম. হাসান তালুকদার একজন বাংলাদেশী অধ্যাপক। তিনি ঢাকা বিশ্ববিদ্যালয়ের আইন বিভাগের অধ্যাপক এবং সিরাজগঞ্জের রবীন্দ্র বিশ্ববিদ্যালয়, বাংলাদেশের বর্তমান উপাচার্য।\n\n\n== শিক্ষাজীবন ==\nহাসান তালুকদার ঢাকা বিশ্ববিদ্যালয় থেকে সমাজকল্যাণ বিষয়ে ১৯৮০ সালে বিএসএস (সম্মান) ও ১৯৮১ সালে এমএসএস ডিগ্রি লাভ করেন। তিনি একই বিশ্ববিদ্যালয় থেকে আইন বিষয়ে ১৯৮৩ সালে এলএলবি, ১৯৮৯ সালে এলএলএম এবং ২০০৮ সালে পিএইচডি ডিগ্রি অর্জন করেন।\n\n\n== কর্মজীবন ==\nএস এম হাসান তালুকদার ঢাকা বিশ্ববিদ্যালয়ের আইন বিভাগের অধ্যাপক। তিনি আইন বিভাগের সভাপতি হিসেবেও দায়িত্ব পালন করেছেন। তার বিশেষজ্ঞতার ক্ষেত্রসমূহ হলো— প্রশাসনিক আইন, সাংবিধানিক আইন, চুক্তি আইন, শ্রম আইন এবং সম্পত্তি আইন। তিনি আইন বিষয়ক ১৪টি বই ও ৭টি প্রবন্ধ প্রকাশ করেছেন। একাডেমিক কর্মকাণ্ডের পাশাপাশি তিনি বিভিন্ন সামাজিক কল্যাণ সংস্থার সাথে সক্রিয়ভাবে যুক্ত। ২০২৪ সালের ১৯ সেপ্টেম্বর তিনি সিরাজগঞ্জের রবীন্দ্র বিশ্ববিদ্যালয়, বাংলাদেশের উপাচার্য হিসেবে নিয়োগ লাভ করেন এবং ২৩ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}