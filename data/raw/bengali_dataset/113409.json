{"pageid": 113409, "title": "স্ক্রু কনভেয়ার", "url": "https://bn.wikipedia.org/wiki?curid=113409", "content": "স্ক্রু কনভেয়ার বেশ জনপ্রিয় মালামাল পরিবহন যন্ত্র। এটি বিভিন্ন স্তুপাকার মালামাল উৎপাদন কারখানায় ব্যবহৃত হয়। এছাড়া স্ক্রু কনভেয়ার আর্কিমিডিসের স্ক্রু হিসেবে ব্যবহৃত হয়। বিভিন্ন স্তুপাকার মালামাল পরিবহন ব্যবস্থায় ক্লাচ নিয়ন্ত্রিত স্ক্রু কনভেয়র ব্যবহৃত হয়। আধুনিক কারখানায় স্ক্রু কনভেয়ার ভূমির সাথে আংশিক তীর্যক ভাবে অথবা উলম্ব ভাবে যুক্ত থেকে দক্ষতার সাথে স্তুপাকার মালামাল (যেমন: চিনি, গুঁড়া দুধ, চাল, গম ইত্যাদি) পরিবহন করে।\n\nস্ক্রু কনভেয়ার তৈরি হয় কোন শ্যাফটের চারপাশে স্ক্রুর মত প্যাঁচ এবং অগভীর খাদ যুক্ত বাড়তি অংশ যুক্ত করে। অথবা শ্যাফট বিহীন প্যাঁচানো অংশ নিয়ে, যার একাংশ মুক্ত থাকে আর একাংশ কোন কিছুর সাহায্যে যান্ত্রিক ভাবে ঘোরানো হয়। স্ক্রু কনভেয়ারের দক্ষতা বাড়ানোর জন্য এর প্যাঁচগুলোর মধ্যবর্তী দূরত্ব (যাকে পিচ বলা হয়) বাড়িয়ে দেওয়া হয়। এতে কনভেয়ারটিকে কম ঘুরিয়ে বেশি মালামাল স্থানান্তর করা যায়।\nস্ক্রু কনভেয়ারের মাধ্যমে মালামাল সরাসরি নিচে থেকে উপরে তোলা যায়। এক্ষেত্রে একটা বিষয় মনে রাখা প্রয়োজন যে- স্ক্রুর প্যাঁচের হেলানো কোণের মান যত বাড়বে, এর মালামাল পরিবহন সীমা ততই কমবে।\n\n\n== তথ্যসূত্র ==\n\nWrights Dowson Group\nRoss Manufacturing Co."}