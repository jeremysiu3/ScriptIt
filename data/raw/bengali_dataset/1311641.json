{"pageid": 1311641, "title": "হুন্ডি", "url": "https://bn.wikipedia.org/wiki?curid=1311641", "content": "হুন্ডি হল একটি আর্থিক ব্যবস্থা যা মধ্যযুগীয় ভারতে বাণিজ্য ও ঋণ লেনদেনে ব্যবহারের জন্য উদ্ভূত হয়েছিল। হুন্ডি এক স্থান থেকে অন্য স্থানে অর্থ প্রেরণের জন্য রেমিট্যান্স পদ্ধতির একটি মাধ্যম, যা ক্রেডিট উপকরণ হিসেবে অর্থ দেনা-পাওনা বা IOU এবং বাণিজ্য লেনদেনের ক্ষেত্রে বিনিময় বিল হিসাবে ব্যবহৃত হয়। একে বাণিজ্যিক আদান প্রদান ও লেনদেনের অনানুষ্ঠানিক দলিলও বলা হয়। এটির মাধ্যমে দুই পক্ষ বা ব্যক্তির মধ্যে টাকা লেনদেন হয়।  রিজার্ভ ব্যাঙ্ক অফ ইন্ডিয়া হুন্ডিকে \"চেক নামযুক্ত ব্যক্তিকে নির্দিষ্ট পরিমাণ অর্থ প্রদানের নিমিত্তে অন্যকে নির্দেশ করে লিখিত একটি শর্তহীন আদেশ\" হিসাবে বর্ণনা করেছে৷\n\n\n== ইতিহাস ==\n\nভারতে হুন্ডির একটি দীর্ঘ ইতিহাস রয়েছে। লিখিত নথিপত্র মোতাবেক এটি অন্তত দ্বাদশ শতাব্দী থেকে ব্যবহার হয়ে আসছে বলে জানা যায়। ব্যবসায়ী বানারাসি দাস, যিনি ১৫৮৬ সালে জন্মগ্রহণ করেন, তিনি ব্যবসা শুরু করার জন্য ধার নিতে তার পিতার কাছ থেকে ২০০ টাকার একটি হুন্ডি পেয়েছিলেন।\nঔপনিবেশিক আমলে, ব্রিটিশ সরকার হুন্ডি প্রথাকে আদিবাসী বা ঐতিহ্যবাহী বলে মনে করত, তবে তা অপ্রাতিষ্ঠানিক ছিল না। এমনকি তারা এতে হস্তক্ষেপ করতে অনিচ্ছুক ছিল কারণ এটি ভারতীয় অর্থনীতির একটি গুরুত্বপূর্ণ অংশ জুড়ে ছিল এবং তারা এই ব্যবস্থার অধীনে লেনদেনের উপর কর আরোপ করতে চেয়েছিল। সরকারি হুন্ডিসমূহ রানী ভিক্টোরিয়া সহ ব্রিটিশ রাজাদের ছবি সমেত রাজস্ব স্ট্যাম্পে যুক্ত করে তৈরি করা হয়েছিল এবং ব্যবসায়ীদের মধ্যে বিরোধের জেরে প্রায়শই আদালতের দ্বারস্থ হতে হতো, তাই সাধারণ ব্যাঙ্কিং ব্যবস্থায় না গিয়ে এই ব্যবস্থাটি লুকোচুরির মতো সম্পাদন হতো।\n\n\n== প্রকারভেদ ==\nদর্শনি হুন্ডি : এটি একটি দৃশ্যমান হুন্ডি যা সচরাচর চোখে পড়ে। এটি প্রাপ্তির পরে একটি নির্দিষ্ট সময়ের মধ্যে অর্থপ্রদান করতে হয়। এটি চাহিদা বিলের অনুরূপ।\nমুদ্দাতি হুন্ডি : একটি মুদ্দাতি বা মেয়াদি হুন্ডি একটি নির্দিষ্ট সময়ের পরে দিতে হয়। এটি টাইম বিলের মতো।\n\n\n== তথ্যসূত্র =="}