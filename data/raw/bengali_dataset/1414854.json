{"pageid": 1414854, "title": "আকস্মিক পূর্ণবিরতি (আসক্তি)", "url": "https://bn.wikipedia.org/wiki?curid=1414854", "content": "আসক্তি বিষয়ক আলোচনাতে আকস্মিক পূর্ণবিরতি (ইংরেজি Cold turkey কোল্ড টার্কি) হলো নেশাকর মাদকদ্রব্য, মদ বা অন্য কোনো নেশার আসক্তি থেকে হঠাৎ করে নিজেকে প্রত্যাহার করে নেওয়া, যার ফলে কষ্টদায়ক শারীরিক ও মানসিক অসুস্থতা দেখা দেয়। এটি ধীরে ধীরে মাত্রা কমিয়ে বা বিকল্প ওষুধ ব্যবহার করে নেশা থেকে বেরিয়ে আসার চেয়ে আলাদা।\nমদ, ঘুমের ওষুধ (যেমন বেনজোডায়েজপিন ও বারবিটুরেট) ইত্যাদির মতো নেশার থেকে হঠাৎ করে বেরিয়ে আসা খুবই বিপদজনক। এটি মৃত্যুর কারণ হতে পারে, এমন খিঁচুনির (সিজার) সৃষ্টি করতে পারে। দীর্ঘদিনের মদ্যপদের ক্ষেত্রে, আকস্মিক পূর্ববিরতি পদ্ধতির ফলে জীবনঘাতক ডেলিরিয়াম ট্রেমেন্স নামের রোগ হতে পারে। তাই মদ্যাসক্তি থেকে মুক্ত হওয়ার জন্য এ পদ্ধতি ব্যবহার করা উচিত নয়।\nআকস্মিক পূর্ণবিরতি পদ্ধতিতে হঠাৎ করে আফিমজাত ঔষধ সেবন ছেড়ে দিলে তা খুব কষ্টদায়ক অভিজ্ঞতা হলেও তা সাধারণত অন্যান্য নেশার মতো বিপজ্জনক নয়। এর ফলে জীবননাশের মতো সমস্যা হওয়ার সম্ভাবনা কম, যদি না আগে থেকেই কোনও মারাত্মক অসুস্থতা থেকে না থাকে।\n\n\n== তথ্যসূত্র =="}