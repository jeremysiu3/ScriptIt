{"pageid": 1009424, "title": "আজাদ হিন্দ রেডিও", "url": "https://bn.wikipedia.org/wiki?curid=1009424", "content": "আজাদ হিন্দ রেডিও  ভারতবাসীকে স্বাধীনতা সংগ্রামে উজ্জীবিত করতে ১৯৪৪ খ্রিস্টাব্দে  নেতাজী সুভাষচন্দ্র বসুর নেতৃত্বে শুরু হওয়া একটি বেতার প্রচার মাধ্যম।  প্রথমদিকে এর সম্প্রচার  জার্মানিতে শুরু হলেও,  যুদ্ধ পরিস্থিতি  দক্ষিণ-পূর্ব এশিয়া অভিমুখী হলে  এবং নেতাজীর দক্ষিণ-পূর্ব এশিয়ায় গমনের সাথে সাথে এর  সদর দপ্তর প্রথমে সিঙ্গাপুর  ও পরে রেঙ্গুন স্থানান্তরিত হয়। তবে জার্মানি হতে সম্প্রচারের ভার নাম্বিয়ারের দায়িত্বে থাকে। সেসময় নাম্বিয়ার জার্মানিতে ভারতীয় সেনাবাহিনীর প্রধান ছিলেন ও পরে আজাদ হিন্দ সরকারের দূত হন। \nবেতার কেন্দ্র হতে জার্মানিতে ও দক্ষিণ পূর্ব এশিয়ার দেশগুলিতে ভারতীয় সেনাবাহিনীর জন্য  সর্বাধিক সম্ভাব্য স্বেচ্ছাসেবকদের ভাষা -  ইংরেজি,হিন্দি, তামিল বাংলা, মারাঠি, পাঞ্জাবি পশতুন এবং উর্দু  ভাষায় সাপ্তাহিক সংবাদ বুলেটিন প্রচারিত হত।\nঅন্য জোটের বেতার অপপ্রচার খণ্ডন করার উদ্দেশ্যে আজাদ হিন্দ রেডিও কাজ করত।  নেতাজী সেসময়কার ' ব্রিটিশ ব্রডকাস্টিং কর্পোরেশনকে '  'ব্লাফ এন্ড ব্লাস্টার  কর্পোরেশন'  এবং অল ইন্ডিয়া রেডিও কে  'অ্যান্টি ইণ্ডিয়ান রেডিও' হিসাবে উল্লেখ করেছিলেন।\n\n\n== আরও দেখুন ==\nদ্বিতীয় বিশ্বযুদ্ধের প্রচার ও ভারত\n\n\n== তথ্যসূত্র ==\n\n\n== বহিঃসংযোগ ==\nআজাদ হিন্দ রেডিওতে নেতাজির ভাষণ:\n\n1943 সালে টোকিও থেকে নেতাজির ভয়েস\nআজাদ হিন্দ রেডিওতে নেতাজির বক্তব্য"}