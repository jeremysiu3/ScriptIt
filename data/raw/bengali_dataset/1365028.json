{"pageid": 1365028, "title": "আমার কুটির", "url": "https://bn.wikipedia.org/wiki?curid=1365028", "content": "আমার কুটির ভারতের পশ্চিমবঙ্গ রাজ্যের শান্তিনিকেতন থেকে ১৫ কিলোমিটার (৯.৩ মাইল) দূরে কোপাই নদীর তীরে অবস্থিত শিল্পকলার অগ্রগতির জন্য এক সমবায় সমিতি। এটি একদা স্বাধীনতা আন্দোলনকারীদের এলাকা ছিল।\n\n\n== ইতিহাস ==\n\n১৯২২ সালে মহাত্মা গান্ধী রাজনৈতিক কর্মকাণ্ডের জন্য কারাগার থেকে সবে মুক্তি পাওয়ার পর রবীন্দ্রনাথ ঠাকুরের কাছ থেকে আমন্ত্রিত হয়ে শান্তিনিকেতনে গিয়েছিলেন। যুবক সুশেন মুখোপাধ্যায় তাঁর সঙ্গে সেখানে দেখা করেছিলেন। সুশেন কিছু বছর ধরে ভারতের স্বাধীনতা আন্দোলনের সঙ্গে জড়িত ছিলেন। গান্ধীর সঙ্গে দেখা হওয়ার পর ১৯২৭ সালে তিনি আমার কুটির প্রতিষ্ঠা করেছিলেন।\n১৯৩০ সালে ব্রিটিশ শাসক আমার কুটিরে অভিযান চালায় এবং রাজনৈতিক কর্মকাণ্ডের জন্য সুশেনকে বন্দি করে। ১৯৩৭ পর্যন্ত তিনি কারাবন্দি ছিলেন বলে আমার কুটিরের কার্যকলাপ বন্ধ ছিল।\n\n\n== কার্যকলাপ ==\nআমার কুটিরে সহজলভ্য দামে চর্মজাত সামগ্রী, কাঁথাস্টিচের শাড়ি, বাঁশের তৈরি সামগ্রী ও বাটিক তৈরি করে। এর চর্মজাত সামগ্রী ইউনিটের কর্মচারীর বেশিরভাগ মহিলা। আমার কুটিরে একটি বাটিক, একটি সূঁচকলা ইউনিট এবং শোলা ও লাক্ষার সামগ্রীর ইউনিট বর্তমান। কেন্দ্রীয় সরকারের প্রকল্পের অধীনে ১৯৯২ সালে আমার কুটিরে একটি শিল্পকলা উন্নয়ন কেন্দ্র গড়ে উঠেছিল। ১৯৯৩ সালে কেন্দ্রীয় সরকার আমার কুটিরে একটি হস্তশিল্পের প্রশিক্ষণ কেন্দ্র। জাতীয় ও আন্তর্জাতিক বাজারের চাহিদাপূরণের জন্য এখানে কাঁথাস্টিচের শাড়ি তৈরি হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}