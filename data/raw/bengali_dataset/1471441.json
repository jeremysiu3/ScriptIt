{"pageid": 1471441, "title": "নাদির আলী", "url": "https://bn.wikipedia.org/wiki?curid=1471441", "content": "নাদির আলী (উর্দু: نادر علی‎‎; জন্ম: সেপ্টেম্বর, ১৯৯৩) হলেন একজন পাকিস্তানি ইউটিউবার এবং কৌতুক অভিনেতা, যিনি তার চ্যানেল P4 Pakao এর জন্য পরিচিত।  আলি ২০১৬ সালে নিজের চ্যানেল শুরু করেন এবং পরবর্তীকালে একজন হেয়ার ড্রেসার হিসাবে তার প্রথম ভিডিও আপলোড করেন। তিনিই প্রথম পাকিস্তানি ব্যক্তি, যিনি নিজের ইউটিউবে তিন মিলিয়নের বেশি সাবস্ক্রাইবার পেয়েছেন।\nতার কমেডি শুধু পাকিস্তানেই নয়; বরং তা বিদেশেও প্রসিদ্ধি লাভ করেছে; বিশেষ করে ভারত ও দুবাইতে তা খুব জনপ্রিয়। কৌতুক ছাড়াও নাদির তার চ্যানেলে পাকিস্তানী মিডিয়া, রাজনৈতিক ও ধার্মিক ব্যক্তিত্বদের সাক্ষাৎকার প্রচার করেন। \n\n\n== কর্মজীবন ==\nতার ইউটিউব জীবনের আগে তিনি বিখ্যাত পাকিস্তানি প্র্যাঙ্ক শো জারা হাট কে-তে কাজ করেছেন, যা মেট্রো টিভিতে প্রচারিত হয়েছিল। নাদির ২০১০ থেকে ২০১৬ পর্যন্ত একইভাবে মানুষকে বিনোদন দিয়েছে। ২০১৬ সালে নাদির ইউটিউবে তার ভিডিও পোস্ট করা শুরু করেন।\nনাদির আলি এখন পর্যন্ত প্রচুর সংখ্যক প্র্যাঙ্ক ভিডিও তৈরি করেছেন, যার বেশিরভাগই করাচিতে রেকর্ড করা হয়েছে এবং অল্প সংখ্যক লাহোরে। তিনি শ্রীলঙ্কা, থাইল্যান্ড এবং দুবাইতে তাদের প্র্যাঙ্ক ভিডিও রেকর্ড করেন। \n\n\n== ব্যক্তিগত জীবন ==\nনাদির আলী ১৯৯৩ সালের ২ সেপ্টেম্বর পাকিস্তানের করাচিতে জন্মগ্রহণ করেন। তিনি বিবাহিত এবং তার একটি ছেলে আছে।\n\n\n== তথ্যসূত্র =="}