{"pageid": 1022610, "title": "অক্ষরবক্কম", "url": "https://bn.wikipedia.org/wiki?curid=1022610", "content": "অক্ষরবক্কম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলার একটি নগর পঞ্চায়েত। ২০০১ খ্রিস্টাব্দের জনগণনা অনুসারে করুঙ্গুলির জনগণনা ছিলো ৯,০১৩ জন৷ এই স্থানে অবস্থিত অক্ষীশ্বরস্বামী শিব মন্দিরটি দেবরম নির্দেশিত ২৭৫ টি পাঠল প্রাপ্ত স্থলমের মধ্যে অন্যতম৷ অক্ষরবক্কম শহরটি চেন্নাই শহর থেকে ৯৬ কিলোমিটার দক্ষিণ পশ্চিমে অবস্থিত৷ বর্তমানে এটি চেন্নাই মহানগর অঞ্চলের অন্তর্গত৷\n\n\n== জনশ্রুতি ==\nজনশ্রুতি অনুযায়ী, এক পাণ্ড্য রাজা স্থানীয় নদীতে বাঁধ নির্মাণের জন্য গঙ্গা থেকে পলিমাটি তুলে আনতে রথে গমন করেন৷৷ এই অঞ্চলের বনাঞ্চল অতিক্রম করার সময়ে তার রথের অক্ষ দ্বিখণ্ডিত হয়ে যায়৷ নামটির বিশ্লেষণ করলেও এই ইতিহাসের আভাস পাওয়া যায়৷ অক্ষরবক্কম নামটি এসেছে অক্ষ (অচ্চু), ইরু, ভাগম তিনটি একত্রীকরণে, যার অর্থ অক্ষের দ্বিখণ্ডীকরণ৷ অক্ষরবক্কম কালের নিয়মে স্থানীয় উচ্চারণে অচ্চিরুপাক্কমে পরিণত হয়েছে৷\n\n\n== অবস্থান ==\nঅক্ষরবক্কম অন্যতম ব্যস্ত ৩২ নং জাতীয় সড়কের চেন্নাই - তুতিকোরিন অংশে অবস্থিত৷ এটি বিখ্যাত মন্দিরনগরী মেলমরুবতুর থেকে তিন কিলোমিটার দূরত্বে অবস্থিত৷ অক্ষরবক্কমের পুলিশ থানাটি একশত বছরের পুরানো ঐতিহ্য বহন করছে৷\n\n\n== জনসংখ্যার উপাত্ত ==\n\n২০১১ খ্রিটাব্দে ভারতের জনগণনা অনুযায়ী অক্ষরবক্কমের মোট জনসংখ্যা ১০,৩৬২ জন, যেখানে ৫,১৫০ জন পুরু ও ৫,২১২ জন নারী৷ অর্থাৎ প্রতিহাজার পুরুষে ১০১২ জন নারীর বাস৷ মোট পরিবার সংখ্যা ২,৫৬৫ টি৷ ছয় বছর অনূর্ধ্ব শিশু সংখ্যা ১,০৯৭, যা মোট জনসংখ্যার ১০.৫৯ শতাংশ৷ অক্ষরবক্কমের মোট সাক্ষরতার হার ৮২.৯৯ শতাংশ, যেখানে পুরুষ সাক্ষরতার হার ৮৯.৯০ শতাংশ ও নারী সাক্ষরতার হার ৭৬.২৯ শতাংশ৷\n\n\n== তথ্যসূত্র =="}