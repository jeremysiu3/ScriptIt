{"pageid": 1120512, "title": "মাইকেল এনগাদো-এনগাজুই", "url": "https://bn.wikipedia.org/wiki?curid=1120512", "content": "মাইকেল এনগাদো-এনগাজুই (ফরাসি: Michael Ngadeu-Ngadjui; জন্ম: ২৩ নভেম্বর ১৯৯০) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে বেলজীয় ক্লাব খেন্ট এবং ক্যামেরুন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\nক্যামেরুনীয় ফুটবল ক্লাব দিয়াব্লো রুজের যুব পর্যায়ের হয়ে খেলার মাধ্যমে এনগাদো-এনগাজুই ফুটবল জগতে প্রবেশ করেছেন এবং পরবর্তীকালে কানোন ইয়াউন্দের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৮–০৯ মৌসুমে, কানোন ইয়াউন্দের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কানোন ইয়াউন্দের হয়ে দুই মৌসুম অতিবাহিত করার পর ২০১০–১১ মৌসুমে তিনি জার্মান ক্লাব কিরখর্ডারে যোগদান করেছেন। কিরখর্ডারে মাত্র এক মৌসুম অতিবাহিত করার পর জান্ডহাউজেন বি-এর সাথে চুক্তি স্বাক্ষর করেছেন, যেখানে তিনি ১৮ ম্যাচে ১টি গোল করেছেন। পরবর্তীকালে, তিনি নুর্নবার্গ বি, বোতোশান এবং স্লাভিয়া প্রাহার হয়ে খেলেছেন। ২০১৯–২০ মৌসুমে, তিনি প্রায় ৪.৫ মিলিয়ন ইউরোর বিনিময়ে স্লাভিয়া প্রাহা হতে বেলজীয় ক্লাব খেন্টে যোগদান করেছেন।\nএনগাদো-এনগাজুই ২০১৬ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৪৯ ম্যাচে ৪টি গোল করেছেন।\n\n\n== প্রারম্ভিক জীবন ==\nমাইকেল এনগাদো-এনগাজুই ১৯৯০ সালের ২৩শে নভেম্বর তারিখে ক্যামেরুনের বাফাংয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৬ সালের ৩রা সেপ্টেম্বর তারিখে, ২৫ বছর, ৯ মাস ও ১১ দিন বয়সে, ডান পায়ে ফুটবল খেলায় পারদর্শী এনগাদো-এনগাজুই গাম্বিয়ার বিরুদ্ধে অনুষ্ঠিত ২০১৭ আফ্রিকা কাপ অব নেশন্স বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৩ নম্বর জার্সি পরিধান করে কেন্দ্রীয় রক্ষনভাগের খেলোয়াড় হিসেবে খেলেছিলেন। ম্যাচটি ক্যামেরুন ২–০ গোলের ব্যবধানে জয়লাভ করেছিল। ক্যামেরুনের হয়ে অভিষেকের বছরে এনগাদো-এনগাজুই সর্বমোট ৪ ম্যাচে অংশগ্রহণ করেছেন।\nএনগাদো-এনগাজুই ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১১ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমাইকেল এনগাদো-এনগাজুই – ফিফা প্রতিযোগিতার রেকর্ড (ইংরেজি) \nসকারওয়েতে মাইকেল এনগাদো-এনগাজুই  (ইংরেজি)  \nসকারবেসে মাইকেল এনগাদো-এনগাজুই (ইংরেজি) \nট্রান্সফারমার্কেটে মাইকেল এনগাদো-এনগাজুই (ইংরেজি) \nওয়ার্ল্ডফুটবল.নেটে মাইকেল এনগাদো-এনগাজুই (ইংরেজি) \nইএসপিএন এফসিতে মাইকেল এনগাদো-এনগাজুই (ইংরেজি) \nন্যাশনাল-ফুটবল-টিমস.কমে মাইকেল এনগাদো-এনগাজুই (ইংরেজি)"}