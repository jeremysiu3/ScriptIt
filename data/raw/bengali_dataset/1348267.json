{"pageid": 1348267, "title": "মালাপ্পুরম জেলা ক্রীড়া কমপ্লেক্স স্টেডিয়াম", "url": "https://bn.wikipedia.org/wiki?curid=1348267", "content": "মালাপ্পুরম জেলা ক্রীড়া কমপ্লেক্স স্টেডিয়াম (স্থানীয়ভাবে পায়ানাদ স্টেডিয়াম নামে পরিচিত) ভারতের কেরালায় অবস্থিত একটি বহুমুখী স্টেডিয়াম, যা মঞ্জেরী থেকে প্রায় ৭ কিমি এবং মালাপ্পুরম থেকে ১২ কিমি দূরে অবস্থিত। স্টেডিয়ামটি মালাপ্পুরম জেলা ক্রীড়া কমপ্লেক্সের অংশ হিসাবে ২০১৩ সালে নির্মিত হয়েছে, এতে প্রায় ৩০,০০০ দর্শকের ধারণক্ষমতা রয়েছে। স্টেডিয়ামটি মালাপ্পুরম জেলা ক্রীড়া পরিষদের ব্যবস্থাপনায় মালাপ্পুরম জেলা ক্রীড়া কমপ্লেক্স এবং ফুটবল একাডেমির অংশ।\n\n\n== বিবরণ ==\n২০১৩–১৪ ইন্ডিয়ান ফেডারেশন কাপের গ্রুপ পর্বের আয়োজন করার জন্য জওহরলাল নেহেরু স্টেডিয়ামের সাথে স্টেডিয়ামটিকে দুটি স্টেডিয়ামের একটি হিসাবে নির্বাচিত করা হয়েছিল। স্টেডিয়ামটি গ্রুপ বি এবং ডি এর ম্যাচের আয়োজন করে এবং ২০১৩–১৪ ফেডারেশন কাপে ১২টি ম্যাচ আয়োজন করে। কেরালা প্রিমিয়ার লিগের ২০১৭-১৮ মৌসুমে স্টেডিয়ামটি গোকুলম কেরালা এফসি দ্বারা হোম মাঠ হিসাবে ব্যবহৃত হয়েছিল। \nভারতে তাদের আঞ্চলিক এবং রাজ্য ফুটবল অ্যাসোসিয়েশনগুলির প্রতিনিধিত্বকারী দলগুলির জন্য প্রিমিয়ার প্রতিযোগিতা ২০২১–২২ সন্তোষ ট্রফি ছিল সন্তোষ ট্রফির ৭৫তম আসর এই মাঠে অনুষ্ঠিত হয়। ভারতে কোভিড-১৯ মহামারীর কারণে গত মৌসুমটি বাতিল করা হয়েছিল। টুর্নামেন্টের মূল রাউন্ড মালাপ্পুরমে অনুষ্ঠিত হয়েছিল এবং ১০টি দল দুটি গ্রুপে বিভক্ত হয়ে প্রতিদ্বন্দ্বিতা করেছিল। গ্রুপ এ থেকে কেরালা ও পশ্চিমবঙ্গ এবং গ্রুপ বি থেকে মণিপুর ও কর্ণাটক সেমিফাইনালে পৌঁছে এবং শেষ পর্যন্ত কেরালা ও পশ্চিমবঙ্গ ফাইনালে মুখোমুখি হয়। পেনাল্টিতে কেরালা পশ্চিমবঙ্গকে হারিয়ে সপ্তম শিরোপা জিতেছে।\n\n\n== আরো দেখুন ==\nভারতের ফুটবল স্টেডিয়ামের তালিকা\n\n\n== তথসূত্র =="}