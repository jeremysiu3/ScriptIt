{"pageid": 1474106, "title": "বাংলাদেশ-ভারত আন্তঃসীমান্ত নদীর তালিকা", "url": "https://bn.wikipedia.org/wiki?curid=1474106", "content": "আন্তঃসীমান্ত নদী হল এমন ধরনের নদী যা অন্তত এক বা একাধিক দেশের রাজনৈতিক সীমান্ত অতিক্রম করে। বর্তমানে পৃথিবীতে প্রায় ২৬০টি আন্তঃসীমান্ত নদী রয়েছে। বাংলাদেশের আন্তঃসীমান্ত নদীর সংখ্যা প্রায় ৫৭ টি।\n\n\n== বাংলাদেশ-ভারত আন্তঃসীমান্ত/অভিন্ন/যৌথ নদী ==\nসরকারিভাবে বাংলাদেশ-ভারত আন্তঃসীমান্ত বা অভিন্ন বা যৌথ নদীর  সংখ্যা ৫৪টি। তবে নদী, জলাভূমি ও পানিসম্পদবিষয়ক স্বেচ্ছাসেবী সংগঠন, রিভারাইন পিপলের ২০২৩ সালের এক গবেষণায় আরও অস্বীকৃত আরও ৬৯টি যৌথ নদীর সন্ধান পায় নদী গবেষক মাহবুব সিদ্দিকীর মতে, অভিন্ন বা আন্তসীমান্ত নদ–নদীর সংখ্যা শতাধিক। নদী বিশেষজ্ঞ মোঃ ইনামুল হকের মতে, এ সংখ্যা ১৭১টির বেশি।\n৫৪টি নদীর মধ্যে ৬টি নদী বেতনা-কোদালিয়া, আত্রাই, পুনর্ভবা, তেঁতুলিয়া, টাংগন, কুলিক বা কোকিল নদী বাংলাদেশ হতে ভারতে প্রবেশ করেছে এবং তন্মধ্যে বেতনা-কোদালিয়া, আত্রাই, পুনর্ভবা নদী ৩টি বাংলাদেশ হতে ভারতে প্রবেশ করে আবার বাংলাদেশে প্রবেশ করে। বাকি ৪৮ বা ৪৭টি (ফেনী নদীর উৎপত্তি বিতর্কিত) নদী ভারত হতে বাংলাদেশে প্রবেশ করেছে এবং তন্মধ্যে ২টি নদী নাগর ও ডাহুক নদী ভারত হতে বাংলাদেশে গিয়ে আবার ভারতে প্রবেশ করে এবং শুধুমাত্র মহানন্দা নদী ভারত হতে বাংলাদেশ হয়ে ভারত হয়ে আবার বাংলাদেশে প্রবেশ করে।\n\n\n== যৌথ নদী কমিশন ==\n\n১৯৭২ সালের ১৯ মার্চ ভারতের প্রাক্তন প্রধানমন্ত্রী ইন্দিরা গান্ধী ও বাংলাদেশের জাতির জনক শেখ মুজিবুর রহমান একটি বহুব্যাপী বাংলাদেশ-ভারত মৈত্রী, সহযোগিতা ও শান্তিচুক্তি স্বাক্ষর করেন। এই চুক্তি অনুযায়ী জলসম্পদ বণ্টন, সেচ, বন্যা ও ঘূর্ণিঝড় নিয়ন্ত্রণের মতো সাধারণ বিষয়গুলির জন্য যৌথ নদী কমিশন গঠন করা হয়। এবং উক্ত চুক্তি অনুসারে পানিসম্পদ, সেচ, বন্যা ও ঘূর্ণিঝড় নিয়ন্ত্রণের জন্য সাধারণ আগ্রহ ও যৌথ ব্যবহারের উদ্দেশ্যে দুইটি দেশ একত্রে কাজ করার অঙ্গীকার করে। কমিশনের প্রতিবেদন ও পাঠ ১৯৭৫, ১৯৭৮ ও সর্বশেষ ১৯৯৬ সালের গঙ্গার জল বণ্টনের ক্ষেত্রে বিভিন্ন চুক্তিতে উপনীত হতে সাহায্য করে।\n\n\n== বাংলাদেশ-ভারত আন্তঃসীমান্ত/অভিন্ন/যৌথ নদী তালিকা ==\nচিহ্ন\n\n\n== আরো দেখুন ==\nআন্তঃসীমান্ত নদী\nবাংলাদেশের নদীর তালিকা\nপশ্চিমবঙ্গের নদনদীর তালিকা\nভারতের নদীর তালিকা\n\n\n== বহিঃসংযোগ ==\nবাংলাদেশ পানি উন্নয়ন বোর্ড\nযৌথ নদী কমিশন\n\n\n== তথ্যসূত্র =="}