{"pageid": 1317716, "title": "সংঘবদ্ধ রাজ্য", "url": "https://bn.wikipedia.org/wiki?curid=1317716", "content": "একটি সংঘবদ্ধ রাজ্য বা মৈত্রীতন্ত্রাত্মক রাজ্য (যাকে একটি রাজ্য, একটি প্রদেশ, একটি অঞ্চল, একটি দেশীয় মহকুমা, একটি ভূমি, একটি মুহাফ়জ়াহ্, একটি ওব্লাস্ৎ, একটি আমিরাৎ বা একটি দেশ হিসাবেও উল্লেখ করা যেতে পারে) হল একটি আঞ্চলিক এবং সাংবিধানিক সম্প্রদায় যা একটি সংঘের (মৈত্রীতান্ত্রিক রাষ্ট্র) অংশ।  এই জাতীয় রাজ্যগুলি সম্পূর্ণ সার্বভৌম রাষ্ট্রগুলির থেকে পৃথক, কারণ তাদের সম্পূর্ণ সার্বভৌম ক্ষমতা নেই, যেহেতু সার্বভৌম ক্ষমতাগুলিকে সংঘবদ্ধ রাজ্য এবং কেন্দ্রীয় বা মৈত্রীতান্ত্রিক সরকারের মধ্যে ভাগ করা হয়েছে। গুরুত্বপূর্ণভাবে, সংঘবদ্ধ রাজ্যগুলি আন্তর্জাতিক আইনের সত্তা হিসাবে অবস্থান করে না। পরিবর্তে, একক সত্তা হিসাবে মৈত্রীতান্ত্রিক সংঘটি আন্তর্জাতিক আইনের উদ্দেশ্যে সার্বভৌম রাষ্ট্র হিসাবে কাজ করে।  একটি নির্দিষ্ট মৈত্রীতান্ত্রিক রাষ্ট্রের সাংবিধানিক কাঠামোর উপর নির্ভর করে, একটি সংঘবদ্ধ রাজ্য একটি সংজ্ঞায়িত ভৌগোলিক অঞ্চলের উপর আইনী, বিচারিক এবং প্রশাসনিক এখতিয়ারের বিভিন্ন ক্ষমতা ধরে রাখতে পারে এবং এটি আঞ্চলিক সরকারের একটি রূপ।\nকিছু ক্ষেত্রে, একটি মৈত্রীতান্ত্রিক রাষ্ট্র রাজনৈতিক সত্ত্বাগুলির একটি সংঘ থেকে তৈরি করা হয়, যা হয় স্বাধীন বা অন্য সার্বভৌম সত্তার (সবচেয়ে বেশি একটি ঔপনিবেশিক শক্তি ) এর উপর নির্ভরশীল অঞ্চল ।  অন্যান্য ক্ষেত্রে, পূর্ববর্তী একক রাষ্ট্রগুলির প্রশাসনিক বিভাগগুলি থেকে সংঘবদ্ধ রাজ্যগুলি তৈরি করা হয়েছে।  একবার একটি মৈত্রীতান্ত্রিক সংবিধান গঠিত হলে, কেন্দ্রীয় এবং আঞ্চলিক ক্ষমতার মধ্যে সম্পর্ক নিয়ন্ত্রণকারী নিয়মগুলি দেশের সাংবিধানিক আইনের অংশ হয়ে ওঠে এবং আন্তর্জাতিক আইনের আওতার বাইরে বের হয়ে যায়।\nমৈত্রীতান্ত্রিক সংবিধান সহ দেশগুলিতে, কেন্দ্রীয় সরকার এবং অঙ্গরাজ্যগুলির মধ্যে ক্ষমতার একটি বিভাজন রয়েছে। এই সত্তাগুলি - রাজ্য, প্রদেশ, বিভাগ, দেশীয় মহকুমা, ভূমি, ইত্যাদি - আংশিকভাবে স্ব-শাসিত এবং সাংবিধানিকভাবে নিশ্চিত স্বায়ত্তশাসনের একটি ক্ষমতা প্রদান করা হয় যা একটি মৈত্রীতান্ত্রিক রাষ্ট্র থেকে অন্য মৈত্রীতান্ত্রিক রাষ্ট্রে উল্লেখযোগ্যভাবে পরিবর্তিত হয় ও  ক্ষমতার বিকেন্দ্রীকরণের রূপের উপর নির্ভর করে। একটি সংঘবদ্ধ রাজ্যের আইন প্রণয়ন ক্ষমতা কেন্দ্রীয় সরকার কর্তৃক বাতিল বা ভেটো করা হতেও পারে বা নাও হতে পারে। কেন্দ্রীয় এবং আঞ্চলিক ক্ষমতাধারী সত্তার মধ্যে সম্পর্ক নিয়ন্ত্রণকারী আইনগুলি জাতীয় বা মৈত্রীতান্ত্রিক সংবিধানের মাধ্যমে সংশোধন করা যেতে পারে, এবং, যদি রাজ্যগুলোর সংবিধান বিদ্যমান থাকে, তাহলে সেগুলোর মাধ্যমেও সংশোধন করা যেতে পারে।\nঅভ্যন্তরীণ রাজনীতির পরিপ্রেক্ষিতে, সংঘবদ্ধ রাজ্যগুলিতে প্রজাতান্ত্রিক বা রাজতান্ত্রিক ধরনের সরকার থাকতে পারে। প্রজাতন্ত্রী ধরনের গুলোকে (সংঘবদ্ধ প্রজাতন্ত্র) সাধারণত রাজ্য ( মার্কিন যুক্তরাষ্ট্রের অঙ্গরাজ্যের মতো) বা প্রজাতন্ত্র (সাবেক সোভিয়েৎ সংঘের প্রজাতন্ত্রের মতো) বলা হয়।\n\n\n== তথ্রসূত্র =="}