{"pageid": 1030992, "title": "লোসার", "url": "https://bn.wikipedia.org/wiki?curid=1030992", "content": "লোসার (তিব্বতি: ལོ་གསར་, ওয়াইলি: lo-gsar; \"নতুন বছর\") তিব্বতি বৌদ্ধধর্মের একটি উৎসব। অঞ্চলভেদে নিজস্ব (তিব্বত, ভুটান, নেপাল, ভারত) ঐতিহ্যের উপর নির্ভর করে ভিন্ন ভিন্ন তারিখে এটি ছুটির দিন হিসেবে পালিত হয়। দিনটি নববর্ষ তথা নতুন বছরের সাথে সম্পর্কিত একটি উৎসব যা তিব্বতীয় বর্ষপঞ্জীর প্রথম দিনে (গ্রেগরিয়ান বর্ষপঞ্জীর ফেব্রুয়ারি বা মার্চ) পালিত হয়। ২০২০ সালে নতুন বছর শুরু হয়েছিল ২৪ ফেব্রুয়ারিতে এবং একই মাসের ২৬ তারিখ পর্যন্ত তা উদযাপিত হয়েছিল যার প্রতীকী প্রাণী ছিল পুরুষ লৌহ ইঁদুর।\nনেপালে এই উৎসবটি লোছার নামে পরিচিত  এবং তা তিব্বতি লোসারের থেকে প্রায় আট সপ্তাহ আগে উদযাপিত হয়।\n\n\n== ইতিহাস ==\nলোসার তিব্বতে বৌদ্ধধর্মের আগমনকালের নির্দেশনা দেয় এবং বোন ধর্মে পালিত শীতকালে ধূপ জ্বালানোর রীতির সাথে এটির উৎপত্তিজনিত সম্পর্ক রয়েছে। বলা হয় যে নবম তিব্বতীয় রাজা পুদে গুঙ্যালের  রাজত্বকালে (৬১৭-৬৯৮)  এই রীতিটি বার্ষিক লোসার উৎসব আয়োজনের নিমিত্তে ফসল উৎসবের সাথে একীভূত হয়েছিল।\n\n\n== তথ্যসূত্র =="}