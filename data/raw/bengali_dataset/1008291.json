{"pageid": 1008291, "title": "পাকিস্তানে সমকামিতার ইতিহাস", "url": "https://bn.wikipedia.org/wiki?curid=1008291", "content": "পাকিস্তানে কখনোই সমকামিতা বৈধ ছিলোনা; আর পাকিস্তানে সমকামিতা বিষয়ক যেই আইনটি চলে সেটি ব্রিটিশ আমলের ঔপনিবেশিক আইন। পাকিস্তানের শিক্ষিত সমাজে সমকামীদেরকে সরাসরি যদিও কিছু বলা হয়না কিন্তু পাকিস্তানের আইনে যেহেতু সমকামিতা অবৈধ তাই সমকামীরা দূর্ব্যবহারের শিকার হতে পারে। ঔপনিবেশিক আমলের আইনটি পাকিস্তানে এভাবে প্রচলিত যে, 'কেউ যদি প্রকৃতিবিরুদ্ধ যৌনকর্ম করে তবে তাকে কারাদণ্ড দেওয়া হবে, এবং এই কারাবাস কমপক্ষে দুই বছর থেকে সর্বোচ্চ দশ বছর পর্যন্ত হতে পারে'। এক্ষেত্রে আইনে সরাসরি সমকাম নিয়ে কিছু না বলা হলেও 'পায়ুকামিতা আইন'-এর উল্লেখ আছে।\nগোপনে গোপনে পাকিস্তানের বহু সমাজেই সমলৈঙ্গিক প্রেম এবং যৌনতা স্বীকৃত। ১৯৪৭ সাল থেকে ১৯৯৭ সাল পর্যন্ত পাকিস্তানের ৫০ বছরের ইতিহাসে পাকিস্তানে সমকামিতার বিরুদ্ধে সরাসরি কোনো আইন তৈরি করা হয়নি। যদিও সত্তরের দশকে জেনারেল জিয়াউল হক সামরিক শাসন জারি করে আশির দশকে ইসলামী আইন চালু করেন এবং তার আইনে বহু ব্যভিচারকারী নারী পুরুষকে শাস্তি দেওয়া হতো তবে পায়ুকামী বা সমকামীদের শাস্তি দেওয়ার খবর পাওয়া যায়নি; ২০০০-এর দশকে পাকিস্তানের সমাজে সমকামিতা ভালোই সহনীয় ছিলো জেনারেল পারভেজ মুশাররফের শাসনামলে এবং ২০১০-এর দশকে আবার পাকিস্তানে উগ্র ডানপন্থী ইসলামী সংগঠনের দৌরাত্ম্য বেড়ে যায় যারা যৌন-অনৈতিকতার ব্যাপারে আবার শাস্তি প্রয়োগ করা শুরু করে দেয়, এই প্রসঙ্গে লাহোর শহরে একজন ওষুধের দোকানদার তিনজন সমকামী তরুণকে হত্যা করে। যদিও খুনি ব্যক্তি পাকিস্তানের পুলিশ কর্তৃক গ্রেফতার হয়েছিলো।\nপাকিস্তানের সরকার কখনোই সমকামিতার ব্যাপারে পক্ষে বা বিপক্ষে কোনো কিছুই বলেনা শুধু সামাজিকভাবে সমকামিতা ঘৃণিত। পাকিস্তানের সমাজে হিজড়াদের মোটামুটি অধিকার আছে; নিশা রাও নামের একজন রূপান্তরিত লিঙ্গ-নারী আইনজীবী পাকিস্তানের উচ্চ-বিচারালয়ে আইনজ্ঞ হিসেবে নিয়োগ পান ২০২০ সালে।\n\n\n== আরো দেখুন ==\nপাকিস্তানে সমকামীদের অধিকার\n\n\n== তথ্যসূত্র =="}