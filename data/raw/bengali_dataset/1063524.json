{"pageid": 1063524, "title": "দক্ষিণ দিনাজপুর বিশ্ববিদ্যালয়", "url": "https://bn.wikipedia.org/wiki?curid=1063524", "content": "দক্ষিণ দিনাজপুর বিশ্ববিদ্যালয় পশ্চিমবঙ্গের দক্ষিণ দিনাজপুর জেলার সদর শহর বালুরঘাটে অবস্থিত একটি সরকারি বিশ্ববিদ্যালয়। বিশ্ববিদ্যালয়টি ২০১৮ সালে প্রতিষ্ঠিত হয়। এটি পশ্চিমবঙ্গ সরকার পরিচালিত একটি বিশ্ববিদ্যালয়। বিশ্ববিদ্যালয়টি বালুরঘাটের মাহিনগরে অবস্থিত।\n\n\n== ইতিহাস ==\nপশ্চিমবঙ্গ বিধানসভায় ২০১৮ সালের ৩১ জুলাই ‘দক্ষিণ দিনাজপুর বিশ্ববিদ্যালয় আইন, ২০১৮’ পাস হয়। এর পরে পশ্চিমবঙ্গ সরকার বিশ্ববিদ্যালয় প্রতিষ্ঠা এবং বিদ্যায়তনের নির্মাণ শুরু করে।\nঅধ্যাপিকা সঞ্চারী রায় মুখোপাধ্যায় ২০২০ সালের ১৫ ডিসেম্বর দক্ষিণ দিনাজপুর বিশ্ববিদ্যালয়ের প্রথম উপাচার্য হিসাবে যোগদান করেন।\n\n\n== বিদ্যায়তন ==\nদক্ষিণ দিনাজপুর বিশ্ববিদ্যালয়ের একটি মাত্র বিদ্যায়তন রয়েছে। বিদ্যায়তনটি বালুঘাটের মাহিনগরে অবস্থিত। বিদ্যায়তনের মোট আয়তন ১১.০৭ একর (৪৪,৮০০ বর্গমিটার)।\n\n\n== আরও দেখুন ==\nপশ্চিমবঙ্গের বিশ্ববিদ্যালয়সমূহের তালিকা\nপশ্চিমবঙ্গের শিক্ষা ব্যবস্থা\n\n\n== তথ্যসূত্র =="}