{"pageid": 1517644, "title": "ওয়ান বিলিয়ন রাইজিং", "url": "https://bn.wikipedia.org/wiki?curid=1517644", "content": "ওয়ান বিলিয়ন রাইজিং (ওবিআর) হল একটি বিশ্বব্যাপী প্রচারণা, যেটির প্রতিষ্ঠাতা হলেন ইভ এনসলার। এটি শুরু হয়েছিল নারীর বিরুদ্ধে ধর্ষণ এবং যৌন সহিংসতা বন্ধে সাহায্য করার জন্য। এটি ২০১২ সালে ভি-দিবস (নারীর প্রতি সহিংসতা) আন্দোলনের অংশ হিসেবে শুরু হয়েছিল। এখানে \"বিলিয়ন\" বলতে জাতিসংঘের সেই পরিসংখ্যানকে বোঝানো হয়েছে যে, প্রতি তিনজন নারীর মধ্যে একজন তাঁর জীবদ্দশায় ধর্ষিত বা মারধরের শিকার হন, অর্থাৎ প্রায় এক বিলিয়ন (একশো কোটি) নারী। প্রতি বছর নতুন বিষয়বস্তু এবং শৈল্পিক কর্মকাণ্ডের মাধ্যমে প্রচারণাটি সম্প্রসারিত হয়। ২০২৪ সালে, প্রচারণার বিষয়বস্তু ছিল \"রাইজ ফর ফ্রিডম\"। ওবিআর-এর বৈশ্বিক অধিকর্তা মনিক উইলসন বলেছিলেন \"এই বছরের প্রচারণা বিশ্বব্যাপী কর্মীদের সম্মিলিত পদক্ষেপকে আরও জোরদার করবে এবং নারী ও শিশুদের বিরুদ্ধে সহিংসতা চিরতরে বন্ধ করার জন্য পদ্ধতিগত পরিবর্তনের আহ্বানকে আরও জোরদার করবে\"।\n\n\n== প্রতিষ্ঠা ==\n\nএই প্রচারণার সূচনা করেছিলেন নাট্যকার এবং কর্মী ইভ এনসলার (তাঁর নাটক দ্য ভ্যাজাইনা মনোলগস -এর জন্য তিনি পরিচিত) এবং তাঁর সংগঠন ভি-ডে। আংশিকভাবে মিসৌরি কংগ্রেসম্যান টড আকিনের \"বৈধ ধর্ষণ\" এবং গর্ভাবস্থার মন্তব্যের প্রতিক্রিয়ায় তিনি এটি তৈরি করেছিলেন। আকিনের মন্তব্যে হতবাক হয়ে, তার প্রতিক্রিয়ায় ইভ এনসলার একটি খোলা চিঠিও লিখেছিলেন।\n\n\n== ইতিহাস ==\n\n\n=== ২০১৩ ===\n২০১৩ সালের ১৪ই ফেব্রুয়ারি, \"ওয়ান বিলিয়ন রাইজিং\" অভিযানটি নারীর বিরুদ্ধে সহিংসতা বন্ধে সর্ববৃহৎ বিশ্বব্যাপী পদক্ষেপে পরিণত হয় এবং বিশ্ব জুড়ে হাজার হাজার কার্যক্রম অনুষ্ঠিত হয়। গায়িকা/গীতিকার টেনা ক্লার্ক প্রচারণায় সহযোগিতা করার জন্য \"ব্রেক দ্য চেইন\" শিরোনামে একটি মিউজিক ভিডিও তৈরি করেন।\n২০১২ সালের ২০শে সেপ্টেম্বরের মধ্যে, ১৬০টি দেশের মানুষ এই প্রচারণায় অংশ নেওয়ার জন্য নাম লিখিয়েছিলেন।\nপ্রায় ৫,০০০ সংগঠন এই প্রচারণায় যোগ দিয়েছিল, ধর্মীয় মন্ত্রীরা, আন্দোলন নির্মাতারা, অভিনেতা রোজারিও ডসন, রবার্ট রেডফোর্ড, এবং ব্রিটিশ শ্রম সমবায় রাজনীতিবিদ স্টেলা ক্রিসি এর প্রতি সহায়তা বা সমর্থন ব্যক্ত করেছিলেন।\nদিল্লির একটি বাসে ছয়জন লোকের দ্বারা গণধর্ষণের শিকার হওয়া নির্যাতিতার প্রতি উৎসর্গীকৃত একটি ভিডিও বার্তায়, অনুষ্কা শংকর প্রকাশ করেছেন যে, শিশুকালে বেশ কয়েক বছর ধরে তাঁর বাবা-মায়ের এক বিশ্বস্ত বন্ধু তাঁকে নির্যাতন করেছে। এক বার্তায় তিনি বলেন, তিনি বিশ্বাস করেন না, তিনি যে নির্যাতনের শিকার হয়েছেন, তা থেকে তিনি কোনদিনই সেরে উঠতে পারবেন: \"...একজন নারী হিসেবে আমি প্রায়ই ভয়ের মধ্যে থাকি, রাতে হাঁটতে ভয় পাই, সময় জিজ্ঞাসা করা পুরুষকে উত্তর দিতে ভয় পাই, ভয় পাই যে আমি কিভাবে পোশাক পরবো বা মেকআপ করবো তার উপর ভিত্তি করে আমাকে বিচার করা হবে বা আমার সঙ্গে আচরণ করা হবে, এবং আপনারা জানেন, যথেষ্ট হয়েছে। আমি জ্যোতির মতো নারীদের জন্য, তার মতো নারীদের জন্য, আমার দেশের অসাধারণ নারীদের জন্য, আমি আমার ভেতরের শিশুটির জন্য জেগে উঠছি, তার সাথে যা ঘটেছে তা থেকে সে কখনোই পুরোপুরি সেরে উঠবে বলে আমার মনে হয় না।\"\n\n\n=== ২০১৩ ===\n\n২০১৩ সালের ১৪ই ফেব্রুয়ারি, ১৯০টিরও বেশি দেশে এই সমাবেশ অনুষ্ঠিত হয়েছিল। বিশ্বের একশো কোটি নারীকে সম্মিলিতভাবে শক্তি প্রদর্শনের জন্য নৃত্য পরিবেশনের আহ্বান করার একদিন পর এই কার্যক্রমটি অনুষ্ঠিত হয়েছিল। ভি-দিবস আন্দোলনের ১৫তম বার্ষিকীতে এই কার্যক্রমটি অনুষ্ঠিত হয়েছিল। \"বিলিয়ন\" শব্দটি সেই পরিসংখ্যানকে বোঝায় যেখানে বলা হয়েছে যে, প্রতি তিনজন নারীর মধ্যে একজন তাঁর জীবদ্দশায় ধর্ষণের বা মারধরের শিকার হবেন, অর্থাৎ সংখ্যাটা প্রায় এক বিলিয়ন।\n\n\n=== ২০১৪ ===\n\"ওয়ান বিলিয়ন রাইজিং ফর জাস্টিস\" নামে পরিচিত, এই অনুষ্ঠানটি ২০১৪ সালের ফেব্রুয়ারিতে অনুষ্ঠিত হয়েছিল। বলিউড সুপারস্টার আমির খান, যিনি এর আগে তাঁর প্রথম টিভি শো 'সত্যমেব জয়তে' -এর মাধ্যমে এই ধরণের বিষয়গুলি নিয়ে কথা বলেছিলেন, তিনি নতুন দিল্লিতে 'ওয়ান বিলিয়ন রাইজিং'-এর প্রচারণাকে সমর্থন জানিয়েছেন। লস অ্যাঞ্জেলেসে, মহিলা সৈন্য এবং বন্দীদের বিরুদ্ধে সহিংসতার প্রতিবাদে বেশ কয়েকটি কার্যক্রম অনুষ্ঠিত হয়েছিল। জেন ফন্ডা, অ্যান হ্যাথাওয়ে, মারিসা টোমেই এবং ডিলান ম্যাকডারমট সহ বেশ কয়েকজন বিখ্যাত মানুষ এতে অংশগ্রহণ করেছিলেন।\n\n\n=== ২০১৫ ===\n২০০ টিরও বেশি দেশ ওয়ান বিলিয়ন রাইজিং রেভোলিউশন-এ  অংশগ্রহণ করেছিল। ইতালিতে, ১০০টিরও বেশি শহরে এবং আফগানিস্তানের ৩৪টি প্রদেশেই কার্যক্রম অনুষ্ঠিত হয়েছিল।\nবিশিষ্ট সমালোচনামূলক জাতি তত্ত্বের ব্যক্তিত্ব এবং এসিএলইউ স্কুল অফ ল ও কলম্বিয়া ল স্কুলের অধ্যাপক, কিম্বার্লে ক্রেনশ নিউ ইয়র্ক এবং বোস্টনের স্কুলগুলিতে কৃষ্ণাঙ্গ  মেয়েদের অসুবিধা সম্পর্কে সচেতনতা তৈরিতে সহায়তা করার জন্য ওয়ান বিলিয়ন রাইজিংয়ের সাথে যুক্ত হয়েছেন। তাদের এই সমস্যাগুলির মধ্যে রয়েছে স্কুল থেকে সরাসরি কারাগার, গতানুগতিকতা, এবং শ্বেতাঙ্গ মেয়েদের তুলনায় নিলম্বনের যুক্তি ও হারের বৈষম্য (প্রথমটির ক্ষেত্রে এই হার ১০ গুণ বেশি হওয়ার সম্ভাবনা)।\n\n\n=== ২০১৬ ===\nপ্রচারণা অনুসারে, \"চতুর্থ বছরের জন্য, বিশ্বব্যাপী ওয়ান বিলিয়ন রাইজিং কর্মীরা তাদের অনুষ্ঠান, শৈল্পিক উত্থান, প্যানেল আলোচনা, সংবাদ সম্মেলন, টাউন হল, চলচ্চিত্র, নিবন্ধ, সমাবেশ, কবিতা, শিল্প, পোস্টার, কর্মসূচী এবং প্রতিবাদের পরিকল্পনা করেছিলেন যা ১৪ই ফেব্রুয়ারী এবং তার আশেপাশে অনুষ্ঠিত হয়।\" \"ওয়ান বিলিয়ন রাইজিং: রাইজ ফর রেভোলিউশন ২০১৬\" এই প্রতিপাদ্যকে সামনে রেখে, এই বছরের প্রচারণা বিশ্বব্যাপী কর্মীদের সম্মিলিত পদক্ষেপকে আরও জোরদার করে এবং নারী ও মেয়েদের বিরুদ্ধে সহিংসতা চিরতরে বন্ধ করার লক্ষ্যে পদ্ধতিগত পরিবর্তনের আহ্বানকে আরও জোরদার করে।\nরাইজিংয়ের ইভেন্টগুলি সম্প্রদায়গুলিতে সংঘটিত কর্মকাণ্ডের প্রতিফলন ঘটায় এমন সাহসী শৈল্পিক উদ্যোগগুলিকে তুলে ধরা এবং তৈরি করার উপর জোর দেয়। \"রাইজ ফর রেভোলিউশন\"-এর বিষয়বস্তু সৃজনশীল ও শৈল্পিক অভিব্যক্তি এবং বহু-ক্ষেত্রীয় সম্পৃক্ততা প্রদান করে, সেইসঙ্গে জীবনের সকল স্তরের মানুষকে যুক্ত করার জন্য একটি অনন্য স্থান প্রদান করে। এটি কল্পনা, শিল্প এবং রাজনৈতিক কর্মকাণ্ডের ব্যবহারের সুযোগ দেয় - এবং প্রত্যেককে তাদের প্রচারণার স্থানীয়করণের স্বাধীনতা দেয়। বিপ্লব ব্যক্তিগত থেকে রাজনৈতিক সকলকে নিয়ে আসতে পারে - \"আমি\" থেকে \"আমরা\"। এটি সম্মিলিত শক্তিকে কাজে লাগায় কারণ এরা আশাবাদী, এরা সম্ভাবনা ও ভবিষ্যতের কল্পনা করে।\"\n\n\n=== ২০১৭ ===\n২০১৭ সালের অনুষ্ঠানটি ফেব্রুয়ারিতে অনুষ্ঠিত হয়েছিল।\n\n\n== ভিডিও ==\n২০১৪ সালের সেপ্টেম্বরে, প্রচারণাটি ওয়ান বিলিয়ন রাইজিং ফর জাস্টিস ভিডিও প্রকাশ করে যাতে বিশ্বজুড়ে অপেশাদার এবং পেশাদার ভিডিওগ্রাফারদের ফুটেজের পাশাপাশি বিশ্বব্যাপী সমন্বয়কারীদের সাক্ষাৎকার অন্তর্ভুক্ত ছিল। ২০১৫ সালের জানুয়ারিতে, \"রাইজিং\" ভিডিওটি উটাহের পার্ক সিটিতে সানড্যান্স ফিল্ম ফেস্টিভ্যালে প্রিমিয়ার হয়েছিল। ২০১৬ সালের জন্য, \"রাইজিং রেভোলিউশন\" ভিডিও সিরিজটি প্রকাশিত হয়েছিল যেখানে বিভিন্ন ধরণের ভিডিও দেখানো হয়েছিল যা \"বিশ্বজুড়ে শৈল্পিক অভিব্যক্তি এবং উদীয়মান বিজয় তুলে ধ'রে বিপ্লবের সম্মিলিত শক্তি প্রদর্শন করে। প্রচারণাটি উন্মোচিত হওয়ার সাথে সাথে আরও কিছু কিছু করে যুক্ত করা হতে থাকে।\" \n\n\n== বিশ্বব্যাপী সমন্বয়কারী ==\nমনিক উইলসন – নির্দেশক\nআভা ভাইয়া/সঙ্গত সাউথ এশিয়ান ফেমিনিস্ট নেটওয়ার্ক – ভারত\nঅ্যামি ওয়েকুনলে - নাইজেরিয়া\nআন্দ্রেস নাইমে - মেক্সিকো\nকোলানি হ্লাতজওয়াকো – সোয়াজিল্যান্ড\nফাহিমা হাশিম – সুদান\nফার্তুন এ. আদন – সোমালিয়া\nইমান আউন – ফিলিস্তিন\nইসাতু তোরে - গাম্বিয়া\nখুশি কবির – বাংলাদেশ\nলুইসা রিজটেলি, নিকোলেটা বিলি – ইতালি\nন্য্যাশা সেনগাই - জিম্বাবুয়ে\nরাদা বোরিক – আলবেনিয়া, বসনিয়া ও হার্জেগোভিনা, বুলগেরিয়া, ক্রোয়েশিয়া, সাইপ্রাস, গ্রীস, ম্যাসেডোনিয়া, মন্টিনিগ্রো, রোমানিয়া, সার্বিয়া এবং স্লোভেনিয়া\n\n\n== আরও দেখুন ==\nনারীবাদী আন্দোলন\n২০১২ সালের দিল্লি গণধর্ষণ মামলা\nযৌন নির্যাতনের শিকারদের উপর হামলা-পরবর্তী চিকিৎসা\nনারীর বিরুদ্ধে সহিংসতা আইন\nএ রেপিস্ট ইন ইয়োর পাথ\nওয়্যার অন উইমেন\n\n\n== তথ্যসূত্র ==\n\n\n== বহিঃসংযোগ ==\n\nঅফিসিয়াল ওয়েবসাইট\nইউটিউবে ওয়ান বিলিয়ন রাইজিং ফর জাস্টিস ভিডিও\nসহযোগী প্রতিষ্ঠানের তালিকা\nদ্য গার্ডিয়ান সংবাদপত্রের ওয়েবসাইটে রবার্ট রেডফোর্ডের অনুমোদন ভিডিও বার্তা\n২৪শে সেপ্টেম্বর, ২০১২ তারিখে ডেমোক্রেসি নাউ! -এ ইভ এনসলারের সাথে ভিডিও সাক্ষাৎকার ।\n১৪ ফেব্রুয়ারি, ২০১৩ তারিখে ডেমোক্রেসি নাউ! -এ ইভ এনসলারের সাথে ভিডিও সাক্ষাৎকার ।"}