{"pageid": 1134909, "title": "মুসলিম মসজিদ, ইনক.", "url": "https://bn.wikipedia.org/wiki?curid=1134909", "content": "মুসলিম মসজিদ, ইনক. (এমএমআই) ছিল একটি ইসলামি সংগঠন। এটি ম্যালকম এক্স, নেশন অফ ইসলাম ছেড়ে যাবার পর গঠন করেন। এমএমআই একটি অপেক্ষাকৃত ছোট গোষ্ঠী যা এর প্রতিষ্ঠাতাকে হত্যার পর ভেঙে পড়ে।\n\n\n== ইতিহাস ==\nম্যালকম এক্স ১২ মার্চ, ১৯৬৪-এ নেশন অব ইসলাম থেকে তার প্রস্থানের চার দিন পরে মুসলিম মসজিদ, ইনকর্পোরেটেড প্রতিষ্ঠার ঘোষণা দেন। প্রাথমিকভাবে নেশনস অফ ইসলাম এর সদস্যদের নিয়ে গ্রুপের সদস্যপদ গঠন করা হয়।  ২০০৩ সালের এক সাক্ষাৎকারে, এটির প্রাক্তন নেতাদের একজন স্মরণ করে বলেন, এমএমআই মূলত প্রায় ৫০জন নিবেদিত  কর্মীদের দিয়ে যাত্রা শুরু করেছিল। \nম্যালকম এক্স ১৯৬৪ সালের মার্চ থেকে ১৯৬৫ সালের ফেব্রুয়ারির মধ্যে বেশিরভাগ সময় বিদেশে কাটিয়েছিলেন। তার অনুপস্থিতিতে, জেমস ৬৭-এক্স শাবাজ মুসলিম মসজিদ, ইনকর্পোরেটেড ডি ফ্যাক্টো লিডার হিসেবে কাজ করেন।\n১৯৬৪ এর মার্চের মধ্যে যখন ম্যালকম নেশনস অফ ইসলাম ত্যাগ করেন এবং আফ্রিকা এবং মধ্যপ্রাচ্য ভ্রমণকালে ম্যালকম এক্স-এর দর্শন বিকশিত হয়। ১৯৬৫ সালের ফেব্রুয়ারিতে তাকে হত্যা করা হয়। এই পরিবর্তনগুলি মুসলিম মসজিদ, ইনকর্পোরেটেড এর অনেক সদস্যকে বিভ্রান্ত করেছিল।\nশুরুর দিকে মুসলিম মসজিদ ইনকর্পোরেটেডের শিক্ষাগুলি নেশনস অফ ইসলামের মতই ছিল।  ম্যালকম এক্স যখন সুন্নি মুসলমান হয়ে হজ্ব করেন এবং মক্কা থেকে এমএমআই-এর সদস্যদের কাছে তার তীর্থযাত্রা সম্পর্কে লিখেছিলেন এবং কীভাবে এটি তাকে বর্ণবাদকে প্রত্যাখ্যান করতে বাধ্য করেছিল যা পূর্বে শ্বেতাঙ্গদের সম্পর্কে তার দৃষ্টিভঙ্গির বৈশিষ্ট্য ছিল, যদিও অনেক সদস্য বিশ্বাস করতে পারেননি যা  তারা আগে শুনেছিল। নেশন অব ইসলাম শিখিয়েছিল যে পবিত্র নগরী মক্কায় কোনও শ্বেতাঙ্গ লোকের অনুমতি নেই। কিছু এমএমআই সদস্য ম্যালকম এক্স মুসলিম হওয়ার বিষয়টি বিশ্বাস করতে অস্বীকার করেছিলেন এবং অন্যরা ভেবেছিল যে তিনি যখন শ্বেতাঙ্গদের সম্পর্কে লিখেছেন তখন তাকে ভুলভাবে উদ্ধৃত করা হচ্ছে।\nমে ১৯৬৪ সাল নাগাদ, মুসলিম মসজিদ, ইনকর্পোরেটেড-এর সদস্য সংখ্যা বেড়ে ১২৫-এ পৌঁছায় এবং দলটি এমন লোকদের আকর্ষণ করছিল যারা পূর্বে নেশনস অব ইসলামের সদস্য ছিল না।\nম্যালকম এক্স মূলধারার ইসলামি সংগঠনগুলির দ্বারা মুসলিম মসজিদ ইনকর্পোরেটেড এর স্বীকৃতি চেয়েছিলেন। ১৯৬৪ সালের আগস্টে, ইসলাম বিষয়ক সুপ্রিম কাউন্সিল তরুণ এমএমআই সদস্যদের আল-আজহার বিশ্ববিদ্যালয়ে টিউশন-বিহীন অধ্যয়নের অনুমতি দেওয়ার জন্য ২০টি বৃত্তি প্রদান করে।  এছাড়াও আগস্ট মাসে, এমএমআই মার্কিন যুক্তরাষ্ট্র এবং কানাডার ইসলামি ফেডারেশনে যুক্ত হয়।  পরের মাসে ওয়ার্ল্ড ইসলামিক লীগ মদিনার ইসলামি ইউনিভার্সিটিতে অধ্যয়নের জন্য এমএমআই এর মাধ্যমে ১৫টি বৃত্তি প্রদান করে।\n১৯৬৫ সালের ফেব্রুয়ারিতে ম্যালকম এক্স-এর হত্যার পর, মুসলিম মসজিদ, ইনকর্পোরেটেড ভেঙে দেওয়া হয়।\nহার্লেমের ১৩০ পশ্চিম ১১৩ তম সড়কে মুসলিম মসজিদ ইনকর্পোরেটেড এর উত্তরসূরি ম্যালকম শাবাজ মসজিদ অবস্থিত।\n\n\n== আরও দেখুন ==\nআফ্রো-আমেরিকান ঐক্য সংগঠন\n\n\n== তথ্যসূত্র =="}