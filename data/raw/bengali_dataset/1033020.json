{"pageid": 1033020, "title": "আর্টেমিস ৩", "url": "https://bn.wikipedia.org/wiki?curid=1033020", "content": "আর্টেমিস ৩ (আনুষ্ঠানিকভাবে আর্টেমিস তৃতীয়) হলো মহাকাশ উৎক্ষেপণ ব্যবস্থা দ্বারা নাসার ওরিয়ন মহাকাশযানের তৃতীয় পরিকল্পিত উড়ান। উৎক্ষেপণের জন্য ২০২৪ সালের অক্টোবর মাস নির্ধারিত হয়েছে, আর্টেমিস ৩ আর্টেমিস প্রোগ্রামের দ্বিতীয় মনুষ্য অভিযান এবং ১৯৭২ সালে অ্যাপোলো ১৭ এর পরে প্রথম মানুষের চন্দ্র অবতরণের পরিকল্পনা।\n\n\n== অভিযান ==\nআর্টেমিস ৩ অভিযানে চাঁদের দক্ষিণ মেরু অঞ্চলে মনুষ্যবাহী ওরিয়ন মহাকশযান থেকে দুইজন নভোচারী অবতরণ করবে। প্রায় এক সপ্তাহ ধরে চাঁদের পৃষ্ঠে দু'জন নভোচারীকে রাখার পরিকল্পনা করা হয়েছে। অভিযানের উদ্দেশ্য হলো চাঁদে প্রথম কোনও মহিলাকে অবতরণ করানো। চার জন নভোচারী পৃথিবী ছেড়ে ওরিয়নের মাধ্যমে চাঁদের উদ্দেশ্যে যাত্রা শুরু করবে, এইচএলএস (হিউম্যান ল্যান্ডিং সিস্টেম - নীচে দেখুন) এর সাথে চাঁদের ভূ-পৃষ্ঠে দু'জন নভোচারী সদস্য অবতরণ, যারা ৬.৫ দিন অবধি চাঁদের ভূ-পৃষ্ঠে থাকবে। অন্য নভোচারীরা গেটওয়ে / ওরিওন অরবিটাল কমপ্লেক্সে থাকবেন। এই দুই নভোচারী জল বরফের নমুনা সহ চাঁদের পৃষ্ঠে চারটি স্পেসওয়াক, বিভিন্ন বৈজ্ঞানিক পর্যবেক্ষণ  পরিচালনা করবেন।\n\n\n== মহাকাশযান ==\n\n২০১৯ সালের মে মাসে নাসা একাধিক-উপাদান বিশিষ্ট অবতরণ ব্যবস্থার অধ্যয়নের জন্য এগারোটি সংস্থাকে বেছে নিয়েছে, এই অবতরণ ব্যবস্থাটি আর্টেমিস ৩ এর নভোচারীদের ডকিংয়ের আগে লুনার গেটওয়েতে পরীক্ষিত হবে। এগুলিকে \"স্থানান্তর উপাদান\" (নিম্ন-চন্দ্র কক্ষপথে) বলা হয়, নভোচারীদের \"অবতরণ উপাদান\" চাঁদের পৃষ্ঠে নামিয়ে আনে এবং \"আরোহ উপাদান\" গেটওয়েতে ফিরিয়ে আনে। আর্টেমিস ৩ অভিযানের পরে, পুনরায় জ্বালানীর মাধ্যমে এই ব্যবস্থাসমূহ পুনরায় ব্যবহারযোগ্য করে তোলার লক্ষ্য রাখা হয়েছে।\nমার্কিন সংস্থাসমূহ ২০২০ সালের এপ্রিল মাসে আর্টেমিস প্রোগ্রামের জন্য প্রয়োজনীয় চাঁদের অবতরণকারী যান উদ্ভাবনের জন্য নির্বাচিত হয়। ব্লু অরিজিনের ইন্টিগ্রেটেড ল্যান্ডার ভেহিকল, ডাইনেটিক্সের এএলপিএসিএ  ও স্পেস এক্সের স্টারশিপ উন্নয়নের জন্য নির্বাচিত হয়।\n\n\n== তথ্যসূত্র ==\n\n\n== বহিঃসংযোগ ==\nনাসা.গভ -এ ওরিওন ওয়েবসাইট\nনাসা.গভ -এ মহাকাশ উৎক্ষেপণ ব্যবস্থা ওয়েবসাইট"}