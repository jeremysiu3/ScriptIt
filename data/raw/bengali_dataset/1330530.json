{"pageid": 1330530, "title": "চাচ নামা", "url": "https://bn.wikipedia.org/wiki?curid=1330530", "content": "চাচ নামা ( সিন্ধি: چچ نامو ; উর্দু: چچ نامہ‎‎ ), যা ফতেহ নামা সিন্ধ (সিন্ধি: فتح نامه سنڌ;) নামেও পরিচিত হল মুহাম্মদ বিন কাসিম কর্তৃক সিন্ধু বিজয়ের বর্ণনা। এটি তারিখুল হিন্দ ওয়া আ'স-সিন্ধের ( আরবি: تاريخ الهند والسند; ভারত ও সিন্ধুর ইতিহাস) নামেও পরিচিত এবং বইটি সপ্তম থেকে অষ্টম শতাব্দীর সিন্ধু অঞ্চলের ইতিহাসের অন্যতম প্রধান ঐতিহাসিক উৎস, যা ফার্সি ভাষায় লেখা।\nবইয়ের পাঠ্যটি আলি কুফি নামে একজন মূল আরবি পাঠ থেকে ফার্সি ভাষায় অনুবাদ বলে ধারণা করা হয়। বইটি দীর্ঘকাল ধরে উমাইয়া সেনাপতি মুহাম্মদ বিন কাসিমের অষ্টম শতাব্দীর প্রথম দিকের বিজয়ের গল্প বলে বিবেচিত হয়ে আসছে। এ বইটি তাৎপর্যপূর্ণ, কারণ এটি ভারতীয় উপমহাদেশে ইসলামের উৎপত্তি ও ইসলামি বিজয় সম্পর্কে জানার উৎস। এটি ব্রিটিশ ভারতের বিভাজন নিয়ে বিতর্ককে প্রভাবিত করেছিল বলে মনে করা হয় এবং এর বিবরণ পাকিস্তানের রাষ্ট্র-অনুমোদিত ইতিহাসের পাঠ্যপুস্তকে অন্তর্ভুক্ত করা হয়েছে। \nযাহোক, মানান আহমেদ আসিফের মতে, এটি বাস্তবে মৌলিক কাজ, \"অনুবাদের কাজ নয়\"।  এটি একটি রোমান্টিক রচনা, যা ১৩ শতকের ইতিহাসে প্রভাবিত এবং এটি ৮ শতকের ঐতিহাসিক পাঠ নয়।  কিছু ইসলামি পণ্ডিত এবং আধুনিক ইতিহাসবিদ চাচনামার কিছু প্রতিবেদনের বিশ্বাসযোগ্যতা নিয়ে প্রশ্ন তোলেন। \n\n\n== তথ্যসূত্র =="}