{"pageid": 1033508, "title": "রিডল বাকু", "url": "https://bn.wikipedia.org/wiki?curid=1033508", "content": "বোত রিডল জুজি বাকু (ইংরেজি: Ridle Baku; জন্ম: ৮ এপ্রিল ১৯৯৮; রিডল বাকু নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের শীর্ষ স্তর বুন্দেসলিগার ক্লাব ভলফসবুর্গ এবং জার্মানি জাতীয় দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং ডান পার্শ্বীয় রক্ষণভাগের খেলোয়াড় হিসেবে খেলে থাকেন।\n২০০৭–০৮ মৌসুমে, জার্মান ফুটবল ক্লাব মাইনৎস ০৫-এর যুব পর্যায়ের হয়ে খেলার মাধ্যমে বাকু ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, জার্মান ক্লাব মাইনৎস ০৫ ২-এ হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; মাইনৎস ০৫ ২-এর হয়ে তিনি ২৭ ম্যাচে ১টি গোল করেছেন। ২০১৭–১৮ মৌসুমেই তিনি মাইনৎস ০৫-এর মূল দলে অন্তর্ভুক্ত হয়েছেম, যেখানে তিনি সকল প্রতিযোগিতায় ৫৪ ম্যাচে ৩টি গোল করেছেন। ২০২০–২১ মৌসুমে, তিনি প্রায় ১০ মিলিয়ন ইউরোর বিনিময়ে মাইনৎস ০৫ হতে ভলফসবুর্গে যোগদান করেছেন।\n২০১৫ সালে, বাকু জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় ৫ বছর যাবত জার্মানির বয়সভিত্তিক দলের হয়ে খেলার পর, তিনি ২০২০ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ১টি ম্যাচে অংশগ্রহণ করেছেন।\n\n\n== প্রারম্ভিক জীবন ==\nবোত রিডল জুজি বাকু ১৯৯৮ সালের ৮ই এপ্রিল তারিখে জার্মানির মাইনৎসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবাকু জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৫ সালের ১২ই নভেম্বর তারিখে তিনি নেদারল্যান্ডস অনূর্ধ্ব-১৮ দলের বিরুদ্ধে ম্যাচে জার্মানি অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। অভিষেকের মাত্র দুই দিন পর চেক প্রজাতন্ত্র অনূর্ধ্ব-১৮ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন। জার্মানি অনূর্ধ্ব-১৯ দলের হয়ে তিনি ২০১৭ উয়েফা ইউরোপীয় অনূর্ধ্ব-১৯ চ্যাম্পিয়নশিপে অংশগ্রহণ করেছেন, তবে তার দল উক্ত প্রতিযোগিতায় শুধুমাত্র গ্রুপ পর্বে অংশগ্রহণ করতে সক্ষম হয়েছিল; উক্ত প্রতিযোগিতায় তিনি ২ ম্যাচে অংশগ্রহণ করেছিলেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লীগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন।\n২০২০ সালের ১১ই নভেম্বর তারিখে, মাত্র ২২ বছর ৭ মাস ৩ দিন বয়সে, ডান পায়ে ফুটবল খেলায় পারদর্শী বাকু চেক প্রজাতন্ত্রের বিরুদ্ধে এক প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৩ নম্বর জার্সি পরিধান করে একজন ডান পার্শ্বীয় মধ্যমাঠের খেলোয়াড় হিসেবে খেলেছেন। ম্যাচটি জার্মানি ১–০ গোলের ব্যবধানে জয়লাভ করেছিল। জার্মানির হয়ে অভিষেকের বছরে বাকু মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৮ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে রিডল বাকু (ইংরেজি) (এছাড়াও জার্মান ভাষায় উপলব্ধ) \nরিডল বাকু – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রিডল বাকু  (ইংরেজি)  \nবিডিফুটবলে রিডল বাকু  (ইংরেজি)  \nওয়ার্ল্ডফুটবল.নেটে রিডল বাকু (ইংরেজি) \nন্যাশনাল-ফুটবল-টিমস.কমে রিডল বাকু (ইংরেজি)"}