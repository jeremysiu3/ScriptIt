{"pageid": 1418186, "title": "দেবব্রত গোস্বামী", "url": "https://bn.wikipedia.org/wiki?curid=1418186", "content": "দেবব্রত গোস্বামী এফইনস্টপি, এফআরএসসি (জন্ম: ৩১ আগস্ট ১৯৬৪) হলেন একজন ভারতীয় রসায়নবিদ এবং ভারতীয় প্রযুক্তিবিদ্যা প্রতিষ্ঠান কানপুরের রসায়ন বিভাগের প্রফেসর এস. সম্পাথ চেয়ার অধ্যাপক। তিনি একই প্রতিষ্ঠানের রসায়ন বিভাগের অধ্যাপক (উচ্চ প্রশাসনিক ধাপের) এবং লেজার ও ফটোনিক্স কেন্দ্রেরও অধ্যাপক। গোস্বামী ওপেন-অ্যাক্সেস জার্নাল সায়েন্স অ্যাডভান্সেস (Science Advances)-এর একজন সহযোগী সম্পাদক হিসাবে দায়িত্ব পালন করেন। এছাড়াও তিনি পিএলওএস ওয়ান (PLOS One) এবং পিরজে কেমিস্ট্রি (PeerJ Chemistry)-এরও একজন একাডেমিক সম্পাদক।\nতিনি কোয়ান্টাম কম্পিউটিং তত্ত্বের পাশাপাশি ননলিনিয়ার অপটিক্যাল স্পেকট্রোস্কোপিতে অবদান রেখেছেন। তার কাজগুলো ২০০'ও অধিক গবেষণা প্রকাশনায় নথিভুক্ত হয়েছে। তিনি রয়্যাল সোসাইটি অভ কেমিস্ট্রির একজন নির্বাচিত ফেলো, ইনস্টিটিউট অফ ফিজিক্স, দ্য এসপিআইই এবং দ্য অপটিক্যাল সোসাইটির ফেলো। এছাড়াও তিনি আইইইই-এর একজন সিনিয়র সদস্য, রাসায়নিক বিজ্ঞানে অবদানের জন্য স্বর্ণজয়ন্তী ফেলোশিপ পেয়েছেন এবং ওয়েলকাম ট্রাস্ট সিনিয়র রিসার্চ ফেলোশিপ অর্জন করেছেন। তিনি তৃতীয় ভারতীয় যিনি আলোকবিদ্যায় অনন্য-সাধারণ অবদানের জন্য ইন্টারন্যাশনাল কমিশন ফর অপটিক্স গ্যালিলিও গ্যালিলি মেডেল লাভ করেছেন।\n\n\n== জন্ম ও শিক্ষাজীবন ==\nগোস্বামী ১৯৬৪ সালের ৩১ আগস্ট ভারতের পশ্চিমবঙ্গ রাজ্যের ইছাপুর গ্রামে জন্মগ্রহণ করেন। স্থানীয় প্রতিষ্ঠান হতে শিক্ষা গ্রহণের পর তিনি যাদবপুর বিশ্ববিদ্যালয়ে ভার্তি হন এবং ১৯৮৬ সালে এখান হতে স্নাতক উত্তীর্ণ হয়ে আইআইটি কানপুরে গমন করেন এবং ১৯৮৮ সালে সেখান থেকে স্নাতকোত্তর ডিগ্রি লাভ করেন। এরপর তিনি উচ্চ শিক্ষার্থে যুক্তরাষ্ট্রে যা এবং সেখানকার প্রিন্সটন বিশ্ববিদ্যালয় হতে ১৯৯০ সালে স্নাতকোত্তর এবং ১৯৯৪ সালে পিএইচডি ডিগ্রি অর্জ করেন। পরবর্তীতে, ১৯৯৩-৯৪ সালে তিনি হার্ভার্ড হতে পোস্টডক্টরাল সমাপ্ত করেন। প্রিন্সটনে তার করা কাজ পরবর্তী সময়ে পদার্থবিজ্ঞানে নোবেল পুরস্কার ডনা স্ট্রিকল্যান্ডের কাজের সাথে আংশিকভাবে সমাপতিত ছিলো।\n\n\n== কর্মজীবন ==\nস্নাতক ডিগ্রি অর্জনের পর, ১৯৯৭ সালে কোয়ান্ট্রনিক্স কর্পোরেশনে এক বছর কাটানোর আগে, ১৯৯৪ থেকে ১৯৯৬ সাল পর্যন্ত তিনি ব্রুকহেভেন ন্যাশনাল ল্যাবরেটরিতে দুই বছর কর্মরত ছিলেন। ১৯৯৮ সালে তিনি প্রিন্সটন ইউনিভার্সিটি সেন্টার ফর আল্ট্রাফাস্ট লেজার ল্যাবসে ফিরে যান। তিনি ১৯৯৮ সালে ডিএনএপি (পারমাণবিক ও পারমাণবিক পদার্থবিদ্যা বিভাগ)-এর অংশ ফেলো-ই হিসাবে টাটা ইনস্টিটিউট অফ ফান্ডামেন্টাল রিসার্চ-এ যোগ দিতে ভারতে ফিরে আসেন। ২০০৩ সালে তিনি আইআইটি কানপুরে সহযোগী অধ্যাপক হিসাবে রসায়ন বিভাগে যোগ দেন এবং বর্তমারে সেখানেই একজন অধ্যাপক (উচ্চ প্রশাসনিক গ্রেড) হিসেবে কর্মরত আছেন। ২০১৮ সালে তাকে রসায়নের প্রফেসর এস. সম্পাথ চেয়ার প্রফেসরশিপ সম্মননাতে ভূষিত করা হয়। তিনি একই প্রতিষ্ঠানের দ্য সেন্টার ফর লেজারস অ্যান্ড ফটোনিক্স-এও কর্মরত আছেন।\n\n\n== বৈদেশিক সংযুক্তি ==\nন্যাশনাল প্রোগ্রাম অন টেকনোলজি এনহ্যান্সড লার্নিং কোর্স অন কোয়ান্টাম কম্পিউটিং;\nআল্ট্রাফাস্ট লেজার ভার্চুয়াল ল্যাব।\n\n\n== তথ্যসূত্র ==\n\n\n== বহিঃসংযোগ ==\nFull list of publications\nগুগল স্কলার দ্বারা সূচীবদ্ধ দেবব্রত গোস্বামীর প্রকাশনাসমূহ"}