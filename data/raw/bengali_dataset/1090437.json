{"pageid": 1090437, "title": "অ্যালিস শালভি", "url": "https://bn.wikipedia.org/wiki?curid=1090437", "content": "অ্যালিস হিলডেগার্ড শালভি (হিব্রু ভাষায়: אליס שלוי‎; জন্ম উপাধি: মারগুলিস; ১৬ অক্টোবর ১৯২৬) একজন ইসরায়েলি অধ্যাপক এবং শিক্ষাবিদ। তিনি মেয়েদের জন্য প্রগতিশীল ইহুদি শিক্ষা এবং মহিলাদের মর্যাদা এগিয়ে নিয়ে যাওয়ার জন্য একটি নেতৃস্থানীয় ভূমিকা পালন করেন।\n\n\n== জীবনী ==\nতিনি জার্মানির এসেন শহরে একটি অর্থোডক্স ইহুদি পরিবারে জন্মগ্রহণ করেন। তার পিতামাতা বেনজিওন এবং পার্ল মারগুলিস ধর্মীয় জায়নবাদী ছিলেন। অ্যালিস দুই সন্তানের মধ্যে সর্বকনিষ্ঠ ছিল। পরিবারের একটি পাইকারি লিনেন এবং গৃহস্থালি জিনিসপত্রের ব্যবসা ছিল।\n১৯৩৩ সালে জার্মানিতে হিটলারের ক্ষমতায় আসার পরপরই পারিবারিক বাড়িতে তল্লাশি চালানো হয়, যার ফলে ১৯৩৪ সালের মে মাসে তারা লন্ডনে চলে যায়। লন্ডনে শালবির বাবা ও ভাই ঘড়ি ও গহনা আমদানি করেন। যখন ব্লিৎজ শুরু হয়, তারা লন্ডন থেকে ৫০ কিলোমিটার উত্তরে আইলেসবেরিতে চলে যায় এবং ওয়াডেসডনের একটি ছোট বাড়িতে বাস করে, যা জেমস রোথচাইল্ডের এস্টেটের অংশ ছিল।\nপরিবারটি সেখানে গোলাবারুদ ক্রমাঙ্কন ডিভাইসগুলির জন্য একটি কারখানা তৈরি করেছিল যা তাদের আর্থিকভাবে প্রতিষ্ঠিত করেছিল। ১৯৪৪ সালে শালভি কেমব্রিজ বিশ্ববিদ্যালয়ে ইংরেজি সাহিত্য অধ্যয়ন করেন। ১৯৪৬ সালে তাকে ব্রিটিশ ইহুদি ছাত্রদের প্রতিনিধি হিসেবে বাসেলের ২২তম জায়নবাদী কংগ্রেসে পাঠানো হয়।\n১৯৪৯ সালে লন্ডন স্কুল অফ ইকোনমিক্সে সামাজিক কাজে ডিগ্রি অর্জনের পর শালভি জেরুসালেমে বসতি স্থাপন করে ইসরায়েলে অভিবাসিত হন। তিনি জেরুজালেমের হিব্রু বিশ্ববিদ্যালয়ের ইংরেজি বিভাগে অনুষদ সদস্য হন এবং ১৯৬২ সালে সেখানে পিএইচডি অর্জন করেন।\n১৯৫০ সালের মে মাসে তিনি নিউ ইয়র্কের নতুন অভিবাসী মোশে শেলকোভিৎজের (পরে শালভি) সাথে দেখা করেন, যাকে তিনি সেই বছরের অক্টোবরে বিয়ে করেন। তাদের ছয় সন্তান ছিল: জোয়েল (জন্ম. ১৯৫২), মিচা (জন্ম. ১৯৫৪), দিৎজা (জন্ম. ১৯৫৭), হেফজিবাহ (জন্ম. ১৯৬০), বেনজিন (জন্ম. ১৯৬৩) এবং পিনিনা (পার্ল, জন্ম. ১৯৬৭)। \n\n\n== একাডেমিক এবং পাবলিক ক্যারিয়ার ==\nশালভি জেরুজালেমের হিব্রু বিশ্ববিদ্যালয় এবং নেগেভের বেন-গুরিয়ন বিশ্ববিদ্যালয়ের ইংরেজি সাহিত্য বিভাগের নেতৃত্ব দেন। তিনি পেলেচের প্রতিষ্ঠাতা ছিলেন, ধর্মীয় মেয়েদের জন্য একটি পরীক্ষামূলক স্কুল যা অপ্রচলিতভাবে তালমুদ  (১৯৭৫-১৯৯০) এবং প্রতিবেশী সমিতির ওহালিম আন্দোলনের (১৯৭৩-১৯৭৯) শিক্ষা দেয়; এছাড়াও তিনি ইজরায়েল মহিলা নেটওয়ার্কের (১৯৮৪-২০০০) প্রতিষ্ঠাতা পরিচালক (পরবর্তী চেয়ারওম্যান) ছিলেন। পরবর্তী অবস্থানে, তিনি ইজরায়েলের অন্যতম বিশিষ্ট নারীবাদী উকিল ছিলেন, এমন একটি প্রোগ্রাম তৈরি করেছিলেন যা ইসরাইলি সমাজে মহিলাদের মুখোমুখি বেশিরভাগ বৈষম্য এবং অসুবিধাকে অন্তর্ভুক্ত করে। তার কাজের একটি গুরুত্বপূর্ণ লক্ষ্য ছিল সব বিভাগে এবং সশস্ত্র বাহিনীর সকল স্তরে ইজরায়েলি নারীদের অবদানের গ্রহণযোগ্যতা অর্জন করা, যেহেতু ইজরায়েলি অর্থনৈতিক, রাজনৈতিক এবং সামাজিক জীবনে সেনা সেবা একটি উল্লেখযোগ্য ভূমিকা পালন করে। ১৯৯০-এর দশকে তিনি আগুনাহ অধিকারের জন্য আন্তর্জাতিক জোট প্রতিষ্ঠা করেন। তিনি চার বছর স্কিটার ইনস্টিটিউটের রেক্টর হিসাবেও দায়িত্ব পালন করেছিলেন। শালভি ২০১৮ সালে রিমেম্বার দ্য উইমেন ইনস্টিটিউটের উপদেষ্টা বোর্ডের সদস্য হিসাবেও কাজ করেন। তিনি নেভার এ নেটিভ শিরোনামে একটি স্মৃতিকথা প্রকাশ করেছিলেন।\n\n\n== তথ্যসূত্র =="}