{"pageid": 1513914, "title": "ডেলনা ডেভিস", "url": "https://bn.wikipedia.org/wiki?curid=1513914", "content": "ডেলনা ডেভিস একজন ভারতীয় অভিনেত্রী এবং ভরতনাট্যম নৃত্যশিল্পী। ইনি মূলত মালায়ালাম এবং তামিল চলচ্চিত্রে অভিনয় করেন। ইনি বিভিন্ন টিভি ধারাবাহিক ও বিনোদনমূলক অনুষ্ঠানেও কাজ করেছেন। তার অভিনীত কিছু উল্লেখযোগ্য চলচ্চিত্র হল ইউ টু ব্রুটাস (২০১৫), হ্যাপি ওয়েডিং (২০১৬) এবং কুরঙ্গু বোম্মাই (২০১৭)। \n\n\n== কর্মজীবন ==\nডেলনা ডেভিস প্রথমে তামিল চলচ্চিত্র জগতে অভিনয় করতে শুরু করেন। তার প্রথম সিনেমা ছিল  জয়ন্তনের ভিদিয়ুম ভারাই পেসু (২০১৪) এবং তারপর তিনি পাত্রা  (২০১৫) ছবিতেও কাজ করেছেন। তার সহশিল্পী ছিলেন নবাগত মিঠুন দেব এবং উদ্যোক্তা থেকে অভিনেতা হওয়া স্যাম পল। সিনেমাতে ডেলনা একজন কলেজ ছাত্রী চরিত্রে অভিনয় করেছিলেন।  ডেলনা তার পরীক্ষার পাশাপাশি ছবির শুটিংও চালিয়ে যান।। ২০১৫ সালের মার্চ মাসে তামিলনাড়ুতে খুবই কম সংখ্যার প্রেক্ষাগৃহে পাত্রা  সিনেমাটি মুক্তি পায়।  তার প্রথম মালায়ালাম ছবি ছিল \"ইউ টু ব্রুটাস\" (২০১৫) পাত্রার সাথে একই দিনে মুক্তি পায়। অভিনেত্রী কেরালার সিনেমা জগতে কাজ করার সময় অন্য কোন নাম ব্যবহার করার পরিবর্তে তার আসল নামই ব্যবহার করেছিলেন।  তার প্রথম ছবি মুক্তির আগেই ডেলনা জ্ঞানমের আক্কাম এবং পালানির উধা সহ আরও বেশ কয়েকটি তামিল ছবিতে চুক্তিবদ্ধ হন, যেগুলোর কাজ সম্পন্ন হলেও প্রেক্ষাগৃহে মুক্তি পায়নি।  ২০১৫ সালে তার তৃতীয় এবং শেষ মুক্তিপ্রাপ্ত ছবি ছিল এক রাজনৈতিক ও ব্যঙ্গাত্মক সিনেমা ৪৯-ও (২০১৫), যেখানে প্রবীণ কৌতুকাভিনেতা গৌণ্ডামণি মুখ্য ভূমিকায় অভিনয় করেছিলেন।\n২০১৬ সালে ডেলনা  মালায়ালাম ছবি হ্যাপি ওয়েডিং (২০১৬)-এ অভিনয় করেন। তার পরবর্তী মুক্তিপ্রাপ্ত ছবি ছিল নানাইয়াধে মাঝাইয়ে। পরবর্তীকালে তাকে বিদার্থ এবং অভিনেতা-পরিচালক ভারতীরাজা অভিনীত কুরাঙ্গু বোমাই (২০১৭) সিনেমায় একটি গুরুত্বপূর্ণ চরিত্রে দেখা যায়, যা তার এখন পর্যন্ত সবচেয়ে বড় তামিল প্রকল্প।\n\n\n== চলচ্চিত্র তালিকা ==\n\n\n== টেলিভিশন ==\n\n\n=== ধারাবাহিক ===\n\n\n=== অনুষ্ঠান ===\n\n\n== তথ্যসূত্র =="}