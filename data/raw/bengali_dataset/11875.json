{"pageid": 11875, "title": "গুয়াতেমালা", "url": "https://bn.wikipedia.org/wiki?curid=11875", "content": "গুয়াতেমালা বা গুয়াতেমালা প্রজাতন্ত্র (স্পেনীয় ভাষায়: República de Guatemala রেপুভ়্‌লিকা দ়ে গ়্ৱাতেমালা আ-ধ্ব-ব: [re'puβlika ðe ɣwate'mala]) মধ্য আমেরিকার একটি প্রজাতান্ত্রিক রাষ্ট্র। এর উত্তর-পশ্চিমে মেক্সিকো, দক্ষিণ-পশ্চিমে প্রশান্ত মহাসাগর, উত্তর-পূর্বে বেলিজ ও ক্যারিবীয় সাগর, এবং দক্ষিণ-পূর্বে হন্ডুরাস ও এল সালভাদোর। গুয়াতেমালা মধ্য আমেরিকার সবচেয়ে জনবহুল রাষ্ট্র। রুক্ষ পাহাড় ও আগ্নেয়গিরি, নয়নাভিরাম হ্রদ ও সবুজের সমারোহে সমৃদ্ধ এই দেশটিতে মধ্য আমেরিকার এক-তৃতীয়াংশ জনগণের বাস। উচ্চভূমিতে অবস্থিত গুয়াতেমালা সিটি (Ciudad de Guatemala সিউদাদ দে গুয়াতেমালা) দেশের রাজধানী ও বৃহত্তম শহর। শহরটি জাতীয় জীবনের সমস্ত দিক নিয়ন্ত্রণ করে।\nলাতিন আমেরিকার অন্যান্য দেশগুলির তুলনায় গুয়াতেমালাতে আদিবাসী জাতির লোকেদের সংখ্যা অনেক বেশি। গুয়াতেমালার অর্ধেক জনগণই মায়া জাতির লোক। মায়ারা অতীতে এই অঞ্চলে একটি সমৃদ্ধ সভ্যতা গড়ে তুলেছিল। দেশের বাকি অর্ধেক লোকেরা হল মেস্তিজো, অর্থাৎ ইউরোপীয় ও আদিবাসী আমেরিকানদের মিশ্র জাতি। এরা গুয়াতেমালাতে লাদিনো নামে পরিচিত।\nগুয়াতেমালার সংস্কৃতি পুরাতন আর নূতনের মিশ্রণ। এর বিরাটসংখ্যক আদিবাসী জনগণ এখনও প্রাচীন রীতিনীতি ধরে রেখেছে। অন্যদিকে গুয়াতেমালা সিটি ও অন্যান্য শহর এলাকাকে কেন্দ্র করে লাদিনোরা আধুনিক ইউরোপীয় ও উত্তর আমেরিকান ধাঁচের জীবনযাপন করে। গুয়াতেমালার পল্লী উচ্চভূমির জীবনে মায়া সংস্কৃতির শেকড় এখনও গভীর। এসব এলাকায় এখনও বহু আদিবাসী মানুষ কোন না কোন মায়া ভাষাতে কথা বলেন, সনাতনী ধর্ম ও গ্রামীণ রীতিনীতি পালন করেন এবং ঐতিহ্যবাহী বস্ত্র ও অন্যান্য হস্তশিল্প প্রস্তুত করে থাকেন। লাদিনো ও মায়া সংস্কৃতির এই সহাবস্থান গুয়াতেমালার সমাজে জটিলতার সৃষ্টি করেছে, যে সমাজে ধনী ও দরিদ্রের মধ্যে বৈষম্য প্রকট। এই বিভাজন গুয়াতেমালার ইতিহাসের নানা টানাপোড়েন ও সংঘাতের প্রধান উৎস।\nগুয়াতেমালার অর্থনীতি ঐতিহ্যগতভাবে কফি, কলা, চিনি ও অন্যান্য ক্রান্তীয় শস্য রপ্তানির উপর নির্ভরশীল। দেশটির একটি ক্ষুদ্র ধনী গোষ্ঠী বড় বড় এস্টেট বা জমিদারির অধিকারী। অন্যদিকে কৃষিশ্রম সরবরাহকারী জনগোষ্ঠী, বিশেষত আদিবাসীরা অত্যন্ত দরিদ্র। \nগুয়াতেমালা ১৮২১ সালে স্পেনের কাছ থেকে স্বাধীনতা লাভ করার পর সামরিক স্বৈরশাসকেরা এর রাজনীতিতে আধিপত্য বিস্তার করে। বর্ধনশীল সামাজিক ও অর্থনৈতিক বৈষম্য ও সরকারি নিপীড়নের ফলে ১৯৬০-এ দেশটিতে গৃহযুদ্ধ শুরু হয়। ১৯৮০-র দশকের শেষের দিকে গণতান্ত্রিক বেসামরিক শাসনের দিকে দেশটি এগোতে থাকে। ১৯৯৬ সালে একটি শান্তিচুক্তি স্বাক্ষরের মাধ্যমে ৩৬ বছর দীর্ঘস্থায়ী গৃহযুদ্ধের সমাপ্তি ঘটে। এই যুদ্ধে দুই লক্ষেরও বেশি গুয়াতেমালান নিহত বা নিখোঁজ হন।\n\n\n== ইতিহাস ==\nগুয়াতেমালা দীর্ঘকাল স্প্যানীয় উপনিবেশে থাকে। এই কারণে তাদের রাষ্ট্র ভাষা হয় স্প্যানিশ। ১৯৬০ থেকে ১৯৯৬ এই সময়ের মধ্যে গৃহ যুদ্ধ শুরু হয়। ১৯৯৬ এর শান্তি চুক্তির মাধ্যমে এর সমাপ্তি ঘটে।\n\n\n== রাজনীতি ==\n\n\n== প্রশাসনিক অঞ্চলসমূহ ==\n\n\n== ভূগোল ==\n\n\n== অর্থনীতি ==\n\n\n== জনসংখ্যা ==\n\n\n== সংস্কৃতি ==\nগুয়াতেমালা সংস্কৃতি শক্তিশালী প্রতিফলিত মায়ান এবং স্পেনীয় প্রভাব এবং গ্রামে পার্বত্য অঞ্চলের গরীব মায়ান গ্রামবাসী মধ্যে একটি বৈসাদৃশ্য হিসাবে সংজ্ঞায়িত করা চলে আসে, এবং নগরকেন্দ্রিক এবং অপেক্ষাকৃত ধনী mestizos জনসংখ্যা (পরিচিত গুয়াতেমালা যেমন ladinos ) যিনি নগর ও কৃষি সমভূমি পার্শ্ববর্তী ব্যাপৃত ।\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\nGuatemala Memory of Silence Tx'inil Na'tab'al Report of the (United Nations) Commission for Historical Clarification: Conclusions and Recommendations  ওয়েব্যাক মেশিনে আর্কাইভকৃত ২ ফেব্রুয়ারি ২০০৭ তারিখে\nGuatemala Map Search with Longitude and Latitude\nGovernment of Guatemala (স্পেনীয়)\nChief of State and Cabinet Members\nসিআইএ প্রণীত দ্য ওয়ার্ল্ড ফ্যাক্টবুক-এ Guatemala-এর ভুক্তি\nGuatemala at UCB Libraries GovPubs\nকার্লিতে গুয়াতেমালা (ইংরেজি)\n উইকিমিডিয়া অ্যাটলাসে Guatemala\n\nGuatemala in Pictures\n360° Panoramic Photos of Guatemala"}