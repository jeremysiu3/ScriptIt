{"pageid": 1429318, "title": "ম্যারি পপিন্স (বই ধারাবাহিক)", "url": "https://bn.wikipedia.org/wiki?curid=1429318", "content": "ম্যারি পপিন্স অস্ট্রেলীয়-ব্রিটিশ লেখক পি. এল. ট্র্যাভার্স রচিত আটটি শিশুতোষ বইয়ের ধারাবাহিক, যা ১৯৩৪ থেকে ১৯৮৮ সাল পর্যন্ত প্রকাশিত হয়। ম্যারি শেপার্ড এই ধারাবাহিকের প্রচ্ছদ করেন।\nবইগুলো ঐন্দ্রজালিক ক্ষমতাসম্পন্ন আয়া ম্যারি পপিন্সকে কেন্দ্র করে রচিত, যিনি লন্ডনের ১৭ নং চেরি ট্রি লেনের ব্যাঙ্কস পরিবারে তাদের বাচ্চাদের দেখাশোনার জন্য আসেন। বিভিন্ন রোমাঞ্চকর যাত্রার পর ম্যারি পপিন্স চলে যান। আটটি বইয়ের প্রথম তিনটি বইয়ে ম্যারি পপিন্সের আসা ও যাওয়ার বর্ণনা রয়েছে। পরবর্তী পাঁচটি বইয়ে পূর্বের আসা যাওয়ার পথে রোমাঞ্চকর গল্পগুলো বর্ণিত হয়েছে। ট্র্যাভার্স ম্যারি পপিন্সের পরিচয় দিয়ে গিয়ে বলেন, \"তিনি বারবার আসতে ও যেতে পারবেন না।\"\nওয়াল্ট ডিজনি বইগুলো থেকে ম্যারি পপিন্স (১৯৬৪) শিরোনামে একটি সঙ্গীতধর্মী চলচ্চিত্র নির্মাণ করে, এতে নাম ভূমিকায় অভিনয় করেন জুলি অ্যান্ড্রুজ। সেভিং মিস্টার ব্যাঙ্কস (২০১৩) চলচ্চিত্রে ১৯৬৪ সালের চলচ্চিত্রটির নির্মাণের চিত্রায়ন দেখানো হয়েছে। ডিজনির ১৯৬৪ সালের চলচ্চিত্রের অনুবর্তী পর্ব ম্যারি পপিন্স রিটার্নস (২০১৮)-এ নাম ভূমিকায় অভিনয় করেন এমিলি ব্লান্ট।\n২০০৪ সালে ডিজনি থিয়েট্রিক্যাল ও স্যার ক্যামেরন ম্যাকইন্টশ লন্ডনের ওয়েস্ট এন্ড থিয়েটারে ম্যারি পপিন্স শিরোনামে একটি সঙ্গীতনাট্য মঞ্চায়ন করে। সঙ্গীতনাট্যটি পরে ২০০৬ সালে নিউ ইয়র্কে ব্রডওয়ে মঞ্চে মঞ্চস্থ হয় এবং ২০১৩ সালের ৩ মার্চ পর্যন্ত চলে।\n\n\n== বইসমূহ ==\nম্যারি পপিন্স\nম্যারি পপিন্স কামস ব্যাক\nম্যারি পপিন্স ওপেনস দ্য ডোর\nম্যারি পপিন্স ইন দ্য পার্ক\nম্যারি পপিন্স ফ্রম এ টু জেড\nম্যারি পপিন্স ইন দ্য কিচেন\nম্যারি পপিন্স ইন চেরি ট্রি লেন\nম্যারি পপিন্স অ্যান্ড দ্য হাউজ নেক্সট ডোর\n\n\n== মূল চরিত্রাবলি ==\nম্যারি পপিন্স\nতোতা আমব্রেলা\nব্যাঙ্কস পরিবারের বাচ্চারা\nজেন\nমাইকেল\nজন\nবারবারা\nঅ্যানাবেল\nমিস্টার ব্যাঙ্কস\nমিসেস ব্যাঙ্কস\nপার্কের দ্বাররক্ষক\nবার্ট\nমিস লার্ক\nঅ্যাডমিরাল বুম\nঅন্যান্য গৃহপরিচারক\nএলেন\nব্রিল\nরবার্টসন এ\n\n\n=== বিভিন্ন চরিত্রের উপস্থিতি ===\n\n\n== তথ্যসূত্র ==\n\n\n== বহিঃসংযোগ ==\nবার্গস্টেন, স্টেফান (১৯৭৮)। Mary Poppins and Myth। স্টকহোম: আল্মকভিস্ট অ্যান্ড ভিকসেল। আইএসবিএন 91-22-00127-1। \nবস্টরিজ, মার্ক (১৯ সেপ্টেম্বর ২০১৪), \"Hail Mary\", দি ইন্ডিপেন্ডেন্ট, লন্ডন উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nগ্রিলি, জর্জিয়া (২০০৭) [১৯৯৭]। Myth, Symbol, and Meaning in Mary Poppins: The Governess as Provocateur [In volo, dietro la porta: Mary Poppins e Pamela Lyndon Travers]। জেনিফার ভার্নি কর্তৃক অনূদিত। Foreword by Neil Gaiman। নিউ ইয়র্ক: রুটলেজ। আইএসবিএন 978-0-415-97767-8। \nকুঞ্জ, জুলিয়া (২০১৪)। Intertextuality and Psychology in P. L. Travers's Mary Poppins Books। ALPH: Approaches to Literary Phantasy, 7। ফ্রাঙ্কফুর্ট: পিটার ল্যাং। আইএসএসএন 1864-323X। আইএসবিএন 978-3-631-64873-5।"}