{"pageid": 1135550, "title": "আবু সাহল আল-কুহি", "url": "https://bn.wikipedia.org/wiki?curid=1135550", "content": "আবু সাহল ওয়েযান ইবনে রুস্তম আল কুহি (al-Qūhī; ফার্সি: ابوسهل بیژن کوهی আবুসাহল বিজান-ই কুহি) ছিলেন একজন ফার্সি গণিতবিদ, পদার্থবিদ এবং জ্যোতির্বিদ। তিনি তাবারিস্তান, আমোলের একটি এলাকা কুহ থেকে এসেছিলেন এবং দশম শতাব্দীতে বাগদাদে বেড়ে ওঠেন। অনেক গাণিতিক ও জ্যোতির্বিদ্যা সংক্রান্ত লেখার জন্য তাকে সর্বশ্রেষ্ঠ জ্যামিতিশাস্ত্রে পারদর্শীদের একজন হিসেবে বিবেচনা করা হয়।\n\nআল-কুহি ৯৮৮ খ্রিস্টাব্দে বাগদাদে বুওয়াইহিদ আমির শরফ আল- দাওলার নির্মিত মানমন্দিরে কাজ করা জ্যোতির্বিজ্ঞানীদের দলনেতা ছিলেন। তিনি জ্যোতির্বিদ্যার উপর একটি গ্রন্থ লিখেছেন যেখানে তিনি বেশ কয়েকটি কঠিন জ্যামিতিক সমস্যার সমাধান করেছেন।\nগণিতে তিনি আর্কিমিডিয়ান এবং অ্যাপোলোনিয়ান সমস্যাগুলির দিকে তার মনোযোগ নিবেদন করেন যা দ্বিঘাতের চেয়ে উচ্চতর সমীকরণের দিকে নিয়ে যায়। তিনি এদের কিছু সমাধান করেছেন এবং সমাধানযোগ্যতার শর্তাবলী নিয়ে আলোচনা করেছেন। উদাহরণস্বরূপ, তিনি একটি সমবাহু পঞ্চভুজকে একটি বর্গক্ষেত্রে অন্তর্ভুক্ত করার সমস্যা সমাধান করতে সক্ষম হন, যার ফলে চতুর্ঘাত সমীকরণ তৈরি হয়। তিনি \"নিখুঁত কম্পাস\" এর উপর একটি গ্রন্থও লিখেছেন। এই কম্পাসটি একটি পরিবর্তনশীল দৈর্ঘ্যের এক পা সহ কম্পাস যা ব্যবহারকারীদের যেকোন কনিক আঁকতে দেয় যেমন: সরলরেখা, বৃত্ত, উপবৃত্ত, পরাবৃত্ত এবং অধিবৃত্ত। সম্ভবত আল-কুহি যন্ত্রটি আবিষ্কার করেছিলেন।\nঅ্যারিস্টটলের মতো, আল-কুহিও প্রস্তাব করেছিলেন যে পৃথিবীর কেন্দ্র থেকে দূরত্বের পরিবর্তনের সাথে সাথে দেহের ওজন পরিবর্তিত হয়।\nআল-কুহি এবং গণিতে আগ্রহী একজন উচ্চ সরকারি কর্মচারী আবু ইসহাক আল-সাবির মধ্যে আদানপ্রদানকৃত চিঠিপত্র সংরক্ষিত আছে।\n\n\n== তথ্যসূত্র ==\n\n\n== আরও পড়ুন ==\nBerggren, J. Lennart (২০২১)। \"al-Kūhī\"।   Fleet, Kate; Krämer, Gudrun; Matringe, Denis; Nawas, John; Rowson, Everett। Encyclopaedia of Islam, THREE। Brill Online। আইএসএসএন 1873-9830। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}