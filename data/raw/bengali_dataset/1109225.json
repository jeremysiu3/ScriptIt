{"pageid": 1109225, "title": "এম রফিকুল ইসলাম", "url": "https://bn.wikipedia.org/wiki?curid=1109225", "content": "ড. এম. রফিকুল ইসলাম একজন বাংলাদেশী শিক্ষাবিদ, অধ্যাপক ও লেখক। তিনি ইসলামী বিশ্ববিদ্যালয়, বাংলাদেশের অষ্টম উপাচার্য ছিলেন। তিনি রাজশাহী বিশ্ববিদ্যালয়ের অর্থনীতি বিভাগের বিশিষ্ট অধ্যাপক ছিলেন। তিনি ৩ এপ্রিল ২০০৪ থেকে ১০ জুলাই ২০০৬ পর্যন্ত ২ বছরেরও বেশি সময় ইসলামী বিশ্ববিদ্যালয়ে উপাচার্য হিসেবে দায়িত্ব পালন করেন।\n\n\n== কর্মজীবন ==\nতিনি ২০১২ সালে রাজশাহী বিশ্ববিদ্যালয়ের জিয়া পরিষদের সভাপতি ছিলেন। তিনি ২০১৯ সালে পুন্ড্র ইউনিভার্সিটি অফ সায়েন্স অ্যান্ড টেকনোলজি, বগুড়ার কোষাধ্যক্ষ ছিলেন।\n\n\n=== উপাচার্য পদ ===\nতিনি ৩ এপ্রিল ২০০৪ সালে ইসলামী বিশ্ববিদ্যালয়, কুষ্টিয়ার উপাচার্য নিযুক্ত হন। নভেম্বর ২০০৫ সালে, ইসলামী বিশ্ববিদ্যালয়ের শিক্ষক সমিতি (ইবিশিস) উপাচার্য এম রফিকুল ইসলামের বিরুদ্ধে বিশ্ববিদ্যালয়ের দুর্নীতি ও অনিয়ম এবং বিশ্ববিদ্যালয়ের অধ্যাদেশ লঙ্ঘনের জন্য অভিযোগ তোলে। স্থানীয় চাকরি প্রার্থীদের চাপ এবং রাজনৈতিক সমস্যার কারণে রফিকুল ইসলাম ২০০৬ সালের জুলাই মাসে শিক্ষা মন্ত্রণালয়ে তার পদত্যাগপত্র জমা দেন।\n\n\n== আরো দেখুন ==\nশেখ আবদুস সালাম\nরশিদ আসকারী\n\n\n== তথ্যসূত্র =="}