{"pageid": 1181394, "title": "বানৌটা খাদেম", "url": "https://bn.wikipedia.org/wiki?curid=1181394", "content": "বাংলাদেশ নৌবাহিনী টাগ (সংক্ষেপেঃ বানৌটা) খাদেম হলো গণচীনে নির্মিত বাংলাদেশ নৌবাহিনীর একটি টাইপ ৮৩৭-শ্রেণীর টাগবোট। জাহাজটিকে উহু শিপইয়ার্ডে নির্মাণ করা হয়। জাহাজটি বহিঃনোঙ্গরে ও পোতাশ্রয়ে নিরাপত্তা নিশ্চিতের পাশাপাশি নৌবাহিনীর অন্যান্য জাহাজ এবং বাণিজ্যিক জাহাজকে টোয়িং সহযোগিতা প্রদান, পোতাশ্রয়ে ও সমুদ্রে অগ্নিনির্বাপণ এবং উদ্ধারকারী জাহাজ হিসেবে কার্যকরী ভূমিকা পালন করে।\n\n\n== ইতিহাস ==\nউহু শিপইয়ার্ডে নির্মিত বানৌটা খাদেম জাহাজটি বাংলাদেশ নৌবাহিনীর বহরে ৬ মে, ১৯৮৪ সালে যুক্ত হয়। জাহাজটি বহিঃনোঙ্গরে ও পোতাশ্রয়ে সামরিক এবং অন্যান্য বাণিজ্যিক জাহাজকে সহযোগিতা প্রদানের পাশাপাশি দুর্যোগকালীন সময়ে উদ্ধার ও বিভ্রান্ত কাজে নিয়োজিত থাকে। পাশাপাশি দুর্যোগ পরবর্তী উদ্ধার অভিযান এবং ত্রাণ তৎপরতায় জাহাজটিকে ব্যবহার করা হয়।\n\n\n== বৈশিষ্ট্য ও যান্ত্রিক কাঠামো ==\nবানৌটা খাদেম জাহাজটির দৈর্ঘ্য ৬০.২ মিটার, প্রস্হ ১১.৬ মিটার এবং গভীরতা ৪.৪ মিটার। জাহাজটিতে রয়েছে ২টি ডিএম১৩আর ২২০৮ কিলোওয়াট ১৫০০ এইচপি ডিজেল ইঞ্জিন। যার ফলে জাহাজটি সর্বোচ্চ ১৫ নট (২৮ কিলোমিটার প্রতি ঘণ্টা; ১৭ মাইল প্রতি ঘণ্টা) গতিতে চলতে সক্ষম।\n\n\n== তথ্যসূত্র =="}