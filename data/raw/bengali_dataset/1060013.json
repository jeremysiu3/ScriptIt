{"pageid": 1060013, "title": "ননীবালা গুহ", "url": "https://bn.wikipedia.org/wiki?curid=1060013", "content": "ননীবালা গুহ (১৮৮৪― জুন, ১৯৯০) একজন বাঙালি স্বাধীনতা সংগ্রামী ও সমাজসেবক। তিনি বাঁকুড়ার গান্ধীবুড়ি নামে পরিচিত ছিলেন।\n\n\n== অবদান ==\n১৮৮৪ সালে ননীবালা গুহ বাঁকুড়া জেলার ইন্দাসের আকুই গ্রামের রক্ষিত পরিবারে জন্মগ্রহণ করেন। মাত্র নয় বছর বয়সে জগত্‍দুর্লভ গুহের সঙ্গে তাঁর বিয়ে হয়। বিবাহের দুই বছরের মধ্যে বিধবা হন তিনি। স্বাধীনতা সংগ্রামী জগবন্ধু দত্তের অনুপ্রেরণায় ব্রিটিশ সরকারের বিরুদ্ধে কর না দেওয়ার আন্দোলনে যোগ দেন। ১৯৪২ সালের ভারত ছাড়ো আন্দোলনে যোগ দিয়েও কারাবরণ করেছেন। মেদিনীপুর সেন্ট্রাল জেলে দীর্ঘদিন আটক ছিলেন ননীবালা। বর্ধমান ও বাঁকুড়া জেলায় নারীশিক্ষা বিস্তারে অগ্রণী ভূমিকা পালন করেন তিনি। জীবনের সমস্ত সঞ্চয় তিনি স্থানীয় বিদ্যালয়কে দান করে যান। তাঁর ঐকান্তিক চেষ্টায় বিদ্যালয়টি গড়ে ওঠে। স্বাধীনতার পরে ভারত সরকার তাঁকে তাম্রফলক প্রদান করে সম্মানিত করে।\n\n\n== তথ্যসূত্র =="}