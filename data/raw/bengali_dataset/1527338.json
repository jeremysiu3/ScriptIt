{"pageid": 1527338, "title": "কে পিএ সি লীলা", "url": "https://bn.wikipedia.org/wiki?curid=1527338", "content": "কে.পি.এ.সি. লীলা একজন ভারতীয় অভিনেত্রী যিনি মূলত মালায়ালাম নাট্যমঞ্চ এবং চলচ্চিত্রে তার অভিনয় ও কাজের জন্য সর্বাধিক পরিচিত। তিনি কেরালা সঙ্গীত নাটক একাডেমির পক্ষ থেকে গুরু পূজা পুরস্কার পেয়েছেন। ২০১৮ সালের কেরালা রাজ্য চলচ্চিত্র পুরষ্কার জুরি বোর্ড রৌদ্রাম ছবিতে তার অভিনয়ের জন্য লীলাকে বিশেষ সম্মাননা প্রদান করেছিলেন। \n\n\n== প্রাথমিক জীবন এবং কর্মজীবন ==\nলীলার জন্ম মুভাত্তুপুজা এবং পিরাভোমের মধ্যবর্তী একটি গ্রামে পাম্পাকুডায় ।  তার বাবা-মা, কুরিয়াকোস এবং মারিয়াম্মা দুজনেই ছিলেন নিবেদিতপ্রাণ কমিউনিস্ট। তিনি নৃত্য শিক্ষার জন্য কেরালা কালামন্ডলমে যোগ দেন। তিনি প্রথমে মুন্থিরিরচরিল কুরে কান্নুনীর নাটকে নায়িকা ট্রেসার ভূমিকায় অভিনয় করেন। পরবর্তীতে, তিনি প্রায় পনেরো বছর ধরে কে পি এ সি (কেরালা পাবলিক আর্টস ক্লাব)-তে কাজ করেছিলেন। লীলা ভাসি পরিচালিত অনেক নাটকে প্রধান ভূমিকা পালন করেছিলেন। তিনি পুঠিয়া আকাশম পুঠিয়া ভূমি চলচ্চিত্রে অভিনয়ের মাধ্যমে রূপালী পর্দায় আত্মপ্রকাশ করেন।লীলার অভিনীত অন্যান্য বিশেষ চলচ্চিত্রের মধ্যে রয়েছে মুদিনা পুত্র, আম্মায়ে ভান্থনা এবং অধ্যাপিকা । লীলা ১৯৭০ এর দশকে অভিনয় জীবন থেকে অবসর গ্রহন করেন।  তিনি  কে পি এ সি -এর সাথে যুক্ত একজন যন্ত্রশিল্পী ডেভিডের সাথে বিবাহ বন্ধনে আবদ্ধ হন। \nলীলা ওরু পেনাম রান্দানুম চলচ্চিত্রে  মারিয়ার চরিত্রে অভিনয়ের মাধ্যমে রূপালী পর্দায় প্রত্যাবর্তন করেন।  এরপর, তিনি ২০১৮ সালে মুক্তিপ্রাপ্ত রৌদ্রাম চলচ্চিত্রে মেরিকুট্টির ভূমিকায় অভিনয় করেন।  ২০১৯ সালে মুক্তিপ্রাপ্ত এই ছবিটি ২০১৮ সালের কেরালার বন্যার বাস্তব কাহিনী তুলে ধরে। ২০২৩ সালে, তিনি পুক্কালাম চুলচ্চিত্রে লীলা চরিত্রে অভিনয় করেছিলেন। \n\n\n== চলচ্চিত্র তালিকা ==\n\n\n== পুরষ্কার ==\n\n\n== তথ্যসূত্র =="}