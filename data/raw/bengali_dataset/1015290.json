{"pageid": 1015290, "title": "কাজাখস্তান জাতীয় ফুটবল দল", "url": "https://bn.wikipedia.org/wiki?curid=1015290", "content": "কাজাখস্তান জাতীয় ফুটবল দল (ইংরেজি: Kazakhstan national football team) হচ্ছে আন্তর্জাতিক ফুটবলে কাজাখস্তানের প্রতিনিধিত্বকারী পুরুষদের জাতীয় দল, যার সকল কার্যক্রম কাজাখস্তানের ফুটবলের সর্বোচ্চ নিয়ন্ত্রক সংস্থা কাজাখ ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং ২০০২ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৯২ সালের ১লা জুন তারিখে, কাজাখস্তান প্রথমবারের মতো আন্তর্জাতিক খেলায় অংশগ্রহণ করেছে; কাজাখস্তানের আলমাটিতে অনুষ্ঠিত উক্ত ম্যাচে কাজাখস্তান তুর্কমেনিস্তানকে ১–০ গোলের ব্যবধানে পরাজিত করেছে।\n৩০,০০০ ধারণক্ষমতাবিশিষ্ট আস্তানা এরিনায় বাজপাখি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কাজাখস্তানের বৃহত্তম শহর আলমাটিতে অবস্থিত। বর্তমানে এই দলের ম্যানেজারের দায়িত্ব পালন করছেন তালগাত বায়সুফিনভ এবং অধিনায়কের দায়িত্ব পালন করছেন কাইরাতের রক্ষণভাগের খেলোয়াড় গাফুরঝান সুয়ুম্বায়েভ।\nকাজাখস্তান এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও কাজাখস্তান এপর্যন্ত একবারও অংশগ্রহণ করতে সক্ষম হয়নি।\nসামাত স্মাকভ, রুসলান বালতিয়েভ, নুর্বল ঝুমাস্কালিয়েভ, বাকতিয়ার জায়নুতদিনভ এবং গাফুরঝান সুয়ুম্বায়েভের মতো খেলোয়াড়গণ কাজাখস্তানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৬ সালের সেপ্টেম্বর মাসে প্রকাশিত র‌্যাঙ্কিংয়ে কাজাখস্তান তাদের সর্বপ্রথম সর্বোচ্চ অবস্থান (৮৩তম) অর্জন করে এবং ১৯৯৬ সালের মে মাসে প্রকাশিত র‌্যাঙ্কিংয়ে তারা ১৬৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কাজাখস্তানের সর্বোচ্চ অবস্থান হচ্ছে ৭০তম (যা তারা ১৯৯৭ সালে অর্জন করেছিল) এবং সর্বনিম্ন অবস্থান হচ্ছে ১৩৬। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (কাজাখ) (ইংরেজি) (রুশ)\nফিফা-এ কাজাখস্তান জাতীয় ফুটবল দল  ওয়েব্যাক মেশিনে আর্কাইভকৃত ১২ জানুয়ারি ২০১৯ তারিখে (ইংরেজি)\nউয়েফা-এ কাজাখস্তান জাতীয় ফুটবল দল (ইংরেজি)"}