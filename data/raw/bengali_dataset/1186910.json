{"pageid": 1186910, "title": "এনসো ফের্নান্দেস", "url": "https://bn.wikipedia.org/wiki?curid=1186910", "content": "এনসো হেরেমিয়াস ফের্নান্দেস (স্পেনীয়: Enzo Fernández, স্পেনীয় উচ্চারণ: [ˈɛnθo feɾnˈandeθ]; জন্ম: ১৭ জানুয়ারি ২০০১; এনসো ফের্নান্দেস নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে প্রিমিয়ার লিগ ক্লাব চেলসি এবং আর্জেন্টিনা জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১৯ সালে, ফের্নান্দেস আর্জেন্টিনা অনূর্ধ্ব-১৯ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় এক বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২২ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১৯ ম্যাচে অংশগ্রহণ করেছেন। তিনি ২০২২ ফিফা বিশ্বকাপে আর্জেন্টিনাকে বিশ্বকাপ জয়ে সহযোগিতা করার পাশাপাশি আসরের সেরা তরুণ খেলোয়াড়ের পুরস্কার জয়লাভ করেছেন।\n\n\n== প্রারম্ভিক জীবন ==\nএনসো হেরেমিয়াস ফের্নান্দেস ২০০১ সালের ১৭ই জানুয়ারি তারিখে আর্জেন্টিনার সান মার্তিন জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফের্নান্দেস আর্জেন্টিনা অনূর্ধ্ব-১৮ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৯ সালে তিনি আর্জেন্টিনা অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় এক বছরে ২ ম্যাচে অংশগ্রহণ করেছেন।\n২০২২ সালের ২৩শে সেপ্টেম্বর তারিখে, ২১ বছর, ৮ মাস ও ৬ দিন বয়সে, ডান পায়ে ফুটবল খেলায় পারদর্শী ফের্নান্দেস হন্ডুরাসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৬৪তম মিনিটে মধ্যমাঠের খেলোয়াড় লেয়ান্দ্রো পারেদেসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি আর্জেন্টিনা ৩–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে ফের্নান্দেস সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ ডিসেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে এনসো ফের্নান্দেস  (ইংরেজি)  \nসকারবেসে এনসো ফের্নান্দেস (ইংরেজি) \nট্রান্সফারমার্কেটে এনসো ফের্নান্দেস (ইংরেজি) \nওয়ার্ল্ডফুটবল.নেটে এনসো ফের্নান্দেস (ইংরেজি) \nইএসপিএন এফসিতে এনসো ফের্নান্দেস (ইংরেজি) \nন্যাশনাল-ফুটবল-টিমস.কমে এনসো ফের্নান্দেস (ইংরেজি)"}