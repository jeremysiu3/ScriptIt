{"pageid": 1347821, "title": "মালিকা মারাঠে", "url": "https://bn.wikipedia.org/wiki?curid=1347821", "content": "মালিকা মারাঠে হলেন একজন ভারতীয় বংশোদ্ভূত মহিলা টেনিস খেলোয়াড়। তিনি ২০০৩ সালে পুনেতে জন্মগ্রহণ করেন এবং সাত বছর বয়সে টেনিস খেলা শুরু করেন।\n\n\n== প্রাথমিক জীবন ==\n৪ বছর বয়সে, তাঁর অ্যাম্বলিওপিয়া বা অলস চোখ ধরা পড়ে। এটি এমন একটি অবস্থা যেখানে মস্তিষ্ক ভাল চোখ দিয়ে দেখার নির্দেশ দেয় এবং ত্রুটিপূর্ণ চোখের স্নায়ুর বিকাশ বন্ধ হয়ে যায়। এটি ঠিক করার জন্য ভাল চোখকে বন্ধ করে রাখতে হয়। তাঁর ডান চোখ দুর্বল ছিল, তাই তাঁকে তাঁর বাম চোখ চার বছর ধরে একটি তুলোর পরত দিয়ে বন্ধ রাখতে হয়েছিল, ডান চোখ সুস্থ না হওয়া পর্যন্ত। তিনি সিম্বায়োসিস স্কুল / মারাঠওয়াড়া মিত্রমন্ডল কলেজ অফ সায়েন্স থেকে তাঁর উচ্চ শিক্ষা সম্পন্ন করেন। তিনি ফলিত গণিতে মেজর করেছেন।\n\n\n== খেলোয়াড় জীবন ==\nতাঁর কোচ সন্দীপ কীর্তান একজন ডেভিস কাপ খেলোয়াড় ছিলেন। তিনি প্রথম তাঁর প্রতিভা আবিষ্কার করেছিলেন। ২০১৩ সালে মালিকা অনূর্ধ্ব- ১০ বয়স বিভাগে তাঁর প্রথম রাজ্য চ্যাম্পিয়নশিপ জিতেছিলেন। ২০১৫ সালে, তিনি অনূর্ধ্ব- ১২ বয়স বিভাগে জাতীয় চ্যাম্পিয়নশিপ জিতেছিলেন। তিনি আইটিএফ এশিয়া অনুর্ধ্ব- ১৪ এবং আন্ডার ডেভেলপমেন্ট চ্যাম্পিয়নশিপে ভারতের প্রতিনিধিত্ব করেছিলেন, সেখানে তিনি দ্বৈত বিভাগে স্বর্ণপদক জিতেছিলেন। ২০১৭ সালে, তিনি ফ্রেঞ্চ ওপেনের বাছাইপর্বের টুর্নামেন্টে খেলার জন্য যোগ্যতা অর্জন করেছিলেন। ২০১৭ সালে, তিনি মেয়েদের জন্য অনূর্ধ্ব- ১৪ বয়স বিভাগে অল ইন্ডিয়া টেনিস অ্যাসোসিয়েশন (এআইটিএ) মর্যাদাক্রমে প্রথম স্থান অধিকার করেন।\n\n\n== তথ্যসূত্র ==\nটেমপ্লেট:শীর্ষ ভারতীয় মহিলা টেনিস খেলোয়াড়টেমপ্লেট:শীর্ষ ভারতীয় মহিলা ডাবলস টেনিস খেলোয়াড়"}