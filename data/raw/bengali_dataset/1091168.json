{"pageid": 1091168, "title": "নাট্যধর্মী ধারাবাহিকে সেরা প্রধান অভিনেত্রী বিভাগে প্রাইমটাইম এমি পুরস্কার", "url": "https://bn.wikipedia.org/wiki?curid=1091168", "content": "নাট্যধর্মী ধারাবাহিকে সেরা প্রধান অভিনেত্রী বিভাগে প্রাইমটাইম এমি পুরস্কার হল একাডেমি অব টেলিভিশন আর্টস অ্যান্ড সায়েন্সেস কর্তৃক প্রদত্ত বার্ষিক পুরস্কার। প্রাইমটাইম এমি পুরস্কারের অংশ হিসেবে রাত্রিকালীন নেটওয়ার্কের নাট্যধর্মী ধারাবাহিকের কোন মৌসুমে সেরা প্রধান অভিনেতার অসামান্য অভিনয়ের জন্য এই পুরস্কার প্রদান করা হয়।\n১৯৫৪ সালের ১১ই ফেব্রুয়ারি ৬ষ্ঠ প্রাইমটাইম এমি পুরস্কার আয়োজনে প্রথমবার এই পুরস্কার প্রদান করা হয়। শুরুর বছরগুলোতে প্রদত্ত অভিনয়ের পুরস্কারগুলোর জন্য নির্দিষ্ট কোন ধারা ছিল না, নাট্যধর্মী বা হাস্যরসাত্মক ধারাবাহিকের অভিনেত্রীরা মনোনয়ন এবং পুরস্কার লাভ করতেন। ইভ আর্ডেন নারী অভিনয়ের বিভাগে প্রথম বিজয়ী ছিলেন, অন্যদিকে নাট্যধর্মী ধারাবাহিকে অভিনয় করে প্রথম বিজয়ী ছিলেন লরেটা ইয়াং। ১৯৬৬ সালের মধ্যে অভিনয়ের পুরস্কারগুলো নাট্যধর্মী ও হাস্যরসাত্মক এই দুই ভাগে বিভক্ত হয় এবং বর্তমান শিরোনামে আসার পূর্ব পর্যন্ত বেশ কয়েকবার নাম পরিবর্তিত হয়।\nপ্রতিষ্ঠার পর থেকে ৩৬ জন অভিনেত্রীকে এই পুরস্কার প্রদান করা হয়েছে, এবং ৩১টি নাট্যধর্মী ধারাবাহিকে অভিনয়ের জন্য তার এই পুরস্কার জয় করেছেন। চারবার পুরস্কার বিজয়ী টাইন ড্যালি এবং মাইকেল লার্নড এই বিভাগে সর্বাধিক জয়ের রেকর্ড ধরে রেখেছেন। ১২টি মনোনয়ন নিয়ে অ্যাঞ্জেলা ল্যান্সবারি এই বিভাগে সর্বাধিক মনোনীত অভিনেত্রী, যদিও তিনি কখনও পুরস্কার জিততে পারেননি। ২০১৫ সালে ভায়োলা ডেভিস \"হাউ টু গেট অ্যাওয়ে উইথ মার্ডার\" এ অ্যানালাইজ কিটিং চরিত্রে অভিনয় করে প্রথম আফ্রিকান-মার্কিন নারী হিসেবে এই পুরস্কার অর্জন করেন। ইউফোরিয়ায় অভিনয়ের জন্য পুরস্কার জয়ী জেনডায়া এই বিভাগে সর্বকনিষ্ঠ পুরস্কার বিজয়ী। সাম্প্রতিক বিজয়ী অলিভিয়া কলম্যান দ্য ক্রাউন-এ রানী দ্বিতীয় এলিজাবেথ চরিত্রে অভিনয়ের জন্য এই পুরস্কার লাভ করেন।\n\n\n=== ২০২০-এর দশক ===\n\n\n== একাধিক পুরস্কার জয়ী অনুষ্ঠান ==\n\n\n== একাধিকবার বিজয়ী অভিনেত্রী ==\n\n\n== আরও দেখুন ==\nনাট্যধর্মী ধারাবাহিকে শ্রেষ্ঠ অভিনেত্রী বিভাগে ক্রিটিকস চয়েস টেলিভিশন পুরস্কার\nনাট্যধর্মী টিভি ধারাবাহিকে শ্রেষ্ঠ অভিনেত্রী বিভাগে গোল্ডেন গ্লোব পুরস্কার\nহাস্যরসাত্মক ধারাবাহিকে সেরা প্রধান অভিনেত্রী বিভাগে প্রাইমটাইম এমি পুরস্কার\nস্ক্রিন অ্যাক্টরস গিল্ড পুরস্কার (সেরা অভিনেত্রী - নাট্য ধারাবাহিক)\n\n\n== তথ্যসূত্র =="}