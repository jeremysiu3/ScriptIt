{"pageid": 1114311, "title": "নিভেথান রাধাকৃষ্ণান", "url": "https://bn.wikipedia.org/wiki?curid=1114311", "content": "নিভেথান রাধাকৃষ্ণান (তামিল: நிவேதன் ராதாகிருஷ்ணன்; জন্ম: ২৫ নভেম্বর ২০০২) একজন অস্ট্রেলিয়ান ক্রিকেটার। তিনি একজন অলরাউন্ডার যিনি বাঁহাতি ব্যাট করেন এবং ডানহাতি অফ স্পিন এবং বাঁহাতি স্পিন বল করে থাকেন।\n\n\n== ব্যক্তিগত জীবন ==\nরাধাকৃষ্ণান ভারতের তামিলনাড়ুর চেন্নাইতে জন্মগ্রহণ করেন।  তিনি তার বাবা, মা এবং বড় ভাইয়ের সাথে ২০১৩ সালে ১০ বছর বয়সে অস্ট্রেলিয়ার নিউ সাউথ ওয়েলসের সিডনিতে চলে আসেন।  তিনি ওয়েস্ট ইন্ডিজের অলরাউন্ডার স্যার গারফিল্ড সোবার্সকে তার আইডল হিসেবে উল্লেখ করেছেন।\n\n\n== ক্রিকেট ক্যারিয়ার ==\nরাধাকৃষ্ণান ২০১৭ এবং ২০১৮ তামিলনাড়ু প্রিমিয়ার লিগের মরসুম যথাক্রমে কারাইকুডি কালাই এবং ডিন্ডিগুল ড্রাগনের সাথে কাটিয়েছেন।  ২০১৯ সালে, তিনি পাকিস্তানের বিরুদ্ধে দুবাইতে একটি অস্ট্রেলিয়ান অনূর্ধ্ব-১৬ দলের হয়ে খেলেছিলেন।  ২০২০ সালে, তিনি বিল ও'রিলি পদক জয়ী চার ক্রিকেটারের একজন ছিলেন এবং বেসিল সেলার্স স্কলারশিপও পেয়েছিলেন। ২০২১ সালে, তিনি ইন্ডিয়ান প্রিমিয়ার লিগের ফ্র্যাঞ্চাইজি দিল্লি ক্যাপিটালসের একজন নেট বোলার ছিলেন।  একই বছরে, তিনি তাসমানিয়ান টাইগারদের সাথে তার প্রথম পেশাদার চুক্তি অর্জন করেন।\n২০২১ সালের ডিসেম্বরে, ওয়েস্ট ইন্ডিজে ২০২২ সালের আইসিসি অনূর্ধ্ব-১৯ ক্রিকেট বিশ্বকাপের জন্য তাকে অস্ট্রেলিয়ার দলে নাম দেওয়া হয়েছিল।\n\n\n== তথ্যসূত্র =="}