{"pageid": 1497999, "title": "ইমরান রাজা আনসারি", "url": "https://bn.wikipedia.org/wiki?curid=1497999", "content": "ইমরান রেজা আনসারি (জন্ম ৭ মার্চ ১৯৭২) হলেন একজন কাশ্মীরি রাজনীতিবিদ এবং একজন শিয়া ধর্মগুরু। তিনি তার পিতা ইফতিখার হুসেন আনসারির মৃত্যুর পর তার উত্তরসূরি হন। তিনি পিডিপির টিকিটে পাত্তান নির্বাচনী এলাকা থেকে নির্বাচনে জয়ী হন এবং তথ্য প্রযুক্তি, কারিগরি শিক্ষা এবং যুব পরিষেবা ও ক্রীড়া মন্ত্রী হিসেবে মনোনীত হন। ২০১৯ এর পরে তিনি পিডিপি ছেড়ে পিপলস কনফারেন্সে যোগ দেন। ২০২৪ সালে তিনি একটি গুরুত্বপূর্ণ নির্বাচনে ন্যাশনাল কনফারেন্স (NC) প্রার্থী জাভেদ রিয়াজ বেদারের কাছে ৬০৩ ভোটের ব্যবধানে পরাজিত হন। ইমরান মৌলভি জাওয়াদ আনসারির নাতি এবং আবিদ হুসাইন আনসারির ভাতিজা।\n\n\n== প্রাথমিক জীবন এবং শিক্ষা ==\nইমরান রেজা আনসারি ১৯৭২ সালের ৭ মার্চ জন্মগ্রহণ করেন। তার পিতা কাশ্মীরের প্রভাবশালী শিয়া ধর্মীয় নেতা ইফতিখার হুসাইন আনসারি। তিনি তার ভাই ইরফান রেজা আনসারির থেকে বড় এবং বোনের কাছে ছোট। রাজা আনসারি শ্রীনগরের টিন্ডেল বিস্কো স্কুল থেকে ম্যাট্রিকুলেশন পাস করেন। এরপর তিনি তার বিষয় হিসেবে কলা নিয়ে জামিয়া মিলিয়া ইসলামিয়াতে যান। পরে তিনি একই প্রতিষ্ঠান থেকে মাস্টার্স করেন, যেখানে তিনি রাষ্ট্রবিজ্ঞানে স্নাতকোত্তর ডিগ্রি অর্জন করেন।\n\n\n== রাজনৈতিক কর্মজীবন ==\n\n২০১৪ সালে তার বাবা ইফতিখার হুসেন আনসারির মৃত্যুর পর ইমরান রেজা আনসারীকে জম্মু ও কাশ্মীর পিপলস ডেমোক্রেটিক পার্টি পাত্তান আসনে প্রার্থী ঘোষণা করে যেখানে তার বাবা আগে দায়িত্ব পালন করেছিলেন। ২০১৪ সালে জম্মু ও কাশ্মীর বিধানসভা নির্বাচনে ইমরান রেজা আনসারি তার নির্বাচনী এলাকা থেকে ১৪,০০০+ ভোট পেয়ে জয়ী হন। জম্মু ও কাশ্মীর পিপলস ডেমোক্রেটিক পার্টি নতুন সরকার গঠন করার পর, ইমরান আনসারিকে তথ্য প্রযুক্তি, কারিগরি শিক্ষা, যুব পরিষেবা এবং ক্রীড়া মন্ত্রী ঘোষণা করা হয়। তিনি জম্মু ও কাশ্মীর ক্রিকেট অ্যাসোসিয়েশনের সভাপতি হিসেবেও দায়িত্ব পালন করেছেন। আনসারি ফারুক আবদুল্লাহর তিন দশকের দীর্ঘ মেয়াদ শেষ করেন, যখন তিনি ১৬ জুলাই ২০১৬-এ জম্মু ও কাশ্মীর ক্রিকেট অ্যাসোসিয়েশনের নতুন সভাপতি নির্বাচিত হন।\n\n\n== তথ্যসূত্র =="}