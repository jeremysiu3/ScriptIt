{"pageid": 1528213, "title": "উমা বাসুদেব", "url": "https://bn.wikipedia.org/wiki?curid=1528213", "content": "উমা বাসুদেব (১৮ই জুন ১৯৩১ - ২৭শে মার্চ ২০১৯) ছিলেন একজন ভারতীয় লেখিকা এবং কলামিস্ট। তিনি ইন্ডিয়া টুডের প্রথম দিকের সম্পাদকদের একজন ছিলেন।\n\n\n== লেখা ==\n\n\n=== প্রকৃত তথ্যভিত্তিক সাহিত্য ===\nউমা বাসুদেবের বই ইন্দিরা গান্ধী: রেভোলিউশন ইন রেস্ট্রেন্ট-এ ইন্দিরা গান্ধীর ১৯১৭ থেকে ১৯৭১ সাল পর্যন্ত জীবনী তুলে ধরা হয়েছে। ১৯৭৭ সালে, তিনি দ্য টু ফেসেস অফ ইন্দিরা গান্ধী লিখেছিলেন, যেখানে তিনি একজন সুপরিচিত রাজনৈতিক ভাষ্যকার হিসেবে ইন্দিরা গান্ধীর নির্ভুলতা এবং বিশ্লেষণাত্মক দক্ষতার উদাহরণ দিয়েছিলেন।\n\n\n=== উপন্যাস ===\nউমার উপন্যাস সং অফ অনসূয়া এবং শ্রেয়া অফ সোনাগড় তাদের প্রধান নারী চরিত্রদের অভ্যন্তরীণ সংগ্রামের কথা বলে। প্রধান চরিত্রগুলিকে তাদের নিজস্ব গোপন বিষয় নিয়ে মুক্ত নারী হিসেবে চিত্রিত করা হয়েছে। সং অফ অনসূয়া নারী-পুরুষের সম্পর্ককে \"গভীরভাবে অনুসন্ধান\" করার জন্য পরিচিত ছিল। তবে, ইন্ডিয়া টুডে এটির সমালোচনা করে বলেছে লেখাটি একজন লেখকের বিকল্প সাহিত্য ক্ষেত্রে একটি ব্যর্থ অভিযান, লেখক সম্ভবত দ্য টু ফেসেস অফ ইন্দিরা গান্ধী প্রকাশের পর রাজনৈতিক লেখায় বিশ্বাসযোগ্যতা হারিয়ে ফেলেছিলেন। শ্রেয়া অফ সোনাগড়, একই ধরণের একটি গল্প। এখানে স্বামী এবং অন্য প্রেমিকের সাথে একজন মহিলার সম্বন্ধের সাথে সম্পর্কিত যৌনতার বিষয়টিকে তুলে ধরা হয়েছে। এখানে প্রধান চরিত্র শ্রেয়ার রাজনৈতিক ক্ষমতায় উত্থানের বর্ণনা দেওয়া হয়েছে, শ্রেয়া একজন মধ্যবিত্ত মেয়ে এবং সে এক রাজ পরিবারে বিবাহিত ছিল। সামন্ত প্রভুদের সঙ্গে রাজনীতির সংযোগ নিয়েও এটি আলোচনা করে।\nউমা বাসুদেবের নারীবাদের চিত্রায়নকে ভারতীয় মাটিতে প্রোথিত না করে বরং পশ্চিমী-পক্ষপাতদুষ্ট বলে বর্ণনা করা হয়েছে।\n\n\n== গ্রন্থপঞ্জি ==\n\n\n=== কল্পকাহিনী ===\nসং অফ অনসূয়া (১৯৭৮)\nশ্রেয়া অফ সোনাগড় (১৯৯৩)\n\n\n=== প্রকৃত তথ্যভিত্তিক সাহিত্য ===\nইন্দিরা গান্ধী: রেভোলিউশন ইন রেস্ট্রেন্ট (১৯৭৪)\nদ্য টু ফেসেস অফ ইন্দিরা গান্ধী (১৯৭৭)\nকারেজ আণ্ডার ফায়ার (২০০৩)\n\n\n== তথ্যসূত্র =="}