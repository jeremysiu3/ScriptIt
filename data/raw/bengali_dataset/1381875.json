{"pageid": 1381875, "title": "মাইলস রিড", "url": "https://bn.wikipedia.org/wiki?curid=1381875", "content": "মাইলস অ্যান্থনি রিড এফআরএস (জন্ম ৩০ জানুয়ারি ১৯৪৮) একজন গণিতবিদ। তিনি বীজগণিত জ্যামিতি নিয়ে কাজ করেন।\n\n\n== শিক্ষা ==\nরিড ট্রিনিটি কলেজ থেকে ক্যামব্রিজ গাণিতিক ট্রিপোস অধ্যয়ন করেন। ১৯৭৩ সালে তিনি পিটার সুইনারটন-ডায়ার এবং পিয়ের ডেলিগনের তত্ত্বাবধানে পিএইচডি সম্পন্ন করেন।\n\n\n== কর্মজীবন ==\nরিড ১৯৭৩ থেকে ১৯৭৮ সাল পর্যন্ত ক্রাইস্টস কলেজ, কেমব্রিজের একজন গবেষণা ফেলো ছিলেন। তিনি ১৯৭৮ সালে ওয়ারউইক বিশ্ববিদ্যালয়ের একজন প্রভাষক হন এবং ১৯৯২ সালে সেখানে অধ্যাপক নিযুক্ত হন। তিনি দুটি সুপরিচিত বই লিখেছেন: আন্ডারগ্রাজুয়েট অ্যালজেব্রিক জিওমেট্রি এবং আন্ডারগ্রাজুয়েট কম্যুটেটিভ অ্যালজেব্রা।\n\n\n== পুরস্কার ও সম্মাননা ==\nরিড ২০০২ সালে রয়েল সোসাইটির একজন ফেলো নির্বাচিত হন। একই বছরে, তিনি বেইজিংয়ে গণিতবিদদের আন্তর্জাতিক কংগ্রেসে একজন আমন্ত্রিত বক্তা হিসেবে অংশগ্রহণ করে। অ্যালেসিও কর্টি এবং আলেক্সান্ডার পুখলিকভের সাথে তার \"ফ্যানো ৩-ফোল্ড হাইপারসারফেসেস\" নামক গবেষণাপত্র তৈরি করেন। এটি তিন-মাত্রিক বীজগাণিতিক জাতগুলির গবেষণায় একটি বড় অগ্রগতি করেছিল এবং রিড ২০০৬ সালে সিনিয়র বারউইক পুরস্কারে ভূষিত হন। ২০২৩ সালে তিনি রয়েল সোসাইটির সিলভেস্টার পদক লাভ করেন।\n\n\n== তথ্যসূত্র =="}