{"pageid": 1115805, "title": "জাকারিয়া সানোগো", "url": "https://bn.wikipedia.org/wiki?curid=1115805", "content": "জাকারিয়া সানোগো (ফরাসি: Zakaria Sanogo; জন্ম: ১১ ডিসেম্বর ১৯৯৬) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে আর্মেনীয় ক্লাব আরারাত-আর্মেনিয়া এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৩–১৪ মৌসুমে, বুর্কিনাবি ক্লাব বোবো দিউলাসোর দলে অন্তর্ভুক্ত হওয়ার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। পরবর্তী মৌসুমে তিনি ফরাসি ক্লাব স্ত্রাসবুর বি-এর হয়ে খেলেছেন; স্ত্রাসবুর বি-এর হয়ে মাত্র এক মৌসুমে ১৯ ম্যাচে ৭টি গোল করার পর ২০১৬–১৭ মৌসুমে তিনি বুর্কিনাবি ক্লাব রাহিমোয় যোগদান করেছেন। পরবর্তীকালে, তিনি ভলফসবার্গার এবং হার্টবার্গের হয়ে খেলেছেন। ২০১৯–২০ মৌসুমে, তিনি রাহিমো হতে আর্মেনীয় ক্লাব আরারাত-আর্মেনিয়ায় যোগদান করেছেন।\nজাকারিয়া ২০১৭ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ২৬ ম্যাচে ১টি গোল করেছেন।\n\n\n== প্রারম্ভিক জীবন ==\nজাকারিয়া সানোগো ১৯৯৬ সালের ১১ই ডিসেম্বর তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৭ সালের ১৪ই নভেম্বর তারিখে, ২০ বছর, ১১ মাস ও ৩ দিন বয়সে, ডান পায়ে ফুটবল খেলায় পারদর্শী জাকারিয়া কাবু ভের্দির বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। উক্ত ম্যাচের ৬৪তম মিনিটে আক্রমণভাগের খেলোয়াড় হাসান বঁদের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি বুর্কিনা ফাসো ৪–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে জাকারিয়া সর্বমোট ১ ম্যাচে অংশগ্রহণ করেছেন।\nজাকারিয়া ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২২ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে জাকারিয়া সানোগো  (ইংরেজি)  \nসকারবেসে জাকারিয়া সানোগো (ইংরেজি) \nট্রান্সফারমার্কেটে জাকারিয়া সানোগো (ইংরেজি) \nওয়ার্ল্ডফুটবল.নেটে জাকারিয়া সানোগো (ইংরেজি) \nইএসপিএন এফসিতে জাকারিয়া সানোগো (ইংরেজি) \nন্যাশনাল-ফুটবল-টিমস.কমে জাকারিয়া সানোগো (ইংরেজি)"}