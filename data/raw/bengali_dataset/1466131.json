{"pageid": 1466131, "title": "কিশ্তওয়ার বিমানবন্দর", "url": "https://bn.wikipedia.org/wiki?curid=1466131", "content": "কিশ্তওয়ার বিমানবন্দর  ভারতের জম্মু ও কাশ্মীরের চৌগান ভূমির কাছে কিশ্তওয়ার থেকে প্রায় ৩ কিলোমিটার উত্তরে অবস্থিত একটি আসন্ন বিমানবন্দর। ভারতীয় সেনাবাহিনী ডোডা এবং কিশ্তওয়ার জেলার দূরবর্তী এলাকায় হেলিকপ্টার কার্যক্রম চালানোর জন্য এই স্থানে একটি হেলিপ্যাড পরিচালনা করে।\nজম্মু ও কাশ্মীর সরকারের যৌথ ব্যবহারের জন্য ধাবনপথটি উন্নত করা হবে। ২০ একর জমিতে ১২০০ মিটার দীর্ঘ একটি ধাবনপথ তৈরি করা হবে। উন্নয়নের কাজটি গণপূর্ত বিভাগ গ্রহণ করবে, যার জন্য সরকার পোচাল, মাট্টা এবং কিশ্তওয়ার গ্রামে জমি অধিগ্রহণ করেছে।\nধাবনপথটি উড়ান-আঞ্চলিক সংযুক্তি প্রকল্পে অন্তর্ভুক্ত করা হয়েছে। এটি চালু করেছে অসামরিক বিমান পরিবহন মন্ত্রক। বিমানবন্দরটি এই অঞ্চলে পর্যটনের প্রচারে সাহায্য করবে বলে আশা করা হচ্ছে।\n\n\n== তথ্যসূত্র =="}