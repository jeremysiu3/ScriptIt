{"pageid": 1352128, "title": "ভিলহেল্ম হিসিঞ্জার", "url": "https://bn.wikipedia.org/wiki?curid=1352128", "content": "ভিলহেল্ম হিসিঞ্জার (২৩ ডিসেম্বর ১৭৬৬ - ২৮ জুন ১৮৫২) একজন সুয়েডীয় পদার্থবিদ এবং রসায়নবিদ ছিলেন। ১৮০৭ সালে তিনি জনস জ্যাকব বার্জেলিয়াসের সাথে তড়িৎ-রসায়ন নিয়ে গবেষণা করেন। তিনি উল্লেখ করেছিলেন, যে কোনও প্রদত্ত পদার্থ তড়িৎ বিশ্লেষণে সবসময় একই মেরুতে যায় এবং আকৃষ্ট পদার্থের অন্যান্য ধর্মও একই হয়। এই তথ্য দেখায় যে, পদার্থের রাসায়নিক এবং তড়িৎ প্রকৃতির মধ্যে একটি গুণগত সম্পর্ক রয়েছে।\n\n\n== কর্মজীবন ==\n১৮০৩ সালে দুটি পৃথক পরীক্ষাগারে, একটিতে মার্টিন হেনরিখ ক্ল্যাপরথ এবং অন্যটিতে বার্জেলিয়াস এবং হিসিঞ্জার সিরিয়াম মৌলটি আবিষ্কৃার করেন। সিরিয়াম মৌলটির নামকরণ করা হয়েছেছিলো সদ্য আবিষ্কৃত গ্রহাণু ‘সেরেস’-এর নামে। প্রায় একই সময়ে উভয় পরীক্ষাগারে সিরিয়াম আবিষ্কৃত হয়েছিল, যদিও পরে দেখানো হয়েছিল যে বার্জেলিয়াস এবং হিসিঞ্জারের সিরিয়াম আসলে সিরিয়াম, ল্যান্থানাম এবং তথাকথিত ডাইডামিয়ামের মিশ্রণ ছিল। ১৮৮৩ সালে কার্ল গুস্তাফ মোসান্ডার সিরিয়াম মৌলটি প্রথম আলাদা করতে সক্ষম হন।\n\n\n== মৃত্যু ==\n১৮৫২ সালের ২৮ জুন ৮৫ বছর বয়সে হিসিঞ্জার মারা যান।\n\n\n== সম্মান ==\n১৮০৪ সালে হিসিঞ্জার রয়্যাল সুইডিশ একাডেমি অফ সায়েন্সের সদস্য নির্বাচিত হন।\nএকটি আয়রন সিলিকেট খনিজ হিসিংগারের নামে নামকরণ করা হয়েছে যার রাসায়নিক সংকেত Fe2Si2O5(OH)4·2H2O। এছাড়াও অ্যালুমিনিয়াম হিসিঞ্জারাইট নামে একটি যৌগ রয়েছে যেখানে লোহার পরমাণুর একটি অ্যালুমিনিয়াম দ্বারা প্রতিস্থাপিত হয়। এছাড়া স্পিটসবার্গেন, স্যালবার্ডের নথর্স্ট ল্যান্ডের হিসিঞ্জারফজেলেট পর্বতটি তার নামে নামকরণ করা হয়েছে।\n\n\n== তথ্যসূত্র =="}