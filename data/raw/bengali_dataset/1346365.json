{"pageid": 1346365, "title": "তারা দেওধর", "url": "https://bn.wikipedia.org/wiki?curid=1346365", "content": "তারা দেওধর (জন্ম ১৯২৪) ছিলেন ভারতের একজন ব্যাডমিন্টন এবং টেনিস খেলোয়াড়। তিনি ভারতের ক্রিকেট কিংবদন্তি ডি বি দেওধরের মেয়ে।\n\n\n== প্রাথমিক জীবন ও শিক্ষা ==\nতারা দেওধর প্রখ্যাত ভারতীয় ক্রিকেটার দিনকর বলবন্ত দেওধরের কন্যা, ক্রিকেটার দেওধরের নামে বার্ষিক ঘরোয়া ক্রিকেটিং ক্যালেন্ডারে একটি গুরুত্বপূর্ণ টুর্নামেন্টের নামকরণ করা হয়েছে। তারা, শাম, সুন্দর, শরদ ও ডাঃ সুমন ছিলেন পাঁচ দেওধর ভাইবোন। তাঁদের বাড়ি পিওয়াইসি জিমখানা থেকে মাত্র ১০০ মিটার দূরে ডেকান জিমখানা এলাকার পিওয়াইসি কলোনিতে অবস্থিত ছিল, খেলাধূলায় তাঁদের সবসময় উৎসাহ দেওয়া হত।  \n\n১৯৪৫ সালে, জৈব রসায়ন (বায়োকেমিস্ট্রি) অধ্যয়নের জন্য তারা মার্কিন যুক্তরাষ্ট্রে চলে যান এবং  উইসকনসিন ম্যাডিসন বিশ্ববিদ্যালয়ে পড়াশোনা করেন। তিনি এই বিষয়ে  পিএইচডি অর্জন করেন।\n\n\n== ক্রীড়া জীবন ==\nতারা দেওধর ১৯৪২ সালে তাঁর বোন সুন্দর দেওধরের সাথে মহিলা ডাবলসে তাঁর প্রথম জাতীয় শিরোপা জিতেছিলেন। ১৯৪২ এবং ১৯৫৪ সালের মধ্যে তিন দেওধর বোন, সুমন, সুন্দর এবং তারা ভারতীয় জাতীয় ব্যাডমিন্টন চ্যাম্পিয়ন প্রতিযোগিতায় আধিপত্য বিস্তার করেছিলেন।\nবোম্বে এবং পুনে ব্যতীত দেশের যে কোনও প্রান্তে ব্যাডমিন্টনের জাতীয় প্রতিযোগিতা অনুষ্ঠিত হলে দেওধর বোনেরা যাওয়া পছন্দ করতেন না। টানা তিন বছর ১৯৪২, '৪৩ এবং '৪৪ সালে এই প্রতিযোগিতা বোম্বেতেই অনুষ্ঠিত হয়েছিল, এবং তারা দেওধর তিনটি সম্মেলনেই মহিলাদের একক শিরোপা জিতেছিলেন।\nতিনি একজন শক্তিশালী টেনিস খেলোয়াড়ও ছিলেন। ইউনিভার্সিটি অফ উইসকনসিন-ম্যাডিসন- এ অধ্যয়নকালে, ইউএস টেনিস চ্যাম্পিয়নশিপে বিদেশী টেনিস খেলোয়াড়দের মধ্যে তিনি পঞ্চম বাছাই নির্বাচিত হয়েছিলেন।\n\n\n== তথ্যসূত্র =="}