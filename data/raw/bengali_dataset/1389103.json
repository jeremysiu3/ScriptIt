{"pageid": 1389103, "title": "হিরণ্ময় বন্দ্যোপাধ্যায়", "url": "https://bn.wikipedia.org/wiki?curid=1389103", "content": "হিরণ্ময় বন্দ্যোপাধ্যায়   ( ৫ সেপ্টেম্বর ১৯০৬ - ১০ জুলাই ১৯৮৫) ছিলেন একজন ভারতীয় বাঙালি বেসামরিক আধিকারিক, শিক্ষাবিদ, লেখক এবং দার্শনিক। কলকাতার  রবীন্দ্রভারতী বিশ্ববিদ্যালয়ের প্রথম উপাচার্য ছিলেন তিনি।\n\n\n== জন্ম ও প্রারম্ভিক জীবন ==\nহিরণ্ময় বন্দ্যোপাধ্যায়ের জন্ম ১৯০৫ খ্রিস্টাব্দের ৫ সেপ্টেম্বর  ব্রিটিশ ভারতের রাজধানী কলকাতায়। পিতা মুরলীধর বন্দ্যোপাধ্যায়ও ছিলেন একজন শিক্ষাবিদ ও দার্শনিক। তার পৈতৃক নিবাস ছিল অবিভক্ত চব্বিশ পরগনা জেলার খাটুরা গ্রামে। হিরণ্ময় কলকাতার জগবন্ধু ইনস্টিটিউশন থেকে ১৯২২ খ্রিস্টাব্দে ম্যাট্রিকুলেশন এবং ১৯২৬ খ্রিস্টাব্দে প্রেসিডেন্সি কলেজ থেকে দর্শনশাস্ত্রে অনার্স সহ বি.এ পাশ করেন। ১৯২৭ খ্রিস্টাব্দে ভারতে অনুষ্ঠিত ভারতীয় সিভিল সার্ভিস পরীক্ষায় উত্তীর্ণ হয়ে  লন্ডন স্কুল অফ ইকোনমিক্সে ওরিয়েন্টাল স্টাডিজ-এ দু-বছর শিক্ষানবিশ থাকেন। \n\n\n== কর্মজীবন ==\nপরে দেশে ফিরে প্রশাসনিক কাজে মহকুমা শাসকের পদে যোগ দেন। তবে তার স্বাদেশিক মনোভাবের কারণে ব্রিটিশ শাসক বিচার বিভাগীয় শিক্ষন কেন্দ্রে স্থানান্তরিত করে। ১৯৩৪-৩৭ খ্রিস্টাব্দে তাকে judicature তথা জজিয়তির কাজে অবিভক্ত বাংলা ও অসমের বিভিন্ন জেলায় থাকতে হয়েছে। স্বাধীনতার পর তিনি উদ্বাস্তু পুনর্বাসন বিভাগের কমিশনার ও সচিব হিসাবে কাজ করেন। তারপর  পশ্চিমবঙ্গ সরকারের উন্নয়ন বিভাগের কমিশনার হন। রবীন্দ্র জন্মশতবর্ষে গৃহীত প্রস্তাব অনুসারে ১৯৬২ খ্রিস্টাব্দের রবীন্দ্রভারতী বিশ্ববিদ্যালয় প্রতিষ্ঠিত হলে, ওই বছরের ৮ মে তারিখে তিনি প্রথম উপাচার্য পদে নিযুক্ত হন। রবীন্দ্র-দর্শনে তা বিশেষ জ্ঞান ছিল। সাহিত্য, দর্শন ও অন্যান্য অনেক বিষয়ে তিনি গ্রন্থ রচনা করেছেন। তার রচিত উল্লেখযোগ্য গ্রন্থগুলি হল-\n\nঈশ্বরচন্দ্র বিদ্যাসাগর (১৯৫৯), সাহিত্য অকাদেমি\nউপনিষদ ও রবীন্দ্রনাথ (১৯৫৯), নবপত্র প্রকাশন, কলকাতা\nউপনিষদের দর্শন (১৯৬০), সাহিত্য সংসদ, কলকাতা\nরবীন্দ্র-দর্শন (১৯৬২) সাহিত্য সংসদ, কলকাতা\nদুই মনীষী (১৯৬৬), জিজ্ঞাসা, কলকাতা\nরবীন্দ্র শিল্পতত্ত্ব  (১৯৭০) রবীন্দ্রভারতী বিশ্ববিদ্যালয, কলকাতা\nউদ্বাস্তু (১৯৭০), দীপ প্রকাশন, কলকাতা\nভারতদূত রবীন্দ্রনাথ রবীন্দ্রভারতী বিশ্ববিদ্যালয়, কলকাতা \nডাঃ বিধানচন্দ্র রায়ের সান্নিধ্যে (১৯৮২) নবপত্র প্রকাশনা, কলকাতা\nপ্রসঙ্গ রামায়ণ (১৯৮৪) শশধর প্রকাশনা\nরবীন্দ্র-দর্শন (১৯৬২) সাহিত্য সংসদ, কলকাতা\nঠাকুরবাড়ির কথা\nবজ্রে তোমার বাজে বাঁশি\nহাউ দাউ সিঙ্গেস্ট মাই মাস্টার\nস্বামী বিবেকানন্দ অ্যান্ড ইন্ডিয়ান ন্যাশনালিজম প্রভৃতি।\n\n\n== জীবনাবসান ==\nহিরণ্ময় বন্দ্যোপাধ্যায় ১৯৮৫ খ্রিস্টাব্দের ১০ জুলাই কলকাতায় পরলোক গমন করেন। \n\n\n== তথ্যসূত্র =="}