{"pageid": 1006797, "title": "জামিলুর রহমান শাখা", "url": "https://bn.wikipedia.org/wiki?curid=1006797", "content": "জামিলুর রহমান শাখা একজন বাংলাদেশী অভিনেতা। ১৯৬২ সালে মঞ্চনাটকের মাধ্যমে অভিনয় জগতে পদার্পণ করেন। মঞ্চ ছাড়াও তিনি টেলিভিশন ও বেতারের বিভিন্ন শ্রুতি নাটকে অভিনয় করেছেন। তিনি বাংলাদেশের চলচ্চিত্রে অভিনয়ের জন্য বেশি পরিচিতি লাভ করেন। তার অভিনীত টেলিভিশন নাটকের সংখ্যা প্রায় দুইশত এবং চলচ্চিত্রের সংখ্যা ছয় শতাধিক। বাংলাদেশের চলচ্চিত্র ছাড়াও চিটাগং দারনিয়ের এস্কাল (অনু. শেষ গন্তব্য চট্টগ্রাম) শিরোনামে একটি ফ্রান্সের চলচ্চিত্রে অভিনয় করেছিলেন। বাংলা চলচ্চিত্রে তিনি মূলত পার্শ্বচরিত্রসমূহে অভিনয়ের জন্য জনপ্রিয়।\n\n\n== কর্মজীবন ==\nজামিলুর রহমান শাখা ১৯৬২ সালে খসরু নোমানের পরিচালনায় ‘এই তো জীবন’ শিরোনামের মঞ্চনাটক দিয়ে অভিনয় জগতে পদার্পণ করেন। ১৯৬৬ সাল হতে তিনি টেলিভিশনের নাটকে অভিনয় শুরু করেন। অভিনয় জীবনে প্রায় দুইশ টেলিভিশন নাটকে অভিনয়ের পাশাপাশি বেতারের শ্রুতি নাটকেও কণ্ঠ দিয়েছেন। পরিচালক সফদার আলী ভুঁইয়ার মাধ্যমে তার বাংলা চলচ্চিত্রে অভিষেক ঘটে। সফদার আলীর নির্দেশনায় ১৯৭০ সালের চলচ্চিত্র ‘রাজমুকুট’ দিয়ে চলচ্চিত্রে অভিনয় শুরু করেন। বেশিরভাগ চলচ্চিত্রে পার্শ্বচরিত্র রূপদান করলেও ‘রাজধানী’ চলচ্চিত্রে তিনি খলনায়কের ভূমিকায় কাজ করেছেন। বাংলা চলচ্চিত্র ছাড়াও ২০০০ সালে তিনি ফ্রান্সের চলচ্চিত্র চিটাগং দারনিয়ের এস্কাল-এ অভিনয় করেছেন। \n\n\n== ব্যক্তিগত জীবন ==\nজামিলুর রহমান শাখা ১৯৪২ সালের ১৭ মার্চে ব্রিটিশ ভারতের ঢাকায় (বর্তমান নবাবগঞ্জ উপজেলার আলগীচর গ্রামে) জন্মগ্রহণ করেন। ব্যক্তিগত জীবনে তিনি দুই কন্যা ও এক পুত্রের জনক।\n\n\n== চলচ্চিত্র তালিকা ==\nজামিলুর রহমান শাখা ছয় শতাধিক চলচ্চিত্রে অভিনয় করেছেন। তার অভিনীত উল্লেখযোগ্য চলচ্চিত্রসমূহ\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে জামিলুর রহমান শাখা\nইন্টারনেট মুভি ডেটাবেজে জামিলুর রহমান শাখা   (ইংরেজি)\nব্রিটিশ ফিল্ম ইন্সটিটিউটের তথ্যভান্ডারে জামিলুর রহমান শাখা"}