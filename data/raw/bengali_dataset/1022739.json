{"pageid": 1022739, "title": "সেমবক্কম", "url": "https://bn.wikipedia.org/wiki?curid=1022739", "content": "সেমবক্কম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে তাম্বরম ও মেটবক্কম শহরদ্বয়ের মাঝে অবস্থিত একটি জনগণনা শহর।\n১৯৭৪ খ্রিস্টাব্দে বিজ্ঞপ্তি জারি করার মাধ্যমে এটিকে চেন্নাই মহানগর অঞ্চলের অন্তর্ভুক্ত করা হয়। এটি বেলাচেরি মূল সড়কের উপর অবস্থিত।‌ সেমবক্কম বাস ও তাম্বরম থেকে ট্রেন পরিষেবা মাধ্যমে শহরের বিভিন্ন অংশের সাথে সুপরিবহনযোগ্য। ১৯৮৪ খ্রিস্টাব্দে সেমবক্কম সহ রাজাকীলবক্কম ও গৌরীবক্কমকে গ্রাম পঞ্চায়েত থেকে নগর পঞ্চায়েতে পরিণত করা হয়।\n\n\n== পৌরনিগম মর্যাদা ==\nতামিলনাড়ু রাজ্য সরকার চেন্নাই শহরের নিকটবর্তী তাম্বরম, পল্লাবরম ও আবাড়ি এই তিনটি অঞ্চলকে কেন্দ্র করে তিনটি পৃথক পৌর নিগম গঠন করার পরিকল্পনা নিয়েছেন৷ এটি বাস্তবায়িত হলে সেমবক্কম তাম্বরম পৌরনিগমের অন্তর্ভুক্ত হবে৷ বর্তমানে এই জনগণনা নগরে রয়েছে ১৫ টি ওয়ার্ড৷\n\n\n== জনসংখ্যার উপাত্ত ==\n\n২০১১ খ্রিটাব্দে ভারতের জনগণনা অনুযায়ী সেমবক্কমের মোট জনসংখ্যা ৪৫,৩৫৬ জন, যেখানে ২২,৭০৫ জন পুরু ও ২২,৬৫১ জন নারী৷ অর্থাৎ প্রতিহাজার পুরুষে ৯৯৮ জন নারীর বাস৷ মোট পরিবার সংখ্যা ১১,৬৬৮ টি৷ ছয় বছর অনূর্ধ্ব শিশু সংখ্যা ৫,০০৩, যা মোট জনসংখ্যার ১১.০৩ শতাংশ৷ সেমবক্কমের মোট সাক্ষরতার হার ৯২.৫২ শতাংশ, যেখানে পুরুষ সাক্ষরতার হার ৯৫.৪৪ শতাংশ ও নারী সাক্ষরতার হার ৮৯.৬২ শতাংশ৷\n\n\n== তথ্যসূত্র =="}