{"pageid": 1093734, "title": "চোখ ঘুরানো", "url": "https://bn.wikipedia.org/wiki?curid=1093734", "content": "চোখ ঘুরানো হল একরকম অঙ্গভঙ্গি যেখানে একজন ব্যক্তি তার চোখ কিছুটা উপরের দিকে ঘুরিয়ে দেয়, এটা প্রায়শই এক দিক থেকে অন্য দিকে আবর্তিত গতিতে করা হয়। ইংরেজি বলয়ে একে অপ্রত্যাশিত পরিস্থিতি বা ব্যক্তির প্রতি গৌণ-আক্রমনাত্মক প্রতিক্রিয়া হিসেবে অথবা ক্ষোভের (exasperation) বহিঃপ্রকাশ হিসেবে চিহ্নিত করা হয়েছে। ভৌত কোন সংস্পর্শ ছাড়াই উদ্দিষ্ট ব্যক্তিকে অসম্মতি বা অব্যাহতি জানাতে এরূপ অঙ্গভঙ্গি ব্যবহার করা হয়। আবার চোখ পাকানো বলতে উদ্দিষ্ট ব্যক্তি বা ব্যক্তিসমষ্টির দিকে ক্রুদ্ধ দৃষ্টিতে তাকিয়ে ক্ষোভ প্রকাশের প্রক্রিয়াকে বোঝানো হয়ে থাকে।\n\n\n== ইতিহাস ==\nঅক্সফোর্ড ইংরেজি অভিধান অনুসারে, অন্তত পক্ষে ষোড়শ শতাব্দী থেকে সাহিত্যে চোখ ঘুরানোর উল্লেখ পাওয়া যায়। উইলিয়াম শেক্সপিয়ার পর্যায়ক্রমে তার রচনায় অঙ্গভঙ্গি ব্যবহার করে অন্য চরিত্রের প্রতি লালসা বা আবেগকে তুলে ধরতেন, যেমনটি তার দ্য রেপ অফ লুক্রেস-এ ব্যবহৃত হয়েছে। সেই সময়কালের মধ্যে চোখ ঘুরানো সাধারণত ইচ্ছা বা ছিনালির অভিব্যক্তি হিসাবে ব্যবহৃত হত এবং শতাব্দী ধরে সাহিত্যে এইভাবেই এটির ব্যবহার অব্যাহত ছিল। প্রায় ১৯৫০ এর দশক পর্যন্ত এই একই অর্থ সংগীত এবং চলচ্চিত্রে ব্যবহৃত হত, কিন্তু বর্তমান সময়ে এসে এটির অর্থ বদলাতে শুরু করে। ১৯৮০ এর দশক পর্যন্ত নেতিবাচক ধারণায় চোখ ঘুরানোর এরকম ব্যাপক ব্যবহার দেখা যেত না।\n\n\n== সামাজিক অবস্থা ==\n\nএকরকম মুখভঙ্গি ছেলেদের তুলনায় কিশোরী মেয়েরা অধিক ব্যবহার করে এবং মানুষের মধ্যে অ-মৌখিক যোগাযোগের অন্যতম সাধারণ রূপ। একচেটিয়াভাবে কিশোরীদের নিয়ে গবেষণা করার সময় দেখা গেছে, চোখ ঘুরানো অঙ্গভঙ্গি অসন্তুষ্টির সবচেয়ে বিশিষ্ট প্রতিক্রিয়া হিসাবে পরিলক্ষিত হয়। তের বছর বয়সী মেয়েদের ক্ষেত্রে সামাজিক পরিস্থিতিতে তাদের সহকর্মীদের প্রতি আগ্রাসনের প্রধান লক্ষণ হতে পারে এটি।\n\n\n== তথ্যসূত্র =="}