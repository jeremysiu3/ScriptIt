{"pageid": 1036878, "title": "চাকুয়া কড়ই", "url": "https://bn.wikipedia.org/wiki?curid=1036878", "content": "চাকুয়া কড়ই (বৈজ্ঞানিক নাম: Albizia chinensis, ইংরেজি নাম: Chinese Albizia) হচ্ছে Mimosoideae পরিবারের, Albizia গণের বাণিজ্যিক বৃক্ষ। এই গাছ মাটির উর্বতা বৃদ্ধিসহ বাণিজ্যিকভাবে চাষাবাদ করা হয়।\n\n\n== বিবরণ ==\nচাকুয়া কড়ই দ্রুত বর্ধনশীল বৃক্ষ। গাছটি ২২ থেকে ৩৬ মিটার পর্যন্ত উঁচু হতে পারে এবং ছাতার মতো ছড়ানো চূড়াবিশিষ্ট। পাতা ১-৩ সেমি লম্বা। ফুল ৯-১৫ সেমি লম্বা হয়। ফুল দেখতে হলুদাভ সাদা। ফল পড আকৃতির। দেখতে সোজা, অতি চেপটা, মসৃণ। বীজ দেখতে চেপটা, সবুজাভ বাদামী, মসৃণ।\n\n\n== বিস্তৃতি ==\nদক্ষিণ এবং দক্ষিণ-পূর্ব এশিয়ায় ভারত, চীনসহ অনেক দেশে এই গাছ জন্মে। এছাড়াও বাংলাদেশে ময়মনসিংহ, টাঙ্গাইল, দিনাজপুর এবং ঠাকুরগাঁওতে জন্মে।\n\n\n== গুণাগুণ ==\nছায়া প্রদানকারী হিসেবে রাস্তা, উদ্যানে লাগানো হয়। ইহার শিকড়ের সিমবায়োটিক ব্যাকটেরিয়া মাটির উর্বরতা বৃদ্ধি করে। এটি একধরণের আলংকারিক গাছ হিসাবে রোপণ করা হয়। পাতা গবাদি পশুর খাদ্যের জন্য ছাটা হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}