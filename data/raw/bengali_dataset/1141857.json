{"pageid": 1141857, "title": "ব্রুনো উভিনি", "url": "https://bn.wikipedia.org/wiki?curid=1141857", "content": "ব্রুনো উভিনি বোর্তোলান্সা (পর্তুগিজ: Bruno Uvini; জন্ম: ৩ জুন ১৯৯১; ব্রুনো উভিনি নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে জাপানের পেশাদার ফুটবল লিগের শীর্ষ স্তর জে১ লিগের ক্লাব টোকিওয়ের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১০ সালে, উভিনি ব্রাজিল অনূর্ধ্ব-১৯ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০১২ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nব্রুনো উভিনি বোর্তোলান্সা ১৯৯১ সালের ৩রা জুন তারিখে ব্রাজিলের কাপিভারিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nউভিনি ব্রাজিল অনূর্ধ্ব-১৯, ব্রাজিল অনূর্ধ্ব-২০ এবং ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ব্রাজিলের বয়সভিত্তিক দলের হয়ে তিনি প্রায় ৩ বছরে ২০ ম্যাচে অংশগ্রহণ করে ৩টি গোল করেছেন।\n২০১২ সালের ২৬শে মে তারিখে, ২০ বছর, ১১ মাস ও ২৩ দিন বয়সে, বাম পায়ে ফুটবল খেলায় পারদর্শী উভিনি ডেনমার্কের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৯২তম মিনিটে আক্রমণভাগের খেলোয়াড় হাকের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৩ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ব্রাজিল ৩–১ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে উভিনি সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২ মে ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nব্রুনো উভিনি – ফিফা প্রতিযোগিতার রেকর্ড (ইংরেজি) \nজে. লিগে ব্রুনো উভিনি (জাপানি) \nসকারওয়েতে ব্রুনো উভিনি  (ইংরেজি)  \nসকারবেসে ব্রুনো উভিনি (ইংরেজি) \nবিডিফুটবলে ব্রুনো উভিনি  (ইংরেজি)  \nট্রান্সফারমার্কেটে ব্রুনো উভিনি (ইংরেজি) \nওয়ার্ল্ডফুটবল.নেটে ব্রুনো উভিনি (ইংরেজি) \nইএসপিএন এফসিতে ব্রুনো উভিনি (ইংরেজি) \nন্যাশনাল-ফুটবল-টিমস.কমে ব্রুনো উভিনি (ইংরেজি)"}