{"pageid": 1131480, "title": "পনির টিক্কা", "url": "https://bn.wikipedia.org/wiki?curid=1131480", "content": "পনির টিক্কা হল একটি ভারতীয় রন্ধনশৈলী, যেখানে পনির খণ্ডকে মশলার মধ্যে জারিত করে তন্দুরের মধ্যে ভাজা হয়। এটি চিকেন টিক্কা এবং অন্যান্য মাংসের খাবারের একটি নিরামিষ বিকল্প। এটি একটি জনপ্রিয় খাবার, যেটি ভারতে এবং প্রবাসী ভারতীয়দের দেশগুলিতে ব্যাপকভাবে পাওয়া যায়।\n\n\n== প্রস্তুতি ==\nপনির (এক প্রকারের তাজা পনির ব্যবহার করা হয়) টুকরো করে কেটে, বেশ কিছুটা সময় বিভিন্ন মশলা দিয়ে জারিত করা হয়। ক্যাপসিকাম (বেল পেপার), পিঁয়াজ এবং টমেটো চৌকো করে কেটে রাখা থাকে। তারপর একটি কাঠিতে পর্যায়ক্রমে পনির, ক্যাপসিকাম, পিঁয়াজ এবং টমেটো কুচি পরপর লাগানো হয়। সবশুদ্ধ এই কাঠিগুলি একটি তন্দুরে ঢুকিয়ে গ্রিল (এক ধরনের আগুনে সেঁকা) করা হয়। হয়ে গেলে পনির এবং সবজি কাঠি থেকে বার করে থালায় সাজিয়ে লেবুর রস এবং চাট মসলা ছড়িয়ে গরম গরম পরিবেশন করা হয়। এটি কখনও কখনও সালাদ বা পুদিনার চাটনির সাথেও পরিবেশন করা হয়। টিক্কা জাতীয় খাবারগুলি ঐতিহ্যগতভাবে পুদিনার চাটনির সাথে খেতে ভাল লাগে। এইভাবে রান্না করলে পনির নরম থাকে কিন্তু তার উপরিতল মচমচে হয়ে যায়।\n\n\n== বৈচিত্র ==\nযখন এই পনির টিক্কা ঝোলের সাথে পরিবেশন করা হয়, তখন তাকে পনীর টিক্কা মসলা বলা হয়। এই খাবারের আর একটি প্রকার হল, এটি একটি মোড়ানো হিসাবেও পরিবেশন করা হয়, যাকে বলা হয় পনির টিক্কা রোল, যেখানে তৈরি করা পনির টিক্কা একটি ভারতীয় রুটি বা পরোটায় মুড়িয়ে পরিবেশন করা হয়। পনির টিক্কার আর একটি রূপ হল একে কাবাব হিসাবে তৈরি করা।\nবহুদিন ধরে, এই খাবারের বিভিন্ন রূপান্তর হয়ে এসেছে, যেমন কাশ্মীরি পনির টিক্কা, যেখানে পনিরের মধ্যে বাদাম ভরে দেওয়া হয় এবং গ্রিল করা হয়, এছাড়া আছে চীনা খাবার যার নাম পনির টিক্কা মসলা চাউমিন, এবং দক্ষিণ ভারতীয় দোসা যার মধ্যে পনির টিক্কা পুর হিসেবে দেওয়া থাকে।\nভারতে আন্তর্জাতিক ঝটপট খাবারের চেইনগুলিও তাদের খাদ্য তালিকায় পনির টিক্কা অন্তর্ভুক্ত করেছে, যেমন পিৎজা হাট এবং ডোমিনো'স তাদের পিৎজা খাবারের উপরিভাগের বিশেষ আস্তরণের পছন্দগুলির মধ্যে পনির টিক্কাকেও রাখে, যেখানে সাবওয়ে তাদের খাদ্য তালিকায় পনির টিক্কা স্যান্ডউইচ রেখেছে এবং ম্যাকডোনাল্ড’সের খাদ্য তালিকায় একটি পনির টিক্কা মোড়ানো রয়েছে। আইটিসি'র বিঙ্গো ব্র্যান্ডের আলুর চিপসের জন্য পনির টিক্কার রূচিকর সুগন্ধ (ফ্লেভার) নিয়ে পরীক্ষা-নিরীক্ষা চলছে। তার আগে, ২০০৩ সালে, নেসলে কোম্পানির ম্যাগি বিভিন্ন ধরনের 'রান্নার জন্য তৈরি' (রেডি টু কুক) পনির টিক্কা নিয়ে পরীক্ষা করেছে। অন্যান্য কোম্পানিগুলি টিক্কার জন্য মশলা মিশ্রণ এবং খাওয়ার জন্য প্রস্তুত (রেডি টু ইট) পনির টিক্কার বৈকল্পিকও প্রস্তাব করেছে।\n\n\n== ছবিঘর ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n খাদ্য প্রবেশদ্বার\n\n\n== তথ্যসূত্র =="}