{"pageid": 1003943, "title": "লা কাসা দে পাপেল", "url": "https://bn.wikipedia.org/wiki?curid=1003943", "content": "লা কাসা দে পাপেল (স্পেনীয়: La casa de papel; অনু. কাগজের বাড়ি) হলো পরিচালক আলেক্স পিনার নির্মিত একটি স্প্যানিশ নাট্যধর্মী ক্রাইম হেইস্ট টেলিভিশন ধারাবাহিক। এই ধারাবাহিকটিতে অধ্যাপকের (আলভারো মুর্তের) নেতৃত্বে একদল লোক দুজন দীর্ঘ-প্রস্তুত উত্তরাধিকারীর অসমাপ্ত কাজ সমাপ্ত করেছেন। একজনের ইচ্ছা ছিল স্পেনের রয়েল মিন্টে ডাকাতি এবং আরেকজনের স্পেনের ব্যাংকে স্বর্ণ ডাকাতি। ধারাবাহিকটি প্রথমে দুটি অংশে একটি ছোট সিরিজ হিসাবে নির্মাণ করার লক্ষ্য করা হয়েছিল। স্পেনীয় নেটওয়ার্ক অ্যান্টেনা ৩ এটির ১৫ টি পর্ব সম্প্রচার করে ২ মে ২০১৭ থেকে ২৩ নভেম্বর ২০১৭ অবধি। নেটফ্লিক্স ২০১৭ সালের শেষের দিকে ধারাবাহিকটির গ্লোবাল স্ট্রিমিং অধিকার অর্জন করে এবং এটি ২২ টি সংক্ষিপ্ত পর্বে ধারাবাহিকটি পুনরায় নির্মাণ করে বিশ্বব্যাপী প্রকাশ করে। প্রথম অংশের সম্প্রচার শুরু হয় ২০ ডিসেম্বর ২০১৭ সালে তারপরে দ্বিতীয় অংশটি ৬ এপ্রিল ২০১৮ সালে। এপ্রিল ২০১৮ তে, নেটফ্লিক্স মোট ১৬ টি নতুন পর্বের জন্য উল্লেখযোগ্য পরিমাণে বাজেট নিয়ে ধারাবাহিকটি পুর্ননির্মাণ শুরু করে। আটটি পর্ব সহ ৩য় মৌসুমটি ১৯ জুলাই ২০১৯ সালে প্রকাশিত হয়। ৪র্থ মৌসুমটি আটটি পর্ব সহ, ২০২০ সালের ৩ এপ্রিল প্রকাশিত হয়। একই দিনে নেটফ্লিক্স প্রযোজক এবং অভিনেতাদের সাথে পঞ্চম এবং চূড়ান্ত অংশ নির্মাণ করার জন্য চুক্তি করে। ধারাবাহিকটির পঞ্চম মৌসুমের প্রথম অংশ ৩ সেপ্টেম্বর ২০২১ সালে এবং দ্বিতীয় ও ধারাবাহিকের শেষ অংশটি ৩ ডিসেম্বর ২০২১ সালে মুক্তি পায়।\nধারাবাহিকটির চিত্রগ্রহণ করা হয়েছিল স্পেনের মাদ্রিদে। মৌসুম ৩ এবং ৪ এর উল্লেখযোগ্য অংশ পানামা, থাইল্যান্ড এবং ইতালিতে (ফ্লোরেন্স) চিত্রিত করা হয়েছিল।\nএই ধারাবাহিকটি ৪৬ তম আন্তর্জাতিক এমি পুরস্কারে সেরা নাট্য ধারাবাহিক সহ বেশ কয়েকটি পুরস্কার জিতেছে।\n\n\n== সারসংক্ষেপ ==\nসিরিজে দেখা যায় প্রফেসর নামের একজন মাস্টারমাইন্ড পৃথিবীর সবচেয়ে বড় ডাকাতির ঘটনাটি ঘটানোর জন্য একটি টিম তৈরি করেন। সেই টিমকে তিনি ৫ মাস প্রশিক্ষণ দিয়ে ডাকাতির জন্য প্রস্তুত করেন। প্রশিক্ষণের শুরুতেই তিনি পরস্পরের ব্যক্তিগত তথ্য আদান-প্রদান ও ব্যক্তিগত সম্পর্কে জড়ানোকে নিষিদ্ধ করেন। এমনকি ডাকার সুবিধার্থে তিনি প্রত্যেককে নিজের নাম হিসেবে একটি করে শহরের নাম বেছে নিতে বলেন। ফলে দলের সদস্যরা অর্থাৎ সিরিজের মূল চরিত্র গুলো নিজেদের জন্য টোকিও, বার্লিন, মস্কো, ডেনভার, রিয়ো, অসলো ইত্যাদি শহরের নাম বেছে নেয়।\nএরপর শুরু হয় তাদের সেই রুদ্ধশ্বাস অভিযান। দলটি ঢুকে পড়ে রয়েল মিন্ট অফ স্পেন তথা দেশেটির মুদ্রা বা অর্থের ছাপাখানায়। তারা সেখানে থাকা মানুষগুলোকে জিম্মি করে। তবে সেখানে তাদের উদ্দেশ্য শুধু গোলাগুলি করে টাকা পয়সা নিয়ে পালিয়ে যাওয়া নয়।\nবরং সেখানে তাদের বিশাল একটি পরিকল্পনা ছিল। তাদের পরিকল্পনা ছিল যতক্ষণ সম্ভব টাকশালের ভেতরে থাকা এবং ২৪০০ মিলিয়ন ইউরো প্রিন্ট করা। কিন্তু তাদের পরিকল্পনা বাস্তবায়নের পথে প্রধান অন্তরায় হয়ে দাঁড়ায় রাকেল মুরিল্লো, হেড অব দ্য পুলিশ ডিপার্টমেন্ট। প্রফেসর ও তার দলকে ধরতে ও তাদের পরিকল্পনাকে নস্যাৎ করতে বদ্ধপরিকর তিনি। প্রফেসরের সঙ্গে রাকেলের সাইকোলজিক্যাল যুদ্ধ এবং আর তাদের এই ফুল প্রুফ পরিকল্পনা ভেস্তে দেওয়ার জন্য পুলিশের পক্ষ থেকে আসতে থাকে একের পর এক বাধা-বিপত্তি। একই সাথে দলের সদস্যদের নিজেদের মধ্যেও তৈরি হয় নানান ভুল বুঝাবুঝি ও টানাটানি। এভাবেই গল্পটি এগিয়ে যেতে থাকে।\n\n\n== অভিনয়ে ==\nসিরেন অলিভিয়েরা (টোকিও) হিসাবে উরসুলা কর্বাতু\nআলভারো মুর্তে সের্গিও মার্টিনা(অধ্যাপক)/ সালভাডর \"সালভা\" চরিত্রে\nরাকেল চরিত্রে লিসবন\nঅ্যান্ড্রেস ডি ফোনোল্লোসা (বার্লিন) হিসাবে পেড্রো অ্যালোনসো\nআগুস্টান রামোস (মস্কো) চরিত্রে\nগাবা জিমনেজ (নাইরোবি) চরিত্রে\nমিগুয়েল হেরেন (রিও) চরিত্রে\nড্যানিয়েল রামোস (ডেনভার) চরিত্রে\nমানিকা গাজটাম্বাইড (স্টকহোম) হিসাবে * এস্টার এসোবো : জিম্মিদের মধ্যে একজন যিনি আর্তুরো রোমের সেক্রেটারি\nএনরিক দুর্গ (আর্তুরো রোমান) চরিত্রে : একটি জিম্মি এবং সাবেক পরিচালক স্পেন রয়েল মিন্ট।\nআলিসন পার্কারের চরিত্রে মারিয়া পেদ্রাজা (১-২ অংশ): জিম্মি এবং স্পেনে নিযুক্ত ব্রিটিশ রাষ্ট্রদূতের মেয়ে।\nমিরকো ড্রাগিক (হেলসিঙ্কি) চরিত্রে ডার্কো পেরি : একজন প্রবীণ সার্বিয়ান সৈনিক এবং অসলো এর চাচাতো ভাই।\nহোভিক কেউচকারিয়ান বোগোতা হিসাবে (৩ – বর্তমান অংশ): ধাতুবিদ্যার বিশেষজ্ঞ যিনি ব্যাংক অফ স্পেনের ডাকাতির সাথে যোগ দেন।\nমার্টিন বেরোটের চরিত্রে রদ্রিগো দে লা সার্না (পালেরমো/ইঞ্জিনিয়ার; অংশ ৩ – বর্তমান): বার্লিনের একজন পুরানো আর্জেন্টাইন বন্ধু যিনি তাঁর সাথে ব্যাঙ্ক অফ স্পেনের ডাকাতির পরিকল্পনা করেছিলেন এবং কমান্ডিং অফিসার হিসাবে তাঁর স্থান গ্রহণ করেছিলেন।\nঅ্যালিসিয়া সিয়েরা চরিত্রে নাজওয়া নিম্রি\nলুকা পেরো মার্সেই হিসাবে\nজুলিয়া চরিত্রে বেলেন কুয়েস্তা\nকর্নেল লুইস টামায়ো চরিত্রে ফার্নান্দো কায়ো\n\n\n== পর্ব ==\n\n\n=== প্রথম অংশ (২০১৭) ===\n\n\n=== দ্বিতীয় অংশ (২০১৭) ===\n\n\n=== তৃতীয় অংশ (২০১৯) ===\n\n\n=== চতুর্থ অংশ (২০২০) ===\n\n\n=== পঞ্চম অংশ (২০২১) ===\n\n\n== মুক্তি ও সম্প্রচার ==\n\n\n=== মূল প্রচার ===\n\n১ম অংশ ফ্রি-টু-এয়ার স্পেনীয় টিভি চ্যানেল সম্প্রচারিত অ্যান্টেনা ৩ তে বুধবার ১০:৪০ অপরাহ্ন স্থানীয় সময়ে ২মে ২০১৭ থেকে সম্প্রাচার শুরু হয় এবং ২৭শে জুন ২০১৭ পর্যন্ত চলে। ২য় অংশ সোমবার ১০.৪০ অপরাহ্ন স্থানীয় সময়ে ১৬ অক্টোবর ২০১৭ থেকে সম্প্রাচার শুরু হয় এবং ২৩শে নভেম্বর ২০১৭ অবধি প্রচারিত হয়।\n\n\n=== নেটফ্লিক্সের অধিগ্রহণ ===\n১ জুলাই, ২০১৭ সালে নেটফ্লিক্স স্পেনে প্রথম পর্ব টি সম্প্রাচার করা হয় এনটেনা ৩ এর পেরেন্ট মিডিয়া গ্রুপ অ্যাট্রেমিডিয়ার অন্যান্য ধারাবাহিক সম্প্রাচারের ধারাবাহিকতায়। ডিসেম্বর ২০১৭ সালে, নেটফ্লিক্স সিরিজের জন্য একচেটিয়া বৈশ্বিক স্ট্রিমিং অধিকার অর্জন করে। নেটফ্লিক্স সিরিজটি কে প্রায় ৫০ মিনিটের দৈর্ঘ্যের ২২টি পর্ব পুনরায় কেটে সংশোধীত আকারে প্রকাশ করে। নেটফ্লিক্স সিরিজটিকে ডাবিং করে লা কাসা দে পাপেল থেকে ইংরেজিভাষী বিশ্বে বিতরণের জন্য মানি হেইস্ট পর্যন্ত নামকরণ করে এবং কোন প্রমোশন ছাড়াই ২০ ডিসেম্বর ২০১৭ তারিখে প্রথম অংশ মুক্তি দেয়। দ্বিতীয় অংশ ৬ এপ্রিল ২০১৮ সালে স্ট্রিমিং জন্য উপলব্ধ করা হয়। পিনা এনটেনা ৩ বনাম নেটফ্লিক্সের দর্শকদের অভিজ্ঞতাকে \"খুব ভিন্ন\" হিসেবে মূল্যায়ন করেন, যদিও সিরিজের সারমর্ম একই রয়ে গেছে।\n\n\n== প্রতিক্রিয়া ==\nপর্যালোচনা সংগ্ৰহকারী ওয়েবসাইট রটেন টমাটোসে ১২ টি পর্যালোচনার উপর ভিত্তি করে ১০০% ইতিবাচক পর্যালোচনা এবং এর গড় রেটিং ৭/১০ রয়েছে। এই সাইটের সমালোচনামূলক ঐকমত্যে লেখা আছে, \"একটি অ-রৈখিক পদ্ধতিতে বলা একটি দুঃসাহসী পরিকল্পনা তৃতীয় কিস্তিকে এগিয়ে নিয়ে যায় যখন মানি হেইস্ট তার প্রিয় চরিত্রের মধ্যে সম্পর্কের উপর পুনরায় মনোযোগ প্রদান করে।\"\n\n\n== আরও দেখুন ==\nপ্রফেসর (মানি হেইস্ট)\nনেটফ্লিক্স\nওয়েব ধারাবাহিক\n\n\n== নোট ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (স্পেনীয় ভাষায়)\nইন্টারনেট মুভি ডেটাবেজে লা কাসা দে পাপেল  (ইংরেজি)\nMoney Heist on Rotten Tomatoes"}