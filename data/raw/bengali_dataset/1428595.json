{"pageid": 1428595, "title": "পুরাণের কূপ", "url": "https://bn.wikipedia.org/wiki?curid=1428595", "content": "পুরান কূপ পাকিস্তানের পাঞ্জাব প্রদেশের শিয়ালকোটের কাছে অবস্থিত একটি কূপ। পাঞ্জাবি লোকগাঁথা অনুসারে এই কূপের সাথে শিয়ালকোটের পৌরাণিক রাজপুত্র পুরাণ ভগতের সম্পর্ক আছে। \n\n\n== ইতিহাস ==\n\nপাঞ্জাবি লোককাহিনী অনুসারে, রাজকুমার পুরাণ ভগতের জন্ম শিয়ালকোটের রাজা রাজা সালবান এবং তার রাণী ইচ্চিরার গর্ভে হয়। স্থানীয় জ্যোতিষীদের পরামর্শে, পুরাণকে তার জীবনের প্রথম ১২ বছরের জন্য রাজার কাছ থেকে অনেক দূরে পাঠানো হয়েছিল। বলা হতো যে, জন্মের রাজা তার পুত্রের মুখ দেখতে পারেননি।  পুরাণ ভগত দূরে থাকাকালীন, রাজা লুনা নামে এক তরুণীকে বিয়ে করেছিলেন, লুনা চামারের মেয়ে ছিলেন। ১২ বছর বিচ্ছিন্ন থাকার পর, পুরাণ রাজপ্রাসাদে ফিরে আসেন। সেখানে, কিশোরী রানী লুনা তার সমবয়সী পুরাণের প্রতি প্রণয়ের জন্য আকৃষ্ট হয়।সৎপুত্র হওয়ায়, রাজপুত্র পুরাণ রানী লুনার আগ বাড়ানো প্রণয়কে অস্বীকার করেছিলেন। মর্মাহত লুনা পুরাণকে তার সম্মানহানীর জন্য অভিযুক্ত করেন। ক্ষুব্ধ রাজা সালবান পুরাণের অঙ্গ প্রত্যঙ্গ বিচ্ছিন্ন করে হত্যা নির্দেশ দেন। সৈন্যরা রাজার আদেশ পালন করে এবং পুরাণের হাত-পা কেটে তাকে জঙ্গলে একটি কূপে ফেলে দেয়। এই কূপটি পরে পুরাণের কূপ নামে পরিচিত হয়। কিংবদন্তি জোগী গোরক্ষনাথ পুরাণ ভগতকে কূপ থেকে উদ্ধার করে অলৌকিকভাবে  সুস্থ করেন।\n\n\n== তথ্যসূত্র =="}