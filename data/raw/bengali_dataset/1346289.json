{"pageid": 1346289, "title": "ক্ষেত্রের গভীরতা", "url": "https://bn.wikipedia.org/wiki?curid=1346289", "content": "আলোকচিত্রগ্রহণের আলোচনায় ক্ষেত্রের গভীরতা (ইংরেজি ভাষায় Depth of field, সংক্ষেপে DOF) বলতে কোনও আলোকচিত্রে নিকটতম ও দূরতম যে বিন্দু দুইটিতে ছবির বিষয়বস্তু গ্রহণযোগ্যভাবে স্পষ্ট বলে মনে হয় (অর্থাৎ ছবির কতটুকু অংশ ফোকাসের মধ্যে থাকে), তাদের মধ্যকার দূরত্বকে বোঝায়। ক্ষেত্রের গভীরতা কম হলে আপেক্ষিকভাবে কাছে থাকা পটভূমিক বিষয়বস্তুগুলিও অস্পষ্ট হয়ে পড়ে। অন্যদিকে ক্ষেত্রের গভীরতা বেশি হলে অনেক দূরের পটভূমিক বস্তুও স্পষ্ট দেখায়।\nফোকাস দৈর্ঘ্য, উন্মেষ বা আলোকরন্ধ্র, ক্যামেরা ও উদ্দিষ্ট বিষয়বস্তুর মধ্যবর্তী দূরত্ব ও আলোকসুবেদী গ্রাহকের (সেন্সর) আকার ক্ষেত্রের গভীরতার উপর প্রভাব ফেলতে পারে। একজন আলোকচিত্রগ্রাহক ব্যক্তি বা শিল্পী এই ব্যাপারগুলি নিয়ন্ত্রণ করার মাধ্যমে ক্ষেত্রের গভীরতা কমবেশি বড় করতে পারে, ধৃত আলোকচিত্রের মান উন্নয়ন করতে পারেন, ফোকাস বা স্পষ্টতা তীক্ষ্ণ বা কোমল করতে পারেন এবং এভাবে আলোকচিত্রে বৈচিত্র্য আনতে পারেন।\n\n\n== তথ্যসূত্র =="}