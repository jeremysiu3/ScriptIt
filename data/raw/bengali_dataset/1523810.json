{"pageid": 1523810, "title": "সুপ্রা সিংঘল", "url": "https://bn.wikipedia.org/wiki?curid=1523810", "content": "সুপ্রা আগরওয়াল, যিনি সুপ্রা সিংঘল নামেও পরিচিত (জন্ম: ২রা মার্চ ১৯৮২, কাম্পালায়), একজন প্রাক্তন উগান্ডা-ভারতীয় সাঁতারু, তিনি স্প্রিন্ট ফ্রিস্টাইল ইভেন্টে বিশেষজ্ঞ ছিলেন। তিনি ২০০০ গ্রীষ্মকালীন অলিম্পিকে মহিলাদের ১০০ মিটার ফ্রিস্টাইলে প্রতিদ্বন্দ্বিতা করেছিলেন।\n\n\n== কর্মজীবন ==\n২০০০ সালের সিডনিতে গ্রীষ্মকালীন অলিম্পিকে সুপ্রা সিংঘল উগান্ডার হয়ে মহিলাদের ১০০ মিটার ফ্রিস্টাইলে প্রতিদ্বন্দ্বিতা করেছিলেন। তিনি ৫৯.২০ সেকেণ্ড সময়ের মধ্যে সাঁতার শেষ করে একটি ইউনিভার্সালিটি প্রোগ্রামের অধীনে ওয়ার্ল্ড অ্যাকুয়াটিক্স (ফিনা) থেকে প্রবেশাধিকার পেয়েছিলেন। তিনি হিট ওয়ানে আরও সাতজন সাঁতারুকে চ্যালেঞ্জ করেছিলেন, যার মধ্যে ছিলেন কেনিয়ার ১৫ বছর বয়সী মারিয়া আওরি, মরিশাসের নাথালি লি বাও। দ্রুততম সাঁতারুদের সঙ্গে সাঁতার শুরু করে, তিনি দীর্ঘ ১:০৮.১৫ মিনিট সময় নিয়ে ষষ্ঠ স্থান অর্জন করেন। জ্বর হওয়া এবং বাহু মচকে যাওয়ার কারণে তিনি সঠিক সময় ধরে প্রশিক্ষণ নিতে পারেন নি এবং তাঁর মনোযোগ ভঙ্গ হয়েছিল। সুপ্রা সিংঘল সেমিফাইনালে উঠতে ব্যর্থ হন, কারণ তিনি প্রিলিমিনারিতে সামগ্রিকভাবে বাহান্নতম স্থান অধিকার করেন।\nসুপ্রা তাঁর প্রাথমিক সাঁতারু জীবনে, ১৯৯৬ থেকে ২০০০ সাল পর্যন্ত ৪ বছর ধরে উগান্ডার জাতীয় চ্যাম্পিয়ন ছিলেন। ১৯৯৭ সালে কেনিয়ার মোম্বাসায় অনুষ্ঠিত পূর্ব আফ্রিকা সাঁতার চ্যাম্পিয়নশিপে তিনি ১২টি স্বর্ণপদক জিতেছিলেন। ১৯৯৮ সালে মালয়েশিয়ার কুয়ালালামপুরে অনুষ্ঠিত কমনওয়েলথ গেমসেও সুপ্রা উগান্ডার প্রতিনিধিত্ব করেছিলেন।\n\n\n== ব্যক্তিগত জীবন ==\nবর্তমানে সুপ্রা নতুন দিল্লিতে থাকেন এবং তাঁর স্বামী বরুণ আগরওয়ালের সাথে দিল্লিতে নট জাস্ট পরাঠাস (এনজেপি) নামে একটি সফল রেস্তোরাঁ পরিচালনা করেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড অ্যাকুয়াটিক্সে সুপ্রা সিংহল (ইংরেজি)\nঅলিম্পিডিয়ায় সুপ্রা সিংহল (ইংরেজি)"}