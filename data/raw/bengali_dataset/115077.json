{"pageid": 115077, "title": "কাকদ্বীপ মহকুমা", "url": "https://bn.wikipedia.org/wiki?curid=115077", "content": "কাকদ্বীপ মহকুমা হল ভারতের পশ্চিমবঙ্গ রাজ্যের অন্তর্গত দক্ষিণ চব্বিশ পরগনা জেলার একটি প্রশাসনিক মহকুমা। এই মহকুমার সদর কাকদ্বীপ। জেলার মোট জনসংখ্যার ১২.৩৬ শতাংশ এই মহকুমার বাসিন্দা। এই মহকুমার অন্তর্গত সাগর দ্বীপে অন্যতম প্রধান হিন্দু তীর্থস্থান গঙ্গাসাগর অবস্থিত।\n\n\n== প্রশাসনিক বিভাগ ==\nকাকদ্বীপ মহকুমা ৮টি থানা, ৪টি সমষ্টি উন্নয়ন ব্লক, ৪টি পঞ্চায়েত সমিতি, ৪২টি গ্রাম পঞ্চায়েত, ২১৭টি মৌজা ও ২০২টি জনবসতিপূর্ণ গ্রাম নিয়ে গঠিত। এই চারটি ব্লকে কোনো শহরাঞ্চল নেই।\n\n\n== থানা ==\nকাকদ্বীপ মহকুমার অন্তর্গত থানাগুলি হল:\n\nদ্রষ্টব্য: কাকদ্বীপ মহকুমার কিয়দংশ ডায়মন্ড হারবার মহকুমার ধোলা থানার এক্তিয়ারভুক্ত এলাকার মধ্যে পড়ে।\n.* নবগঠিত\n\n\n== সমষ্টি উন্নয়ন ব্লক ==\nকাকদ্বীপ মহকুমার সমষ্টি উন্নয়ন ব্লকগুলি হল:\n\n\n== গ্রাম পঞ্চায়েত ==\nকাকদ্বীপ মহকুমায় ৪টি সমষ্টি উন্নয়ন ব্লকের অধীনে ৪২টি গ্রাম পঞ্চায়েত আছে:\n\nকাকদ্বীপ সমষ্টি উন্নয়ন ব্লক এগারোটি গ্রাম পঞ্চায়েত নিয়ে গঠিত: বাপুজি, রবীন্দ্র, শ্রীশ্রীরামকৃষ্ণ, স্বামী বিবেকানন্দ, মধুসূদনপুর, রামগোপালপুর, শ্রীনগর, নেতাজি, ঋষি বঙ্কিমচন্দ্র, RMTHNOসূর্যনগর ও zZRপ্রতাপাদিত্যনগর।\nনামখানা সমষ্টি উন্নয়ন ব্লক সাতটি গ্রাম পঞ্চায়েত নিয়ে গঠিত: বুধাখালি, হরিপুর, নামখানা, শিবরামপুর, ফ্রেজারগঞ্জ, মৌসিনি ও নারায়ণপুর।\nপাথরপ্রতিমা সমষ্টি উন্নয়ন ব্লক পনেরোটি গ্রাম পঞ্চায়েত নিয়ে গঠিত: অচিন্ত্যনগর, দক্ষিণ রাইপুর, গোপালনগর, রামগঙ্গা, বনশ্যামনগর, দিগম্বরপুর, হেরম্বগোপালপুর, শ্রীধরনগর, ব্রজবল্লভপুর, দূর্বাচটি, লক্ষ্মীজনার্দনপুর, শ্রীনারায়ণপুর পূর্ণচন্দ্রপুর, দক্ষিণ গঙ্গাধরপুর, জি প্লট ও পাথরপ্রতিমা।\nসাগর সমষ্টি উন্নয়ন ব্লক নয়টি গ্রাম পঞ্চায়েত নিয়ে গঠিত: ধবলাট, ধাসপাড়া সুমতিনগর ২, ঘোড়ামারা, রামকরচর, ধাসপাড়া সুমতিনগর ১, মুড়িগঙ্গা ১, রুদ্রনগর, গঙ্গাসাগর ও মুড়িগঙ্গা ২।\n\n\n== আঞ্চলিক ভাষা ও জনগোষ্ঠী ==\nকাকদ্বীপ মহকুমার অধিকাংশ জনগোষ্ঠী উৎকল এবং মেদিনীপুর জাত। এঁরা অধিকাংশই মেদিনীপুরী বাংলা ভাষার অন্তর্গত কাঁথি বাংলায় কথোপকথন করেন। উক্ত অঞ্চলের সংস্কৃতিতে বঙ্গ সংস্কৃতির পাশাপাশি উৎকল সংস্কৃতির প্রভাব বিশেষ ভাবে লক্ষণীয়।\n\n\n== শিক্ষাব্যবস্থা ==\nদক্ষিণ চব্বিশ পরগনা জেলার সাক্ষরতার সামগ্রিক হার ৭৭.৫১ শতাংশ, যেখানে কাকদ্বীপ মহকুমার সাক্ষরতার হার ৮২.০৪ শতাংশ।\nএই মহকুমার উল্লেখযোগ্য শিক্ষাপ্রতিষ্ঠানগুলি হল:\n\n১৯৬৫ সালে কাকদ্বীপে প্রতিষ্ঠিত সুন্দরবন মহাবিদ্যালয়।\n১৯৯৮ সালে হরিণবাড়িতে প্রতিষ্ঠিত সাগর মহাবিদ্যালয়।\n২০১৩ সালে নামখানায় প্রতিষ্ঠিত শিবানী মণ্ডল মহাবিদ্যালয়।\n২০০১ সালে পাথরপ্রতিমায় প্রতিষ্ঠিত পাথরপ্রতিমা মহাবিদ্যালয়।\n\n\n== স্বাস্থ্য পরিষেবা ==\nকাকদ্বীপ মহকুমার চিকিৎসাকেন্দ্রগুলি হল:\nহাসপাতাল: (নাম, অবস্থান, শয্যাসংখ্যা)\n\nকাকদ্বীপ মহকুমা হাসপাতাল, কাকদ্বীপ, ১০০টি শয্যা\nগ্রামীণ হাসপাতাল: (নাম, সমষ্টি উন্নয়ন ব্লক, অবস্থান, শয্যাসংখ্যা) \n\nসাগর গ্রামীণ হাসপাতাল, সাগর সমষ্টি উন্নয়ন ব্লক, রুদ্রনগর, ডাকঘর - সাগর, ৩০টি শয্যা\nদ্বারিকানগর গ্রামীণ হাসপাতাল, নামখানা সমষ্টি উন্নয়ন ব্লক, দ্বারিকানগর, ৩০টি শয্যা\nমাধবনগর গ্রামীণ হাসপাতাল, পাথরপ্রতিমা সমষ্টি উন্নয়ন ব্লক, মাধবনগর, ডাকঘর - পাথরপ্রতিমা, ৩০টি শয্যা\nব্লক প্রাথমিক স্বাস্থ্যকেন্দ্র: (নাম, সমষ্টি উন্নয়ন ব্লক, অবস্থান, শয্যাসংখ্যা)\n\nহরেন্দ্রনগর ব্লক প্রাথমিক স্বাস্থ্যকেন্দ্র, কাকদ্বীপ সমষ্টি উন্নয়ন ব্লক, হরেন্দ্রনগর, ১০টি শয্যা\nপ্রাথমিক স্বাস্থ্যকেন্দ্র (সমষ্টি উন্নয়ন ব্লক অনুযায়ী): (সমষ্টি উন্নয়ন ব্লক, প্রাথমিক স্বাস্থ্যকেন্দ্রের অবস্থান, শয্যাসংখ্যা)\n\nকাকদ্বীপ সমষ্টি উন্নয়ন ব্লক: রামচন্দ্রনগর (১০টি শয্যা)\nনামখানা সমষ্টি উন্নয়ন ব্লক: নারায়ণপুর (৬টি শয্যা), মহারাজগঞ্জ (৬টি শয্যা), ফ্রেজারগঞ্জ (১০টি শয্যা), বাগডাঙা মৌসানি (১০টি শয্যা)\nপাথরপ্রতিমা সমষ্টি উন্নয়ন ব্লক: গদামথুরপুর (১০টি শয্যা), ব্রজবল্লভপুর (১৫টি শয্যা), ইন্দ্রপুর (১০টি শয্যা)\nসাগর সমষ্টি উন্নয়ন ব্লক: গঙ্গাসাগর (৬টি শয্যা), মহেন্দ্রগঞ্জ (৬টি শয্যা), মুড়িগঙ্গা (৬টি শয্যা)\n\n\n== আইনসভা কেন্দ্র ==\nসীমানা পুনর্নির্ধারণ কমিশনের নির্দেশিকা অনুযায়ী কাকদ্বীপ মহকুমা নিম্নলিখিত বিধানসভা কেন্দ্রগুলির অন্তর্গত:\n\nপাথরপ্রতিমা সমষ্টি উন্নয়ন ব্লকের অন্তর্গত সমগ্র এলাকা নিয়ে পাথরপ্রতিমা বিধানসভা কেন্দ্র গঠিত।\nকাকদ্বীপ সমষ্টি উন্নয়ন ব্লকের সমগ্র এলাকা এবং নামখানা সমষ্টি উন্নয়ন ব্লকের বুধাখালি ও নারায়ণপুর গ্রাম পঞ্চায়েত নিয়ে কাকদ্বীপ বিধানসভা কেন্দ্র গঠিত।\nনামখানা সমষ্টি উন্নয়ন ব্লকের অপর পাঁচটি গ্রাম পঞ্চায়েত এবং সাগর সমষ্টি উন্নয়ন ব্লকের সমগ্র এলাকা নিয়ে সাগর বিধানসভা কেন্দ্র গঠিত।\nপাথরপ্রতিমা, কাকদ্বীপ ও সাগর বিধানসভা কেন্দ্র তিনটিই তফসিলি জাতি-ভুক্ত প্রার্থীদের জন্য সংরক্ষিত মথুরাপুর লোকসভা কেন্দ্রের অংশ।\n\n\n== তথ্যসূত্র =="}