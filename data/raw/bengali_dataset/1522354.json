{"pageid": 1522354, "title": "ইস্তাম্বুল চিত্রকলা ও ভাস্কর্য জাদুঘর", "url": "https://bn.wikipedia.org/wiki?curid=1522354", "content": "ইস্তাম্বুল চিত্রকলা ও ভাস্কর্য জাদুঘর ( তুর্কি: İstanbul Resim ve Heykel Müzesi   ) হল তুরস্কের ইউরোপীয় ইস্তাম্বুলের তোফানে এলাকায় অবস্থিত একটি জাদুঘর। এটি বৃহৎ গালাতাপোর্ট কমপ্লেক্সের অংশ।\nএই জাদুঘরটি মূলত ইস্তানবুলের বেসিকতাস এলাকায় দোলমাবাহচে প্রাসাদের সংলগ্ন যুবরাজের প্রাসাদে ছিল। ভবনটি ১৮৫৬ সালে নির্মিত হয়েছিল। ১৯৩৭ সালের ২০ সেপ্টেম্বর, তুর্কি প্রজাতন্ত্রের প্রতিষ্ঠাতা মোস্তফা কামাল আতাতুর্ক এটিকে জাদুঘরে রূপান্তরের পরামর্শ দেন। কারণ তুর্কি প্রজাতন্ত্রের আগমনের সাথে সাথে রাজপরিবার নির্বাসনে চলে গিয়েছিল। ১৯৭০ সাল পর্যন্ত এটি তুরস্কের একমাত্র শিল্প জাদুঘর ছিল। এই জাদুঘরটি মিমার সিনান চারুকলা বিশ্ববিদ্যালয়ের অধীনে একটি প্রতিষ্ঠান।\nবর্তমানে জাদুঘরটি গালাতাপোর্টের প্রান্তে একটি নতুন গ্যালারিতে স্থানান্তরিত হয়েছে। জাদুঘরটি  ইস্তানবুল আধুনিক গ্যালারির খুব কাছে অবস্থিত। এর ফলে পুরো অঞ্চলটি শহরের একটি শিল্প-সংস্কৃতির কেন্দ্রবিন্দুতে রূপ নিয়েছে। নির্বাচিত ভবন - আন্ত্রেপো নং ৫ - মূলত তুর্কি স্থপতি সেদাদ হাক্কি এলডেম কর্তৃক কারাকোয়ের পুরাতন বন্দরের জন্য নকশা করা হয়েছিল। স্থপতিদের সংস্থা এমরে অ্যারোলাত এটিকে শিল্প গ্যালারি হিসেবে পুনর্নির্মাণ করেছে। \nজাদুঘরটি ২০২১ সালের ডিসেম্বরে খুলতে শুরু করে এবং ২০২২ সালের সেপ্টেম্বরে পুরোপুরি খোলার কথা ছিল।\n\n\n== জাদুঘরের বিষয়বস্তু ==\nনতুন জাদুঘরটিতে অটোমান যুগের শেষ থেকে আধুনিক যুগ পর্যন্ত তুর্কি চিত্রকলা এবং ভাস্কর্য প্রদর্শন করা হয়েছে। একটি পুরো গ্যালারি  ওসমান হামদি বে-এর কাজের জন্য উৎসর্গ করা হয়েছে।  তিনি ইস্তানবুলের প্রথম শিল্প বিদ্যালয়ের প্রতিষ্ঠাতা এবং নিজেও একজন চিত্রশিল্পী ছিলেন।\nঅন্য একটি গ্যালারিতে আধুনিক ক্যালিগ্রাফির নমুনার পাশাপাশি ১৯৪০-এর দশক থেকে উন্নত তুর্কি বিমূর্ত শিল্পের উদাহরণ প্রদর্শিত হয়। শেমসেত্তিন আরেল এবং আবিদিন এলদেরোগলু-এর মতো শিল্পীরা ঐতিহ্যবাহী ক্যালিগ্রাফি থেকে প্রভাবিত হয়ে তৈরি করেছিলেন।\nআরেকটি গ্যালারিতে তুর্কি শিল্পীদের দ্বারা তৈরি চিত্রকর্মগুলি দেখানো হয়। তুর্কি প্রজাতন্ত্রের প্রথম বছরগুলিতে আনাতোলিয়ায় 'হোমল্যান্ড জার্নিস' (তুর্কি ভাষায় ইয়ুর্ট গেজিলার ) প্রেরণ করা হয়েছিল। যাতে তারা তাদের চিত্রকর্মে কেবল শৈল্পিক রাজধানী ইস্তাম্বুলের সংস্কৃতি নয়, বরং সমগ্র দেশের সংস্কৃতি ফুটিয়ে তুলতে পারে।\nআরেকটি গ্যালারিতে প্রজাতন্ত্রের প্রথম দিকের তুর্কি শিল্পীদের তৈরি বিদেশী জাদুঘরে ঝুলন্ত চিত্রকর্মের অনুলিপি প্রদর্শন করা হয়েছে। তখন ওসমান হামদি বে এবং তার ভাই হালিল এডহেম এলডেম ভেবেছিলেন যে এটি দেশের জন্য একটি নতুন রূপক শিল্প ঐতিহ্য বিকাশে সহায়তা করবে।\n\n\n== তথ্যসূত্র =="}