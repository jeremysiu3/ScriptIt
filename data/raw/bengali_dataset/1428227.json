{"pageid": 1428227, "title": "ঝাড়খণ্ডের লোকনৃত্য", "url": "https://bn.wikipedia.org/wiki?curid=1428227", "content": "ঝাড়খণ্ডের লোকনৃত্য তার প্রাণবন্ত সংস্কৃতি এবং ঐতিহ্যের প্রতিনিধিত্ব করে। ঝাড়খণ্ড রাজ্যে বিভিন্ন লোকনৃত্য রয়েছে যএগুলি ফসল কাটার সময়, উৎসবে এবং সামাজিক জমায়েতে পরিবেশিত হয়। ঝাড়খণ্ডের কিছু লোক ও উপজাতি নৃত্য হল ঝুমুর, মর্দানী ঝুমুর, জেনানী ঝুমুর, ডোমকচ, লাহাসুয়া, ঝুমতা, ফাগুয়া, পাইকা, ছৌ, ফিরকল, মুন্ডারি এবং সাঁওতালি।\n\n\n== তালিকা ==\n\n\n=== ঝুমুর ===\n\nঝুমুর ঝাড়খণ্ডের জনপ্রিয় লোকনৃত্য। এটি ফসল কাটার মরশুম এবং উৎসবের সময় পরিবেশিত হয়। এইসময় ব্যবহৃত বাদ্যযন্ত্রগুলো হল মাদল, ঢোল, নাগারা, ঢাক, বাঁশি, সানাই।\n\n\n=== মর্দানী ঝুমুর ===\n\nমর্দানী ঝুমুর হল একটি নাগপুরী লোকনৃত্য। নৃত্যটি পুরুষদের দ্বারা পরিবেশিত হয়। তারা পায়ে ঘুঙুর পরে, হাতে তলোয়ার নিয়ে, গোল হয়ে নৃত্য পরিবেশন করে।\n\n\n=== জেনানী ঝুমুর ===\n\nজেনানী ঝুমুর হল একটি নাগপুরী লোকনৃত্য। নৃত্যটি নারীদের দ্বারা পরিবেশিত হয়। মাদল, ঢোল ও বাঁশি প্রভৃতি বাদ্য যন্ত্রের সঙ্গতে এই নৃত্য পরিবেশিত হয়। মহিলারা একে অপরের হাত ধরে, একটি বৃত্তাকার শৈলী রচনা করে ও এই নৃত্য পরিবেশন করে। যেহেতু এই নাচ প্রধানত মহিলাদের দ্বারাই পরিবেশিত হয় তাই এই নাচের হস্ত-পদ সঞ্চালন ও অঙ্গভঙ্গি কোমল ও লাবন্যতাময়।\n\n\n=== ডোমকচ ===\n\nডোমকচ ঝাড়খণ্ডের একটি লোকনৃত্য। নৃত্যটি বিবাহের সময় পরিবেশিত হয়। বিহারের মিথিলা এবং ভোজপুর অঞ্চলে ডোমকচ নৃত্যটি জনপ্রিয়তার সাথে পরিবেশিত হয়।\n\n\n=== ফাগুয়া ===\nফাগুয়া বা দোলযাত্রার সময় পুরুষ ও নারী উভয় মিলে মাদল, ঢোল ও বাঁশি সহযোগে এই নৃত্য পরিবেশন করে।\n\n\n=== পাইকা ===\n\nপাইকা হল একটি নাগপুরী লোকনৃত্য। নৃত্যটি পুরুষদের দ্বারা পরিবেশিত হয়। তারা পায়ে ঘুঙুর পরে এবং হাতে ঢাল-তলোয়ার নিয়ে, গোল হয়ে নৃত্য পরিবেশন করে। নাগারা, ঢাক ও সানাই সহযোগে এই নৃত্য পরিবেশিত হয়।\n\n\n=== ছৌ ===\n\nপশ্চিমবঙ্গ, ওড়িশা ও ঝাড়খণ্ডের অন্যতম শ্রেষ্ঠ লোকনৃত্য ছৌ নাচ। এটিকে ভারতীয় ধ্রুপদী নৃত্যের একটি ক্ষুদ্র সংস্করণ হিসেবে ধরা হয়।\n\n\n=== ফিরকল ===\n\nভূমিজ উপজাতিদের একটি মার্শাল আর্ট ধরনের লোকনৃত্য হল ফিরকল। ফিরকলের প্রধান উপকরণ হল তলোয়ার, তীর, ধনুক ও ঢাল। এটি ঝাড়খণ্ডের পূর্ব সিংভূম জেলার পটকা ব্লকে এর দেখা পাওয়া যাবে।\n\n\n=== মুন্ডারি ===\nমুন্ডা উপজাতির নিজস্ব নৃত্য রয়েছে যেটি তারা ফসল কাটার সময় এবং উৎসবের সময় বাদ্যযন্ত্র মাদল, নাগারা ও বাঁশি সহযোগে পরিবেশন করে। মুন্ডা তাদের নৃত্য ও গানকে যথাক্রমে দুরং এবং সুসুন বলে উল্লেখ করে। মুন্ডারি লোকনৃত্য হল যদুর এবং জেনা।\n\n\n=== সাঁওতালি ===\nসাঁওতাল উপজাতির নিজস্ব নৃত্য রয়েছে যেটি ফসল কাটার সময় এবং উৎসবের সময় বাদ্যযন্ত্র মাদল ও নাগারা সহযোগে পরিবেশিত হয়।\n\n\n=== কুরুখ নৃত্য ===\nকুরুখ বা ওরাওঁ উপজাতি বিভিন্ন অনুষ্ঠানে লোকনৃত্য পরিবেশন করে, যেমন ফসল কাটা, উৎসব, বিয়ে ইত্যাদি। কুরুখ ভাষায় নৃত্যকে \"ডান্ডি\" বলা হয়। কুরুখ উপজাতির কিছু লোকনৃত্য হল ঘাগড়া মাথা, যাদুর, করম নাচ, খাদ্দি ও দুধিয়া ইত্যাদি।\nরঙ্গ নামেও একটি লোকনৃত্য ঝাড়খণ্ডে দেখা যায়।\n\n\n== তথ্যসূত্র =="}