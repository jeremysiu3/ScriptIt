{"pageid": 1087987, "title": "দারাশিকো", "url": "https://bn.wikipedia.org/wiki?curid=1087987", "content": "দারাশিকো (জন্ম লুৎফে আজম; ৯ জানুয়ারি ১৯৩৯ – ২৬ ডিসেম্বর ১৯৯৮) একজন বাংলাদেশী অভিনেতা, পরিচালক ও প্রযোজক। তাকে পর্দায় বজ্রকন্ঠ সংবলিত খল চরিত্র কিংবা দাপুটে বাবার চরিত্রে দেখা যেত।\n\n\n== প্রারম্ভিক জীবন ==\nদারাশিকো ১৯৩৯ সালের ৯ জানুয়ারি তৎকালীন ব্রিটিশ ভারতের বেঙ্গল প্রেসিডেন্সির (বর্তমান বাংলাদেশ) পাবনা জেলায় জন্মগ্রহণ করেন। তার জন্মনাম লুৎফে আজম।\n\n\n== অভিনয়জীবন ==\nতার পরিচালিত প্রথম চলচ্চিত্র রাঙা বউ (১৯৭২)। তার পরিচালিত অন্যান্য চলচ্চিত্র হল ফকির মজনু শাহ, অন্ধ বধূ, প্রেম কাহিনী, বোনের মত বোন, ডাকু ও দরবেশ, বাদশা ভাই, ও অঞ্জলী। দারাশিকো ১৯৭৪ সালে সংগ্রাম চলচ্চিত্রে অভিনয় করেন যেখানে অতিথি চরিত্রে তৎকালীন প্রধানমন্ত্রী শেখ মুজিবুর রহমান ছিলেন। তার অভিনীত অন্যান্য চলচ্চিত্র হল পানছি বাউড়া, ঝড়ের পাখি, অনেক প্রেম অনেক জ্বালা, কি যে করি, সূর্যগ্রহণ, দোস্ত দুশমন, সারেং বৌ, এখনই সময়, চন্দ্রনাথ, সারেন্ডার ও অঞ্জলী। তার অভিনীত সর্বশেষ মুক্তিপ্রাপ্ত চলচ্চিত্র আম্মাজান।\n\n\n== ব্যক্তিগত জীবন ==\nবাংলাদেশ চলচ্চিত্র উন্নয়ন কর্পোরেশনের প্রাক্তন ব্যবস্থাপনা পরিচালক গ্রুপ ক্যাপ্টেন সাইফুল আজম এবং অভিনেতা ও চিত্রপরিচালক বদরুল আলম সম্পর্কে তার দুই ভাই। চলচ্চিত্র অভিনেতা সুস্ময় তার পুত্র।\n\n\n== মৃত্যু ==\nতিনি ১৯৯৮ সালের ২৬শে ডিসেম্বর বাংলাদেশের ঢাকায় মৃত্যুবরণ করেন।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দারাশিকো (ইংরেজি)\nবাংলা মুভি ডেটাবেজে দারাশিকো"}