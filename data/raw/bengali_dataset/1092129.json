{"pageid": 1092129, "title": "জীবনী-কোষ", "url": "https://bn.wikipedia.org/wiki?curid=1092129", "content": "জীবনী-কোষ ১৮৯৪ খ্রিস্টাব্দে প্রকাশিত একটি জীবনী গ্রন্থ। এর রচয়িতা দ্বারকানাথ বসু। এ গ্রন্থে ভারতীয় পুরাণ, ইতিহাস ও সাহিত্যে উল্লিখিত নারী-পুরুষের সংক্ষিপ্ত জীবন বৃত্তান্ত উপস্থাপিত হয়েছে। এটি মূলত একটি কোষগ্রন্থ। এতে বিভিন্ন ব্যক্তিত্বের নাম বর্ণানুক্রমিকভাবে সাজানো হয়েছে। কোষগ্রন্থটি শুরু হয়েছে “অংশুমান” দিয়ে (পৃষ্ঠা-০০১)। সর্বশেষে রয়েছে “হীরণাক্ষ্য” (পৃষ্ঠা-২৯৯)। পরিশিষ্টাংশে অভারতীয় নাম সংযোজন করা হয়েছে।\nএ গ্রন্থটির মূল্য নির্ধারণ করা হয়েছিল এক টাকা। গ্রন্থটির মুদ্রাকর কলিকাতা শহরের ৪ সুকিয়া স্ট্রীটে অবস্থিত গুরু প্রেস-এ শ্রীকালীপ্রসন্ন দত্ত। প্রকাশক ছিলেন ২০ নং কর্ণওয়ালিস স্ট্রীটে অবস্থিত সংস্কৃত প্রেস ডিপজিটরি। ভিতরে লিখিত ছিল “সর্ব্বস্বত্ব সুরক্ষিত”।\nগ্রন্থের শুরুতে সংকলক দ্বারকানাথ বসু একটি ভূমিকায় লিখেছিলেন: “পুরাকালীন যে সকল নরনারীগণের জীবনী ইহাতে সন্নিবেশিত হইয়াছে, তাহাদের সময় নির্দ্ধারণ করা দুঃসাধ্য।”\n\n\n== তথ্যসূত্র =="}