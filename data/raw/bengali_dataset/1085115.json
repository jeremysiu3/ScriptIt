{"pageid": 1085115, "title": "সেয়াদ কোলাশিনাৎস", "url": "https://bn.wikipedia.org/wiki?curid=1085115", "content": "সেয়াদ কোলাশিনাৎস (বসনীয়: Sead Kolašinac, বসনীয় উচ্চারণ: [kolaˈʃiˌnats]; জন্ম: ২০ জুন ১৯৯৩) হলেন একজন জার্মান-বসনীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং বসনিয়া ও হার্জেগোভিনা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলেন।\n২০০১–০২ মৌসুমে, জার্মান ফুটবল ক্লাব কার্লস্রুহারের যুব পর্যায়ের হয়ে খেলার মাধ্যমে কোলাশিনাৎস ফুটবল জগতে প্রবেশ করেছেন এবং পরবর্তীকালে ১৮৯৯ হফেনহাইম, ভিএফবি স্টুটগার্ট এবং শালকে ০৪-এর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১২–১৩ মৌসুমে, প্রথমে শালকে ০৪ ২ এবং পরবর্তীতে শালকে ০৪-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; শালকে ০৪-এর হয়ে পাঁচ মৌসুমে ৯৪ ম্যাচে ৪টি গোল করার পর ২০১৭–১৮ মৌসুমে তিনি বিনামূল্যে ইংরেজ ক্লাব আর্সেনালে যোগদান করেছেন। মাঝে তিনি এক মৌসুমের জন্য পুনরায় শালকে ০৪-এর হয়ে ধারে খেলেছেন।\n২০১১ সালে, কোলাশিনাৎস জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় ৪ বছর যাবত জার্মানির বয়সভিত্তিক দলের হয়ে খেলার পর, তিনি ২০১৩ সালে বসনিয়া ও হার্জেগোভিনার হয়ে আন্তর্জাতিক পর্যায়ে অভিষেক করেছেন; বসনিয়া ও হার্জেগোভিনার জার্সি গায়ে তিনি এপর্যন্ত ৩৯ ম্যাচে অংশগ্রহণ করেছেন। তিনি বসনিয়া ও হার্জেগোভিনার হয়ে ২০১৪ ফিফা বিশ্বকাপে অংশগ্রহণ করেছেন।\nব্যক্তিগতভাবে, কোলাশিনাৎস বেশ কিছু পুরস্কার জয়লাভ করেছেন, যার মধ্যে ২০১৬–১৭ বুন্দেসলিগার মৌসুম সেরা দলে অন্তর্ভুক্তি অন্যতম। দলগতভাবে, কোলাশিনাৎস এপর্যন্ত ৩টি শিরোপা জয়লাভ করেছেন, যার সবগুলো আর্সেনালের হয়ে জয়লাভ করেছেন।\n\n\n== প্রারম্ভিক জীবন ==\nসেয়াদ কোলাশিনাৎস ১৯৯৩ সালের ২০শে জুন তারিখে জার্মানির কার্লসরুয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকোলাশিনাৎস জার্মানি অনূর্ধ্ব-১৮, জার্মানি অনূর্ধ্ব-১৯ এবং জার্মানি অনূর্ধ্ব-২০ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি ১৪ ম্যাচে অংশগ্রহণ করে ২টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসেয়াদ কোলাশিনাৎস – ফিফা প্রতিযোগিতার রেকর্ড (ইংরেজি) \nসেয়াদ কোলাশিনাৎস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে সেয়াদ কোলাশিনাৎস  (ইংরেজি)  \nসকারবেসে সেয়াদ কোলাশিনাৎস (ইংরেজি) \nবিডিফুটবলে সেয়াদ কোলাশিনাৎস  (ইংরেজি)  \nট্রান্সফারমার্কেটে সেয়াদ কোলাশিনাৎস (ইংরেজি) \nওয়ার্ল্ডফুটবল.নেটে সেয়াদ কোলাশিনাৎস (ইংরেজি) \nইএসপিএন এফসিতে সেয়াদ কোলাশিনাৎস (ইংরেজি) \nন্যাশনাল-ফুটবল-টিমস.কমে সেয়াদ কোলাশিনাৎস (ইংরেজি)"}