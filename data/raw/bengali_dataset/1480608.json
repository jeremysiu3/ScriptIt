{"pageid": 1480608, "title": "যৌনতা-লিঙ্গ পার্থক্য", "url": "https://bn.wikipedia.org/wiki?curid=1480608", "content": "সাধারণ কথাবার্তায় যৌনতা (sex) এবং লিঙ্গ (gender) প্রায়ই সমার্থকভাবে ব্যবহৃত হয়। তবে সমসাময়িক সাহিত্যগুলোতে এই শব্দগুলো সাধারণত ভিন্ন অর্থ বহন করে। বিশেষত যখন মানুষকে বোঝানো হয়।  যৌনতা সাধারণত জীবের জৈবিক যৌনতা বোঝায় এবং লিঙ্গ সাধারণত সামাজিক ভূমিকা বোঝায়। একজন ব্যক্তির যৌনতার সাথে সম্পর্কিত (লিঙ্গ ভূমিকা) অথবা ব্যক্তির নিজস্ব লিঙ্গের প্রতি ব্যক্তিগত পরিচিতি বোঝায়, যা তাদের নিজস্ব অনুভূতির উপর ভিত্তি করে (লিঙ্গ পরিচয়)।  অধিকাংশ সমসাময়িক সমাজবিজ্ঞানী, আচরণবিজ্ঞানী এবং জীববিজ্ঞানী, অনেক আইনব্যবস্থা এবং সরকারী সংস্থা ও আন্তঃসরকারী সংস্থাগুলো যেমন WHO লিঙ্গ এবং যৌনতার মধ্যে পার্থক্য করে।\nঅধিকাংশ ব্যক্তির ক্ষেত্রে যৌনতার বিভিন্ন জৈবিক উপাদান সমন্বিত থাকে এবং যৌনতা ব্যক্তির লিঙ্গ পরিচয়ের সাথে সামঞ্জস্যপূর্ণ হয়। তবে বিরল ক্ষেত্রে একজন ব্যক্তির নির্ধারিত যৌনতা এবং লিঙ্গ ভিন্ন হতে পারে। এই ক্ষেত্রে সেই ব্যক্তি ট্রান্সজেন্ডার হতে পারে। অত্যন্ত বিরল ক্ষেত্রে, একজন ব্যক্তির এমন যৌন বৈশিষ্ট্য থাকতে পারে যা যৌনতা নির্ধারণকে জটিল করে তোলে, এবং সেই ব্যক্তি ইন্টারসেক্স হতে পারেন। \nযদিও চতুর্দশ শতাব্দী থেকে যৌনতা এবং লিঙ্গ শব্দদ্বয় সমার্থকভাবে ব্যবহৃত হয়ে আসছে। তবে ১৯০০-এর দশকের শেষের দিকে এই ব্যবহার সাধারণ ছিল না।  যৌনবিদ জন মানি ১৯৫৫ সালে জৈবিক যৌনতা এবং লিঙ্গ পরিচয়ের মধ্যে পার্থক্যের ধারণা প্রবর্তন করেন।  তবে তার আগেই ১৯৪৫ সালে আইজ্যাক ম্যাডিসন বেন্টলি লিঙ্গকে \"সামাজিককৃত যৌনতার বিপরীত\" হিসেবে সংজ্ঞায়িত করেছিলেন।  মূলত মানি ধারণা করেছিলেন যে, যৌনতা এবং লিঙ্গকে একসাথে একটি একক বিভাগ হিসেবে বিশ্লেষণ করা হবে, যাতে জৈবিক এবং সামাজিক উপাদানগুলো অন্তর্ভুক্ত থাকে। কিন্তু পরে রবার্ট স্টোলারের যৌনতা এবং লিঙ্গকে যথাক্রমে জৈবিক এবং সাংস্কৃতিক বিভাগ হিসেবে চিহ্নিত করে। −Template\" style=\"white−space: nowrap; \">&#x5 B; অনুপযুক্ত সংশ্লেষণ? ] বেন্টলি, মানি এবং স্টোলারের কাজের আগে, লিঙ্গ শব্দটি সাধারণত শুধুমাত্র ব্যাকরণিক বিভাগ বোঝাতে ব্যবহৃত হতো। \n\n\n== যৌনতা ==\n\n\n=== জীববিজ্ঞানী ===\nঅ্যানাইসোগ্যামি, বা জননকোষ এর আকারের পার্থক্য হল পুরুষ এবং নারীর মূল বৈশিষ্ট্য।  জীববিজ্ঞানী মাইকেল মাজেরাসের মতে পুরুষ এবং নারীর মধ্যে এই বৈশিষ্ট্য ছাড়া আর কোনো সার্বজনীন পার্থক্য নেই। \nসংজ্ঞা অনুযায়ী, পুরুষেরা ছোট, চলনক্ষম গ্যামেট (শুক্রাণু) উৎপন্ন করে; অন্যদিকে নারীরা বড় এবং সাধারণত স্থির গ্যামেট (ডিম্বাণু বা ডিম) উৎপন্ন করে।  রিচার্ড ডকিন্স বলেছেন, গ্যামেটের এই একক পার্থক্য থেকেই পুরুষ এবং নারীর মধ্যে সকল পার্থক্য উদ্ভূত হয়েছে বলে ব্যাখ্যা করা সম্ভব। \nভার্গব সহ অন্যান্য লেখকগণ বলেছেন যৌনতা এবং লিঙ্গ একই অর্থে ব্যবহারযোগ্য নয়। তারা বলছেন যে, \"যৌনতা দ্বৈত প্রকৃতির, যেখানে নিষিক্ত জাইগোটে যৌন ক্রোমোজোমের অপ্রতিসম প্রকাশের কারণে যৌন নির্ধারণ ঘটে।\" লিঙ্গ ব্যক্তি এবং সমাজ উভয়ের মাধ্যমে নির্ধারিত হয়।  লেখকরা জৈবিক কারণে উদ্ভূত যৌন পার্থক্য এবং লিঙ্গ পার্থক্যের মধ্যে পার্থক্য করেন। যা \"মানসিক, পরিবেশগত, সাংস্কৃতিক এবং জৈবিক কারণের জটিল আন্তঃক্রিয়ার প্রতিফলন\"।  লিঙ্গ পরিচয়কে তাই একজন ব্যক্তির আত্মউপলব্ধির উপর ভিত্তি করে \"মানসিক ধারণা\" হিসাবে দেখা হয়। \nঅন্যান্য গবেষণায় দেখা গেছে যে, লিঙ্গ পরিচয়ের সম্ভাব্য বংশগত, নিউরোঅ্যানাটোমিকাল, এবং হরমোনাল ভিত্তি নিয়ে কিছু প্রাথমিক প্রমাণ থাকলেও, এর নির্দিষ্ট জৈবিক প্রক্রিয়া এখনও প্রমাণিত হয়নি। \n\n\n==== লিঙ্গের পার্থক্য ====\nলিঙ্গ পার্থক্য শব্দটি সাধারণত যৌন নির্বাচনের বিবর্তনীয় ফলাফল হিসেবে বিবেচিত যৌন দ্বৈত বৈশিষ্ট্যগুলোর ক্ষেত্রে প্রয়োগ করা হয়।  বৈজ্ঞানিক গবেষণা থেকে জানা যায় যে একজন ব্যক্তির লিঙ্গ তাদের আচরণের ওপর প্রভাব ফেলে।  লিঙ্গ পার্থক্য মূলত হরমোন, জেনেটিক এবং পরিবেশগত উপাদান দ্বারা প্রভাবিত হয়। \n\n\n=== মনোরোগ বিশেষজ্ঞ ===\nরবার্ট স্টোলার প্রথমবারের মতো \"সেক্স\" এবং \"জেন্ডার\" কে \"দুটি ভিন্ন ধরনের ডেটা\" হিসেবে দেখেছে, তার বই Sex and Gender: The Development of Masculinity and Femininity-এ 'সেক্স' শব্দটি উল্লেখ করেছেন \"পুরুষ বা নারী লিঙ্গ এবং সেই জৈবিক উপাদানগুলি যা নির্ধারণ করে একজন পুরুষ নাকি নারী\"।  তিনি আরও বলেন, লিঙ্গ নির্ধারণ করার জন্য ক্রোমোসোম, বাহ্যিক যৌনাঙ্গ, অভ্যন্তরীণ যৌনাঙ্গ, গনাডস (যৌন গ্রন্থি), হরমোনাল অবস্থা, গৌণ যৌন বৈশিষ্ট্য এবং মস্তিষ্কের সিস্টেমগুলো বিশ্লেষণ করতে হবে। তিনি আরও বলেছেন যে একজন ব্যক্তির লিঙ্গ নির্ধারিত হয় \"এই সমস্ত গুণাবলীর একটি আলজেব্রিক যোগফল\" দ্বারা, যার ফলে বেশিরভাগ মানুষকে 'পুরুষ' বা 'নারী' হিসেবে শ্রেণীবদ্ধ করা হয়।\nআমেরিকান সাইকিয়াট্রিক অ্যাসোসিয়েশন উল্লেখ করেছে যে, \"সেক্সকে প্রায়ই একটি জৈবিক নির্মাণ হিসেবে বর্ণনা করা হয় যা শারীরিক গঠন, হরমোনাল অবস্থা বা জেনেটিক ভিত্তির উপর নির্ধারিত। \n\n\n=== মনোবিজ্ঞানীরা ===\n\"দ্য সাইকোলজি অফ জেন্ডার\" বইতে বলা হয়েছে, \"লিঙ্গ বোঝায় নারী এবং পুরুষের জৈবিক বিভাগসমূহ, যা জিন, ক্রোমোজোম এবং হরমোন দ্বারা পৃথক করা হয়।\"  আমেরিকান সাইকোলজিকাল অ্যাসোসিয়েশনের একটি (প্রেক্ষাপট নির্ভর) নির্দেশিকা বলছে যে \"জৈবিক লিঙ্গের বেশ কিছু সূচক রয়েছে, যার মধ্যে লিঙ্গ ক্রোমোজোম, গোনাড, অভ্যন্তরীণ প্রজনন অঙ্গ, এবং বাহ্যিক যৌনাঙ্গ অন্তর্ভুক্ত।\"\n\n\n=== সমাজবিজ্ঞানীরা ===\nসমাজবিজ্ঞানী ডাডলি পোস্টন বলেছেন যে মানুষের মধ্যে যৌনতা \"জৈবিকভাবে পাঁচটি উপায়ে নির্ধারিত হয়\":\n\nবিভিন্ন ক্রোমোজোমের উপর ভিত্তি করে।\nবিভিন্ন গোনাডের উপর ভিত্তি করে, যা গ্যামেট এবং যৌন হরমোন উৎপাদন করে।\nযৌন-নির্দিষ্ট হরমোনের বিভিন্ন আপেক্ষিক মাত্রার উপর ভিত্তি করে।\nবিভিন্ন অভ্যন্তরীণ প্রজনন কাঠামোর উপর ভিত্তি করে।\nবিভিন্ন যৌন-নির্দিষ্ট বাহ্যিক যৌনাঙ্গের উপর ভিত্তি করে। এই সংজ্ঞাটি সাধারণত জন্মের সময় যৌনতা নির্ধারণের ফলাফল হয়। \nপোস্টনের মতে, \"[যৌনতা] প্রধানত জৈবিক বৈশিষ্ট্যগুলির দিকে ইঙ্গিত করে, যখন লিঙ্গ প্রধানত সমাজতাত্ত্বিক বৈশিষ্ট্যগুলির দিকে ইঙ্গিত করে।\" \nরেইন ডোজিয়ার উল্লেখ করেছেন যে, সাধারণত জন্মের সময় যৌনতা যৌনাঙ্গের পর্যবেক্ষণের মাধ্যমে নির্ধারণ করা হয়, কিন্তু জৈবিক যৌনতা আসলে \"একটি জটিল সমষ্টি যা ক্রোমোজোম, হরমোন, যৌনাঙ্গ এবং প্রজনন অঙ্গগুলির সমন্বয়ে গঠিত।\" \n\n\n=== ট্রান্সজেন্ডার এবং জেন্ডারকিউয়ার ===\n\nট্রান্সজেন্ডার ব্যক্তিরা এমন একটি অসঙ্গতির অভিজ্ঞতা লাভ করেন, যেখানে তাদের লিঙ্গ পরিচয় বা লিঙ্গ প্রকাশ এবং তাদের জন্মের সময় নির্ধারিত লিঙ্গের মধ্যে মিল থাকে না।  ট্রান্সজেন্ডার ব্যক্তিরা যদি এক লিঙ্গ থেকে অন্য লিঙ্গে পরিবর্তনের জন্য চিকিৎসা করেন তাহলে তাদেরকে ট্রান্সসেক্সুয়াল বলা হয়। \nট্রান্সজেন্ডার একটি উপার্থকতা ও অধ্যর্থকতা হিসেবেও ব্যবহৃত হয়। ট্রান্সজেন্ডার হল তারা যারা তাদের নির্ধারিত লিঙ্গের বিপরীত লিঙ্গ পরিচয় ধারণ করেন (যেমন ট্রান্স পুরুষ এবং ট্রান্স নারী), পাশাপাশি তারাও যারা কেবলমাত্র পুরুষালি বা নারীত্বপূর্ণ নন (যেমন জেন্ডারকুইয়ার, নন-বাইনারি, বিগেন্ডার, প্যাঙ্গেন্ডার, জেন্ডারফ্লুইড বা এজেন্ডার ব্যক্তিরা)। ট্রান্সজেন্ডারের অন্যান্য সংজ্ঞাগুলিও এমন ব্যক্তিদের বোঝায় যারা তৃতীয় লিঙ্গের অন্তর্ভুক্ত।  কখনও কখনও, ট্রান্সজেন্ডার শব্দটি খুব বিস্তৃতভাবে সংজ্ঞায়িত করা হয় যাতে ক্রস-ড্রেসারদেরও ট্রান্সজেন্ডার এর অন্তর্ভুক্ত হয়। \n\n\n== এছাড়াও দেখুন ==\nলিঙ্গবিরোধী আন্দোলন\nলিঙ্গ সমতা\nলিঙ্গ মেরুকরণ\nমনোবিজ্ঞানে লিঙ্গের পার্থক্য\nস্টেরিওটাইপিং\nঅদ্ভুত বিষমকামীতা\n\n\n== তথ্যসূত্র =="}