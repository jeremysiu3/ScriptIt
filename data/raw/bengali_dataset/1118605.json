{"pageid": 1118605, "title": "জিব্রিল উয়াত্তারা", "url": "https://bn.wikipedia.org/wiki?curid=1118605", "content": "শেক জিব্রিল উয়াত্তারা (ফরাসি: Djibril Ouattara; জন্ম: ১৯ সেপ্টেম্বর ১৯৯৯; জিব্রিল উয়াত্তারা নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে মরক্কী ক্লাব সাফি এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৬–১৭ মৌসুমে, বুর্কিনাবি ক্লাব ভিতেসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভিতেসের হয়ে মাত্র এক মৌসুম অতিবাহিত করার পর ২০১৭–১৮ মৌসুমে তিনি বোবো দিউলাসোয় যোগদান করেছেন। বোবো দিউলাসোয় এক মৌসুম অতিবাহিত করার পর বেরকানের সাথে চুক্তি স্বাক্ষর করেছেন। ২০২১–২২ মৌসুমে, তিনি ধারে বেরকান হতে মরক্কী ক্লাব সাফিতে যোগদান করেছেন।\n২০১৯ সালে, উয়াত্তারা বুর্কিনা ফাসো অনূর্ধ্ব-২০ দলের হয়ে বুর্কিনা ফাসোর বয়সভিত্তিক পর্যায়ে অভিষেক করেছিলেন। এর পূর্বে ২০১৮ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nশেক জিব্রিল উয়াত্তারা ১৯৯৯ সালের ১৯শে সেপ্টেম্বর তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nউয়াত্তারা বুর্কিনা ফাসো অনূর্ধ্ব-২০ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।\n২০১৮ সালের ২৪শে জানুয়ারি তারিখে, ১৮ বছর, ৪ মাস ও ৫ দিন বয়সে, ডান পায়ে ফুটবল খেলায় পারদর্শী উয়াত্তারা ক্যামেরুনের বিরুদ্ধে অনুষ্ঠিত ২০১৮ আফ্রিকান নেশন্স চ্যাম্পিয়নশিপের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ১–১ গোলে ড্র করেছিল। বুর্কিনা ফাসোর হয়ে অভিষেকের বছরে উয়াত্তারা সর্বমোট ১ ম্যাচে অংশগ্রহণ করেছেন।\nউয়াত্তারা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৪ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে জিব্রিল উয়াত্তারা  (ইংরেজি)  \nট্রান্সফারমার্কেটে জিব্রিল উয়াত্তারা (ইংরেজি) \nওয়ার্ল্ডফুটবল.নেটে জিব্রিল উয়াত্তারা (ইংরেজি) \nইএসপিএন এফসিতে জিব্রিল উয়াত্তারা (ইংরেজি) \nন্যাশনাল-ফুটবল-টিমস.কমে জিব্রিল উয়াত্তারা (ইংরেজি)"}