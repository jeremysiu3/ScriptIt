{"pageid": 1505810, "title": "মল্লিকা সিং", "url": "https://bn.wikipedia.org/wiki?curid=1505810", "content": "মল্লিকা সিং (জন্ম: ১৫ সেপ্টেম্বর ২০০০) একজন ভারতীয় টেলিভিশন অভিনেত্রী। তিনি রাধাকৃষ্ণ ধারাবাহিকে রাধা, জয় কানহাইয়া লাল কী–তে লক্ষ্মী এবং প্রচণ্ড অশোক–এ কারুবকীর চরিত্রে অভিনয়ের জন্য পরিচিত।\n\n\n== কর্মজীবন ==\n২০১৬ সালে মল্লিকা সিং জি টিভির ধারাবাহিক জানবাজ সিন্দবাদ–এ আমিন চরিত্রে অভিনয় করেছিলেন।\n২০১৮ সালের অক্টোবর থেকে ২০২৩ সালের জানুয়ারি পর্যন্ত তিনি স্টার ভারতের ধারাবাহিক রাধাকৃষ্ণ–এ সুমেধ মুদগলকরের বিপরীতে কেন্দ্রীয় চরিত্র রাধার ভূমিকায় অভিনয় করেছেন। এছাড়াও তিনি সীতা, লক্ষ্মী, ভূদেবী, অষ্টলক্ষ্মী, শীতলা, অলক্ষ্মী, বল্লভা, বৃন্দাবনেশ্বরী, মাধবী, ভার্গবী, অম্বাবাঈ ও কিশোরী সহ বেশ কয়েকটি পুনরাবৃত্ত চরিত্রে অভিনয় করেছেন।\n২০২১ সালের অক্টোবর থেকে ২০২২ সালের জুলাই পর্যন্ত মল্লিকা সিং রাধাকৃষ্ণ–এর প্রিক্যুয়েল ধারাবাহিক জয় কানহাইয়া লাল কী–তে দেবী লক্ষ্মীর চরিত্রে অভিনয় করেছেন, যা স্টার ভারতে সম্প্রচারিত হয়েছিল।\n২০২২ সালের মে মাসে তিনি ডিজনি+ হটস্টার–এর ইস্কেপ লাইভ–এ শ্রীনি চরিত্রে অভিনয় করেছিলেন।\n২০২৪ সালে মল্লিকা সিং সিম্পল সুনি পরিচালিত প্রণয়ধর্মী হাস্যরসাত্মক চলচ্চিত্র ওন্দু সরল প্রেম কথে–তে বিনয় রাজকুমার এর বিপরীতে অভিনয় করেছেন। এছাড়াও, ২০২৪ সালের ফেব্রুয়ারি থেকে মার্চ পর্যন্ত তিনি একতা কাপুরের ঐতিহাসিক ধারাবাহিক প্রচণ্ড অশোক–এ আদনান খানের বিপরীতে কারুবকী চরিত্রে অভিনয় করেছেন, যা কালার্স টিভিতে সম্প্রচারিত হয়েছিল।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব ধারাবাহিক ===\n\n\n=== সঙ্গীত ভিডিও ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মল্লিকা সিং (ইংরেজি)\nইন্সটাগ্রামে মল্লিকা সিং"}