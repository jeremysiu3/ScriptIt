{"pageid": 1164841, "title": "জলস্তম্ভ", "url": "https://bn.wikipedia.org/wiki?curid=1164841", "content": "জলস্তম্ভ হচ্ছে জল দিয়ে মোড়ানো বাতাসের তৈরি স্তম্ভ যা টর্নেডোর ফলে সৃষ্টি হয়। যা গ্রামাঞ্চলে মেঘশূর নামে পরিচিত। বেশির ভাগ জলস্তম্ভ জল চুষে নেয় না; এগুলি মুলত জলের উপর বাতাসের ছোট এবং দুর্বল ঘূর্ণায়মান স্তম্ভ। যদিও এগুলো প্রায়শই তাদের ভূমি সমকক্ষের তুলনায় দুর্বল, তবে মেসোসাইক্লোন দ্বারা তৈরি জলস্তম্ভ শক্তিশালী হয়ে থাকে। টর্নেডোর সঙ্গে জলস্তম্ভের মৌলিক পার্থক্য উপাদানে; টর্নেডোতে থাকে বায়ু আর জলস্তম্ভে বায়ুর পরিবর্তে থাকে পানি।\nযদিও জলস্তম্ভ বেশিরভাগ গ্রীষ্মমণ্ডলীয় এবং উপক্রান্তীয় অঞ্চলে তৈরি হয়, তবে অন্যান্য অঞ্চলগুলির মধ্যে ইউরোপ, পশ্চিম এশিয়া (মধ্যপ্রাচ্য), অস্ট্রেলিয়া, নিউজিল্যান্ড, গ্রেট লেকস, অ্যান্টার্কটিকা, এবং বিরল ক্ষেত্রে, গ্রেট সল্ট লেক অন্তর্গত। কিছু মার্কিন যুক্তরাষ্ট্রের পূর্ব উপকূলে এবং ক্যালিফোর্নিয়ার উপকূলে দেখতে পাওয়া যায়। ২০২২ সালের জুলাই মাসে দক্ষিণ এশিয়ার সর্ববৃহৎ হাকালুকি হাওড়ের মৌলভীবাজারের জুড়ী ও বড়লেখা উপজেলা অংশে বিরল একটি জলস্তম্ভের বা জলকুণ্ডলীর দেখা মিলে। তবে হাকালুকিতে এধরণের মেঘশূর আগেও দেখা গিয়েছিল বলে স্থানীয়রা জানায়।\n\n\n== গঠন ==\n\nজলস্তম্ভগুলো মাইক্রোস্কেলে বিদ্যমান, যেখানে প্রকৃতিতে এগুলো প্রস্থে দুই কিলোমিটারেরও কম হয়।  যে মেঘ থেকে তারা বিকাশ লাভ করে তা মাঝারি আকারের শান্তপ্রকৃতির বা দানবাকৃতির মতো ভয়ানক হতে পারে।  যদিও কিছু জলস্তম্ভ শক্তিশালী এবং টর্নেডিক প্রকৃতির,  তবে বেশিরভাগই অনেক দুর্বল এবং বিভিন্ন বায়ুমণ্ডলীয় গতিশীলতার কারণে ঘটে থাকে। কিছু দুর্বল টর্নেডো, যা ভূ-স্তম্ভ নামে পরিচিত, একইভাবে বিকশিত হতে দেখা গেছে।\nএকই সময়ে একই স্থানে একাধিক জলস্তম্ভ ঘটতে পারে।  ২০১২ সালে, মার্কিন যুক্তরাষ্ট্রের মিশিগান হ্রদে নয়টির মতো একযোগে জলস্তম্ভ দেখা গিয়েছিল। ২০২১ সালের মে মাসে, অস্ট্রেলিয়ার নিউ সাউথ ওয়েলসের উত্তর উপকূলের নিকটবর্তী তারির কাছে অন্তত পাঁচটি একযোগে জলস্তম্ভ দেখতে পাওয়া যায়।\n\n\n== তথ্যসূত্র =="}