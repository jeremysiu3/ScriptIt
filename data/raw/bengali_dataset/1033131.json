{"pageid": 1033131, "title": "বাগধারা", "url": "https://bn.wikipedia.org/wiki?curid=1033131", "content": "বাগধারা শব্দের আভিধানিক অর্থ কথার বচন ভঙ্গি বা ভাব বা কথার ঢং। বাক্য বা বাক্যাংশের বিশেষ প্রকাশভঙ্গিকে বলা হয় বাগধারা। বিশেষ প্রসঙ্গে শব্দের বিশিষ্টার্থক প্রয়োগের ফলে বাংলায় বহু বাগধারা তৈরী হয়েছে। এ ধরনের প্রয়োগের পদগুচ্ছ বা বাক্যাংশ আভিধানিক অর্থ ছাপিয়ে বিশেষ অর্থের দ্যোতক হয়ে ওঠে।\nযে পদগুচ্ছ বা বাক্যাংশ বিশিষ্টার্থক প্রয়োগের ফলে আভিধানিক অর্থের বাইরে আলাদা অর্থ প্রকাশ করে, তাকে বলা হয় বাগধারা।\nবাগধারা ভাষাকে সংক্ষিপ্ত করে, ভাবের ইঙ্গিতময় প্রকাশ ঘটিয়ে বক্তব্যকে রসমধুর করে উপস্থাপন করে। এদিক থেকে বাগধারা বাংলা সাহিত্যের বিশেষ সম্পদ।\nবাগধারা গঠনে বিভিন্ন শব্দের ব্যবহারকে শব্দের রীতিসিদ্ধ প্রয়োগও বলা হয়। একে বাগবিধিও বলা হয়ে থাকে।\n\n\n== উদাহরণ ==\n\nআ ক খ গ = প্রাথমিক জ্ঞান\nহ য ব র ল = বিশৃঙ্খলা\nউজানের কৈ = সহজলভ্য\nঝাকের কৈ = দলভুক্ত\nটাকার গরম = অর্থের অহংকার\nতামার বিষ = অর্থের কুপ্রভাব\nতুলসী বনের বাঘ = ভন্ড\nঅকালকুষ্মাণ্ড = অপদার্থ\nইঁদুর কপালে = মন্দভাগ্য\nআমড়া গাছি করা = তোষামুদে\nকাপুড়ে বাবু = বাহ্যিক সভ্য\nখিচুড়ি পাকানো = জটিল করা\nগরজ বড় বালাই = প্রয়োজনে গুরুত্ব\nঘর থাকতে বাবুই ভেজা = সুযোগ থাকতে কষ্ট\nচোখে সাঁতার পানি = অতিরিক্ত মায়াকান্না\nছেড়া চুলে খোপা বাধা = বৃথা চেষ্টা\nদুধে ভাতে থাকা = সুখে থাকা\nনাড়ির টান = গভীর মমত্ববোধ\nপালের গোদা = দলপতি\nপেটে পেটে বুদ্ধি= দুষ্ট বুদ্ধি\nব্যাঙের আধুলি = সামান্য অর্থ\n\n\n== তথ্যসূত্র =="}