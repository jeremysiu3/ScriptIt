{"pageid": 1173857, "title": "হাউজ অফ দ্য ড্রাগন", "url": "https://bn.wikipedia.org/wiki?curid=1173857", "content": "হাউজ অফ দ্য ড্রাগন (ইংরেজি: House of the Dragon, অনুবাদ 'ড্রাগনের নিবাস') হল মার্কিন কাল্পনিক নাট্যধর্মী টেলিভিশন ধারাবাহিক। এটি গেম অব থ্রোনস (২০১১-২০১৯)-এর পূর্ববর্তী গল্প। এটি এইচবিওর জন্য নির্মিত জর্জ আর. আর. মার্টিন ও রায়ান কোন্ডালের দ্বিতীয় অনুষ্ঠান। দুটি ধারাবাহিকই মার্টিনের উপন্যাস আ সং অব আইস অ্যান্ড ফায়ার অবলম্বনে নির্মিত। কোন্ডাল ও মিগেল সাপোশনিক অনুষ্ঠানটির নির্মাতা। ফায়ার অ্যান্ড ব্লাড উপন্যাসের অংশ অবলম্বনে ধারাবাহিকটি গেম অব থ্রোনস-এর ঘটনাবলির ২০০ বছর পূর্বের এবং ড্যানেরিস টারগেরিয়ানের জন্মের ১৭২ বছর পূর্বের পটভূমিতে নির্মিত। এতে টারগেরিয়ান রাজবংশের সমাপ্তির সূত্রপাত এবং \"ড্যান্স অব দ্য ড্রাগন\" নামে পরিচিত রাজসিংহাসনের আরোহনের লক্ষ্যে যুদ্ধের চিত্র তুলে ধরা হয়েছে।\n২০১৯ সালের অক্টোবর মাসে হাউজ অব দ্য ড্রাগন ধারাবাহিক নির্মাণের ফরমায়েশ আসে। ২০২০ সালের জুলাই মাসে অভিনয়শিল্পীদল নির্বাচন করা হয় এবং ২০২১ সালের এপ্রিল মাসে যুক্তরাজ্যে প্রধান দৃশ্যধারণ শুরু হয়। প্রথম মৌসুমে ১০টি পর্ব নিয়ে ২০২২ সালের ২১শে আগস্ট ধারাবাহিকটির প্রচার শুরু হয়। উদ্বোধনী প্রচারের পাঁচ দিন পর, ধারাবাহিকটির দ্বিতীয় মৌসুমের ঘোষণা আসে। সাপোশনিক প্রথম মৌসুমের পর প্রদর্শক হিসেবে নিজেকে প্রত্যাহার করে নেন, ফলে কোন্ডাল দ্বিতীয় মৌসুমের একক প্রদর্শক।\n\n\n== অভিনয়শিল্পীদল ==\n\n\n=== শ্রেষ্ঠাংশ ===\nপ্যাডি কনসিডাইন - রাজা প্রথম ভিসেরিস টারগেরিয়ান: সাত রাজ্যের পঞ্চম রাজা। দয়ালু ও ভদ্র লোক হিসেবে পরিচিত ভিসেরিসকে লর্ডদের কাউন্সিল তার পিতামহ রাজা জেহ্যারিস ১ টারগেরিয়ানের স্থলাভিষিক্ত রাজা হিসেবে নির্বাচন করা হয়। ভিসেরিস রাজা জেহ্যারিসের দ্বিতীয় পুত্র রাজপুত্র ব্যালন টারগেরিয়ান ও তার বোন-স্ত্রী রাজকন্যা অ্যালিসা টারগেরিয়ানের প্রথম পুত্র।\nম্যাট স্মিথ - যুবরাজ ডেমন টারগেরিয়ান: রাজা ভিসেরিসের ছোট ভাই এবং রাজকন্যা রেনিরার চাচা। অপ্রত্যাশিত আচরণের জন্য তিনি \"দুর্বৃত্ত রাজপুত্র\" হিসেবে পরিচিত ডেমন তেজস্বী যোদ্ধা এবং তার ড্রাগন ক্যারাক্সিসের অভিজ্ঞ ড্রাগন আরোহী।\nএমা ডার্সি (প্রাপ্তবয়স্ক) / মিলি অ্যালকক (তরুণী) - যুবরাজ্ঞী রেনিরা টারগেরিয়ান: রাজা ভিসেরিসের কন্যা এবং উত্তরাধিকারী, ভিসেরিস ও রানী এমা অ্যারিনের প্রথম সন্তান ও একমাত্র জীবিত সন্তান। যৌবনে \"রাজ্যের পুলক\" হিসেবে পরিচিত রেনিরা মাদী ড্রাগন সাইরাক্সের আরোহী।\nঅলিভিয়া কুক (প্রাপ্তবয়স্ক) / এমিলি কেরি (তরুণী) - লেডি / রানী অ্যালিসেন্ট হাইটাওয়ার: রেনিরার বাল্য সখী এবং পরবর্তী কালে রাজা ভিসেরিসের দ্বিতীয় স্ত্রী। তিনি রাজ্যের অন্তর্বর্তী অংশে হিসেবে পরিচিত রেড কিপে বেড়ে ওঠেন এবং সাত রাজ্যের সবচেয়ে শান্ত নারী হিসেবে পরিচিত।\nরিস ইফান্স - স্যার অটো হাইটাওয়ার: অ্যালিসেন্টের পিতা এবং রাজা ভিসেরিসের প্রধান উপদেষ্টা। তিনি অহংকারী, নিরস ও প্রভুত্বব্যঞ্জক।\nস্টিভ টুসেইন্ট - লর্ড করলিস ভেলারিয়ন: রাজ্যের সবচেয়ে ধনী ও শক্তিধর সম্প্রদায় ভেলারিয়ন পরিবারের প্রধান। \"সি স্নেক\" হিসেবে পরিচিত করলিস ওয়েস্টরসের ইতিহাসে সবচেয়ে বিখ্যাত সমুদ্র ভ্রমণকারী।\nইভ বেস্ট - যুবরাজ্ঞী রেনিস টারগেরিয়ান: রাজা ভিসেরিসের চাচাতো বোন ও করলিস ভেলারিয়নের স্ত্রী। \"কখনো রানী ছিলেন না\" নামে পরিচিত রেনিস রাজা জ্যাহ্যারিসের মৃত উত্তরাধিকারী ও জ্যেষ্ঠ সন্তান রাজপুত্র অ্যামন টারগেরিয়ান ও জোসেলিন ব্যারাথিয়নের কন্যা ও একমাত্র সন্তান। তিনি তার পিতামহের পর শাসক হিসেবে প্রার্থী ছিলেন, কিন্তু তিনি নারী হওয়ায় তার চাচাতো ভাই ভিসেরিস রাজা হন। তিনি দুর্দান্ত ড্রাগন আরোহী, যিনি মাদী ড্রাগন মেলেইসের আরোহী।\nফ্যাবিয়েন ফ্র্যাঙ্কেল - স্যার ক্রিস্টন কোল: ডর্নিশ অঞ্চলের একজন দক্ষ তরবারি যোদ্ধা এবং ব্ল্যাকহেভেনের লর্ডের কার্যাধিক্ষের সন্তান। তিনি রাজকন্যা র‍্যানিরার দৃষ্টি কাড়েন এবং কিংসগার্ডের অংশ হন এবং পরে লর্ড কমান্ডার হন।\nগ্রাহাম ম্যাকট্যাভিশ - স্যার হ্যারল্ড ওয়েস্টারলিং: রাজা জ্যাহ্যারিসের সময় থেকে টারগেরিয়ানদের সেবা করে আসা বর্ষীয়ান নাইট। তিনি একদা শক্তিধর নাইট ছিলেন এবং রাজকন্যা র‍্যানিরার দেখাশোনা ও রক্ষার দায়িত্ব পালন করেন। স্যার রাইয়াম রেড ওয়াইনের মৃত্যুর পর তিনি কিংসগার্ডের লর্ড কমান্ডার হন।\nম্যাথু নিধাম - ল্যারিস স্ট্রং: লর্ড লাইওনেল স্ট্রংয়ের কনিষ্ঠ পুত্র ও আইন প্রণেতা।\nজেফারসন হল - ল্যানিস্টার বংশের যমজ ভাই।\nলর্ড জেসন ল্যানিস্টার: ক্যাস্টারলি রকের লর্ড। শিকারী ও যোদ্ধা, যার মধ্যে ল্যানিস্টারদের উদ্বত্ব বিরাজমান। তিনি রাজকন্যার র‍্যানিরা টারগেরিয়ানকে বিয়ে করতে চান।\nস্যার টাইল্যান্ড ল্যানিস্টার: লর্ড জেসন ল্যানিস্টারের ছোট ভাই, চতুর রাজনীতিবিদ, যাকে জাহাজের নেতৃত্ব দেওয়ার জন্য করলিস ভেলারিয়নের স্থলাভিষিক্ত হন।\n\n\n=== পুনরাবৃত্তি ===\nগ্যাভিন স্পোকস - লর্ড লাইওনেল স্ট্রং: হারেনহলের লর্ড ও স্ট্রং পরিবারের প্রধান এবং রাজা ভিসেরিস টারগেরিয়ানের আইন উপদেষ্টা। তিনি পরবর্তীকালে রাজার প্রধান পরামর্শক হিসেবে অটো হাইটাওয়ারের স্থলাভিষিক্ত হন।\nডেভিড হরোভিচ - গ্র্যান্ড মাস্টার মেলোস: রাজার ছোট পরামর্শক দলের সদস্য, রাজা ভিসেরিস টারগেরিয়ানের ব্যক্তিগত চিকিৎসক হিসেবে দায়িত্ব পালন করেন।\nবিল প্যাটারসন - লর্ড লাইম্যান বিসবারি: হানিহল্টের লর্ড ও বিসবারি পরিবারের প্রধান এবং রাজা ভিসেরিস টারগেরিয়ানের অর্থ উপদেষ্টা।\nরায়ান কর - স্যার হারউইন স্ট্রং: লর্ড লাইওনেল স্ট্রং-য়ের জ্যেষ্ঠ পুত্র এবং হারেনহলের উত্তরাধিকার। \"ব্রেকবোনস\" নামে পরিচিত তিনি সাত রাজ্যের সবচেয়ে শক্তিশালী ব্যক্তি হিসেবে পরিচিত।\nস্টেফান রদ্রি - লর্ড হোবার্ট হাইটাওয়ার: হাইটাওয়ার পরিবারের প্রধান ও ওল্ডটাউনের শাসক এবং স্যার অটো হাইটাওয়ারের বড় ভাই।\nজুলিয়ান লুইস জোন্স - লর্ড বোরেমান্ড ব্যারাথিয়ন: স্টর্মস এন্ডের লর্ড ও ব্যারাথিয়ন পরিবারের প্রধান। এই ধারাবাহিকে তাকে যুবরাজ্ঞী র‍্যানিস টারগেরিয়ানের আত্মীয় হিসেবে উল্লেখ করা হয়। কিন্তু মার্টিনের বইয়ে তিনি লর্ড রোজার ব্যারাথিয়ন ও রানী অ্যালিসা ভেলারিয়নের একমাত্র পুত্র। ফলে তিনি রাজা প্রথম জ্যাহ্যারিস টারগেরিয়ানের সৎ ভাই, যুবরাজ্ঞী র‍্যানিস টারগেরিয়ানের মামা, লর্ড করলিস ভেলারিয়নের (সি স্নেক) চাচাতো ভাই এবং রাজা প্রথম ভিসেরিস টারগেরিয়ানের দাদার সৎ ভাই। তিনি ব্যারাথিয়ন পরিবারের প্রতিষ্ঠাতা এবং রাজা দিগ্বিজয়ী অ্যাগনের সৎ ভাই ও ঘনিষ্ঠ বন্ধু ওরিস ব্যারাথিয়নের প্র-পৌত্র।\nজন ম্যাকমিলান - স্যার লেনর ভেলারিয়ন: যুবরাজ্ঞী রেনিস টারগেরিয়ান ও লর্ড করলিস ভেলারিয়নের পুত্র, যুবরাজ্ঞী রেনিরা টারগেরিয়ানের প্রথম স্বামী। তিনি একজন ড্রাগন আরোহী, যিনি সিস্মোক ড্রাগন আরোহন করেন।\nথিও নেট - যুবক লেনর ভেলারিয়ন\nম্যাথু কারভার - শিশু লেনর ভেলারিয়ন।\nটম গ্লিন-কার্নি - যুবরাজ অ্যাগন টারগেরিয়ান: রাজা ভিসেরিস টারগেরিয়ান ও রানী অ্যালিসেন্ট হাইটাওয়ারের প্রথম সন্তান ও যুবরাজ্ঞী রেনিরা টারগেরিয়ানের সৎ ভাই। তিনি ড্রাগন সানফায়ারের আরোহী।\nটাই টেন্যান্ট - কিশোর এগন টারগেরিয়ান।\nফিয়া স্যাবান - যুবরাজ্ঞী হেলেনা টারগেরিয়ান: রাজা ভিসেরিস টারগেরিয়ান ও রানী অ্যালিসেন্ট হাইটাওয়ারের দ্বিতীয় সন্তান ও জ্যেষ্ঠ কন্যা। তিনি মাদী ড্রাগন ড্রিমফায়ারের আরোহী।\nইভি অ্যালেন - কিশোরী হেলেনা টারগেরিয়ান।\nইওয়ান মিচেল - যুবরাজ এমন্ড টারগেরিয়ান: রাজা ভিসেরিস টারগেরিয়ান ও রানী অ্যালিসেন্ট হাইটাওয়ারের তৃতীয় সন্তান। তিনি ড্রাগন আরোহী হতে ইচ্ছাপ্রকাশ করে।\nলিও অ্যাশটন - কিশোর এমন্ড টারগেরিয়ান।\nহ্যারি কোলেট - যুবরাজ জ্যাসেরিস ভেলারিয়ন: যুবরাজ্ঞী রেনিরা টারগেরিয়ান ও স্যার লেনর ভেলারিয়নের প্রথম সন্তান। তিনি ড্রাগন ভেরমাক্সের আরোহী।\nলিও হার্ট - কিশোর জ্যাসেরিস ভেলারিয়ন।\nইলিয়ট গ্রিহল্ট - যুবরাজ লুসেরিস ভেলারিয়ন: যুবরাজ্ঞী রেনিরা টারগেরিয়ান ও স্যার লেনর ভেলারিয়নের দ্বিতীয় সন্তান। তিনি ড্রাগন অ্যারাক্সের আরোহী।\nহার্ভি স্যাডলার - কিশোর লুসেরিস ভেলারিয়ন।\nন্যানা ব্লোন্ডেল - লেডি লেনা ভেলারিয়ন: লর্ড করলিস ভেলারিয়ন ও যুবরাজ্ঞী রেনিস টারগেরিয়ানের কন্যা ও পরবর্তীকালে যুবরাজ ডেমন টারগেরিয়ানের দ্বিতীয় স্ত্রী। তিনি বয়োজ্যেষ্ঠ, কিংবদন্তিতুল্য মাদী ড্রাগন ভ্যাগারের আরোহী।\nস্যাভ্যানা স্টেইন - যুবতী লেনা ভেলারিয়ন।\nনোভা ফুয়েইলিস-মোস - কিশোরী লেনা ভেলারিয়ন।\nবেথানি আন্তোনিয়া - লেডি বেলা টারগেরিয়ান: যুবরাজ ডেমন টারগেরিয়ান ও লেডি লেনা ভেলারিয়নের জ্যেষ্ঠ কন্যা। তিনি ড্রাগন মুনড্যান্সারের আরোহী।\nশানি স্মিথার্স্ট - কিশোরী বেলা টারগেরিয়ান।\nফিবি ক্যাম্পবেল - লেডি রেনা টারগেরিয়ান: যুবরাজ ডেমন টারগেরিয়ান ও লেডি লেনা ভেলারিয়নের কনিষ্ঠ কন্যা।\nইভা ওসি-গার্নিং - কিশোরী রেনা টারগেরিয়ান।\nউইল জনসন - স্যার ভেমন্ড ভেলারিয়ন: লর্ড করলিস ভেলারিয়নের ছোট ভাই ও ভেলারিয়ন নৌবাহিনীর কমান্ডার।\nইলিয়ট টাইটেনসর - স্যার এরিক কার্গিল: স্যার এরিক কার্গিলের যমজ ভাই ও কিংসগার্ডের সদস্য।\nলুক টাইটেনসর - স্যার অ্যারিক কার্গিল: স্যার এরিক কার্গিলের যমজ ভাই ও কিংসগার্ডের সদস্য।\nঅ্যান্টনি ফ্ল্যানাগান - স্যার স্টেফন ডার্কলিন: কিংসগার্ডের সদস্য।\nফিল ড্যানিয়েলস - মাস্টার গেরার্ডিস।\nকার্ট এগিয়াওয়ান - মাস্টার অরওয়াইল।\nপল কেনেডি - লর্ড জ্যাসপার ওয়াইল্ড: রেইন পরিবারের লর্ড ও ওয়াইল্ড পরিবারের প্রধান। তিনি \"আয়রনরড\" হিসেবে পরিচিত।\nরজার ইভান্স - স্যার বোরস ব্যারাথিয়ন: লর্ড বোরমান্ড ব্যারাথিয়নের পুত্র ও স্টর্মস এন্ডের উত্তরাধিকার।\nআর্টি ফ্রোশান - স্যার কার্ল কোরি: একজন নাইট ও স্যার লেনরের প্রেমিক।\nসোনোয়া মিজুনো - মিসারিয়া: বিদেশি যৌনপল্লীর নৃত্যশিল্পী যে যুবরাজ ডেমনের প্রণয়িনী ও সবচেয়ে বিশ্বাসযোগ্য নারীবন্ধু হয়ে ওঠে।\n\n\n== পর্বের তালিকা ==\n\n\n== নির্মাণ ==\n\n\n=== অভিনয়শিল্পী নির্বাচন ===\n২০২০ সালের জুলাই মাসে অভিনয়শিল্পী নির্বাচন শুরু হয়। ২০২০ সালের অক্টোবর মাসে ১ম ভিসেরিস টারগেরিয়ান চরিত্রের জন্য প্যাডি কনসিডাইনকে নির্বাচন করা হয়। ডিসেম্বর মাসে অলিভিয়া কুক, ম্যাট স্মিথ ও এমা ডার্সিকে যথাক্রমে অ্যালিসেন্ট হাইটাওয়ার, ডেমন টারগেরিয়ান, ও রেনিরা টারগেরিয়ান চরিত্রের জন্য নির্বাচন করা হয়। ২০২১ সালের ফেব্রুয়ারি মাসে রিস ইফান্স, স্টিভ টুসেন্ট, ইভ বেস্ট ও সোনোয়া মিজুনোকে প্রধান অভিনয়শিল্পীদলে যুক্ত করা হয়। এপ্রিল মাসে ফাবিয়েন ফ্রাঙ্কেল স্যার ক্রিস্টন কোল চরিত্রে যোগদান করেন। মে মাসে গ্রাহাম ম্যাকট্যাভিশকে পোশাক-পরিচ্ছদ কক্ষে দেখা যায়। ২০২১ সালের জুলাই মাসে এমিলি কেরি ও মিলি অ্যালকককে যথাক্রমে তরুণী অ্যালিসেন্ট হাইটাওয়ার ও রেনিরা টারগেরিয়ান চরিত্রের অভিনয়ের জন্য যুক্ত করা হয়।\n\n\n== পাদটীকা ==\n\n\n== আরও দেখুন ==\nজর্জ আর. আর. মার্টিন রচিত দ্য প্রিন্সেস অ্যান্ড দ্য কুইন (২০১৩) এবং এর পূর্ববর্তী পর্ব দ্য রোগ প্রিন্স (২০১৪) উপন্যাসিকা দুটি ফায়ার অ্যান্ড ব্লাড এবং হাউজ অব দ্য ড্রাগন-এ ড্যান্স অব দ্য ড্রাগনস-এর পটভূমি হিসেবে কাজ করেছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে হাউজ অফ দ্য ড্রাগন   (ইংরেজি)\nটুইটারে House of the Dragon\n\nটেমপ্লেট:গেম অব থ্রোনসের পর্ব\nটেমপ্লেট:এইচবিও নেটওয়ার্কের অনুষ্ঠানমালা"}