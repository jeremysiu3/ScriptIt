{"pageid": 1487678, "title": "আবার আসিব ফিরে", "url": "https://bn.wikipedia.org/wiki?curid=1487678", "content": "আবার আসিব ফিরে ২০২৪ সালের একটি বাংলা ভাষার ভারতীয় নাট্য চলচ্চিত্র। পরিচালনার পাশাপাশি কাহিনী, চিত্রনাট্য ও সংলাপ লিখেছেন দেবপ্রতিম দাশগুপ্ত। অমলাদিত্য ফিল্মস অ্যান্ড ক্রিয়েটিভ ওয়ার্কস এর ব্যানারে প্রযোজনা করেছেন কেশবানন্দ মুখোপাধ্যায়, দেবদত্ত মুখোপাধ্যায় ও মিঠুন চক্রবর্তীর। প্রধান চরিত্রে অভিনয় করেছেন ঋতব্রত মুখোপাধ্যায়, রিয়াঙ্কা রায়, ফাল্গুনী চট্টোপাধ্যায় ও কাঞ্চনা মৈত্র। অতিথি শিল্পী হিসেবে ছিলেন শুভশ্রী গঙ্গোপাধ্যায়। এই ছবির গল্প আবর্তিত হয় ধাত্রীপুর গ্রামের বিত্তশালী বৃদ্ধ প্রাণেশবাবু এবং তাঁর মা-হারা নাতি প্রদ্যুতকে ঘিরে। যা ২৫ অক্টোবর পশ্চিমবঙ্গের প্রেক্ষাগৃহে মুক্তি পায়।\nচলচ্চিত্রের রাতুল শঙ্কর সঙ্গীত পরিচালনা করেছেন এবং পরেমেশ্বর হালদার চিত্রগ্রহণ করেছেন। ছবিতে মোট ১১টি গান রয়েছে। গেয়েছেন রূপম ইসলাম, দুর্নিবার সাহা, জোজো, তিতাস ভ্রমর সেন, দেব চৌধুরী, অমৃতা দত্ত, সৌমি মুখোপাধ্যায়।\n\n\n== পটভূমি ==\nপ্রাণেশবাবু, ধাত্রীপুর গ্রামের এক ধনী বৃদ্ধ, তাঁর মা-হারা নাতি প্রদ্যুতকে বহু বছর পর দেশে ফিরিয়ে আনেন। আমেরিকাবাসী প্রদ্যুতের ফিরে আসা প্রাণেশবাবুর জীবনে আনন্দের সঞ্চার করে। একদিন প্রাণেশবাবু নাতির ভবিষ্যৎ পরিকল্পনা জানতে চাইলে, প্রদ্যুত জানান যে, তিনি গোটা বিশ্বকে ঘনিষ্ঠভাবে চিনতে চান। কিন্তু এতে বিপুল অর্থের প্রয়োজন, যা তাঁর নাগালের বাইরে। দাদু প্রাণেশবাবুকে আশ্বাস দেন যে অর্থ তিনি জোগাড় করবেন, তবে বিনিময়ে কিছু গুরুদায়িত্ব পালন করতে হবে প্রদ্যুতকে।\nপ্রাণেশবাবুর এই শর্ত মেনে, প্রদ্যুত এক নতুন অভিযাত্রায় পা বাড়ায়। বাংলার বিভিন্ন অঞ্চল, যেমন সুন্দরবন, নবদ্বীপ, বর্ধমান, মেদিনীপুর, বাঁকুড়া, এবং পুরুলিয়ার মাটিতে, সে গান ও সংস্কৃতির মাধ্যমে বাংলার সৌন্দর্যকে আবিষ্কার করে। বাংলার প্রকৃতি ও সংস্কৃতির প্রেমে মগ্ন প্রদ্যুত তাঁর দেশে ফিরে যাওয়ার পূর্বে প্রতিজ্ঞা করে – ‘আবার আসিব ফিরে’।\n\n\n== অভিনয়শিল্পী ==\nঋতব্রত মুখোপাধ্যায় - প্রদ্যুত\nরিয়াঙ্কা রায়\nফাল্গুনী চট্টোপাধ্যায়\nকাঞ্চনা মৈত্র\nমীর আফসার আলী\nতুলিকা বসু\nকমলেশ্বর মুখোপাধ্যায়\nশান্তিলাল মুখোপাধ্যায়\nপার্থসারথি চক্রবর্তী\nসুপ্রতিম রায়\nপিয়া দেবনাথ\nলোকনাথ দে\nশুভশ্রী গঙ্গোপাধ্যায় (অতিথি শিল্পী) \n\n\n== মুক্তি ==\nচলচ্চিত্রটি ২০২৪ সালের ২৫শে অক্টোবর পশ্চিমবঙ্গের প্রেক্ষাগৃহে মুক্তি পায়।\n২৯তম কলকাতা আন্তর্জাতিক চলচ্চিত্র উৎসবে বেঙ্গলি প্যানোরমা বিভাগে স্থান পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে আবার আসিব ফিরে   (ইংরেজি)"}