{"pageid": 1472269, "title": "উইচ হান্ট (২০১৯-এর চলচ্চিত্র)", "url": "https://bn.wikipedia.org/wiki?curid=1472269", "content": "উইচ হান্ট জন পুলম্যান পরিচালিত ২০১৯ সালের চলচ্চিত্র। এই চলচ্চিত্রটি যুক্তরাজ্যের শ্রমিক দলের মধ্যে ইহুদি বিদ্বেষের অভিযোগ নিয়ে। পুলম্যান জানিয়েছেন, তিনি এসব অভিযোগকে একটি ব্যাপক ঐতিহাসিক প্রেক্ষাপটে উপস্থাপন করতে চেয়েছিলেন। এই চলচ্চিত্রটিতে শ্রমিক দলের সদস্য জ্যাকি ওয়াকারকে তুলে ধরা হয়েছে। ওয়াকার একজন ইহুদি এবং বর্ণবিদ্বেষবিরোধী সক্রিয়কর্মী। ২০১৬ সালে ইহুদি বিদ্বেষের অভিযোগের পর দল তাকে দুবার তদন্তের মুখোমুখি করে। তদন্ত চলাকালীন সদস্যদের স্থগিত করা হয়, এবং চলচ্চিত্রটির মুক্তির সময় দ্বিতীয় স্থগিতাদেশটি তখনও কার্যকর ছিল। এই চলচ্চিত্রটি ওয়াকার এর একক পরিবেশনা \"দ্য লিঞ্চিং\" এবং টেলিভিশন সিরিজ \"দ্য লবি\"-এর কিছু বিষয়বস্তুকে ধারণ করেছে।\nচলচ্চিত্রটি ২০১৯ সালের ৩ ফেব্রুয়ারি রবিবারে ব্রডস্টেয়ার্সের প্যালেস সিনেমায় প্রিমিয়ার হয়। এরপর ১০ ফেব্রুয়ারি লন্ডনে একটি প্রদর্শনী অনুষ্ঠিত হয়। প্রদর্শনীর পর একটি প্রশ্নোত্তর সেশন হয়, যেখানে অংশগ্রহণ করেন অ্যালেক্সি সায়েল, জন পুলম্যান, জ্যাকি ওয়াকার এবং জাস্টিন শ্লসবার্গ। সেশনটি পরিচালনা করেন নাওমি উইম্বর্ন-ইদ্রিসি।\n\n\n== সংসদে প্রদর্শনী বাতিল ==\nশ্রমিক দলের সংসদ সদস্য ক্রিস উইলিয়ামসনকে দলটির একজন মুখপাত্র সমালোচনা করেন, কারণ তিনি ৪ মার্চ ২০১৯-এ অনুষ্ঠেয় চলচ্চিত্র প্রদর্শনের জন্য সংসদ ভবনে একটি রুম বুক করেছিলেন। এই প্রদর্শনীটি ছিল \"জিউইশ ভয়েস ফর লেবার\" দ্বারা আয়োজিত। ব্রিটিশ ইহুদিদের বোর্ড এবং শ্রমিক দলের সংসদ সদস্য টম ওয়াটসন, লিলিয়ান গ্রিনউড এবং রুথ স্মিথ দলের কাছে রুম বুকিংয়ের ব্যাপারে অভিযোগ করেন, যদিও তাদের কেউই ছবিটি দেখেননি। কারণ এটি তখনও জনসাধারণের কাছে মুক্তি পায়নি। শ্রমিক দলের সাধারণ সম্পাদক জেনি ফর্মবি এবং সংসদীয় শ্রমিক দলের চিফ হুইপ নিক ব্রাউন জানিয়েছিলেন যে তারা নিশ্চিত করবেন যে উইলিয়ামসন প্রদর্শনিটি বাতিল করবেন, কারণ ওয়াকার তখন সাসপেন্ড ছিলেন। এর পরেই প্রদর্শনটি বাতিল করা হয় এবং \"জিউইশ ভয়েস ফর লেবার\" বলেছিল যে এটি হুমকির ফলস্বরূপ হয়েছে।\n\n\n== তথ্যসূত্র ==\n\n\n== বহিঃসংযোগ ==\nWitchHunt - দাপ্তরিক ওয়েবসাইট\nWitchHunt - Live stream of London premiere panel discussion with Q&A"}