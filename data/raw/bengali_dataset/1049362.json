{"pageid": 1049362, "title": "মমতা বন্দ্যোপাধ্যায়ের তৃতীয় মন্ত্রিসভা", "url": "https://bn.wikipedia.org/wiki?curid=1049362", "content": "পশ্চিমবঙ্গ রাজ্যের একবিংশ মন্ত্রিসভা গঠিত হয়েছে মমতা বন্দ্যোপাধ্যায়ের নেতৃত্বে। ২০২১ সালের বিধানসভা নির্বাচনে পশ্চিমবঙ্গ বিধানসভার ২৯৪টি আসনের মধ্যে ২১৫টি আসনে জয়লাভ করে সর্বভারতীয় তৃণমূল কংগ্রেস।  সেই বছরই ৫ মে তিনি তৃতীয়বারের জন্য পশ্চিমবঙ্গের মুখ্যমন্ত্রী হিসেবে শপথ গ্রহণ করেন। মন্ত্রিসভার অন্যান্য সদস্যরা শপথ গ্রহণ করেন ২০২১ সালের ১০ মে। সুব্রত মুখোপাধ্যায়, পার্থ চট্টোপাধ্যায়, অমিত মিত্র, সাধন পাণ্ডে, জ্যোতিপ্রিয় মল্লিক, বঙ্কিমচন্দ্র হাজরা, মানস ভুঁইয়া, সৌমেন মহাপাত্র, মলয় ঘটক, অরূপ বিশ্বাস, উজ্জ্বল বিশ্বাস, অরূপ রায়, রথীন ঘোষ, ফিরহাদ হাকিম, চন্দ্রনাথ সিংহ, শোভনদেব চট্টোপাধ্যায়, ব্রাত্য বসু, পুলক রায়, শশী পাঁজা, মহম্মদ গোলাম রব্বানি, বিপ্লব মিত্র, জাভেদ আহমেদ খান, স্বপন দেবনাথ ও সিদ্দিকুল্লাহ চৌধুরী ক্যাবিনেট মন্ত্রীর দায়িত্ব পান। স্বাধীন দ্বায়িত্বপ্রাপ্ত প্রতিমন্ত্রী হন বেচারাম মান্না, সুব্রত সাহা, হুমায়ুন কবির, অখিল গিরি, চন্দ্রিমা ভট্টাচার্য, রত্না দে (নাগ), সন্ধ্যারানি টুডু, বুলু চিক বারাইক, সুজিত বসু ও ইন্দ্রনীল সেন। এছাড়া প্রতিমন্ত্রী হন দিলীপ মণ্ডল, আখতারুজ্জামান, শিউলি সাহা, শ্রীকান্ত মাহাতো, সাবিনা ইয়াসমিন, বীরবাহা হাঁসদা, জ্যোৎস্না মান্ডি, পরেশচন্দ্র অধিকারী ও মনোজ তিওয়ারি।\nমমতা বন্দ্যোপাধ্যায়ের তৃতীয় মন্ত্রিসভায় ৪৪ জন মন্ত্রীর মধ্যে ১৭ জন ছিলেন নবাগত। এছাড়া মুখ্যমন্ত্রী সহ নয় জন ছিলেন মহিলা, যা স্বাধীনতার পর পশ্চিমবঙ্গের ইতিহাসে একটি রেকর্ড।\n২০২১ সালের ৪ নভেম্বর মন্ত্রিসভার বিশিষ্ট সদস্য সুব্রত মুখোপাধ্যায় প্রয়াত হন। তিনি ছিলেন পঞ্চায়েত ও গ্রামোন্নয়ন, রাষ্ট্রায়ত্ত্ব উদ্যোগ ও শিল্প পুনর্গঠন বিভাগের মন্ত্রী।\n\n\n== মুখ্যমন্ত্রী ও ক্যাবিনেট মন্ত্রিগণ ==\n\n\n=== প্রাক্তন মন্ত্রী ===\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ =="}