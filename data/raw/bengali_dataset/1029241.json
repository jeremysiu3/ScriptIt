{"pageid": 1029241, "title": "মাখন প্রদীপ", "url": "https://bn.wikipedia.org/wiki?curid=1029241", "content": "মাখন প্রদীপ বা মাখনের প্রদীপ (তিব্বতি: དཀར་མེ་, ওয়াইলি: dkar me; সরলীকৃত চীনা: 酥油灯; প্রথাগত চীনা: 酥油燈; ফিনিন: sūyóu dēng) হল হিমালয় অঞ্চল জুড়ে থাকা তিব্বতীয় বৌদ্ধ মন্দির এবং মঠগুলোর একটি অনন্য বৈশিষ্ট্য। গতানুগতিকভাবে প্রদীপগুলো বিশুদ্ধ চমরী  (ইয়াক) মাখনের সাহায্যে জ্বালানো হয় তবে বর্তমানকালে অনেক ক্ষেত্রেই মাখনের পরিবর্তে উদ্ভিজ্জ তেল বা বনস্পতি ঘি ব্যবহার করা হয়ে থাকে।\nমাখন প্রদীপগুলো মনোনিবেশ এবং ধ্যানে সহায়তা করে। চক্রস্বর তন্ত্রের মূল তন্ত্রে এরূপ উল্লেখ রয়েছে যে \"যদি আপনি মহাজ্ঞান উপলব্ধি করতে চান তবে শত শত আলোকসজ্জা অর্পণ করুন\"।\n\n\n== তাৎপর্য ==\nবাহ্যিকভাবে প্রদীপগুলোকে কেবল অন্ধকার দূর করতে দেখা যায়। তবে আধ্যাত্মিক ধারণামতে বৌদ্ধ ঐতিহ্যে মাখনের প্রদীপগুলো জ্ঞানের স্পষ্টতার প্রতীক এবং সম্প্রীতি প্রস্তুতকারী আলোক নৈবেদ্য যা মনের মধ্যে আনন্দ এনে দেয়। সাধারণভাবে এই নৈবেদ্যগুলো সাফল্য, সমৃদ্ধি, দীর্ঘায়ু এবং বিশ্ব শান্তির প্রচার করার সময় পুণ্য সংগ্রহের একটি অন্যতম উপায়।\n\n\n== ঝুঁকি ও ব্যবস্থাপনা ==\nতীর্থযাত্রীরা পুণ্য অর্জনের জন্য মাখন প্রদীপের তেল সরবরাহ করে। আশ্রম বা মঠের সন্ন্যাসীরা প্রকৃত প্রদীপগুলো রক্ষণাবেক্ষণ  ও পরিচালনা করে থাকেন। মাখন প্রদীপ থেকে সৃষ্ট অগ্নিকাণ্ডে বছরের পর বছর ধরে বহু আশ্রম ক্ষতিগ্রস্ত হয়েছে। তবে বর্তমানকালে এমন ধ্বংসাত্মক আগুনের সূত্রপাত এড়াতে তাঁরা এর দেখভাল করার পাশাপাশি অত্যন্ত  যত্ন নিচ্ছেন।\nঅতিরিক্ত সুরক্ষার জন্য কিছু মঠে প্রদীপগুলো কখনও কখনও পাথরের মেঝেসহ একটি পৃথক উঠোনের ঘেরের মধ্যে সীমাবদ্ধ থাকে।\n\n\n== তথ্যসূত্র =="}