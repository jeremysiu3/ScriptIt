{"pageid": 1012194, "title": "লুক্সেমবুর্গ জাতীয় ফুটবল দল", "url": "https://bn.wikipedia.org/wiki?curid=1012194", "content": "লুক্সেমবুর্গ জাতীয় ফুটবল দল (লুক্সেমবার্গীয়: Lëtzebuergesch Foussballnationalequipe, ফরাসি: Équipe du Luxembourg de football, জার্মান: Luxemburgische Fußballnationalmannschaft) হচ্ছে আন্তর্জাতিক ফুটবলে লুক্সেমবুর্গের প্রতিনিধিত্বকারী পুরুষদের জাতীয় দল, যার সকল কার্যক্রম লুক্সেমবুর্গের ফুটবলের সর্বোচ্চ নিয়ন্ত্রক সংস্থা লুক্সেমবুর্গ ফুটবল ফেডারেশন দ্বারা নিয়ন্ত্রিত হয়। এই দলটি ১৯১০ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯১১ সালের ২৯শে অক্টোবর তারিখে, লুক্সেমবুর্গ প্রথমবারের মতো আন্তর্জাতিক খেলায় অংশগ্রহণ করেছে; লুক্সেমবুর্গের লুক্সেমবুর্গ শহরে অনুষ্ঠিত উক্ত ম্যাচে লুক্সেমবুর্গ ফ্রান্সের কাছে ৪–১ গোলের ব্যবধানে পরাজিত হয়েছে।\n৮,০০০ ধারণক্ষমতাবিশিষ্ট জসি বার্থেল স্টেডিয়ামে লাল সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় লুক্সেমবুর্গের মন্ডেরকাঙ্গে-এ অবস্থিত। বর্তমানে এই দলের ম্যানেজারের দায়িত্ব পালন করছেন লুক হোলৎস এবং অধিনায়কের দায়িত্ব পালন করছেন মেসের রক্ষণভাগের খেলোয়াড় লঁরাঁ জঁস।\nলুক্সেমবুর্গ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও লুক্সেমবুর্গ এপর্যন্ত একবারও অংশগ্রহণ করতে সক্ষম হয়নি।\nঅরেলিয়েঁ জোয়াকিম, রদি লাঁজে, গুস্তি কেম্প, মারিও মুচ এবং লেওঁ মারের মতো খেলোয়াড়গণ লুক্সেমবুর্গের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৮ সালের সেপ্টেম্বর মাসে প্রকাশিত র‌্যাঙ্কিংয়ে লুক্সেমবুর্গ তাদের ইতিহাসে সর্বোচ্চ অবস্থান (৮২তম) অর্জন করে এবং ২০০৬ সালের আগস্ট মাসে প্রকাশিত র‌্যাঙ্কিংয়ে তারা ১৯৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে লুক্সেমবুর্গের সর্বোচ্চ অবস্থান হচ্ছে ৬৯তম (যা তারা ১৯৪৫ সালে অর্জন করেছিল) এবং সর্বনিম্ন অবস্থান হচ্ছে ১৯০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ লুক্সেমবুর্গ জাতীয় ফুটবল দল  ওয়েব্যাক মেশিনে আর্কাইভকৃত ৪ জানুয়ারি ২০১৯ তারিখে (ইংরেজি)\nউয়েফা-এ লুক্সেমবুর্গ জাতীয় ফুটবল দল (ইংরেজি)"}