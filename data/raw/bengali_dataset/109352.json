{"pageid": 109352, "title": "ক্লাউডিয়া শিফার", "url": "https://bn.wikipedia.org/wiki?curid=109352", "content": "ক্লাউডিয়া শিফার (ইংরেজি: Claudia Schiffer) (জন্ম: ২৫ আগস্ট, ১৯৭০) একজন জার্মান মডেল এবং অভিনেত্রী। ১৯৯০-এর দশকে তিনি ছিলেন একজন খ্যাতনামা ফ্যাশন মডেল। বিশেষ করে সেসময়ে করা ব্রিজিত বার্দোর সাথে তার কাজগুলো তাকে খ্যাতির চূড়ায় নিয়ে যায়। শিফার বিশ্বের অন্যতম সফল একজন মডেল, যিনি প্রায় ৫০০-এরও বেশি সাময়িকীর প্রচ্ছদে স্থান পেয়েছেন। ফোর্বস-এর অনুমান অনুসারে তার মোট সম্পত্তির পরিমাণ প্রায় সাড়ে পাঁচ কোটি মার্কিন ডলার বা ৩ কোটি ৮০ লক্ষ পাউন্ড।\n\n\n== প্রাথমিক জীবন ==\nশিফারের জন্ম পশ্চিম জার্মানির নর্থ রাইন ওয়েস্টফ্যালিয়ার রাইনবার্গ শহরে। তার মা ও বাবার নাম যথাক্রমে গাডরান ও হাইন্জ শিফার। তার বাবা পেশায় ছিলেন একজন আইনজীবী। ক্লাউডিয়া শিফাররা দুই ভাই ও এক বোন। ভাই দুজনের নাম স্টেফান ও অ্যান্ড্রিজ, এবং বোনের নাম অ্যান ক্যারোলিন।\nতিনি মূলত হতে চেয়েছিলেন একজন আইনজীবী এবং তার বাবার ল ফার্মে কাজ করতে কাজ করার ইচ্ছা পোষণ করতেন। পরবর্তীতে তিনি তার এই ইচ্ছা থেকে সরে আসেন। কারণ ১৯৮৭ সালে, ১৭ বছর বয়সে তাকে ডাজেলডর্ফের এক নাইটক্লাবে মাইকেল লিভেটনের সাথে দেখা যায়, যিনি ছিলেন মেট্রোপলিটান মডেল এজেন্সির একজন কর্মকর্তা।\nপ্যান্ডোরা পেপারস শিফারকে সেসব সেলিব্রিটিদের মধ্যে তালিকাভুক্ত করেছে যারা অফশোর ব্যাংকিং এর সাহায্যে আর্থিক সুবিধা ভোগ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nক্লাউডিয়া শিফার - ফ্যাশন মডেল ডিরেক্টরি\nইন্টারনেট মুভি ডেটাবেজে ক্লাউডিয়া শিফার (ইংরেজি)"}