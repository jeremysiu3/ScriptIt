{"pageid": 1032493, "title": "ম্যারি কসগ্রেভ", "url": "https://bn.wikipedia.org/wiki?curid=1032493", "content": "ম্যারি কসগ্রেভ (আনু. ১৮৭৭ – ১৭ নভেম্বর ১৯৪১) ছিলেন একজন আইরিশ সমাজসেবিকা এবং স্থানীয় রাজনীতিবিদ। তার প্রকৃত নাম ছিল ম্যারি জোসেফিন ডেলি।\n\n\n== জীবনক্রম ==\nম্যারি কসগ্রেভ আনুমানিক ১৮৭৭ সালের দিকে কাউন্টি কিলডেয়ারের নাসে জন্মগ্রহণ করেছিলেন। তিনি ছিলেন জেমস উইলিয়াম এবং জেন ডেলির কন্যা। তিনি নাসের সেন্ট মেরি কনভেন্টে অংশ নিয়েছিলেন এবং লেডি লিটারেচার ইন আর্টস বা এলএলএ ডিগ্রি অর্জনের জন্য সেন্ট অ্যান্ড্রুজ বিশ্ববিদ্যালয়ে গিয়েছিলেন।\n১৯০১ সালের জুলাইয়ে তিনি আইনজীবী ও সাংবাদিক মরিস জোসেফ কসগ্রেভকে বিয়ে করেছিলেন। \n১৯২২ সালে তিনি র‍্যাথমাইন্স নগর জেলা পরিষদে নির্বাচিত হয়েছিলেন। তিনি ১৯৩৩ সালে ডাবলিন কর্পোরেশনের সদস্য হয়ে তার মৃত্যুর আগ পর্যন্ত সেখানে দায়িত্ব পালন করেছিলেন। কর্পোরেশনে তার কাজের অংশ হিসাবে তিনি ছোট ছোট শিশুদের জন্য চিভার্সটাউন কনভেলসেন্ট হোম, জাতীয় শিশু হাসপাতাল কমিটি, ডাবলিনের শিশু কল্যাণ কমিটি, ডাবলিন নগর বৃত্তিমূলক শিক্ষা কমিটি এবং আবাসন কমিটি সহ বেশ কয়েকটি কমিটিতে জড়িত হয়েছিলেন।\n১৯৩০ সাল পর্যন্ত তিনি কাউন্টি লাইব্রেরি, ডাবলিন কাউন্টি কাউন্সিল এবং মীথ হাসপাতাল কমিটির সভাপতি হিসাবে দায়িত্ব পালন করেছিলেন। তিনি সিভিক্স ইনস্টিটিউটের সাথেও জড়িত ছিলেন। আইরিশ নারী নাগরিক সমিতির একজন সক্রিয় সদস্য হিসাবে তিনি এই পদে অধিষ্ঠিত হয়েছিলেন। আন্তর্জাতিক কংগ্রেসে তিনি আয়ারল্যান্ডের জাতীয় কাউন্সিলের প্রতিনিধি ছিলেন। ১৯৪১ সালের ১৭ নভেম্বর ডাবলিনের কাওপার গার্ডেন্সের ১৭ পার্ক ড্রাইভের উডসাইডের নিজ বাড়িতে তার মৃত্যু হয়েছিল। \n\n\n== তথ্যসূত্র =="}