{"pageid": 1524368, "title": "বৈজয়ন্তী চারি", "url": "https://bn.wikipedia.org/wiki?curid=1524368", "content": "বৈজয়ন্তী চারি (জন্ম ১৯৫৮) একজন ভারতীয়-আমেরিকান বিশিষ্ট অধ্যাপক। তিনি রিভারসাইডের ক্যালিফোর্নিয়া বিশ্ববিদ্যালয়ের বিশুদ্ধ গণিতের জন্য এফ. বার্টন জোন্স দানকৃত চেয়ার। তিনি প্রতিনিধিত্ব তত্ত্ব এবং কোয়ান্টাম বীজগণিতের উপর তাঁর গবেষণার জন্য পরিচিত। ২০১৫ সালে তিনি আমেরিকান ম্যাথমেটিক্যাল সোসাইটির ফেলো নির্বাচিত হন।\n\n\n== শিক্ষা ==\nবৈজয়ন্তী চারি মুম্বাই বিশ্ববিদ্যালয় থেকে স্নাতক, স্নাতকোত্তর এবং ডক্টরেট ডিগ্রি অর্জন করেছেন। তিনি রাজগোপালন পার্থসারথির তত্ত্বাবধানে মুম্বাই বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== পেশাগত কর্মজীবন ==\nপিএইচডি করার পর, তিনি মুম্বাইয়ের টাটা ইনস্টিটিউট অফ ফাণ্ডামেন্টাল রিসার্চে ফেলো হন। ১৯৯১ সালে, তিনি  রিভারসাইডের ক্যালিফোর্নিয়া বিশ্ববিদ্যালয়ে (ইউসিআর) যোগদান করেন। সেখানে তিনি এখন গণিতের একজন বিশিষ্ট অধ্যাপক। তাঁর কর্মজীবনে, তিনি বেশ কয়েকটি পরিদর্শনমূলক অধ্যাপনা অবস্থানে ছিলেন। সেগুলি হলো: সুইডেনের মিটাগ-লেফলার ইনস্টিটিউটের আমন্ত্রিত বরিষ্ঠ অংশগ্রহণকারী; জার্মানির কোলন বিশ্ববিদ্যালয়ের একজন আমন্ত্রিত অধ্যাপক; ফ্রান্সের প্যারিস ৭-এর একজন আমন্ত্রিত অধ্যাপক; আরআই-এর ব্রাউন বিশ্ববিদ্যালয়ের একজন আমন্ত্রিত গবেষণা ফেলো; জার্মানির বন-এর হাউসডর্ফ রিসার্চ ইনস্টিটিউট ফর ম্যাথমেটিক্সের একজন আমন্ত্রিত বরিষ্ঠ অংশগ্রহণকারী; এবং ইতালির রোম টোর ভার্গাটা বিশ্ববিদ্যালয়ের পরিদর্শক অধ্যাপক।\nতিনি প্যাসিফিক জার্নাল অফ ম্যাথমেটিক্সের সম্পাদক এবং অ্যালজেব্রাস অ্যাণ্ড রিপ্রেসেন্টেশন থিয়োরি-র প্রধান সম্পাদক।\nঅ্যাণ্ড্রু এন. প্রেসলির সাথে, তিনি এ গাইড টু কোয়ান্টাম গ্রুপস বইটির সহ-লেখক (কেমব্রিজ ইউনিভার্সিটি প্রেস, ১৯৯৪)।\n\n\n== সম্মাননা ==\nইউসিআর একাডেমিক সিনেট থেকে ডক্টরাল ডিসার্টেশন অ্যাডভাইজার/মেন্টর পুরস্কার।\nআমেরিকান ম্যাথমেটিক্যাল সোসাইটি ২০১৬ ফেলোদের ক্লাস।\nসাইমনস ফেলো ২০১৯-২০২০।\nইনফোসিসের ভিজিটিং চেয়ার প্রফেসর, ইণ্ডিয়ান ইনস্টিটিউট অফ সায়েন্স, ২০১৯-২০২৩।\n\n\n== তথ্যসূত্র ==\n\n\n== বহিঃসংযোগ ==\nগুগল স্কলার দ্বারা সূচীবদ্ধ বৈজয়ন্তী চারির প্রকাশনাসমূহ"}