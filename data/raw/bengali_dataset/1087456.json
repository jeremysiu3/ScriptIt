{"pageid": 1087456, "title": "চরিথা রথনায়কে", "url": "https://bn.wikipedia.org/wiki?curid=1087456", "content": "চরিথা বন্দরা রথনায়কে বাম্মান্নে মুদিয়ানসেলাগে (ইংরেজি: Charitha Rathnayake; জন্ম: ২৬ ডিসেম্বর ১৯৯২; চরিথা রথনায়কে নামে সুপরিচিত) হলেন একজন শ্রীলঙ্কান পেশাদার ফুটবল খেলোয়াড়। তিনি বর্তমানে শ্রীলঙ্কান ক্লাব কলম্বো এবং শ্রীলঙ্কা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৩–১৪ মৌসুমে, শ্রীলঙ্কান ক্লাব পেলিকান্সের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; পেলিকান্সের হয়ে ৪ মৌসুম অতিবাহিত করার পর ২০১৭–১৮ মৌসুমে তিনি কলম্বোয় যোগদান করেছেন। ২০১৩ সালে, রথনায়কে শ্রীলঙ্কার হয়ে আন্তর্জাতিক পর্যায়ে অভিষেক করেছেন; শ্রীলঙ্কার জার্সি গায়ে তিনি এপর্যন্ত ১৭ ম্যাচে ১টি গোল করেছেন।\n\n\n== প্রারম্ভিক জীবন ==\nচরিথা বন্দরা রথনায়কে বাম্মান্নে মুদিয়ানসেলাগে ১৯৯২ সালের ২৬শে ডিসেম্বর তারিখে শ্রীলঙ্কার কুরুঙ্গেলায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৩ সালের ২রা মার্চ তারিখে, মাত্র ২০ বছর ২ মাস ৪ দিন বয়সে, ডান পায়ে ফুটবল খেলায় পারদর্শী রথনায়কে আফগানিস্তানের বিরুদ্ধে অনুষ্ঠিত ২০১৪ এএফসি চ্যালেঞ্জ কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে শ্রীলঙ্কার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি আফগানিস্তান ০–১ গোলের ব্যবধানে জয়লাভ করেছিল। শ্রীলঙ্কার হয়ে অভিষেকের বছরে রথনায়কে সর্বমোট ৩ ম্যাচে ১টি গোল করেছেন। জাতীয় দলের হয়ে অভিষেকের ২ দিন পর, শ্রীলঙ্কার জার্সি গায়ে প্রথম গোলটি করেছেন; ২০১৩ সালের ৪ঠা মার্চ তারিখে, লাওসের বিরুদ্ধে ম্যাচের ৭৪তম মিনিটে শ্রীলঙ্কার প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে চরিথা রথনায়কে  (ইংরেজি)  \nট্রান্সফারমার্কেটে চরিথা রথনায়কে (ইংরেজি) \nওয়ার্ল্ডফুটবল.নেটে চরিথা রথনায়কে (ইংরেজি) \nইএসপিএন এফসিতে চরিথা রথনায়কে (ইংরেজি) \nন্যাশনাল-ফুটবল-টিমস.কমে চরিথা রথনায়কে (ইংরেজি)"}