{"pageid": 1088092, "title": "ছিট তিলকুশি", "url": "https://bn.wikipedia.org/wiki?curid=1088092", "content": "ছিট তিলকুশি (বৈজ্ঞানিক নাম: Tarucus callinara (Butler]) 'লাইসিনিডি' গোত্রের এবং 'পলিয়োম্যাটিনি' উপগোত্রের অন্তর্ভুক্ত ছোট আকার বিশিষ্ট প্রজাতি। বন্যপ্রাণ সংরক্ষণ আইন অনুসারে এই প্রজাতি তফ্‌সিল ২ এর তালিকার অন্তর্ভুক্ত।\n\n\n== আকার ==\nছিট তিলকুশির প্রসারিত অবস্থায় ডানার আকার ২৪-২৬ মিলিমিটার দৈর্ঘ্যের হয়।\n\n\n== বিস্তার ==\nএই প্রজাতি ভারত এর মহারাষ্ট্র, মধ্যপ্রদেশ, ছত্রিশগড়, পশ্চিমবঙ্গ, সিকিম থেকে অরুণাচল প্রদেশ পর্যন্ত, নেপাল, ভুটান, বাংলাদেশ, শ্রীলঙ্কা এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nপুরুষ প্রকারের ডানার উপরিতল বেগুনি থেকে কালচে নীল বর্নের এবং কালচে বাদামী অথবা খয়েরি কোস্টাল এবং টার্মিনাল বর্ডারযুক্ত। সামনের ডানায় কোস্টাল, এপিকাল এবং টার্মিনাল বর্ডার সরু (১ মিলিমিটার এর কম)। পিছনের ডানায় কোস্টা এবং এপিকাল বর্ডার চওড়া এবং টার্মিনাল বর্ডার সরু। সামনের ডানায় সেল এর বহিঃপ্রান্তে সুস্পস্ট কালো দাগ অথবা ছোপ, এছাড়া উভয় ডানাই দাগ-ছোপ হীন। উভয় ডানায় সিলিয়া অথবা প্রান্তরোয়া সাদা।\nস্ত্রী প্রকারে ডানার উপরিতল কালচে বাদামী অথবা বাদামী এবং সাদা-কালো দাগ ছোপ যুক্ত। ডানার গোড়া (base) নীলচে আঁশে ছাওয়া (blue-scaled)। সামনের ডানায় ডিসকাল অংশে কিছু সাদা এবং কালো ছোপ অসংলগ্ন ভাবে বিন্যস্ত। উভয় ডানার বেসাল এবং সাব-বেসাল অংশ ফ্যাকাশে সাদা আঁশ এবং রোয়ায় ছাওয়া। সামনের ডানায় সেল এর বহিঃপ্রান্তে একটি বড় কালো ছোপ দৃশ্যমান। পিছনের ডানায় ১গ,২ এবং ৩ নং শিরামধ্যে কালো সাবটার্মিনাল ছোপ বর্তমান।\nস্ত্রী-পুরুষ উভয়ের ডানার নিম্নতল ময়লাটে সাদা এবং কালো দাগ-ছোপ যুক্ত। সামনের ডানায় অন্যান্য Pierrot প্রজাতির মতন ডানার গোড়া (base) থেকে কোস্টাল শিরা বরাবর কোস্টার এক-তৃতিয়াংশ অবধি বিস্তৃত একটি চওড়া কালো দাগ, ডিসকাল অংশে অসংলগ্নভাবে বিস্তৃত কয়েকটি লম্বাটে এবং প্রায় গোলাকৃতি ছোপ এবং পোস্ট-ডিসকাল এবং সাবটার্মিনাল ছোপের দুটি সমান্তরাল এবং নিয়মিত এবং সম্পূর্ন সারি লক্ষ্য করা যায়। কোস্টার বাইরের দিকের দুই-তৃতীয়াংশ সরু কালচে বাদামি বর্নের।\nপিছনের ডানায় বেসাল অংশে একটি লম্বাটে কালো দাগ, সেল এর মধ্যভাগে একটি তীর্যক লম্বাটে ছোপ এবং সেল এর বহিঃপ্রান্তে একটি চওড়া দাগ (bar) বর্তমান। ডিসকাল ছোপের বাঁকানো সম্পূর্ন সারিটিতে ছোপগুলি বিভিন্ন আকৃতির। ৫,৬ এবং ৭ নং শিরামধ্যের ডিসকাল ছোপগুলি সমদূরত্ব সম্পন্ন এবং একই সরলরেখায় অবস্থিত। পোস্ট-ডিসকাল এবং সাবটার্মিনাল ছোপের সারিদুটি টার্মেনের সাথে সমান্তরাল। সাব-টার্মিনাল ছোপ সারির মধ্যভাগ থেকে টর্নাস অবধি ছোপগুলি কালোর মধ্যে উজ্জ্বল রূপালি সবজে আঁশযুক্ত। টার্মেন সরু কালচে বাদামী বর্নের। পিছনের ডানা লেজযুক্ত।\n\n\n== আচরণ ==\nঅন্যান্য Pierrot প্রজাতির মত এই প্রজাতির উড়ান ধীরগতি সম্পন্ন এবং আঁকাবাকা। এরা ভূমির কাছাকাছি নীচ দিয়ে ওড়ে। এরা জঙ্গলবাসী পতঙ্গ, এছাড়াও ঘন ঝোপঝাড় যুক্ত অঞ্চলেও এদের দেখা পাওয়া যায়। ঘন অরন্যের ফাঁকা জায়গায়, বন পথে এবং জঙ্গলের নদী অথবা ঝর্নার আশেপাশে এদের বিচরন লক্ষ্য করা যায়। পাহাড়ি জঙ্গলের কম উচ্চতায় অথবা পাহাড়ের পাদদেশের জঙ্গলেযেখানে বৃষ্টিপাত প্রচুর হয়-এমন পরিবেশে এদের সবচেয়ে বেশী সক্রিয় দেখা যায়।\n\n\n== তথ্যসূত্র ==\n\n\n== বহিঃসংযোগ =="}