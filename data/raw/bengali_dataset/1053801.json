{"pageid": 1053801, "title": "ভ্যালেন্টিন রোজ দ্য এল্ডার", "url": "https://bn.wikipedia.org/wiki?curid=1053801", "content": "ভ্যালেন্টিন রোজ দ্য এল্ডার একজন জার্মান ফার্মাসিস্ট এবং রসায়নবিদ ছিলেন। তিনি ১৭৩৬ সালের ১৬ আগস্ট জার্মানির নিউরুপিন শহরে জন্মগ্রহণ করেন। তিনি রোজ ধাতু নামে কম গলনাঙ্কের একটি গলনশীল সংকর ধাতু আবিষ্কার করেছিলেন। তার নাম অনুসারে সংকর ধাতুটির নাম হয় রোজ মেটাল বা রোজ ধাতু। এই আবিষ্কারের জন্য তিনি আজও স্মরণীয়। রোজ সংকর ধাতুতে বিসমাথ, সীসা এবং  টিন থাকে।\n১৭৬১ সালের শুরুতে তিনি বার্লিনে  একটি ল্যাবরেটরি ও ফার্মাসির মালিক এবং পরিচালক ছিলেন। সেটি জার্মান ভাষায়  Zum Weißen Schwan বা হোয়াইট সোয়ান নামে পরিচিত ছিল। ১৭৭১ সালে ভ্যালেন্টিন রোজ দ্য এল্ডারের মৃত্যুর পরে খ্যাতনামা রসায়নবিদ মার্টিন হেনরিখ ক্লাপারথ (১৭৪৩ – ১৮১৭) ঐ প্রতিষ্ঠানের পরিচালক হন।\nভ্যালেন্টিন রোজ দ্য এল্ডারের ছেলে যার নাম ভ্যালেনটিন রোজ দ্য ইয়াং ( ১৭৬২ – ১৮০৭)) একজন বিখ্যাত ফার্মাকোলজিস্ট ছিলেন।দুই নাতি হাইনরিখ রোজ ( ১৭৯৫ – ১৮৬৪)  এবং গুস্তাভ রোজ (১৭৯৮ – ১৮৭৩) দুজনেই ছিলেন বিখ্যাত খনিজবিদ। গুস্তাভ রোজের ছেলে ভ্যালেন্টিন রোজ (১৮২৯ –  ১৯১৬) ছিলেন ধ্রুপদী এবং পাঠ্য সমালোচক। গুস্তাভ রোজের আর এক ছেলে এডমন্ড রোজ (১৮৩৬ – ১৯১৪) ছিলেন একজন বিখ্যাত সার্জন।\n১৭৭১ সালের ২৮ এপ্রিল ভ্যালেন্টিন রোজ দ্য এল্ডারের জীবনাবসান হয়।\n\n\n== তথ্যসূত্র ==\n\nRose, Heinrich at Allgemeine Deutsche Biographie."}