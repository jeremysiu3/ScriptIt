{"pageid": 1041191, "title": "কল্যাঁ দাগবা", "url": "https://bn.wikipedia.org/wiki?curid=1041191", "content": "কল্যাঁ অবাজানিয়া দাগবা (ফরাসি উচ্চারণ: ​[kɔlɛ̃ ɔbazanja daɡba], ফরাসি: Colin Dagba; জন্ম: ৯ সেপ্টেম্বর ১৯৯৮; কল্যাঁ দাগবা নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব পারি সাঁ-জেরমাঁ এবং ফ্রান্স অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং ডান পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০৪–০৫ মৌসুমে, ফরাসি ফুটবল ক্লাব লিলেরের যুব পর্যায়ের হয়ে খেলার মাধ্যমে দাগবা ফুটবল জগতে প্রবেশ করেছেন এবং পরবর্তীকালে ইসবেরগুইস, লঁস এবং বুলনিয়ের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, ফরাসি ক্লাব বুলনিয় বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; বুলনিয় বি-এর হয়ে তিনি ১৯ ম্যাচে অংশগ্রহণ করেছেন। একই মৌসুমে তিনি বুলনিয়ের মূল দলে অন্তর্ভুক্ত হয়েছেন। বুলনিয়ে মাত্র ১ মৌসুম অতিবাহিত করার পর পারি সাঁ-জেরমাঁ বি-এর সাথে চুক্তি স্বাক্ষর করেছেন, যেখানে তিনি ২৫ ম্যাচে অংশগ্রহণ করেছেন। ২০১৮–১৯ মৌসুমে, তিনি পারি সাঁ-জেরমাঁর মূল দলে অন্তর্ভুক্ত হয়েছেন।\n২০১৯ সালে, দাগবা ফ্রান্স অনূর্ধ্ব-২১ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। দলগতভাবে, দাগবা এপর্যন্ত ৬টি শিরোপা জয়লাভ করেছেন, যার সবগুলো পারি সাঁ-জেরমাঁর হয়ে জয়লাভ করেছেন।\n\n\n== প্রারম্ভিক জীবন ==\nকল্যাঁ অবাজানিয়া দাগবা ১৯৯৮ সালের ৯ই সেপ্টেম্বর তারিখে ফ্রান্সের বেতুনে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা-মা ফরাসি এবং বেনিনীয় বংশোদ্ভূত।\n\n\n== আন্তর্জাতিক ফুটবল ==\nদাগবা ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৯ সালের ৩রা জুন তারিখে তিনি বেলজিয়াম অনূর্ধ্ব-২১ দলের বিরুদ্ধে ম্যাচে ফ্রান্স অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে কল্যাঁ দাগবা  (ফরাসি)  \nকল্যাঁ দাগবা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কল্যাঁ দাগবা  (ইংরেজি)  \nসকারবেসে কল্যাঁ দাগবা (ইংরেজি) \nবিডিফুটবলে কল্যাঁ দাগবা  (ইংরেজি)  \nওয়ার্ল্ডফুটবল.নেটে কল্যাঁ দাগবা (ইংরেজি) \nইএসপিএন এফসিতে কল্যাঁ দাগবা (ইংরেজি)"}