{"pageid": 1388537, "title": "দোস্তানা (২০০৮-এর চলচ্চিত্র)", "url": "https://bn.wikipedia.org/wiki?curid=1388537", "content": "দোস্তানা তরুণ মনসুখানি পরিচালিত ২০০৮ সালের ভারতীয় হিন্দি ভাষার প্রণয়ধর্মী হাস্যরসাত্মক চলচ্চিত্র। ধর্ম প্রডাকশন্সের ব্যানারে চলচ্চিত্রটি প্রযোজনা করেছেন করণ জোহর। এতে শ্রেষ্ঠাংশে অভিনয় করেছেন অভিষেক বচ্চন, জন আব্রাহাম ও প্রিয়াঙ্কা চোপড়া। গল্পে দেখা যায় স্যাম ও কুণাল নামে দুই যুবক নেহা নামে এক যুবতীর সাথে একই অ্যাপার্টমেন্টে থাকার জন্য সমকামী হওয়ার ভান করে এবং সময়ের পরিক্রমায় দুজনেই তার প্রেমে পড়ে।\nদোস্তানা ২০০৮ সালের ১৪ই নভেম্বর মুক্তি পায় এবং সমালোচকদের নিকট থেকে প্রশংসা লাভ করে, তারা অভিনয়শিল্পীদের অভিনয়, তিন প্রধান অভিনয়শিল্পীর রসায়ন এবং পরিচালনা, সঙ্গীত, চিত্রগ্রহণ, হাস্যরস, পোশাক-পরিচ্ছদ এবং স্টাইলের প্রশংসা করে। চলচ্চিত্রটি বক্স অফিসে সফল হয় এবং ৮৭.১৫ কোটি রূপী আয়কারী চলচ্চিত্রটি ২০০৮ সালের অন্যতম সর্বোচ্চ আয়কারী চলচ্চিত্র। ৫৪তম ফিল্মফেয়ার পুরস্কারে চলচ্চিত্রটি শ্রেষ্ঠ চলচ্চিত্র, শ্রেষ্ঠ অভিনেতা (বচ্চন), শ্রেষ্ঠ পার্শ্ব অভিনেত্রী (খের) ও শ্রেষ্ঠ সঙ্গীত পরিচালক (বিশাল-শেখর)-সহ ৯টি মনোনয়ন লাভ করে।\n\n\n== অভিনয়শিল্পীদল ==\nএই চলচ্চিত্রের অভিনয়শিল্পীরা হলেন:\n\nঅভিষেক বচ্চন - সমীর \"স্যাম\" মলহোত্রা\nজন আব্রাহাম - কুণাল চৌহান\nপ্রিয়াঙ্কা চোপড়া - নেহা মেলওয়ানি\nববি দেওল - অভিমন্যু \"অভি\" সিং\nকিরণ খের - রানী কৌর মলহোত্রা\nসুস্মিতা মুখার্জী - ইশিতা \"ইশু\" মেলওয়ানি\nবোমান ইরানি - মুরলী \"এম\" লোখান্ডে\nশ্রে বাওয়া - বীর সিং\nশিল্পা শেট্টি - \"শাট আপ অ্যান্ড বাউন্স\" গানে নৃত্যশিল্পী\n\n\n== সঙ্গীত ==\n\nদোস্তানাটেমপ্লেট:'র সঙ্গীতায়োজন করেছেন বিশাল-শেখর। অন্বিতা দত্ত গুপ্তন তিনটি গান ও কুমার দুটি গানের গীত লিখেছেন। সঙ্গীতায়োজনের পাশাপাশি বিশাল দাদলানি চারটি গানে কণ্ঠ দেন এবং একটি গানের গীত লিখেন। এই অ্যালবামে ছয়টি মৌলিক গান রয়েছে, যেগুলোতে কণ্ঠ দিয়েছেন দাদলানি, শঙ্কর মহাদেবন, সুনিধি চৌহান, মাস্টার সলিম, শ্রেয়া ঘোষাল, আমানত আলি ও শান। সনি মিউজিক ২০০৮ সালের ১০ই অক্টোবর সাউন্ডট্র্যাক অ্যালবামটি প্রকাশ করে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nযশ রাজ ফিল্মসে দোস্তানা\nইন্টারনেট মুভি ডেটাবেজে দোস্তানা  (ইংরেজি)\nবক্স অফিস মোজোতে দোস্তানা (ইংরেজি)\nরটেন টম্যাটোসে দোস্তানা (ইংরেজি)"}