{"pageid": 1170212, "title": "এভের্তোন রিবেইরো", "url": "https://bn.wikipedia.org/wiki?curid=1170212", "content": "এভের্তোন আউগুস্তো দে বারোস রিবেইরো (পর্তুগিজ: Éverton Ribeiro; জন্ম: ১০ এপ্রিল ১৯৮৯; এভের্তোন রিবেইরো নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ব্রাজিলীয় ক্লাব ফ্লামেঙ্গো এবং ব্রাজিল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং ডান পার্শ্বীয় মধ্যমাঠের খেলোয়াড় হিসেবে খেলেন।\n২০০৯ সালে, এভের্তোন ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ৬ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০১৪ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ২০ ম্যাচে ৩টি গোল করেছেন। তিনি ব্রাজিলের হয়ে এপর্যন্ত ২টি কোপা আমেরিকায় (২০১৫ এবং ২০২১) অংশগ্রহণ করেছেন, যার মধ্যে ২০২১ সালে তিতের অধীনে কোপা আমেরিকার রানার-আপ হয়েছেন।\n\n\n== প্রারম্ভিক জীবন ==\nএভের্তোন আউগুস্তো দে বারোস রিবেইরো ১৯৮৯ সালের ১০ই এপ্রিল তারিখে ব্রাজিলের সাও পাওলোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nএভের্তোন ব্রাজিল অনূর্ধ্ব-২০ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০০৯ সালের ২১শে জানুয়ারি তারিখে তিনি ২০০৯ দক্ষিণ আমেরিকান অনূর্ধ্ব-২০ ফুটবল চ্যাম্পিয়নশিপে প্যারাগুয়ে অনূর্ধ্ব-২০ দলের বিরুদ্ধে ম্যাচে ব্রাজিল অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ৬ বছরে ৫ ম্যাচে অংশগ্রহণ করেছেন।\n২০১৪ সালের ৬ই সেপ্টেম্বর তারিখে, ২৫ বছর, ৪ মাস ও ২৭ দিন বয়সে, বাম পায়ে ফুটবল খেলায় পারদর্শী এভের্তোন কলম্বিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭২তম মিনিটে আক্রমণভাগের খেলোয়াড় উইলিয়ান বর্জেস দা সিলভার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে এভের্তোন সর্বমোট ৩ ম্যাচে অংশগ্রহণ করেছেন। জাতীয় দলের হয়ে অভিষেকের ৬ বছর, ৯ মাস ও ১১ দিন পর, ব্রাজিলের জার্সি গায়ে প্রথম গোলটি করেছেন; ২০২১ সালের ১৭ই জুন তারিখে, পেরুর বিরুদ্ধে ম্যাচের ৮৯তম মিনিটে রিচার্লিসনের অ্যাসিস্ট হতে ব্রাজিলের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ আগস্ট ২০২২ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে এভের্তোন রিবেইরো  (ইংরেজি)  \nসকারবেসে এভের্তোন রিবেইরো (ইংরেজি) \nবিডিফুটবলে এভের্তোন রিবেইরো  (ইংরেজি)  \nট্রান্সফারমার্কেটে এভের্তোন রিবেইরো (ইংরেজি) \nওয়ার্ল্ডফুটবল.নেটে এভের্তোন রিবেইরো (ইংরেজি) \nইএসপিএন এফসিতে এভের্তোন রিবেইরো (ইংরেজি) \nন্যাশনাল-ফুটবল-টিমস.কমে এভের্তোন রিবেইরো (ইংরেজি)"}