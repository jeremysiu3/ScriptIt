{"pageid": 1079203, "title": "থুম্বা নিরক্ষীয় রকেট উৎক্ষেপণ কেন্দ্র", "url": "https://bn.wikipedia.org/wiki?curid=1079203", "content": "থুম্বা নিরক্ষীয় রকেট উৎক্ষেপণ কেন্দ্র (টিইআরএলএস) হল ১৯৬৩ সালের ২১শে নভেম্বর প্রতিষ্ঠিত একটি ভারতীয় মহাকাশ বন্দর। এটি তিরুবনন্তপুরমের থুম্বায় অবস্থিত এবং ইন্ডিয়ান স্পেস রিসার্চ অর্গানাইজেশন (ইসরো) দ্বারা পরিচালিত হয়, যা ভারতের মূল ভূখণ্ড দক্ষিণ প্রান্তের নিকটবর্তী পৃথিবীর চৌম্বকীয় বিষুবরেখার খুব কাছে অবস্থিত। বর্তমানে এটি ইসরো কর্তৃক সাউন্ডিং রকেট উৎক্ষেপণের জন্য ব্যবহার করা হয়।\nপ্রথম রকেটসমূহের যন্ত্রাংশ সাবেক সেন্ট লুইস উচ্চ বিদ্যালয়ে সংযুক্ত করা হয়, যেখানে এখন একটি মহাকাশ যাদুঘর রয়েছে। স্থানীয় বিশপ রেভ পিটার বার্নার্ড পেরিরা, ত্রিভান্দ্রমের বিশপ ভিনসেন্ট ভিক্টর ডেরিয়ার (বেলজিয়ান) ও জেলা কালেক্টর মাধবন নায়ার উপকূলীয় সম্প্রদায়ের কাছ থেকে ৬০০ একর জমি অর্জনের ক্ষেত্রে গুরুত্বপূর্ণ ভূমিকা পালন করেন। বিশপ রেভ পেরিয়ারা এপিজে জে আবদুল কালামের বৈজ্ঞানিক সাধনার জন্য স্থানীয় গির্জায় প্রার্থনা হল ও বিশপের ঘর সমর্পিত করেন। তারপর পররাষ্ট্র প্রতিমন্ত্রী, লক্ষ্মী এন মেনন দিল্লিতে প্রকল্পের আগে আমলাতান্ত্রিক বাধাগুলি মসৃণ করতে অনেক সাহায্য করেন। এইচ.জি.এস. মূর্তিকে থুম্বা নিরক্ষীয় রকেট উৎক্ষেপণ কেন্দ্রের প্রথম পরিচালক হিসেবে নিযুক্ত করা হয়।\nউৎক্ষেপণের জন্য সাউন্ডিং রকেট ব্যবস্থাসমূহ নাসার থেকে ধার করা হয় এবং সিএনইএস দ্বারা প্লেলোড সরবরাহ করা হয়। পরের দিন ঘটে যাওয়া জন এফ কেনেডির হত্যাকাণ্ডের কারণে ঘটনাটি বিশ্বব্যাপী মিডিয়ার দৃষ্টি আকর্ষণ করতে পারেনি।\n\n\n== তথ্যসূত্র =="}