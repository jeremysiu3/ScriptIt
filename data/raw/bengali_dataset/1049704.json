{"pageid": 1049704, "title": "রাজি স্কুল", "url": "https://bn.wikipedia.org/wiki?curid=1049704", "content": "রাজি স্কুল মার্কিন যুক্তরাষ্ট্রের নিউ ইয়র্ক অঙ্গরাজ্যের উডসাইডে অবস্থিত একটি ইসলামিক স্কুল। স্কুলটি ৪ বছর বয়সী বাচ্চাদের জন্য টিউশন-মুক্ত দিবা ভিত্তিক শিক্ষাপ্রতিষ্ঠান। স্কুলটি প্রাক কিন্ডারগার্টেন থেকে দ্বাদশ শ্রেণী পর্যন্ত শিক্ষার্থীদের পাঠদান করায়। স্কুলটি প্রাথমিক শৈশব শিক্ষার নিউ ইয়র্ক শহর (এনওয়াইসি) বিভাগের সাথে অধিভুক্ত।\nনিউইয়র্কের ইসলামিক ইনস্টিটিউটের মতো একই ভবনে রাজি স্কুল রয়েছে।\n\n\n== শিক্ষায়তনিক ==\nরাজি স্কুল কয়েকটি আলাদা আলাদা পর্যায়ে শিক্ষার্থীদের পাঠদান করায়। সেগুলো হলঃ\n\n\n=== প্রাক-কিন্ডারগার্টেন এবং কিন্ডারগার্টেন পর্যায় ===\nপ্রাক-কিন্ডারগার্টেন পর্যায়ে ইংরেজি ভাষা ও গণিত এবং ইসলামিক স্টাডিজ বিষয়গুলোতে শিক্ষার্থীদের পাঠদান করানো হয়। এই পর্যায়ে কিন্ডারগার্টেন পাঠ্যক্রমের জন্য একটি শক্ত ভিত্তি গড়ে তোলা হয়।\nকিন্ডারগার্টেন পর্যায়ে শিক্ষার্থীরা প্রাক-কিন্ডারগার্টেন পর্যায় সম্পূর্ণ করে এই পর্যায়ে উন্নত হয়। ভাষা, গণিত, বিজ্ঞান, সামাজিক বিজ্ঞান, ইসলামিক এবং কুরআনিক শিক্ষা বিষয়ে পাঠদান করা হয়।\n\n\n=== প্রাথমিক পর্যায় ===\nপ্রাথমিক পর্যায়ে প্রথম শ্রেণী থেকে পঞ্চম শ্রেণী পর্যন্ত পাঠদান করা হয়। এই পর্যায়ে শিক্ষার্থীদের ইংরেজি, গণিত, বিজ্ঞান, সামাজিক বিজ্ঞান, ইসলাম এবং কুরআন শিক্ষা, শারীরিক শিক্ষা এবং আরবি, ফার্সি, বাংলা বিষয়ে পাঠদান করা হয়।\n\n\n=== জুনিয়র হাই স্কুল পর্যায় ===\nজুনিয়র হাই স্কুল পর্যায়ে সপ্তম শ্রেণী থেকে নবম শ্রেণী পর্যন্ত পাঠদান করা হয়। এই পর্যায়ে শিক্ষার্থীদের কলা, গণিত (প্রাক বীজগণিত, পাশাপাশি পাশাপাশি বীজগণিত), জীবন ও পৃথিবী বিজ্ঞান, আমেরিকান ইতিহাস,ইসলাম এবং কুরআন শিক্ষা, কম্পিউটার, শারীরিক শিক্ষা এবং আরবি, ফার্সি বা বাংলা বিষয়ে পাঠদান করা হয়।\n\n\n=== হাই স্কুল পর্যায় ===\nহাই স্কুল পর্যায়ে নবম শ্রেণী থেকে দ্বাদশ শ্রেণী পর্যন্ত পাঠদান করা হয়। এই পর্যায়ে গণিত এবং বিজ্ঞান এবং ইসলামিক স্টাডিজ বিষয়ের উপর অধিক গুরুত্ব দেয়া হয়। শিক্ষার্থীরা সফলভাবে পর্যায়টি সম্পূর্ণ করলে নিউ ইয়র্ক স্টেট রিজেন্টস ডিপ্লোমা ডিগ্রি পাবে। স্নাতক হওয়ার জন্য একজন শিক্ষার্থীকে শারীরিক শিক্ষা ব্যতীত সর্বনিম্ন ২২ ক্রেডিট অর্জন করতে হবে। ক্রেডিট পর্যায়ের বিভিন্ন পরিক্ষার প্রাপ্ত নাম্বারের উপর ভিত্তি করে দেওয়া হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}