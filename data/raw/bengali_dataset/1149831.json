{"pageid": 1149831, "title": "ম্যাগনাস মানস্কে", "url": "https://bn.wikipedia.org/wiki?curid=1149831", "content": "হেনরিখ ম্যাগনাস মানস্কে (জন্ম ২৪ মে ১৯৭৪) যুক্তরাজ্যের কেমব্রিজে ওয়েলকাম ট্রাস্ট স্যাঞ্জার ইনস্টিটিউটের একজন সিনিয়র স্টাফ বিজ্ঞানী এবং মিডিয়াউইকির প্রথম সংস্করণগুলির একটির একজন কম্পিউটার প্রোগ্রামার। মিডিয়াউইকি এমন একটি সফটওয়্যার যা দিয়ে উইকিপিডিয়া পরিচালিত হয়।\n\n\n== জীবনের প্রথমার্ধ ==\nমানস্কের জন্ম জার্মানির কোলোনে। তিনি কোলন বিশ্ববিদ্যালয়ে জৈবরসায়নে অধ্যয়ন করেন এবং পিএইচডি সহ ২০০৬ সালে গ্রাজুয়েট হন; তার গবেষণামূলক প্রবন্ধটি ছিল আণবিক জীববিজ্ঞানের জন্য একটি ওপেন সোর্স সরঞ্জাম নিয়ে যার নাম জেন্টল।\n\n\n== কর্মজীবন ==\nএকজন ছাত্র হিসেবে, মানস্কে ইন্টারনেট বিশ্বকোষ নুপিডিয়ার প্রথম অবদানকারীদের মধ্যে একজন ছিলেন। নুপিডিয়া উইকিপিডিয়ার পূর্বসূরী, এবং পরবর্তীতে উইকিপিডিয়া যে মিডিয়াউইকি সফটওয়্যারটিতে চলে তার প্রথম সংস্করণগুলির একটি লিখেছিলেন। মানস্কে এপ্রিল ২০০৭ সাল থেকে ওয়েলকাম ট্রাস্ট স্যাঞ্জার ইনস্টিটিউটের সাথে কেমব্রিজে কাজ করেছেন, তবে উইকিপিডিয়া এবং এর সহযোগী প্রকল্প উইকিউপাত্ত এবং উইকিমিডিয়া কমন্সের জন্য বিভিন্ন সরঞ্জাম বিকাশে সক্রিয় রয়েছেন।\n২০১২ সালে, মানস্কে নেচারে প্রকাশিত একটি গবেষণাপত্রের সহ-লেখক ছিলেন যা ম্যালেরিয়া পরজীবীর বিকাশের ক্ষেত্র চিহ্নিত করার নতুন উপায় প্রদর্শন করেছিল এবং ম্যালেরিয়ার ওষুধ প্রতিরোধের ম্যাপিংয়ের কৌশলগুলি বর্ণনা করেছিল। গবেষকরা ম্যালেরিয়া প্যারাসাইট ডিএনএ সরাসরি রক্ত থেকে বের করার একটি কৌশল তৈরি করেছেন, যা সিকোয়েন্সিংয়ে ত্রুটি কমিয়ে দেয়।\n\n\n== মিডিয়াউইকির উন্নয়ন ==\n\nএকজন ছাত্র হিসাবে, মানস্কে ছিলেন নুপিডিয়া প্রকল্পের অন্যতম সক্রিয় অবদানকারী, তিনি জীববিজ্ঞান বিষয়ক বিষয়বস্তু নিয়ে কাজ করতেন এবং নুপিডিয়ার জন্য সরঞ্জাম ও এক্সটেনশন তৈরি করতেন। পরবর্তীতে, বিদ্যমান সফটওয়্যারের সীমাবদ্ধতা নিয়ে অসন্তুষ্ট হয়ে, এর একটি প্রথম সংস্করণ তৈরি করেন যা পরে মিডিয়াউইকিতে পরিণত হয়। তার সফটওয়্যারটির নতুন সংস্করণ ২০০২ সালে ইনস্টল করা হয়েছিল।\nউইকি সফটওয়্যার যেটি প্রথমে উইকিপিডিয়ার জন্য ব্যবহৃত হয়েছিল তাকে ইয়ুজমোডউইকি বলা হত এবং এটি পার্লে লেখা হয়েছিল। ২০০১ সালের গ্রীষ্মে উইকিপিডিয়ার বৃদ্ধির সাথে সাথে বিভিন্ন সমস্যা বাড়তে থাকে, মানস্কে UseModWiki-এর প্রতিস্থাপনের কাজ শুরু করেন যা ডাটাবেস-সমর্থিত এবং \"উইকিপিডিয়া-নির্দিষ্ট বৈশিষ্ট্য\" ধারণ করবে। ২৫ জানুয়ারী ২০০২-এ, মানস্কে একটি মাইএসকিউএল ভিত্তিক পিএইচপি উইকি ইঞ্জিনের প্রথম সংস্করণ প্রকাশ করে, যার নাম ফেজ ২। দ্বিতীয় ধাপে মানস্কের দ্বারা বাস্তবায়িত একটি উদ্ভাবন ছিলো, বিভিন্ন ধরনের পাতাগুলোকে আলাদা করার জন্য ভিন্ন নামস্থানের ব্যবহার, যেমন \"আলাপ\" বা \"ব্যবহারকারী\" নামস্থান, যা এটিকে পুরানো উইকি সফটওয়্যার থেকে আলাদা করেছে, পুরনোটির আলাদা নামস্থান ছিল না। এছাড়াও দ্বিতীয় পর্যায় ফাইল আপলোড, নজরতালিকা, স্বয়ংক্রিয় স্বাক্ষর এবং ব্যবহারকারীর অবদানের তালিকা সহ অন্যান্য বেশ কয়েকটি বৈশিষ্ট্য চালু করেন যা এখনও বিদ্যমান। মানস্কের পুনর্লিখন উইকিপিডিয়া নিবন্ধগুলোতে ছবি যুক্ত করাকে সহজ করে দিয়েছে, এবং প্রশাসক নামে একটি নতুন ব্যবহারকারী দল তৈরি করেছে। প্রশাসক পাতাগুলো মুছে ফেলার এবং ধ্বংসাত্মক সম্পাদকদের ব্লক করার ক্ষমতাপ্রাপ্ত।\nমানস্কে ওপেন সোর্স এবং বিশেষভাবে জিপিএল লাইসেন্সের অনুগামী ছিলেন এবং মিডিয়াউইকির প্রাথমিক সংস্করণে তার কাজ জিপিএল লাইসেন্সের অধীনে প্রকাশিত হয়েছিল।\nউইকিপিডিয়ার ক্রমাগত বৃদ্ধির সাথে সাথে মানস্কের দ্বিতীয় ধাপের সফটওয়্যারটি লোড সমস্যার সম্মুখীন হয়েছিল, তাই লি ড্যানিয়েল ক্রোকার আরেকটি পুনর্লিখন করেছিলেন, যার ফলে এটি ফেজ ৩ -এ পরিণত হয়েছিল, যা জুন ২০০২ থেকে ব্যবহৃত হয় এবং ২০০৩ থেকে \"মিডিয়াউইকি\" নামে পরিচিত হয়। ফলস্বরূপ মিডিয়াউইকি সফটওয়্যারটি এখন উইকিপিডিয়া এবং অনেক উইকিমিডিয়া সহযোগী প্রকল্পের পাশাপাশি অনেক সংস্থা ও প্রতিষ্ঠানের মূল প্ল্যাটফর্ম হিসাবে ব্যবহৃত হয়।\nমানস্কে মিডিয়াউইকির জন্য এক্সটেনশন এবং উইকিপিডিয়া এবং এর সহযোগী প্রকল্পগুলি তৈরি করতে ব্যবহৃত সরঞ্জামগুলির বিকাশ অব্যাহত রেখেছেন, যার মধ্যে রয়েছে বিষয়শ্রেণীর সদস্যতা মানচিত্র করার সরঞ্জাম, বিষয়শ্রেণী ছেদ গণনা করা, এবং ফ্লিকার থেকে কমন্সে ছবি আমদানি করা। মানস্কে উদ্ধৃতি এক্সটেনশনও তৈরি করেছেন যা উদ্ধৃতি ব্যবস্থাপনায় একটি XML-এর মতো সিনট্যাক্স নিয়ে এসেছে।\n\n\n== স্বীকৃতি ==\n\nমানস্কেকে জার্মান উইকিপিডিয়ার প্রথম নিবন্ধের স্রষ্টা হিসাবে স্বীকৃত দেওয়া হয়, যেটি পলিমারেজ শৃঙ্খল বিক্রিয়ার উপর লেখা হয়েছিল, তিনি এটি ২০০১ সালে লিখেছিলেন।\nজিমি ওয়েলস ২০০২ সালে উইকিপিডিয়াতে তার অবদানের সম্মানে ২৫ জানুয়ারীকে ম্যাগনাস মানস্কে ডে হিসাবে নামকরণ করে ঘোষণা করেন যে \"আজ রাতে ডিনারে, প্রত্যেক উইকিপিডিয়ানের ম্যাগনাসকে তার অনেক আবিষ্কারের জন্য একটি অভিবাদন জানানো উচিত।\" ল্যারি স্যাঙ্গার, উইকিপিডিয়ার প্রাথমিক ইতিহাসের উপর তার স্মৃতিকথায়, এই প্রকল্পে মানস্কের অবদান তুলে ধরেন এবং উইকিপিডিয়ার শেষ সাফল্যের কৃতিত্ব একটি মূল দলকে দেন, যেখানে মানস্ক একটি ভূমিকা পালন করেন:\n\nWikipedia started with a handful of people, many from Nupedia. The influence of Nupedians was crucial early on. I think, especially, of the tireless Magnus Manske (who worked on the software for both projects), our resident stickler Ruth Ifcher, and the very smart poker-playing programmer Lee Daniel Crocker—to name a few...Still, because the project started with these good people, and we were able to adopt, explain, and promote good habits and policies to newer people, the Nupedian roots of the project helped to develop a robust, functional and successful community.\n২০১০ সালে যখন মিডিয়াউইকি এবং উইকিমিডিয়া ফাউন্ডেশন যখন STUG পুরস্কার (সফটওয়্যার টুলস ইউজার গ্রুপ) দ্বারা সম্মানিত হয়েছিল তখন অন্যান্যদের সাথে মানস্ককে, USENIX অ্যাডভান্সড কম্পিউটিং টেকনিক্যাল অ্যাসোসিয়েশন দ্বারা মিডিয়াউইকিতে প্রধান অবদানকারী হিসাবে স্বীকৃত করা হয়েছিল।\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\nMagnusManske.de  ওয়েব্যাক মেশিনে আর্কাইভকৃত ১৩ জুন ২০১৩ তারিখে\nটুইটারে ম্যাগনাস মানস্কে\nউইকিমিডিয়া টুলস ম্যানস্কের দ্বারা Toolforge- তে লেখা ( Hay's ডিরেক্টরিতে )"}