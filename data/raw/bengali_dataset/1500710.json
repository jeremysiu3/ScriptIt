{"pageid": 1500710, "title": "রেট্রো (চলচ্চিত্র)", "url": "https://bn.wikipedia.org/wiki?curid=1500710", "content": "রেট্রো একটি আসন্ন ভারতীয় তামিল ভাষার রোমান্টিক অ্যাকশন চলচ্চিত্র, যা কার্তিক সুব্বারাজ রচনা ও পরিচালনা করেছেন। এটি স্টোন বেঞ্চ ক্রিয়েশনস ও ২ডি এন্টারটেইনমেন্ট দ্বারা প্রযোজিত। চলচ্চিত্রটিতে মুখ্য চরিত্রে অভিনয় করেছেন সূর্য ও পূজা হেগড়ে। এছাড়াও অভিনয় করেছেন জয়রাম, জোজু জর্জ, করুণাকরণ, নছর, প্রকাশ রাজ, সুজিত শঙ্কর, প্রেম কুমার, রামাচন্দ্রন দুরাইরাজ ও রেম্যা সুরেশ।\n\n\n== কাহিনী ==\nএকজন সহিংস যুবক তার হবু স্ত্রীর কাছে প্রতিশ্রুতি দেয় গ্যাংস্টারের জীবন ত্যাগ করবে, তবে তার শত্রুদের থেকে বিপদ আসতে থাকলে সে কি সত্যিই শান্তিপূর্ণ জীবন যাপন করতে পারবে, তা নিয়েই চলচ্চিত্রের বাকি কাহিনী।\n\n\n== অভিনয়শিল্পী ==\n\n\n== সঙ্গীত ==\nসঙ্গীত এবং পটভূমি সঙ্গীত রচনা করেছেন সন্তোষ নারায়ণন, যা সূর্যের সাথে তার প্রথম এবং সুব্বারাজের সাথে অষ্টম কর্ম।\n\n\n== বিপণন ==\nচলচ্চিত্রটির ঘোষণা পোস্টার ২৮ মার্চ ২০২৪-এ প্রকাশিত হয় এবং ২৪ ঘণ্টার মধ্যে টুইটারে সর্বাধিক দেখা ভারতীয় পোস্টার হয়ে ওঠে। ২ জুন ২০২৪-এ নির্মাতারা \"প্রথম শট\" ভিডিও প্রকাশ করেন, যা ইতিবাচক প্রতিক্রিয়া পেয়ে শিরোনাম প্রকাশের উত্তেজনা বাড়িয়ে তুলে। ভিডিওটি প্রেক্ষাগৃহে প্রদর্শিত হওয়ার পর ১০ দিন পরে ইউটিউবে মুক্তি পায়।\nচলচ্চিত্রটির শিরোনাম ২৩ জুলাই, সূর্যের জন্মদিনে প্রকাশের কথা ছিল, তবে ওই দিন একটি বিশেষ প্রোমো প্রকাশিত হয়, যেখানে শিরোনাম প্রকাশ না করে শিগগিরই শিরোনাম টিজার আসার ঘোষণা দেওয়া হয়। এটি ২০ ঘণ্টার কম সময়ে সবচেয়ে বেশি দেখা প্রোমো হয়ে ওঠে। পরবর্তীতে এটি প্রেক্ষাগৃহে প্রদর্শন করা হয়। ২২ নভেম্বর ২০২৪-এ, ৫৫তম আন্তর্জাতিক চলচ্চিত্র উৎসবে কার্তিক ঘোষণা করেন যে পরবর্তী মাস থেকে চলচ্চিত্রের প্রচার শুরু হবে। অবশেষে ২৫ ডিসেম্বর, ক্রিসমাসের দিনে শিরোনাম ও টিজার একসঙ্গে প্রকাশিত হয়।\n\n\n== মুক্তি ==\n\n\n=== প্রেক্ষাগৃহ ===\nচলচ্চিত্রটি ২০২৫ সালের মাঝামাঝি সময়ে মুক্তির জন্য নির্ধারিত। এটি মূল তামিল ভাষার পাশাপাশি তেলুগু ও হিন্দি ভাষাতেও মুক্তি পাওয়ার কথা রয়েছে।\n\n\n=== হোম মিডিয়া ===\nচলচ্চিত্রটির স্ট্রিমিং স্বত্ব রেকর্ড মূল্য ₹ ৮০ কোটি (ইউএস$ ৯.৭৮ মিলিয়ন)-এ নেটফ্লিক্স অধিগ্রহণ করেছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রেট্রো  (ইংরেজি)"}