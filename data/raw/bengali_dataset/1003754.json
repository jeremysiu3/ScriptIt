{"pageid": 1003754, "title": "এননিও মোররিকোনে", "url": "https://bn.wikipedia.org/wiki?curid=1003754", "content": "এননিও মোররিকোনে, ওএমআরআই (১০ নভেম্বর ১৯২৮ - ৬ জুলাই ২০২০) একজন ইতালীয় সুরকার, ঐকতান বাদকদল নির্দেশক, সঙ্গীত নির্দেশক ও ট্রাম্পেটবাদক ছিলেন। তিনি চার শতাধিক চলচ্চিত্র ও টেলিভিশন কর্মের জন্য বিভিন্ন ধারার সুর সৃষ্টি করেছেন, যার মধ্যে এক শতাধিক ধ্রুপদী সৃষ্টিকর্ম। তাকে সর্বকালের অন্যতম সেরা চলচ্চিত্র সুরকার হিসেবে গণ্য করা হয়। তার চলচ্চিত্রের তালিকায় ৭০-এর অধিক পুরস্কার বিজয়ী চলচ্চিত্র রয়েছে। তিনি আ ফিস্টফুল অব ডলার্স থেকে শুরু করে সের্জিও লেওনের সকল চলচ্চিত্র, চিনেমা পারাদিজো থেকে শুরু করে জুসেপ্পে তোর্নাতোরের সকল চলচ্চিত্র, দ্য ব্যাটল অব আলজিয়ার্স, দারিও আরজেন্তোর অ্যানিমেল ত্রয়ী, ১৯০০, এক্‌জরসিস্ট টু, ডেজ অব হেভেন, কয়েকটি উল্লেখযোগ্য ফরাসি চলচ্চিত্র, দ্য থিং, ওয়ান্স আপন আ টাইম ইন আমেরিকা, দ্য মিশন, দ্য আনটাচেবলস, মিশন টু মার্স, বাগসি, ডিসক্লোজার, ইন দ্য লাইন অব ফায়ার, বুলওয়ার্থ, রিপলিস গেম ও দ্য হেটফুল এইট চলচ্চিত্রের সুর করেছেন। তার সুরারোপিত দ্য গুড, দ্য ব্যাড অ্যান্ড দ্য আগলি (১৯৬৬) চলচ্চিত্রের সুর সঙ্গীতের ইতিহাসের অন্যতম স্মরণীয় ও প্রভাবশালী সাউন্ডট্র্যাক হিসেবে বিবেচিত হয়। এই সুরটি গ্র্যামি হল অব ফেমে অন্তর্ভুক্ত করা হয়েছে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nইন্টারনেট মুভি ডেটাবেজে এননিও মোররিকোনে (ইংরেজি)\nডিস্কওগ্‌সে এননিও মোররিকোনে ডিস্কতালিকা\nEnnio Morricone Myspace\nওয়েব্যাক মেশিনে Tête-à-Tête: Ennio Morricone (২৭ ডিসেম্বর ২০১০ তারিখে আর্কাইভকৃত)\nওয়েব্যাক মেশিনে Morricone Fans (৩০ জুলাই ২০১৩ তারিখে আর্কাইভকৃত)\nStreaming audio of Morricone's \"The Man with the Harmonica,\" from his soundtrack to Once upon a Time in the West\nটেমপ্লেট:এননিও মোররিকোনে"}