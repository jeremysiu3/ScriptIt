{"pageid": 1116303, "title": "পল-অঁরি সাঁদাওগো দামিবা", "url": "https://bn.wikipedia.org/wiki?curid=1116303", "content": "পল-অঁরি সাঁদাওগো দামিবা (ফরাসি: Paul-Henri Sandaogo Damiba, উচ্চারণ: [pol ɑ̃ʁi sɑ̃daɔɡɔ damiba]; জন্ম: ২ জানুয়ারি ১৯৮১) একজন বুরকিনাবে সামরিক কর্মকর্তা যিনি ২০২২ সাল থেকে প্যাট্রিয়টিক মুভমেন্ট ফর সেফগার্ড অ্যান্ড রিস্টোরেশনের (MPSR) চেয়ারম্যান হিসাবে দায়িত্ব পালন করছেন। তিনি ২৪ জানুয়ারি ২০২২ তারিখে একটি অভ্যুত্থানের মাধ্যমে পূর্ববর্তী রাষ্ট্রপতি রোচ মার্ক ক্রিস্তিয়াঁ কাবোরেকে ক্ষমতাচ্যুত করেন।\n\n\n== প্রারম্ভিক জীবন ও শিক্ষা ==\nপল-অঁরি সাঁদাওগো দামিবা ১৯৮১ সালে জন্মগ্রহণ করেন। তিনি প্যারিসের একল মিলিতের থেকে স্নাতক পাশ করেন। তিনি প্যারিসের কঁসেরভাতোয়ার নাসিওনাল দেস আর এ মেতিয়ে (CNAM) থেকে ক্রিমিনোলজিতে স্নাতকোত্তর ডিগ্রি এবং ব্যবস্থাপনা, কমান্ড ও কৌশলে প্রতিরক্ষা বিশেষজ্ঞ সার্টিফিকেশন ধারণ করেন।\n\n\n== সামরিক জীবন ==\nদামিবা বর্তমানে একজন লেফটেন্যান্ট কর্নেল অফিসার এবং ৩য় সেনা-অঞ্চলের কমান্ডার, যেটি ওয়াগাদুগু, মাঙ্গা, কুদুকু ও ফাদা ন'গুর্মাক নিয়ে গঠিত হয়। তিনি প্রেসিডেন্সিয়াল সিকিউরিটি রেজিমেন্টের প্রাক্তন সদস্য এবং প্রাক্তন রাষ্ট্রপতি ব্লেজ কোম্পাওরের প্রেসিডেন্সিয়াল গার্ড।\nবুর্কিনাবে গণমাধ্যমের একটি প্রতিবেদন অনুসারে, বুর্কিনা ফাসোতে ২০১৫ সালের একটি অভ্যুত্থানের পিছনে ষড়যন্ত্রকারীদের বিচারে ২০১৯-এ দামিবা সাক্ষ্য প্রদান করেন। এই অভ্যুত্থানের ফলে সংক্ষিপ্ত সময়ের জন্য একটি অন্তর্বর্তীকালীন সরকারকে ক্ষমতাচ্যুত হয়েছিল।\n২০২১ সালে দামিবা ইসলামপন্থীদের বিরুদ্ধে লড়াইয়ে বিষয়ে \"ওয়েস্ট আফ্রিকান আর্মিস অ্যান্ড টেরোরিজম: আন্সার্টেইন রিস্পন্সেস?\" নামে একটি বই লেখেন।\n\n\n== ২০২২-এর সামরিক অভ্যুত্থান ==\n২৪ জানুয়ারি ২০২২-এ দামিবা ২০২২ বুর্কিনাবে অভ্যুত্থান-এ অংশ নিয়েছিলেন। রাষ্ট্রপতি রোচ মার্ক ক্রিস্তিয়াঁ কাবোরেকে আটক ও সামরিক বাহিনী দ্বারা পদচ্যুত করা হয়। এটা ঘোষণার পর সামরিক বাহিনী বিবৃতি দেয় যে সংসদ, সরকার ও সংবিধান বিলুপ্ত করা হয়েছে।\n\n\n== উদ্ধৃতি =="}