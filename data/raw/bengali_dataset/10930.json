{"pageid": 10930, "title": "সুপ্রিয়া দেবী", "url": "https://bn.wikipedia.org/wiki?curid=10930", "content": "সুপ্রিয়া দেবী (সুপ্রিয়া চৌধুরী, ৮ জানুয়ারি ১৯৩৩ - ২৬ জানুয়ারি ২০১৮) ছিলেন একজন ভারতীয় অভিনেত্রী, যিনি ৫০ বছরেরও বেশি সময় ধরে বাংলা চলচ্চিত্রে তার কাজের জন্য পরিচিত। তিনি ঋত্বিক ঘটকের বাংলা চলচ্চিত্র মেঘে ঢাকা তারা (১৯৬০) তে নীতার চরিত্রে অভিনয়ের জন্য সর্বাধিক পরিচিত ।  তিনি দুবার ফিল্মফেয়ার পুরস্কার এবং বিএফজেএ পুরস্কারে ভূষিত হন। ২০১১ সালে, তিনি পশ্চিমবঙ্গের সর্বোচ্চ বেসামরিক সম্মান বঙ্গ-বিভূষণ পেয়েছিলেন । ২০১৪ সালে, তিনি বিনোদন শিল্পে তার অবদানের জন্য ভারত সরকার কর্তৃক ভারতের চতুর্থ সর্বোচ্চ বেসামরিক পুরস্কার পদ্মশ্রীতে ভূষিত হন ।\nতিনি নির্মল দে -র নির্দেশনায় উত্তম কুমার অভিনীত বাসু পরিবার (১৯৫২) চলচ্চিত্রে আত্মপ্রকাশ করেন এবং পর্যায়ক্রমে প্রণব রায় পরিচালিত প্রার্থনা (১৯৫২) চলচ্চিত্রে অভিনয় করেন। যাইহোক, আইএমডিবি ১৯৫১ সালের হিন্দি ছবি শোখিয়ানকে তার প্রথম চলচ্চিত্র হিসেবে তালিকাভুক্ত করে। এরপর তিনি একটি বিরতি নিয়ে সুশীল মজুমদারের নির্দেশনায় মারমাবাণী (১৯৫৮) চলচ্চিত্রে ফিরে আসেন । মঙ্গল চক্রবর্তী পরিচালিত উত্তম কুমার ব্লকবাস্টার সোনার হরিণ (১৯৫৯) তে অভিনয় করার পর তিনি জনপ্রিয়তা অর্জন করেন । ১৯৬৯ এর দশকের শুরুতে, মেঘে ঢাকা তারা (১৯৬০), শুনো বারানারী (১৯৬০), কোমল গান্ধার (১৯৬১), স্বরলিপি (১৯৬১) , অগ্নিসংস্কার ( ১৯৬১) এর মতো চলচ্চিত্রে তার ধারাবাহিক ভূমিকার জন্য তিনি আরও বেশি নজরে আসেন। তিনি সদাশিব রাও কবির পরিচালনায় বেগানা (১৯৬৩) চলচ্চিত্রে ধর্মেন্দ্রর বিপরীতে বলিউডে আত্মপ্রকাশ করেন।\n\n\n== শৈশব ==\nকৃষ্ণা বন্দ্যোপাধ্যায় বেনু (সুপ্রিয়া দেবী) মায়ানমারের মিয়িত্‌কিনায় জন্মগ্রহণ করেন। তার বাবা বিখ্যাত আইনজীবী গোপাল চন্দ্র বন্দ্যোপাধ্যায়। দ্বিতীয় বিশ্বযুদ্ধের সময়, বার্মায় বসবাসরত অনেক ভারতীয় ভারতে চলে আসেন। সুপ্রিয়া দেবীর পরিবার শেষ পর্যন্ত দক্ষিণ কলকাতায় বসবাস শুরু করেন।\n\n\n== কর্মজীবন ==\nসুপ্রিয়া দেবী অভিনয়ে অভিষেক ঘটে মাত্র সাত বছর বয়সে, তার বাবা’র পরিচালিত দুইটি নাটকে অভিনয়ের মাধ্যমে। তিনি ছোটবেলা থেকে নৃত্যের প্রতি অনেক আগ্রহী ছিলেন, এমনকি তিনি থাকিন নু থেকে একটি পুরস্কারও অর্জন করেন। শৈশব থেকে তার অন্তরঙ্গ বন্ধু ছিলেন নিহার দত্ত, যে গুহ ঠাকুরতা পরিবারের একজনকে বিয়ে করেন এবং মিসেস নিহার গুহ ঠাকুরতা নাম ধারণ করেন, যিনি বার্মার তৎকালীন সময়ের একজন প্রসিদ্ধ সমাজসেবী ছিলেন।\n১৯৪৮ সালে, বন্দ্যোপাধ্যায় পরিবার তাদের ভালোর জন্য কলকাতায় পুনরায় বসবাস শুরু করেন। তারা ১৯৪২ সালে উদ্বাস্তু শিবিরে বসবাস করেন, যখন জাপান জোরপূর্বক বার্মা দখল করে। তরুণ সুপ্রিয়া এবং তার পরিবারকে বলপ্রয়োগের মাধ্যমে পায়ে হেঁটে কলকাতায় নির্বিঘ্ন পরিবেশে ফিরে আসতে বাধ্য করে।\nকলকাতায়, তিনি তার নৃত্য প্রশিক্ষণ অব্যাহত রাখেন এবং গুরু মুরুথাপ্পান এবং পরবর্তীতে গুরু প্রহ্লাদ দাসের কাছে নাচের প্রশিক্ষণ গ্রহণ করেন। সুপ্রিয়া দেবী এবং তার পরিবারের সাথে চন্দ্রবতী দেবীর বন্ধুত্বপূর্ণ সুসম্পর্ক বিদ্যমান ছিল, চন্দ্রবতী দেবী একজন বিখ্যাত অভিনেত্রী এবং তাদের প্রতিবেশী ছিলেন।\n\n\n== ব্যক্তিগত জীবন ==\n১৯৫৪ সালে, সুপ্রিয়া দেবী বিশ্বনাথ চৌধুরীকে বিয়ে করেন এবং পরবর্তীতে তাদের একমাত্র কন্যা সোমা জন্মগ্রহণ করে। তিনি ১৯৫০ সালের শেষের দিকে একটি বিখ্যাত চলচ্চিত্রে দিয়ে ফেরার আগে কিছুদিনের জন্য ছায়াছবি থেকে অবসর গ্রহণ করেন। উত্তম কুমারের সাথে কিছু হিট সিনেমায় কাজ করার পর, তাদের মধ্যে একটি সুসম্পর্ক তৈরি হয়। এরপর থেকে তারা অনেক বছর একসাথে বসবাস করেন । ২০১৮ সালের ২৬ জানুয়ারি রোজ শুক্রবার এই মহান অভিনেত্রী কলকাতায় ৮৫ বছর বয়সে শেষ নি:শ্বাস ত্যাগ করেন ।\n\n\n== চলচ্চিত্র ==\nদ্য নেমসেক (২০০৬) ... আশিমার দাদী\nএকটী নদীর নাম (২০০২)\nশেষ ঠিকানা (২০০০) ... শ্রীরধার দাদী\nহানিমুন (১৯৯২)\nইমান কল্যাণ (১৯৮২)\nকলঙ্কিনী কঙ্কাবতী (১৯৮১)\nমন নিয়ে (১৯৮১)\nদেবদাস (১৯৭৯) ... চন্দ্রমুখী\nদুই পুরুষ (১৯৭৮) ... বিমলা\nসন্ধ্যা রাগ (১৯৭৭)\nসন্ন্যাসী রাজা (১৯৭৫)\nযদি জানতেম (১৯৭৪) ... সুজাতা\nবাঘবন্দী খেলা (১৯৭৫)\nবনপলাশীর পদাবলী (১৯৭৩) ... পদ্ম\nচিরদিনের (১৯৬৯)\nচৌরঙ্গি (১৯৬৮) ... করবী গুহ\nতিন অধ্যায় (১৯৬৮)\nকাল তুমি আলেয়া (১৯৬৬) ... ডাঃ লাবণ্য সরকার\nশুধু একটি বছর (১৯৬৬)\nআপ কি পরিছাঁইয়া (১৯৬৪) ... আশা\nদূর গগন কি ছাঁও মে (১৯৬৪) ... মীরা\nলাল পাত্থর (১৯৬৪)\nবেগানা (১৯৬৩)\nসূর্য শিখা (১৯৬৩)\nকোমল গান্ধার (১৯৬১) ... আনস্যু\nমধ্য রাতের তারা (১৯৬১)\nমেঘে ঢাকা তারা (১৯৬০) ... নীতা\nনতুন ফসল (১৯৬০)\nশুন বর নারী (১৯৬০)\nবসু পরিবার (১৯৫২) ... সুখেনের বোন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সুপ্রিয়া দেবী (ইংরেজি)"}