{"pageid": 1387215, "title": "গুইদো তাবেল্লিনি", "url": "https://bn.wikipedia.org/wiki?curid=1387215", "content": "গুইদো এনরিকো তাবেল্লিনি (ইতালীয়: Guido Enrico Tabellini জন্ম ২৬শে জানুয়ারি, ১৯৫৬) একজন ইতালীয় অর্থনীতিবিদ। এছাড়া তিনি ২০০৮ সালের নভেম্বর থেকে ২০১২ সালের জুলাই পর্যন্ত বোক্কোনি বিশ্ববিদ্যালয়ের রেক্টর ছিলেন।\nতাবেল্লিনি ১৯৮০ সালে তোরিনো (তুরিন) বিশ্ববিদ্যালয় থেকে স্নাতক উপাধি লাভ করেন। ১৯৮৪ সালে তিনি ক্যালিফোর্নিয়া বিশ্ববিদ্যালয়, লস অ্যাঞ্জেলেস থেকে ডক্টরেট উপাধি লাভ করেন। তিনি প্রথমে স্ট্যানফোর্ড বিশ্ববিদ্যালয়, অতঃপর ক্যালিফোর্নিয়া বিশ্ববিদ্যালয় (লস অ্যাঞ্জেলেস) এবং পরবর্তীতে ইতালিতে অধ্যাপনা করেন। তিনি ইউরোপীয় অর্থনৈতিক সংঘের প্রাক্তন সভাপতি ছিলেন। এছাড়া তিনি বিশ্ব ব্যাংক ও ইতালীয় সরকারের পরামর্শক হিসেবেও কাজ করেন।\nতাবেল্লিনি রাজনৈতিক অর্থনীতি ক্ষেত্রে রূপান্তর সাধন এবং অর্থনৈতিক ও রাজনৈতিক মণ্ডলের মধ্যে যোগসূত্রের উপর আলোকপাতের জন্য যৌথভাবে টিমোথি বেসলি ও টর্স্টেন পেরেসনের সাথে ২০২২ সালের বিবিভিএ অর্থনীতি পুরস্কার লাভ করেন। কীভাবে রাজনৈতিক প্রতিষ্ঠান ও প্রক্রিয়াগুলি অর্থনৈতিক নীতি ও ফলাফলকে প্রভাবিত করে এবং কীভাবে অর্থনৈতিক নিয়ামকগুলি রাজনৈতিক প্রতিষ্ঠানগুলিকে আকৃতি দান করে, সে ব্যাপারগুলি অনুসন্ধান করার মাধ্যমে তারা আধুনিক রাজনৈতিক অর্থনীতি শাস্ত্রটিকে গভীরভাবে প্রভাবিত করেন।\n\n\n== তথ্যসূত্র =="}