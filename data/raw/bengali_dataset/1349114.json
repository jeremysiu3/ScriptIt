{"pageid": 1349114, "title": "এস নর্মদা", "url": "https://bn.wikipedia.org/wiki?curid=1349114", "content": "এস নর্মদা (২২শে সেপ্টেম্বর ১৯৪২ - ৩০শে মার্চ ২০০৭) ছিলেন ভারতের কর্ণাটক থেকে একজন ভরতনাট্যম বিশেষজ্ঞ এবং শিক্ষক। তিনি জনপ্রিয়ভাবে গুরু নর্মদা নামে পরিচিত ছিলেন। তিনি সঙ্গীত নাটক আকাদেমি পুরস্কার, কর্ণাটক সঙ্গীত নৃত্য একাডেমি পুরস্কার, রাজ্যোৎসব প্রশস্তি এবং শান্তলা নাট্য শ্রী পুরস্কার সহ বেশ কয়েকটি পুরস্কার পেয়েছেন।\n\n\n== জীবনী ==\nএস. নর্মদা কর্ণাটকের বেঙ্গালুরুতে ১৯৪২ সালের ২২শে সেপ্টেম্বর জন্মগ্রহণ করেন। তিনি ভি এস কৌশিকের কাছ থেকে নাচের প্রাথমিক প্রশিক্ষণ গ্রহণ করেন। তিনি কে পি কিত্তাপ্পা পিল্লাইয়ের একজন বিশিষ্ট শিষ্য ছিলেন এবং দুই দশকেরও বেশি সময় ধরে তাঁর অধীনে ভরতনাট্যমের তাঞ্জাভুর শৈলী অনুশীলন করেছিলেন।\nনর্মদা তাঁর মায়ের স্মরণে ১৯৭৮ সালে বেঙ্গালুরুতে শকুন্তলা নৃত্য বিদ্যালয় শুরু করেছিলেন, তিনি ছিলেন ভরতনাট্যমের একজন চমৎকার শিক্ষক। অনেক জাতীয়ভাবে স্বীকৃত নৃত্যশিল্পীকে তিনি প্রশিক্ষণ দিয়েছেন। তাঁর শিষ্যদের মধ্যে রয়েছেন লক্ষ্মী গোপালস্বামী, মঞ্জু ভার্গবী, সত্যনারায়ণ রাজু, নিরুপমা রাজেন্দ্র, মালতী আয়েঙ্গার, প্রবীণ এবং অনুরাধা বিক্রান্ত।\n২০০৭ সালের ৩০শে মার্চ তারিখে কর্ণাটকের ব্যাঙ্গালোরে হৃদরোগে আক্রান্ত হয়ে ৬৪ বছর বয়সে নর্মদা মারা যান।\n\n\n== পুরস্কার ও সম্মাননা ==\n১। তিনি ২০০৬ সালে সঙ্গীত নাটক আকাদেমি পুরস্কার পুরস্কার পেয়েছিলেন।\n২। ১৯৯৮ সালে তিনি পেয়েছিলেন কর্ণাটক সঙ্গীতা নৃত্য একাডেমি পুরস্কার।\n৩। ১৯৯৬ সালে তিনি পেয়েছিলেন রাজ্যোৎসব প্রশস্তি পুরস্কার।\n৪। ১৯৯২ সালে তিনি পেয়েছিলেনমাদ্রাজ মিউজিক একাডেমির শ্রেষ্ঠ শিক্ষক পুরস্কার।\n৫। ২০০১ সালে কর্ণাটক সরকারের কাছ থেকে তিনি শান্তলা নাট্য শ্রী পুরস্কার পেয়েছিলেন।\n৬। ক্যালিফোর্নিয়ার কর্ণাটক কালচারাল অ্যাসোসিয়েশন থেকে তিনি পেয়েছিলেন বেস্টো অ্যাওয়ার্ড।\n\n\n== তথ্যসূত্র =="}