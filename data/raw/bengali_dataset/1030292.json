{"pageid": 1030292, "title": "ধদ", "url": "https://bn.wikipedia.org/wiki?curid=1030292", "content": "ধদ (গুরুমুখী: ਢੱਡ) হলো বালিঘড়ি আকৃতির একধরনের ঐতিহ্যবাহী বাদ্যযন্ত্র, যা মূলত ভারতের পাঞ্জাবে প্রচলিত। সাধারণত ধদি গায়করা গান গাওয়ার সময় ধদ ব্যবহার করে থাকে। তবে ধদি ছাড়াও এই অঞ্চলের অন্যান্য লোকগায়করাও এটি ব্যবহার করে থাকে। অঞ্চলভেদে এটি ধদ্দ্ বা ধধ্ নামেও পরিচিত।\n\n\n== শৈলী ও বাদন ==\nকাঠ দিয়ে বালিঘড়ির আকৃতিতে (অর্থ্যাৎ মাঝখানে চিকন তবে দুপ্রান্তের দিকে ক্রমশ মোটা) ধদ তৈরি করা হয়। উভয় প্রান্ত পর্দাকে পরস্পরের সাথে দড়ি দিয়ে মূল কাঠামোর সাথে শক্ত করে বাঁধা হয় যা যন্ত্রটিকে দৃঢ়ভাবে একত্রে ধরে রাখতে সহায়তা করে। এর নকশাটি অন্যান্য ভারতীয় ঢাকগুলোর (যেমন-সাধারণ ডমরু, উডুকাই, ইডেক্কা) সাথে বেশ সাদৃশ্যপূর্ণ। ডমরুর প্রান্তগুলোতে আঘাত করার জন্য গিঁটযুক্ত আলাদা দড়ি ব্যবহার করা হয়, তবে ধদে এমন কোন আলাদা দড়ি ব্যবহার করা হয় না। ডমরু খুব দ্রুত কাঁপুনি/ঘোরানোর মাধ্যমে বাজানো হয় যাতে গিঁটযুক্ত দড়িগুলো তার প্রান্তে আঘাত করে শব্দ সৃষ্টি করে এবং তা কখনো কখনো কাঠি দিয়েও বাজানো হয়। উডুকাই এবং ধদ বাজানোর কৌশল প্রায় একই, তবে এদুটোর সামাজিক তাৎপর্য আলাদা। ধদ বাজানো হয় এর এক প্রান্তে আঙুলের সাহায্যে ঠোকা দিয়ে/আঘাত করার মাধ্যমে।\n\n\n== আরো দেখুন ==\nধদি\nপাঞ্জাবের সঙ্গীত\nসুজুমি\n\n\n== তথ্যসূত্র =="}