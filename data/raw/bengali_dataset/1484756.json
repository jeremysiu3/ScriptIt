{"pageid": 1484756, "title": "বাম স্টিয়ার", "url": "https://bn.wikipedia.org/wiki?curid=1484756", "content": "বাম স্টিয়ার, যা ভুল দিকনির্দেশনা বোঝায়, এটি প্রধানত অস্ট্রেলিয়া, নিউজিল্যান্ড এবং উত্তর আমেরিকার প্রচলিত একটি শব্দ। এই বাগধারার অর্থ হলো এমন তথ্য প্রদান করা, যা ইচ্ছাকৃত বা অনিচ্ছাকৃতভাবে ভুল, সহায়ক নয়, অথবা কাউকে বিভ্রান্ত করা। অস্ট্রেলিয়া ও নিউজিল্যান্ডে ব্যবহৃত উক্ত বাগধারা সম্ভবত, ১৯২০-এর দশকে প্রথম বিশ্বযুদ্ধের সময়  পশ্চিম রণাঙ্গনে অস্ট্রেলিয়ান সৈন্যদের সংস্পর্শে এসে যুক্তরাষ্ট্রে প্রবেশ করে, এবং এটি ১৯৪৪ সাল থেকে যুক্তরাজ্যে নথিভুক্ত রয়েছে।\n\nএর উদ্ভব সম্ভবত, উনিশ শতকের আমেরিকান সামুদ্রিক রম্যরস এবং বিপরীতে একটি জাহাজ চালানোর চেষ্টা করার অসুবিধা থেকে। জাহাজের পশ্চাদভাগ সমতল হওয়ায় এবং সামনের নোঙরের মতো সুচালো গঠন না থাকায়, পশ্চাদভাগে অবস্থিত স্টিয়ারিং চাকা ব্যবহার করে জাহাজকে পশ্চাদমুখী চালনা করা কঠিন।পশ্চাদমুখী চলাচল করার জন্য, ঘাট থেকে চাকাঘরে চিৎকার করে নির্দেশ দেওয়া হতো, যা মধ্যস্থ ডেকহ্যান্ডদের মাধ্যমে পৌঁছত। এই ধরনের যোগাযোগে ভুল বোঝাবুঝির আশঙ্কা ছিল, কারণ উনিশ শতকে যুক্তরাষ্ট্রের বাণিজ্যিক জাহাজগুলোতে বিভিন্ন জাতির লোক নিয়োজিত থাকত।\n\n\n== উদ্ধৃতি ও টীকা ==\n\n\n== তথ্যসূত্র ==\nSmith, Chrysti M., Verbivore's Feast: A Banquet of Word & Phrase Origins, Farcountry Press, 2003\nKirkpatrick, E. M., Schwarz, C. M., The Wordsworth Dictionary of Idioms, Wordsworth Editions, 1993\nFergusson, Rosalind, Partridge, Eric, Beale, Paul, Shorter Slang Dictionary: From the Work of Eric Partridge and Paul Beale, Routledge, 1994\nKitching, G. N., Wittgenstein and Society: Essays in Conceptual Puzzlement, Ashgate Publishing, Ltd., 2003\nUrdang, Laurence, The Oxford Thesaurus: An A-Z Dictionary of Synonyms, Clarendon Press, 1991\nBarnhart, Robert K., Steinmetz, Sol, The Barnhart Dictionary of Etymology, H.W. Wilson Co., 1988\nDay, Thomas Fleming, Rudder, Fawcett Publications, 1958\nThe Chambers Dictionary, Edinburgh, Allied Publishers, 2007"}