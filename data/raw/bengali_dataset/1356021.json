{"pageid": 1356021, "title": "পাইশাচৌ ইয়াংথৎসে নদী সেতু", "url": "https://bn.wikipedia.org/wiki?curid=1356021", "content": "পাইশাচৌ ইয়াংথৎসে নদী সেতু হল চীনের হুপেই প্রদেশের উহান শহরের ইয়াংথৎসে নদীর উপর একটি সড়ক সেতু। এটি উহানে ইয়াংথৎসে নদী অতিক্রমকারী তৃতীয় সেতু হওয়ার জন্য কখনও কখনও তৃতীয় উহান ইয়াংথৎসে নদী সেতু হিসাবে উল্লেখ করা হয়। এটি প্রথম সেতুর ৬.৮ কিলোমিটার (৪ মাইল) দক্ষিণ-পশ্চিমে (উজানে দিকে) অবস্থিত (যা কেন্দ্রীয় হানইয়াংয়ের সঙ্গে কেন্দ্রীয় উছাংকে সংযুক্ত করে)। দুটি সেতুর নাম নির্মাণের ক্রম থেকে (এটি প্রথম ও দ্বিতীয় সেতুর পরে নির্মিত হয়েছিল), এবং সেতুর নীচে অবস্থিত ছোট দ্বীপের (পাইশাচৌ (白沙洲), অর্থাৎ \"সাদা বালির দ্বীপ\") নাম থেকে এসেছে।\nসেতু নির্মাণ ১৯৯৭ সালে শুরু হয়, এবং ২০০০ সালের সেপ্টেম্বর মাসে শেষ হয়। সেতুটির চূড়ান্ত নির্মাণ ব্যয় $৩৮ কোটি ছিল। এটি ৩,৫৮৬ মিটার (১১,৭৬৫ ফুট) দীর্ঘ এবং ২৮.৫ মিটার (৯৪ ফুট) চওড়া। সেতুতে ছয়টি লেন রয়েছে, এবং দিনে ৫০,০০০ যানবাহন চলাচলের সক্ষমতা রয়েছে। সেতুটি তৃতীয় রিং রোডের জন্য একটি প্রধান পথ হিসেবে কাজ করে, যা শহরের যানবাহন চলাচলকে ব্যাপকভাবে সহজ করে এবং স্থানীয় অর্থনৈতিক উন্নয়নে সহায়তা করে।\n\n\n== আরও দেখুন ==\nইয়াংথৎসে নদীর সেতু ও সুড়ঙ্গ\nআলম্ব ব্যাপ্তি অনুযায়ী দীর্ঘতম তার আলম্বিত সেতুর তালিকা\n\n\n== তথ্যসূত্র =="}