{"pageid": 1416217, "title": "এ বি এম আনিছুজ্জামান", "url": "https://bn.wikipedia.org/wiki?curid=1416217", "content": "এ বি এম আনিছুজ্জামান ময়মনসিংহ-৭ আসনের সাবেক সংসদ সদস্য এবং ত্রিশাল পৌরসভার সাবেক মেয়র। তিনি আওয়ামী লীগের রাজনীতিবিদ। তিনি দ্বাদশ জাতীয় সংসদ নির্বাচনে ময়মনসিংহ-৭ (ত্রিশাল) আসন থেকে নির্বাচিত হয়েছিলেন। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== জন্ম ও প্রারম্ভিক জীবন ==\nএ বি এম আনিছুজ্জামান ময়মনসিংহ জেলার ত্রিশাল উপজেলায় জন্মগ্রহণ করেন। তার পিতা আবুল হোসেন ছিলেন, একজন বীর মুক্তিযোদ্ধা, সাবেক চেয়ারম্যান ও ত্রিশাল উপজেলা আওয়ামী লীগের প্রতিষ্ঠাতা সাধারণ সম্পাদক। এ বি এম আনিছুজ্জামান দুই পুত্রের জনক। তিনি ত্রিশাল সরকারি নজরুল একাডেমি ও জগন্নাথ বিশ্ববিদ্যালয়ে শিক্ষা গ্রহণ করেছেন।\n\n\n== রাজনৈতিক ও কর্মজীবন ==\nএ বি এম আনিছুজ্জামান ময়মনসিংহ জেলা আওয়ামী লীগের সদস্য ও ত্রিশাল পৌরসভার তিনবারের নির্বাচিত সাবেক মেয়র। ময়মনসিংহ-৭ (ত্রিশাল) আসনে দ্বাদশ জাতীয় সংসদ নির্বাচনে প্রার্থী হতে মেয়র পদ থেকে পদত্যাগ করেছিলেন তিনি। উক্ত জাতীয় সংসদ নির্বাচনে তিনি স্বতন্ত্র প্রার্থী হিসেবে নৌকা প্রতীকের হাফেজ রুহুল আমিন মাদানীকে হারিয়ে সংসদ সদস্য নির্বাচিত হন। তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== তথ্যসূত্র ==\n\n\n== বহিঃসংযোগ ==\nদ্বাদশ জাতীয় সংসদ সদস্যদের তালিকা"}