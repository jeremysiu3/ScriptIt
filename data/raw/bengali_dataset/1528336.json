{"pageid": 1528336, "title": "লীলা রামকুমার ভার্গব", "url": "https://bn.wikipedia.org/wiki?curid=1528336", "content": "রানি লীলা রামকুমার ভার্গব ছিলেন একজন ভারতীয় স্বাধীনতা সংগ্রামী, সমাজকর্মী, শিক্ষাবিদ এবং ভারতীয় জাতীয় কংগ্রেসের প্রাক্তন নেত্রী। তিনি ভারতের প্রধানমন্ত্রী ইন্দিরা গান্ধীর একজন সহযোগী ছিলেন। তিনি ভারত সরকার দ্বারা চতুর্থ সর্বোচ্চ ভারতীয় বেসামরিক পুরস্কার পদ্মশ্রীতে ভূষিত হয়েছিলেন।\n\n\n== ব্যক্তিগত জীবন ==\nলীলা রামকুমার ভার্গব এশিয়ার প্রাচীনতম ছাপাখানা, নবল কিশোর প্রেসের প্রতিষ্ঠাতা মুন্সি নবল কিশোরের পরিবারে বিবাহ করেছিলেন। তাঁর স্বামীর নাম মুন্সি রাম কুমার ভার্গব, যিনি পরিবারের চতুর্থ প্রজন্মের সদস্য ছিলেন। ভারতের তৎকালীন ভাইসরয় লর্ড ওয়াভেল তাঁকে  রাজা উপাধি দিয়েছিলেন।\nতাঁর ছেলে, রঞ্জিত ভার্গব একজন বিখ্যাত পরিবেশবিদ এবং পদ্মশ্রী পুরস্কারপ্রাপ্ত।\n\n\n== প্রাথমিক জীবন এবং কর্মজীবন ==\nরানি লীলা কর্ণাটকের বেঙ্গালুরুতে জন্মগ্রহণ করেন। ১৬ বছর বয়সে বিবাহের পর তিনি লখনউতে চলে আসেন। তিনি রানি সাহিবা নামে পরিচিত ছিলেন এবং ভারতের জাতীয় মহিলা পরিষদের (এনসিডব্লিউআই) প্রতিষ্ঠাতা সদস্যদের একজন ছিলেন। রানি লীলা এর সভাপতি হিসেবেও দায়িত্ব পালন করেছিলেন।\n\n\n== পুরস্কার ==\n১৯৭১ সালে ভারত সরকার তাঁকে চতুর্থ সর্বোচ্চ ভারতীয় বেসামরিক পুরস্কার পদ্মশ্রী দিয়ে সম্মানিত করে।\n\n\n== মৃত্যু ==\n২০১৪ সালের ২৫শে মে রানি লীলা রাম কুমার ভার্গব ব্যাঙ্গালোরের পিজিআই হাসপাতালে স্বল্প অসুস্থতার পর মারা যান। তাঁর তিন ছেলে এবং এক মেয়ে ছিল।\n\n\n== তথ্যসূত্র ==\nটেমপ্লেট:Padma Shri Award Recipients in Social Work"}