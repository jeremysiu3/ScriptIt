{"pageid": 1153677, "title": "ক্লাইমেট টিআরএসিই", "url": "https://bn.wikipedia.org/wiki?curid=1153677", "content": "ক্লাইমেট টিআরএসিই (ইংরেজি: Climate TRACE, যেখানে TRACE শব্দটি \"Tracking Real-Time Atmospheric Carbon Emissions\" -এর সংক্ষিপ্তরূপ, অনু. প্রকৃত সময়ে বায়ুমণ্ডলীয় কার্বন নির্গমন নির্ণয়) একটি স্বাধীন সামষ্টিক সংস্থা যা কয়েক সপ্তাহের মধ্যে গ্রিনহাউজ গ্যাস নির্গমন নিরীক্ষণ এবং প্রকাশ করে। সংস্থাটি ২০২১ সালে জাতিসংঘের জলবায়ু পরিবর্তন বিষয়ক সম্মেলন শুরুর আগে তাদের কার্যক্রম শুরু করে। এটি কার্বন ডাই অক্সাইড এবং মিথেন গ্যাসের নির্গমন পর্যবেক্ষণ, প্রতিবেদন প্রকাশ এবং যাচাইকরণ (ইংরেজি: মনিটোরিং, রিপোর্টিং এন্ড ভেরিফিকেশন - এমআরভি) ব্যবস্থার আরো উন্নত করে।\nজলবায়ু পরিবর্তনের রূপরেখা সম্মেলনে অংশগ্রহণকারী উন্নত দেশগুলি গ্রিনহাউজ গ্যাস নির্গমণের প্রতিবেদনগুলি পর্যবেক্ষণকৃত বছর শেষ হওয়ার  এক বছর পরে জমা দেয়। প্যারিস চুক্তি সাক্ষরকারী উন্নয়নশীল দেশগুলো এইধরণের প্রতিবেদন প্রতি দুই বছর অন্তর জমা দিচ্ছে।  ইরানের মত কিছু বড় গ্রিনহাইউ গ্যাস নির্গমনকারী দেশ যারা চুক্তিটি অনুমোদন করেনি। চুক্তির বাইরে থাকা দেশগুলি ২০২০-এর দশকে তাদের দেশ হতে নির্গত গ্রিনহাউস গ্যাসের তালিকা জমা দেয়নি। বিভিন্ন দেশ হতে প্রতিবেদন প্রাপ্তির দীর্ঘসূত্রিতার বিপরীতে সংস্থাটি সাপ্তাহিক, মাসিক, ক্ষেত্রবিশেষে দৈনিক প্রকৃত সময় বায়ুমণ্ডলীয় কার্বন নির্গমনের সচ্ছ তথ্য নির্ণয় করতে পারবে।\n\n\n== পদ্ধতি ==\nসংস্থাটি কৃত্রিম উপগ্রহ হতে সংগৃহীত উপাত্ত (তাদের নিজস্ব উপগ্রহ নয়) এবং কৃত্রিম বুদ্ধিমত্তা দিয়ে বিশ্বব্যাপী কয়লা খনি এবং শক্তি উৎপাদন কেন্দ্রের চিমনি'র মতো উৎসগুলি পর্যবেক্ষণ করে। এটির পর্যবেক্ষণ ব্যবস্থা টাইম ম্যাগাজিনের ২০২০ সালের একশত সেরা আবিষ্কারের তালিকায় স্থান করে নিয়েছে। কেলি সিমস গ্যালাহারের মতে সংস্থাটির উন্নয়নকৃত 'এমআরভি' বিরোধ হ্রাস করে জলবায়ু পরিবর্তনের রাজনীতিকে প্রভাবিত করতে পারে এবং আরও উচ্চাভিলাষী 'জলবায়ু প্রতিশ্রুতি'র দিকে নিয়ে যেতে পারে। এটি ৩০০টির অধিক উপগ্রহ এবং ১১,১০০টির অধিক দূর অনুধাবক হতে উপাত্ত সংগ্রহ করে থাকে।\nক্লাইমেট টি আরএসিই বিভিন্ন শক্তি উৎপাদনকেন্দ্র হতে নির্গমনকারী গ্যাস সাথে প্রশিক্ষণ সফটওয়ারের দ্বারা নির্ণয় করে যা তত্ত্বাবধানে শিখনের মাধ্যমে অন্যান্য উন্মুক্ত উপাত্ত, যেমন সরকারি তথ্য, ওপেনস্ট্রিটম্যাপ, এবং শক্তি উৎপাদনকারী সংস্থা ও বেসরকারী কোম্পানি গুলির বার্ষিক প্রতিবেদনের সাথে উপগ্রহ চিত্রের সমন্বয় করা হয়। একইভাবে আন্তর্জাতিক পরিবহনকারী জাহাজ থেকে নির্গমন আরও ভালভাবে বোঝার জন্য বড় জাহাজগুলিকে এটির আওতায় আনা হবে।\n\n\n== সদস্য ==\n২০২১-এর হিসাব অনুযায়ী ক্লাইমেট টি আরএসিই -তে কার্বন প্ল্যান, আর্থওয়াইজ এলাইএন্স, হাডসন কার্বন, ওশেন মাইন্ড, রকি মাউন্টেন ইন্সটিটিউট, ট্রানজিশন জিরো ও ওয়াট টাইমের মত অলাভজনক সংস্থা; ব্লু স্কাই অ্যানালিটিক্স এবং হাইপারভাইন-এর মত বেসরকারী কোম্পানি এবং সাবেক মার্কিন ভাইস প্রেসিডেন্ট আল গোর এই সামষ্টিক সংস্থার সাথে যুক্ত আছেন।\n\n\n== তথ্যসূত্র =="}