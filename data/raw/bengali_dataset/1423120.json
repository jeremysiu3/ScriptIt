{"pageid": 1423120, "title": "জেমস মারলিস", "url": "https://bn.wikipedia.org/wiki?curid=1423120", "content": "স্যার জেমস আলেকজান্ডার মারলিস  (৫ জুলাই ১৯৩৬-২৯ আগস্ট ২০১৮) ছিলেন একজন ব্রিটিশ অর্থনীতিবিদ এবং অর্থনৈতিক বিজ্ঞানে ১৯৯৬ সালের নোবেল মেমোরিয়াল পুরস্কার বিজয়ী। ১৯৯৭ সালের জন্মদিনের সম্মানে তিনি নাইট উপাধি পেয়েছিলেন।\n\n\n== প্রাথমিক জীবন ও শিক্ষা ==\nমিনিগ্যাফ, কার্ককুডব্রাইটশায়ারে জন্মগ্রহণ করেন, মারলিস ডগলাস ইওয়ার্ট হাই স্কুলে শিক্ষিত হন, তারপরে এডিনবার্গ বিশ্ববিদ্যালয়ে (১৯৫৭ সালে গণিত এবং প্রাকৃতিক দর্শনে এমএ) এবং ট্রিনিটি কলেজ, কেমব্রিজ (১৯৬৩ সালে প্ল্যানিং উপাধিতে ম্যাথমেটিক্যাল ট্রিপোস এবং পিএইচডি করেন ১৯৬৩ সালে, থিসিসের শিরোণাম ছিলো, ‘অপটিমাম প্ল্যানিং ফর এ ডায়নামিক ইকোনোমি; যার তত্বাবধায়ক ছিলেন রিচার্ড স্টোন)। তিনি খুব সক্রিয় বিতার্কিক ছাত্র ছিলেন। একজন সমসাময়িক, কুয়েন্টিন স্কিনার, পরামর্শ দিয়েছেন যে মারলিস সেই সময়কালে সহকর্মী নোবেল বিজয়ী অমর্ত্য সেনের সাথে কেমব্রিজ অ্যাপোস্টলসের সদস্য ছিলেন।\n\n\n== অর্থনীতি ==\n১৯৬৮ থেকে ১৯৭৬ সালের মধ্যে, মারলিস ম্যাসাচুসেটস ইনস্টিটিউট অফ টেকনোলজিতে তিনবার ভিজিটিং প্রফেসর ছিলেন। এছাড়াও তিনি ভিজিটিং প্রফেসর ছিলেন ক্যালিফোর্নিয়া বিশ্ববিদ্যালয়, বার্কলে (১৯৮৬) এবং ইয়েল বিশ্ববিদ্যালয়ে (১৯৮৯)। তিনি অক্সফোর্ড বিশ্ববিদ্যালয়ে (১৯৬৮-১৯৯৫ অর্থনীতির এজওয়ার্থ অধ্যাপক হিসেবে) এবং ক্যামব্রিজ বিশ্ববিদ্যালয়ে (১৯৬৩-১৯৬৮ এবং ১৯৯৫-২০১৮)উভয়েই অধ্যাপনা করেছেন।\nঅক্সফোর্ডে থাকাকালীন, তিনি অর্থনৈতিক মডেলগুলির উপর গবেষণাপত্র প্রকাশ করেন যার জন্য তিনি শেষ পর্যন্ত নোবেল পুরস্কার লাভ করেন। কাগজপত্রগুলি অ্যাসাইমেট্রিক ইনফরমেশনের উপর কেন্দ্রীভূত, যা নির্ধারণ করে যে তারা কোন অর্থনীতিতে সঞ্চয়ের সর্বোত্তম হারকে প্রভাবিত করবে। অন্যান্য বিষয়ের মধ্যে, তিনি উইলিয়াম ভিক্রের বইয়ে আলোচিত \" দ্য প্রিন্সিপলস অফ মরাল হ্যাজার্ড\" এবং \" অপটিম্যাল ইনকাম ট্যাক্সেশন\" প্রদর্শন করেছিলেন। পদ্ধতিটি তখন থেকে এই বিষয়ক মাণদণ্ড হয়ে ওঠে।\nমারলিস এবং ভিক্রে ১৯৯৬ সালে তাদের, “ফান্ডামেন্টাল কন্ট্রিবিউশনস টু দি ইকোনোমিক থিউরি অফ ইনসেনটিভস আন্ডার অ্যাসাইমেট্রিক ইনফরমেশন”-এর জন্য যৌথভাবে অর্থনৈতিক বিজ্ঞানে নোবেল মেমোরিয়াল পুরস্কার পান।\nএমআইটি প্রফেসর পিটার এ. ডায়মন্ডের সাথে, মারলিসও সহ-উদ্ভাবক হিসেবে ছিলেন, ডায়মন্ড-মারলিস এফিসিয়েন্সি থিউরেম-এর, যা ১৯৭১ সালে বিকশিত হয়েছিল\nমারলিস কেমব্রিজ বিশ্ববিদ্যালয়ে রাজনৈতিক অর্থনীতির ইমেরিটাস অধ্যাপক এবং ট্রিনিটি কলেজ, কেমব্রিজের ফেলো ছিলেন। তিনি অস্ট্রেলিয়ার মেলবোর্ন ইউনিভার্সিটিতে বছরে কয়েক মাস কাটান। তিনি হংকংয়ের চাইনিজ ইউনিভার্সিটি এবং ম্যাকাও বিশ্ববিদ্যালয়ের সম্মানজনক প্রফেসর-এট-লার্জ হিসেবে দায়িত্ব পালন করেন।\n২০০৯ সালে, তিনি হংকংয়ের চাইনিজ ইউনিভার্সিটির মর্নিংসাইড কলেজের প্রতিষ্ঠাতা শিক্ষক হিসেবে নিযুক্তি পান।\nমারলিস স্কটল্যান্ডের অর্থনৈতিক উপদেষ্টা পরিষদের একজন সদস্য ছিলেন। এছাড়াও তিনি মারলিস রিভিউ পরিচালনা করেন, যা ছিলো ইনস্টিটিউট ফর ফিসকাল স্টাডিজ দ্বারা যুক্তরাজ্যের কর ব্যবস্থার একটি পর্যালোচনা।\nতাঁর পিএইচ.ডি. ছাত্রদের মধ্যে ছিলেন প্রফেসর ফ্র্যাঙ্কলিন অ্যালেন, স্যার পার্থ দাশগুপ্ত, অধ্যাপক হিউ ডিক্সন, অধ্যাপক হিউন-সং সাইন, লর্ড নিকোলাস স্টার্ন, অধ্যাপক অ্যান্থনি ভেনাব্লেস, স্যার জন ভাইকার্স, এবং প্রফেসর ওয়েইসেসিং- এর মতো বিশিষ্ট শিক্ষাবিদ এবং নীতিনির্ধারকগণ। তিনি ২৯ আগস্ট ২০১৮ সালে ইংল্যান্ডের কেমব্রিজে মারা যান।\n\n\n== ব্যক্তিগত জীবন ==\nমারলিস একজন নাস্তিক ছিলেন।\n\n\n== প্রকাশনা ==\n \n\n\n== আরও পড়ুন ==\nহুউ ডিক্সন, James Mirrlees 1936-। কেমব্রিজ ইকোনমিক্সের পালগ্রেভ সঙ্গী, সম্পাদক রবার্ট কর্ড। পালগ্রাভ ম্যাকমিলান, 2017, পৃষ্ঠা 1079-1094। আইএসবিএন 978-1-137-41233-1\nরিচার্ড ব্লুন্ডেল, ইয়ান প্রেস্টন। 25 জানুয়ারী 2019। ট্যাক্স ডিজাইনের নীতি, পাবলিক পলিসি এবং তার বাইরে: জেমস মারলিসের ধারণা, 1936-2018\n\n\n== তথ্যসূত্র ==\n\n\n== বহিঃসংযোগ ==\nJames Mirrlees website, Pete Tregear and Dan Atherton.\nBiographic speech from The Chinese University of Hong Kong\nJames Mirrlees interviewed by Alan Macfarlane 21 July 2009 (video)\n\"James A. Mirrlees (1936–)\"। The Concise Encyclopedia of Economics। Library of Economics and Liberty (2nd সংস্করণ)। Liberty Fund। ২০০৮। \nগণিত উদ্ভববিজ্ঞান প্রকল্পে জেমস মারলিস\nNobelprize.org-এ জেমস মারলিস  (ইংরেজি) including the Prize Lecture 9 December 1996 Information and Incentives: The Economics of Carrots and Sticks"}