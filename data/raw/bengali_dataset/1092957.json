{"pageid": 1092957, "title": "মাসায়োশি সোন", "url": "https://bn.wikipedia.org/wiki?curid=1092957", "content": "মাসায়োশি সোন জাপানি: 孫 正義 জন্ম ১১ই আগস্ট ১৯৫৭) একজন জাপানি শতকোটিপতি ব্যবসায়ী ও প্রযুক্তি উদ্যোক্তা, বিনিয়োগকারী ও পরহিতবাদী। তিনি একজন তৃতীয় প্রজন্মের কোরীয় বংশোদ্ভূত জাপানি নাগরিক। তিনি জাপানি হোল্ডিং কোম্পানি সফটব্যাংক গোষ্ঠীর প্রতিষ্ঠাতা ও প্রধান নির্বাহী কর্মকর্তা। তিনি যুক্তরাজ্য ভিত্তিক আর্ম হোল্ডিং লিমিটেড কোম্পানির প্রধান নির্বাহী কর্মকর্তা।\nমার্কিন সংবাদ সংস্থা ব্লুমবার্গ প্রকাশিত ব্লুমবার্গ শতকোটিপতি সূচকে সোনের প্রাক্কলিত নীট সম্পদের পরিমাণ প্রায় ৩ হাজার ৫ শত ৮০ কোটি মার্কিন ডলার। ফলে তিনি জাপানের দ্বিতীয় সর্বোচ্চ বিত্তবান ব্যক্তি। তবে তিনি এর চেয়েও অনেক বেশি পরিমাণে সম্পদ হারিয়েছেন; ২০০০ সালের ডট কম ধ্বসে তিনি প্রায় ৭ হাজার কোটি মার্কিন ডলার হারান, যা ইতিহাসের সর্বোচ্চ লোকসানের ঘটনা।\nমার্কিন ফোর্বস সাময়িকী ২০১৭ সালে বিশ্বের সবচেয়ে ক্ষমতাধর ব্যক্তিদের যে তালিকাটি প্রকাশ করে, তাতে মাসায়োশি সোন ৪৫তম স্থান অধিকার করেন। ২০২০ সালের হিসাব অনুযায়ী তিনি বিশ্বের ৩২তম সবচেয়ে বিত্তবান ব্যক্তি।\n\n\n== তথ্যসূত্র =="}