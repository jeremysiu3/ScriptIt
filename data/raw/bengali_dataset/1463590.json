{"pageid": 1463590, "title": "রুদ্রাণী (গোয়েন্দা)", "url": "https://bn.wikipedia.org/wiki?curid=1463590", "content": "রুদ্রাণী হল বাঙালি লেখিকা দেবারতি মুখোপাধ্যায় সৃষ্ট একটি কাল্পনিক মহিলা গোয়েন্দা চরিত্র। এই চরিত্রটির আবির্ভাব হয় ২০১৬ সালে ঈশ্বর যখন বন্দী উপন্যাসে। পরবর্তীতে রুদ্র-প্রিয়ম সিরিজের একাধিক গোয়েন্দা কাহিনী প্রকাশিত হয়। \n\n\n== চরিত্রচিত্রণ ==\nরুদ্রাণী এবং তাঁর জীবনসঙ্গী প্রিয়ম দুজনে বিভিন্ন রহস্যের সমাধান করে থাকে। রুদ্রাণী অত্যন্ত বুদ্ধিমতী, ইতিহাস অনুসন্ধিৎসু এবং উপস্থিত বুদ্ধিসম্পন্না। প্রিয়মের সঙ্গে তাঁর সম্পর্কে রয়েছে দাম্পত্যের চেয়ে বেশি বন্ধুত্ব। প্রথমদিকে দেখা যায় যে, সে ব্যাংকে চাকরি করে। তাঁর পিতা আর্কিয়োলজিস্ট ডঃ সুরঞ্জন সিংহরায় দীর্ঘদিন নিখোঁজ ছিলেন। পিতাকে উদ্ধারে গিয়ে রুদ্রাণীর প্রথম অভিযান সম্পন্ন হয়। এটিই লেখিকার প্রথম প্রকাশিত উপন্যাস। পবর্তীতে রুদ্রাণী ব্যাংকের চাকরি ছেড়ে ইন্ডিয়ান পুলিশ সার্ভিসে যোগ দেয়। রহস্যের সমাধান করতে সে ভারতের বাইরে বিভিন্ন দেশেও গেছে। \n\n\n== কাহিনী ==\nঈশ্বর যখন বন্দি\nনরক সংকেত\nঅঘোরে ঘুমিয়ে শিব\nগ্লানির্ভবতি ভারত\nগন্তব্য এখনো এক সভ্যতা দেরি\n\n\n== চলচ্চিত্র ==\nনরক সংকেত উপন্যাস অবলম্বনে স্বস্তিক সংকেত নামক একটি অ্যাডভেঞ্চার থ্রিলার চলচ্চিত্র এসকে মুভিজের ব্যানারে নির্মিত ও প্রকাশিত হয় ২০২২ সালে। এই সিনেমার পরিচালক সায়ন্তন ঘোষাল, এবং রুদ্রাণীর চরিত্রে অভিনয় করেছেন নুসরত জাহান।\n\n\n== তথ্যসূত্র =="}