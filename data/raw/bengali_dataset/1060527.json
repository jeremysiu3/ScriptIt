{"pageid": 1060527, "title": "হুগলি রিভার ব্রিজ কমিশনার্স", "url": "https://bn.wikipedia.org/wiki?curid=1060527", "content": "হুগলি রিভার ব্রিজ কমিশনার্স (এইচআরবিসি) পশ্চিমবঙ্গের পরিবহন অধিদফতরের অধীনস্থ একটি বিধিবদ্ধ সংস্থা। ১৯৬৯ সালে বিদ্যাসাগর সেতু নির্মাণের জন্য এটি প্রতিষ্ঠিত হয়েছিল।\n১৯৬১ সালে কলকাতা মেট্রোপলিসের বিস্তৃত উন্নয়ন পরিকল্পনা জন্য, উন্নয়ন ও পরিকল্পনা বিভাগের একটি রেজুলেশনের মাধ্যমে কলকাতা মেট্রোপলিটন পরিকল্পনা সংস্থা গঠন করা হয়েছিল। ভারতে এটিই এই ধরনের প্রথম সংস্থা ছিল।\nকলকাতা অঞ্চলের জটিল পুরকৌশল প্রকল্পগুলির জন্য, হুগলি রিভার ব্রিজ কমিশনার্স রাজ্য সরকার কর্তৃক নিযুক্ত প্রধান সংস্থা। এটি কলকাতা শহরের চারটি ফ্লাইওভারের রক্ষণাবেক্ষণের জন্য প্রধান সংস্থা হিসেবে কাজ করে।\n২০১৩ সালে হাওড়ার মন্দিরতলা পাড়ায় অবস্থিত, এইচআরবিসি-র অধীনস্থ একটি পরিত্যক্ত ১৪ তল আকাশচুম্বী ভবনকে রূপান্তর করে পশ্চিমবঙ্গ সরকারের রাজ্য সচিবালয় বানানো হয় ও নবান্ন হিসেবে ভবনটির নামকরণ করা হয়। ২০২১ অনুসারে, পশ্চিমবঙ্গের মুখ্যমন্ত্রীর অফিসসহ রাজ্যের বেশিরভাগ সরকারী বিভাগ এবং অফিসকে স্থানান্তর করে এখানে আনা হয়েছে।\n\n\n== প্রকল্প ==\nবিদ্যাসাগর সেতু: হুগলী নদীতে  দ্বিতীয় এই সেতুটি ১৯৯২ সালে উদ্বোধন করা হয়। এটি এটি ভারতের দীর্ঘতম স্থির-তারের সেতু।\nকলকাতা অবকাঠামো উন্নয়ন প্রকল্পসমূহ: এটি পশ্চিমবঙ্গ সরকারের প্রকল্প। আন্তর্জাতিক উন্নয়ন ঋণ ব্যবহার করে, এই প্রকল্পটি কলকাতা জুড়ে গুরুত্বপূর্ণ মোড়গুলিতে যানজট হ্রাস করে ট্র্যাফিকের গতি উন্নত করেছে।\nফ্লাইওভার: আচার্য প্রফুল্লচন্দ্র রোড, গড়িয়াহাট, এবং পার্ক স্ট্রিটের মতো শহরের গুরুত্বপূর্ণ রাস্তায় ফ্লাইওভার তৈরি করেছে সংস্থাটি।\nশ্যামবাজার ক্রসিং: প্রধান ট্র্যাফিক জংশনসমূহ উন্নত করেছে, এরমধ্যে অন্যতম হল ঐতিহাসিক শ্যামবাজার ৫-পয়েন্ট ক্রসিংয়ের কাজ।\nট্রাম ট্র্যাক পাকাকরণ: পাকাকরণের মাধ্যমে কলকাতার ট্রাম ট্র্যাকগুলি মেরামত করে।\n\n\n== তথ্যসূত্র =="}