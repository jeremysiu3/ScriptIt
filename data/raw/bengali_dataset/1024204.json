{"pageid": 1024204, "title": "দৈনিক ইত্তেহাদ", "url": "https://bn.wikipedia.org/wiki?curid=1024204", "content": "দৈনিক ইত্তেহাদ  হাশেম-সোহরাওয়ার্দী গ্রুপের উদ্যোগে কলকাতা থেকে বের হওয়া একটি দৈনিক পত্রিকা। ১৯৪৬-৪৮ সাল পর্যন্ত  পত্রিকাটির সম্পাদক ছিলেন আবুল মনসুর আহমদ। একসময় পত্রিকাটিকে ঢাকায় স্থানান্তরিত করা হয়। বাংলা ভাষা আন্দোলনে পত্রিকাটি গুরুত্বপূর্ণ ভূমিকা পালন করেছিল।\n\n\n== ইতিহাস ==\nমুসলিম লীগের হাশেম-সোহরাওয়ার্দী গ্রুপের উদ্যোগে দৈনিক ইত্তেহাদ কলকাতা থেকে বের হয়। ১৯৪৬-৪৮ সাল পর্যন্ত দৈনিক ইত্তেহাদ পত্রিকার সম্পাদকের দায়িত্ব পালন করেন আবুল মনসুর আহমদ। ১৯৪৭ সালের পরবর্তী সময়ে কলকাতায় মুসলিম লীগের একটি দুর্বল অংশ দ্বারা ইত্তেহাদ পত্রিকা প্রকাশিত হয়েছে। ভারত বিভাগের পর পূর্ব বাংলায় সংবাদপত্রের প্রকাশনায় শূণ্যতার সৃষ্টি হয়। এ সময় ঢাকায় প্রকাশিত কোন দৈনিক পত্রিকার সন্ধান পাওয়া যায়না। তারপর পূর্ববাংলায় কয়েকটি পত্রিকা স্থানান্তর করা হয়। ঢাকার প্রধান পত্রিকাগুলোর মধ্যে তখন ইত্তেহাদ পত্রিকা ছিল।\n\n\n== ব্যক্তিত্ব ==\nআবুল মনসুর আহমদ — ১৯৪৬-৪৮ সাল পর্যন্ত দৈনিক ইত্তেহাদ পত্রিকার সম্পাদকের দায়িত্ব পালন করেন।\nগোলাম রহমান— ইত্তেহাদ যখন কলকাতা থেকে প্রকাশিত হতো তখন তিনি ছোটদের পাতা এবং সাহিত্য-সাময়িকী সম্পাদনা করতেন।\nমোহাম্মদ নাসির আলী— ১৯৪৬-৪৮ সাল পর্যন্ত ইত্তেহাদ পত্রিকার শিশুবিভাগের পরিচালক ছিলেন।\nশেখ মুজিবুর রহমান\nতফাজ্জল হোসেন মানিক মিয়া\n\n\n== তথ্যসূত্র =="}