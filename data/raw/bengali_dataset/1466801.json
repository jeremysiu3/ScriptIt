{"pageid": 1466801, "title": "তাজউদ্দীন চিশতী", "url": "https://bn.wikipedia.org/wiki?curid=1466801", "content": "শেখ খাজা তাজুদ্দিন চিশতি (উর্দু: شیخ خواجه تاج الدين چشتی), যিনি তাজ সরওয়ার চিশতি নামেও পরিচিত, ছিলেন ১৪শ শতাব্দীর একজন চিশতিয়া তরিকার সুফি সাধক, যিনি পাঞ্জাবের চিশ্তিয়ানে অবস্থান করতেন।\nতাজুদ্দিন চিশতি ছিলেন পাকপাতানের ফরিদউদ্দিন গঞ্জেশকাররের (১১৭৯ - ১২৬৬) পৌত্র এবং তার বংশধরেরা ১২৬৫ খ্রিস্টাব্দ (৫৭৪ হিজরি, ইসলামী ক্যালেন্ডার) সালে চিশ্তিয়ান গ্রাম প্রতিষ্ঠা করেন। \nতাজুদ্দিন চিশতির দরগাহকে রোজা তাজ সরওয়ার বলা হয়।\nতাজুদ্দিন চিশতির মিশনারি দাওয়াহর কারণে পাঞ্জাব অঞ্চলের অনেক স্থানীয় উপজাতি ইসলাম গ্রহণ করে।  খাজা তাজউদ্দীন চিশতী তার মুসলিম ধর্মপ্রচারক দাওয়াহের বিরোধিতাকারী উপজাতিদের কাছ থেকে শত্রুতার সম্মুখীন হন এবং তিনি একটি যুদ্ধে শহীদ হন এবং চিশতিয়ানে সমাহিত হন। \n\n\n== চিশতিয়া তরিকা ==\nচিশতিয়া তরিকা একটি সুফি তরিকা যা ইসলামের মরমী সুফি ঐতিহ্যের অংশ। এটি প্রায় ৯৩০ খ্রিস্টাব্দে আফগানিস্তানের হেরাতের কাছাকাছি একটি ছোট শহর চিশতে শুরু হয়েছিল। চিশতিয়া তরিকা প্রেম, সহনশীলতা এবং উন্মুক্ততার ওপর জোর দেওয়ার জন্য পরিচিত।  \nচিশতিয়া তরিকা প্রাথমিকভাবে আফগানিস্তান এবং দক্ষিণ এশিয়ায় অনুসরণ করা হয়।  এটি এই অঞ্চলে প্রতিষ্ঠিত চারটি প্রধান সুফি তরিকার (চিশতি, কাদিরিয়া, সুহরাওয়ার্দিয়া এবং নকশবন্দি) মধ্যে প্রথম ছিল। মইনুদ্দিন চিশতি (১১৪২ - ১২৩৬) ১২শ শতাব্দীর মাঝামাঝি সময়ে লাহোর (পাঞ্জাব) এবং আজমির (রাজস্থান) এ চিশতিয়া তরিকা পরিচয় করিয়ে দেন। তিনি চিশতিয়া তরিকার প্রতিষ্ঠাতা আবু ইসহাক শামির উত্তরসূরি হিসেবে অষ্টম স্থানে ছিলেন। বর্তমানে তরিকার বেশ কয়েকটি শাখা রয়েছে, যা ১২শ শতাব্দী থেকে দক্ষিণ এশিয়ার সবচেয়ে বিশিষ্ট সুফি ভ্রাতৃত্ব। \n\n\n== তথ্যসূত্র =="}