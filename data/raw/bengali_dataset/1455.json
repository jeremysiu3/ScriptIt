{"pageid": 1455, "title": "ক্রিস্টফ কখ", "url": "https://bn.wikipedia.org/wiki?curid=1455", "content": "ক্রিস্টফ কখ (; জন্ম: ১৩ই নভেম্বর, ১৯৫৬, ক্যানসাস সিটি, মিসৌরি, মার্কিন যুক্তরাষ্ট্র) একজন মার্কিন স্নায়ুবিজ্ঞানী। তিনি উত্তর আফ্রিকা ও ইউরোপে শিক্ষালাভ করেন৷ অ-রৈখিক তথ্য প্রক্রিয়াকরণ (non-linear information processing) বিষয়ে গবেষণার জন্য জার্মানির মাক্স প্লাংক ইন্সটিটিউট থেকে ১৯৮২ সালে তিনি পিএইচ. ডি. ডিগ্রী লাভ করেন। তিনি ক্যালিফোর্নিয়া ইন্সটিটিউট অফ টেকনলজি বা ক্যালটেকের সাথে ১৯৮৬ সাল থেকে জড়িত এবং বর্তমানে তিনি বিশ্ববিদ্যালয়টির বোধ ও আচরণিক জীববিজ্ঞান (cognitive and behavioral biology) বিভাগে লোয়া অ্যান্ড ভিক্টর ট্র্যোন্ডল অধ্যাপক।  ২০০০ থেকে ২০০৫ সাল পর্যন্ত তিনি ক্যালটেকের \"Computation and Neural Systems\" (গণন ও স্নায়ুতন্ত্রসমূহ) প্রকল্পের নির্বাহী অফিসার হিসেবে দায়িত্ব পালন করেন।\nকখ নব্বইয়ের দশকের শুরুর দিক থেকে সক্রিয়ভাবে প্রচার করতে থাকেন যে চেতনাকে (consciousness) একটি বৈজ্ঞানিকভাবে পরীক্ষণীয় সমস্যা হিসেবে বিবেচনা করা যেতে পারে। তিনি যুক্তি দেন যে, আধুনিক স্নায়ুবিজ্ঞানে ব্যবহৃত নানা সরঞ্জামের সাহায্যে চেতনা নিয়ে গবেষণা করা সম্ভব। নোবেল পুরস্কার বিজয়ী জীববিজ্ঞানী প্রয়াত ফ্রান্সিস ক্রিক তার গবেষণার প্রধান সহযোগী ছিলেন। কখ Association for the Scientific Study of Consciousness-এর ২০০৫ সালের সভার আঞ্চলিক আয়োজক ছিলেন।\n\n\n== কখের প্রকাশিত গ্রন্থাবলি ==\nBiophysics of Computation: Information Processing in Single Neurons, Oxford U. Press, (1999), আইএসবিএন ০-১৯-৫১৮১৯৯-৯\nThe Quest for Consciousness: a Neurobiological Approach, Roberts and Co., (2004), আইএসবিএন ০-৯৭৪৭০৭৭-০-৮\n\n\n== তথ্যসূত্র ==\n\n\n== বহিঃসংযোগ ==\nকখের ওয়েব হোমপেজ\nকখের পরীক্ষাগারের হোমপেজ\nকখের লেখা The Quest for Consciousness বইটির নিজস্ব ওয়েবসাইট\nকখের শ্রেণীকক্ষে পাঠদানের ভিডিও, ২০০৪ সালে ক্যালটেকে তার পড়ানো একটি স্নাতক কোর্স থেকে৷\nAssociation for the Scientific Study of Consciousness\nফ্রান্সিস ক্রিক ও কখের ২০০১ সালে দেয়া একটি সাক্ষাৎকার  ওয়েব্যাক মেশিনে আর্কাইভকৃত ৩ মার্চ ২০০৯ তারিখে"}