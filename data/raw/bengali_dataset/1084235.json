{"pageid": 1084235, "title": "মুহাম্মদু ফসল", "url": "https://bn.wikipedia.org/wiki?curid=1084235", "content": "মুহাম্মদু নাইজার মুহাম্মদ ফসল (ইংরেজি: Mohammadu Fasal; জন্ম: ৩০ এপ্রিল ১৯৯০; মুহাম্মদু ফসল নামে সুপরিচিত) হলেন একজন শ্রীলঙ্কান পেশাদার ফুটবল খেলোয়াড়। তিনি বর্তমানে শ্রীলঙ্কার পেশাদার ফুটবল লিগের শীর্ষ স্তর শ্রীলঙ্কা সুপার লিগের ক্লাব কলম্বো এবং শ্রীলঙ্কা জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং আক্রমণাত্মক মধ্যমাঠের খেলোয়াড় হিসেবে খেলেন।\n২০১৪–১৫ মৌসুমে, শ্রীলঙ্কান ক্লাব এয়ার ফোর্সের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; এয়ার ফোর্সের হয়ে দুই মৌসুম খেলার পর ২০১৫–১৬ মৌসুমে তিনি রিনাউনে যোগদান করেছেন। ২০১৮–১৯ মৌসুমে, তিনি রিনাউন হতে কলম্বোয় যোগদান করেছেন। ২০১৪ সালে, ফসল শ্রীলঙ্কার হয়ে আন্তর্জাতিক পর্যায়ে অভিষেক করেছেন; শ্রীলঙ্কার জার্সি গায়ে তিনি এপর্যন্ত ২২ ম্যাচে ১টি গোল করেছেন।\n\n\n== প্রারম্ভিক জীবন ==\nমুহাম্মদু নাইজার মুহাম্মদ ফসল ১৯৯০ সালের ৩০শে এপ্রিল তারিখে শ্রীলঙ্কায় জন্মগ্রহণ করেছেন।\n\n\n== আন্তর্জাতিক ফুটবল ==\n২০১৪ সালের ২৪শে অক্টোবর তারিখে, মাত্র ২৪ বছর ৫ মাস ২৪ দিন বয়সে, ফসল বাংলাদেশের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে শ্রীলঙ্কার হয়ে অভিষেক করেছেন। উক্ত ম্যাচের ৫৯তম মিনিটে মধ্যমাঠের খেলোয়াড় ধনঞ্জু মধুসন ডি সিলভার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি ১–১ গোলে ড্র হয়েছিল। শ্রীলঙ্কার হয়ে অভিষেকের বছরে ফসল সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর ১০ মাস ৫ দিন পর, শ্রীলঙ্কার জার্সি গায়ে প্রথম গোলটি করেছেন; ২০১৮ সালের ২৯শে আগস্ট তারিখে, বাংলাদেশের বিরুদ্ধে ম্যাচের একমাত্র গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন। ২০১৯ সালের ১৫ই অক্টোবর তারিখে, ২০২২ ফিফা বিশ্বকাপ বাছাইপর্বে লেবাননের বিরুদ্ধে অনুষ্ঠিত ম্যাচে তিনি শ্রীলঙ্কার হয়ে প্রথমবারের মতো অধিনায়কের দায়িত্ব পালন করেছেন, ম্যাচটি শ্রীলঙ্কা ৩–০ গোলের ব্যবধানে জয়লাভ করেছিল, যেখানে তিনি পূর্ণ ৯০ মিনিট সময় খেলেছিলেন।\n\n\n== পরিসংখ্যান ==\n\n\n=== আন্তর্জাতিক ===\n১ সেপ্টেম্বর ২০২১ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মুহাম্মদু ফসল  (ইংরেজি)  \nট্রান্সফারমার্কেটে মুহাম্মদু ফসল (ইংরেজি) \nওয়ার্ল্ডফুটবল.নেটে মুহাম্মদু ফসল (ইংরেজি) \nন্যাশনাল-ফুটবল-টিমস.কমে মুহাম্মদু ফসল (ইংরেজি)"}