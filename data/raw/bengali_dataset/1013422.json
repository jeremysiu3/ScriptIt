{"pageid": 1013422, "title": "জেমস মোজেস", "url": "https://bn.wikipedia.org/wiki?curid=1013422", "content": "জেমস ওয়ালটন নাথানিয়েল মোজেস (ইংরেজি: James Moses; জন্ম: ৮ আগস্ট, ১৯৬৫) অ্যান্টিগুয়ায় জন্মগ্রহণকারী বতসোয়ানীয় আন্তর্জাতিক ক্রিকেটার। বতসোয়ানা ক্রিকেট দলের অন্যতম সদস্য তিনি। ২০১৯ সাল থেকে বতসোয়ানার পক্ষে আন্তর্জাতিক ক্রিকেটে অংশগ্রহণ করছেন।\nসমগ্র খেলোয়াড়ী জীবনে তিনটিমাত্র টুয়েন্টি২০ আন্তর্জাতিকে অংশগ্রহণ করেছেন জেমস মোজেস। ২০ মে, ২০১৯ তারিখে কাম্পালায় স্বাগতিক উগান্ডা দলের বিপক্ষে টুয়েন্টি২০ আন্তর্জাতিকে অভিষেক ঘটে তার। ২২ মে, ২০১৯ তারিখে একই মাঠে নামিবিয়া দলের বিপক্ষে টি২০আইয়ে অংশ নেন তিনি।\n\n\n== খেলোয়াড়ী জীবন ==\n২০১৫ সালের আইসিসি বিশ্ব ক্রিকেট লীগ ষষ্ঠ বিভাগ প্রতিযোগিতায় অংশ নেন জেমস মোজেস। অক্টোবর, ২০১৮ সালে বতসোয়ানার সদস্যরূপে আইসিসি বিশ্ব টুয়েন্টি২০ আফ্রিকা বাছাইপর্ব প্রতিযোগিতায় দক্ষিণ উপ-অঞ্চল গ্রুপে খেলেন। গ্রুপের চূড়ান্ত খেলায় নামিবিয়ার বিপক্ষে অল-রাউন্ড ক্রীড়ানৈপুণ্য প্রদর্শন করেন ও ম্যান অব দ্য ম্যাচের পুরস্কার পান। এরফলে, বতসোয়ানা গ্রুপের শীর্ষস্থানে আরোহণ করে।\nমে, ২০১৯ সালে উগান্ডায় অনুষ্ঠিত ২০১৮-১৯ আইসিসি টি২০ বিশ্বকাপ আফ্রিকা বাছাইপর্বের আঞ্চলিক পর্যায়ের চূড়ান্ত খেলায় অংশগ্রহণের জন্যে তাকে বতসোয়ানা দলের সদস্য করা হয়। ২০ মে, ২০১৯ তারিখে উগান্ডার বিপক্ষে খেলার মাধ্যমে টুয়েন্টি২০ আন্তর্জাতিকে (টি২০আই) অভিষেক ঘটে তার। ফলশ্রুতিতে, টি২০আই খেলায় বয়োজ্যেষ্ঠ খেলোয়াড় হিসেবে তার অভিষেক পর্ব সম্পন্ন হয়।\n\n\n== তথ্যসূত্র ==\n\n\n== আরও দেখুন ==\nকেনিয়া জাতীয় ক্রিকেট দল\nবর্ষীয়ান ক্রিকেটারদের তালিকা\n২০১৮-১৯ আইসিসি টি২০ বিশ্বকাপ আফ্রিকা বাছাইপর্ব\n\n\n== বহিঃসংযোগ ==\nইএসপিএনক্রিকইনফোতে জেমস মোজেস  (ইংরেজি)"}