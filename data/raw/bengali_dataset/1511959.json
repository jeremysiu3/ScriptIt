{"pageid": 1511959, "title": "নানকুশিয়া শ্যাম", "url": "https://bn.wikipedia.org/wiki?curid=1511959", "content": "নানকুশিয়া শ্যাম হলেন একজন গোণ্ড শিল্পী যিনি তাঁর স্বামী জানগড় সিং শ্যাম (১৯৬২-২০০১) দ্বারা নির্মিত গোণ্ড শিল্পের নতুন স্কুল জানগড় কালামের ঐতিহ্যকে এগিয়ে নিয়ে চলেছেন।\n\n\n== প্রাথমিক জীবন ==\nনানকুশিয়া ১৯৭২ সালে সোনপুরী গ্রামে জন্মগ্রহণ করেন। তিনি মধ্যপ্রদেশের সোনপুরী গ্রামে বড় হয়েছেন। পরে তিনি গোণ্ড শিল্পী জানগড় সিং শ্যামের সাথে বিবাহ বন্ধনে আবদ্ধ হন।\n\n\n== কর্মজীবন ==\nনানকুশিয়া তাঁর স্বামী জানগড় শ্যামের নির্দেশনায় নিজের চিত্রকলা শুরু করেছিলেন, জানগড় তাঁকে তাঁর নিজস্ব অভিব্যক্তির মাধ্যমে গোণ্ড শিল্পের উত্তরাধিকার বহন করতে উৎসাহিত করেছিলেন। ২০১১ সালে যখন তাঁর স্বামী আত্মহত্যা করেন তখন তিনি এই শিল্পকে আরও গুরুত্বের সাথে গ্রহণ করেন এবং ভোপালের ভারত ভবনের একটি শিল্প জাদুঘর কলা ভবনে সহকারী শিল্পী হিসেবে কাজ শুরু করেন। তাঁর স্বামী এখানেই কাজ করতেন।\n\n\n== শৈলী এবং বিষয়বস্তু ==\nনানকুসিয়া শ্যাম প্রকৃতি এবং তার অগণিত রূপ দ্বারা অনুপ্রাণিত। তিনি প্রায়শই মধ্যপ্রদেশের সোনপুরি গ্রামে বড় হয়ে ওঠার সময় যেসব উদ্ভিদ ও প্রাণীর সম্মুখীন হয়েছেন তার ছবি আঁকতেন। পরে তিনি তাঁর স্বামী, গোণ্ড শিল্পী জানগড় সিং শ্যামের কাছ থেকে ছবি আঁকা শিখেছিলেন। নানকুশিয়া তাঁর শৈশবকালের স্মৃতিচারণ করে প্রাণীদের ছবি আঁকেন। তিনি সেই প্রাণীদের আকৃতির মাধ্যমে নগর সংস্কৃতির স্মৃতি আঁকেন। তাঁর চিত্রকর্ম সাধারণত উজ্জ্বল প্রাণবন্ত রঙ এবং গোণ্ড শিল্পের বিশিষ্ট ছাপের উপর ভিত্তি করে তৈরি হয়।\n\n\n== প্রদর্শনী ==\nদিল্লি, জয়পুর ও ভোপাল শহরে এবং কেরালা রাজ্যের অন্যান্য স্থানে নানকুশিয়ার শিল্পের প্রদর্শনী হয়েছিল। তাঁর শিল্পের আন্তর্জাতিক প্রদর্শনী হয়েছিল জাপান, ফ্রান্স, শ্রীলঙ্কা এবং সংযুক্ত আরব আমিরাতে।\n\n\n== বই ==\nশিশুদের জন্য একটি বই - বুলি অ্যাণ্ড দ্য টাইগার - এখানে নানকুশিয়া বিন্দু যোগ করে করে পাখি, প্রাণী এবং গাছপালার ছবি এঁকেছিলেন।\n\n\n== পুরস্কার ==\nনানকুশিয়া ২০০২ সালে মধ্যপ্রদেশ হস্ত শিল্প বিকাশ নিগম থেকে রাজ্য-স্তরের পুরস্কার পেয়েছিলেন।\n\n\n== তথ্যসূত্র =="}