{"pageid": 1147019, "title": "পাদ্রিতন্ত্র", "url": "https://bn.wikipedia.org/wiki?curid=1147019", "content": "পাদ্রিসত্ত্ব বা পিতৃসত্ত্ব (প্রাচীন গ্রিক: πατριαρχεῖον, patriarcheîon, প্যাট্রিয়ারকেট) হল খ্রিস্টধর্মের একটি উপশাস্ত্রীয় শব্দ। ইংরেজি Patri অর্থ ফাদার বা পিতা আর archate এর অর্থ হল তন্ত্র বা সত্ত্ব। এটি একজন উপশাস্ত্রীয় পাদ্রির পদাধিকার এবং এখতিয়ার নির্ধারিত করে। খ্রিস্টান ঐতিহ্য অনুসারে প্রথম শতাব্দীতে প্রেরিতদের দ্বারা তিনটি পাদ্রিতন্ত্র প্রতিষ্ঠিত হয়েছিল: রোম, অ্যান্টিওক এবং আলেকজান্দ্রিয়া। ৪র্থ শতাব্দীতে কনস্টান্টিনোপল এবং ৫ম শতাব্দীতে জেরুজালেমকে যুক্ত করা হয়। ৪৩১ সালে ইফেসাসের কাউন্সিলে একসাথে এই পাঁচ ধারার পাদ্রিতন্ত্রকে পঞ্চতন্ত্রী হিসাবে চিহ্নিত করে।\nখ্রিস্টধর্মের বাকি ইতিহাসে, কিছু অন্যান্য পাদ্রিতন্ত্রকে উপরের প্রাচীন এপিস্কোপাল সির কোনো একটি ধাপে ধাপে স্বীকৃতি দেয়। সময়ের সাথে সাথে, মধ্যপ্রাচ্য এবং উত্তর আফ্রিকায় ইসলামি বিজয়ের পর সামরিক দখলের কারণে তাদের মধ্যে কিছু তন্ত্রের পতন ঘটে এবং মূলপটে কোন প্রকৃত প্রাতিষ্ঠানিক এখতিয়ার ব্যতিরেকে শিরোনামগত বা সম্মানসূচক পাদ্রিতন্ত্রে পরিণত হয়।\n\n\n== ইতিহাস ==\n\n\n=== ধর্মতান্ত্রিক মতবাদ ===\n\n\n=== পঞ্চতন্ত্র ===\n\nপূর্ব-পশ্চিম ধর্মবিচ্ছেদের পূর্বে, পঞ্চতন্ত্রের যে পাঁচটি প্রাচীন পাদ্রিতন্ত্র ছিলো সেগুলো হলো রোম, কনস্টান্টিনোপল, আলেকজান্দ্রিয়া, অ্যান্টিওক এবং জেরুজালেমের পাদ্রিতন্ত্র। এদের সর্বোচ্চ পদ ছিল বিশপের পদ। ১০৫৪ সালের পূর্ব-পশ্চিম বিভেদের ফলে প্রাচ্যের চারটি বাইজেন্টাইন আচার পাদ্রিতন্ত্র থেকে রোমের ল্যাটিন আচারকে আলাদা হয়ে যায়, এইভাবে স্বতন্ত্র রোমান ক্যাথলিক এবং পূর্ব অর্থোডক্স চার্চ গঠিত হয়।\nপ্রাচ্যের চারটি পাদ্রিতন্ত্র (কনস্টান্টিনোপল, আলেক্সান্দারিয়া, অ্যান্টিওক ও জেরজালেমীয়) ও রোমের ল্যাটিন ক্যাথলিক পাদ্রিতন্ত্রকে \"সিনিয়র\" (গ্রীক : πρεσβυγενή, presbygenē, \"সিনিয়র-জন্ম\") বা \"প্রাচীন\" (παλαίφατα, palèphata, \"প্রাচীন খ্যাতির\") এবং এপোস্টোলিকদের মধ্যে অন্যতম হিসেবে আলাদা করা হয়। ঐতিহ্যগতভাবে তাদের প্রথম বিশপ হিসাবে প্রেরিত বা ধর্মপ্রচারক ছিলেন যথাক্রমে: অ্যান্দ্রিয়, মার্ক, পিটার, জেমস এবং পিটার ২য়। কনস্টান্টিনোপলীয় পাদ্রিতন্ত্রের ক্ষেত্রে, অ্যান্দ্রিয় ৩৮ খ্রিস্টাব্দে বাইজেন্টিয়াম শহর পরিদর্শন করেছিলেন বলে জানা যায়। তখন শহরটি কনস্টান্টিনোপল ছিল না, কারণ রোমান সম্রাট কনস্টানটাইন দ্য গ্রেট ৩৩০ খ্রিস্টাব্দে কনস্টান্টিনোপলকে পূর্ব রোমান সাম্রাজ্যের নতুন রাজধানী হিসাবে ঘোষণা করেন। ইতিহাস অনুসারে, আন্দ্রিয় বিশপ হিসেবে প্রেরিত স্ট্যাকিসকে নিযুক্ত করেন যিনি ৫৪ খ্রিস্টাব্দ পর্যন্ত বাইজেন্টিয়ামের বিশপ ছিলেন। অ্যাপোস্টোলিক সি অফ বাইজেন্টিয়াম দেখুন।\n\n\n== ক্যাথলিক চার্চ ==\nটেমপ্লেট:Particular churches sui iuris\n\nক্যাথলিক চার্চের মধ্যে সাতটি পাদ্রিতন্ত্র বিদ্যমান রয়েছে: ছয়টি হল পূর্ব ক্যাথলিক চার্চের পাদ্রিতন্ত্র অন্যটি হলো পোপের পাদ্রিতন্ত্র। তিনি কার্যকরভাবে ল্যাটিন চার্চের পাদ্রিতন্ত্রের প্রধান, কিন্তু তার ক্ষেত্রে \"পশ্চিমের পাদ্রি\" উপাধিটিও ব্যবহার করা হয় না।\nএছাড়াও চারজন প্রধান আর্চবিশপ আছেন, যারা তাদের স্বায়ত্তশাসিত গির্জার পিতৃকর্তা হিসেবে কাজ করেন। কিন্তু ঐতিহাসিক বা পদ্ধতিগত কারণে সম্পূর্ণ পিতৃকর্তা হিসেবে তারা স্বীকৃত নন। এক্ষেত্রে প্রধান পার্থক্য হল যে, একজন সাধারণ বিশপের পিতৃকর্তা হিসেবে নির্বাচনের সময় উভয় ধারার মধ্যে যোগাযোগের প্রতীক হিসাবে পোপকে অবহিত করা হয়, কিন্তু একজন প্রধান আর্চবিশপের পিতৃকর্তা নির্বাচন অবশ্যই পোপ অনুমোদিত হতে হয়।\nএছাড়াও, চারটি নামমাত্র পাদ্রিতন্ত্র রয়েছে - ডায়োসেসান বিশপগণ যাদের ডায়োসিসগুলিকে বিভিন্ন ঐতিহাসিক কারণে পাদ্রিতন্ত্রের সম্মানসূচক উপাধি দেওয়া হয়েছে, কিন্তু তারা স্বায়ত্তশাসিত চার্চসুই আইউরিসের প্রধান নন, এর মধ্যে রয়েছে জেরুজালেমের ল্যাটিন পাদ্রিতন্ত্র, লিসবন পাদ্রিতন্ত্র, ভেনিস পাদ্রিতন্ত্র এবং ইস্ট ইন্ডিজ পাদ্রিতন্ত্র।\nকিছু পূর্ব ক্যাথলিক পাদ্রিতন্ত্র একই অঞ্চলে সক্রিয় দেখা যায়। যেমন দামেস্ক হল অ্যান্টিওকের সিরিয়াক ক্যাথলিক এবং মেলকাইট ক্যাথলিক পাদ্রিতন্ত্রের আসন, যেখানে অ্যান্টিওকের ম্যারোনাইট ক্যাথলিক পাদ্রিতন্ত্রের লেবাননের বেকারকেতে আসন রয়েছে।\n\n\n== ইস্টার্ন অর্থোডক্স চার্চ ==\n\nটেমপ্লেট:Eastern Orthodox sidebar\n\nউপরে উল্লিখিত কনস্টান্টিনোপল, আলেকজান্দ্রিয়া, অ্যান্টিওক এবং জেরুজালেমের চারটি প্রাচীন চার্চসহ বর্তমান অটোসেফালাস ইস্টার্ন অর্থোডক্স চার্চগুলির মধ্যে নয়টি পিতৃতন্ত্র সংগঠিত আছে। প্রতিষ্ঠার কালানুক্রমিক ক্রমানুসারে, অন্য পাঁচটি হল: বুলগেরিয়ান পাদ্রিতন্ত্র (পঞ্চতন্ত্রের পরে সবচেয়ে প্রাচীনতম), জর্জিয়ান পাদ্রিতন্ত্র  সার্বিয়ান পাদ্রিতন্ত্র, রাশিয়ান পাদ্রিতন্ত্র এবং রোমানিয়ান পাদ্রিতন্ত্র।\nসিরিয়াবিজয়ী মিশরীয় মামলুকদের রাজত্বকালে ১৩'শ শতাব্দীতে অ্যান্টিওকের পূর্ব অর্থোডক্স পাদ্রিতন্ত্রের সদর দফতর দামেস্কে স্থানান্তরিত হয়। দামেস্কে প্রেরিতদের যুগ থেকেই খ্রিস্টান সম্প্রদায়ের বিকাশ ঘটে (প্রেরিত ৯)। যাইহোক, এখানকার পাদ্রিতন্ত্রকে এখনও অ্যান্টিওকের পাদ্রিতন্ত্র বলা হয়।\nকিছু আইনত এখতিয়ারে একটি পাদ্রিতন্ত্রের \"আইনি ব্যক্তিত্ব\" রয়েছে। যার অর্থ হলো, এটি একটি কর্পোরেশন হিসাবে বিবেচিত। উদাহরণস্বরূপ, জেরুজালেমের ইস্টার্ন অর্থোডক্স পাদ্রিতন্ত্র আইনি ব্যক্তিত্ববলে আর্কিমিডিস পালিম্পসেস্টের মালিকানা নিয়ে বিতর্ক করে ক্রিস্টি'স অকশন হাউসের বিরুদ্ধে নিউইয়র্কে একটি মামলা দায়ের করে ১৯৯৯ সালে।\n\n\n== ওরিয়েন্টাল অর্থোডক্সি ==\nওরিয়েন্টাল অর্থোডক্সির মধ্যে বেশ কয়েকটি পাদ্রিতন্ত্র রয়েছে।\n\n\n== প্রাচ্যের চার্চ ==\nপ্রাচ্যের চার্চের শাখাগুলির মধ্যেও একাধিক পাদ্রিতন্ত্র রয়েছে।\n\n\n== প্রোটেস্ট্যান্টবাদ ==\nচেকোস্লোভাক হুসাইট চার্চের প্রধানকেও প্যাট্রিয়ার্কও বলা হয়। \n\n\n== আরও দেখুন ==\nপোপের শাসন\nআলেকজান্দ্রিয়ার শাসন\nঅ্যান্টিওকের শাসন\n\n\n== তথ্যসূত্র ==\n\n\n== সূত্র ==\n\n\n== বহিঃসংযোগ ==\n\"Patriarch and Patriarchate\"। ক্যাথলিক বিশ্বকোষ। নিউ ইয়র্ক: রবার্ট অ্যাপলটন  কোম্পানি। ১৯৯৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nটেমপ্লেট:Patriarchates in Christianity\nটেমপ্লেট:Particular churches sui iuris footer"}