{"pageid": 1441313, "title": "রুর", "url": "https://bn.wikipedia.org/wiki?curid=1441313", "content": "রুর (জার্মান: Ruhrgebiet, রূঅ্যগেবীট্, [ˈʁuːɐ̯ɡəˌbiːt] (), কিংবা Ruhrpott, রূঅ্যপট্ জার্মান উচ্চারণ: [ˈʁuːɐ̯pɔt]) জার্মানির উত্তর রাইন-ওয়েস্টফালিয়া রাজ্যের এক বহুকেন্দ্রিক পৌর এলাকা। এটি জার্মানির সবচেয়ে বড় পৌর এলাকা এবং ২০১৭ সালে এর জনসংখ্যা ৫০ লাখের বেশি এবং জনঘনত্ব ২,৮০০ প্রতি বর্গকিমি। বিভিন্ন বড় শহর নিয়ে গঠিত এই অঞ্চলের দক্ষিণে রুর নদী, পশ্চিমে রাইন নদী ও উত্তরে লিপে নদী। এটি বৃহত্তর রাইন-রুর মহানগর এলাকার একটি অংশ, যার জনসংখ্যা ১ কোটির বেশি এবং লন্ডন ও প্যারিসের পর এটি পশ্চিম ইউরোপের তৃতীয় সবচেয়ে বড় মহানগর এলাকা।\nপশ্চিম থেকে পূর্বদিকে রুর অঞ্চলের শহরগুলি নিম্নরূপ: ডুইজবার্গ, ওবারহাউজেন, বটরপ, মুলহাইম আন ডার রুর, এসেন, গেলসেনকিরখেন, বখুম, হারনে, হাগেন, ডর্টমুন্ড ও হাম। এর মধ্যে ডর্টমুন্ড (জনসংখ্যা প্রায় ৬,১২,০৬৫), এসেন (জনসংখ্যা প্রায় ৫,৮৩,০০০) ও ডুইজবার্গ (জনসংখ্যা প্রায় ৪,৯৭,০০০) সবচেয়ে জনবহুল।\nরুর অঞ্চলের কোনো প্রশাসনিক কেন্দ্র নেই; এখনকার প্রত্যেক শহরের নিজস্ব প্রশাসনিক ব্যবস্থা রয়েছে, যদিও এসেন শহর ভিত্তিক রুর আঞ্চলিক সংঘ (জার্মান: Regionalverband Ruhr, সংক্ষেপে RVR)  রয়েছে।\n\n\n== ভূগোল ==\n\nরুর অঞ্চলের পৌর ভূমিরূপ নিম্ন রাইন অববাহিকা থেকে পূর্বদিকে ওয়েস্টফালিয়া সমভূমি অবধি বিস্তৃত।\nরুর আঞ্চলিক সংঘের মতে, এই অঞ্চলের ৩৭.৬% অংশ বিল্ট-আপ, অর্থাৎ এই অংশ প্রচুর ঘরবাড়ি দ্বারা নির্মিত। এই অঞ্চলের ৪০.৭% অংশ কৃষিক্ষেত্র, ১৭.৬% অংশ অরণ্য এবং বাকি অংশ জলাশয় ও অন্যান্য কারণে ব্যবহৃত জমি। শিল্পপ্রধান রুর অঞ্চলে চারটি গ্রামীণ জেলার অন্তর্ভুক্তির জন্য অঞ্চলটির এক বড় অংশ কৃষিক্ষেত্র ও অরণ্য। এছাড়া রুর অঞ্চলের শহর বরোগুলোর বহিঃস্থ অংশে গ্রামীণ চরিত্র বিরাজ করছে।\nমানচিত্রে রুর অঞ্চলকে একক শহর বলে মনে হবে, কারণ সেখানে প্রত্যেক শহর বরোর মধ্যে কোনো স্পষ্ট বিভাজন নেই। সুতরাং রুর অঞ্চলকে এক বহুকেন্দ্রিক পৌর এলাকা বলে অভিহিত করা হয় এবং এই অঞ্চল জুড়ে একইরকম পৌর ও অর্থনৈতিক উন্নয়নের ইতিহাস বিরাজ করেছে।\nএর ইতিহাসের জন্য রুর অঞ্চলের কাঠামো মিউনিখের মতো এককেন্দ্রিক পৌর এলাকার তুলনায় ভিন্ন, যেখানে একটি বড় শহর তার চারিদিকের বিভিন্ন ছোট শহর ও গ্রামকে গ্রাস করে নিয়েছে। বরং রুর অঞ্চলের প্রত্যেক শহর বরো ও পৌর জেলা শিল্প বিপ্লবের সময় পৃথকভাবে ও দ্রুতগতিতে বেড়ে উঠেছিল। কেন্দ্রীয় রুর অঞ্চলের জনঘনত্ব প্রায় ২,১০০ জন প্রতি বর্গকিমি, যা অন্যান্য জার্মান শহরের তুলনায় তেমন বেশি নয়।\n\n\n== জলবায়ু ==\nরুর অঞ্চলের জলবায়ু সামুদ্রিক, যদিও এর অবস্থান অন্তর্দেশীয়। আটলান্টিক মহাসাগর থেকে নিম্নভূমির উপর দিয়ে প্রবাহিত বায়ুপ্রবাহ চরম তাপমাত্রাকে প্রশমিত করে, যদিও উচ্চ অক্ষাংশের জন্য সূর্যালোকের সময়কালের যথেষ্ট হেরফের ঘটে। এই সামুদ্রিক প্রভাবের ফলে এই অঞ্চলের জলবায়ু মেঘলা ও সিক্ত এবং এখনকার সূর্যালোক ঘণ্টা কম। গ্রীষ্মকালে গড় তাপমাত্রা ২০ ডিগ্রির ঘরে থাকে এবং শীতকালে গড় তাপমাত্রা হিমাঙ্কের কিছুটা উপরে থাকে।\nএকবিংশ শতাব্দীর শুরু থেকে বৈশ্বিক উষ্ণায়নের প্রভাব আরও গুরুত্বপূর্ণ হয়ে উঠেছিল। এই অঞ্চল তীব্র খরা (যেমন ২০১৮ সালের খরা), ৪০.০ ডিগ্রি সেলসিয়াস (১০৪.০ ডিগ্রি ফারেনহাইট)-এর বেশি তাপমাত্রায় তাপপ্রবাহের (২০১৯) শিকার হয়েছিল।\n\n\n== আরও দেখুন ==\n\n\n== তথ্যসূত্র ==\n\n\n=== উদ্ধৃত উৎস ===\nBotting, Douglas (১৯৮৫), From the Ruins of the Reich: Germany 1945–1949, New York: Crown Publishing, আইএসবিএন 978-0-517-55865-2 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nDickinson, Robert E. (১৯৪৫), The Regions of Germany, 7, London: Routledge, পৃষ্ঠা 70 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nFrench Directorate for Economic Affairs (৮ সেপ্টেম্বর ১৯৪৫), Memorandum on the separation of the German industrial regions উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nGareau, Frederick H. (জুন ১৯৬১), \"Morgenthau's Plan for Industrial Disarmament in Germany\", Western Political Quarterly, 14 (2): 517–53, জেস্টোর 443604, ডিওআই:10.2307/443604 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nGI staff (১৯৬৬), German International, 10, পৃষ্ঠা 30 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nOsmańczyk, Edmund Jan; Mango, Anthony (২০০৩), Encyclopedia of the United Nations and International Agreements: A to F, পৃষ্ঠা 1970 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nLane, Kathryn (২০০১), Germany: The Land, পৃষ্ঠা 24 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nLevine, Alan J (১৯৯২), \"Second Battle of the Ruhr\", The Strategic Bombing of Germany: 1940–1945 (illustrated সংস্করণ), Greenwood Publishing Group, পৃষ্ঠা 172–174, আইএসবিএন 9780275943196 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nYoder, Amos (জুলাই ১৯৫৫), \"The Ruhr Authority and the German Problem\", Review of Politics, 17 (3): 345–358, এসটুসিআইডি 145465919, জেস্টোর 1404797, ডিওআই:10.1017/s0034670500014261 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== আরও পড়ুন ==\nKift, Roy, Tour the Ruhr: The English language guide  ওয়েব্যাক মেশিনে আর্কাইভকৃত ২২ মে ২০২২ তারিখে (3rd ed., 2008) (আইএসবিএন ৩-৮৮৪৭৪-৮১৫-৭) Klartext Verlag, Essen\nBerndt, Christian. Corporate Germany between Globalization and Regional Place Dependence: Business Restructuring in the Ruhr Area (2001)\nCrew, David.  Town in the Ruhr: A Social History of Bochum, 1860–1914 (1979) (আইএসবিএন ০২৩১০৪৩০০৭)\nFischer, Conan. The Ruhr Crisis, 1923–1924 (2003)\nGillingham, John. \"Ruhr Coal Miners and Hitler's War\", Journal of Social History Vol. 15, No. 4 (Summer, 1982), pp. 637–653 in JSTOR* Chauncy D. Harris, \"The Ruhr Coal-mining District\", Geographical Review, 36 (1946), 194–221.\nGillingham, John. Industry and Politics in the Third Reich: Ruhr Coal, Hitler, and Europe (1985) (আইএসবিএন ০২৩১০৬২৬০৫)\nPounds, Norman J. G. \"The Ruhr Area: A Problem in Definition,\" Geography 36#3 (1951), pp. 165–178. online\nPounds, Norman J. G. The Ruhr: A Study in Historical and Economic Geography (1952) online  ওয়েব্যাক মেশিনে আর্কাইভকৃত ৫ জুন ২০১১ তারিখে\nPierenkemper, Toni. \"Entrepreneurs in Heavy Industry: Upper Silesia and the Westphalian Ruhr Region, 1852 to 1913\", Business History Review Vol. 53, No. 1 (Spring, 1979), pp. 65–78 in JSTOR\nRoyal Jae Schmidt. Versailles and the Ruhr: Seedbed of World War II (1968)\nSpencer, Elaine Glovka. \"Employer Response to Unionism: Ruhr Coal Industrialists before 1914,\" Journal of Modern History Vol. 48, No. 3 (Sep., 1976), pp. 397–412 in JSTOR\nSpencer, Elaine Glovka. Management and Labor in Imperial Germany: Ruhr Industrialists as Employers, 1896–1914. Rutgers University Press. (1984) online\nTodd, Edmund N. \"Industry, State, and Electrical Technology in the Ruhr Circa 1900\", Osiris 2nd Series, Vol. 5, (1989), pp. 242–259 in JSTOR\n\n\n== বহিঃসংযোগ ==\n\nRuhr Tourism\nPost-Surrender Program for Germany (September 1944)\nRuhr Delegation of the United States of America, Council of Foreign Ministers American Embassy Moscow, March 24, 1947  ওয়েব্যাক মেশিনে আর্কাইভকৃত ১০ মার্চ ২০০৭ তারিখে\nDraft, The President's Economic Mission to Germany and Austria, Report 3, March, 1947; OF 950B: Economic Mission as to Food…; Truman Papers.  ওয়েব্যাক মেশিনে আর্কাইভকৃত ৬ জুন ২০১১ তারিখে\nFrance, Germany and the Struggle for the War-making Natural Resources of the Rhineland Describes the contest for the Ruhr and Saar over the centuries.\nRuhrgebietsbilder: Photos about the Ruhr  ওয়েব্যাক মেশিনে আর্কাইভকৃত ২৪ আগস্ট ২০২১ তারিখে"}