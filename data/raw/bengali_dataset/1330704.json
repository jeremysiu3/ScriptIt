{"pageid": 1330704, "title": "আনা স্টারকি", "url": "https://bn.wikipedia.org/wiki?curid=1330704", "content": "অ্যানে ক্যাথরিন \"আনা\" স্টারকি (বিবাহপূর্ব নিয়েলসেন) (১৮৫৬ - ১৯৩৯) ছিলেন একজন ডেনিশ -সুইডিশ রাজনীতিবিদ (সামাজিক গণতন্ত্রী), ট্রেড ইউনিয়ন সংগঠক, নারীবাদ এবং সম্পাদক। তিনি প্রধানত সুইডেনে সক্রিয় ছিলেন।\n\n\n== প্রাথমিক জীবন ==\n১৮৫৬ আনা স্টারকি সালে কোপেনহেগেনের ফ্রেড্রিকসবার্গ যাজকপল্লীতে একটি অত্যন্ত দরিদ্র পরিবারে জন্মগ্রহণ করেন। তিনি জেনস নিলসেন এবং তাঁর স্ত্রী কারেন হ্যানসেনের কন্যা ছিলেন। জেনস ছিলেন একজন শ্রমিক। আট ভাইবোনের মধ্যে তিনি ছিলেন সর্বকনিষ্ঠ এবং সেই সময়ে অন্যান্য শ্রমজীবী ​​মেয়েদের মতোই তাঁকে ছোটবেলা থেকেই পারিবারিক আয়ে অবদান রাখতে হত। তিনি মাকে সাহায্য করার মাধ্যমে কাজ শুরু করেছিলেন। তাঁর মা ছিলেন একজন গৃহ-ভিত্তিক দর্জি। আনা সাত বছর স্কুলে পড়া শেষ করার পরে, সেলাই ব্যবসার মধ্যে নিযুক্ত হন।\n\n\n== কর্ম জীবন ==\nডেনমার্কে স্টারকি একজন দর্জি হিসাবে কাজ করেছিলেন। সেখানে তিনি ডেনিশ ট্রেড ইউনিয়ন আন্দোলনে সক্রিয় ছিলেন। ১৮৯১ সালে, তিনি সুইডিশ ট্রেড ইউনিয়ন সংগঠক ফ্রেডরিক স্টারকির সাথে সুইডেনে চলে আসেন। ফ্রেডরিকের সাথে তাঁর সম্পর্ক ছিল; কিন্তু তাঁরা কখনো বিয়ে করেননি, তবুও আনা তাঁর উপাধি ব্যবহার করে গেছেন।\nতিনি মহিলাদের জন্য ট্রেড ইউনিয়ন গড়ে তোলার কাজে অগ্রণী ছিলেন এবং তিনি দলের মধ্যে একটি সামাজিক গণতান্ত্রিক মহিলা গোষ্ঠী তৈরির জন্যও কাজ করেছিলেন। তিনি ১৯০০ থেকে ১৯২৫ সাল পর্যন্ত সুইডিশ সোশ্যাল ডেমোক্রেটিক পার্টির সদস্য এবং উইমেনস ট্রেড ইউনিয়নের সভাপতি (১৯০২ - ১৯০৭) ছিলেন। তিনি মারিয়া স্যান্ডেলের (১৯০৪ - ১৯০৯) সাথে মর্গনব্রিস পত্রিকার সম্পাদনা করেছেন এবং সুইডেনে সামাজিক গণতান্ত্রিক মহিলার সাম্মানিক (অবৈতনিক) সভাপতি ছিলেন (১৯২০ - ১৯২৫)।\n\n\n== তথ্যসূত্র ==\n\nগানহিল্ড কাইল ও ইভা ভন ক্রুসেনস্টজারনা (1993)। Kvinnoprofiler. Norstedts Tryckeri AB স্টকহোম: Natur &amp; Kultur ।আইএসবিএন ৯১-২৭-৭৫৩৪৯-২আইএসবিএন 91-27-75349-2 ।\nStig Hadenius, Torbjörn Nilsson & Gunnar Åselius (1996)। Sveriges ইতিহাস. বোরস: বোনিয়ার অ্যালবস।আইএসবিএন ৯১-৩৪-৫১৮৫৭-৬আইএসবিএন 91-34-51857-6 ।\n\n\n== আরও পড়ুন ==\nসুইডিশ উইমেনস বায়োগ্রাফিক্যাল লেক্সিকনে আনা স্টারকি"}