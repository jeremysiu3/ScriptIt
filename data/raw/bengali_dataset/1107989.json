{"pageid": 1107989, "title": "২০২২ আইসিসি পুরুষ টি২০ বিশ্বকাপ বৈশ্বিক বাছাইপর্ব বি", "url": "https://bn.wikipedia.org/wiki?curid=1107989", "content": "২০২২ আইসিসি পুরুষ টি২০ বিশ্বকাপ বৈশ্বিক বাছাইপর্ব বি ছিল একটি আন্তর্জাতিক ক্রিকেট টুর্নামেন্ট যেটি ২০২২ সালের জুলাই মাসে জিম্বাবুয়েতে অনুষ্ঠিত হয়। টুর্নামেন্টটি ২০২২ আইসিসি পুরুষ টি২০ বিশ্বকাপে খেলার যোগ্যতা অর্জনের চূড়ান্ত ধাপ হিসেবে আয়োজিত হওয়া দুটি টুর্নামেন্টের একটি হিসেবে খেলা হয়। ২০১৮ সালের এপ্রিল মাসে আন্তর্জাতিক ক্রিকেট কাউন্সিল (আইসিসি) ২০১৯ সালের ১ জানুয়ারি থেকে সদস্য দলগুলোর মধ্যে অনুষ্ঠিত হওয়া সকল পুরুষ টোয়েন্টি২০ (টি২০) ম্যাচকে আন্তর্জাতিক মর্যাদা প্রদান করে। সে কারণে বৈশ্বিক বাছাইপর্বের সবগুলো ম্যাচ টোয়েন্টি২০ আন্তর্জাতিক (টি২০আই) হিসেবে খেলা হয়।\nবৈশ্বিক বাছাইপর্ব বি টুর্নামেন্টে অংশগ্রহণ করে আটটি দল যারা আঞ্চলিক বাছাইপর্ব থেকে উত্তীর্ণ হয়েছিল, ২০২১ আইসিসি পুরুষ টি২০ বিশ্বকাপ টুর্নামেন্টের প্রথম পর্ব থেকে বিদায় নিয়েছিল অথবা র‍্যাংকিং-এ এগিয়ে থাকার পরও এ পর্যায়ে উত্তীর্ণ হয়নি। আটটি দলকে দুটি গ্রুপে ভাগ করা হয়, যেখানে প্রতিটি গ্রুপ থেকে দুটি করে দল সেমিফাইনালে উত্তীর্ণ হয়। বৈশ্বিক বাছাইপর্বের ফাইনালে উত্তীর্ণ হওয়া দুই দল অস্ট্রেলিয়ায় অনুষ্ঠিত মূল বিশ্বকাপে খেলার যোগ্যতা অর্জন করে।\nটুর্নামেন্টের জন্য জিম্বাবুয়ে ভ্রমণের আগে মার্কিন যুক্তরাষ্ট্র ও জার্সি ভিন্টহুকে নামিবিয়ার সঙ্গে একটি অনানুষ্ঠানিক ত্রিদেশীয় সিরিজে অংশগ্রহণ করে। ২০২২ সালের জুন মাসে আইসিসি টুর্নামেন্টের পূর্ণাঙ্গ সূচি প্রকাশ করে।\nটুর্নামেন্টের সেমিফাইনালে গ্রুপ এ থেকে উত্তীর্ণ হয় জিম্বাবুয়ে ও মার্কিন যুক্তরাষ্ট্র, এবং গ্রুপ বি থেকে উত্তীর্ণ হয় নেদারল্যান্ডস ও পাপুয়া নিউ গিনি। সেমিফাইনালে যথাক্রমে পাপুয়া নিউ গিনি ও মার্কিন যুক্তরাষ্ট্রের বিরুদ্ধে জয়লাভ করে ফাইনালে উত্তীর্ণ হয় জিম্বাবুয়ে ও নেদারল্যান্ডস, যার ফলে উভয় দল ২০২২ আইসিসি পুরুষ টি২০ বিশ্বকাপে নিজেদের অংশগ্রহণ নিশ্চিত করে। ফাইনাল ম্যাচে নেদারল্যান্ডসকে ৩৭ রানে পরাজিত করে জিম্বাবুয়ে। প্রতিযোগিতার সেরা খেলোয়াড় নির্বাচিত হন জিম্বাবুয়ের সিকান্দার রাজা।\n\n\n== দলসমূহ ==\nটুর্নামেন্টে নিম্নলিখিত দলসমূহ অংশগ্রহণ করে:\n\n উগান্ডা\n জার্সি\n জিম্বাবুয়ে\n নেদারল্যান্ডস\n পাপুয়া নিউগিনি\n মার্কিন যুক্তরাষ্ট্র\n সিঙ্গাপুর\n হংকং\n\n\n== দলীয় সদস্য ==\n\nজার্সির বিপক্ষে খেলার সময় মার্কিন যুক্তরাষ্ট্রের আহসান আলি খান হাতে চোট পেয়ে টুর্নামেন্ট থেকে ছিটকে যান। তাঁর বদলি হিসেবে শিব কুমারকে মার্কিন যুক্তরাষ্ট্র দলে যোগ করা হয়। জিম্বাবুয়ের তেন্দাই চাতারাও জার্সির বিপক্ষে খেলার সময় চোট পান এবং টুর্নামেন্টের বাকি ম্যাচগুলো খেলতে অসমর্থ হয়ে পড়েন, যে কারণে তাঁর পরিবর্তে টনি মুনিয়োংগাকে জিম্বাবুয়ে দলে যুক্ত করা হয়।\n\n\n== গ্রুপ পর্ব ==\n\n\n=== গ্রুপ এ ===\n\n\n==== পয়েন্ট তালিকা ====\n\n  প্লেঅফে উত্তীর্ণ\n  সান্ত্বনা প্লেঅফে উত্তীর্ণ\n\n\n==== সূচি ====\n\n\n=== গ্রুপ বি ===\n\n\n==== পয়েন্ট তালিকা ====\n\n  প্লেঅফে উত্তীর্ণ\n  সান্ত্বনা প্লেঅফে উত্তীর্ণ\n\n\n==== সূচি ====\n\n\n== সান্ত্বনা প্লেঅফ ==\n\n\n=== বন্ধনী ===\n\n\n=== ৫ম স্থান সেমিফাইনাল ===\n\n\n=== ৭ম স্থান নির্ধারণী ===\n\n\n=== ৫ম স্থান নির্ধারণী ===\n\n\n== প্লেঅফ ==\n\n\n=== বন্ধনী ===\n\n\n=== সেমিফাইনাল ===\n\n\n=== ৩য় স্থান নির্ধারণী ===\n\n\n=== ফাইনাল ===\n\n\n== চূড়ান্ত অবস্থান ==\n\n\n== আরও দেখুন ==\n২০২২ আইসিসি পুরুষ টি২০ বিশ্বকাপ বৈশ্বিক বাছাইপর্ব এ\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টুর্নামেন্টের প্রধান পাতা (ইংরেজি)"}