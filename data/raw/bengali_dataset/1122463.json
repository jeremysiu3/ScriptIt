{"pageid": 1122463, "title": "দীপান্বিতা মার্টিন", "url": "https://bn.wikipedia.org/wiki?curid=1122463", "content": "দীপান্বিতা মার্টিন একজন বাংলাদেশী অভিনেত্রী। তিনি গোর (২০২০) চলচ্চিত্রে অভিনয়ের জন্য শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন। এছাড়া তিনি মেড ইন বাংলাদেশ/শিমু ও পায়ের তলায় মাটি নাই চলচ্চিত্রে অভিনয় করেছেন।\n\n\n== কর্মজীবন ==\nদীপান্বিতা বাংলাদেশ টেলিভিশনে শিশুশিল্পী হিসেবে তার অভিনয় জীবন শুরু করেন। তিনি যখন ষষ্ঠ শ্রেণির ছাত্রী তখন তার মঞ্চে অভিষেক হয়। শহীদুল আলম সাচ্চুর নির্দেশনায় থিয়েটার সেন্টারের একটি একক পরিবেশনায় তিনি প্রথম মঞ্চে পরিবেশনা করেন। এরপর তিনি নাগরিক নাট্যাঙ্গনের 'চাঁদবণিকের পালা', দেশ নাটকের 'নিত্যপুরাণ', মহাশ্বেতা দেবীর উপন্যাস অবলম্বনে সাঁওতাল সম্প্রদায়ের গল্প নিয়ে 'বিরসা কাব্য'-এ অভিনয় করেন। তার অভিনীত প্রথম চলচ্চিত্র বেলাল আহমেদের মাটির জাহাজ। ২০০৭-০৮ সালে নির্মিত হলেও চলচ্চিত্রটি মুক্তি পায়নি।\n২০১৮ সালে তিনি তানিম নূরের পরিচালনায় হৈচৈয়ের ওয়েব সিরিজ একাত্তর এবং রিহান রহমানের পরিচালনায় চরকির ওয়েব সিরিজ নিখোঁজ-এ অভিনয় করেছেন। তিনি ২০২০ সালে গাজী রাকায়েতের গোর চলচ্চিত্রে অভিনয় করেন। এটি বড় পর্দায় মুক্তিপ্রাপ্ত তার প্রথম চলচ্চিত্র। এই চলচ্চিত্রে অভিনয়ের জন্য শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন।\n২০২১ সালে তার অভিনীত আসাদ জামানের জলঘড়ি চলচ্চিত্রটি দেশের বাইরে প্রশংসিত হলেও দেশে এখনও সেন্সর ছাড়পত্র পায়নি। ২০২২ সালের মার্চে মুক্তি পাবে আন্তর্জাতিক অঙ্গনে সমাদৃত রুবাইয়াত হোসেনের মেড ইন বাংলাদেশ/শিমু। এছাড়া তিনি মুক্তি প্রত্যাশিত মোহাম্মদ রাব্বি মৃধার পায়ের তলায় মাটি নাই, নুরুল আলম আতিকের মানুষের বাগান, নূর ইমরান মিঠুর পাতালঘর, অমিত আশরাফের কাঁঠাল, সেঁজুতি সুবর্ণা টুশির রিপলস, সাইফুল ইসলাম মান্নুর পায়ের ছাপ চলচ্চিত্রে অভিনয় করছেন।\n\n\n== সমালোচনা ==\n২০২৪ সালে সংঘটিত কোটা সংস্কার আন্দোলনে ছাত্র-জনতার উপর স্বৈরাচার আওয়ামী লীগ সরকারের দমন-পীড়ন চলাকালে সরকারের পক্ষে অবস্থান নিয়েছিলেন দীপান্বিতা মার্টিন। আন্দোলন চলাকালীন সময়ে দীপান্বিতা মার্টিন সহ স্বৈরাচার আওয়ামী পন্থী শিল্পীদের একাংশ চিত্রনায়ক ফেরদৌসের নেতৃত্বে হোয়াটসঅ্যাপে 'আলো আসবেই' নামের একটি গ্রুপে আন্দোলনের বিরুদ্ধে সক্রিয় ছিলেন। অসহযোগ আন্দোলন পরবর্তী সময়ে ৩ সেপ্টেম্বর ২০২৪ তারিখে সামাজিক যোগাযোগ মাধ্যমে ঐ হোয়াটসঅ্যাপ গ্রুপ সংশ্লিষ্ট কিছু স্ক্রিনশট ছড়িয়ে পড়ে।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== ওয়েব ধারাবাহিক ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দীপান্বিতা মার্টিন (ইংরেজি)\nবাংলা মুভি ডেটাবেজে দীপান্বিতা মার্টিন"}