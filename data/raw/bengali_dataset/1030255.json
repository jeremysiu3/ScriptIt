{"pageid": 1030255, "title": "বৃহৎ ব্যাপ্তির ব্যাকটেরিয়া নিরোধক ঔষধ", "url": "https://bn.wikipedia.org/wiki?curid=1030255", "content": "বৃহৎ ব্যাপ্তির ব্যাকটেরিয়া নিরোধক ঔষধ (ইংরেজি: Broad-antimicrobial spectrum antibiotic) বলতে এক ধরনের ব্যাকটেরিয়া নিরোধক ঔষধকে (অ্যান্টিবায়োটিক) বোঝায়, যেগুলি সাধারণত গ্রাম-ধনাত্মক ও গ্রাম-ঋণাত্মক - এই দুই প্রধান দলের ব্যাকটেরিয়া দলের উপরে কাজ করে থাকে। এছাড়া একটি বৃহৎ পরিসীমার মধ্যে অন্তর্গত বহু বিভিন্ন  রোগ-সৃষ্টিকারী ব্যাকটেরিয়ার বিরুদ্ধে কাজ করে এরকম যেকোনও ব্যাকটেরিয়া নিরোধক ঔষধকেও বৃহৎ ব্যাপ্তির ব্যাকটেরিয়া নিরোধক ঔষধ ডাকা হয়ে থাকে। যখন সন্দেহ করা হয় যে কোনও ব্যাকটেরিয়াঘটিত রোগের সংক্রমণ হয়েছে, কিন্তু কোন্‌ দলের ব্যাকটেরিয়ার কারণে তা ঘটেছে, সেটি অজানা থাকে, তখন এই ঔষধগুলিকে ব্যবহার করা হয় (অভিজ্ঞতাভিত্তিক চিকিৎসা)। অথবা একাধিক দলের ব্যাকটেরিয়ার কারণে সংক্রমণ হয়েছে সন্দেহ হলেও এই ঔষধগুলি ব্যবহার করা হয়। এর বিপরীতে ক্ষুদ্র ব্যাপ্তির ব্যাকটেরিয়া নিরোধক ঔষধগুলি শুধুমাত্র নির্দিষ্ট একটি দলের ব্যাকটেরিয়ার উপরে কার্যকরী হয়ে থাকে। বৃহৎ ব্যাপ্তির ব্যাকটেরিয়া নিরোধক ঔষধগুলি শক্তিশালী হলেও এগুলি দেহের স্থানীয়, স্বাভাবিক ব্যাকটেরিয়াগুলির জন্য বিশেষভাবে ঝুঁকিপূর্ণ হতে পারে এবং জীবাণু নিরোধক সহিষ্ণুতার জন্ম দিতে পারে। বৃহৎ ব্যাপ্তির ব্যাকটেরিয়া নিরোধক ঔষধের একটি বহুল ব্যবহৃত উদাহরণ হল অ্যাম্পিসিলিন।\n\n\n== উদাহরণ ==\nমানবদেহের জন্য:\n\nডক্সিসাইক্লিন\nমিনোসাইক্লিন\nঅ্যামিনোগ্লাইকোসাইডস (স্ট্রেপটোমাইসিন ব্যতীত)\nঅ্যাম্পিসিলিন\nঅ্যামক্সিসিলিন (অগমেন্টিন বা ক্ল্যাভুলানিক অ্যাসিড)\nঅ্যাজিথ্রোমাইসিন\nকার্বাপেনেমস (যেমন, ইমিপেনেম)\nপিপেরাসিলিন\nকুইনোলোন (যেমন, সিপ্রোফ্লক্সাসিন)\nটেট্রাসাইক্লিন অ্যান্টিবায়োটিক (সেয়ারসাইক্লিন ব্যতীত)\nক্লোরামফেনিকল\nটিসার্সিলিন\nসালফামেথোক্সাজোল (ব্যাক্ট্রিম)\nওফ্লক্সাসিন\n\n\n== তথ্যসূত্র ==\n\n\n== আরও দেখুন ==\nবৃহৎ ব্যাপ্তির ভাইরাস নিরোধক ঔষধ (Broad-spectrum antiviral drug)\nবৃহৎ ব্যাপ্তির নিরাময়মূলক ঔষধ (Broad-spectrum therapeutic)"}