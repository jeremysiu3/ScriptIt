{"pageid": 13452, "title": "ইন্ডিয়ান ওয়েল্‌স মাস্টার্স", "url": "https://bn.wikipedia.org/wiki?curid=13452", "content": "ইন্ডিয়ান ওয়েল্‌স মাস্টার্স (ইংরেজি: Indian Wells Masters) মার্কিন যুক্তরাষ্ট্রের ক্যালিফোর্নিয়া অঙ্গরাজ্যের ছোট শহর ইন্ডিয়ান ওয়েলসে অনুষ্ঠিত একটি বার্ষিক টেনিস টুর্নামেন্ট। ইভেন্টটির স্পন্সরের দেয়া বর্তমান নাম বিএনপি পারিবাস ওপেন।\nটুর্নামেন্টটি এটিপি পেশাদারী পুরুষ টেনিস টুরের একটি মাস্টার্স মর্যাদাসম্পন্ন টুর্নামেন্ট এবং ডব্লিউটিএ প্রমীলা টেনিস টুরের টিয়ার ১ বা প্রথম স্তরের একটি টুর্নামেন্ট। এটি মার্চ মাসের শুরুতে মায়ামি মাস্টার্সের আগে অনুষ্ঠিত হয় এবং এর মূল ড্র ৮ দিনেরও বেশি সময় ধরে খেলা হয়। মহিলাদের ড্র সাধারণত বুধবারে শুরু হয় এবং পরের সপ্তাহের শনিবারে শেষ হয়। পুরুষদের ড্র শুক্রবারে শুরু হয়ে পরবর্তী সপ্তাহের রবিবারে শেষ হয়। মহিলা ও পুরুষ উভয় ক্ষেত্রেই একক খেলার ড্র-তে ৯৬ জন খেলোয়াড় অংশ নেন। ৩২ জন বাছাই খেলোয়াড় সরাসরি ২য় রাউণ্ডে প্রবেশ করেন।\nটুর্নামেন্টটি হার্ড কোর্টে খেলা হয় এবং চারটি টেনিস গ্র্যান্ড স্ল্যাম টুর্নামেন্টের পরে এটিতেই সবচেয়ে বেশি জনসমাগম ঘটে। এটিকে প্রায়ই \"পঞ্চম গ্র্যান্ড স্ল্যাম\" বলা হয়। গড়ে প্রায় আড়াই লাখ দর্শক এখানে খেলা দেখতে আসেন।\n\n\n== তথ্যসূত্র =="}