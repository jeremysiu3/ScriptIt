{"pageid": 1173484, "title": "অমিয়কুমার বন্দ্যোপাধ্যায়", "url": "https://bn.wikipedia.org/wiki?curid=1173484", "content": "অমিয়কুমার বন্দ্যোপাধ্যায় ( ১ জানুয়ারি ১৯১৬ – ১০ সেপ্টেম্বর ১৯৮৮) ছিলেন একজন পুরাতত্ত্বের বিশেষ আধিকারিক ও প্রাবন্ধিক। \n\n\n== জন্ম ও শিক্ষা জীবন ==\nঅমিয়কুমারের জন্ম অবিভক্ত বাংলার অধুনা বাংলাদেশের বরিশালে। পিতা বিপিনবিহারী বন্দ্যোপাধ্যায় নবদ্বীপ হিন্দু স্কুলের প্রধান শিক্ষক এবং  অক্ষয়কুমার দত্তের প্রিয় শিষ্য ছিলেন। পডাশোনায় মেধাবী অমিয় ম্যাট্রিক ও আই.এসসি পরীক্ষায় অষ্টম স্থান অধিকার করেন। পরে অর্থনীতি নিয়ে বি.এ এবং কলকাতা বিশ্ববিদ্যালয় থেকে এম.এ পাশ করেন।\n\n\n== কর্মজীবন ==\nবিসিএস পরীক্ষায় তৃতীয় স্থান অধিকার করে প্রাদেশিক সিভিল সার্ভিসে যোগ দেন এবং প্রায় রেকর্ড সময়ে আইএএস পর্যায় উন্নীত হন। পশ্চিমবঙ্গ রাজ্য সরকারের তথ্য ও জনসংযোগ বিভাগের সচিবের পদে থাকাকালীন ১৯৭৪ খ্রিস্টাব্দে অবসর গ্রহণ করেন। তথ্য ও জনসংযোগ বিভাগে কাজের সুবাদে বাদ্যের বিভিন্ন জেলার তথ্য সম্বলিত ইতিহাস, গেজেটিয়ার প্রকাশ করেন। লেখক জীবনে ক্যামেরা হাতে বেরিয়ে পড়েছেন। ভারত, নেপাল ও শ্রীলঙ্কার অসংখ্য স্থানে ভ্রমণ করেছেন এবং দেশ বিদেশের নানা পত্র পত্রিকায় প্রধানত ইংরেজীতে সচিত্র প্রবন্ধ রচনা করেছেন। ইংরাজী হতে বাংলায় অনুবাদও করেছেন। তার রচিত গ্রন্থগুলি হল—\n\nবাঁকুড়ার মন্দির\nবঙ্গলক্ষ্মীর ঝাঁপি\nরূপবতী নগরী\nচোখের আলোয় দেখেছিলাম\nদেখা হয় নাই\nহুগলি জেলার গেজেটিয়ার\nহাওড়া জেলার গেজেটিয়ার\nবাঁকুড়া জেলার গেজেটিয়ার\nঅনুবাদ-\nফ্রিডম রোড (আজাদী সড়ক) হাওয়ার্ড ফাস্ট-এর\nরাতের গাড়ি আগাথা ক্রিস্টির\nআলোক সম্পাত আগাথা ক্রিস্টির 'থ্রি অ্যাক্ট ট্র্যাজেডি'\nদশ পুতুল আগাথা ক্রিস্টির\nতিব্বতের যোগী ও তান্ত্রিকদের সান্নিধ্যে - ডেভিড নীল এর মাই জার্নি টু লাসা’র\nএছাড়াও পূর্ত বিভাগে কাজের সুবাদে পুরাতত্ব বিষয়ে সম্পাদনা করেছেন নদীয়া, হাওড়া, বাঁকুডা কোচবিহার জেলার পুরাকীর্তি।\n\n\n== তথ্যসূত্র =="}