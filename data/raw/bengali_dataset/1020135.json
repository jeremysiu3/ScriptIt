{"pageid": 1020135, "title": "অর্চনা মহন্ত", "url": "https://bn.wikipedia.org/wiki?curid=1020135", "content": "অৰ্চনা মহন্ত (১৮ মাৰ্চ, ১৯৪৯ - ২৭ আগস্ট, ২০২০) একজন ভারতীয় একক কণ্ঠশিল্পী। তিনি অসমীয়া ভাষার আধুনিক গান, ভক্তিমূলক গান এবং বিহুগানে কণ্ঠদান করেছেন। বেশ কয়েকটি অসমীয়া চলচ্চিত্রেও তিনি কণ্ঠ দিয়েছিলেন। শাস্ত্ৰীয় সংগীত ও লোকসংগীতের পদ্ধতিগত শিক্ষাগ্ৰহণ করা অৰ্চনা মহন্ত আকাশবাণীর বিশিষ্ট একক গায়িকা ছিলেন। অষ্টম শ্ৰেণীতে পড়ার সময় মাটির স্বৰ্গ নামের একটি চলচ্চিত্রে অভিনয় করার মাধ্যমে তিনি অভিনেত্ৰী হিসাবেও আত্মপ্রকাশ করেছিলেন। তারপর একাধিক নাটকে অভিনয় করেছিলেন। উল্লেখ্য যে অৰ্চনা মহন্ত ও তার স্বামী বিহুসম্ৰাট খগেন মহন্তের জুটি অসমীয়া সংগীতজগতে একটি বহুল সমাদৃত জুটি হিসেবে খ্যাত। তারা একেসঙ্গে মঞ্চপরিবেশনের মাধ্যমে শ্ৰোতা-দৰ্শকের মাঝে জনপ্ৰিয়তা অৰ্জন করেছিলেন।\n\n\n== শৈশব ও সংগীতজীবন ==\nঅৰ্চনা মহন্ত ১৯৪৯ সালের ১৮ মাৰ্চে গুয়াহাটির মহেন্দ্ৰ মোহন চৌধুরী হাসপাতালে জন্মগ্ৰহণ করেছিলেন। তার পিতার নাম মাধব দাস এবং মাতার নাম লাবণ্য দাস। প্রকৃত নিবাস বরপেটাতে হলেও সপরিবারে গুয়াহাটিতেই ছিলেন তারা। অৰ্চনা মহন্তর পিতা-মাতাও সংগীতের প্ৰতি অনুরাগী ছিলেন। বিশেষ করে মা লাবণ্য দাসই তার মনে সংগীতের প্ৰতি আকৰ্ষণ জুগিয়ে তুলিছিলেন।\n\n\n== ব্যক্তিগত জীবন ==\n১৯৭৩ সালে বিহু সম্ৰাট বলে পরিচিত খগেন মহন্তের সঙ্গে অৰ্চনা মহন্তের বিবাহ সম্পন্ন হয়। তাদের পুত্ৰ অঙ্গরাগ মহন্তও (পাপন) একজন প্ৰতিষ্ঠিত কণ্ঠশিল্পী। ২০১৪ সালের অৰ্চনা মহন্তের স্বামী খগেন মহন্তের দেহাবসান ঘটে।\n\n\n== উল্লেখযোগ্য গান ==\n\n\n== মৃত্যু ==\n২০২০ সালের ২৭ আগস্টে ৭২ বছর বয়সে অৰ্চনা মহন্ত মৃত্যুবরণ করেন। জানা যায় তিনি ডায়াবেটিস, উচ্চ রক্তচাপ এবং পারকিনসন রোগে ভুগছিলেন।\n\n\n== তথ্যসূত্র =="}