{"pageid": 1003373, "title": "সেন্ট হেলেনা জাতীয় ক্রিকেট দল", "url": "https://bn.wikipedia.org/wiki?curid=1003373", "content": "সেন্ট হেলেনা জাতীয় ক্রিকেট দল আন্তর্জাতিক ক্রিকেট খেলায় সেন্ট হেলেনার প্রতিনিধিত্বকারী জাতীয় দল। ব্রিটিশ দ্বীপপুঞ্জের এই ক্ষুদ্র এবং প্রত্যন্ত দেশটি, ২০০১ সাল হতে আইসিসি এর অনুমোদিত সদস্য। দলটি আফ্রিকান ক্রিকেট অ্যাসোসিয়েশনের সদস্য। ২০১৭ সাল থেকে দেশটি আইসিসি এর সহযোগী সদস্যপদ লাভ করে।\n২০১২ সালের এপ্রিল মাসে সেন্ট হেলেনা নিজেদের প্রথম আন্তর্জাতিক টুর্নামেন্টে অংশগ্রহণ করে। দক্ষিণ আফ্রিকায় অনুষ্ঠিত আইসিসি আফ্রিকা তৃতীয় বিভাগ টি২০ টুর্নামেন্টে, মালি, গাম্বিয়া, ক্যামেরুন এবং মরক্কোকে হারিয়ে আট দলের মাঝে পঞ্চম স্থান লাভ করে।\n২০১৮ সালের এপ্রিল মাসে তারা ২০১৮-১৯ আইসিসি টি২০ বিশ্বকাপ আফ্রিকা বাছাইপর্বে অংশগ্রহণ করে।  সেই মাসেই আইসিসি তার সকল সদস্যকে পূর্ণ টুয়েন্টি২০ আন্তর্জাতিক মর্যাদা দেয়ার সিদ্ধান্ত নেয়। ফলে ১ জানুয়ারি ২০১৯ এর পরবর্তী, সেন্ট হেলেনা এবং অন্যান্য সকল আইসিসি সদস্যের মধ্যবর্তী টুয়েন্টি২০ ম্যাচগুলো আন্তর্জাতিক মর্যাদা পায়।\n২০১৮ সালের অক্টোবর মাসে, দলটি ২০১৮-১৯ আইসিসি বিশ্ব টুয়েন্টি২০ এর দক্ষিণাঞ্চলীয় উপ অঞ্চলে অংশগ্রহণ করে। প্রথম তিন ম্যাচে বিজয়ী হলেও, শেষ পর্যন্ত তৃতীয় হওয়ায় আঞ্চলিক ফাইনালে উন্নীত হতে ব্যর্থ হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইএসপিএনক্রিকিনফোতে সেন্ট হেলেনা"}