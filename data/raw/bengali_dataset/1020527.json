{"pageid": 1020527, "title": "মারঈ আল-কারমি", "url": "https://bn.wikipedia.org/wiki?curid=1020527", "content": "মারঈ ইবনে আবু বকর আহমদ আল-কারমি (আরবি: مرعي بن يوسف بن أبي بكر بن أحمد الكرمي; ১৫৮০–১৬২৪) (সাধারনত মারঈ ইবনে ইউসুফ আল-কারমি নামে পরিচিত নামে পরিচিত ছিলেন) ছিলেন মুসলিম পণ্ডিত এবং সর্বাধিক বিখ্যাত হাম্বলি পণ্ডিতদের অন্যতম। তিনি তুলকার্ম শহরে জন্মগ্রহণ করেন এবং কায়রো শহরে মারা যান। তিনি বিপুল সংখ্যক ইসলামি বইয়ের রচয়িতা।\n\n\n== জীবনী ==\nমারঈ আল-কারমি ষোড়শ শতাব্দীতে ১৫৮০ সালের এপ্রিল মাসে ফিলিস্তিনের তুলকার্ম শহরে জন্মগ্রহণ করেন। তার জন্মের বছর সম্পর্কে মুসলিম পণ্ডিতদের মধ্যে মতপার্থক্য রয়েছে। আল-কারমি তুলকার্ম শহরে বেড়ে ওঠেন এবং তার শহরে শিক্ষালাভ করেন। এরপর তিনি জেরুজালেমে ইসলামী বিজ্ঞান অধ্যয়ন করেন।\nএরপর তিনি মিশরে গিয়ে আল-আজহার বিশ্ববিদ্যালয়ে যোগ দেন। সেখানে তিনি শাইখ মানসুর আল-বুহুতির সাথে অধ্যয়ন করেন। মারঈ আল-কারমি আল-আজহারের অন্যতম বিখ্যাত আলেম হয়ে ওঠেন। এরপর তিনি সুলতান হাসানের মসজিদের প্রধান শাইখ হন।\n\n\n== রচনা ==\nতিনি ফিকহ, আকীদা, তাফসীর, ইতিহাস, কবিতা, কুরআন ইত্যাদি অনেক বিষয়ে একশরও বেশি বইয়ের রচয়িতা ছিলেন। এর মধ্যে রয়েছে:\n\nদালিলুত তালিব লি-নাইলিল মতালিব\nগায়াতুল মুনতাহা ফিল জামই বাইনাল ইক্বনা‘ ওয়াল মুনতাহা— মাযহাবে তাঁর সর্বাধিক গুরুত্বপূর্ণ কাজ। তিনি এতে ইবন নাজ্জারের “আল-মুনতাহা”র বাক্যবিন্যাস অনুসরণ করেছেন এবং মূসা আল হাজ্জাওয়ীর “আল-ইক্বনা”তে আলোচিত অতিরিক্ত মাসআলা সন্নিবেশন  করেছেন।\nতাহকীকুল বুরহান ফি ইছবাত হাকীকাতুল মীজান\nলফজুল মুআত্তা ফি বায়ানুস সালাহুল উসতা\nদাফ'উশ শুবহাহ\nক্বালাইদুল মারযান ফিন-নাসীখ ওয়াল মানসুখ মিনাল কুরআন\n\n\n== ব্যক্তিগত জীবন ==\nতিনি বিবাহিত ছিলেন এবং ইয়াহিয়া ও আহমদ নামে দুই পুত্র ছিল।\n\n\n== মৃত্যু ==\nমারঈ আল-কারমি ১৬২৪ সালে কায়রোতে মারা যান এবং সেখানে সমাহিত করা হয়।\n\n\n== তথ্যসূত্র ==\n\n\n== বহিঃসংযোগ ==\nMar'i al-Karmi on Virtual International Authority File"}