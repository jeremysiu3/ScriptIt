{"pageid": 1387228, "title": "ক্লডিয়া গোলডিন", "url": "https://bn.wikipedia.org/wiki?curid=1387228", "content": "ক্লডিয়া গোলডিন (ইংরেজি: Claudia Goldin, জন্ম ১৪ই মে, ১৯৪৬) একজন মার্কিন অর্থনৈতিক ইতিহাসবিদ ও শ্রম অর্থনীতিবিদ যিনি বর্তমানে হার্ভার্ড বিশ্ববিদ্যালয়ে অর্থনীতি বিভাগের হেনরি লি অধ্যাপক। তিনি জাতীয় অর্থনৈতিক গবেষণা কার্যালয়ের অর্থনীতিতে লিঙ্গ বিষয়ক গবেষণা দলের সহ-পরিচালক। তিনি ১৯৮৯ থেকে ২০১৭ সাল পর্যন্ত অ্যামেরিকান ইকোনমি প্রোগ্রাম উন্নয়নের পরিচালক ছিলেন। তিনি বিভিন্ন বিষয়ে গবেষণা করেছেন, যাদের মধ্যে নারী শ্রমশক্তি, আয়ে লিঙ্গগত বৈষম্য, আয় বৈষম্য, প্রযুক্তিগত পরিবর্তন, শিক্ষা ও অভিবাসনের মতো বিষয়গুলি অন্তর্ভুক্ত। তার বেশিরভাগ গবেষণাকর্মে অতীতের দৃষ্টিকোণ থেকে বর্তমানকে অবলোকন ও ব্যাখ্যা করা হয় এবং বর্তমান উদ্বেগজনক বিষয়গুলির উৎস অনুসন্ধান করা হয়। তিনি ২০২৩ সালে অর্থনীতিতে নোবেল পুরস্কার লাভ করেন। \"শ্রমবাজারে নারীদের অংশগ্রহণের ফলাফল বিষয়ক জ্ঞানে অগ্রগতি সাধনের জন্য\" তাঁকে এই পুরস্কার প্রদান করা হয়।\nগোলডিন ২০১৩-১৪ শিক্ষাবর্ষে মার্কিন অর্থনৈতিক সংঘের প্রধান ছিলেন। ১৯৯০ সালে তিনি হার্ভার্ড বিশ্ববিদ্যালয়ের অর্থনীতি বিভাগের প্রথম স্থায়ী (টেনিউর্ড) নারী অধ্যাপকে পরিণত হন।\n\n\n== তথ্যসূত্র =="}