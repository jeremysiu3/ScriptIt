{"pageid": 1478066, "title": "পূর্ব বাংলার জাতীয় মুক্তি ফ্রন্ট", "url": "https://bn.wikipedia.org/wiki?curid=1478066", "content": "পূর্ব বাংলার জাতীয় মুক্তি ফ্রন্ট পূর্ব বাংলার সর্বহারা পার্টির সশস্ত্র সংগঠন। এটি নতুন বাংলাদেশ রাষ্ট্রের সমর্থনে সশস্ত্র গণযুদ্ধের সংগ্রামে জড়িয়ে পড়ে। তারপর থেকেই এর রাজনৈতিক ভাগ্য দুলতে থাকে।\n\n\n== ইতিহাস ==\n১৯৭১ সালে মুক্তিযুদ্ধের সময় সিরাজ সিকদার পূর্ব বাংলার গ্রামাঞ্চলে সর্বহারা সেল প্রতিষ্ঠার পরিকল্পনা করেন। ১৯৭১ সালের ৩০ এপ্রিল বরিশাল জেলার স্বরূপকাঠীতে তিনি পূর্ব বাংলার সশস্ত্র দেশপ্রেমিক বাহিনী নামে একটি ক্যাডার বাহিনী গঠন করেন। ১৯৭১ সালের ৩ জুন স্বরূপকাঠির পেয়ারাবাগে শ্রমিক-কৃষকসহ বঞ্চিত শ্রেণির রাজনৈতিক মঞ্চ হিসেবে পূর্ব বাংলার সর্বহারা পার্টি নামে একটি রাজনৈতিক দল গঠন করেন। তার দলের সশস্ত্র ক্যাডাররা পাকিস্তান সেনাবাহিনী ও মুক্তিবাহিনীর ওপর একযোগে হামলা চালায়।\nবাংলাদেশের অভ্যুদয়ের পর ১৯৭২ সালের ১৪ জানুয়ারি সর্বহারা পার্টির প্রথম কংগ্রেস অনুষ্ঠিত হয় এবং সিরাজ সিকদার দলের সভাপতি নির্বাচিত হন। ১৯৭৩ সালের এপ্রিল মাসে সিরাজ সিকদারকে সভাপতি করে ১১টি গণসংগঠন নিয়ে পূর্ব বাংলার জাতীয় মুক্তি ফ্রন্ট গঠিত হয়।\n\n\n== তথ্যসূত্র ==\n\n\n== বহিঃসংযোগ =="}