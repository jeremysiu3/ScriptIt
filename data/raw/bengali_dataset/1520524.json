{"pageid": 1520524, "title": "চাহত খান্না", "url": "https://bn.wikipedia.org/wiki?curid=1520524", "content": "চাহত খান্না, যিনি পূর্বে চাহত খান্না মির্জা নামেও পরিচিত ছিলেন, তিনি একজন ভারতীয় অভিনেত্রী যিনি হিন্দি চলচ্চিত্র এবং টেলিভিশনে কাজ করেন। খান্না সনি টিভির বড়ে অচ্ছে লগতে হ্যায়  ধারাবাহিকে আয়েশা শর্মা এবং জি টিভির কুবুল হ্যায় ধারাবাহিকে নিদা বেগের চরিত্রে অভিনয়ের জন্য পরিচিত।\n\n\n== কর্মজীবন ==\nচাহত ১৬ বছর বয়সেই বিনোদন জগতে প্রবেশ করেন। ২০০২ সালে প্রদীপ সরকারের সাথে ক্যাডবেরি সংস্থার একটি বিজ্ঞাপনে তিনি প্রথম কাজ করেছিলেন। তার প্রথম অভিনয় প্রকল্প ছিল ২০০২ সালে সম্প্রচারিত টেলিভিশন ধারাবাহিক শচী বাত সবি জগ জানে । তার অভিনীত প্রথম চলচ্চিত্র প্রকল্প ছিল ৭½ ফেরে  ছবিটি। একই বছর তিনি রোমাঞ্চধর্মী চলচ্চিত্র দ্য ফিল্ম (২০০৫) -এ অভিনেত্রী হিসেবে কাজ করেন। চলচিত্রটির পটকথা সংগ্রামী চলচ্চিত্র শিল্পীদের জীবনকে ঘিরে আবর্তিত হয়েছে। ২০০৫ সালে চাহত হিরো - ভক্তি হি শক্তি হ্যায় নামক ধারাবাহিকে একটি ক্যামিও চরিত্রে অভিনয় করেছিলেন।\nপরবর্তীকালে তাকে সনি টিভির কাজল নামক ধারাবাহিকঅনুষ্ঠানটিতে অভিনয় করতে দেখা যায়।\n২০০৯ সালে, চাহত এক ম্যায় এক তুম এবং পরে এমটিভি স্টান্টম্যানিয়া ধারাবাহিকে কাজ করেন।\n\n\n== ব্যক্তিগত জীবন ==\n১৬ বছর বয়সে ব্যবসায়ী ভারত নরসিংহানীর সাথে চাহতের  আলাপ হয়। ২০০৬ সালের ডিসেম্বরে বিয়ে করার আগে এই দম্পতি ছয় বছর সম্পর্কে ছিলেন। বিয়ের কয়েক মাস পর তাদের বিবাহবিচ্ছেদ হয়। চাহত অভিযোগ করেন যে নরসিংহানি এবং তার পরিবার তাকে শারীরিক ও মানসিকভাবে নির্যাতন করেছে। \n৮ ফেব্রুয়ারী ২০১৩ তারিখে, তিনি বলিউড লেখক শাহরুখ মির্জার ছেলে ফারহান মির্জাকে বিয়ে করেন।  এই দম্পতির দুটি কন্যা সন্তান রয়েছে।  যৌন ও মানসিক হয়রানির অভিযোগ তুলে ২০১৮ সালে খান্না বিবাহবিচ্ছেদের আবেদন করেন।  বিয়ের পর চাহত ইসলাম ধর্ম গ্রহণ করেছিলেন কিন্তু বিবাহবিচ্ছেদের পর তিনি হিন্দু ধর্মে ফিরে আসেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}