{"pageid": 1348317, "title": "রাণাঘাট মহকুমা", "url": "https://bn.wikipedia.org/wiki?curid=1348317", "content": "রাণাঘাট মহকুমা ভারতের অঙ্গরাজ্য পশ্চিমবঙ্গের নদিয়া জেলার একটি মহকুমা। এটি রাণাঘাট মহকুমা শাসকের করণ থেকে পরিচালিত হয়।\n\n\n== মহকুমার বিষয় ==\nনদীয়া জেলা গঙ্গা-ভাগীরথী নদী ব্যবস্থা দ্বারা গঠিত বৃহৎ পলল সমভূমির অংশ। সমভূমিটি মুর্শিদাবাদে বদ্বীপের সূচনা থেকে দক্ষিণ দিকে ছড়িয়ে পড়েছে।  রানাঘাট মহকুমার পশ্চিমে রয়েছে ভাগীরথী নদী, আর নদীর ওপারে অবস্থিত পূর্ব বর্ধমান ও হুগলি জেলা। ভূসংস্থানগতভাবে, রানাঘাট মহকুমা কৃষ্ণনগর-শান্তিপুর সমভূমি জুড়ে যেমন বিস্তৃত যা সমগ্র জেলার কেন্দ্রীয় অংশ দখল করে, তেমনই জেলার দক্ষিণ-পূর্ব অংশে রানাঘাট-চাকদহ সমভূমির নিচু এলাকাও রয়েছে। চূর্ণী নদী এই দুটি সমভূমি অঞ্চলকে পৃথক করে। এলাকাটি দক্ষিণ দিকে ঢালু। পূর্ব সীমান্তের একটি অংশ বাংলাদেশের সাথে সীমানা নির্দেশ করে। এলাকায় কোনও এক কালে বিশাল বন ছিল কিন্তু ভারত ভাগের পরপরই এই জেলায় পূর্ব পাকিস্তান থেকে আগত বাঙালি উদ্বাস্তুদের বিশাল সমাগম ঘটে এবং তাদের অনবরত আগমনে বনভূমি কৃষি জমিতে রূপান্তরিত হয়।\n\n\n== অন্যান্য মহকুমাসমূহ ==\nনদিয়া জেলা নিম্নলিখিত চারটি মহকুমা বিভক্ত:\n\n\n== প্রশাসনিক একক ==\nরাণাঘাট মহকুমায় ছয়টি পুলিশ স্টেশন, চারটি সমষ্টি উন্নয়ন চক্র, চারটি পঞ্চায়েত সমিতি, ৪৭ টি গ্রাম পঞ্চায়েত, ৩২৭ টি মৌজা ২৯৩ টি জনাধ্যুষিত গ্রাম, তিনটি পৌরসভা, দুটি বিজ্ঞাপিত এলাকা, ২৩ টি জনগণনা নগর ও ৫ টি মফস্বল এলাকা রয়েছে। পৌরসভাগুলি হল: রাণাঘাট, শান্তিপুর এবং বীরনগর। বিজ্ঞাপিত এলাকা দুটি হল: তাহেরপুর এবং কুপার্স ক্যাম্প। জনগণনা নগরগুলি হল : নৃসিংহপুর, হরিনদী ভস্তশালা, ঘোড়ালিয়া, বেহারিয়া, ফুলিয়া, বগুলা, বাদকুল্লা, পাটুলি, গাংনী, কামগাছি, রাঘবপুর, পানপাড়া, আইশতলা, সতীগাছা, আনুলিয়া, গোপালপুর, পার্বতীপুর, হালালপুর কৃষ্ণপুর, হিজুলী, রাণাঘাট জনগণনা নগর, নাসরা, গাংনাপুর এবং বেলঘরিয়া। রাণাঘাটের মফস্বল এলাকাগুলি হল: মাগুরখালী (১৩ নং ওয়ার্ড), তাহেরপুর (১৪ নং ওয়ার্ড), বারাসাত (১৫ নং ওয়ার্ড), ভাদুড়ী (১৬ নং ওয়ার্ড) ও মহিষডাঙ্গা (১৭ নং ওয়ার্ড)। মহকুমা সদর রাণাঘাট শহরে অবস্থিত।\n\n\n== জনপরিসংখ্যান ==\n২০১১ সালে রাণাঘাট মহাকুমার জনসংখ্যা ছিল ১৪,৩২,৭৬১ জন, যা ভারতের স্বাধীনতার পূর্বে ১৯৪১ সালে ছিল ১,৭৪,৬৮০ জন।\nস্বাধীনতার পূর্বে ও বর্তমান সময়ে বিভিন্ন ধর্মীয় মানুষের জনপরিসংখ্যান নিম্নরূপ:\n\n\n== পুলিশ স্টেশন ==\nরানাঘাট মহকুমার থানাগুলির নিম্নলিখিত বৈশিষ্ট্য এবং আইনগত অধিকার রয়েছে:\n\n\n== ব্লকের তালিকা ==\nরাণাঘাট মহকুমার অন্তর্গত সমষ্টি উন্নয়ন চক্রগুলি হল: \n\n\n== গ্রাম পঞ্চায়েত ==\nএই মহকুমার চারটি ব্লকে রয়েছে মোট ৪৭ টি গ্রাম পঞ্চায়েত:\nহাঁসখালী চক্রে রয়েছে ১৩ টি গ্রাম পঞ্চায়েত, যথা, বগুলা ১, বেতনা গোবিন্দপুর, মামজোয়ান, রামনগর বড়চুপড়িয়া ১, বগুলা ২, দক্ষিণপাড়া ১, ময়ূরহাট ১, বাদকুল্লা ১, দক্ষিণপাড়া ২, ময়ূরহাট ২, রামনগর বড়চুপড়িয়া ২, বাদকুল্লা ২ ও গাজনা।\nশান্তিপুর চক্রে রয়েছে ১০ টি গ্রাম পঞ্চায়েত, যথা, আড়বান্দী ১, বাগআঁচড়া, ফুলিয়া, নবল্লা, আড়বান্দী ২, বেলঘরিয়া ১, গয়েশপুর, বাবলা, বেলঘরিয়া ২ ও হরিপুর।\nরাণাঘাট ১ চক্রে রয়েছে ১০ টি গ্রাম পঞ্চায়েত, যথা, আনুলিয়া,  কালীনারায়ণপুর পাহাড়পুর, নপাড়া মশুণ্ডা, রামনগর ২, বারাসাত, পায়রাডাঙ্গা, তারাপুর, হাবিবপুর, খিসমা ও রামনগর ১।\nরাণাঘাট ২ চক্রে রয়েছে ১৪ টি গ্রাম পঞ্চায়েত, যথা, আঁইশমালী, বৈদ্যপুর ২, কমলপুর, রঘুনাথপুর হিজুলী ২, আড়ংঘাটা, দেবগ্রাম, মাঝেরগ্রাম, বহিরগাছি, দত্তফুলিয়া, নোকাড়ী, রঘুনাথপুর হিজুলী ১, বৈদ্যপুর ১, যুগলকিশোর ও শ্যামনগর।\n\n\n== শিক্ষা ব্যবস্থা ==\n২০১১ সালে সংঘটিত আদমশুমারি অনুসারে নদিয়া জেলার সাক্ষরতার হার ছিল ৭৪.৯৭ শতাংশ। তেহট্ট মহকুমার স্বাক্ষরতার হার সর্বনিম্ন তথা ৬৭.২৫ শতাংশ, কৃষ্ণনগর সদর মহকুমার সাক্ষরতার হার ৭১.০৩ শতাংশ, রাণাঘাট মহকুমার সাক্ষরতার হার ৭৯.৫১ শতাংশ এবং কল্যাণী মহাকুমার সাক্ষরতার হার সর্বাধিক তথা ৮৩.৩৫ শতাংশ।\n২০১৩-১৪ সালের হিসাব অনুসারে নিম্নলিখিত তালিকাটি নদিয়া জেলার শিক্ষা ব্যবস্থার প্রতিরূপ তুলে ধরছে:\n\nবি.দ্র.: প্রাথমিক বিদ্যালয়ে জুনিয়র বেসিক স্কুল অন্তর্ভুক্ত;  মাধ্যমিক বিদ্যালয়, উচ্চ বিদ্যালয় এবং উচ্চ মাধ্যমিক বিদ্যালয়ের মধ্যে রয়েছে মাদ্রাসা;  কারিগরি স্কুলগুলির মধ্যে রয়েছে জুনিয়র টেকনিক্যাল স্কুল, জুনিয়র গভর্নমেন্ট পলিটেকনিক, ইন্ডাস্ট্রিয়াল টেকনিক্যাল ইনস্টিটিউট, ইন্ডাস্ট্রিয়াল ট্রেনিং সেন্টার, নার্সিং ট্রেনিং ইনস্টিটিউট ইত্যাদি।  কারিগরি ও পেশাগত কলেজের মধ্যে রয়েছে ইঞ্জিনিয়ারিং কলেজ, মেডিকেল কলেজ, প্যারা-মেডিকেল ইনস্টিটিউট, ম্যানেজমেন্ট কলেজ, শিক্ষক প্রশিক্ষণ ও নার্সিং ট্রেনিং কলেজ, আইন কলেজ, আর্ট কলেজ, সঙ্গীত কলেজ ইত্যাদি। বিশেষ ও উপানুষ্ঠানিক শিক্ষা কেন্দ্রের মধ্যে রয়েছে শিশু শিক্ষা কেন্দ্র, মাধ্যমিক শিক্ষা।  কেন্দ্র, রবীন্দ্র মুক্ত বিদ্যালয়ের কেন্দ্র, স্বীকৃত সংস্কৃত টোল, অন্ধ এবং অন্যান্য প্রতিবন্ধী ব্যক্তিদের জন্য প্রতিষ্ঠান, অঙ্গনওয়াড়ি কেন্দ্র, সংস্কারমূলক বিদ্যালয় ইত্যাদি।\nনিম্নোক্ত প্রতিষ্ঠানগুলির রাণাঘাট মহাকুমার অন্তর্গত:\n\nরানাঘাট কলেজ ১৯৫০ সালে রানাঘাটে স্থাপিত হয়। কল্যাণী বিশ্ববিদ্যালয়ের সাথে এটি অধিভুক্ত। এখানে কলা, বিজ্ঞান এবং বাণিজ্যে স্নাতক বিষয়ে পড়াশোনা হয়। এতে বাংলায় স্নাতকোত্তর পড়াশোনার সুবিধা রয়েছে।\nশান্তিপুর কলেজ ১৯৪৮ সালে শান্তিপুরে স্থাপিত হয়। পণ্ডিত লক্ষ্মীকান্ত মৈত্রের উদ্যোগে এই কলেজ স্থাপিত। এটি কল্যাণী বিশ্ববিদ্যালয়ের অধিভুক্ত। এখানে বাংলা, ইংরেজি, সংস্কৃত, ইতিহাস, দর্শন, রাষ্ট্রবিজ্ঞান, পদার্থবিদ্যা, রসায়ন, গণিত, উদ্ভিদবিদ্যা, হিসাববিজ্ঞান এবং ব্যবহারিক কম্পিউটারে স্নাতক পড়ানো হয়।\nপ্রীতিলতা ওয়াদ্দেদার মহাবিদ্যালয় ২০০৭ সালে রাণাঘাট ২ সমষ্টি উন্নয়ন ব্লকের পানিখালীতে স্থাপিত হয়। এটি প্রাথমিকভাবে মহিলা কলেজ হিসাবে প্রতিষ্ঠিত হলেও পরে সহ-শিক্ষামূলক হয়ে ওঠে।  এটি একটি সরকারি সাহায্যপ্রাপ্ত সাধারণ ডিগ্রি কলেজ।\nশ্রীকৃষ্ণ কলেজ ১৯৫২ সালে বগুলায় স্থাপিত হয়। কল্যাণী বিশ্ববিদ্যালয়-এর সাথে অধিভুক্ত এই কলেজে বাংলা, ইংরেজি, সংস্কৃত, ইতিহাস, ভূগোল, রাষ্ট্রবিজ্ঞান, দর্শন, অর্থনীতি, শিক্ষা, পদার্থবিদ্যা, রসায়ন, গণিত এবং হিসাববিজ্ঞানে স্নাতক পড়ানো হয়।\n\n\n== তথ্যসূত্র =="}