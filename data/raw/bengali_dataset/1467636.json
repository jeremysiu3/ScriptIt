{"pageid": 1467636, "title": "ওমি বৈদ্য", "url": "https://bn.wikipedia.org/wiki?curid=1467636", "content": "ওমি বৈদ্য (জন্ম: ১০ জানুয়ারি ১৯৮২) একজন ভারতীয় বংশোদ্ভূত মার্কিন অভিনেতা। তিনি ২০০৯ সালের নাট্যধর্মী থ্রি ইডিয়টস চলচ্চিত্রে চতুর রামলিঙ্গম ওরফে \"সাইলেন্সার\" চরিত্রে অভিনয়ের জন্য প্রসিদ্ধ। এই কাজের জন্য তিনি শ্রেষ্ঠ নবাগত অভিনেতা বিভাগে স্ক্রিন পুরস্কার ও আইফা পুরস্কার অর্জন করেন। অভিনয়ের পাশাপাশি ওমি একাধিক স্বল্পদৈর্ঘ্য চলচ্চিত্র পরিচালনা করেছেন এবং চলচ্চিত্র সম্পাদক হিসেবে কাজ করেছেন। তিনি একাধিক বিজ্ঞাপনচিত্রেও কাজ করেছেন।\n\n\n== প্রারম্ভিক জীবন ==\nবৈদ্য ১৯৮২ সালের ১০ই জানুয়ারি ক্যালিফোর্নিয়ার ইউকা ভ্যালিতে জন্মগ্রহণ করেন এবং ইউকা ভ্যালির জশুয়া ট্রিতে বেড়ে ওঠেন। তিনি লস অ্যাঞ্জেলেস কাউন্টি হাই স্কুল ফর দি আর্টসে পড়াশোনা করেন এবং পরে ক্যালিফোর্নিয়া বিশ্ববিদ্যালয়, সান্তা ক্রুজে দুই বছর পড়াশোনা করেন। তিনি এরপর নিউ ইয়র্ক বিশ্ববিদ্যালয়ের টিশ স্কুল অব দি আর্টসে স্থানান্তরিত হন এবং স্নাতক সম্পন্ন করে।\n\n\n== কর্মজীবন ==\n\nতিনি ২০০৯ সালের নাট্যধর্মী থ্রি ইডিয়টস চলচ্চিত্রে চতুর রামলিঙ্গম ওরফে \"সাইলেন্সার\" চরিত্রে অভিনয়ের জন্য প্রসিদ্ধ। এই কাজের জন্য তিনি বিপুল প্রশংসিত হন এবং শ্রেষ্ঠ নবাগত অভিনেতা বিভাগে স্ক্রিন পুরস্কার ও আইফা পুরস্কার অর্জন করেন।\n\n\n== ব্যক্তিগত জীবন ==\nবৈদ্য ২০০৯ সালের ২২শে আগস্ট মিনাল পটেলকে বিয়ে করেন। ২০১৫ সালে তাদের প্রথম সন্তান জন্মগ্রহণ করে। ২০১৮ সালে তাদের দ্বিতীয় সন্তান জন্মগ্রহণ করে।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ওমি বৈদ্য  (ইংরেজি)\nবলিউড হাঙ্গামায় ওমি বৈদ্য"}