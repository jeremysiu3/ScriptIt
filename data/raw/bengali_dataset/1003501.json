{"pageid": 1003501, "title": "২০২০ বাংলাদেশে ভাস্কর্য বিতর্ক", "url": "https://bn.wikipedia.org/wiki?curid=1003501", "content": "২০২০ সালে বাংলাদেশে ভাস্কর্য বিতর্ক হল ২০২০ সালে নভেম্বর মাসে শুরু হওয়া বাংলাদেশের ঢাকার ধোলাইখালে সমসাময়িক আওয়ামী লীগ সরকার কর্তৃক বাংলাদেশের জাতির পিতা এবং আওয়ামী লীগের কেন্দ্রীয় রাজনৈতিক আদর্শ ব্যক্তিত্ব শেখ মুজিবুর রহমানের ভাস্কর্য সৃষ্টি নিয়ে ইসলামপন্থী সংগঠন হেফাজতে ইসলাম বাংলাদেশের ধর্মীয় বিরোধিতাকে কেন্দ্র করে চলমান রাজনৈতিক ঘটনাবলি। হেফাজতে ইসলামের মতে, ইসলামে জীবন্ত চলনক্ষম জীবের ভাস্কর্য বা প্রতিকৃতি তৈরি হল মূর্তি বা প্রতিমা তৈরির সমতুল্য, যা পরবর্তীতে ঐ ভাস্কর্যের উপাসনার দিকে ধাবিত করে, একারণে ইসলামে এর প্রতি কঠোরভাবে নিষেধাজ্ঞা আরোপ করা হয়েছে। অপরদিকে ক্ষমতাসীন দলের রাজনৈতিক প্রতিনিধিগণ উক্ত মতের বিরোধিতা করে বলেন, ভাস্কর্য আর উপাসনার মূর্তি এক নয়, হেফাজতে ইসলাম সরকার বিরোধীদের প্ররোচনায় ইসলামের ভুল ব্যাখ্যা দিয়ে ইচ্ছাকৃতভাবে ক্ষমতাসীন আওয়ামী লীগ সরকারকে রাজনৈতিক অসুবিধায় ফেলতে চাচ্ছে। এই বিষয় নিয়ে সরকার ও ইসলামপন্থী দলগুলোর আন্দোলন, প্রতিবাদ ও বাদানুবাদ ক্রমেই তীব্র আকার ধারণ করে। ইসলামপন্থী অধিকাংশ দল সরকারের বিরোধিতা করলেও কিছু ইসলামপন্থী দল সরকারের পক্ষ হয়ে কথা বলেন। উক্ত অস্থিরতার এক পর্যায়ে ভাস্কর্য বিরোধী আন্দোলনের অন্যতম নেতা মামুনুল হক, সৈয়দ ফয়জুল করিম ও জুনায়েদ বাবুনগরীর বিরুদ্ধে সরকার রাষ্ট্রদোহী মামলা দায়ের করে।\n\n\n== তথ্যসূত্র =="}