{"pageid": 1008169, "title": "ওয়াসিম হায়দার", "url": "https://bn.wikipedia.org/wiki?curid=1008169", "content": "ওয়াসিম হায়দার (উর্দু: وسیم حیدر‎‎; জন্ম: ৬ জুন, ১৯৬৭) ফয়সালাবাদ এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের সূচনালগ্নে অত্যন্ত সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে ফয়সালাবাদ ও পাকিস্তান ইন্টারন্যাশনাল এয়ারলাইন্স দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে পারদর্শী ছিলেন।\n\n\n== খেলোয়াড়ী জীবন ==\n১৯৮৩-৮৪ মৌসুম থেকে ২০০২-০৩ মৌসুম পর্যন্ত ওয়াসিম হায়দারের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে তিনটিমাত্র একদিনের আন্তর্জাতিকে অংশগ্রহণ করেছেন ওয়াসিম হায়দার। সবগুলো ওডিআইই ১৯৯২ সালের ক্রিকেট বিশ্বকাপে খেলেছিলেন তিনি। ২৩ ফেব্রুয়ারি, ১৯৯২ তারিখে মেলবোর্নে ওয়েস্ট ইন্ডিজ দলের বিপক্ষে একদিনের আন্তর্জাতিকে অভিষেক ঘটে তার। ৪ মার্চ, ১৯৯২ তারিখে সিডনিতে পাকিস্তান দলের বিপক্ষে সর্বশেষ ওডিআইয়ে অংশ নেন তিনি। তাকে কোন টেস্টে অংশগ্রহণ করার সুযোগ দেয়া হয়নি।\n\n\n== তথ্যসূত্র ==\n\n\n== আরও দেখুন ==\nওয়াসিম জাফর\nইনজামাম-উল-হক\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে ওয়াসিম হায়দার  (ইংরেজি)\nক্রিকেটআর্কাইভে ওয়াসিম হায়দার   (সদস্যতা প্রয়োজনীয়) (ইংরেজি)"}