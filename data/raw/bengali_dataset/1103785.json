{"pageid": 1103785, "title": "বিমলেন্দ্র নিধি", "url": "https://bn.wikipedia.org/wiki?curid=1103785", "content": "বিমলেন্দ্র নিধি (মৈথিলি/নেপালি/দেবনাগরী:  विमलेन्द्र निधि ) হচ্ছেন নেপালের প্রাক্তন উপ-প্রধানমন্ত্রী ও স্বরাষ্ট্র মন্ত্রী। তিনি নেপালের শাসক দল নেপালি কংগ্রেসের বর্তমান সহ-সভাপতি। তিনি তার মূল নামের পাশাপাশি বিমলজি বা নিধিজি নামেও পরিচিত।\n\n\n== ব্যক্তিগত জীবন ==\nনেপালের অন্যতম প্রতিষ্ঠাতা মহেন্দ্র নারায়ণ নিধি এবং প্রেম সাগরী নিধির ঘরে জন্মগ্রহণ কারী বিমলেন্দ্র নিধি পরিবারের দ্বিতীয় পুত্র। নিধি পরিবার ধানুসার নগরাইন পৌরসভার বাসিন্দা।\nনেপালি কংগ্রেসের সহ-সভাপতি হিসেবে বিমলেন্দ্র নিধিকে নিজ দলের সভাপতি এবং নেপালের প্রধানমন্ত্রী শের বাহাদুর দেউবার  ঘনিষ্ঠ আস্থাভাজন বলে মনে করা হয়।\n\n\n== রাজনৈতিক পেশা ==\n\nবিমলেন্দ্র নিধি ১৪ বছর বয়সেই তার বাবার গ্রেপ্তারের সাক্ষী হয়ে ছাত্র রাজনীতিতে যোগ দেন। তিনি নেপালি কংগ্রেস পার্টির ছাত্র শাখা নেপাল স্টুডেন্টস ইউনিয়নের (এন.এস.ইউ) প্রাক্তন সভাপতি। তিনি মাত্র ২৩ বছর বয়সেবিশ্বেশ্বর প্রসাদ কোইরালা কর্তৃক নির্বাচিত হয়ে জাতীয় পর্যায়ে ইউনিয়নের নেতৃত্ব দিয়েছিলেন।\nতিনি ৪ মে ২০২১ তারিখে নেপালি কংগ্রেস পার্টির সহ-সভাপতি পদে নির্বাচিত হন।\nতিনি নেপালি কংগ্রেস (গণতান্ত্রিক) পার্টির সাধারণ সম্পাদক ছিলেন। নেপালের ২য় জনআন্দোলনের আগে মতপার্থক্যের কারণ দেখিয়ে নেপালি কংগ্রেস পার্টি থেকে বেরিয়ে গিয়ে এই দল গঠিত হয়েছিল। আন্দোলনের পরে দুই দল একত্রিত হওয়ার পরেও ২০০৯ সাল পর্যন্ত তিনি মূল দল নেপালি কংগ্রেসে তিনি স্বপদে বহাল থাকেন।\nতিনি দুবার সাধারণ প্রশাসন মন্ত্রী, একবার শিক্ষা ও ক্রীড়া মন্ত্রী এবং একই সাথে এক মাসের জন্য শিল্প, বাণিজ্য ও সরবরাহ মন্ত্রী হিসাবে দায়িত্ব পালন করেছেন। তিনি ভৌত অবকাঠামো ও পরিবহন মন্ত্রী হিসেবেও দায়িত্ব পালন করেছেন। পুস্প কমল দাহালের দ্বিতীয় মন্ত্রিসভায় তিনি স্বরাষ্ট্রমন্ত্রী দায়িত্ব পালনের পাশাপাশি উপ-প্রধানমন্ত্রী হিসেবে দায়িত্ব পালন করেন। ক্ষমতা ভাগাভাগির অংশ হিসেবে তিনি দ্বিতীয় দাহাল মন্ত্রিসভায় নেপালি কংগ্রেসের ১৫ জন মন্ত্রীকে নেতৃত্ব দেন। তিনি নেপালের ভারপ্রাপ্ত প্রধানমন্ত্রী হিসেবেও দায়িত্ব পালন করেছেন।\n\n \nতার রাজনৈতিক দৃষ্টিভঙ্গির জন্য তাকে বারবার গ্রেপ্তার করা হয়েছে। বিশেষ করে ১৯৯০ সালের জনআন্দোলনে প্রায় ৩০ বছর বয়সে এবং ২য় জনআন্দোলনে প্রায় ৪০ বছর বয়সে তাকে গ্রেপ্তার করা হয়েছে। তিনি মোট সাত বছর কারাগারে কাটিয়েছেন।\nনিধি ধানুশা জেলার ধনুশা ৩ আসন থেকে গণপরিষদের সদস্য হিসাবে দুবার নির্বাচিত হয়েছিলেন। এছাড়াও তিনি ধনুশা ৪ আসন থেকে প্রতিনিধি হিসাবে ১৯৯৪ থেকে ২০০৮ সাল পর্যন্ত নেপালি প্রতিনিধি সভার সদস্য হিসাবেও দায়িত্ব পালন করেছেন।\n\n\n== নির্বাচনী ইতিহাস ==\n১৯৯৪ আইনসভা নির্বাচন\nধনুশা-৪\n\n১৯৯৯ আইনসভা নির্বাচন\nধনুশা-৪\n\n২০০৮ গণপরিষদ নির্বাচন\nধনুশা-৩\n\n২০১৩ গণপরিষদ নির্বাচন\nধনুশা-৩\n\n২০১৭ প্রতিনিধি সভা নির্বাচন\nধনুশা-৩\n\n\n== শিক্ষা ==\nতিনি ত্রিভুবন বিশ্ববিদ্যালয় থেকে রাষ্ট্রবিজ্ঞানে এমএ ডিগ্রি অর্জন করেন।\n\n\n== আরো দেখুন ==\nরাম সরোজ যাদব\nনেপালি কংগ্রেস\n\n\n== তথ্যসূত্র =="}