{"pageid": 1183512, "title": "হাজারিকা", "url": "https://bn.wikipedia.org/wiki?curid=1183512", "content": "হাজারিকা (অসমীয়া: হাজৰিকা) ছিল আহোম ও কোচ রাজ্যের একজন পাইক-কর্মকর্তার পদবি। ১০০০ পাইকের দায়িত্বে থাকা কর্মকর্তাকে হাজরিকা বা হাজারিকা বলা হতো। এটি নিছক একটি প্রশাসনিক পদবি ছিলো। অর্থাৎ, কোনও বংশ বা গোত্রের সাথে এই পদবি বা উপাধির কোনও সম্পর্ক ছিলো না।\nসাধারণত আহোম, চুতীয়া ও কোচ সম্প্রদায়ের মাঝে এই পদবিটির ব্যবহার দেখা যায়। আহোম হাজারিকা ছাড়াও বুরঞ্জীতে অনেক চুতীয়া হাজারিকারও উল্লেখ পাওয়া যায়। উদাহরণ স্বরূপ, রাজা সুসেনফার শাসনকালে বনরুকিয়া হাজারিকা ছিলেন চুতীয়া বংশের। মোয়ামরিয়া বিদ্রোহের সময় কীৰ্তিচন্দ্র বরবড়ুয়াই প্রথমে একজন চুতীয়া হাজারিকার নেতৃত্বে বিদ্রোহীদের বিরুদ্ধে যুদ্ধের উদ্দেশ্যে সেনা পাঠিয়েছিলেন। ১৬৭২ খ্রিস্টাব্দের দফলা আক্রমণের সময়তেও চুতীয়া হাজারিকা দফলার বিরুদ্ধে যুদ্ধ করেছিলেন। চুতীয়া রাজ্যের পতনের পর চুতীয়া হাজারিকাকে শিল্পের কাজে নিয়োজিত করা হয়েছিল।\nকোচ প্রশাসনিক ব্যবস্থাতেও পদবি হিসেবে হাজারিকার উল্লেখ রয়েছে। আহোমের বিরুদ্ধে যুদ্ধের সময়ে কোচ হাজারিকার ভূমিকার কথাও ইতিহাসে পাওয়া যায়।\n\n\n== উল্লেখযোগ্য হাজারিকা ==\nযোগেন্দ্র নাথ হাজারিকা, ভারতীয় রাজনীতিবিদ, আসামের মুখ্যমন্ত্রী\nভূপেন হাজারিকা, ভারতীয় গায়ক, গীতিকার, সুরকার, সংগীতকার, কবি এবং চলচ্চিত্র নির্মাতা\nবাঘ হাজারিকা ১৭ শতকের আসামের ব্যক্তিত্ব\nঅতুল চন্দ্র হাজারিকা (১৯০৩-১৯৮৬), আসামের অসমীয়া সাহিত্যিক। . . .\nমৃণাল হাজারিকা\nবলরাম হাজারিকা, অসমীয়া পশু ট্র্যাকার\nপ্রীতম হাজারিকা (জন্ম ১৯৬৯), ভারতীয় ক্রিকেটার\nদেবানন্দ হাজারিকা, ভারতীয় রাজনীতিবিদ\nধ্রুব হাজারিকা (জন্ম ১৯৫৬), ভারতীয় ঔপন্যাসিক\nদিগন্ত হাজারিকা, অভিনেতা\nআয়েশা হাজারিকা, ব্রিটিশ/ স্কটিশ সম্প্রচারক/ সাংবাদিক এবং রাজনৈতিক ভাষ্যকার (ও সাবেক উপদেষ্টা)\n\n\n== তথ্যসূত্র =="}