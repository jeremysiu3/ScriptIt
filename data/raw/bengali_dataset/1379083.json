{"pageid": 1379083, "title": "বসন্ত রামজি খানোলকর", "url": "https://bn.wikipedia.org/wiki?curid=1379083", "content": "বসন্ত রামজি খানোলকার (১৩ এপ্রিল ১৮৯৫ - ২৯ অক্টোবর ১৯৭৮), যিনি ভি আর খানোলকার নামে বেশি পরিচিত, ছিলেন একজন ভারতীয় প্যাথলজিস্ট। তিনি ক্যান্সার, রক্তের গ্রুপ এবং কুষ্ঠ রোগসহ মহামারীর কারণ অনুসন্ধান ইত্যাদির ক্ষেত্রে অসামান্য অবদান রাখেন। তাকে \"ভারতে প্যাথলজি এবং চিকিৎসা গবেষণার জনক\" বলা হয়। \n\n\n== জীবনী ==\nবসন্ত রামজি খানোলকরের জন্ম ১৮৯৫ খ্রিস্টাব্দের ১৩ এপ্রিল  ব্রিটিশ ভারতের  বোম্বে প্রেসিডেন্সির গোমন্তক মারাঠা সমাজ পরিবারে। চিকিৎসাবিজ্ঞানে স্নাতক হওয়ার পর তিনি লন্ডন যান এবং ১৯২৩ খ্রিস্টাব্দে লন্ডন বিশ্ববিদ্যালয় থেকে প্যাথলজিতে এম.ডি ডিগ্রি লাভ করেন।\nদেশে ফিরে তিনি মুম্বাইয়ের গ্রান্ট মেডিকেল এবং শেঠ জিএস মেডিকেল কলেজের প্যাথলজির অধ্যাপক হন।\nএছাড়াও, তিনি টাটা মেমোরিয়াল হাসপাতালের সাথে ঘনিষ্ঠভাবে যুক্ত ছিলেন এবং গবেষণাগার ও গবেষণার পরিচালক হিসেবে দায়িত্ব পালন করেন। ভারত সরকার তাকে মেডিসিনের জাতীয় গবেষণা অধ্যাপক নিযুক্ত করেন এবং এই পদে তিনি দশ বছর ধরে অধিষ্ঠিত ছিলেন। তিনি ইন্ডিয়ান ক্যান্সার রিসার্চ সেন্টার প্রতিষ্ঠা করতে সাহায্য করেন এবং ১৯৭৩ খ্রিস্টাব্দ পর্যন্ত পরিচালক হিসাবে দায়িত্ব পালন করেন।\nতিনি ইন্ডিয়ান অ্যাসোসিয়েশন অফ প্যাথলজিস্ট অ্যান্ড মাইক্রোবায়োলজিস্ট'-এর প্রতিষ্ঠাতা-সভাপতি ছিলেন। তিনি ক্যান্সার এবং কুষ্ঠ রোগের উপর তিনটি গ্রন্থ এবং শতাধিক বৈজ্ঞানিক গবেষণাপত্র প্রকাশ করেছেন।\n১৯৫৫ খ্রিস্টাব্দে ভারত সরকার চিকিৎসাক্ষেত্রে অসামান্য অবদানের জন্য তাকে তৃতীয় সর্বোচ্চ বেসামরিক পুরস্কার পদ্মভূষণ প্রদান করে। \nডা.বসন্ত রামজি খানোলকর ১৯৭৮ খ্রিস্টাব্দের ২৯ অক্টোবর পরলোক গমন করেন।\n\n\n== সম্মানজনক পদ ==\nআন্তর্জাতিক ক্যান্সার গবেষণা কমিশনের সভাপতি (১৯৫০-১৯৫৪);\n'ইন্টারন্যাশনাল ইউনিয়ন অ্যাগেইনস্ট ক্যান্সার'-এর সভাপতি;\nক্যান্সার এবং কুষ্ঠ রোগের উপর বিশ্ব স্বাস্থ্য সংস্থার প্যানেলের সদস্য;\nপারমাণবিক বিকিরণের প্রভাব সম্পর্কিত জাতিসংঘের বৈজ্ঞানিক কমিটির সদস্য;\nচিকিৎসা গবেষণা বিষয়ক  বিশ্ব স্বাস্থ্য সংস্থার উপদেষ্টা কমিটির সদস্য।\nবৈজ্ঞানিক ও শিল্প গবেষণা কাউন্সিলের গভর্নিং বডির সদস্য;\nভারত সরকারের পরমাণু শক্তি বিভাগের জৈবিক ও চিকিৎসা উপদেষ্টা কমিটির চেয়ারম্যান (১৯৫৫-১৯৬০);\nমুম্বই বিশ্ববিদ্যালয়ের উপাচার্য; (১৯৬০-১৯৬৩)।\n\n\n== নির্বাচিত প্রকাশনা ==\nনন-স্পেসিফিক ট্রেনিং অফ অ্যান্টিবডি প্রোডাকশন 'দ্য জার্নাল অফ প্যাথলজি অ্যান্ড ব্যাকটিরিওলজি' তে, (ভলিউম ২৭, ইস্যু ২, পৃষ্ঠা ১৮১-১৮৬), ১৯২৪ খ্রিস্টাব্দে প্রকাশিত;\n'গামা-সিটোস্টেরিল গ্লাইকোসাইড ইন ট্যোবাকো'। বিজ্ঞান সাময়িকীতে (ভলিউম ১২২, ইস্যু ৩১৬৮, পৃষ্ঠা ৫১৫-৫১৬) ১৯৫৫ খ্রিস্টাব্দের ১৬ সেপ্টেম্বর প্রকাশিত (টি.বি. পানসে এবং ভি.ডি দিবেকর-এর সঙ্গে যৌথভাবে রচিত)\n\"স্মোকিং অ্যান্ড চিউইং অফ ট্যোবাকো ইন রিলেশন টু ক্যান্সার অফ দ্য আপার অ্যালিমেন্টারি ট্র্যাক্ট\" ব্রিটিশ মেডিকেল জার্নাল-এ (1 (4922): 1111–4। doi : 10.1136/bmj.1.4922.1111 পিএমসি 2061862। পিএমআইডি 14363805 ) ১৯৫৫ খ্রিস্টাব্দের ৭ মে প্রকাশিত;(এল ডি সংঘভি, কেসিএম রাও-এর সঙ্গে যৌথভাবে রচিত)\n\"ডাইগনোসিস অফ লেফ্রোসিস\", (১ মার্চ ১৯৬১) 'ইন্ডিয়ান জার্নাল অফ ডার্মাটোলজি, ভেনারোলজি অ্যান্ড লেপ্রোলজি'।( 27 (3): 59-68। আইএসএসএন- 0378-6323। পিএমআইডি- 29244278)ভ\n\n\n== তথ্যসূত্র =="}