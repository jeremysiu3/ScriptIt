{"pageid": 1122782, "title": "মোহাম্মদ রফিকুল ইসলাম", "url": "https://bn.wikipedia.org/wiki?curid=1122782", "content": "মোহাম্মদ রফিকুল ইসলাম (জন্ম: ১৯ মার্চ ১৯৬৯) একজন বাংলাদেশী শিক্ষাবিদ। তিনি বাংলাদেশ প্রকৌশল বিশ্ববিদ্যালয়ের (বুয়েট) নেভাল আর্কিটেকচার ও মেরিন ইঞ্জিনিয়ারিং বিভাগের অধ্যাপক এবং গাজীপুরে অবস্থিত আন্তর্জাতিক প্রযুক্তি বিশ্ববিদ্যালয়, ইসলামিক ইউনিভার্সিটি অব টেকনোলজির (আইইউটি) উপাচার্য।\n\n\n== জন্ম ==\nতিনি ১৯৬৯ সালের ১৯ মার্চ জন্মগ্রহণ করেন।\n\n\n== শিক্ষা ==\nমোহাম্মদ রফিকুল ইসলাম বাংলাদেশ প্রকৌশল বিশ্ববিদ্যালয়ের নেভাল আর্কিটেকচার ও মেরিন ইঞ্জিনিয়ারিং বিভাগ থেকে ১৯৯৩ সালে স্নাতক ও ১৯৯৭ সালে স্নাতকোত্তর ডিগ্রি লাভ করেন। ২০০১ সালে তিনি জাপানের ইয়োকোহামা জাতীয় বিশ্ববিদ্যালয় থেকে ডক্টরেট ডিগ্রি অর্জন করেন।\n\n\n== কর্মজীবন ==\nরফিকুল ইসলাম ১৯৯৪ সালে বাংলাদেশ প্রকৌশল বিশ্ববিদ্যালয়ের নেভাল আর্কিটেকচার ও মেরিন ইঞ্জিনিয়ারিং বিভাগে প্রভাষক হিসেবে শিক্ষকতা জীবন শুরু করেন। এরই ধারাবাহিকতায় ২০০৯ সালে তিনি অধ্যাপক পদে উন্নীত হন। এছাড়াও তার বিশ্বের একাধিক বিশ্ববিদ্যালয়ে অধ্যাপনার অভিজ্ঞতা রয়েছে।\nঅধ্যাপনার পাশাপাশি তিনি বুয়েটের ইনস্টিটিউশনাল কোয়ালিটি অ্যাসুরেন্স সেলের পরিচালক, বঙ্গবন্ধু শেখ মুজিবুর রহমান মেরিটাইম ইউনিভার্সিটির সিন্ডিকেট সদস্য, খুলনা শিপইয়ার্ড লিমিটেডের পরিচালকসহ বিভিন্ন গুরুত্বপূর্ণ দায়িত্ব পালন করেন।\nমোহাম্মদ রফিকুল ইসলাম ২০২০ সালের ১ সেপ্টেম্বর গাজীপুরে অবস্থিত আন্তর্জাতিক প্রযুক্তি বিশ্ববিদ্যালয়, ইসলামিক ইউনিভার্সিটি অব টেকনোলজির (আইইউটি) উপাচার্য হিসেবে যোগদান করেন।\n\n\n== প্রকাশনা ==\nদেশিয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}