{"pageid": 1109814, "title": "জঁ এফালা", "url": "https://bn.wikipedia.org/wiki?curid=1109814", "content": "জঁ এফালা কোমগেপ (আরবি: Jean Efala; ১১ আগস্ট ১৯৯২; জঁ এফালা নামে সুপরিচিত) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে নাইজেরীয় ক্লাব আকওয়া ইউনাইটেড এবং ক্যামেরুন জাতীয় দলের হয়ে গোলরক্ষক হিসেবে খেলেন।\n২০১০–১১ মৌসুমে, ক্যামেরুনীয় ফুটবল ক্লাব ফোভু ক্লাব বাহামের যুব পর্যায়ের হয়ে খেলার মাধ্যমে এফালা ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১২–১৩ মৌসুমে, ক্যামেরুনীয় ক্লাব কোতোঁ স্পোর্টের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কোতোঁ স্পোর্টের হয়ে ৩ মৌসুমে ৯৬ ম্যাচে অংশগ্রহণ করার পর ২০১৪–১৫ মৌসুমে তিনি লুমে যোগদান করেছেন। লুমে দুই মৌসুম অতিবাহিত করার পর কানোন ইয়াউন্দের সাথে চুক্তি স্বাক্ষর করেছেন। পরবর্তীকালে, তিনি কোতোঁ স্পোর্টের হয়ে খেলেছেন। ২০১৯–২০ মৌসুমে, তিনি কোতোঁ স্পোর্ট হতে নাইজেরীয় ক্লাব আকওয়া ইউনাইটেডে যোগদান করেছেন।\n২০১১ সালে, এফালা ক্যামেরুন অনূর্ধ্ব-২০ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। প্রায় ১ বছর যাবত ক্যামেরুনের বয়সভিত্তিক দলের হয়ে খেলার পর, তিনি ২০১২ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজঁ এফালা কোমগেপ ১৯৯২ সালের ১১ই আগস্ট তারিখে ক্যামেরুনের এমফুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nএফালা ক্যামেরুন অনূর্ধ্ব-২০ দলের হয়ে খেলার মাধ্যমে ক্যামেরুনের প্রতিনিধিত্ব করেছেন।\n২০১২ সালের ১৯শে ডিসেম্বর তারিখে, ২০ বছর, ৪ মাস ও ৮ দিন বয়সে, ডান পায়ে ফুটবল খেলায় পারদর্শী এফালা অ্যাঙ্গোলার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি অ্যাঙ্গোলা ১–০ গোলের ব্যবধানে জয়লাভ করেছিল। ক্যামেরুনের হয়ে অভিষেকের বছরে এফালা সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nজঁ এফালা – ফিফা প্রতিযোগিতার রেকর্ড (ইংরেজি) \nসকারওয়েতে জঁ এফালা  (ইংরেজি)  \nট্রান্সফারমার্কেটে জঁ এফালা (ইংরেজি) \nওয়ার্ল্ডফুটবল.নেটে জঁ এফালা (ইংরেজি) \nইএসপিএন এফসিতে জঁ এফালা (ইংরেজি) \nন্যাশনাল-ফুটবল-টিমস.কমে জঁ এফালা (ইংরেজি)"}