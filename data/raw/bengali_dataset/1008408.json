{"pageid": 1008408, "title": "কুমিল্লার রসমালাই", "url": "https://bn.wikipedia.org/wiki?curid=1008408", "content": "কুমিল্লার রসমালাই বাংলাদেশের প্রসিদ্ধ একপ্রকার রসমালাই নামক মিষ্টান্ন যা কুমিল্লা জেলা শহরে প্রস্তুত হয়ে থাকে। এটি 'কুমিল্লার রসমালাই' নামে দেশে ও বিদেশে পরিচিতি লাভ করেছে। ২০২৪ সালে কুমিল্লার রসমালাই  ভৌগোলিক নির্দেশক (জিআই) হিসেবে স্বীকৃতি লাভ করে। কুমিল্লা জেলা শহরের নামে এই রসমালাই পরিচিতি লাভ করেছে। কুমিল্লার রসমালাই এর মধ্যে কুমিল্লা শহরের মনোহরপুর এলাকার মাতৃ ভান্ডারের রসমালাই আদি ও জনপ্রিয়। রাষ্ট্রীয় বিভিন্ন অনুষ্ঠানে ভিনদেশি ও দেশি আমন্ত্রিত অতিথিদের আপ্যায়ন করা হয় নগরের মনোহরপুর এলাকার মাতৃভান্ডারের রসমালাই দিয়ে।\n\n\n== ইতিহাস ==\nআনুমানিক ১৯০০ সালের দিকে কুমিল্লা অঞ্চলে রসমালাই তৈরি শুরু হয়। ১৯৩০ সালে কুমিল্লার মাতৃ ভাণ্ডার রসমালাই বানিয়ে নাম করে। শংকর সেনগুপ্তের হাতে এটি বিকশিত হয়।\n\n\n== পদ্ধতি ==\nবিভিন্ন গোয়ালার কাছ থেকে সংগৃহীত দুধ চুলায় নির্দিষ্ট তাপমাত্রায় জ্বাল দেওয়া হয়। কমপক্ষে দুই ঘণ্টা জ্বাল দেওয়ার পর দুধ ঘন হয় ও ছানায় রূপ নেয়। এরপর ছানা কেটে ছোট ছোট দানাদার মিষ্টির মতো বানানো হয়। পরে রসের মধ্যে দিয়ে তা রসমালাইতে পরিণত করা হয়।\n\n\n== আরও দেখুন ==\nরসমালাই\nছানামুখী\n\n\n== তথ্যসূত্র =="}