{"pageid": 1487221, "title": "আর্তেম দোভবিক", "url": "https://bn.wikipedia.org/wiki?curid=1487221", "content": "আর্তেম ওলেকসান্দ্রোভিচ দোভবিক (ইউক্রেনীয়: Артем Олександрович Довбик; জন্ম: ২১ জুন ১৯৯৭; আর্তেম দোভবিক নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব জিরোনা এবং ইউক্রেন জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৫ সালে, দোভবিক ইউক্রেন অনূর্ধ্ব-১৮ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় তিন বছর যাবত ইউক্রেনের বয়সভিত্তিক দলের হয়ে খেলার পর, তিনি ২০২১ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ২৫ ম্যাচে ৮টি গোল করেছেন।\n\n\n== প্রারম্ভিক জীবন ==\nআর্তেম ওলেকসান্দ্রোভিচ দোভবিক ১৯৯৭ সালের ২১শে জুন তারিখে ইউক্রেনের চেরকাসিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদোভবিক ইউক্রেন অনূর্ধ্ব-১৮ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১৫ সালে তিনি ইউক্রেন অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৩ বছরে ৮ ম্যাচে অংশগ্রহণ করে ১টি গোল করেছেন।\n২০২১ সালের ৩১শে মার্চ তারিখে, ২৩ বছর, ৯ মাস ও ১০ দিন বয়সে, বাম পায়ে ফুটবল খেলায় পারদর্শী দোভবিক কাজাখস্তানের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। উক্ত ম্যাচের ৮১তম মিনিটে মধ্যমাঠের খেলোয়াড় মিকোলা শাপারেঙ্কোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি কাজাখস্তান ১–১ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে দোভবিক সর্বমোট ৬ ম্যাচে ২টি গোল করেছেন। জাতীয় দলের হয়ে অভিষেকের ২ মাস ও ২৯ দিন পর, ইউক্রেনের জার্সি গায়ে প্রথম গোলটি করেছেন; ২০২১ সালের ২৯শে জুন তারিখে, সুইডেনের বিরুদ্ধে ম্যাচের ১২১তম মিনিটে অলেকসান্দ্র জিনচেঙ্কোর অ্যাসিস্ট হতে ইউক্রেনের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআর্তেম দোভবিক – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আর্তেম দোভবিক  (ইংরেজি)  \nসকারবেসে আর্তেম দোভবিক (ইংরেজি) \nবিডিফুটবলে \nইইউ-ফুটবলে আর্তেম দোভবিক (ইংরেজি) \nট্রান্সফারমার্কেটে আর্তেম দোভবিক (ইংরেজি) \nওয়ার্ল্ডফুটবল.নেটে আর্তেম দোভবিক (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আর্তেম দোভবিক (ইংরেজি)"}