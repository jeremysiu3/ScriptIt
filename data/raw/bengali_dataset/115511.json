{"pageid": 115511, "title": "ডোম", "url": "https://bn.wikipedia.org/wiki?curid=115511", "content": "ডোম একপ্রকার আদিবাসী তফসিলি জাতিবিশেষ। পশ্চিমবঙ্গের পশ্চিমাঞ্চলের বাঁকুড়া, বীরভূম , ঝাড়গ্রাম ইত্যাদি জেলায় প্রচুর সংখ্যায় ডোম জাতির লোকেরা বাস করেন।\n২০০১ সালের জনগণনা অনুযায়ী, ডোমদের সংখ্যা ৩১৬,৩৩৭। এঁরা পশ্চিমবঙ্গের তফসিলি জাতি জনসংখ্যার ১.৭ শতাংশ। ডোমদের ৪৬ শতাংশ শিক্ষিত – এর মধ্যে পুরুষ সাক্ষরতার হার ৫৮.৯ শতাংশ ও নারী সাক্ষরতার হার ৩২.৬ শতাংশ।\nডোমদের উপবর্ণগুলির মধ্যে পেশার ভিত্তিতে নামকরণের প্রবণতা রয়েছে। যেমন, পশুপালক গোষ্ঠীগুলি গাওলি নামে পরিচিত, যা একটি সংস্কৃত শব্দ থেকে উদ্ভূত। মেষপালক গোষ্ঠীটির নাম \"গদরিয়া\", যা মেষের প্রাচীন হিন্দি প্রতিশব্দ \"গদর\" থেকে উদ্ভূত। ডোমরা ঐতিহ্যগতভাবে ঝুড়ি-নির্মাতা, কৃষক, শ্রমিক ও ঢাকী। ডোম রমণীরা ধাইয়ের কাজ করেন।\n\n\n== তথ্যসূত্র =="}