{"pageid": 1440860, "title": "বেনিয়ামিন হেনরিশস", "url": "https://bn.wikipedia.org/wiki?curid=1440860", "content": "বেনিয়ামিন পা কুয়েসি হেনরিশস (জার্মান: Benjamin Henrichs; জন্ম: ২৩ ফেব্রুয়ারি ১৯৯৭; বেনিয়ামিন হেনরিশস নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব লাইপৎসিশ এবং জার্মানি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৫ সালে, হেনরিশস জার্মানি অনূর্ধ্ব-১৯ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় এক বছর যাবত জার্মানির বয়সভিত্তিক দলের হয়ে খেলার পর, তিনি ২০১৬ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ১৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nবেনিয়ামিন পা কুয়েসি হেনরিশস ১৯৯৭ সালের ২৩শে ফেব্রুয়ারি তারিখে জার্মানির বখল্টে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহেনরিশস জার্মানি অনূর্ধ্ব-১৯, জার্মানি অনূর্ধ্ব-২১ এবং জার্মানি অনূর্ধ্ব-২৩ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ১ বছরে ২২ ম্যাচে অংশগ্রহণ করে ১টি গোল করেছেন।\n২০১৬ সালের ১১ই নভেম্বর তারিখে, ১৯ বছর, ৮ মাস ও ১৯ দিন বয়সে, ডান পায়ে ফুটবল খেলায় পারদর্শী হেনরিশস সান মারিনোর বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৭ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি জার্মানি ৮–০ গোলের ব্যবধানে জয়লাভ করেছিল। জার্মানির হয়ে অভিষেকের বছরে হেনরিশস সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবেনিয়ামিন হেনরিশস – ফিফা প্রতিযোগিতার রেকর্ড (ইংরেজি) \nবেনিয়ামিন হেনরিশস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বেনিয়ামিন হেনরিশস  (ইংরেজি)  \nসকারবেসে বেনিয়ামিন হেনরিশস (ইংরেজি) \nবিডিফুটবলে বেনিয়ামিন হেনরিশস  (ইংরেজি)  \nইইউ-ফুটবলে বেনিয়ামিন হেনরিশস (ইংরেজি) \nট্রান্সফারমার্কেটে বেনিয়ামিন হেনরিশস (ইংরেজি) \nওয়ার্ল্ডফুটবল.নেটে বেনিয়ামিন হেনরিশস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে বেনিয়ামিন হেনরিশস (ইংরেজি)"}