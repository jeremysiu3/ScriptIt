{"pageid": 1136628, "title": "প্রিয় ব্রত পাল", "url": "https://bn.wikipedia.org/wiki?curid=1136628", "content": "প্রিয় ব্রত পাল (জন্ম: ২ জুন ১৯৫৫) একজন বাংলাদেশী শিক্ষাবিদ। তিনি জগন্নাথ বিশ্ববিদ্যালয়ের অর্থনীতি বিভাগের অবসরপ্রাপ্ত অধ্যাপক এবং কিশোরগঞ্জে অবস্থিত বেসরকারি বিশ্ববিদ্যালয়, ঈশা খাঁ ইন্টারন্যাশনাল ইউনিভার্সিটি, বাংলাদেশের উপাচার্য।\n\n\n== জন্ম ==\nতিনি ১৯৫৫ সালের ২ জুন কক্সবাজারের মহেশখালী উপজেলায় জন্মগ্রহণ করেন।\n\n\n== শিক্ষা ==\nপ্রিয় ব্রত পাল চট্টগ্রাম বিশ্ববিদ্যালয় থেকে সমাজবিজ্ঞানে স্নাতক ডিগ্রি লাভ করেন। তিনি পিপলস ফ্রেন্ডশিপ ইউনিভার্সিটি অব রাশিয়া থেকে অর্থনীতিতে স্নাতক ও স্নাতকোত্তর ডিগ্রি লাভ করেন। তিনি জওহরলাল নেহরু বিশ্ববিদ্যালয়ে অর্থনীতিতে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nপ্রিয় ব্রত পাল রাজশাহী বিশ্ববিদ্যালয়ের হিসাববিজ্ঞান ও তথ্য ব্যবস্থা ব্যবস্থাপনা বিভাগে দীর্ঘকাল অর্থনীতির অধ্যাপক হিসেবে দায়িত্ব পালন করেছেন। এরপর কিছুদিন আমেরিকান ইন্টারন্যাশনাল ইউনিভার্সিটি-বাংলাদেশে অধ্যাপনা করার পর ২০১০ সালে তিনি জগন্নাথ বিশ্ববিদ্যালয়ের অর্থনীতি বিভাগে অধ্যাপক হিসেবে যোগদান করেন এবং এরই ধারাবাহিকতায় তিনি অধ্যাপক পদ থেকে অবসর লাভ করেন। \nঅধ্যাপনার পাশাপশি তিনি জগন্নাথ বিশ্ববিদ্যালয়ের সামাজিক বিজ্ঞান অনুষদের ডিন, বিভাগীয় সভাপতি, জগন্নাথ বিশ্ববিদ্যালয় শিক্ষক সমিতির সভাপতিসহ বিভিন্ন গুরুত্বপূর্ণ দায়িত্ব পালন করেন।\nপ্রিয় ব্রত পাল ২০২২ সালের ২৩ মার্চ কিশোরগঞ্জে অবস্থিত বেসরকারি বিশ্ববিদ্যালয়, ঈশা খাঁ ইন্টারন্যাশনাল ইউনিভার্সিটি, বাংলাদেশের উপাচার্য হিসেবে নিয়োগ লাভ করেন এবং ৪ এপ্রিল আনুষ্ঠানিকভাবে বিশ্ববিদ্যালয়টির উপাচার্যের দায়িত্বভার গ্রহণ করেন।\n\n\n== প্রকাশনা ==\nবিভিন্ন জার্নালে তার উল্লেখযোগ্য সংখ্যক গবেষণাপত্র প্রকাশিত হয়েছে।\n\n\n== সদস্যপদ ==\nপ্রিয় ব্রত পাল বাংলাদেশ অর্থনীতি সমিতি, বাংলাদেশ এশিয়াটিক সোসাইটি, বাংলা একাডেমিসহ বিভিন্ন পেশাজীবী সংগঠনের সদস্য।\n\n\n== তথ্যসূত্র =="}