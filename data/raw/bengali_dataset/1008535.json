{"pageid": 1008535, "title": "ডালাস/ফোর্ট ওয়ার্থ আন্তর্জাতিক বিমানবন্দর", "url": "https://bn.wikipedia.org/wiki?curid=1008535", "content": "ডিএফডাব্লু বিমানবন্দর হিসাবে পরিচিত ডালাস/ফোর্ট ওয়ার্থ আন্তর্জাতিক বিমানবন্দর (আইএটিএ: ডিএফডব্লিউ, আইসিএও: কেডিএফডব্লিউ, এফএএ এলআইডি: ডিএফডব্লিউ) হল যুক্তরাষ্ট্রের টেক্সাস রাজ্যের ডালাস–ফোর্ট ওয়ার্থ মেট্রোপ্লেক্স অঞ্চলে উড়ান পরিষেবা পরিবেশনকারী প্রাথমিক আন্তর্জাতিক বিমানবন্দর।\nএটি আমেরিকান এয়ারলাইন্সের বৃহত্তম ঘাঁটি এবং বিমানসংস্থাটির সদর দফতর বিমানবন্দরের নিকটে অবস্থিত। এটি ২০১৯ সালের হিসাবে বিমান চলাচলের সংখ্যা অনুযায়ী করে বিশ্বের তৃতীয় ব্যস্ততম বিমানবন্দর এবং যাত্রী সংখ্যা অনুযায়ী বিশ্বের দশম ব্যস্ততম বিমানবন্দর। এটি যুক্তরাষ্ট্রের নবম ব্যস্ততম আন্তর্জাতিক প্রবেশদ্বার এবং টেক্সাসের দ্বিতীয় ব্যস্ততম আন্তর্জাতিক প্রবেশদ্বার।  ডেল্টার আটলান্টার ঘাঁটির পরে ডিএফডাব্লুতে আমেরিকান এয়ারলাইন্স বিশ্ব ও মার্কিন যুক্তরাষ্ট্রের দ্বিতীয় বৃহত্তম একক বিমান ঘাঁটি পরিচালনা করে। ডিএফডব্লুিউ ২০১৯ সালে ৭,৫০,৬৬,৯৫৬ জন যাত্রী পরিবহন করে ৪৫ বছরের ইতিহাসে একটি নতুন যাত্রী পরিবহনের রেকর্ড স্থাপন করে।\nডিএফডব্লুিউ প্রধান শহর ডালাস ও ফোর্ট ওয়ার্থের মধ্যে প্রায় সমান অংশে অবস্থিত ও ডালাস ও টারান্ট কাউন্টির অংশ জুড়ে ছড়িয়ে পড়ে এবং বিমানবন্দরটির মধ্যে এরভিং, ইউলিস, গ্রাপভিন ও কোপেল শহরগুলির কিছু অংশ অন্তর্ভুক্ত রয়েছে। ডিএফডব্লুিউ ১৭,২০৭ একর (৬,৯৬৩ হেক্টর; ২৭ বর্গমাইল) ক্ষেত্রফলের সাথে ম্যানহাটন দ্বীপের চেয়ে বৃহৎ এবং ক্ষেত্রফল অনুযায়ী ডেনভার আন্তর্জাতিক বিমানবন্দরের পরে আমেরিকা যুক্তরাষ্ট্রের দ্বিতীয় বৃহত্তম বিমানবন্দর। এটির নিজস্ব ডাক ঘরের জিপ কোড হল ৭৫২৬১ এবং মার্কিন ডাকবিভাগ শহরের মর্যাদার (\"ডিএফডাব্লু এয়ারপোর্ট, টিএক্স\") পাশাপাশি নিজস্ব পুলিশ, অগ্নিকাণ্ড সুরক্ষা ও জরুরি চিকিৎসা পরিষেবা রয়েছে। বিমানবন্দরের পরিচালনা পর্ষদের সদস্যদের বিমানবন্দরের চারটি প্রতিবেশী শহর থেকে আবর্তনের ভিত্তিতে নির্বাচিত ভোটারবিহীন সদস্যদের সাথে সাথে \"মালিক শহর\" ডালাস ও ফোর্ট ওয়ার্থের থেকে নিয়োগ করা হয়।\n২০২০ সালের জানুয়ারি মাস অনুসারে, ডিএফডব্লিউ বিমানবন্দরটি থেকে ৬৭ আন্তর্জাতিক ও মার্কিন যুক্তরাষ্ট্রের মধ্যে ১৯৩ টি অভ্যন্তরীণ গন্তব্য সহ মোট ২৬০ টি গন্তব্যে উড়ান পরিষেবা চালু রয়েছে। বিমানবন্দরটি ২০০ টি গন্তব্যে উড়ান পরিষেবা প্রদানকারী বিশ্বব্যাপী অল্প কিছু বিমানবন্দরে একটি।\n\n\n== তথ্যসূত্র ==\n\n\n== বহিঃসংযোগ =="}