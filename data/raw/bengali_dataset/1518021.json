{"pageid": 1518021, "title": "স্টেফানি রাডোক", "url": "https://bn.wikipedia.org/wiki?curid=1518021", "content": "স্টেফানি রাডোক (জন্ম ১৯৫৪) দক্ষিণ অস্ট্রেলিয়ার অ্যাডিলেডের একজন শিল্পী এবং লেখিকা, যাঁর কাজ অস্ট্রেলিয়ার জাতীয় গ্যালারি এবং ভিক্টোরিয়ার জাতীয় গ্যালারিতে সংরক্ষিত আছে। তিনি আর্টলিংকের সাধারণ সম্পাদক এবং আর্টলিংক, অ্যাডিলেড রিভিউ ও আর্ট মান্থলি অস্ট্রেলিয়ার শিল্প সমালোচক হিসেবে কাজ করেছেন। তিনি ২০২৪ সাল থেকে দ্য স্যাটারডে পেপার-এর জন্য পর্যালোচনা লিখেছেন।\n\n\n== জীবনী ==\nরাডোক ১৯৫৪ সালে অস্ট্রেলিয়ার মেলবোর্নে জন্মগ্রহণ করেন। তিনি ১৯৮২ থেকে ১৯৮৫ সাল পর্যন্ত ক্যানবেরা স্কুল অফ আর্টে ভিজ্যুয়াল আর্টে ডিগ্রি অর্জন করেন, যার মধ্যে প্রিন্টমেকিংয়ে মেজর ডিগ্রিও ছিল। ২০০২ সালে, তিনি সাউথ অস্ট্রেলিয়ান স্কুল অফ আর্টে ভিজ্যুয়াল আর্টে স্নাতকোত্তর ডিগ্রি অর্জন করেন।\nশিল্প সম্পর্কে রাডোকের লেখাগুলি স্মৃতিকথা এবং প্রতিদিনের গীতিমূলক অনুচ্ছেদ ও শিল্পকর্মের বর্ণনার সাথে যুক্ত। রাডোকের লেখা প্রথম প্রকাশিত হয়েছিল শিল্প পত্রিকা আনরিয়েল সিটি-তে, ১৯৮৬ সালে ক্যানবেরায় এক্স ডে মেডিসির সাথে এটি তিনি প্রতিষ্ঠা করেছিলেন  তিনি অনেক ক্যাটালগ প্রবন্ধ (শিল্প প্রদর্শনীর সঙ্গে থাকা প্রবন্ধ যার উদ্দেশ্য শিল্পীর কাজ বর্ণনা এবং ব্যাখ্যা করা) লিখেছেন, যার মধ্যে হোসেন ভালমানেশ-এর জন্য লেখা একটি উল্লেখযোগ্য প্রবন্ধ রয়েছে যার শিরোনাম \"ফিঙ্গারস অফ মেমরি\"।\n\n\n== শিল্পচর্চা ==\n১৯৭৭ সাল থেকে তাঁর কাজ দলগত প্রদর্শনীতে প্রদর্শিত হচ্ছে, যার মধ্যে ১৯৭৭ সালে অ্যাডিলেডে নারী শিল্প আন্দোলন কর্তৃক আয়োজিত নারী প্রদর্শনীতে একটি শিল্পকর্ম প্রদর্শিত হয়েছে। ২০১১ সালে ফ্লিণ্ডার্স ইউনিভার্সিটি মিউজিয়াম অফ আর্ট-এ দ্য সাবলিঙ্গুয়াল মিউজিয়াম শীর্ষক একটি প্রধান জরিপ প্রদর্শনী (শিল্পের একটি সংগ্রহ যা একক শিল্পীর কাজ প্রদর্শন করে) অনুষ্ঠিত হয়েছিল।\n২০০৭ সালে অস্ট্রেলিয়ার শীর্ষস্থানীয় সমসাময়িক মণিকার জুলি ব্লাইফিল্ডের উপর প্রকাশিত একটি বইয়ের সহ-লেখক ছিলেন রাডোক।\n২০১২ সালে, রাডোকের \"অ্যান ওপেনিং: টুয়েলভ লাভ স্টোরিজ অ্যাবাউট আর্ট\" বইটি ওয়েকফিল্ড প্রেস দ্বারা প্রকাশিত হয়েছিল। এটি নারীদের লেখার ক্ষেত্রে প্রথম স্টেলা পুরস্কারের জন্য দীর্ঘদিন ধরে তালিকাভুক্ত ছিল এবং ব্যাপকভাবে আলোচিত হয়েছিল।\n\"রাডোক দেখান কিভাবে শিল্প অপ্রত্যাশিত এবং সাধারণ উপায়ে আমাদের জীবনের গভীরে প্রবেশ করে: কয়েক দশক ধরে ছেঁড়া ক্যালেণ্ডারের কাটিং জমিয়ে রাখা এবং ফটোকপি মেশিনে ফেলে যাত্তয়া, লণ্ড্রির দেয়ালে আটকে থাকা পোস্টকার্ড, অথবা কিছুর স্থায়ী স্মৃতি, যা সম্ভবত অল্প সময়ের জন্য দেখা যায়, যা একজনের চিন্তাভাবনাকে সম্পূর্ণরূপে বদলে দেয়।\" ডঃ মিশেল ম্যাকক্রিয়া লিখেছেন তাঁর ট্রান্সন্যাশনাল লিটারেচার-এ।\nরাডোকের দ্বিতীয় স্মৃতিকথা, বিকামিং এ বার্ড, ২০২১ সালের মার্চ মাসে প্রকাশিত হয়েছিল।  ২০২২ সালে রাডোক \"আণ্ডার দ্য বেড\" নামে একটি গদ্য লিখেছিলেন যা \"হিট\" পত্রিকায় প্রকাশিত হয়েছিল।\n\n\n== নির্বাচিত একক প্রদর্শনী ==\n২০২০ দ্য মিউজিয়াম অফ ডোমেস্টিক বোটানি, ফ্যাব্রিক, লোবেথাল, এসএ\n২০১৭ আ প্রসপেক্টস অফ প্রসপেক্টস, প্রসপেক্ট গ্যালারি, এসএ\n২০১১ দ্য সাবলিঙ্গুয়াল মিউজিয়াম, ফ্লিণ্ডার্স ইউনিভার্সিটি সিটি গ্যালারি\n২০০৪ ব্রাইটনেস ফলস ফ্রম দ্য এয়ার, এন গ্যালারি, সাউথ অস্ট্রেলিয়ান স্কুল অফ আর্ট, এসএ\n২০০৪ শালম, নেক্সাস উইণ্ডো, অ্যাডিলেড, এসএ\n২০০৩ দ্য ওয়েট অফ ওয়ার্ডস, সাউথ অস্ট্রেলিয়ান মিউজিয়াম\n২০০৩ মাইগ্রেশন অ্যাণ্ড লোকাল নলেজ, গ্যাব্রিয়েল গ্যালারি, মেলবোর্ন, ভিক্টোরিয়া\n২০০২ টকিং অ্যাবাউট কান্ট্রি, অ্যাডিলেড বোটানিক গার্ডেন, অ্যাডিলেড, এসএ\n১৯৯৯ হার নেটিভ টাং, গ্যালারি স্পেন, সমসাময়িক শিল্প কেন্দ্র, অ্যাডিলেড, এসএ\n\n\n== সংগ্রহ ==\nঅস্ট্রেলিয়ার জাতীয় গ্যালারি \nভিক্টোরিয়ার জাতীয় গ্যালারি \nফ্লিন্ডার্স ইউনিভার্সিটি আর্ট মিউজিয়াম \n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nFolio with Guildhouse"}