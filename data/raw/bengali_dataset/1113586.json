{"pageid": 1113586, "title": "শাটিকাপ", "url": "https://bn.wikipedia.org/wiki?curid=1113586", "content": "শাটিকাপ একটি বাংলাদেশী রোমাঞ্চকর-অপরাধধর্মী নাটক। ৮ পর্বের এই নাটক পরিচালনা করেন মোহাম্মদ তাওকীর ইসলাম। ২০২২ সালের ১৩ জানুয়ারি চরকিতে এটি মুক্তি পায়। নাটকের নাম শাটিকাপ, রাজশাহীর আঞ্চলিক ভাষায় যার অর্থ হল “ঘাপটি মেরে বসে থাকা”।\n\n\n== কাহিনি ==\nওয়েব ধারাবাহিকটি রাজশাহী শহরের নদীর পাড়ের মাদক চোরাকারবারিদের নিয়ে তৈরি। অবৈধ চোরাচালানের একাধিক চক্র এখানে সক্রিয়। রাজশাহী ও আশপাশের আরো বেশ কিছু এলাকার চোরাচালান নিয়ন্ত্রণ করে সোহেল। সোহেলের একচেটিয়া রাজত্বে ধাক্কা দেওয়ার পরিকল্পনা করে উঠতি দুই ব্যবসায়ী হান্নান আর জয়নাল। সোহেল তাদের ধরার জন্য এলাকার সবচেয়ে প্রভাবশালী তদন্ত কর্মকর্তা উত্তমকে দায়িত্ব দেন। সাপলুডুর মতো এক অদ্ভুত কাটাকুটি খেলা শুরু হয়।\n\n\n== অভিনয় ==\nজয়নাল চরিত্রে আহসাবুল ইয়ামিন রিয়াদ\nহান্নান চরিত্রে নাজমুস সাকিব\nউত্তম কুমার চরিত্রে অমিত রুদ্র\nবাবু চরিত্রে ওমর মাসুম\nবাবুর স্ত্রী চরিত্রে সাজিয়া খানম\nসোহেল ভাই চরিত্রে গালিব সারদার\nলিকত আলী চরিত্রে ওয়াসিকুল ইসলাম রোমিত\nহাবিবুল বাশার চরিত্রে শিবলী নোমান\n\n\n== নির্মাণ ==\n২০২০ সালের অক্টোবর থেকে ২০২১ সালের আগস্ট পর্যন্ত বাংলাদেশের রাজশাহীর বিভিন্ন স্থানে মূল চিত্রগ্রহণ করা হয়।\n\n\n== মুক্তি ==\n২০২২ সালের ১৩ জানুয়ারি চরকিতে শাটিকাপ মুক্তি পায়। একই দিনে রাজশাহীতে জেলা পরিষদ মিলনায়তনে নাটকের প্রিমিয়ার স্ক্রিনিং অনুষ্ঠিত হয়।\n\n\n== পর্ব ==\n\n\n== প্রতিক্রিয়া ও অর্জন ==\nদৈনিক ইত্তেফাকের তারিফ সৈয়দ নাটকের প্রশংসা করে বলেন, “গল্প আর নির্মাণের মুন্সিয়ানা থাকলে যে, তারকা-শিল্পী বা ব্র্যান্ড পরিচালক দরকার হয় না তারই প্রমাণ দিলো শাটিকাপ।”\nচলচ্চিত্র ও সিরিজের জন্য বিশ্বের মর্যাদাপূর্ণ পুরস্কার ‘এশিয়ান একাডেমি ক্রিয়েটিভ অ্যাওয়ার্ড’-এ ‘জাতীয় বিজয়ী’ হিসেবে বাংলাদেশ থেকে ‘শাটিকাপ’-এর জন্য মোহাম্মদ তাওকীর ইসলাম সেরা পরিচালক বিভাগে মনোনীত হন।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nচরকিতে শাটিকাপ\nইন্টারনেট মুভি ডেটাবেজে শাটিকাপ  (ইংরেজি)"}