{"pageid": 1513466, "title": "মামাথি চারি", "url": "https://bn.wikipedia.org/wiki?curid=1513466", "content": "মামাথি চারি  (জন্ম: ২১ ডিসেম্বর ১৯৭৮) একজন ভারতীয় রেডিও জকি, টেলিভিশন ব্যক্তিত্ব এবং অভিনেত্রী, মূলত তামিল চলচ্চিত্র এবং টেলিভিশন অনুষ্ঠানে তাঁকে দেখা যায়। তিনি টেলিভিশন অনুষ্ঠান ভানাক্কাম তামিঝা উপস্থাপনা এবং সোপ অপেরা বাণী রানি -তে অভিনয়ের জন্য খুবই পরিচিত।\n\n\n== ব্যক্তিগত জীবন ==\nমামাথির জন্ম ১৯৭৮ সালের ২১শে ডিসেম্বর, তামিলনাড়ুর চেন্নাইতে। তিনি সেক্রেড হার্ট ম্যাট্রিকুলেশন উচ্চ মাধ্যমিক বিদ্যালয়ে পড়াশোনা করেন এবং পরে আইপি পাভলভ থেকে মেডিসিনে স্নাতক ডিগ্রি অর্জন করেন। বিবাহবিচ্ছেদের পর, তিনি বিনোদন জগৎ থেকে কিছুটা বিরতি নেন এবং ব্যবসা জগতে প্রবেশ করেন। ২০১৭ সালে তিনি আবার বিনোদন জগতের আলোয় ফিরে আসেন। তবে ২০২০ সালে তিনি ঘোষণা করেন যে তিনি স্থায়ীভাবে টেলিভিশন শিল্প ছেড়ে মেডিকেল স্কুলে মনোনিবেশ করবেন।\n\n\n== কর্মজীবন ==\nমামাথি চারি রাজ টিভিতে উপস্থাপক হিসেবে তাঁর কর্মজীবন শুরু করেছিলেন। ২০০৭ সালে তিনি বিগ এফএম-এর বিগ ভানাক্কামে রেডিও জকি হিসেবে কাজ করেছিলেন এবং বেশ কয়েকটি টেলিভিশন অনুষ্ঠানের উপস্থাপক ছিলেন। ২০১৩ সালে সান টিভিতে প্রচারিত সোপ অপেরা বাণী রানিতে তাঁর অভিনয়ে আত্মপ্রকাশ ঘটে। তিনি কোকিলা সামিনাথন এবং জেসির দ্বৈত ভূমিকায় অভিনয় করেছিলেন, দুটিই ছিল প্রধান চরিত্রের প্রতিপক্ষ। পরবর্তীতে তিনি সান টিভিতে প্রচারিত টেলিভিশন অনুষ্ঠান ভানাক্কাম তামিঝা তে একজন রেডিও জকি হিসেবে উপস্থিত হন। ২০১৮ সালে তিনি স্টার বিজয়ে প্রচারিত রিয়েলিটি শো বিগ বস (তামিল মরশুম ২)-এ প্রতিযোগী হিসেবে অংশগ্রহণ করেন, তবে পরে অনুষ্ঠানের ১৪তম দিনে তাঁকে বের করে দেওয়া হয়। শো থেকে বহিষ্কারের পর, ২০২০ সালে, তিনি টাইম এনা বস!? নামক মিনি ওয়েব সিরিজে অভিনয় করেছিলেন।\n২০২২ সালে, ২ বছরের বিরতির পর, তিনি আবার অভিনয় জগতে প্রত্যাবর্তনের ঘোষণা করেন এবং অভিনেতা অজিত কুমার ও মঞ্জু ওয়ারিয়ারের সাথে থুনিভুতে একটি পার্শ্বচরিত্রে অভিনয় করেন।\n\n\n== চলচ্চিত্র তালিকা ==\n\n\n=== ওয়েব সিরিজ ===\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মামাথি চারি (ইংরেজি)"}