{"pageid": 1338521, "title": "সালসা আহের", "url": "https://bn.wikipedia.org/wiki?curid=1338521", "content": "সালসা আহের হলেন ভারতের পুনের একজন ভারতীয় টেনিস খেলোয়াড়। ২০১৯ সালে তিনি ভারতের শীর্ষস্থানীয় জুনিয়র খেলোয়াড় হয়েছিলেন। তাঁর বাবা তাঁর ৬ বছর বয়সে তাঁকে টেনিসের সাথে পরিচয় করিয়েছিলেন। তিনি বাঁহাতে খেলেন। তিনি বর্তমানে  লাস ভেগাসের ইউনিভার্সিটি অফ নেভাদায় পড়াশোনা করছেন এবং ইউএনএলভি রেবেলস- এর মহিলা টেনিস দলে তিনি খেলেন।\n\n\n== কর্মজীবন ==\nপুনের বাসিন্দা সালসা সিম্বায়োসিস কলেজ অফ আর্ট অ্যান্ড কমার্সের ছাত্রী। ৬ বছর বয়স থেকে তিনি টেনিস খেলা শুরু করেছিলেন। তাঁর মা নিজের চাকরি ছেড়ে দিয়ে সালসাকে প্রশিক্ষণে এবং টেনিসে দক্ষতা অর্জন করতে সহায়তা করেছিলেন। তিনি কেদার শাহের নির্দেশনায় পুনের বাউন্স স্পোর্টস একাডেমিতে প্রশিক্ষণ নেন।\n২০১৬ সালে, তিনি দিল্লিতে ফেনেস্তা ওপেন জিতেছিলেন যেটি ভারতের সর্বোচ্চ র‌্যাঙ্কিং অল ইন্ডিয়া টেনিস অ্যাসোসিয়েশন টুর্নামেন্ট হিসেবে বিবেচিত হয়। ২০১৭ সালে তিনি সিঙ্গাপুরে মহিলা টেনিস অ্যাসোসিয়েশন (ডব্লিউটিএ) ফিউচার স্টারস-এ  ভারতের প্রতিনিধিত্ব করেছেন যেখানে তিনি তাঁর সমস্ত রাউন্ড রবিন ম্যাচ জেতেন এবং সেমিফাইনালে পৌঁছোন। ২০১৭ সালে তিনি থাইল্যান্ডে আইটিএফ জুনিয়র টুর্নামেন্টে রানার-আপ অবস্থান অর্জন করেছিলেন।\nতিনি ২০১৮ সালে পুনেতে অনুষ্ঠিত ২য় এইচসিএল এশিয়ান বি১ জুনিয়র টেনিস চ্যাম্পিয়নশিপেরও অংশ ছিলেন। সালসা, ২০১৯ অস্ট্রেলিয়ান ওপেনেও অংশ নিয়েছিলেন এবং বাছাইপর্বের প্রথম রাউন্ড জিতেছিলেন। কিন্তু বাছাইপর্বের প্রতিযোগিতায় ইতালির ফেদেরিকা রসির কাছে পরাজিত হয়ে তিনি বাদ পড়েন। সম্প্রতি, ২০১৮ সালের ডিসেম্বরে, তিনি পুনেতে একক আন্তর্জাতিক টেনিস ফেডারেশন (আইটিএফ) জুনিয়র খেতাব জিতেছেন। অল ইন্ডিয়া টেনিস অ্যাসোসিয়েশনের ২০১৯ সালের ২৯শে এপ্রিলের মর্যাদাক্রম তালিকা অনুযায়ী, সালসা বর্তমানে ভারতের অনূর্ধ্ব-১৮ বালিকা বিভাগে ১ নং র‌্যাঙ্কিংয়ে রয়েছেন।\n\n\n== তথ্যসূত্র ==\n\n\n== বহিঃসংযোগ ==\nমহিলাদের টেনিস অ্যাসোসিয়েশনে সালসা আহের(ইংরেজি)\nআন্তর্জাতিক টেনিস ফেডারেশনে সালসা আহের (ইংরেজি)\nটেমপ্লেট:শীর্ষ ভারতীয় মহিলা টেনিস খেলোয়াড়টেমপ্লেট:শীর্ষ ভারতীয় মহিলা ডাবলস টেনিস খেলোয়াড়"}