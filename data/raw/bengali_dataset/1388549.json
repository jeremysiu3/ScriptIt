{"pageid": 1388549, "title": "হোটেলটুনাইট", "url": "https://bn.wikipedia.org/wiki?curid=1388549", "content": "হোটেলটুনাইট (ইংরেজিঃHotelTonight)  এয়ারবিএনবি-এর মালিকানাধীন একটি ভ্রমণ সেবাসংস্থা এবং মেটাসার্চ ইঞ্জিন। এর সেবা ওয়েবসাইট এবং মোবাইল অ্যাপের মাধ্যমে  গ্রহণযোগ্য। এটি আমেরিকা, ইউরোপ, জাপান এবং অস্ট্রেলিয়ায় শেষ মুহূর্তের হোটেল কামরা সংরক্ষণ ও অগ্রীম সংস্থানের জন্য ব্যবহৃত হয়।\n\n\n== ইতিহাস ==\nস্যাম শ্যাঙ্ক, জ্যারেড সাইমন এবং ক্রিস বেইলি ২০১০ সালের ডিসেম্বরে সান ফ্রান্সিস্কোতেহোটেলটুনাইট  প্রতিষ্ঠা করেন। ২০১১ সালের জানুয়ারিতে এটি প্রথম কার্যক্রম শুরু করে, তখন  মোবাইল অ্যাপটি শুধুমাত্র মার্কিন যুক্তরাষ্ট্রে এবং অ্যাপল -এর পণ্য আই স্টোরে উপলব্ধ ছিল৷ ২০১১ সালের জুলাইয়ে অ্যান্ড্রয়েড চালিত যন্ত্রের সংস্করণ চালু হয়েছিল। এখন এটির আওতায় ইউরোপ, কানাডা, মধ্য আমেরিকা এবং দক্ষিণ আমেরিকার শহরের হোটেলগুলি যুক্ত আছে৷\n\n\n== তহবিল সংগ্রহ ==\n২০১১ সালের মে মাসে, কোম্পানিটি ব্যাটারি ভেঞ্চারস, অ্যাকসেল পার্টনারস এবং ফার্স্ট রাউন্ড ক্যাপিটাল থেকে ৩.২৫ মিলিয়ন ডলারের প্রাথমিক তহবিল সংগ্রহ করে। একই বছর নভেম্বর মাসে, প্রাথমিক তহবিল দাতাদের থেকে আরো ৯ মিলিয়ন ডলার সংগ্রহ করেছে। ২০১২ সালের জুন মাসে প্রাথমিক তিন তহবিল দাতাদের সাথে ফার্স্ট রাউন্ড ক্যাপিটাল যুক্ত হতে হোটেলটুনাইটকে আরও ২৩ মিলিয়ন ডলার দেয়।  কোটু ম্যানেজমেন্টের নেতৃত্বে ২০১৩ সালের সেপ্টেম্বরে চতুর্থবার ৪৫ মিলিয়ন ডলার দেয়। ফলে কোম্পানির মোট অর্থায়ন ৮০.৫ মিলিয়ন ডলারে পৌঁছেছে।\n\n\n== কার্যক্রম ==\nহোটেলটুনাইট  সেবা প্রদানের সূচনা হতে শুধুমাত্র একই দিনে হোটেলের কক্ষ সংরক্ষণ ও ভাড়া নেওয়ার সুবিধা ছিল। ২০১৪ সালের অক্টোবরে ব্যবহারকারীদের জন্য শুধুমাত্র একই দিনের কক্ষ সংরক্ষণের সময়সীমা বৃদ্ধি করে ৭ দিন পূর্বে অগ্রীম বুকিং-এর  সুবিধা উম্মক্ত করে। ২০১৮ সালের সেপ্টেম্বরে, তারা ওয়েবসাইটের মাধ্যমে বুকিং নেওয়া শুরু করে। \n২০১৯ সালের মার্চে, এয়ারবিএনবি প্রায় ৪৫০ মিলিয়ন নগদ ডলার এবং স্টক মূল্যের বিনিময়ে হোটেলটুনাইট  কিনে নেয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}