{"pageid": 1174060, "title": "সচলায়তন (ব্লগ)", "url": "https://bn.wikipedia.org/wiki?curid=1174060", "content": "সচলায়তন ছিল বাংলাদেশের খ্যাতিমান ব্লগারদের নিয়ে গড়ে উঠা একটি ব্লগিং সাইট। একে বাংলাদেশের দ্বিতীয় সবচেয়ে জনপ্রিয় ব্লগ গণ্য করা হয়।\nসচলায়তম নির্বাচিত লেখক নিয়ে সচলায়তন গড়ে উঠায় এটি খ্যাতি পেয়েছিল। তবে অনেক লেখক ফেসবুকে বা টুইটারে চলে যাওয়ায় বাংলা ব্লগ অনেকটা নিস্তেজ হয়ে যায়, যা সচলায়তনের জনপ্রিয়তা কমার মূল কারণ। ব্লগের মতো নিবন্ধন, সম্পাদনার ঝক্কি ফেসবুকে না থাকাকেও এই ব্লগিং থেকে সরে আসার একটা বড় কারণ বলে মনে করা হয়। এতে লেখার মান অনেক সময় কমে যায়। ব্লগিংকে বিতর্কিত করা, ব্লগারদের হত্যার ঘটনা, সেসব মামলার বিচারকাজ নিষ্পত্তি না হওয়া এবং স্বাধীনভাবে মতপ্রকাশের ওপর সরকারের নজরদারির কারণে ব্লগিং অনেকটা সীমিত হয়েছে।\nতবে বাংলাদেশে ব্লগিং সবচেয়ে বেশি জনপ্রিয়তা পেয়েছিল যুদ্ধাপরাধীদের ফাঁসির দাবিতে ২০১৩ শাহবাগে আন্দোলন চলাকালীন। সে সময় নির্দিষ্ট দলের পক্ষে বা বিপক্ষে লেখা হতো, আবার রাজনৈতিক সংকট থেকে উত্তরণের উপায় নিয়েও লিখতেন কেউ কেউ।\nজুলাই ২০০৮ সালে, সচলায়তন আইপি অবরোধ করা হয়, তারপর নতুন আইপি থেকে এই ব্লগ আবার চালু হয়। ২০২৪ সালের ৯ মে, সচলায়তনের ওয়েবসাইটে সচলায়তনকে অনির্দিষ্টকালের জন্য বন্ধ ঘোষণা করা হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}