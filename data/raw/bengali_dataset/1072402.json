{"pageid": 1072402, "title": "ডানি মাক্কেলি", "url": "https://bn.wikipedia.org/wiki?curid=1072402", "content": "ডানি ডেসমন্ট মাক্কেলি (ওলন্দাজ: Danny Makkelie; জন্ম: ২৮ জানুয়ারি ১৯৮৩) একজন ওলন্দাজ পেশাদার ফুটবল রেফারি। রেফারির পাশাপাশি তিনি রটার্ডাম পুলিশ ইন্সপেক্টর এবং রয়্যাল ডাচ ফুটবল অ্যাসোসিয়েশনের রেফারি উন্নয়নের সমন্বয়কারী হিসেবে কাজ করছেন। ২০১১ সাল থেকে তিনি একজন ফিফার তালিকাভুক্ত রেফারি।\nতিনি উয়েফা এলিট রেফারি হিসেবে ২০১২ উয়েফা ইউরোপীয় অনূর্ধ্ব-১৯ ফুটবল চ্যাম্পিয়নশিপের ফাইনালের দায়িত্ব গ্রহণ করেছিলেন। ২০২০ সালের ১৮ই আগস্ট তারিখে, উয়েফা ৩৭ বছর বয়সী মাক্কেলিকে সেভিয়া এবং ইন্টার মিলানের মধ্যে ২০২০ উয়েফা ইউরোপা লীগের ফাইনালের রেফারি হিসেবে নাম ঘোষণা করেছিল। এর পূর্বে, তিনি ২০১৮ উয়েফা ইউরোপা লীগের ফাইনালে অতিরিক্ত সহকারী রেফারির দায়িত্ব পালন করেছিলেন। তিনি কাতারে অনুষ্ঠিত ২০২০ ফিফা ক্লাব বিশ্বকাপে ব্রাজিলীয় ক্লাব পালমেইরাস এবং মেক্সিকীয় তিগ্রেসের মধ্যকার সেমি-ফাইনালেও রেফারির দায়িত্ব পালন করেছিলেন।\nমাক্কেলিকে উয়েফা ইউরো ২০২০ সালের রেফারি হিসেবে নির্বাচিত করা হয়েছিল, যেখানে তিনি দুটি গ্রুপ পর্বের ম্যাচের দায়িত্বে ছিলেন, তিনি ইংল্যান্ড ও জার্মানির মধ্যকার ১৬ দলের পর্বের ম্যাচের এবং ওয়েম্বলি স্টেডিয়ামে ইংল্যান্ড ও ডেনমার্কের মধ্যকার সেমি-ফাইনালের দায়িত্বে নিয়োজিত ছিলেন।\n\n\n== ইউরো ২০২০ সমালোচনা ==\nউয়েফা ইউরো ২০২০-এর সেমি-ফাইনালে ইংল্যান্ড এবং ডেনমার্কের মধ্যকার খেলা পরিচালনায় ভুল করার করার জন্য মাক্কেলিকে শীর্ষস্থানীয় স্পেনীয় ফুটবল পত্রিকা মার্কা সমালোচনা করেছিল। অতিরিক্ত সময়ে রাহিম স্টার্লিংয়ের পেনাল্টির জন্য ঝাঁপ দেয়ার ইতিহাস থাকা সত্ত্বেও মাক্কেলি ইংল্যান্ডকে একটি সন্দেহভাজক পেনাল্টি দিয়েছিলেন।\n\n\n== ভিডিও সহকারী রেফারি হিসাবে ==\nমাক্কেলি ২০১৯ ফিফা ক্লাব বিশ্বকাপের ফাইনালে, ২০১৭ ফিফা অনূর্ধ্ব-২০ বিশ্বকাপ ফাইনালে, ২০১৮ ফিফা বিশ্বকাপ ফাইনালে, ২০১৮ ফিফা ক্লাব বিশ্বকাপে, ২০১৯ উয়েফা চ্যাম্পিয়নস লীগ ফাইনালে ভিডিও সহকারী রেফারি হিসেবে দায়িত্ব পালন করেছিলেন। ২০১২ ফিফা মহিলা বিশ্বকাপের সময়ও তিনি ভিডিও সহকারী রেফারি ছিলেন, যেখানে ফ্রান্স ও নাইজেরিয়া এবং জ্যামাইকা ও ইতালি ম্যাচে পেনাল্টি বিষয়ে সিদ্ধান্ত প্রদান করতে তিনি নতুন আইন পরিবর্তনের প্রয়োগ করেছিলেন।\n\n\n== তথ্যসূত্র =="}