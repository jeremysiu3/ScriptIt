{"pageid": 1098368, "title": "২০২১ আইসিসি পুরুষ টি২০ বিশ্বকাপ আমেরিকা বাছাইপর্ব", "url": "https://bn.wikipedia.org/wiki?curid=1098368", "content": "২০২১ আইসিসি পুরুষ টি২০ বিশ্বকাপ আমেরিকা বাছাইপর্ব ছিল একটি ক্রিকেট টুর্নামেন্ট যেটি ২০২২ আইসিসি পুরুষ টি২০ বিশ্বকাপে খেলার যোগ্যতা অর্জনের একটি ধাপ হিসেবে ২০২১ সালের নভেম্বর মাসে অ্যান্টিগায় খেলা হয়। টুর্নামেন্টের সেরা দুই দল দুই বৈশ্বিক বাছাইপর্বের একটিতে খেলার যোগ্যতা লাভ করে। ২০১৮ সালের এপ্রিল মাসে আন্তর্জাতিক ক্রিকেট কাউন্সিল (আইসিসি) ২০১৯ সালের ১ জানুয়ারি থেকে সদস্য দলগুলোর মধ্যে অনুষ্ঠিত হওয়া সকল পুরুষ টোয়েন্টি২০ (টি২০) ম্যাচকে আন্তর্জাতিক মর্যাদা প্রদান করে, যে কারণে আঞ্চলিক বাছাইপর্বের সবগুলো ম্যাচ টোয়েন্টি২০ আন্তর্জাতিক (টি২০আই) হিসেবে খেলা হয়।\nপ্রাথমিকভাবে টুর্নামেন্টটি ২০২০ সালের ১৮ ও ২৪ আগস্টের মধ্যে অনুষ্ঠিত হওয়ার কথা ছিল। কিন্তু ২০২০ সালের জুন মাসে কোভিড-১৯ মহামারির কারণে টুর্নামেন্টটিকে ২০২১ সাল পর্যন্ত স্থগিত করা হয়। ২০২০ সালের ডিসেম্বর মাসে আইসিসি বাছাইপর্বের রূপরেখা হালনাগাদ করে। ২০২১ সালের ১৭ ও ২৩ জুলাই-এর মধ্যে কানাডার টরন্টোতে টুর্নামেন্টটি খেলা হবে বলে নির্ধারণ করা হয়, কিন্তু ২০২১ সালের মে মাসে মহামারির কারণে টুর্নামেন্টটি আবার স্থগিত করা হয়। ২০২১ সালের অক্টোবর মাসে আইসিসি আমেরিকা বাছাইপর্বের সূচি নিশ্চিত করে।\nটুর্নামেন্টে অপরাজিত চ্যাম্পিয়ন হয়ে মূল বাছাইপর্বে উত্তীর্ণ হয় মার্কিন যুক্তরাষ্ট্র। দ্বিতীয় স্থান অর্জন করে মূল বাছাইপর্বে খেলার যোগ্যতা লাভ করে কানাডা।\n\n\n== আঞ্চলিক ফাইনাল ==\n\n\n=== দলীয় সদস্য ===\n\n\n=== পয়েন্ট তালিকা ===\n\n  মূল বাছাইপর্বে উত্তীর্ণ\n\n\n=== সূচি ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টুর্নামেন্টের প্রধান পাতা (ইংরেজি)"}