{"pageid": 1042031, "title": "জাদিয়ান মিনার", "url": "https://bn.wikipedia.org/wiki?curid=1042031", "content": "জাদিয়ান মিনারটি উত্তর আফগানিস্তানের বালখ প্রদেশের জাদিয়ানে অবস্থিত একটি মিনার। মিনারটি  বালখ প্রদেশের উত্তর-পশ্চিমাঞ্চলের দৌলতাবাদ জেলার প্রত্যন্ত এলাকায় অবস্থিত।\n\n\n== ব্যুৎপত্তি ==\n'মিনার' শব্দটি আরবি (منارة)। মিনার বলতে সাধারণত মসজিদ সংলগ্ন একটি স্থাপনা বোঝায়, যেখান থেকে মুয়াযযিন নামাযের জন্য লোকদের ডাকেন। তবে এটি বাতিঘরও বোঝাতে পারে।\nমিনারটি নামহীন। তাই এটি জাদিয়ান গ্রামের নামে নামকরণ করা হয়েছে।\n\n\n== ইতিহাস ==\nদ্বাদশ শতাব্দীতে সেলজুক রাজবংশ মিনারটি নির্মাণ করেন।  আফগানিস্তানের প্রত্নতাত্ত্বিক গেজেটিয়ার অনুসারে, মিনারটি ১১০৮-০৯ সালে নির্মিত হয়।  তবে কিছু প্রত্নতাত্ত্বিক গবেষণা উল্লেখ করে যে, মিনারটি ৭৬০ সালের কাছাকাছি সময়ে নির্মাণ করা হয়েছে।\nদ্বাদশ শতাব্দীতে চেঙ্গিস খান এবং হানাদার মঙ্গোলদের কাছ থেকে এই অঞ্চলটি  হাতছাড়া হয়। \nআফগানিস্তানের ফরাসী প্রত্নতাত্ত্বিক প্রতিনিধি (ডিএএফএ) এর কাজগুলিসহ জেলাতে প্রত্নতত্ত্ব স্থান পেয়েছে।  \nমিনারটি আরোহণযোগ্য হওয়ায় অনেক স্থানীয় নাগরিকরা মিনারটিতে আরোহণ করেছেন। মিনারের চূড়ায় উঠার প্রচেষ্টায় কিছু মানুষের মৃত্যুও হয়েছে। \n\n\n== স্থাপত্য ==\nমিনারটি ২৫ মিটার উঁচু। ১২তম শতাব্দীতে মিনারটি নির্মিত হয়। রোদে শুকানো কাদামাটি এবং ইটের প্লাস্টার  দিয়ে তৈরি নির্মাণ করা হয়েছে। মিনারটির ব্যাস ১৮ মিটার। কাঠামোটিতে ৬৪ টি সিঁড়ি রয়েছে এবং কুফিক লিপিতে খোদাই করা ক্যালিগ্রাফিক বাক্যাংশ রয়েছে।  \n\n\n=== হজরত সালেহের মাজার ===\nআফগান তীর্থযাত্রীরা মাজার সংলগ্ন হবার কারণে মিনারটি পরিদর্শন করতেন। মিনারটি মাজারের একশ ফুট দূরত্বে অবস্থিত। মাজারটি ইসলামিক নবী সালেহের সাথে জড়িত। মাজারটি আরব উপদ্বীপ, মাদা'আন সালেহ, সৌদি আরবের সাথেও জড়িত। মাজারের ভিতরে সালেহের সবুজ বর্ণের কবরটি পূর্ব দিকে মুখ করে রয়েছে। ইসলামিক কবরগুলি মক্কা দিক বরাবর মুখ করা হয়। আফগানিস্তান মক্কার পশ্চিমে দিকে অবস্থিত। সতরাং মাজারটি প্রাক-ইসলামিক যুগের বলে ধারণা করা হয়। বাইরের দিকে একটি খিলানযুক্ত কুলুঙ্গি রয়েছে।যেখানে তীর্থযাত্রীরা চর্মরোগের নিরাময়ের আশায় কাদা মাখান। \n\n\n=== শিলালিপি বিষয়বস্তু ===\n\"পরম করুণাময় ও করুণাময় ঈশ্বরের নামে, ওহে বিশ্বাসী লোকেরা, শুক্রবার আযান দ্বারা ডাক, ঈশ্বরের  কাছে প্রার্থনা করার চেষ্টা কর। এই মিনারটির নির্মাতা- মহান শাসক - সরকারের বিশ্বস্ত ও জনগণের সম্মানের, আবু জাফর মোহাম্মদ ইবনে-আলী..\" \nবাকী শিলালিপিটি মুছে ফেলা হয়েছিল। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== বহিঃসংযোগ ==\n\n\n== তথ্যসূত্র =="}