{"pageid": 1009281, "title": "জেরি জেরেমাইয়া", "url": "https://bn.wikipedia.org/wiki?curid=1009281", "content": "জেরোম ''জেরি'' জেরেমাইয়া (জন্মঃ ১ আগস্ট, ১৯৬৩) ভানুয়াটু'র মালাম্পা প্রদেশের মালাকুলায় জন্মগ্রহণকারী একজন মল্লক্রীড়াবিদ। তিনি ১৯৮৮ সালের গ্রীষ্মকালীন অলিম্পিকে ভানুয়াটু দলের সদস্য ছিলেন।\n\n\n== ক্রীড়া জীবন ==\n১৯৮৮ সালে সিউলে আয়োজিত গ্রীষ্মকালীন অলিম্পিক গেমসে প্রথমবার ভানুয়াটু হতে ক্রীড়াবিদদের দল পাঠানো হয়েছিল। জেরেমি তার দেশের প্রথম অলিম্পিক দলের দৌড়বিদ হিসেবে ১০০ মিটার দৌড় প্রতিযোগিতায় বাছাই পর্বে ১০.৯৬ সেকেন্ড সময় নিয়ে দৌড় শেষ করেছিলেন ও অষ্টম হয়েছিলেন, ফলে তিনি পরবর্তী পর্বে উত্তীর্ণ হতে পারেননি। তিনি ২০০ মিটার দৌড়ের বাছাই প্রতিযোগিতায় অংশ নিয়েছিলেন। ২২.০১ সেকেন্ড সময় নিয়ে দৌড় সমাপ্ত করে সপ্তম স্থান অধিকার করেছিলেন। যথারীতি পরের পর্বে উত্তীর্ণ হতে পারেননি।\nঅলিম্পিক গেমস ছাড়াও তিনি ১৯৮৬ সালের কমনওয়েলথ গেমস, ১৯৮৭ ও ১৯৯১ সালের বিশ্ব মল্লক্রীড়া চ্যাম্পিয়নশিপে দেশের প্রতিনিধিত্ব করেছিলেন।\n\n\n== তথ্যসূত্র =="}