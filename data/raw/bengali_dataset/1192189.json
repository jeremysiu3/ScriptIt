{"pageid": 1192189, "title": "চিরানকুচি", "url": "https://bn.wikipedia.org/wiki?curid=1192189", "content": "চিরানকুচি(বৈজ্ঞানিক নাম: Parantica melaneus (Cramer)) যার শরীর ও ডানা লালচে বাদামি রঙের এবং এরা মাঝারি-বড় আকারের প্রজাপতি। এরা ‘নিমফ্যালিডি’ পরিবারের সদস্য এবং 'ডানায়িনি' উপগোত্রের অন্তর্ভুক্ত।\n\n\n== আকার ==\nচিরানকুচি এর প্রসারিত অবস্থায় ডানার আকার ৮৫-৯৫ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত চিরানকুচি এর উপপ্রজাতি হল-\n\nParantica melaneus plataniston (Fruhstorfer, 1910) – Himalayan Chocolate Tiger\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ, নিকোবর দ্বীপপুঞ্জ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nস্ত্রী-পুরুষ উভয় প্রকারেরই ডানার মূল রঙ কালচে বাদামী অথবা ঘন বাদামী। পিছনের ডানার উপরিতলের প্রান্ত অথবা টার্মিনাল অংশ চকলেট রঙা বাদামি বর্ণের। উভয় ডানার দাগ-ছোপগুলি অতি স্বচ্ছ নীলচে সাদা, ছিটমউল এর অনুরূপ, তবে আকারে ক্ষুদ্রতর এবং সামনের দানার সেল এর পরবর্তী ২ ও ৩ নং শিরামধ্যে অবস্থিত ছোপগুলি অপেক্ষাকৃত ছোট এবং একে অন্যের থেকে অধিকতর বিচ্ছিন্ন। পিছনের ডানার সেল দাগযুক্ত অথবা বিভক্ত নয়। উভয় ডানার নিম্নতল অপেক্ষাকৃত ফ্যাকাশে অথবা বিবর্ণ। এদের উদর হলদেটে বাদামী এবং পুরুষ প্রকারে পিছনের ডানার উপরিপৃষ্ঠে গন্ধ আঁশ এর ছপ বিদ্যমান।\n\n\n== চিত্রশালা ==\n\n\n== তথ্যসূত্র =="}