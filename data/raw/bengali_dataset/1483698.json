{"pageid": 1483698, "title": "আফসানা বেগম (সাহিত্যিক)", "url": "https://bn.wikipedia.org/wiki?curid=1483698", "content": "আফসানা বেগম (জন্ম: ২৯ অক্টোবর ১৯৭২) বাংলাদেশি কথাসাহিত্যিক ও অনুবাদক। গত ৫ সেপ্টেম্বর ২০২৪ সালে বাংলাদেশ সরকারের জনপ্রশাসন মন্ত্রণালয় তাকে জাতীয় গ্রন্থকেন্দ্রের পরিচালক হিসেবে নিয়োগ দেন।\n\n\n== পড়াশোনা ==\nআফসানা বেগম দিনাজপুর সরকারি বালিকা উচ্চ বিদ্যালয় থেকে এসএসসি এবং ঢাকার হলিক্রস কলেজ থেকে এইচএসসি পাস করেছেন। জাহাঙ্গীরনগর বিশ্ববিদ্যালয় থেকে স্নাতক ও স্নাতকোত্তর সম্পন্ন করেন। পরে আন্তর্জাতিক উন্নয়ন ব্যবস্থাপনা বিষয়ে যুক্তরাজ্যের নটিংহাম বিশ্ববিদ্যালয় থেকে স্নাতকোত্তর করেন।\n\n\n== প্রকাশিত গ্রন্থ ==\nতার লেখা উল্লেখযোগ্য বই হলো- ‘প্রতিচ্ছায়া’, ‘বেদনার আমরা সন্তান’, ‘একলা মেঘের চিঠি’, ‘মুখোশের আড়ালে’, ‘আমি অথবা আমার ছায়া’, ‘দিনগত কপটতা’ প্রভৃতি। অনুবাদ করেছেন নাদিন গর্ডিমার, উইলিয়াম ফকনার, হুলিও কোর্তাসার, অ্যালিস মানরা, আইজাক আসিমভ, ফিদেল কাস্ত্রোসহ বেশ কয়েকজন লেখকের কালজয়ী রচনা।\n\n\n== পুরস্কার ==\nজেমকন তরুণ কথাসাহিত্য পুরস্কার (২০১৪)\n\n\n== তথ্যসূত্র =="}