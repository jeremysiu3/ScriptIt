{"pageid": 1391334, "title": "জ্যোতি কলশ", "url": "https://bn.wikipedia.org/wiki?curid=1391334", "content": "একটি জ্যোতি কলশ হলো (সংস্কৃত: ज्योतीकलश  ) দেবী দুর্গার প্রতীকী রূপ। নবরাত্রি উৎসবে, ভক্তরা দেবীর মন্দিরে জ্যোতি কলশ প্রজ্জ্বলন করে তাকে তুষ্ট করেন।\n\n\n== ব্যুৎপত্তি ==\nজ্যোতি কলশ শব্দটি দুটি সংস্কৃত শব্দের সংমিশ্রণ থেকে এসেছে, যথা - জ্যোতি (আলো/প্রদীপ) ও কলশ (ধাতুপাত্র)।\n\n\n== বর্ণনা ==\nএকটি জ্যোতি কলশে ঘি দিয়ে জ্বালানো মাটির প্রদীপ (দিয়া) থাকে যা মাটির পাত্রে (কলশ) স্থাপন করা হয়। এটি মাটির ঢাকনা দিয়ে ঢেকে দেওয়া হয়। নবরাত্রির নয় দিন ও রাত ধরে অগ্নি (জ্যোতি) অবিরাম জ্বলতে থাকে। নবরাত্রির নয় দিন পৃথিবীতে দেবী মাতার ঐশ্বরিক উপস্থিতির প্রতীক। মূল মন্দিরের চারপাশে অনেক বড় হলঘর রয়েছে যেখানে ভক্তদের দ্বারা জ্যোতি কলশ প্রজ্জ্বলন করা হয়। এই জ্যোতি কলশ নয় দিন ধরে রাখা হয় যা স্বেচ্ছাসেবকদের তত্ত্বাবধানে থাকে। তারা নয় দিন ধরে ঘি দিয়ে প্রদীপগুলি জ্বলছে কিনা তা তত্ত্বাবধান করে।\nনবরাত্রির সময় অনেকে তাদের গৃহে জ্যোতি কলশ স্থাপন করেন। নদী বা অন্যান্য জলাশয়ে জ্যোতি কলশগুলিকে বিসর্জন দেওয়ার উদ্দেশ্যে উৎসবের নবম ও শেষ দিন জ্যোতি কলশ শোভাযাত্রা বের করা হয়।\nজ্যোতি কলশ শোভাযাত্রা রাজস্থান, উত্তর প্রদেশ, মধ্যপ্রদেশ এবং বিশেষ করে ছত্তিশগড়ে দেখা যায় যেখানে জ্যোতি কালশের উৎসব ও স্থাপন খুবই জনপ্রিয়। ভক্তরা বাম্বলেশ্বরী, দন্তেশ্বরী, মহামায়া, মাওলি, মন্দিরে ভিড় করেন। কঙ্কালিন, অষ্টভুজি মন্দির, আদভরসহ আরও অনেক জায়গায় জ্যোতি কলশ স্থাপন করা হয়।\n\n\n== আরও দেখুন ==\nদিয়া\n\n\n== তথ্যসূত্র =="}