{"pageid": 1168526, "title": "বান্দ্রা টার্মিনাস–ভগৎ কি কোঠি হামসফর এক্সপ্রেস", "url": "https://bn.wikipedia.org/wiki?curid=1168526", "content": "বান্দ্রা টার্মিনাস–ভগৎ কি কোঠি হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা মহারাষ্ট্রের রাজধানী মুম্বাইয়ের নিকটস্থ বান্দ্রা টার্মিনাস এবং রাজস্থানের যোধপুরের নিকট অবস্থিত ভগৎ কি কোঠি রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ১৯০৪৩/১৯০৪৪ ট্রেন নম্বরাঙ্কিত হয়ে পরিচালিত হচ্ছে। ট্রেনটি রাজস্থান, গুজরাট ও মহারাষ্ট্রের মধ্যে চলাচল করে।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\nকোচে ষোলোটি এসি-৩ টায়ার, একটি প্যান্ট্রিকার ও দুটি জেনারেটর পাওয়ার কার রয়েছে।\n\n\n== পরিষেবা ==\n১৯০৪৩ নং বান্দ্রা টার্মিনাস–ভগৎ কি কোঠি হামসফর এক্সপ্রেস ৫৫ কিমি প্রতি ঘন্টা বেগে বান্দ্রা টার্মিনাস থেকে যাত্রা শুরু করে ১৭ ঘন্টা ০৫ মিনিটে ৯৩৩.৪ কিমি এবং ১৯০৪৪ নং ট্রেনটি ভগৎ কি কোঠি থেকে ৫৬ কিমি প্রতি ঘন্টা বেগে যাত্রা করে ১৬ ঘন্টা ৫০ মিনিটে ঐ দূরত্ব অতিক্রম করে।\n\n\n== লোকো লিংক ==\nএই ট্রেনটি বড়োদরা ইলেকট্রিক লোকো শেড ডব্লিউএপি-৫ বা ৭ লোকোমোটিভ দ্বারা বান্দ্রা টার্মিনাস থেকে আমেদাবাদ জংশন পর্যন্ত যায়। বাকি পথ অর্থাৎ আমেদাবাদ জংশন থেকে ভগৎ কি কোঠি পর্যন্ত সবরমতী ডিজেল লোকো শেড ডব্লিউডিপি-৪ডি লোকোমোটিভ দ্বারা চলে।\n\n\n== সময় সারণী ==\n\n\n== পথ ও যাত্রাবিরতি ==\nবান্দ্রা টার্মিনাস\nবোরিবলী\nওয়াপি\nসুরাট\nবড়োদরা জংশন\nআমেদাবাদ জংশন\nপালনপুর\nআবু রোড\nপালি মারোয়াড়\nভগৎ কি কোঠি\n\n\n== টীকা ==\n\n\n== তথ্যসূত্র =="}