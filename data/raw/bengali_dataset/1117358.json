{"pageid": 1117358, "title": "রেলওয়ে পাকশী বিভাগ", "url": "https://bn.wikipedia.org/wiki?curid=1117358", "content": "বাংলাদেশে ২,৮০০ কিলোমিটার রেললাইন পরিচালনা করা হয় দুটি রেলওয়ে অঞ্চলের চারটি বিভাগের মাধ্যমে। বাংলাদেশের রংপুর বিভাগ, রাজশাহী বিভাগ ও খুলনা বিভাগ নিয়ে পশ্চিমাঞ্চল রেলওয়ে অঞ্চলটি গঠিত এবং ঢাকা বিভাগ, ময়মনসিংহ বিভাগ, সিলেট বিভাগ ও চট্টগ্রাম বিভাগ নিয়ে পূর্বাঞ্চল রেলওয়ে গঠিত। পশ্চিমাঞ্চল রেলওয়ের অধীনে রেলপথ রয়েছে ১৪২৭ কিলোমিটার। পশ্চিমাঞ্চল রেলওয়ের অধীনে দুইটি বিভাগ রয়েছে একটি হচ্ছে রেলওয়ে পাকশী বিভাগ অপরটি হচ্ছে রেলওয়ে লালমনিরহাট বিভাগ।\n\n\n== কার্যক্রম ==\n\n\n== পরিধি ==\nগাজীপুরের জয়দেবপুর থেকে নীলফামারীর ডোমার উপজেলার চিলাহাটি এবং ঈশ্বরদী হয়ে রাজশাহী এবং খুলনা পর্যন্ত বিস্তৃত পাকশী বিভাগ। এই বিভাগের আওতায় রয়েছে গাজীপুর, টাঙ্গাইল, সিরাজগঞ্জ, পাবনা, কুষ্টিয়া, রাজবাড়ী, ফরিদপুর, গোপালগঞ্জ, চুয়াডাঙ্গা, ঝিনাইদহ, যশোর, খুলনা, বাগেরহাট, নাটোর, রাজশাহী, চাঁপাইনবাবগঞ্জ, নওগাঁ, বগুড়া (আংশিক), জয়পুরহাট, নীলফামারী ও দিনাজপুর জেলা। পাবনার ঈশ্বরদীর পাকশীতে এই বিভাগের বিভাগীয় অফিস অবস্থিত।\n\n\n== স্টেশন সংখ্যা ==\nরেলওয়ে পাকশী বিভাগের ২১টি জেলায় ১১৩টি বি ক্লাস ও ৩৮টি ডি ক্লাস স্টেশন রয়েছে। এর মধ্যে পর্যাপ্ত জনবলের অভাবে বন্ধ করে দেওয়া হয়েছে ৪৩টি স্টেশন।\n\n\n== সেকশন সমূহ ==\nরেলওয়ের পাকশী বিভাগ ১৪টি সেকশনে বিভক্ত। যথা:\n\nখুলনা-ঈশ্বরদী সেকশন\nযশোর-বেনাপোল সেকশন\nকালুখালী-গোবরা সেকশন\nপোড়াদহ-গোয়ালন্দ ঘাট সেকশন\nকালুখালী-ভাটিয়াপাড়া ঘাট সেকশন\nমধুখালী-মাগুরা সেকশন\nভাঙ্গা-যশোর সেকশন\nপাঁচুরিয়া-ফরিদপুর সেকশন\nঈশ্বরদী-সান্তাহার সেকশন\nসান্তাহার-পার্বতীপুর সেকশন\nপার্বতীপুর-চিলাহাটি সেকশন\nআমনুরা-রহনপুর সেকশন\nআব্দুলপুর-আমনুরা-চাঁপাইনবাবগঞ্জ সেকশন\nঈশ্বরদী-সিরাজগঞ্জ সেকশন\n\n\n== তথ্যসূত্র =="}