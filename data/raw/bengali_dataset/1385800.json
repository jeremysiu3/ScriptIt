{"pageid": 1385800, "title": "শ্রীরূপা মিত্র চৌধুরী", "url": "https://bn.wikipedia.org/wiki?curid=1385800", "content": "শ্রীরূপা মিত্র চৌধুরী, যিনি নির্ভয়া দিদি নামে পরিচিত, একজন ভারতীয় রাজনীতিবিদ এবং ভারতের পশ্চিমবঙ্গের ভারতীয় জনতা পার্টির সদস্য। এছাড়াও তিনি একজন সমাজকর্মী, নারী অধিকার কর্মী এবং প্রাক্তন সাংবাদিক।\n\n\n== ব্যক্তিগত জীবন ==\nশ্রীরূপা মিত্র চৌধুরী পশ্চিমবঙ্গের মালদা জেলার দক্ষিণ বালুচর বটতলার বাসিন্দা। তিনি একজন স্নাতকোত্তর এবং ১৯৮৭ সালে উত্তরবঙ্গ বিশ্ববিদ্যালয় থেকে আর্টসে মাস্টার্স করেন। তিনি আর কে মিত্রকে বিয়ে করেছেন।\n\n\n== কর্মজীবন ==\n২০০৪ সালে তিনি জাতীয় আইনী সাক্ষরতা মিশনে অংশ নিয়েছিলেন। ২০০৮ সাল পর্যন্ত তিনি আইন ও বিচার মন্ত্রনালয়ের জাতীয় আইনী সেবা কর্তৃপক্ষের জাতীয় উপদেষ্টা হিসেবে দায়িত্ব পালন করেন। ২০১০ সাল পর্যন্ত তিনি এনজিও সুদিনালয়ের সভাপতি ছিলেন।\nকলকাতায় নির্ভয়া দিদি নামে পরিচিত তিনি ধর্ষণের শিকারদের পুনর্বাসন এবং মহিলাদের টয়লেট প্রদানের প্রক্রিয়ার সাথে জড়িত ছিলেন। তিনি ২০১২ সালের দিল্লিতে গণধর্ষণের পর প্রধানমন্ত্রী মনমোহন সিং কর্তৃক গঠিত ধর্ষণ, পাচার এবং মহিলাদের বিরুদ্ধে সহিংসতার উপর বিশেষ টাস্ক ফোর্সের সভাপতিত্ব করেছিলেন। তিনি ২০১৩ সালের ডিসেম্বরে এই পদ থেকে পদত্যাগ করেন, এই জল্পনাগুলির মধ্যে যে তিনি মালদা আসন থেকে সর্বভারতীয় তৃণমূল কংগ্রেস প্রার্থী হিসাবে সংসদে প্রতিদ্বন্দ্বিতা করতে পারতেন।\n২০১৪ সালের সাধারণ নির্বাচনে দক্ষিণ দিল্লি লোকসভা আসনে সর্বভারতীয় তৃণমূল কংগ্রেসের প্রার্থী হিসাবে চৌধুরীর নাম ঘোষণা করা হয়েছিল। ২০১৯ সালের লোকসভা নির্বাচনে, তিনি মালদহ দক্ষিণ আসন থেকে ভারতীয় জনতা পার্টির টিকিটে প্রতিদ্বন্দ্বিতা করেছিলেন।  কিন্তু অল্প ব্যবধানে হেরে যান আবু হাসেম খান চৌধুরীর কাছে।\n২০২১ সালের পশ্চিমবঙ্গ বিধানসভা নির্বাচনে চৌধুরী ইংরেজবাজার থেকে ভারতীয় জনতা পার্টির প্রার্থী হিসাবে প্রতিদ্বন্দ্বিতা করেছিলেন এবং টিএমসি থেকে তার নিকটতম প্রতিদ্বন্দ্বীকে পরাজিত করে আসনটি জিতেছিলেন।\n\n\n== তথ্যসূত্র =="}