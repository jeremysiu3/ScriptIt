{"pageid": 1511094, "title": "সাইমা ঠাকুর", "url": "https://bn.wikipedia.org/wiki?curid=1511094", "content": "সাইমা ঠাকুর (জন্ম: ১৩ সেপ্টেম্বর ১৯৯৬) একজন ভারতীয় ক্রিকেটার। তিনি ভারতের জাতীয় মহিলা ক্রিকেট দলের সদস্য। সাইমা মুম্বাই মহিলা ক্রিকেট দল এবং ইউপি ওয়ারিয়র্স এর হয়ে মহিলা প্রিমিয়ার লিগ খেলেন।\n\n\n== কর্মজীবন ==\nসাইমা মুম্বাইয়ের হয়ে ঘরোয়া ক্রিকেট খেলেন। ফেব্রুয়ারি ২০২৪ সালে মহিলা প্রিমিয়ার লিগ নিলামে তিনি ইউপি ওয়ারিয়র্স-এর হয়ে খেলার জন্য ₹১০ লক্ষ টাকায় চুক্তিবদ্ধ হন। তিনি কলেজ ফুটবল দলের হয়ে গোলকিপার হিসেবেও খেলতেন।\n২০২৪ সালে আগস্ট সাইমাকে ২০২৪ মহিলা টি২০ বিশ্বকাপের জন্য ভারতীয় দলের সফরকারী রিজার্ভ হিসেবে মনোনীত করা হয়।\nঅক্টোবর ২০২৪ সালে  তিনি নিউজিল্যান্ডের বিরুদ্ধে ওডিআই সিরিজের জন্য ভারতীয় জাতীয় দলে প্রথমবারের মতো ডাক পান। ২৪ অক্টোবর ২০২৪ সালে এই সিরিজের প্রথম ম্যাচে তিনি তার মহিলাদের একদিনের আন্তর্জাতিক খেলায় অভিষেক করেন এবং দু’টি উইকেট নেন। দ্বিতীয় ওডিআই ম্যাচে তিনি রাধা যাদবের সাথে ৭০ রানের পার্টনারশিপ করেন, যা ভারতের নারীদের ওডিআইতে নবম উইকেটের সর্বোচ্চ পার্টনারশিপ।\nতিনি ১৫ ডিসেম্বর ২০২৪ সালে ওয়েস্ট ইন্ডিজের বিপক্ষে তার মহিলাদের টুয়েন্টি২০ আন্তর্জাতিক খেলায় অভিষেক করেন। এই ম্যাচে তিনি কিয়ানা জোসেফকে আউট করে তার প্রথম টি২০আই উইকেট লাভ করেন।\n\n\n== তথ্যসূত্র =="}