{"pageid": 1158479, "title": "আয়রন হর্স বাইসাইকেল", "url": "https://bn.wikipedia.org/wiki?curid=1158479", "content": "আয়রন হর্স বাইসাইকেল ১৯৮৭ থেকে ২০০৯ সাল পর্যন্ত মার্কিন যুক্তরাষ্ট্রের আইল্যান্ডিয়া, নিউ ইয়র্কের একটি সাইকেল প্রস্তুতকারক ছিল। এর লোগোটি ছিল ফেরারি লোগোর মতো সরিষা-রঙের ক্রেস্টের উপর একটি লাফ দেয়ার জন্য প্রস্তুত ঘোড়া। আয়রন হর্স রেসিং বাইক এবং মাউন্টেন বাইক বিক্রি করতো, তবে এটি প্রধানত ঢাল বাওয়া (ডাউনহিল), সহজ বাহন এবং সকল পাহাড়ি রাস্তায় চালানোর 'মাউন্টেন বাইক' বেশি বানাতো।\n\n\n== উল্লেখযোগ্য ব্যবহারকারী ==\nডেভ কালিনান, কিম সোনিয়ার, পেনি ডেভিডসন, টবি হেন্ডারসন, লেই ডোনোভান, পিট লোনকারেভিচ ও স্যাম হিলের মত পেশাদার বাইসাইকেল রেসের খেলোয়াড়রা আয়রন হর্স সাইকেল চালাতেন। আয়রন হর্স ব্যবহার করে কালিনান ১৯৯২ সালে 'ডাউনহিল' বিশ্ব শিরোপা জিতেছিলেন এবং স্যাম হিল ২০০৭ এবং ২০১০ সালে বিশ্ব চ্যাম্পিয়নশিপ জিতেছিলেন।\n\n\n== বিলুপ্তি ==\nআয়রন হর্স ২০০৯ সালের প্রথম দিকে দেউলিয়া হওয়ার জন্য আবেদন করেছিল। এটি পাওনাদার এবং পেটেন্ট হোল্ডারদের কাছে ৫ মিলিয়ন মার্কিন ডলার পাওনা ছিল। অনেক আয়রন হর্সের পারফরম্যান্স বাইকে যে পেটেন্ট ব্যবহার করা হয়েছিল তাকে ডিডাব্লিউ (ইংরেজিঃDW) লিঙ্ক হিসাবে উল্লেখ করা হয়েছিল। নামটির স্রষ্টার আদ্যক্ষর থেকে নেওয়া হয়েছিল - ডেভ ওয়েগল, যিনি একজন যান্ত্রিক প্রকৌশলী। এপ্রযুক্তি আজও অন্যান্য অনেক বাইক ব্র্যান্ডে পাওয়া যায়।\nডোরেল ইন্ডাস্ট্রিজ ২০০৯ সালের ১৫ জুলাই ৫.২ মিলিয়ন মার্কিন ডলার দিয়ে আয়রন হর্সের সকল সম্পদ অধিগ্রহণ করে, প্রতিষ্ঠানটি ইতোমধ্যে জিটি, ক্যাননডেল, শোইন এবং মঙ্গুজ নামের সাইকেল প্রস্তুতকারী প্রতিষ্ঠান অধিগ্রহণ করেছে।\n\n\n== তথ্যসূত্র =="}