{"pageid": 1034041, "title": "আভা নারায়ণ লাম্বাহ", "url": "https://bn.wikipedia.org/wiki?curid=1034041", "content": "আভা নারায়ণ লাম্বাহ (জন্ম: ১৯৭০) একজন ভারতীয় সংরক্ষণ স্থপতি, যিনি নিজের পাণ্ডিত্যপূর্ণ স্থাপত্যচর্চা দিয়ে ভারতের বেশ কয়েকটি ইউনেস্কোঘোষিত বিশ্ব ঐতিহ্যবাহী স্থান যেমন অজন্তা গুহা, গোলকোন্ডা দুর্গ, মহাবোধি মন্দির ও মুম্বইয়ের ক্র্যাফোর্ড মার্কেট, এছাড়া রয়্যাল অপেরা হাউজ, মুম্বাই টাউন হল এশিয়াটিক সোসাইটি ও নেসেট এলিয়াহু সিনাগগের মত ভিক্টোরিয়ান ভবন পুনরুদ্ধার করেছেন।\n\n\n== প্রাথমিক জীবন ==\n\nলাম্বাহ পশ্চিমবঙ্গের কলকাতায় জন্মগ্রহণ করেছিলেন এবং বালিগঞ্জে বড় হয়েছিলেন। তিনি লরেটো হাউস স্কুলে পড়াশোনা করেছিলেন এবং নয়াদিল্লির স্কুল অফ প্ল্যানিং অ্যান্ড আর্কিটেকচার থেকে স্নাতক ডিগ্রি আর্জন করেছিলেন।\n\n\n== কর্মজীবন ==\nলাম্বাহ ১৯৯৬ সালে নিজের স্থাপত্য অনুশীলন শুরু করেছিলেন। তাঁর প্রথম প্রকল্পটি ছিল দাদাভাই নওরোজি রোডের শহুরে সংকেত এবং রাস্তার আসবাবের নির্দেশিকাগুলো চূড়ান্ত করা, যেখানে শহরের বেশিরভাগ গথিক পুনরুন্মেষ এবং নব্য-ধ্রুপদী ভবন রয়েছে। ২০০০ সালে যখন রাহুল মেহরোত্রা অ্যাসোসিয়েটস হায়েদরাবাদের চৌমহল্লা প্রাসাদটি পুনরুদ্ধার করছিল তিনি তাদের সংরক্ষণ পরামর্শদাতা নিযুক্ত হয়েছিলেন।\n\n\n== পুরস্কার ও সম্মাননা ==\nআইসনেহাওয়ার ফেলোশিপ (২০০২)\nসাংস্কৃতিক ঐতিহ্য সংরক্ষণের জন্য ইউনেস্কোর এশিয়া-প্যাসিফিক পুরস্কার (২০১৭) - রয়্যাল অপেরা হাউজ (মুম্বই)\nসম্মানসূচক উপাধি, সাংস্কৃতিক ঐতিহ্য সংরক্ষণের জন্য ইউনেস্কো এশিয়া-প্যাসিফিক পুরস্কার (২০১০)- ছত্রপতি শিবাজি মহারাজ বাস্তু সংগ্রহালয়\n\n\n== তথ্যসূত্র =="}