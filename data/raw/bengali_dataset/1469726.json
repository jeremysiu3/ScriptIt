{"pageid": 1469726, "title": "নিশিকান্ত কামাত", "url": "https://bn.wikipedia.org/wiki?curid=1469726", "content": "নিশিকান্ত কামাত নিশিকান্ত কামাত (১৭ জুন ১৯৭০ - ১৭ আগস্ট ২০২০) ছিলেন একজন ভারতীয় চলচ্চিত্র নির্মাতা ও অভিনেতা। 'দৃশ্যম’, ‘মাদারি’-সহ একগুচ্ছ হিট ছবির পরিচালক তিনি।  মারাঠি ভাষায় তার প্রথম ছবি, মনস্তাত্ত্বিক নাটকের ভিত্তিতে ২০০৫ খ্রিস্টাব্দে নির্মিত ডোম্বিভালি ফাস্ট সিনেমায় তার অভিনয় খ্যাতি এনে দেয়, জাতীয় পুরস্কার লাভ করেন। কারণ ওই বছরের সবচেয়ে বড় মারাঠি চলচ্চিত্র ছিল। তিনি ছবিটি তামিল ভাষায়  আর. মাধবনের সাথে 'ইভানো ওরুভান'নামে পুনঃনির্মাণ করেন।  তিনি মারাঠি চলচ্চিত্র সাচ্চা আত ঘরাতেও অভিনয় করেছিলেন। \n২০০৬ খ্রিস্টাব্দের মুম্বাই হামলার উপর ভিত্তি করে নির্মিত \"মুম্বাই মেরি জান\" চলচ্চিত্রে তার বলিউডে আত্মপ্রকাশ ঘটে। হিন্দিতে চিত্রায়িত ছবিটি ফিল্মফেয়ার পুরস্কার লাভ করেছিল।  তিনি জন আব্রাহাম অভিনীত জনপ্রিয় চলচ্চিত্র ফোর্স পরিচালনা করেন এবং  বিদ্যুৎ জামওয়ালের চলচ্চিত্রে অভিষেক হয়। এটি ছিল তামিল সিনেমা কাখা কাখা র রিমেক। জন আব্রাহাম অভিনীত ‘রকি হ্যান্ডসাম’ ছবিরও পরিচালক ছিলেন তিনি। ওই ছবিতে এক নেগেটিভ চরিত্রে অভিনয়ও করেছিলেন নিশিকান্ত।\n১৯৭০ খ্রিস্টাব্দের ১৭ জুন মহারাষ্ট্রের দাদারে এক মারাঠি পরিবারে জন্ম হয় নিশিকান্ত কামাতের। তিনি মুম্বাইয়ের উইলসন কলেজ এবং রামনারায়ণ রুইয়া কলেজের প্রাক্তন ছাত্র ছিলেন। সেখানে অপেশাদার থিয়েটার অভিনয় করে সুনাম অর্জন করেন। তাঁর পরিচালিত প্রথম হিন্দি ছবি ‘হাওয়া আনে দে’ মুক্তি লাভ করে ২০০৪ খ্রিস্টাব্দে। বহু মরাঠি এবং হিন্দি ছবি পরিচালনা করেছেন তিনি। মারাঠি, তামিল এবং বলিউড— তিন রকম ছবির আঙিনাতেই কামাত যে বেশ স্বাচ্ছন্দ্য বোধ করতেন।  তবে তাঁর কেরিয়ার গ্রাফে সবচেয়ে উল্লেখযোগ্য ছবি হল ‘দৃশ্যম’, যা মুক্তি পেয়েছিল ২০১৬ খ্রিস্টাব্দে।অজয় দেবগণ, তব্বু অভিনীত এই মনস্তাত্বিক ছবি বক্স অফিসে অভূতপূর্ব সাফল্য লাভ করেছিল।\nবেশ কিছুদিন তিনি 'সিরোসিস অফ লিভার' রোগে আক্রান্ত ছিলেন এবং সেই কারণে তাকে ২০২০ খ্রিস্টাব্দের ৩১ জুলাই হায়দ্রাবাদের এক বেসরকারি হাসপাতালে ভর্তি করা হয়। কিন্ত পরে কোভিড-১৯ এর উপসর্গে আইসিইউতে রাখা হয়। কিন্তু শেষে ১৭ আগস্ট ৫০ বছর বয়সে প্রয়াত হন। \n\n\n== চলচ্চিত্রের তালিকা ==\n\n\n== টেলিভিশন ==\nদ্য ফাইনাল কল - সৃজনশীল প্রযোজক (২০১৯)\nরংবাজ ফিরসে - সৃজনশীল প্রযোজক\n\n\n== পুরস্কার এবং মনোনয়ন ==\n২০০৬ খ্রিস্টাব্দে ডোম্বিভালি ফাস্টের জন্য মারাঠিতে সেরা পূর্ণদৈর্ঘ্য চলচ্চিত্রের জন্য জাতীয় চলচ্চিত্র পুরস্কার \n\n\n== তথ্যসূত্র =="}