{"pageid": 1495078, "title": "মডার্ন ফারমার (সাময়িকী)", "url": "https://bn.wikipedia.org/wiki?curid=1495078", "content": "মডার্ন ফার্মার (ইংরেজি: Modern Farmer, অনুবাদ 'আধুনিক কৃষক') ২০১৩ সাল থেকে প্রকাশিত ত্রৈমাসিক কৃষি এবং খাদ্য সম্পর্কিত মার্কিন সাময়িক পত্র। গ্রামীণ এবং শহুরে উভয় শ্রেণির পাঠকদের সমানভাবে আকৃষ্ট ও পাঠক সমাজ ধরে রাখার জন্য এটি অনন্য। দ্য নিউ ইয়র্ক টাইমস অনুসারে এটি  \"যে ব্যক্তি কৃষিকাজকে ভাবপ্রবণ করতে চায় এবং যে ব্যক্তি হাঁটুর গভীর পর্যন্ত টার্কির বর্জ্যে ডুবতে পারে তাদের কাছে\" এ সাময়িকীর আবেদন আছে। ২০১৪ সালে, প্রকাশনাটি সাময়িকী বিভাগে মার্কিন যুক্তরাষ্ট্রের জাতীয় সাময়িকী পুরস্কার জিতেছে।\n\n\n== বিশেষত্ব ==\nমডার্ন ফার্মারের প্রচ্ছদে গবাদি বা খামারের প্রাণীর ছবি প্রকাশ করে। এটির প্রবন্ধগুলিতে সারা বিশ্বের কৃষিমন্ত্রীদের সাথে ধারাবাহিক সাক্ষাৎকার অন্তর্ভুক্ত রয়েছে। প্রকাশিত নিবন্ধে গ্রিক দই বা ফেরাল শূকরের মতো খাদ্য এবং কৃষি বিষয়গুলিকে বিশদভাবে লিখে। নিবন্ধ প্রকাশের ক্ষেত্রে তাদের দৃষ্টিভঙ্গি \"খামার থেকে টেবিল\" পর্যন্ত। মুদ্রিত প্রকাশনা ছাড়াও এটির একটি জনপ্রিয় ওয়েবসাইট রয়েছে; এর \"গোটক্যাম\" (ছাগলের জন্য ওয়েব ক্যাম) একাই ৬০,০০০ বার দেখা হয়েছে।\n\n\n== ইতিহাস ==\nসাময়িকীটি নিউইয়র্কের হাডসন ভিত্তিক ফিওর ক্যাপিটাল দ্বারা আর্থিকভাবে সমর্থিত ছিল। এটির প্রতিষ্ঠাতা প্রধান সম্পাদক ছিলেন অ্যান মারি গার্ডনার; পরে সারাহ গ্রে মিলার প্রধান সম্পাদক হয়েছেন। গার্ডনার নিউইয়র্কের জার্মানটাউনে পুরানো এবং নতুন কৃষকদের মধ্যে দ্বন্দ্ব নিয়ে একটি গল্প বানানোর সময় একটি ম্যাগাজিন সম্পাদক সম্পর্কে একটি টেলিভিশন শো তৈরি করার চেষ্টা করেছিলেন, সেসময় তিনি মর্ডান ফারমার  প্রকাশের ধারণা পান। কাল্পনিক সম্পাদক চরিত্রের জন্য গল্পের একটি অধ্যায় তৈরি করার পরে, তিনি একটি বাস্তব ম্যাগাজিন তৈরি করার সিদ্ধান্ত নিয়েছিলেন।\n২০১৫ সালের গোড়ার দিকে, পত্রিকার প্রতিষ্ঠাতা এবং এর সম্পাদকীয় কর্মীদের বেশিরভাগই প্রকাশনা ত্যাগ করেছিলেন, ফলে মুদ্রণ প্রকাশনা স্থগিত করা হয়েছিল। আর্থিক অসুবিধা সত্ত্বেও, ম্যাগাজিন সাময়িকভাবে ২০১৫ সালে প্রকাশনা চালু রাখে। ২০১৮ সালে, ম্যাগাজিনটি শুধুমাত্র-অনলাইনে প্রকাশ শুরু করে।\n\n\n== তথ্যসূত্র ==\n\n\n== বহিঃসংযোগ ==\nআনুষ্ঠানিক বাতায়ন"}