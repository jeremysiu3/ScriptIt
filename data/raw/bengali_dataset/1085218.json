{"pageid": 1085218, "title": "নুনো তাভারেস", "url": "https://bn.wikipedia.org/wiki?curid=1085218", "content": "নুনো আলবের্তিনো ভারেলা তাভারেস (পর্তুগিজ: Nuno Tavares; জন্ম: ২৬ জানুয়ারি ২০০০; নুনো তাভারেস নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং পর্তুগাল অনূর্ধ্ব-২১ দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেলেন।\n২০০৯–১০ মৌসুমে, মাত্র ৯ বছর বয়সে, পর্তুগিজ ফুটবল ক্লাব কাসা পিয়ার যুব পর্যায়ের হয়ে খেলার মাধ্যমে তাভারেস ফুটবল জগতে প্রবেশ করেছেন এবং পরবর্তীকালে স্পোর্টিং সিপি এবং বেনফিকার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, প্রথমে বেনফিকা বি এবং পরবর্তীকালে বেনফিকার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বেনফিকার হয়ে দুই মৌসুমে ২৫ ম্যাচে ১টি গোল করেছেন। ২০২১–২২ মৌসুমে, তিনি প্রায় ৮ মিলিয়ন ইউরোর বিনিময়ে বেনফিকা হতে ইংরেজ ক্লাব আর্সেনালে যোগদান করেছেন।\n২০১৮ সালে, তাভারেস পর্তুগাল অনূর্ধ্ব-১৮ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। দলগতভাবে, তাভারেস এপর্যন্ত ১টি শিরোপা জয়লাভ করেছেন, যা তিনি বেনফিকার হয়ে জয়লাভ করেছেন।\n\n\n== প্রারম্ভিক জীবন ==\nনুনো আলবের্তিনো ভারেলা তাভারেস ২০০০ সালের ২৬শে জানুয়ারি তারিখে পর্তুগালের লিসবনে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি কাবু ভের্দীয় বংশোদ্ভূত।\n\n\n== আন্তর্জাতিক ফুটবল ==\nতাভারেস পর্তুগাল অনূর্ধ্ব-১৮, পর্তুগাল অনূর্ধ্ব-১৯ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন।\nতিনি ২০২৩ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২৩ সালের জুন মাসে প্রকাশিত ২৩ সদস্যের পর্তুগাল অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nনুনো তাভারেস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে নুনো তাভারেস  (ইংরেজি)  \nসকারবেসে নুনো তাভারেস (ইংরেজি) \nবিডিফুটবলে নুনো তাভারেস  (ইংরেজি)  \nট্রান্সফারমার্কেটে নুনো তাভারেস (ইংরেজি) \nওয়ার্ল্ডফুটবল.নেটে নুনো তাভারেস (ইংরেজি) \nইএসপিএন এফসিতে নুনো তাভারেস (ইংরেজি)"}