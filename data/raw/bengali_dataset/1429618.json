{"pageid": 1429618, "title": "গারট্রুড এলিয়ন", "url": "https://bn.wikipedia.org/wiki?curid=1429618", "content": "গারট্রুড বেল এলিয়ন (ইংরেজি: Gertrude Belle Elion; ২৩শে জানুয়ারি, ১৯১৮ – ২১শে ফেব্রুয়ারি, ১৯৯৯) একজন মার্কিন প্রাণরসায়নবিদ ও ঔষধবিজ্ঞানী, যিনি ১৯৮৮ সালে জর্জ হিচিংস ও স্যার জেমস ব্ল্যাকের সাথে যৌথভাবে চিকিৎসাবিজ্ঞানে নোবেল পুরস্কার লাভ করেন। নতুন ঔষধ উদ্ভাবনের জন্য যুক্তিভিত্তিক ঔষধ নকশাকরণের ব্যবহারের জন্য তাদেরকে এই পুরস্কার প্রদান করা হয়। ঔষধ নকশাকরণের এই নতুন পদ্ধতিটিতে সাধারণ প্রচেষ্টা ও ত্রুটির পরিবর্তে ঔষধের লক্ষ্য অনুধাবনের উপর জোর দেওয়া হয়। তাঁর গবেষণাকর্মের সূত্র ধরে এইডস নামক সংলক্ষণের বিরুদ্ধে ব্যবহৃত প্রথম ঔষধ এজেডটি নামক রেট্রোভাইরাসরোধক ঔষধটি সৃষ্টি করা হয়। তার অন্যান্য সুপরিচিত গবেষণাকর্মের মধ্যে রয়েছে অঙ্গ প্রতিস্থাপন প্রত্যাখ্যানের বিরুদ্ধে লড়াইয়ের জন্য ব্যবহৃত প্রথম অনাক্রম্য-অবদমক ঔষধ অ্যাজাথিওপ্রিন এবং হার্পিস সংক্রমণের চিকিৎসায় ব্যবহৃত প্রথম সফল ভাইরাসনিরোধক ঔষধ অ্যাসাইক্লোভির।\n\n\n== তথ্যসূত্র =="}