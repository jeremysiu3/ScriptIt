{"pageid": 1161838, "title": "সিনেস্কোপ", "url": "https://bn.wikipedia.org/wiki?curid=1161838", "content": "সিনেস্কোপ হলো বাংলাদেশের নারায়ণগঞ্জে অবস্থিত একটি মিনি সিনেপ্লেক্স। এটি বাংলাদেশের সর্বপ্রথম এবং এশিয়ার ক্ষুদ্রতম মিনি সিনেপ্লেক্স।\nমিনি সিনেপ্লেক্সটির প্রতিষ্ঠাতা মোহাম্মদ নুরুজ্জামান ডালিম। তিনি নারায়ণগঞ্জ শহরে অবস্থিত আলী আহমেদ চুনকা নগর পাঠাগার ও অডিটোরিয়াম ভবনের স্থপতি ছিলেন। ভবনটি নির্মাণের পর ভূগর্ভস্থ গাড়ি পার্কের একটি অংশ অব্যবহৃত ছিল, তাই তিনি সেখানে একটি মিনি সিনেপ্লেক্স করার পরিকল্পনা করেন। নারায়ণগঞ্জ সিটি কর্পোরেশনের মেয়রের অনুমতি নিয়ে সেখানে নির্মাণ করা হয় সিনেপ্লেক্সটি। এটি ২০১৯-এর ঈদুল আযহায় (আগস্ট) উদ্বোধন করার কথা ছিল। এই ৩৫ আসন বিশিষ্ট মিনি সিনেপ্লেক্স সিটি কর্পোরেশন কর্তৃপক্ষ ও সিনেমা প্রযোজনা কোম্পানি সিনেমেকার দ্বারা যৌথভাবে পরিচালিত হয়। ডলবি ৭.১ সার্উন্ড সাউন্ড সিস্টেম সহ এই ৪কে সিনেমা হলে থ্রিডি চলচ্চিত্র দেখানো হয়। এখানে একটি কফি শপও রয়েছে। এটি ২০ সেপ্টেম্বর, ২০১৯-এ চালু হয়। প্রেক্ষাগৃহটিতে প্রদর্শিত প্রথম চলচ্চিত্র ছিল সূর্য দীঘল বাড়ী। কোভিড-১৯ মহামারীর কারণে ২০২০ ও ২০২১ সালে মিনি সিনেপ্লেক্সটি মোট ১৪ মাসের জন্য বন্ধ ছিলো।\n\n\n== তথ্যসূত্র ==\n\n\n== বহিঃসংযোগ ==\nফেসবুকে সিনেস্কোপ"}