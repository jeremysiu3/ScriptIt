{"pageid": 1529124, "title": "আবু হানিফা দিনাওয়ারী", "url": "https://bn.wikipedia.org/wiki?curid=1529124", "content": "আবু হানিফা আহমাদ ইবনে দাউদ দিনাওয়ারী (আরবি : ابوحنيفه دينوري ; মৃত্যু ৮৯৫) ছিলেন ইসলামি স্বর্ণযুগের একজন পলিম্যাথ: জ্যোতির্বিজ্ঞানী, কৃষিবিদ, উদ্ভিদবিদ, ধাতুবিদ, ভূগোলবিদ, গণিতবিদ এবং ইতিহাসবিদ\n\n\n== জীবন ==\nপারসিক বংশোদ্ভূত, দিনওয়ারি আধুনিক পশ্চিম ইরানের (বর্তমানে পরিত্যাক্ত) দিনওয়ার শহরে জন্মগ্রহণ করেন।  দিনওয়ারির জন্ম তারিখ জানা যায় নি; সম্ভবত তিনি নবম শতাব্দীর প্রথম বা দ্বিতীয় দশকে জন্মগ্রহণ করেছিলেন। তিনি আব্বাসীয় যুগের দুটি প্রধান শহর বসরা এবং কুফাতে শিক্ষা লাভ করেছিলেন। তাঁর শিক্ষক ছিলেন আবু ইউসুফ ইয়াকুব ইবনে আস-সিক্কিত এবং তাঁর আপন পিতা। তিনি ব্যাকরণ, ভাষাতত্ত্ব, জ্যামিতি, পাটিগণিত এবং জ্যোতির্বিদ্যা অধ্যয়ন করেছিলেন এবং একজন নির্ভরযোগ্য ইতিহাসবিদ হিসেবে পরিচিতি লাভ করেন। তাঁর উল্লেখযোগ্য অবদান হল উদ্ভিদবিজ্ঞানসম্পর্কৃত একটি বই, যার জন্য তাঁকে মধ্যযুগীয় উদ্ভিদবিদ্যার প্রতিষ্ঠাতা হিসেবে ধরা করা হয়।\nদিনাওয়ারীর লেখা কিতাব আল-আখবার আল-তাইওয়াল (সাধারণ ইতিহাস) যা পারস্য এবং ইসলামী ইতিহাসকে একত্রিত করার প্রথম দিকের প্রচেষ্টাগুলির একটি।\nদিনওয়ারীর আধ্যাত্মিক উত্তরসূরি ছিলেন হামজা আল-ইসফাহানী(যিনি ৯৬১ সালের পরে মারা যান)।\n\n\n== অবদান ==\nআবু হানিফা দিনাওয়ারী বিজ্ঞান জগতের একের অধিক শাখাই অবধান রেখেছিলেন, দশম শতাব্দীতে ইবনে নাদিম কর্তৃক রচিত জীবনী সংক্রান্ত বিশ্বকোষ আল-ফিহরিস্ত কিতাবে দিনওয়ারীর ষোলটি বইয়ের নাম তালিকাভুক্ত করেন।\n\n\n== কিতাব আল-নাবাত (উদ্ভিদের বই) ==\nদিনাওয়ারীর উল্লেখযোগ্য কর্ম কিতাব আল-নাবাত বা উদ্ভিদের বই যার জন্য তাকে আরবি উদ্ভিদবিদ্যার প্রতিষ্ঠাতা হিসেবে বিবেচনা করা হয়। বইটি ছয়টি খণ্ডে বিভক্ত ছিল, তবে এখন শুধুমাত্র তৃতীয় এবং পঞ্চম খণ্ডটি টিকে আছে, যদিও ষষ্ঠ খণ্ডটি আংশিকভাবে তার পরবর্তী রচনাগুলির উদ্ধৃতিগুলির উপর ভিত্তি করে পুনর্গঠন করা হয়েছে। যাইহোক, তার বইয়ের টিকে থাকা অংশগুলিতে ৬৩৭ টি উদ্ভিদের বর্ণনা দেওয়া হয়েছে, তাতে তিনি উদ্ভিদের বৃদ্ধির পর্যায় এবং ফুল ও ফলের উৎপাদনের বর্ণনা দেন।\nউদ্ভিদ বই -এর প্রথম অংশে জ্যোতির্বিদ্যা এবং আবহাওয়া সংক্রান্ত ধারণাগুলির বর্ণনা করা হয়েছে কারণ এগুলি উদ্ভিদের সাথে সম্পর্কিত, যার মধ্যে রয়েছে গ্রহ এবং নক্ষত্রপুঞ্জ, সূর্য এবং চাঁদ, ঋতু এবং বৃষ্টি নির্দেশকারী চন্দ্র পর্যায়, জ্যোতির্বিদ্যা এবং বায়ুমণ্ডলীয় ঘটনা যেমন বাতাস, বজ্রপাত, বিদ্যুৎ, তুষার এবং বন্যা। বইটিতে তিনি বিভিন্ন ধরণের ভূমিরও বর্ণনা করেন, যা নির্দেশ করে যে কোন ধরণের ভূমি উদ্ভিদের জন্য বেশি সুবিধাজনক এবং ভাল ভূমির গুণাবলী এবং বৈশিষ্ট্য।\nআল-দিনওয়ারী অন্যান্য প্রাথমিক মুসলিম উদ্ভিদবিজ্ঞানীদের কাজ থেকে উদ্ধৃতি দিয়েছেন যা এখন হারিয়ে গেছে, যেমন আল-শাইবানী, ইবনে আল-আরাবী, আল-বাহিলি এবং ইবনে আস-সিক্কিতের রচনা।\n\n\n== গণিত এবং প্রাকৃতিক বিজ্ঞান ==\nআল-দিনওয়ারীর গণিত এবং প্রাকৃতিক বিজ্ঞান নিয়ে লেখা বইগুলিতে রয়েছে;\n\nকিতাবুল কুসুফ\nকিতাব আন-নাবাত ইউফাদিলুহ আল-উলামা' ফি তা'লিফিহ (كتاب النبات يفضله العلماء في تأليفه), 'উদ্ভিদ এর গঠনের জন্য পণ্ডিতদের দ্বারা মূল্যবান'\nকিতাব আল-আনওয়া (كتاب الانواء) (আবহাওয়া)\nকিতাব আল-কিবলা ওয়াজ-জাওয়াল{{refn|group=n|Al-qiblah the direction faced in prayer; here perhaps with astronomical meaning. Al-zawāl \"sunset\", perhaps also the sun’s absence. See “Kibla,” Enc. Islam, II, 985–89.} (كتاب القبلة والزوال)\nকিতাব হিসাব আদ-দুর (كتاب حساب الدور), \"পাটিগণিত/চক্রের গণনা\"\nকিতাব আর-রুদ আলা রাসদ আল-ইবহানি (كتاب الردّ على رصدٌ الاصفهانى)\nকিতাব আল-বাহ্থ ফি হুসা আল-হিন্দ (كتاب البحرث في حسا الهند), \"ভারতীয় পাটিগণিতের বিশ্লেষণ\"\nকিতাব আল-জাম' ওয়াল-তাফ্রিক (كتاب الجمع والتفريق); \"পাটিগণিত/সমষ্টি এবং পার্থক্যের বই\"\nকিতাব আল-জাবর ওয়া-ল-মুকাবিলা (كتاب الجبر والمقابلة), \" বীজগণিত এবং সমীকরণ\"\nকিতাব নুওয়াদর আল-জাবর (كتاب نوادرالجبر), \"বীজগণিতের বিরল রূপ\"\n\n\n== সামাজিক বিজ্ঞান এবং মানবিকতা ==\nকিতাব আশ-শির ওয়া-শু'আরা' (كتاب الشعر والشعراء), \" কবিতা এবং কবি\nকিতাব আল-ওয়াসায়া (كتاب الوصايا), আদেশ (ইচ্ছা)\nকিতাব কবীর (كتاب كبير) \"মহান গ্রন্থ\"\nকিতাব আল-ফাসাহা (كتاب الفصاحة), \"অলঙ্কারশাস্ত্রের বই\"\nকিতাব আল-বুলদান (كتاب البلدان), \"শহরের বই ( ভূগোল )\nকিতাব আল-আখবার আল-তাইওয়াল (كتاب الاخبار الطوال), \"সাধারণ ইতিহাস\"\nকিতাব মা ইউলাহান ফিহ আল'আম্মা (كتاب ما يلحن فيه العامّة), জনগণ কিভাবে কথা বলতে ভুল করে;\nইসলাহ আল-মান্তিক (\"ভাষণের উন্নতি\")\n\n\n== সংস্করণ এবং অনুবাদ ==\nদিনওয়ারীর রচিত কিতাব আল-আখবার আল-তাইওয়াল (সাধারণ ইতিহাস) বইটি বহুবার সম্পাদনা ও প্রকাশিত হয়েছে। ভ্লাদিমির গুইরগাস কর্তৃক ১৮৮৮ সালে, মুহাম্মদ সাঈদ রাফি, ১৯১১; ইগনেস ক্রাচকোভস্কি, ১৯১২  এবং মুহাম্মদ জামালি'শামীম এবং শামীম আল-হাজ্জ 'আলী,২০০১ সালে বিভিন্ন ভাষায় অনুবাদ করা হয়েছে। কিন্তু এটি সম্পূর্ণরূপে ইউরোপীয় ভাষায় অনুবাদ করা হয়নি। জ্যাকসন বোনার সম্প্রতি কিতাব আল-আখবার আল-তাইওয়ালের প্রাক-ইসলামিক অনুচ্ছেদের একটি ইংরেজি অনুবাদ প্রস্তুত করেছেন।\n\n\n== আরও দেখুন ==\nমধ্যযুগীয় ইসলামী বিশ্বের বিজ্ঞানীদের তালিকা\nমধ্যযুগীয় ইসলামে গণিত\n\n\n== গ্রন্থপঞ্জি ==\nDavaran, Fereshteh (২০১০)। Continuity in Iranian Identity: Resilience of a Cultural Heritage। Routledge। আইএসবিএন 978-1138780149। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nNicholson, Oliver (২০১৮)। The Oxford Dictionary of Late Antiquity। Oxford University Press। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nHerzig, Edmund; Stewart, Sarah (২০১১)। Early Islamic Iran। I. B. Tauris। আইএসবিএন 978-1780760612। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nPezeshk, Manouchehr; Khaleeli, Alexander (২০১৭)। \"al-Dīnawarī, Abū Ḥanīfa\"।   মাদেলুং, উইলফার্ড; দফতরী, ফরহাদ। এনসাইক্লোপিডিয়া ইসলামিক অনলাইন। ব্রিল অনলাইন। আইএসএসএন 1875-9831। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\nDinawari at Encyclopædia Britannica\nThe Book of plants of Abu Hanifa ad-Dinawari\nTranslation of the Pre-Islamic Portion of al-Akhbar al-Tiwal by Jackson Bonner[অধিগ্রহণকৃত!]\n\n\n== টীকা ==\n\n\n== তথ্যসূত্র =="}