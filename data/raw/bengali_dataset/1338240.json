{"pageid": 1338240, "title": "মজিজিয়া ভানু", "url": "https://bn.wikipedia.org/wiki?curid=1338240", "content": "মজিজিয়া ভানু হলেন একজন ভারতীয় বডি বিল্ডার এবং কেরালার পাওয়ার লিফটার।\n\n\n== জীবনী ==\nমজিজিয়া কেরালার মালাবারের একটি গোঁড়া মুসলিম পরিবার থেকে এসেছেন। তিনি আব্দুল মজিদ এবং রাজিয়া মজিদের কন্যা। তিনি দন্তচিকিৎসা পড়ার জন্য কলেজে থাকাকালীন বক্সিং প্রশিক্ষণ নেওয়া শুরু করে ছিলেন। এরপরে তিনি পাওয়ারলিফটিংয়ে চলে যান। তাঁর তৎকালীন বাগদত্ত (বর্তমানে স্বামী) নুর আহমদ কোহান আলিজায়ি তাঁকে হিজাব পরিধান করা মুসলিম মহিলাদের ছবি দেখিয়েছিলেন, যাঁরা কোন প্রতিযোগিতায় অংশগ্রহণ করেছেন। সেগুলি দেখার পরে মজিজিয়া প্রতিযোগিতায় অংশগ্রহণ করার সিদ্ধান্ত নেন, কারণ তিনি হিজাব না পরে প্রতিযোগিতায় অংশগ্রহণ করবেন না ঠিক করেছিলেন। প্রশিক্ষণ শুরু করার পরপরই, তিনি ২০১৬ সালের জুলাই মাসে, কোঝিকোড় জেলা পাওয়ারলিফটিং চ্যাম্পিয়নশিপে অংশ নেন।\nএরপর তিনি দন্তের শল্যচিকিৎসায় স্নাতক সম্পন্ন করেছেনমাহে ইনস্টিটিউট অফ ডেন্টাল সায়েন্সেস থেকে। বর্তমানে তিনি একজন স্বীকৃত দন্তের শল্যচিকিৎসক।\n২০২১ সালে, তিনি বিগ বস (মালয়ালম মরশুম ৩) এর একজন প্রতিযোগী ছিলেন।\n\n\n== বডি বিল্ডিং এবং পাওয়ারলিফটিং ক্যারিয়ার ==\n২০১৮ সালের মধ্যে, কেরালা স্টেট পাওয়ারলিফটিং অ্যাসোসিয়েশন দ্বারা মজিজিয়া তিনবার কেরালার সবচেয়ে শক্তিশালী মহিলা হিসাবে মনোনীত হয়েছিলেন। তাঁর প্রথম বডি বিল্ডিং প্রতিযোগিতা ছিল ২০১৮ সালের ২৫শে ফেব্রুয়ারী, মিস্টার কেরালা চ্যাম্পিয়নশিপের মহিলা বিভাগে, যেটি তিনি জিতেছিলেন। এই ইভেন্টে তিনি হিজাব পরা প্রথম প্রতিযোগী ছিলেন। তিনি ২০১৮ সালে তুরস্কে বিশ্ব আর্ম রেসলিং চ্যাম্পিয়নশিপে ভারতের প্রতিনিধিত্ব করেছিলেন।\n\n\n== আন্তর্জাতিক পর্যায়ে অর্জন ==\nতিনি ইন্দোনেশিয়ায় অনুষ্ঠিত ২০১৭ সালের মে মাসে এশিয়ান পাওয়ারলিফটিং চ্যাম্পিয়নশিপে রৌপ্য পদক জিতে তাঁর আন্তর্জাতিক কৃতিত্ব শুরু করেন।\n২০১৭ সালের ডিসেম্বরে ভারতের কেরালার আলেপ্পিতে অনুষ্ঠিত এশিয়ান ক্লাসিক পাওয়ারলিফটিং চ্যাম্পিয়নশিপে (ডেড লিফট) একই বছরে তিনি আবার রৌপ্য পদক জিতেছিলেন।\n২০১৮ সালে তিনি দুটি স্বর্ণপদক জিতেছিলেন -  ২০১৮ সালের ডিসেম্বরে পাওয়ারলিফটিং বিশ্বকাপে বিশ্ব চ্যাম্পিয়ন (স্বর্ণপদক) এবং সেই বছরেই রাশিয়ার মস্কোতে অনুষ্ঠিত বিশ্ব ডেডলিফ্ট চ্যাম্পিয়নশিপে একটি স্বর্ণপদক।\nতিনি ২০১৮ সালের ডিসেম্বরে, রাশিয়ার মস্কোয় পাওয়ারলিফটিং বিশ্বকাপে, সেরা উত্তোলক পুরস্কার জিতেছেন।\n২০১৯ সালে তিনি আবার বিশ্ব চ্যাম্পিয়ন হন - পাওয়ারলিফটিং বিশ্বকাপে বিশ্ব চ্যাম্পিয়ন (স্বর্ণপদক) ডিসেম্বর ২০১৯, মস্কো, রাশিয়া\nতিনি ২০১৮ সালের অক্টোবরে তুরস্কের আন্টালিয়াতে অনুষ্ঠিত বিশ্ব আর্ম রেসলিং চ্যাম্পিয়নশিপে ৬ষ্ঠ স্থান পেয়েছিলেন।\n২০২০ সালে, মস্কোতে অনুষ্ঠিত ওয়ার্ল্ড পাওয়ারলিফটিং অ্যাসোসিয়েশনের বিশ্বকাপে সেরা উত্তোলক পুরস্কার।\n\n\n== জাতীয় স্তরে এবং রাজ্য স্তরে অর্জন ==\n২০১৭ সালের মার্চ মাসে জম্মু ও কাশ্মীরে অনুষ্ঠিত জাতীয় আনক্যুইপড পাওয়ারলিফটিং চ্যাম্পিয়নশিপে স্বর্ণপদক।\n২০১৮ সালের মে মাসে উত্তর প্রদেশের লখনউতে অনুষ্ঠিত জাতীয় আর্ম রেসলিং চ্যাম্পিয়নশিপে স্বর্ণপদক।\nকেরালার ত্রিশূরে ২০১৮ সালের এপ্রিল মাসে অনুষ্ঠিত কেরালা স্টেট আর্ম রেসলিং চ্যাম্পিয়নশিপে স্বর্ণপদক।\n২০১৭ সালের ডিসেম্বর মাসে কেরালার কোল্লামে অনুষ্ঠিত অল কেরালা ইন্টারক্লাব পাওয়ারলিফটিং চ্যাম্পিয়নশিপে স্বর্ণপদক।\n২০১৭ সালের আগস্ট মাসে কেরালা রাজ্যের তিরুবনন্তপুরমে অনুষ্ঠিত কেরালা স্টেট পাওয়ারলিফটিং চ্যাম্পিয়নশিপে স্বর্ণপদক।\n২০১৭ সালের ফেব্রুয়ারী মাসে কেরালা রাজ্যের আনক্যুইপড পাওয়ারলিফটিং চ্যাম্পিয়নশিপে স্বর্ণপদক, কেরালার চেরথালায় অনুষ্ঠিত।\n২০১৭ সালের ফেব্রুয়ারিতে কেরলের চেরথালায় অনুষ্ঠিত   'স্ট্রং ওম্যান অফ কেরালা 2017' খেতাব জিতেছেন।\n২০১৭ সালের জুলাই মাসে কেরালার কান্নুরে অনুষ্ঠিত কেরালা স্টেট পাওয়ার লিফটিং চ্যাম্পিয়নশিপে স্বর্ণপদক।\n২০১৭ সালের জুলাই মাসে কেরালার কান্নুরে অনুষ্ঠিত কেরালা স্টেট আনক্যুইপড পাওয়ার লিফটিং চ্যাম্পিয়নশিপে স্বর্ণপদক।\n২০১৮ সালের ফেব্রুয়ারি মাসে কেরলের কোচিতে অনুষ্ঠিত  মহিলাদের মডেল ফিজিক ২০১৮ (মিস কেরালা ফিটনেস অ্যান্ড ফ্যাশন ২০১৮) এ স্বর্ণপদক।\n২০১৮ সালের ফেব্রুয়ারী মাসে কেরালা রাজ্যের বেঞ্চ প্রেস চ্যাম্পিয়নশিপে স্বর্ণপদক, কেরলের আলাপুঝায় অনুষ্ঠিত হয়েছিল।\n২০১৮ সালের সেরা উত্তোলক আলাপুঝা, কেরালা।\n\n\n== তথ্যসূত্র ==\nhttps://indiankanoon.org/doc/11779936/"}