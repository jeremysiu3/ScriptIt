{"pageid": 1429993, "title": "নেটিপট্টম", "url": "https://bn.wikipedia.org/wiki?curid=1429993", "content": "নেটিপট্টম হল কেরালায় মন্দিরের উৎসবের সময় এবং অন্যান্য শুভ অনুষ্ঠানের সময় মন্দিরের হাতির কপাল সাজানোর জন্য ব্যবহৃত একটি অলঙ্কার। (প্রায়শই ইংরেজি: caparison)। নেটিপট্টম সোনা ও তামা দিয়ে তৈরি। এটি কেরালার সংস্কৃতির একটি অবিচ্ছেদ্য অংশ। কিংবদন্তি হল যে ভগবান ব্রহ্মা ছিলেন প্রথম দেবতা যিনি ভগবান ইন্দ্রের যুদ্ধের শ্বেত হাতি, ঐরাবতের জন্য কপালের অলঙ্কারের নকশা তৈরি করেছিলেন।\nগয়নার প্রতিটি বুদবুদ পঞ্চভূত, ত্রিমূর্তি, নবগ্রহ, অষ্ট-বসু, সপ্তর্ষি, মূল-গণপতি ইত্যাদি চিত্রিত করে। এটি ব্যাপকভাবে শুভ অনুষ্ঠানে ব্যবহৃত হয়, কারণ বিশ্বাস করা হয় যে নেটিপট্টম সমৃদ্ধি, শান্তি এবং আশীর্বাদ নিয়ে আসে। নেটিপট্টমের বিভিন্ন প্রকারভেদ রয়েছে, যেমন চুরালপোলি, নাগাপদম, ভেণ্ডোড় ইত্যাদি।\n\n\n== নামের পেছনে ==\n'নেটিপট্টম' (বিকল্প বানান 'নেট্টিপট্টম') শব্দটি মালয়ালম ভাষা থেকে এসেছে। এটি দুটি শব্দের সংমিশ্রণ, যেখানে 'নেটি' মানে কপাল এবং 'পট্টম' মানে একটি পটি।\n\n\n== ইতিহাস ==\n\nকিংবদন্তি অনুসারে, হিন্দু পুরাণে, ভগবান ব্রহ্মা ছিলেন প্রথম দেবতা যিনি ভগবান ইন্দ্রের যুদ্ধের হাতি, ঐরাবতের জন্য একটি কপালের অলঙ্কারের নকশা করেছিলেন।\n\n\n== উৎপাদন ==\n\nনেটিপট্টম বেশিরভাগই ত্রিশূরে তৈরি হয়। ত্রিপুণিতুরা আরেকটি জায়গা যেখানে এটি তৈরি হয়। তুলা ও পাটের বস্তায় বিশেষ আকারে ধাতুর বল সেলাই করে এটি তৈরি করা হয়। এটি বেশিরভাগই তামায় তৈরি হয়। এটি তৈরিতে পিতলও ব্যবহার করা হয় যদিও খুব কমই। তামা হোক বা পিতল, চাকচিক্যের জন্য পরে এটির ওপর হলুদ সোনার প্রলেপ দেওয়া হয়।\nনেটিপট্টম হল বিভিন্ন আকারের একটি জটিল অলঙ্কার যা সর্ব দেবতার মন্দিরের প্রতিনিধিত্ব করে।\n\n\n== ছবিঘর ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}