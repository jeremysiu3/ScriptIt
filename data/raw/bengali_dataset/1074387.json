{"pageid": 1074387, "title": "জান্নাতুল ফেরদৌস (অধ্যাপক)", "url": "https://bn.wikipedia.org/wiki?curid=1074387", "content": "জান্নাতুল ফেরদৌস একজন বাংলাদেশী শিক্ষাবিদ। তিনি রাজশাহী বিশ্ববিদ্যালয়ের (রাবি) সমাজকর্ম বিভাগের অধ্যাপক এবং বিশ্ববিদ্যালয়টির প্রথম নারী ছাত্র উপদেষ্টা। তিনি শরীয়তপুরে অবস্থিত বেসরকারি বিশ্ববিদ্যালয়, জেড এইচ সিকদার বিজ্ঞান ও প্রযুক্তি বিশ্ববিদ্যালয়ের সাবেক উপাচার্য।\n\n\n== শিক্ষাজীবন ==\nজান্নাতুল ফেরদৌস রাজশাহী বিশ্ববিদ্যালয়ের পরিসংখ্যান বিভাগ থেকে ১৯৮৮ সালে বিএসসি (সম্মান) ও ১৯৯০ এমএসসি ডিগ্রি লাভ করেন। তিনি জাতীয় বিশ্ববিদ্যালয় থেকে ১৯৯৫ সালে বিএড এবং রাজশাহী বিশ্ববিদ্যালয়ের ইনস্টিটিউট অব বাংলাদেশ স্টাডিজ (আইবিএস) থেকে ২০১০ সালে পিএইচডি ডিগ্রি অর্জন করেন।\n\n\n== কর্মজীবন ==\nজান্নাতুল ফেরদৌস ২০০৪ সালে রাজশাহী বিশ্ববিদ্যালয়ের সমাজকর্ম বিভাগে প্রভাষক হিসেবে যোগদান করেন। ২০১৬ সালে তিনি বিশ্ববিদ্যালয়টির অধ্যাপক হন।\nকর্মজীবনে অধ্যাপনা ও গবেষণার পাশাপাশি তিনি বিভিন্ন মেয়াদে রাজশাহী বিশ্ববিদ্যালয়ের সিন্ডিকেট সদস্য, রোকেয়া হলের প্রাধ্যক্ষ ও সহকারী প্রক্টরসহ বিভিন্ন গুরুত্বপূর্ণ পদে দায়িত্ব পালন করেছেন। তিনি রাবির ইতিহাসে প্রথম নারী ছাত্র উপদেষ্টা হিসেবেও দায়িত্ব পালন করেন।\nজান্নাতুল ফেরদৌস ২০১৮ সালের ১৯ মে শরীয়তপুরে অবস্থিত বেসরকারি বিশ্ববিদ্যালয়, জেড এইচ বিজ্ঞান ও প্রযুক্তি বিশ্ববিদ্যালয়ে উপাচার্য হিসেবে যোগ দেন। ২০১৯ সালে তিনি উপাচার্যের পদ থেকে অব্যাহতি নিয়ে ​পুনরায় রাজশাহী বিশ্ববিদ্যালয়ে নিজ কর্মস্থল সমাজকর্ম বিভাগে যোগদান করেন।\n\n\n== আরও দেখুন ==\nরাজশাহী বিশ্ববিদ্যালয়\nজেড এইচ সিকদার বিজ্ঞান ও প্রযুক্তি বিশ্ববিদ্যালয়\n\n\n== তথ্যসূত্র =="}