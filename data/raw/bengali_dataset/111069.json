{"pageid": 111069, "title": "বাংলাদেশ নির্বাচন কমিশন", "url": "https://bn.wikipedia.org/wiki?curid=111069", "content": "বাংলাদেশ নির্বাচন কমিশন বাংলাদেশের বিভিন্ন সাংবিধানিক নির্বাচন সংশ্লিষ্ট কাজে নিয়োজিত প্রতিষ্ঠান। বাংলাদেশের জাতীয় সংসদ নির্বাচন আয়োজনের পাশাপাশি মেয়র নির্বাচন, ইউনিয়ন পর্যায়ের বিভিন্ন নির্বাচনের দায়িত্ব পালন করে প্রতিষ্ঠানটি। বর্তমান প্রধান নির্বাচন কমিশনার হিসেবে দায়িত্ব পালন করছেন এ এম এম নাসির উদ্দিন। তার নেতৃত্বে ৪ জন নির্বাচন কমিশনার রয়েছেন। \nবর্তমানে নির্বাচন কমিশন সচিবালয়ের সচিব হিসেবে দায়িত্ব পালন করেছেন শফিউল আজিম \n\n\n== পরিচিতি ==\nবাংলাদেশ সংবিধানের অনুচ্ছেদ ১১৮ এর আওতায় বাংলাদেশ নির্বাচন কমিশন স্থাপিত হয়েছে। নির্বাচন কমিশনের প্রধানকে প্রধান নির্বাচন কমিশনার বলা হয়ে থাকে। বাংলাদেশের সংবিধানের অনুচ্ছেদ ১১৯ এ নির্বাচন কমিশনের দায়িত্ব বর্ণিত হয়েছে। নির্বাচন কমিশনের দায়িত্ব হল রাষ্ট্রপতি ও সংসদে নির্বাচন পরিচালনা, নির্বাচনের জন্য ভোটার তালিকা প্রস্তুতকরণ, নির্বাচনী এলাকার সীমানা পুনঃনির্ধারণ, আইন কর্তৃক নির্ধারিত অন্যান্য নির্বাচন পরিচালনা (এর মধ্যে সকল স্থানীয় সরকার পরিষদ যেমনঃ ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ, পার্বত্য জেলা পরিষদ অর্ন্তভুক্ত) এবং আনুষঙ্গিক কার্যাদির সুষ্ঠু সম্পাদন। দায়িত্ব পালনে নির্বাচন কমিশন স্বাধীন থাকবেন এবং কেবল এ সংবিধান ও আইনের অধীন হবেন। নির্বাচন কমিশন দায়িত্ব পালনে সহায়তা করা সকল কর্তৃপক্ষের কর্তব্য।\n\n\n== প্রধান নির্বাচন কমিশনার ও নির্বাচন কমিশনারবৃন্দ ==\n\nবর্তমানে প্রধান নির্বাচন কমিশনারের অধীন ৪ জন নিয়ে ৫ সদস্যের একটি দল নির্বাচন কমিশনের দায়িত্ব পালন করছে। সাথে সাথে নির্বাচন কমিশন সচিবালয়ের দায়িত্বে রয়েছেন একজন সচিব। তারা হলেন: \n\n\n== নির্বাচন কমিশন সচিবালয় ==\n\nনির্বাচন কমিশন সচিবালয় বাংলাদেশের রাজধানী ঢাকার আগারগাঁও-এ অবস্থিত। নির্বাচন কমিশনের আলাদা সচিবালয় রয়েছে। সচিবালয়ের প্রধান সরকারের একজন সচিব। বর্তমানে সচিব হিসেবে কর্মরত আছেন শফিউল আজিম।\n\n\n== মাঠ পর্যায়ের দপ্তরসমূহ ==\nনির্বাচন কমিশন সচিবালয়ের অধীনে ৬টি বিভাগীয় সদর ও আরো ৩টি জেলায় মোট ৯জন আঞ্চলিক নির্বাচন কর্মকর্তা থাকেন। এছাড়া ৬৪টি জেলা সদরে মোট ৮৩টি জেলা নির্বাচন কার্যালয় রয়েছে। এর প্রতিটি’র নেতৃত্বে রয়েছেন একজন করে জেলা নির্বাচন কর্মকর্তা।\n\n\n== নির্বাচনি প্রশিক্ষণ ইনস্টিটিউট ==\n\nএশিয়া ফাউন্ডেশন, নোরাড ও বাংলাদেশ সরকারের সহায়তায় বাংলাদেশে নির্বাচন কমিশন সচিবালয়ের অধীন নির্বাচনি প্রশিক্ষণ ইনস্টিটিউট জানুয়ারী, ১৯৯৫ সালে প্রতিষ্ঠিত হয়। বাংলাদেশ নির্বাচন কমিশন একটি সাংবিধানিক প্রতিষ্ঠান।\n\n\n== তালিকা ==\n\n\n== আরও দেখুন ==\nনুরুল হুদা কমিশন\nহাবিবুল আউয়াল কমিশন\nবাংলাদেশী জাতীয় পরিচয় পত্র\n\n\n== তথ্যসূত্র ==\n\n\n== বহিঃসংযোগ ==\nনির্বাচন কমিশনের ওয়েবসাইট"}