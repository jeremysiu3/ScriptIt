{"pageid": 1527028, "title": "লাবণ্য (অভিনেত্রী)", "url": "https://bn.wikipedia.org/wiki?curid=1527028", "content": "লাবণ্য একজন ভারতীয় অভিনেত্রী যিনি মূলত তামিল চলচ্চিত্র এবং ধারাবাহিকে অভিন্যের জন্য  পরিচিত। লাবণ্য একজন শিশুশিল্পী হিসাবে ৪ বছর বয়স থেকে অভিনয় করতে শুরু করেন। ১৯৯০-এর দশকে তামিল ছবিতে পার্শ্ব চরিত্রে অভিনয় করে তিনি খ্যাতি অর্জন করেন, ২০০০-এর দশকে তিনি টেলিভিশন ধারাবাহিকে কাজ শুরু করেন। \n\n\n== অভিনয় জীবন ==\nলাবণ্য চেন্নাইয়ের এমএ কৃষ্ণস্বামী উচ্চ মাধ্যমিক বিদ্যালয়ে এবং তারপর তামিলনাড়ুর হোসুরের ভেলানকান্নি ম্যাট্রিকুলেশন উচ্চ মাধ্যমিক বিদ্যালয়ে পড়াশোনা করেন। ছোটবেলা থেকেই তিনি অভিনয় করতে শুরু করেন। তার প্রাথমিক উল্লেখযোগ্য চলচ্চিত্র হল কেএস রবিকুমারের পদয়াপ্পা (১৯৯৯), যেখানে তিনি নাসারের অভিনীত চরিত্রের স্ত্রীর ভূমিকায় অভিনয় করেন। এছাড়াও তার অভিনীত অন্যান্য প্রাথমিক চলচ্চিত্রগুলির মধ্যে রয়েছে জোডি (১৯৯৯), সেতু (১৯৯৯), সঙ্গমম (১৯৯৯) এবং থেনালি (২০০০) । তিনি প্রধান অভিনেত্রী হিসেবেও বেশ কিছু চলচ্চিত্রে অভিনয় করেছিলেন যাদের মধ্যে মালায়ালাম ছবি, আরাম ইন্দ্রিয়াম (২০০১) উল্লেখযোগ্য। পরবর্তীতে তিনি একশোরও বেশি ছবিতে প্রধানত পার্শ্ব চরিত্রে অভিনয় করেছেন।  তিনি নান থান বালা (২০১৪) ছবিতে একজন সহ-অভিনেত্রী হিসেবে অভিনয় করেছেন। চলচ্চিত্রটি সমালোচকদের কাছ থেকে মিশ্র পর্যালোচনা পেয়েছিল। \nলাবণ্য টেলিভিশনে ধারাবাহিকে বিভিন্ন ভূমিকায় অভিনয় করতে শুরু করেন। তিনি ঐতিহাসিক নাটক রোমাপুরী পান্ডিয়ানে একজন রাজকুমারীর চরিত্রে অভিনয় করেন। \n\n\n== নির্বাচিত চলচ্চিত্র তালিকা ==\n\n\n== তথ্যসূত্র =="}