{"pageid": 1378190, "title": "আন্তর্জাতিক বেসামরিক বিমান চলাচল সংস্থা", "url": "https://bn.wikipedia.org/wiki?curid=1378190", "content": "আন্তর্জাতিক বেসামরিক বিমান চলাচল সংস্থা (ইংরেজি: International Civil Aviation Organization সংক্ষেপে আইসিএও; ICAO) জাতিসংঘের একটি  বিশেষায়িত সংস্থা, যা বেসামরিক বিমান চলাচল সংক্রান্ত সকল বিষয় তদারকি করে।\nসংস্থাটি ১৯৪৪ সালে প্রভিশনাল আন্তর্জাতিক বেসামরিক বিমান চলাচল সংস্থা (পিআইসিএও) হিসেবে প্রতিষ্ঠিত হয়। এরপর ১৯৪৭ সালের ৪ এপ্রিল আইসিএও হিসাবে যাত্রা শুরু করে এবং একই বছর  জাতিসংঘের বিশেষায়িত সংস্থার মর্যাদা লাভ করে।\nবর্তমানে সংস্থাটির সদস্য সংখ্যা ১৯৩ এবং কাউন্সিল সদস্য ৩৬।\n\n\n== ইতিহাস ==\n১৯৪৪ সালের ৭ ডিসেম্বর ৫২টি রাষ্ট্র 'কনভেনশন অন ইন্টারন্যাশনাল সিভিল এভিয়েশন (শিকাগো কনভেনশন)' স্বাক্ষর করে। তখন ২৬টি দেশ কনভেনশনটির অনুমোদন দেয়। কিন্তু আরো ২৬টি দেশের অনুমোদন বাকি থাকায় পুরোদমে সংস্থাটি চালু করা সম্ভব হয় নি। তাই তখন প্রভিশনাল আন্তর্জাতিক বেসামরিক বিমান চলাচল সংস্থা (পিআইসিএও) গঠন করা হয়। এটি ১৯৪৫ সালের ৬ জুন থেকে ১৯৪৭ সালের ৪ এপ্রিল পর্যন্ত কার্যকর ছিল। পরবর্তীতে ১৯৪৭ সালের ৫ মার্চ বাকি ২৬ দেশের অনুমোদন পাওয়া যায়। এর ফলশ্রুতিতে আনুষ্ঠানিকভাবে ১৯৪৭ সালের ৪ এপ্রিল আইসিএও প্রতিষ্ঠিত হয়।\n\n\n== সদস্যপদ ==\n\nবর্তমানে সংস্থাটির ১৯৩টি সদস্য রাষ্ট্র এবং ৩৬টি কাউন্সিল সদস্য রয়েছে। জাতিসংঘের ১৯৩টি সদস্য রাষ্ট্রের ১৯২টিই আইসিএও এর সদস্য, শুধু লিশটেনস্টাইন ছাড়া। আর সংস্থাটির বাকি ১টি সদস্য হচ্ছে কুক আইল্যান্ড।\n\n\n== কার্যক্রম ==\nআইসিএও জাতিসংঘের একটি  বিশেষায়িত সংস্থা যা বেসামরিক বিমান চলাচল সংক্রান্ত আন্তর্জাতিক মান ও নীতি নির্ধারণ করে এবং সদস্য দেশ সমূহকে তাদের এই ক্ষেত্রে সক্ষমতা অর্জনের জন্য সহায়তা প্রদান করে থাকে। এছাড়া বিমান চলাচলের জন্য রুট নির্ধারণ, সংকেত নির্ধারণ, এয়ার-ক্রাফটের রেজিস্ট্রেশন ইত্যাদি বিষয় ব্যবস্থাপনা করে থাকে।\n\n\n== আরোও দেখুন ==\nআন্তর্জাতিক বিমান পরিবহন সংস্থা\nবাংলাদেশ বেসামরিক বিমান চলাচল কর্তৃপক্ষ\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক বেসামরিক বিমান চলাচল সংস্থা (আইসিএও)"}