{"pageid": 1519051, "title": "লতা সবরওয়াল", "url": "https://bn.wikipedia.org/wiki?curid=1519051", "content": "লতা সবরওয়াল একজন ভারতীয় চলচ্চিত্র এবং টেলিভিশন অভিনেত্রী। ইনি টেলিভিশনের সাথে সাথে বলিউডের চলচ্চিত্রেও কাজ করেছেন। তিনি বিভা এবং ইশক ভিশকের মতো জনপ্রিয় বলিউড চলচ্চিত্রে পার্শ্ব চরিত্রে অভিনয় করেছেন। সবরওয়াল স্টার প্লাসের ধারাবাহিক ইয়ে রিশতা কেয়া কেহলাতা হ্যায় এবং ইয়ে রিশতে হ্যায় প্যায়ার কে -তে রাজশ্রী গোয়েল মহেশ্বরীর চরিত্রে অভিনয়ের জন্য সবচেয়ে বেশি পরিচিত।\n\n\n== ব্যক্তিগত জীবন ==\n২০০৯ সালে, সবরওয়াল ইয়ে রিশতা কেয়া কেহলাতা হ্যায় ধারাবাহিকে তার সহ অভিনেতা সঞ্জীব শেঠকে বিয়ে করেন।  ২০১৩ সালে তিনি এক পুত্র সন্তানের জন্ম দেন। \n\n\n== কর্মজীবন ==\nসবরওয়াল ১৯৯৯ সালে গীতা রহস্য প্রকল্পে অভিনয়ের মাধ্যমে তার অভিনয় জীবন শুরু করেন।  তিনি এরপর তিনটি সিনেমাতেই পার্শ্ব চরিত্রে অভিনয় করেছেন, যাদের মধ্যে বিভা এখনো পর্যন্ত তার অভিনীত সবচেয়ে সফলতম চলচ্চিত্র। বলিউড সিনেমায় অভিনয় করার পাশাপাশি, তিনি টেলিভিশন সিরিজেও অভিনয় করেছেন, যাদের মধ্যে রয়েছে আরজু হ্যায় তু, আওয়াজ- দিল সে দিল তক, জান্নাত, ঝুট বোলে কাউয়া কাতে এবং খুশিয়ান । তিনি সাধারণত হিন্দি টেলিভিশন অনুষ্ঠানে পার্শ্ব চরিত্রে অভিনয় করেন। তাকে সাহারা ওয়ান চ্যানেলে সম্প্রচারিত উয়ো রেহনে ওয়ালি মেহলোন কি ধারাবাহিকে গুরুত্বপূর্ন ভূমিকায় অভিনয় করতে দেখা গেছে। এরপর তিনি শাকা লাকা বুম বুম ধারাবাহিকে মুখ্য চরিত্র সঞ্জুর মায়ের ভূমিকায় অভিনয় করেন। ২০০৭ থেকে ২০০৮ সাল পর্যন্ত, তিনি সাহারা ওয়ানে সম্প্রচারিত ঘর এক স্বপ্না ধারাবাহিকে সিনথিয়ার ভূমিকায় অভিনয় করেছিলেন। ২০০৮ সালে, তিনি ইমাজিন টিভিতে  সম্প্রচারিত ম্যায় তেরি পরছাই হু ধারাবাহিকে একটি চরিত্রে অভিনয় করেছিলেন। এই চরিত্রে অভিনয় করে তিনি ভারতীয় টেলিভিশনে জগতে খ্যাতি পান। ২০০৭ সালে, তিনি জি টিভিতে প্রচারিত নাগিন ধারাবাহিকে ত্রিবেণী নামক চরিত্রের পুত্রবধূ রত্নার ভূমিকায় অভিনয় করতে দেখা গিয়েছিল।\n২০০৯ থেকে ২০১৯ সাল পর্যন্ত, তিনি স্টার প্লাসে ইয়ে রিশতা কেয়া কেহলাতা হ্যায়  ধারাবাহিকে মুখ্য নারী চরিত্র অক্ষরার মা রাজশ্রী গোয়েল মহেশ্বরীর ভূমিকায় অভিনয় করেন। এই ধারাবাহিকের পরবর্তী প্রজন্মে তিনি প্রধান নারী চরিত্র নাইরার দিদিমার চরিত্রে অভিনয় করেছেন। এই ভূমিকা তাকে অনেক স্বীকৃতি এবং খ্যাতি এনে দেয়।  তিনি এই চরিত্রের জন্য বেশ কয়েকটি পুরস্কার জিতেছেন। তিনি ইয়ে রিশতা কেয়া কেহলাতা হ্যায় ধারাবাহিকে তার সহ অভিনেতা সঞ্জীব শেঠকে বিয়ে করেছিলেন। ২০১৩ সালে লতা এবং তার স্বামী সঞ্জীব শেঠ স্টার প্লাসের নৃত্য অনুষ্ঠান নাচ বালিয়ে ৬-এ অংশগ্রহণ করেছিলেন। \nতিনি ইয়ে রিশতা কেয়া কেহলাতা হ্যায় -এর সাথে সম্পর্কিত ধারাবাহিক ইয়ে রিশতে হ্যায় প্যায়ার কে -তে রাজশ্রী গোয়েল মহেশ্বরীর ভূমিকার পুনরায় অভিনয় করেছিলেন। তিনি কালারস টিভি শো ইশক মে মারজাওয়া -তে বসুন্ধরা রঞ্জিতপ্রতাপ সিংয়ের ভূমিকায় অভিনয় করেছেন। ২০২১ সালে, তিনি টেলিভিশন থেকে অবসর নেওয়ার সিদ্ধান্তের কথা ঘোষণা করেন। \n\n\n== টেলিভিশন ==\n\n\n== চলচ্চিত্র তালিকা ==\n\n\n== তথ্যসূত্র =="}