{"pageid": 1528206, "title": "ভার্গবী থাঙ্কাপ্পন", "url": "https://bn.wikipedia.org/wiki?curid=1528206", "content": "ভার্গবী থাঙ্কাপ্পন (জন্ম ১৯৪২) হলেন ভারতের কমিউনিস্ট পার্টির একজন ভারতীয় রাজনীতিবিদ। তিনি ৮ম কেরালা বিধানসভার উপ অধ্যক্ষ ছিলেন।\n\n\n== প্রারম্ভিক জীবন ==\nভার্গবী ১৯৪২ সালের ২৪শে জুলাই আদূরে জন্মগ্রহণ করেন। তাঁর বাবা ও মায়ের নাম ছিল যথাক্রমে কে. ঈশ্বরণ এবং কে. কুট্টি। তিনি কোল্লামের শ্রী নারায়ণ কলেজ থেকে বাণিজ্যে স্নাতকোত্তর ডিগ্রি অর্জন করেন।\n\n\n== কর্মজীবন ==\nভার্গবী ১৯৬৮ সালে অল্প সময়ের জন্য রাবার বোর্ডে চাকরি করেছিলেন, তারপর ১৯৭১ সাল পর্যন্ত তিনি কেরালা রাজ্য বিদ্যুৎ বোর্ডে কাজ করেন। তিনি ভারতের কমিউনিস্ট পার্টি (সিপিআই)-র প্রার্থী হয়ে নেদুভাথুর নির্বাচনী এলাকা থেকে প্রথমবারের মতো কেরালা বিধানসভায় প্রবেশ করেন। পরবর্তীতে, তিনি ১৯৭১ সালের ভারতীয় সাধারণ নির্বাচনে তফসিলি জাতির জন্য সংরক্ষিত আদূর আসন থেকে জয়ী হন। তিনি ষষ্ঠ, সপ্তম, অষ্টম এবং দশম কেরালা বিধানসভায় কিলিমানুরের প্রতিনিধিত্ব করেছিলেন। তিনি ১৯৮৭ থেকে ১৯৯১ সাল পর্যন্ত ৮ম বিধানসভার উপ অধ্যক্ষ (ডেপুটি স্পিকার) ছিলেন। তিনি সিপিআই-এর রাজ্য ও জাতীয় কাউন্সিলের সদস্যও।\n\n\n== বিতর্ক ==\n২০০২ সালে বিচারপতি মোহন কুমার কমিশন যখন জানতে পারে যে সরকারি হস্তক্ষেপ ছাড়াই একজন মদের ঠিকাদারের ব্যবসা সুষ্ঠুভাবে পরিচালনার জন্য ভার্গবী ঘুষ নিয়েছিলেন, তখন সিপিআই তাঁকে বহিষ্কার করে। পাঁচ বছর পর, একটি ভিজিল্যান্স স্পেশাল কোর্ট প্রমাণের অভাবে তাঁকে নির্দোষ ঘোষণা করে।\n\n\n== ব্যক্তিগত জীবন ==\nভার্গবী ১৯৬৭ সালের ২৯শে জুন এ কে থাঙ্কাপ্পনকে বিয়ে করেন। তাদের এক ছেলে এবং দুই মেয়ে রয়েছে।\n\n\n== তথ্যসূত্র =="}