{"pageid": 1002515, "title": "উগান্ডা জাতীয় ফুটবল দল", "url": "https://bn.wikipedia.org/wiki?curid=1002515", "content": "উগান্ডা জাতীয় ফুটবল দল (ইংরেজি: Uganda national football team) হচ্ছে আন্তর্জাতিক ফুটবলে উগান্ডার প্রতিনিধিত্বকারী পুরুষদের জাতীয় দল, যার সকল কার্যক্রম উগান্ডার ফুটবলের সর্বোচ্চ নিয়ন্ত্রক সংস্থা উগান্ডা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬০ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯২৬ সালের ১লা মে তারিখে, উগান্ডা প্রথমবারের মতো আন্তর্জাতিক খেলায় অংশগ্রহণ করেছে; কেনিয়ার নাইরোবিতে অনুষ্ঠিত উগান্ডা এবং কেনিয়ার মধ্যকার উক্ত ম্যাচটি ১–১ গোলে ড্র হয়েছে।\n৪৫,২০২ ধারণক্ষমতাবিশিষ্ট ম্যান্ডেলা জাতীয় স্টেডিয়ামে সারস পক্ষী নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় উগান্ডার রাজধানী কাম্পালায় অবস্থিত। বর্তমানে এই দলের ম্যানেজারের দায়িত্ব পালন করছেন জনাথন ম্যাককিনস্ট্রি এবং অধিনায়কের দায়িত্ব পালন করছেন মামেলোদি সানডাউন্সের গোলরক্ষক ডেনিস ওনিয়াঙ্গো।\nউগান্ডা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে উগান্ডা এপর্যন্ত ৭ বার অংশগ্রহণ করেছে, যার মধ্যে সেরা সাফল্য হচ্ছে ১৯৭৮ আফ্রিকা কাপ অফ নেশন্সের ফাইনালে পৌঁছানো, যেখানে তারা ঘানার কাছে ২–০ গোলের ব্যবধানে পরাজিত হয়েছে।\nগডফ্রি ওয়ালুসিম্বি, ডেনিস ওনিয়াঙ্গো, টনি মাওয়েজে, এমানুয়েল ওকউই এবং ফারুক মিয়ার মতো খেলোয়াড়গণ উগান্ডার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৬ সালের সেপ্টেম্বর মাসে প্রকাশিত র‌্যাঙ্কিংয়ে উগান্ডা তাদের ইতিহাসে সর্বোচ্চ অবস্থান (৬২তম) অর্জন করে এবং ২০০২ সালের জুলাই মাসে প্রকাশিত র‌্যাঙ্কিংয়ে তারা ১৫২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে উগান্ডার সর্বোচ্চ অবস্থান হচ্ছে ৪০তম (যা তারা ১৯৭৮ সালে অর্জন করেছিল) এবং সর্বনিম্ন অবস্থান হচ্ছে ১২৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n=== শিরোপা ===\nসিইসিএএফএ কাপ :\nচ্যাম্পিয়ন (১৪): ১৯৭৩, ১৯৭৬, ১৯৭৭, ১৯৮৯, ১৯৯০, ১৯৯২, ১৯৯৬, ২০০০, ২০০৩, ২০০৮, ২০০৯, ২০১১, ২০১২, ২০১৫\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ উগান্ডা জাতীয় ফুটবল দল  ওয়েব্যাক মেশিনে আর্কাইভকৃত ৬ জুলাই ২০১৮ তারিখে (ইংরেজি)\nক্যাফ-এ উগান্ডা জাতীয় ফুটবল দল (ইংরেজি)"}