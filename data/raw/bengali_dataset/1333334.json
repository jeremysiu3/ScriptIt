{"pageid": 1333334, "title": "নয়না জেমস", "url": "https://bn.wikipedia.org/wiki?curid=1333334", "content": "নয়না জেমস (জন্ম ১৮ই অক্টোবর ১৯৯৫) একজন ভারতীয় ক্রীড়াবিদ, যিনি লং জাম্প ইভেন্টে প্রতিদ্বন্দ্বিতা করেন।\nতিনি ২০১৭ এশিয়ান অ্যাথলেটিক্স চ্যাম্পিয়নশিপে - মহিলাদের দীর্ঘ লাফে  একটি ব্রোঞ্জ পদক অর্জন করেছিলেন। তাঁর সতীর্থ, আরেক ভারতীয়, নীনা ভারাকিল রৌপ্য পদক জিতেছিলেন।\n\n\n== প্রাথমিক জীবন ==\n১৯৯৫ সালের ১৮ই অক্টোবর, ভারতের কেরালা রাজ্যের একটি জেলা কোঝিকোড়ে নয়না জন্মগ্রহণ করেন। তিনি কোঝিকোড়ের সেন্ট জর্জ উচ্চ মাধ্যমিক বিদ্যালয়ের ছাত্রী থাকাকালীন, একজন প্রাক্তন ক্রীড়াবিদ কে এম পিটারের নজরে আসেন। ২০১০ সালে, প্রখ্যাত ক্রীড়াবিদ ময়ূখা জনির প্রাক্তন কোচ জোসে ম্যাথিউ-এর অধীনে প্রশিক্ষণের জন্য নয়না কেরলের থ্যালাসেরিতে স্পোর্টস অথরিটি অফ ইন্ডিয়ার ইনস্টিটিউটে স্থানান্তরিত হন।\n\n\n== কর্মজীবন ==\n২০১৭ সালে পাতিয়ালায় ২১তম ফেডারেশন কাপ জাতীয় সিনিয়র অ্যাথলেটিক্স চ্যাম্পিয়নশিপে নয়না সোনা জিতেছিলেন, তাঁর এই প্রদর্শনের পরে তিনি খ্যাতির আলোয় এসেছিলেন। নয়না লং জাম্প ইভেন্টে ৬.৫৫ মিটার লাফিয়ে রেকর্ড করেন, যেটি ছিল তাঁর ব্যক্তিগত সেরা। পাতিয়ালায় ২২তম ফেডারেশন কাপে, নয়না লং জাম্প ইভেন্টে আরেকটি সোনা জিতে নিজের জয়ের ধারা অব্যাহত রাখেন।\nনয়নার ৬.৫৫ মিটার লাফটি লং জাম্প ইভেন্টের ইতিহাসে শীর্ষ ৫ ভারতীয়ের প্রদর্শনের মধ্যে রয়েছে। ২০১৮ সালে, তিনি কমনওয়েলথ গেমসে মহিলাদের লং জাম্প ইভেন্টে ১২তম স্থান অর্জন করেছিলেন। ২০১৮ সালে এশিয়ান ইনডোর গেমসে, মহিলাদের লং জাম্পে, ৬.০৮ মিটার লাফ দিয়ে নয়না রৌপ্য পদক জিতেছিলেন।\n\n\n== ব্যক্তিগত জীবন ==\nনয়না বিয়ে করেছেন ক্রিকেটার কেভিন পিটার অস্কারকে। নয়না এক সাক্ষাৎকারে বলেছেন \"আমার লক্ষ্য হল জাতীয় রেকর্ড (অঞ্জু ববি জর্জের করা ৬.৮৩ মিটার) ভাঙা এবং শেষ পর্যন্ত ৭ মিটার স্পর্শ করা।\" তাঁকে উৎসাহ দিয়ে যাচ্ছেন কেভিন।\n\n\n== তথ্যসূত্র ==\n\n\n== বহিঃসংযোগ ==\nনয়না জেমসের আইএএএফ প্রোফাইল (ইংরেজি)"}