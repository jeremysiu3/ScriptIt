{"pageid": 1427469, "title": "প্যাট্রিক হোয়াইট", "url": "https://bn.wikipedia.org/wiki?curid=1427469", "content": "প্যাট্রিক ভিক্টর মার্টিনডেল হোয়াইট (২৮ মে ১৯১২ - ৩০ সেপ্টেম্বর ১৯৯০) ছিলেন একজন ব্রিটিশ বংশোদ্ভূত অস্ট্রেলিয়ান লেখক যিনি ১৯৩৫ থেকে ১৯৮৭ সাল পর্যন্ত মোট ১২ টি উপন্যাস, তিনটি ছোট গল্পের সংকলন এবং আটটি নাটক প্রকাশ করেছিলেন।\nহোয়াইটের কথাসাহিত্যে হাস্যরস, বর্ণোজ্জ্বল গদ্যসাহিত্য, পরিবর্তনশীল আখ্যানের সহাবস্থান এবং চেতনা কৌশলের ধারা লক্ষ্য করা যায়। ১৯৭৩ সালে তিনি সাহিত্যে নোবেল পুরস্কার লাভ করেন। তিনিই হলেন একমাত্র অস্ট্রেলিয়ান যিনি এই পুরস্কারে ভূষিত হয়েছেন। \"একটি মহাকাব্যিক এবং মনস্তাত্ত্বিক আখ্যান শিল্পের জন্য, যা সাহিত্যের আঙিনায় একটি নতুন মহাদেশের সূচনা করেছে \", যেমনটি সুইডিশ একাডেমির উদ্ধৃতিতে বলা হয়েছে। \" মাইলস ফ্রাঙ্কলিন \" পুরস্কারের উদ্বোধন হয়েছিল হোয়াইটের হাত দিয়েই।\n\n\n== শৈশব ও কৈশোর ==\nভিক্টর মার্টিনডেল হোয়াইট ও রুথ উইথিকম্বের সন্তান প্যাট্রিক হোয়াইটের জন্ম হয় ২৮ মে ১৯১২ সালে লন্ডনের নাইটব্রিজে। তাঁরা উভয়েই অস্ট্রেলিয়াবাসী ছিলেন এবং তাদের এপার্টমেন্টটি ছিল লন্ডনের হাইড পার্কের মুখোমুখি। হোয়াইটের বয়স যখন ছয় মাস, তখন তাঁর পরিবার অস্ট্রেলিয়ার সিডনিতে ফিরে আসেন।\nশৈশবে তিনি তার বোন, একজন আয়া এবং একজন কাজের মেয়ের সাথে একটি ফ্ল্যাটে থাকতেন এবং তার বাবা-মা তাদের পাশের ফ্ল্যাটে থাকতেন।\n\n\n== তথ্যসূত্র =="}