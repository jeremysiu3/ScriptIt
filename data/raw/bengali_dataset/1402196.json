{"pageid": 1402196, "title": "রামলক্ষণ", "url": "https://bn.wikipedia.org/wiki?curid=1402196", "content": "রামলক্ষণ ওরফে বিজয় পাটিল (১৬ সেপ্টেম্বর ১৯৪২ - ২২ মে ২০২১) ছিলেন ভারতের একজন প্রখ্যাত সঙ্গীত পরিচালক। সঙ্গীতপ্রেমীদের কাছে তিনি রামলক্ষণ নামে বেশি পরিচিত। ১৯৭৭ সালে এজেন্ট বিনোদ হিন্দি ছবিতে তাঁর প্রথম আত্মপ্রকাশ। রামলক্ষ্মণ রাজশ্রী প্রোডাকশনের সাথে তিনি ম্যায়নে প্যায়ার কিয়া (১৯৮৯), হাম আপকে হ্যায় কৌন (১৯৯৪) এর মত হিট চলচ্চিত্রে  সঙ্গীত রচনা খ্যাতি অর্জন করেছিলেন । রামলক্ষ্মণ হিন্দি, মারাঠি এবং ভোজপুরি ভাষায় প্রায় ৭৫টি ছবিতে কাজ করেছেন । \n\n\n== প্রাথমিক জীবন ==\nবিজয় পাটিল ১৯৪২ সালে জন্মগ্রহণ করেছিলেন। তিনি একজন সুরকার এবং কস্টিউম ডিজাইনার ছিলেন। ১৯৭৬ সালে এজেন্ট বিনোদ ছবিতে সঙ্গীত পরিচালনা চুক্তিবদ্ধ করার পর তার সঙ্গী সুরেন্দ্র মারা যান কিন্তু বিজয় পাটিল রাম লক্ষ্মণ নামেই সঙ্গীত রচনা করতে থাকেন। বিজয় পাটিল এর এক মেয়ে এবং এক ছেলে অমর যিনি সঙ্গীত পরিচালনা সহকারী হিসাবে পিতার সাথে কাজ করেন এবং পরে  অমর বিজয় নামে অর্কেষ্টা শুরু করেন। তিনি ২২ মে ২০২১ সালে ভারতের মহারাষ্ট্রের নাগপুরে ৭৮ বছর বয়সে হৃদরোগ আক্রান্তে মারা যান।\n\n\n== কর্মজীবন ==\nবিজয় পাটিলকে জনপ্রিয় কমেডি অভিনেতা দাদা কোণ্ডে মারাঠি ছবি পাণ্ডু হাওয়ালদার এর জন্য সঙ্গীত পরিচালনা করার অনুরোধ করেন। রাম বিজয় সঙ্গীত রচনা করেছিলেন যা সুপারহিট হয়েছিল এবং দাদা কোণ্ডের সাথে তাদের বন্ধুত্ব মৃত্যুর শেষ দিন পর্যন্ত ছিন্ন হয়নি। পরে তিনি মনমোহন দেশাই, মহেশ ভাট, জিপি সিপ্পি, অনিল গাঙ্গুলি এবং অন্যান্যদের সাথে ছবিতে কাজ করেছিলেন। তাঁর প্রিয় গায়ক ছিলেন শৈলেন্দ্র সিং, উষা মঙ্গেশকর এবং লতা মঙ্গেশকর এবং তাঁর প্রিয় গীতিকার ছিলেন আসাদ ভোপালি। লতা মঙ্গেশকরের সাথে কাজ করে তিনি তাঁর ক্যারিয়ারে সবচেয়ে বড় কিছু হিট ছবি সঙ্গীত পরিচালনা করেছিলেন।\nতিনি রবীন্দ্র রাওয়ালের সাথে অনেক ছবিতে সঙ্গীত পরিচালনা করেছিলেন।  ১৯৮১ সালে রামলক্ষ্মণ রবীন্দ্র রাওয়ালের সাথে হাম সে বাধকর কৌন চলচ্চিত্রের সঙ্গীত পরিচালনায় সহযোগিতা করেছিলেন। সেই সময়ে \"দেবা ও দেবা গণপতি দেবা\" গানটি বিখ্যাত হয়েছিল। এছাড়াও তিনি হাম সে হ্যায় জামানা (১৯৮৩), ওহ জো হাসিনা (১৯৮৩), দিওয়ানা তেরে নাম কা (১৯৮৭) এবং আগ কি সোচ (১৯৮৮) চলচ্চিত্রের জন্য সঙ্গীত পরিচালনা করেছিলেন।\n১৯৮৯ সালে রাজশ্রী প্রোডাকশন সুরাজ বরজাতিয়ার ছবি ম্যায়নে প্যার কিয়া তে রামলক্ষ্মণ একটি বড় ব্রেক পান। তাঁর শ্রেষ্ঠ সঙ্গীত পরিচালনার জন্য তিনি ফিল্মফেয়ার পুরস্কার অর্জন করেছিলেন। সেই সময়ে চলচ্চিত্রটি রেকড করেছিল তেরোটি মনোনয়নের মধ্যে সাতটি ছিল ম্যায়নে প্যার কিয়া র ঝুলিতে, যা সর্বাধিক ফিল্মফেয়ার পুরস্কার জিতেছিল। সেরা সঙ্গীত পরিচালক, মেল প্লেব্যাক গায়ক, সেরা গীতিকার এই তিনটি ক্যাটাগরিতে ফিল্মফেয়ার পুরস্কার জিতে ছিল। এই চলচ্চিত্রে নতুন অভিনেতা সালমান খানের লিপে এস.পি. বালাসুব্রহ্মণ্যম প্লেব্যাক গায়ক ছিল।\nসুরাজ বরজাতিয়া ছবি এবং রামলক্ষ্মণ এর সঙ্গীত পরিচালনায় সুপারহিট ফিল্ম হাম আপকে হ্যায় কৌন (১৯৯৪) এবং হাম সাথ সাথ হ্যায় (১৯৯৯) ছবিতে ভালো ভালো হিট গান উপহার দেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ =="}