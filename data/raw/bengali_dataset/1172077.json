{"pageid": 1172077, "title": "গোপীনাথপুর দোল পূর্ণিমা মেলা", "url": "https://bn.wikipedia.org/wiki?curid=1172077", "content": "গোপীনাথপুর দোল পূর্ণিমা মেলা পাঁচশ বছরের পুরনো ঐতিহ্যবাহী একটি মেলা। এটি বাংলাদেশের জয়পুরহাট জেলার আক্কেলপুর উপজেলা সদর থেকে ছয় কিলোমিটার দূরে গোপীনাথপুর ইউনিয়নে অনুষ্ঠিত হয়। প্রতিবছর দোল পূর্ণিমার দিন থেকে মেলাটি শুরু হয়। মেলাটি ১৫ দিনব্যাপী চলে।\n\n\n== ইতিহাস ==\nইতিহাস থেকে জানা যায়, প্রায় সাড়ে ৫০০ বছর আগে ১৪৯২ থেকে ১৫৩৫ সালে শাসক নবাব আলাউদ্দিন হোসেন শাহ গোপীনাথপুরে বেড়াতে আসেন। তখন এখানে নন্দিনী প্রিয়া নামে এক সাধকের আতিথিয়েতায় মুগ্ধ হয়ে নবাব ওই সাধককে প্রায় ৬০৪ একর জমি লাখেরাজ দান করে দিয়ে যান, যার উৎস থেকে প্রতি বছর দোল যাত্রা ও মেলা উৎসব চলে আসছে।\nদোলপূর্ণিমা মেলা কমিটির আয়োজকদের বরাত অনুযায়ী, সাড়ে ৫০০ বছরের পুরনো এ মেলা শুরু থেকেই ঘোড়ার জন্য প্রসিদ্ধ ছিল। স্বাধীনতার পরও মেলায় নেপাল, ভুটান, ভারত, পাকিস্তানসহ মধ্যপ্রাচ্যের দেশগুলো থেকে উন্নত জাতের ঘোড়া আসতো। বর্তমানে ময়মনসিংহ, জামালপুর টাঙ্গাইল, বগুড়া, নওগাঁ, দিনাজপুর, গাইবান্ধা, পাবনা, রাজশাহী, নাটোর, সিরাজগঞ্জ, রাজশাহীসহ দেশের বিভিন্ন অঞ্চলের ঘোড় সওয়ারি ও ঘোড়া মালিকরা এ মেলায় ঘোড়া নিয়ে আসেন।\n\n\n== আরও দেখুন ==\nমেলা\nদোল পূর্ণিমা\nগোপীনাথপুর মন্দির\n\n\n== তথ্যসূত্র =="}