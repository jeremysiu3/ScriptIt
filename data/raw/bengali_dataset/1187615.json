{"pageid": 1187615, "title": "জুনদ আল আকসা", "url": "https://bn.wikipedia.org/wiki?curid=1187615", "content": "জুনদ আল আকসা বা লিওয়া আল আকসা হল একটি সুন্নি জিহাদি সংগঠন, যা সিরীয় গৃহযুদ্ধের সময় সিরিয়ায় সক্রিয় ছিল। এটি পূর্বে সারায়াত আল কুদস নামে পরিচিত ছিল এবং এটি আল-নুসরা ফ্রন্টের একটি সাবইউনিট হিসেবে আবু আবদুল আজিজ আল-কাতারি কর্তৃক প্রতিষ্ঠিত হয়। তবে পরে গোষ্ঠীটি স্বাধীন হয়ে ওঠে। কারণ আন নুসরা তখন খুব দ্রুত বেড়ে উঠছিল এবং ইসলামিক স্টেট অফ ইরাক অ্যান্ড দ্য লেভান্টের সাথে লড়াইয়ে লিপ্ত ছিল। ২০১৬ সালের ২০ সেপ্টেম্বর মার্কিন পররাষ্ট্র দপ্তর জুনদ আল আকসাকে জঙ্গি সংগঠন হিসাবে মনোনীত করে। \n২০১৬ সালের অক্টোবরে গ্রুপটি পুনরায় আন নুসরা ফ্রন্টে যোগ দেয় এবং তখন এটির নাম জাবহাতু ফাতাহ আল-শাম (JFS) রাখা হয়। ২০১৭ সালের ২৩ জানুয়ারি JFS ঘোষণা করে যে, জুনদ আল আকসা এখন থেকে জাবহাতু ফাতাহ আল শামের অংশ নয়।   ২০১৭  সালের ফেব্রুয়ারির মাসে জুনদ আল আকসার কিছু ইউনিট নবগঠিত তাহরির আল শামে যোগ দেয়। ফলে অন্যরা এটি প্রত্যাখ্যান করে লিওয়া আল আকসা নামে একটি নতুন গ্রুপ গঠন করে এবং অন্যান্য বিদ্রোহীদের কাছ থেকে উত্তর হামা এবং দক্ষিণ ইদলিবের অনেক শহর দখল করে।\nএই হামলার পর তাহরির আল-শাম লিওয়া আল আকসার বিরুদ্ধে একটি সামরিক অভিযান শুরু করে এবং তাদের এ কথা বলে অভিযুক্ত করে যে, তারা আইএসের সহযোগী।  তাহরির আল শামের সাথে তীব্র সংঘর্ষের পর পরাজিত হয়ে ২০১৭ সালের  ফেব্রুয়ারি মাসে প্রায় ২,১০০ জন লিওয়া আল আকসার সদস্য ইদলিব প্রদেশ ছেড় রাক্কা প্রদেশে আইএসে যোগদান করে।\n\n\n== তথ্যসূত্র =="}