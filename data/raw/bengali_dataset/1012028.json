{"pageid": 1012028, "title": "মীনমবক্কম", "url": "https://bn.wikipedia.org/wiki?curid=1012028", "content": "মীনমবক্কম দক্ষিণ ভারতের তামিলনাড়ু রাজ্যে অবস্থিত চেন্নাই জেলায় চেন্নাই শহরের দক্ষিণ উপকণ্ঠে অবস্থিত একটি জনবসতিপূর্ণ শহরাঞ্চল। এখানেই রয়েছে চেন্নাই আন্তর্জাতিক বিমানবন্দর, ভারতীয় বিমানবন্দর কর্তৃপক্ষের আঞ্চলিক দপ্তর ও ডিজিকিউএ কমপ্লেক্স৷ ঐতিহাসিকভাবে ইটিং পল্লব সাম্রাজ্যের অংশ ছিল। মীনমবক্কম নামটি এই শহরের সাথে সমুদ্রতীরের সংযোগ স্থাপন করে। বক্কম শব্দের অর্থ সমুদ্রতীরবর্তী কোন আবাসস্থল। এখানে রয়েছে প্রচুর হ্রদ, পুকুর এবং আদিয়ার নদীর তটরেখা। জলাশয়ের আধিক্যের কারণে এটি মৎস্য চাষ ও মৎস আহরণের জন্য উপযুক্ত অনেকে মীনমবক্কম নামের কারণ হিসেবে পর্যাপ্ত মৎস্যচাষের উল্লেখও করে থাকেন।\n\n\n== মন্দির ==\n\n\n=== শ্রীদেবী শক্তি সন্ধিআম্মান মন্দির ===\nচেন্নাই বিমানবন্দরের ভেতরে অবস্থিত এই শ্রীদেবী শক্তি সন্ধিআম্মান মন্দিরটি শহরের অন্যতম পুরাতন মন্দিরগুলির একটি৷ পূজিতা দেবী সন্ধিআম্মান নামে পরিচিতা, তামিল ভাষায় সন্ধি অর্থ সংযোগস্থল৷ তিনি এই গ্রামের স্থাাানীয় দেবী এবং গ্রামের আরাধ্যা রক্ষাকত্রী৷\n\n\n=== শ্রীদেবী পেরিয়াপালয়তাম্মান মন্দির ===\nমীনমবক্কমে অবস্থিত আরেকটি উল্লেখযোগ্য মন্দির হলো শ্রীদেবী পেরিয়াপালয়তাম্মান মন্দির৷ এই মন্দিরে প্রতিবছর একটি বার্ষিক অনুষ্ঠান হয়৷\n\n\n== রাজনীতি ==\nমীনমবক্কম বৃহত্তর চেন্নাই কর্পোরেশনের ১২ নং জোনের অন্তর্ভুক্ত৷ ২০০৭ খ্রিস্টাব্দে নির্বাচনী পুনর্গঠনের সময়ে এটি নব গঠিত পল্লাবরম বিধান সভা নির্বাচনী কেন্দ্রের অন্তর্ভুক্ত হয়, যা বর্তমানে শ্রীপেরুম্বুদুর লোকসভা কেন্দ্রের অংশ৷ পূর্বে এটি আলান্দুর বিধানসভা কেন্দ্রের অংশ ছিলো৷\n\n\n== জনসংখ্যার উপাত্ত ==\n\n২০০১ খ্রিস্টাব্দের জনগণনা অনুসারে মীনবক্কমের জনসংখ্যা ছিলো ৪,৭৭৪ জন যা ২০১৫ তে বেড়ে ৬,২৪১ হয়৷ নির্বাচনী পরিসংখ্যান অনুযায়ী মোট ভোট দাতা ৩,৬২০ জন, যার মধ্যে ১,৭৯০ জন পুরুষ ও ১,৮৩০ জন নারী৷\n\n\n== পরিবহন ==\nচেন্নাই শহরতলি রেল সংযোগ\n\nচেন্নাই বীচ-চেঙ্গলপট্টু রেল সংযোগের অন্তর্গত  চেন্নাই শহরতলি রেলওয়ে স্টেশনগুলির একটি মীনমবক্কম রেলওয়ে স্টেশন৷ এটি চেন্নাই আন্তর্জাতিক বিমানবন্দরের কার্গো টার্মিনালের দিকে অবস্থিত৷ উচ্চতা সমুদ্রতল থেকে ১৮ মিটার৷ নিকটবর্তী নঙ্গানলুর ও মূবরসমপেট্টাই থেকেও এই স্টেশনটি সুগম্য৷\nমেট্রোরেল\n\nচেন্নাই মেট্রোর নীল লাইনে রয়েছে মীনমবক্কম মেট্রো স্টেশনটি৷ ২০১৬ খ্রিস্টাব্দে স্টেশনটি উদ্বোধন করা হয়৷ প্রাথমিকভাবে এটি চেন্নাই আন্তর্জাতিক বিমানবন্দর মেট্রো স্টেশন থেকে  কোয়মবেড়ু মেট্রো স্টেশন পর্যন্ত পরিষেবার অংশ ছিলো৷ বর্তমানে এই স্টেশনটিকে বিমানবন্দর থেকে বন্নারপেট মেট্রো স্টেশন অবধি মেট্রো পরিষেবার অন্তর্ভুক্ত করা হয়েছে৷\n\n\n== তথ্যসূত্র =="}