{"pageid": 1164967, "title": "কিবলা কম্পাস", "url": "https://bn.wikipedia.org/wiki?curid=1164967", "content": "কিবলা কম্পাস বা কিবলাহ কম্পাস (কখনও কখনও কিবলা / কিবলাহ সূচকও বলা হয়) হলো মুসলিমদের ব্যবহৃত এমন একধরণের বিশেষ কম্পাস যেটি দ্বারা প্রার্থনা বা নামাজের সঠিক দিক নির্ণয় করা হয়।  ইসলামে এই দিকটিকে কিবলা বলা হয়, যা মূলত মক্কা শহরের দিকে বিশেষ করে কাবার দিকে নির্দেশ করে। যেখানে অন্যান্য কম্পাসগুলো শুধুমাত্র উত্তরদিক নির্দেশ করে, সেখানে এই কম্পাসের ডায়ালার বিভিন্ন শহরের অবস্থান অনুযায়ী প্রার্থনার দিক নির্দেশ করে। রে।প্রধান ডায়ালার ছাড়াও ব্যবহারকারীরা নিজেদের অবস্থান অনুযায়ী সেকেন্ডারি পয়েন্টার বা ডায়ালার দ্বারাও প্রার্থনার দিক নির্দেশ করার জন্য কম্পাসকে সেট করতে পারে। প্রার্থনার সঠিক দিক নির্ণয় করার জন্য, একজনকে নিজের অবস্থানের দ্রাঘিমাংশ এবং অক্ষাংশ এবং মক্কা শহর, যেটির দিকে মুখ করতে হবে তা কিছুটা সূক্ষ্মতার সাথে জানতে হয়। একবার এটি নির্ধারণ করা গেলে উক্ত মানগুলি ব্যবহার করে কম্পাসের গোলাকার ত্রিভুজ (Spherical Triangle)  দ্বারা স্থানীয় মেরিডিয়ান থেকে মক্কার প্রয়োজনীয় অর্থাৎ কাবার দিক পর্যন্ত কোণ নির্ধারণ করা হয়।\nসূচকটি সাধারণত একটি কব্জাযুক্ত ঢাকনা, চৌম্বকীয় কম্পাস সহ একটি বৃত্তাকার পিতল বাক্স নিয়ে গঠিত।   এই বাক্সের সমস্ত পাশে দ্রাঘিমাংশ, অক্ষাংশ সহ গুরুত্বপূর্ণ ইসলামী স্থানগুলির একটি তালিকা আরবি ভাষায় খোদাই করা আছে।  উত্তর দিক নির্দেশ করার জন্য কম্পাসে একটি খোলা বৃত্ত সহ নীল রঙের ইস্পাতের সুই রয়েছে। উক্ত সুই একটি পিতলের পিরামিডাল পিভট দ্বারা আবর্তিত এবং একটি কাঁচের প্লেট দ্বারা পুরোটা আচ্ছাদিত থাকে।  কম্পাসের রিমের উপরে একটি পিতলের আংটি 'আবজাদ' সংখ্যায় সংখ্যাযুক্ত  ডিগ্রী সূচক বহন করে এবং কার্ডিনাল বিন্দুগুলো চিহ্নিত করে। ভাঁজ করা ত্রিভুজাকার জিনোমন একটি আলংকারিক ওপেন-ওয়ার্ক মোটিফ দ্বারা অবস্থিত। বাক্সের ঢাকনা একটি হুক ফাস্টনার দ্বারা সুরক্ষিত।  ন্ত্রটি এর ব্যবহারকারীকে মক্কার কাবার সঠিক দিক নির্ধারন করে দেয় যেদিকে মুসলমানরা মুখ ফিরিয়ে নামাজ আদায় করে।\nঅলঙ্কৃত কিবলা কম্পাস অন্তত ১৮ শতকের পুরান।  তবে সাম্প্রতিক কিবলা কম্পাসের সংস্করণগুলতে চৌম্বকীয় সূচকে বা পয়েন্টারের পরিবর্তে ডিজিটাল প্রদর্শনী ব্যবহার করা হয়।  \t\nকিছু কিছু কিবলা কম্পাসে ট্যালি কাউন্টার রয়েছে যা নামাজের পর যিকর গণনার জন্য ব্যবহার করা হয়।\n\n\n== ইতিহাস ==\nইয়েমেনর সুলতান আল-মালিক আল-আশরাফ ১৩ শতকে কিবলা নির্দেশক হিসেবে কম্পাসের ব্যবহার বর্ণনা করেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}