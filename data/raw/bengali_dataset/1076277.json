{"pageid": 1076277, "title": "ট্রেইল অব দ্য পিঙ্ক প্যান্থার", "url": "https://bn.wikipedia.org/wiki?curid=1076277", "content": "ট্রেইল অব দ্য পিঙ্ক প্যান্থার (ইংরেজি: Trail of the Pink Panther) ব্লেক এডওয়ার্ডস পরিচালিত ১৯৮২ সালের মার্কিন হাস্যরসাত্মক চলচ্চিত্র। এটি দ্য পিঙ্ক প্যান্থার চলচ্চিত্র ধারাবাহিকের সপ্তম কিস্তি এবং পিটার সেলার্সের মৃত্যুর পর এই ধারাবাহিকের প্রথম চলচ্চিত্র। এতে শেষবারের মত ইনস্পেক্টর জাক ক্লুজো চরিত্রে সেলার্সকে দেখা যায়। সেলার্স এই চলচ্চিত্রের নির্মাণ কাজ শুরুর আগেই মারা যান এবং এতে পূর্ববর্তী চলচ্চিত্রসমূহে সেলার্সের অভিনীত বাদ দেওয়া দৃশ্যগুলো দেখানো হয়। চলচ্চিত্রে জোঅ্যানা লুমলি সাংবাদিক মারি জুভেয়া চরিত্রে অভিনয় করেন, যিনি নিখোঁজ ক্লুজোর তালাশ করতে থাকেন এবং ইনস্পেক্টরের শত্রুদের মুখোমুখি হন যারা আশাপোষণ করেন যেন ইনস্পেক্টর ফিরে না আসেন।\n\n\n== অভিনয়শিল্পীদল ==\nজোঅ্যানা লুমলি - মারি জুভেয়া\nহের্বের্ত লোম - চিফ ইনস্পেক্টর চার্লস ড্রাইফাস\nডেভিড নিভন - স্যার চার্লস লিটন (কণ্ঠ দিয়েছেন রিচ লিটল)\nরিচার্ড মুলিগান - মঁসিয়ে ক্লুজো\nবার্ট কোউক - ক্যাটো ফং\nকাপুচিনে - লেডি সিমন লিটন\nরবার্ট লগিয়া - ব্রুনো লাঁগোয়া\nঅঁদ্রে মারান - ফ্রঁসোয়া\nগ্রাহাম স্টার্ক - হারকিউল লাজয়\nরোনাল্ড ফ্রেজার - ডক্টর লঁগে\nকলিন ব্লেকলি - ইনস্পেক্টর আলেক ড্রামন্ড\nপিটার আর্ন - কর্নেল বুফনি\nহ্যারল্ড কাসকেট - লুগাশের রাষ্ট্রপতি\nড্যানিয়েল পিকক - ১৮ বছর বয়সী ক্লুজো\nলুক্কা মেৎজোফান্তি - ৮ বছর বয়সী ক্লুজো\nডেনিস ক্রসবি - ডেনিস\nপূর্বে অদেখা দৃশ্যাবলি\nপিটার সেলার্স - ইনস্পেক্টর জাক ক্লুজো\nহার্ভি করম্যান - প্রফেসর ওগ্যুস্ত বল\nলেওনার্ড রসিটার - সুপারিনটেন্ডেন্ট কুইনলান\nডাডলি সাটন - ইনস্পেক্টর ম্যাকলারেন\nমার্ন মেইটল্যান্ড - ডেপুটি কমিশনার লাসোর্ড\nলিজ স্মিথ - মার্থা\nহ্যারল্ড বেরেন্স - হোটেলের কেরানি\nক্লেয়ার ডেভেনপোর্ট - হোটেলের কর্মী\nপূর্বে দেখতে পাওয়া দৃশ্যাবলি\nরবার্ট ওয়েগনার - জর্জ লিটন\nক্লাউদিয়া কার্দিনালে - প্রিন্সেস ড্যালা\nকলিন গর্ডন - টাকার\n\n\n== মূল্যায়ন ==\n\n\n=== বক্স অফিস ===\nচলচ্চিত্রটি ১৯৮২ সালের ক্রিসমাসে ৮০০টি প্রেক্ষাগৃহে মুক্তি পায় এবং প্রথম সপ্তাহান্তে $১,৩৪১,৬৯৫ এবং প্রথম সপ্তাহে $৩,২৪৭,৪৫৮ আয় করে। চলচ্চিত্রটি $৬ মিলিয়ন নির্মাণব্যয়ের বিপরীতে মোট $৯ মিলিয়ন আয় করে। অন্যদিকে, এই ধারাবাহিকের পূর্ববর্তী চলচ্চিত্র রিভেঞ্জ অব দ্য পিঙ্ক প্যান্থার $৪৯ মিলিয়নের অধিক আয় করেছিল।\n\n\n=== সমালোচনামূলক প্রতিক্রিয়া ===\nচলচ্চিত্রটি সমালোচনামূলকভাবে ব্যর্থ হয়। পর্যালোচনা সংগ্রাহক ওয়েবসাইট রটেন টম্যাটোসে ১২টি পর্যালোচনার ভিত্তিতে চলচ্চিত্রটির রেটিং স্কোর ২৫%। অন্যদিকে, মেটাক্রিটিকে ৮টি পর্যালোচনার ভিত্তিতে চলচ্চিত্রটির রেটিং স্কোর ৪৩, যা মূলত মিশ্র বা গড় রেটিং নির্দেশ করে।\n\n\n== তথ্যসূত্র ==\n\n\n== বহিঃসংযোগ ==\n\nঅলমুভিতে ট্রেইল অব দ্য পিঙ্ক প্যান্থার (ইংরেজি)\nইন্টারনেট মুভি ডেটাবেজে ট্রেইল অব দ্য পিঙ্ক প্যান্থার  (ইংরেজি)\nটিসিএম চলচ্চিত্র ডেটাবেজে ট্রেইল অব দ্য পিঙ্ক প্যান্থার\nবক্স অফিস মোজোতে ট্রেইল অব দ্য পিঙ্ক প্যান্থার (ইংরেজি) \nমেটাক্রিটিকে ট্রেইল অব দ্য পিঙ্ক প্যান্থার  (ইংরেজি)\nরটেন টম্যাটোসে ট্রেইল অব দ্য পিঙ্ক প্যান্থার (ইংরেজি)"}