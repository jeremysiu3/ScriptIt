{"pageid": 1074212, "title": "ছেন মেং", "url": "https://bn.wikipedia.org/wiki?curid=1074212", "content": "ছেন মেং (চীনা: 陈梦; ইংরেজি: Chen Meng; জন্ম ১৫ জানুয়ারি ১৯৯৪) একজন চীনা টেবিল টেনিস খেলোয়াড়। তিনি ২০২০ আইটিটিএফ মহিলা বিশ্বকাপ এবং ২০১৭, ২০১৮ এবং ২০১৯ সালের আইটিটিএফ ওয়ার্ল্ড ট্যুর গ্র্যান্ড ফাইনালে মেয়েদের একক বিভাগের চ্যাম্পিয়ন। তিনি ২০১৯ বিশ্ব চ্যাম্পিয়নশিপে মেয়েদের একক বিভাগে রৌপ্য পদকপ্রাপ্ত এবং ২০২০ টোকিও অলিম্পিকে স্বর্ণপদক বিজয়ী।\nতিনি ২০১১ সালের বিশ্ব জুনিয়র টেবিল টেনিস চ্যাম্পিয়নশিপে মেয়েদের এককে বিজয়ী ছিলেন।\n\n\n== ক্রীড়া জীবন ==\n\n\n=== ২০২০ ===\nকোভিড-১৯ এর বৈশ্বিক মহামারীর ধারাবাহিকতায় প্রতিযোগিতামূলক টেবিল টেনিস পুনরায় শুরু হওয়ার পর, চেন একাধারে বিশ্বকাপ, আইটিটিএফ প্রো ট্যুর ফাইনালস এবং ২০২০ অল চায়না ন্যাশনাল চ্যাম্পিয়নশিপ জয় করেন।\n\n\n=== ২০২১ ===\nমে মাসে, চেন টোকিও অলিম্পিকে মেয়েদের একক এবং দলীয় ইভেন্টে চীনের প্রতিনিধিত্ব করার জন্য নির্বাচিত হন। চেন চীনের অলিম্পিক স্ক্রিমেজের প্রথম লেগ জিতলেও, দ্বিতীয় লেগের ফাইনালে ওয়াং মানিউয়ের কাছে পরাজিত হন। জুন মাসে চেন পুনরায় ওয়াংয়ের কাছে পরাজিত হন।\nজুলাই মাসে, একটি সাক্ষাৎকারে, চেন বলেন যে তিনি টোকিও অলিম্পিকের মানসিক প্রস্তুতির জন্য প্রাক্তন টেবিল টেনিস খেলোয়াড় মা লিন এবং লি জিয়াওজিয়ার সাথে ঘনিষ্ঠ যোগাযোগ রক্ষা করছিলেন।\nচেন টোকিও অলিম্পিকের মেয়েদের এককে ফাইনালে পৌঁছান। চেন, হংকংয়ের ডু হোই কেমের বিপক্ষে ৪-২ ব্যবধানে কোয়ার্টার-ম্যাচ এবং সিঙ্গাপুরের ইউ মেঞ্জ্যুর বিপক্ষে ৪-০ ব্যবধানে সেমিফাইনাল ম্যাচে জয়লাভ করেন। এরপর ফাইনাল ম্যাচে, তিনি তার স্বদেশী সুন ইংসাকে ৪-২ ব্যবধানে পরাজিত করে স্বর্ণপদক জয় করেন।\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক টেবিল টেনিস ফেডারেশনে ছেন মেং  ওয়েব্যাক মেশিনে আর্কাইভকৃত ৩০ জুলাই ২০২১ তারিখে"}