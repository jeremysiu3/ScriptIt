{"pageid": 1042748, "title": "শেখ মুসা শরিফি", "url": "https://bn.wikipedia.org/wiki?curid=1042748", "content": "হুজ্জাতুল ইসলাম শেখ মুহাম্মদ মুসা শরিফি (১৯৪২-১১ ডিসেম্বর ২০১৩) ছিলেন ভারতের জম্মু ও কাশ্মীর রাজ্যের লাদাখ অঞ্চলের কার্গিল জেলার একজন প্রবীণ ইসলামি ইসনা আশারিয়া শিয়া ধর্মীয় পণ্ডিত। তিনি জুমু'আর খুতবার উত্তম উপস্থাপনের জন্য বিখ্যাত ছিলেন। তার খুতবা শোনার জন্য প্রত্যেক শুক্রবার কার্গিলে হাজার হাজার লোক উপস্থিত হত। অত্যন্ত জনপ্রিয় শিয়া রহস্যবাদী পণ্ডিত হুজ্জাতুল ইসলাম ওয়াল মুসলিমিন আকা শেখ খান্তেপার মৃত্যুর পর তিনি জামিয়া কার্গিল মসজিদে জুমু'আর ইমাম হন। শুক্রবারের বক্তৃতায় স্থানীয় উপভাষা ব্যবহারের জন্য তিনি প্রচুর জনপ্রিয়তা অর্জন করেছিলেন।\nতিনি কার্গিলের একদল ধর্মীয় পণ্ডিতের শেষ সদস্যদের একজন ছিলেন। তিনি ইরাকে বাথ পার্টির শাসনের আগে হওজা 'ইলমিয়া নাজাফে উচ্চতর ইসলামি শিক্ষা অর্জন করেন। তিনি ধর্মভীরুতা এবং ইসলাম প্রচার এবং কার্গিলে অসংখ্য ইসলামি প্রতিষ্ঠান প্রতিষ্ঠায় তার ভূমিকার জন্য বিখ্যাত।\n\n\n== প্রাথমিক জীবন ==\nশেখ মুহাম্মদ মুসা শরিফি ১৯৪৪ সালে ভারতের জম্মু ও কাশ্মীর রাজ্যের কার্গিলের নিকটবর্তী আকচামাল গ্রামে জন্মগ্রহণ করেছিলেন।\n\n\n== শিক্ষা এবং জীবনী ==\nশরিফি আকচামালের ধর্মীয় পণ্ডিত শেখ রহমতুল্লাহর কাছ থেকে ধর্মীয় অধ্যয়নে প্রাথমিক শিক্ষা লাভ করেন। কার্গিলে কুরআন ও ইসলামি বিষয় অধ্যয়নের (দিনিয়াত) মৌলিক কোর্স শেষ হওয়ার পর তিনি উচ্চতর শিক্ষালাভের জন্য ইরাকের নাজাফে চলে যান। তিনি ২০ বছর ইরাকে ছিলেন এবং সেখানে একজন ধর্মীয় শিক্ষক (মুদারিস) হিসেবে দায়িত্ব পালন করেন। তিনি একাত্তরে ভারতে ফিরে এসে শিক্ষক হিসাবে দায়িত্ব পালন করেন। তিনি ইসলামিয়া স্কুল কার্গিলের সাথে যুক্ত ছিলেন এবং প্রায় এক দশক ধরে হুজিয়া ইলমিয়ার অধ্যক্ষ হিসেবে দায়িত্ব পালন করেন এবং তারপর জামিয়া মসজিদ কার্গিলের ইমাম হিসেবে দায়িত্ব পালন করেন। জামিয়া মসজিদ কার্গিলে তার উপদেশগুলি সর্বদা শান্তি এবং মানবতাবাদের জন্য একটি বার্তা হিসাবে গণ্য করা হয়েছে।\n\n\n== মৃত্যু ==\nশরিফি ১১ ডিসেম্বর ২০১৩ তারিখে ৭১ বছর বয়সে চানচিকের নিজ বাসভবনে একটি সাধারণ অসুস্থতার কারণে মারা যান। পরের দিন তাকে চুতুমাইলে সমাধিস্থ করা হয়। ২৫,০০০ এরও বেশি লোক তার জানাজায় অংশ নিয়েছিল। \n\n\n== তথ্যসূত্র =="}