{"pageid": 1480571, "title": "জন হুন-ইয়ং", "url": "https://bn.wikipedia.org/wiki?curid=1480571", "content": "জন হুন-ইয়ং (কোরীয়: 전훈영; জন্ম: ২৯ মে ১৯৯৪) হলেন একজন দক্ষিণ কোরীয় তীরন্দাজ, যিনি দক্ষিণ কোরিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৬ সালে তীরন্দাজীতে অভিষেক করা হুন-ইয়ং দক্ষিণ কোরিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি স্বর্ণ পদক জয়লাভ করেছেন।\n\n\n== প্রারম্ভিক জীবন ==\nজন হুন-ইয়ং ১৯৯৪ সালের ২৯শে মে তারিখে দক্ষিণ কোরিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nহুন-ইয়ং দক্ষিণ কোরিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩১টি ১০ পয়েন্ট অর্জন করে সর্বমোট ৬৬৪ পয়েন্ট নিয়ে তিনি ১৩তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫২তম স্থান অধিকারী গ্রেট ব্রিটেনের পেনি হিলির মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর সেমি-ফাইনালে লিম সি-হিয়নের কাছে ৬–৪ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিলেন, যেখানে তিনি ফ্রান্সের লিজা বারবেলাঁর কাছে পরাজিত হয়েছেন।\nএছাড়াও তিনি লিম সি-হিয়ন এবং নাম সু-হিয়নের সাথে দক্ষিণ কোরীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ১২৩টি ১০ পয়েন্ট অর্জন করে সর্বমোট ২০৪৬ পয়েন্ট নিয়ে ১ম স্থান অধিকার করেছিল। অতঃপর কোয়ার্টার-ফাইনালে তারা চীনা তাইপেইকে ৬–২ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে নেদারল্যান্ডসের বিরুদ্ধে ৫–৪ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা চীনকে পরাজিত করে স্বর্ণ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে জন হুন-ইয়ং (ইংরেজি)\nঅলিম্পিকস.কমে জন হুন-ইয়ং (ইংরেজি)"}