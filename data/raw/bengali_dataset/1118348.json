{"pageid": 1118348, "title": "মাহবুবুল হক পেয়ারা সুইমিংপুল", "url": "https://bn.wikipedia.org/wiki?curid=1118348", "content": "মাহবুবুল হক পেয়ারা সুইমিংপুল ২০০১ সালে নির্মিত বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটির অবস্থান ফেনী জেলার ফেনী পৌরসভার দাউদপুর এলাকায়। এটি জেলার একমাত্র সুইমিংপুল। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় ফেনী জেলা ক্রীড়া সংস্থার তত্ত্বাবধায়নে রয়েছে। এটি খোলা আকাশের নীচে উন্মুক্ত ৮ লেন বিশিষ্ট সুইমিংপুল।\n\n\n== ইতিহাস ==\n২০০০ সালে জাতীয় ক্রীড়া পরিষদের উদ্যোগে ফেনীর দাউদপুরে ৩ একর ভূমির উপর সুইমিংপুলটির নির্মাণ শুরু হয়। ২০০১ সালে নির্মাণ শেষ হয়। প্রকল্পটির নির্মাণ সম্পন্ন করতে ৩ কোটি ৫০ লাখ টাকা ব্যয় হয়। রাজনৈতিক টানাপোড়েনের কারণে নির্মাণের পরেও এটি  চালু করা যায়নি। ২০১৪ সালের সেপ্টেম্বরে স্থাপনাটি সাংবাদিক মাহবুবুল হক পেয়ারার নামে নামকরণ করা হয়।\n\n\n== তথ্যসূত্র =="}