{"pageid": 1450373, "title": "কেভিন চোবোত", "url": "https://bn.wikipedia.org/wiki?curid=1450373", "content": "কেভিন চোবোত (হাঙ্গেরীয়: Kevin Csoboth; জন্ম: ২০ জুন ২০০০) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে হাঙ্গেরীয় ক্লাব উইপেশ্ত এবং হাঙ্গেরি জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা কেন্দ্রীয় আক্রমণভাগের খেলোয়াড় হিসেবে খেলেন।\n২০১৫ সালে, চোবোত হাঙ্গেরি অনূর্ধ্ব-১৫ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় চার বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০২৩ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকেভিন চোবোত ২০০০ সালের ২০শে জুন তারিখে হাঙ্গেরির পেচে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nচোবোত হাঙ্গেরি অনূর্ধ্ব-১৬, হাঙ্গেরি অনূর্ধ্ব-১৭, হাঙ্গেরি অনূর্ধ্ব-১৮ এবং হাঙ্গেরি অনূর্ধ্ব-১৯ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১৫ সালের ২১শে এপ্রিল তারিখে তিনি হাঙ্গেরি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ৪ বছরে ৩১ ম্যাচে অংশগ্রহণ করে ১০টি গোল করেছেন।\n২০২৩ সালের ২৩শে মার্চ তারিখে, ২২ বছর, ৯ মাস ও ৩ দিন বয়সে, ডান পায়ে ফুটবল খেলায় পারদর্শী চোবোত এস্তোনিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ৭৬তম মিনিটে মধ্যমাঠের খেলোয়াড় দোমিনিক সোবসলাইয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি হাঙ্গেরি ১–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে চোবোত সর্বমোট ৭ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকেভিন চোবোত – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কেভিন চোবোত  (ইংরেজি)  \nসকারবেসে \nবিডিফুটবলে \nইইউ-ফুটবলে কেভিন চোবোত (ইংরেজি) \nট্রান্সফারমার্কেটে কেভিন চোবোত (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে কেভিন চোবোত (ইংরেজি)"}