{"pageid": 1379706, "title": "ছাংওয়ান সিটি ফুটবল ক্লাব", "url": "https://bn.wikipedia.org/wiki?curid=1379706", "content": "ছাংওয়ান সিটি ফুটবল ক্লাব (কোরীয়: 창원시청 축구단, ইংরেজি: Changwon City FC; সাধারণত ছাংওয়ান সিটি এফসি এবং সংক্ষেপে ছাংওয়ান সিটি নামে পরিচিত) হচ্ছে ছাংওয়ান ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার তৃতীয় স্তরের ফুটবল লিগ কে৩ লিগে প্রতিযোগিতা করে। এই ক্লাবটি ২০০৫ সালে প্রতিষ্ঠিত হয়েছে। ১৫,০৭১ ধারণক্ষমতাবিশিষ্ট ছাংওয়ান ফুটবল সেন্টারে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় চোই কিয়ং-দন এবং সভাপতির দায়িত্ব পালন করছেন হং নাম-পিও। বর্তমানে দক্ষিণ কোরীয় মধ্যমাঠের খেলোয়াড় তে হিউন-ছান এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ছাংওয়ান সিটি এপর্যন্ত ৪টি শিরোপা জয়লাভ করেছে।  তে হিউন-ছান, চোই মিয়ং-হি, পার্ক কিয়ং-ইক, বে হে-মিন এবং লিম জং-উকের মতো খেলোয়াড়গণ ছাংওয়ান সিটির জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৫ মৌসুমে, পেশাদার ফুটবল ক্লাব হিসেবে প্রথম মৌসুমে ছাংওয়ান সিটি দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ কোরিয়া জাতীয় লিগে প্রতিদ্বন্দ্বিতা করেছিল;  উক্ত মৌসুমে ছাংওয়ান সিটি ৬ জয় এবং ৬ ড্রয়ে সর্বমোট ২৪ পয়েন্ট অর্জন করে ২০০৫ কে২ লিগের সামগ্রিক পয়েন্ট তালিকায় ৫ম স্থান অর্জন করেছিল। কে২ লিগের উক্ত মৌসুমে দক্ষিণ কোরীয় আক্রমণভাগের খেলোয়াড় সং হান-সু ৬টি গোল করে ছাংওয়ান সিটির হয়ে সর্বোচ্চ গোল করেছিলেন।\n\n\n== তথ্যসূত্র =="}