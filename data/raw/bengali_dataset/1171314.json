{"pageid": 1171314, "title": "জুলুম", "url": "https://bn.wikipedia.org/wiki?curid=1171314", "content": "জুলুম (আরবি: ظلم) আরবি ভাষা থেকে আগত একটি শব্দ যা দিয়ে নিষ্ঠুর ও অন্যায় শোষণ, নিপীড়ন ও অন্য কোনও অন্যায় কাজ নির্দেশ করা হয়, যার মাধ্যমে একজন ব্যক্তি হয় অন্যদেরকে তাদের অধিকার থেকে বঞ্চিত করে বা তাদের প্রতি তার নির্ধারিত দায়িত্ব পালন করে না। শব্দটি আরবি ছাড়াও তুর্কি, উর্দু ও বাংলা ভাষায় প্রচলিত।\nইসলামে ব্যাপক অর্থে জুলুম বলতে আল্লাহ (সৃষ্টিকর্তা), অন্য ব্যক্তি বা নিজের বিরুদ্ধে অন্যায় কাজ করাকে বোঝায়। তবে সাধারণত স্বৈরতান্ত্রিক শাসক কর্তৃক প্রজাদের উপর নিপীড়ন বোঝাতেই মূলত শব্দটি ব্যবহার করা হয়। ইসলামি রাজনৈতিক নিবন্ধ ও গ্রন্থগুলিতে জুলুমকে আদল তথা ন্যায়বিচারের বিপরীত ধারণা হিসেবে গণ্য করা হয়েছে। ইসলামি আইনব্যবস্থায় যা কিছু আইনি সীমা অতিক্রম করে, তাকে জুলুম বলা হতে পারে।\nযে ব্যক্তি জুলুম করে, তাকে জালিম (ظالم) বলে।\nইসলামের দর্শনে অন্যায় বা নিষ্ঠুর আচরণ হল মানুষের আচরণ, সৃষ্টিকর্তা বা আল্লাহ-র নয়। ইসলামি ধর্মগ্রন্থ কুরআনের ১১ নং সুরার ১০১ নং আয়াতে লেখা আছে যে \"আল্লাহ কারও প্রতি অন্যায় আচরণ করেন না। মানুষই মানুষের সাথে অন্যায় আচরণ করে।\"\n\n\n== আরও দেখুন ==\nনিপীড়ন (দুর্বলের উপর সবলের)\n\n\n== তথ্যসূত্র ==\n\nটেমপ্লেট:Ling-stub"}