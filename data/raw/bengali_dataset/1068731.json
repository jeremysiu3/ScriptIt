{"pageid": 1068731, "title": "পুষ্পপাড়া কামিল মাদ্রাসা", "url": "https://bn.wikipedia.org/wiki?curid=1068731", "content": "পুষ্পপাড়া কামিল মাদ্রাসা রাজশাহী বিভাগের পাবনা জেলার পাবনা সদর উপজেলার পুষ্পপাড়া নামক স্থানে অবস্থিত একটি আলিয়া মাদ্রাসা। মাদ্রাসাটি ১৯২৭ সালে প্রতিষ্ঠিত হয়েছিলো, এবং বৃহত্তর পাবনা অঞ্চলে শিক্ষা বিস্তারে গুরুত্বপূর্ণ ভূমিকা রেখেছিলো।\n\n\n== ইতিহাস ==\nপুষ্পপাড়া কামিল মাদ্রাসা ১৯২৭ সালের ১ জানুয়ারি অত্র এলাকার শিক্ষিত জনগোষ্ঠীর প্রচেষ্টায় প্রতিষ্ঠা করা হয়েছিলো। এবং পাবনা জেলার উল্লেখযোগ্য শিক্ষাবিদগণের প্রচেষ্টায় ১৯৫০ সালে পাকিস্তান সরকার কর্তৃক অনুমোদন লাভ করে। ২০২০ সালে এই মাদ্রাসায় বঙ্গবন্ধু কর্ণার স্থাপন করা হয়।\n\n\n== শিক্ষা কার্যক্রম ==\nএই মাদ্রাসায় ইবতেদায়ী থেকে শুরু করে দাখিল, আলিম, ফাজিল এবং সর্বোচ্চ ধাপ কামিল শ্রেণী পর্যন্ত রয়েছে। দাখিল ও আলিম শ্রেণীতে বিজ্ঞান ও মানবিক উভয় শাখা রয়েছে। এছাড়াও ফাজিল ও কামিল শ্রেণীতে আল কুরআন, আল হাদিস ও দাওয়াহ বিভাগ চালু রয়েছে।\n\n\n== তথ্যসূত্র =="}