{"pageid": 1060215, "title": "ব্রেল এমবোলো", "url": "https://bn.wikipedia.org/wiki?curid=1060215", "content": "ব্রেল ডোনাল্ড এমবোলো (ওলন্দাজ: Breel Embolo; জন্ম: ১৪ ফেব্রুয়ারি ১৯৯৭) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বরুসিয়া মনশেনগ্লাডবাখ এবং সুইজারল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং আক্রমণাত্মক মধ্যমাঠের খেলোয়াড় হিসেবে খেলে থাকেন।\n২০১২ সালে, এমবোলো সুইজারল্যান্ড অনূর্ধ্ব-১৬ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১৫ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৪২ ম্যাচে ৫টি গোল করেছেন। তিনি সুইজারল্যান্ডের হয়ে এপর্যন্ত ১টি ফিফা বিশ্বকাপ (২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, এমবোলো বেশ কিছু পুরস্কার জয়লাভ করেছেন, যার মধ্যে ২০১৫ সালে বর্ষসেরা সুইজারল্যান্ডীয় ফুটবলারের পুরস্কার জয় অন্যতম। দলগতভাবে, এমবোলো এপর্যন্ত ৩টি শিরোপা জয়লাভ করেছেন, যার সবগুলো বাজেলের হয়ে জয়লাভ করেছেন।\n\n\n== প্রারম্ভিক জীবন ==\nব্রেল ডোনাল্ড এমবোলো ১৯৯৭ সালের ১৪ই ফেব্রুয়ারি তারিখে ক্যামেরুনের ইয়ায়ুন্দেতে জন্মগ্রহণ করেছেন, তবে তিনি শৈশবেই সুইজারল্যান্ডে স্থানান্তরিত হন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nব্রেল এমবোলো – ফিফা প্রতিযোগিতার রেকর্ড (ইংরেজি) \nব্রেল এমবোলো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ব্রেল এমবোলো  (ইংরেজি)  \nসকারবেসে ব্রেল এমবোলো (ইংরেজি) \nবিডিফুটবলে ব্রেল এমবোলো  (ইংরেজি)  \nট্রান্সফারমার্কেটে ব্রেল এমবোলো (ইংরেজি) \nওয়ার্ল্ডফুটবল.নেটে ব্রেল এমবোলো (ইংরেজি) \nইএসপিএন এফসিতে ব্রেল এমবোলো (ইংরেজি) \nন্যাশনাল-ফুটবল-টিমস.কমে ব্রেল এমবোলো (ইংরেজি)"}