{"pageid": 116688, "title": "ক্রিস কলম্বাস (চলচ্চিত্রকার)", "url": "https://bn.wikipedia.org/wiki?curid=116688", "content": "ক্রিস জোসেফ কলম্বাস (ইংরেজি ভাষায়:Chris Columbus) (জন্ম সেপ্টেম্বর ১০,১৯৫৮) একজন মার্কিন চলচ্চিত্র পরিচালক, প্রযোজক ও চিত্রনাট্যলেখক। হ্যারি পটার অ্যান্ড দ্য ফিলোসফারস স্টোন, হ্যারি পটার অ্যান্ড দ্য চেম্বার অফ সিক্রেটস, হোম অ্যালোন ইত্যাদি চলচ্চিত্রে কাজের জন্য তিনি সর্বাধিক পরিচিত। কমেডি চলচ্চিত্র হোম অ্যালোন-এ কাজের জন্য তিনি ব্রিটিশ কমেডি অ্যাওয়ার্ড জিতেছেন।\n\n\n== প্রথম জীবন ==\nক্রিস কলম্বাস ১৯৫৮ সালে পেনসিলভানিয়ার স্প্যাংলারে জন্মগ্রহণ করেন। তবে তিনি ইয়ংসটাউন, ওহাইওতে বড় হয়েছেন। তার বাবার নাম অ্যালেক্স মাইকেল কলম্বাস, তিনি অ্যালুমিনিয়াম ও কয়লা খনির শ্রমিক। কলম্বাসের মায়ের নাম মেরি আইরিন, তিনি কারখানার কর্মচারী। ক্রিস কলম্বাস ইতালি ও চেক বংশোদ্ভূত মার্কিন নাগরিক। ওহাইওর জন এফ.কেনেডি হাই স্কুল থেকে তিনি পড়ালেখা করেছেন। নিউ ইয়র্ক ইউনিভার্সিটি থেকে কলম্বাস স্নাতক সম্পন্ন করেছেন। সেখানে তিনি বিখ্যাত আমেরিকান চলচ্চিত্র, নির্মাতা, প্রযোজক ও চিত্রনাট্যলেখক চার্লি কফম্যানের সহপাঠী ছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে Chris Columbus (ইংরেজি)\nBBC Movies article about Chris Columbus\nChris Columbus biography - দ্য নিউ ইয়র্ক টাইমস"}