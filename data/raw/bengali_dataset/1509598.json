{"pageid": 1509598, "title": "মন্ত্রালয়, মুম্বই", "url": "https://bn.wikipedia.org/wiki?curid=1509598", "content": "মন্ত্রালয় হল ভারতের মুম্বই শহরে অবস্থিত মহারাষ্ট্র সরকারের প্রশাসনিক সদর দপ্তর। এটি ১৯৫৫ সালে নির্মিত হয়েছিল। মন্ত্রালয় আগে সচিবালয় নামে পরিচিত ছিল। ভারতের বেশিরভাগ রাজ্য সরকারের সদর দপ্তরকে সচিবালয় বলা হয়। তবে, যেহেতু মন্ত্রীরা (মারাঠি ভাষায় মন্ত্রী) একই ভবনে বসেন এবং গণতন্ত্রে মন্ত্রীরা যে শক্তিশালী তা তুলে ধরার জন্য, আশির দশকের গোড়ার দিকে নামটি পরিবর্তন করে মন্ত্রালয় রাখা হয়।\n\nমন্ত্রালয় হল একটি সাত তলা ভবন। এই ভবনটিতে রাজ্য সরকারের বেশিরভাগ দপ্তর রয়েছে। ষষ্ঠ তলায় বসেন মুখ্যমন্ত্রী। মুখ্য সচিব, ষষ্ঠ তলায় বসেন। ক্রমবর্ধমান সংখ্যক বিভাগ এবং কর্মীদের কারণে, একটি নতুন \"অ্যানেক্সি\" ভবন নির্মিত হয়েছিল। এছাড়াও, অতিরিক্ত বিভাগ থাকার জন্য মন্ত্রালয়ের বিপরীতে ১৯ তলার একটি নতুন প্রশাসনিক ভবন তৈরি করা হয়েছিল।\n\n\n== অগ্নিকাণ্ড ==\n২১ জুন ২০১২ এ ভবনে আগুন লেগে যায়। বৈদ্যুতিক তারের শর্ট সার্কিট থেকে আগুনের সূত্রপাত হয়েছে বলে প্রাথমিকভাবে জানা গেছে। আগুনে পাঁচজন মারা গেছে, বিশজন আহত হয়েছে এবং শত শত ফাইল পুড়ে গেছে। \n৯ মার্চ ২০১৩, সকাল ১২:৪০ টায়, মন্ত্রালয়ের চতুর্থ তলায় আরেকটি বড় অগ্নিকাণ্ড ঘটে। প্রাথমিক রিপোর্ট অনুযায়ী, শর্ট সার্কিট থেকে আগুনের সূত্রপাত হয়েছে। যার কারণে এটির সংস্কারের জন্য ব্যবহৃত রাসায়নিক আগুন ধরেছে।\n\n\n== ২০১৮ রোড সেফটি মহা পদযাত্রা ==\n১৮ নভেম্বর ২০১৮-এ, চন্দ্রকান্ত পাতিল (রাজস্ব ও গণপূর্ত মন্ত্রী | মহারাষ্ট্র রাজ্য) সড়ক নিরাপত্তা, নো হংকিং এবং দায়িত্বশীল ড্রাইভিং সম্পর্কে সচেতনতা ছড়িয়ে দেওয়ার জন্য সকাল ৮ টায় মন্ত্রালয় গেট থেকে মহা পদযাত্রা ফ্ল্যাগ-অফ করেন। মহারাষ্ট্র রাজ্য জুড়ে ৫ লক্ষেরও বেশি অংশগ্রহণকারী মহাযাত্রায় যোগ দিয়েছেন।\n\n\n== এছাড়াও দেখুন ==\nবিধান ভবন, নাগপুর\nমহারাষ্ট্র সরকার\n\n\n== তথ্যসূত্র =="}