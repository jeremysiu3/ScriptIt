{"pageid": 1510421, "title": "হামিশা দারিয়ানি আহুজা", "url": "https://bn.wikipedia.org/wiki?curid=1510421", "content": "হামিশা দরিয়ানি আহুজা (জন্ম ৭ জুলাই ১৯৮৪) হলেন একজন ভারতীয় চলচ্চিত্র প্রযোজক, পরিচালক, অভিনেত্রী এবং ব্যবসায়ী, যিনি নাইজেরিয়ায় বসবাস করছেন। আহুজা তার পরিচালনা ও অভিনয়ের অভিষেক ঘটান নলিউড-বলিউড যৌথ সংস্কৃতির চলচ্চিত্র নমস্তে ওয়াহালা-এর মাধ্যমে। এর পরে তিনি টিভি সিরিজ পোস্টকার্ডে অভিনয় করেন এবং বিশ্বে চলচ্চিত্রে তার নিয়ে কাজ শুরু করেন, তিনি বর্তমানে নাইজেরিয়ার চলচ্চিত্র নিয়ে কাজ করছেন।\n\n\n== প্রারম্ভিক জীবন ==\nআহুজার জন্ম ভারতের মুম্বাইতে, একটি তৃতীয় প্রজন্মের ভারতীয়-সিন্ধি পরিবারে, যাদের বসবাস ছিল নাইজেরিয়ায়।\nতিনি মাত্র দুই বছর বয়সে পরিবারের সঙ্গে ভারত থেকে নাইজেরিয়ায় চলে যান এবং নাইজেরিয়ার লাগোস শহরে বড় হন।\nতিনি নাইজেরিয়ার কোবহ্যামে অবস্থিত এসিএস ইন্টারন্যাশনাল স্কুলে পড়াশোনা করেন। এরপর তিনি ম্যাকমাস্টার ইউনিভার্সিটি (অন্টারিও) এবং আমেরিকান একাডেমি অব ড্রামাটিক আর্টস (নিউইয়র্ক) থেকে অভিনয়ের ওপর শিক্ষা গ্রহণ করেন।\nবর্তমানে তিনি লাগোসে একাধিক হোটেল রেস্তোরাঁ পরিচালনা করেন।\n\n\n== ক্যারিয়ার ==\nআহুজা তার প্রোডাকশন কোম্পানি ফরএভার ৭ এন্টারটেইনমেন্ট পরিচালনা করেন। তিনি ২০২১ সালে নমেস্তে ওয়ালা সিনেমার মাধ্যমে চলচ্চিত্র নির্মাণে আত্মপ্রকাশ করেন। এতে তিনি পরিচালক ও অভিনেত্রী হিসেবে কাজ করেছেন। এই সিনেমাটি নাইজেরিয়ার চলচ্চিত্র শিল্প নলিউডের এবং ভারতের চলচ্চিত্র শিল্প বলিউড-এর এক ব্যতিক্রমী সাংস্কৃতিক মিশ্রণ।\nএই প্রকল্পের মূল লক্ষ্য ছিল বলিউড ও নলিউডের চলচ্চিত্র উপাদানগুলিকে একত্রিত করা। আহুজা এই দুই চলচ্চিত্র শিল্পের মধ্যে সংযোগ স্থাপনের জন্য একটি প্রেমের গল্প তৈরি করেন।\nআহুজা বড় পর্দায় নিয়ে আসছেন একটি নতুন চলচ্চিত্র, যেখানে অভিনয় করেছেন নলিউডের সুপারস্টার সোলা সোবোওয়ালে (যিনি \" \nটয়িন টমেটো\" নামেও পরিচিত) এবং স্যামুয়েল পেরি, যাকে সবাই ব্রোডা শাগি নামে চেনে। এই প্রকল্পের মাধ্যমে তিনি নলিউড ও বলিউডের সহযোগিতাকে আরও এগিয়ে নিতে চান। পরিচালক জানিয়েছেন, তার নতুন এই প্রজেক্টটি আগেরটির চেয়েও বড় পরিসরে তৈরি হবে। তবে, এই সিনেমা সম্পর্কে আরও বিস্তারিত তথ্য এখনও গোপন রাখা হয়েছে।\nআহুজার পরবর্তী উদ্যোগ, পোস্টকার্ড, ২০২৪ সালে মুক্তি পায়। এই সিরিজটি চারজন নাইজেরিয়ানের জীবন কাহিনি অনুসরণ করে, যারা নিজেদের আবিষ্কারের পথে ভারত ভ্রমণে যান। সেখানে তারা ভালোবাসা, গ্রহণযোগ্যতা এবং সফলতার সন্ধান পান, একই সঙ্গে নিজেদের ভয় ও বাধা জয় করেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টিভি সিরিজ ===\n\n\n== পুরস্কার ও মনোনয়ন ==\n\n\n== তথ্যসূত্র =="}