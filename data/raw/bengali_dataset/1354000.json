{"pageid": 1354000, "title": "অনুকুল রায়", "url": "https://bn.wikipedia.org/wiki?curid=1354000", "content": "অনুকুল সুধাকর রায় (জন্ম ৩০ নভেম্বর ১৯৯৮) একজন ভারতীয় ক্রিকেটার যিনি ঝাড়খণ্ড এবং কলকাতা নাইট রাইডার্সের হয়ে খেলেন। ডিসেম্বর ২০১৭ সালে, তাকে ২০১৮ অনূর্ধ্ব-১৯ ক্রিকেট বিশ্বকাপের জন্য ভারতের স্কোয়াডে রাখা হয়েছিল। অনূর্ধ্ব-১৯ ক্রিকেট বিশ্বকাপে তিনি যৌথভাবে সর্বোচ্চ উইকেট শিকারি ছিলেন।\nতিনি বিহার রাজ্যের রোসেরার ভিরহাতে জন্মগ্রহণ করেন।\n৮ ফেব্রুয়ারি ২০১৮-এ তিনি ২০১৭-১৮ বিজয় হাজারে ট্রফিতে ঝাড়খণ্ডের হয়ে লিস্ট এ অভিষেক করেন।  নভেম্বর ২০১৮-এ ২০১৮-১৯ রঞ্জি ট্রফিতে ঝাড়খণ্ডের হয়ে প্রথম-শ্রেণীর ক্রিকেটে অভিষেক হয়। নয়টি ম্যাচে ৩০টি উইকেট নিয়ে তিনি টুর্নামেন্টে ঝাড়খণ্ডের পক্ষে সেরা উইকেট শিকারী ছিলেন। ২১ ফেব্রুয়ারি ২০১৯-এ ২০১৮-১৯ সৈয়দ মুশতাক আলি ট্রফিতে ঝাড়খণ্ডের হয়ে তার টি-টোয়েন্টি অভিষেক হয়। অক্টোবর ২০১৯-এ, তাকে ২০১৯-২০ দেওধর ট্রফির জন্য ইন্ডিয়া বি -এর স্কোয়াডে নাম দেওয়া হয়েছিল।\n২০২২ সালের ফেব্রুয়ারিতে, ২০২২ ইন্ডিয়ান প্রিমিয়ার লিগ প্রতিযোগিতার নিলামে তাকে কলকাতা নাইট রাইডার্স কিনে নেয়।  তিনি ২ মে, ২০২২-এ রাজস্থানের বিরুদ্ধে তার নতুন দলের হয়ে অভিষেক করেন।\n\n\n== তথ্যসূত্র =="}