{"pageid": 1467784, "title": "এ১ ইস্পোর্টস", "url": "https://bn.wikipedia.org/wiki?curid=1467784", "content": "এওয়ান ইস্পোর্টস (ইংরেজি: A1 Esports) হল একটি বাংলাদেশী পেশাদার ইস্পোর্টস সংস্থা যা পাবজি মোবাইলের উপর দৃষ্টি নিবদ্ধ করে। তারাই প্রথম বাংলাদেশি দল যারা পাবজি মোবাইল গ্লোবাল চ্যাম্পিয়নশিপে (PMGC) খেলেছে।\n২০২০ সালের ফেব্রুয়ারিতে, এ১ ইস্পোর্টস তাদের প্রথম পাবজি মোবাইল ক্লাব ওপেন (PMCO) স্প্রিং স্প্লিট ২০২০-এ উপস্থিত হয়েছিল৷ কিন্তু দুর্ভাগ্যবশত, তারা পরবর্তী রাউন্ডের জন্য যোগ্যতা অর্জন করতে পারেনি৷ আগস্ট ২০২০-এ, তারা টুর্নামেন্টের ফল স্প্লিটে অংশগ্রহণ করে এবং পাবজি মোবাইল প্রো লীগ (PMPL) ফল স্প্লিট ২০২০-এর জন্য যোগ্যতা অর্জন করে। সেই টুর্নামেন্টে, তারা ৩য় স্থান অর্জন করে এবং পাবজি মোবাইল গ্লোবাল চ্যাম্পিয়নশিপের (PMGC) জন্য যোগ্যতা অর্জন করে। ২০২১ সালের জুলাই মাসে, তারা ইউনিসেফকে ৪৪,০০০ মার্কিন ডলার অনুদান দিয়েছে।\n২০২৪ সালের মে মাসে, A1 Esports পাবজি মোবাইল সুপার লীগ (PMSL) স্প্রিং ২০২৪-এর জন্য যোগ্যতা অর্জন করেছিল, যা নেপালে অফলাইনে অনুষ্ঠিত হয়েছিল। জুন মাসে, তারা টুর্নামেন্টের গ্র্যান্ড ফাইনালের জন্য যোগ্যতা অর্জন করেছিল, যেখানে শীর্ষ ৫ টি দল পাবজি মোবাইল ওয়ার্ল্ড কাপ (PMWC) ২০২৪-এর জন্য যোগ্যতা অর্জন করেছিল।\n২০২৪ সালের আগস্ট মাসে, A1 Esports পাবজি মোবাইল সুপার লীগ (PMSL) ফল ২০২৪ খেলতে নেপালে রওনা হয়েছে, যেখানে শীর্ষ ৪ টি দল পাবজি মোবাইল গ্লোবাল চ্যাম্পিয়নশিপ (PMGC) ২০২৪-এর জন্য যোগ্যতা অর্জন করবে।\n\n\n== রোস্টার ==\n\n\n== আরও দেখুন ==\nবাংলাদেশে ইস্পোর্টস\nপাবজি মোবাইল\nইস্পোর্টস\n\n\n== তথ্যসূত্র =="}