{"pageid": 1525053, "title": "বাব সেমারিন", "url": "https://bn.wikipedia.org/wiki?curid=1525053", "content": "বাব সেমারিন ( আরবি: باب السمارين       ) হল  মরক্কোর পুরাতন শহর ফেজের অন্তর্গত ফেস এল-জিদিদের দক্ষিণ পাশের স্মারক গেট।\n\n\n== ইতিহাস ==\nফেস এল-জিদিদের দক্ষিণ পাশের আদি ফটকটির নাম ছিল বাব 'ওয়ুন সানহাজা অর্থাৎ  (\"সানহাজার (জলের) উৎসের দ্বার\")। এটির বর্তমান নাম, বাব সেমারিন, যার অর্থ \"ফেরিয়ারদের দরজা\"। এটি মূলত কাছাকাছি অবস্থিত ফেরিয়ারদের দোকানগুলিকে বোঝায়। এই গেটটি ১২৭৬ সালে মেরিনিড সুলতান আবু ইউসুফ ইয়াকুব কর্তৃক নির্মাণকৃত ফেস এল-জিদিদের মূল ভিত্তির অংশ ছিল। সুলতান আবু ইউসুফ ইয়াকুব ফেস এল-বালি থেকে পৃথক একটি নতুন রাজকীয় রাজধানী হিসেবে শহরটি নির্মাণ করেছিলেন। শহরটি অত্যন্ত সুরক্ষিত ছিল।এর পূর্ব দিকে পুরাতন শহরের দিকে মুখ করে দুটি প্রাচীর ছিল, যা স্থানীয় জনগণের প্রতি মেরিনিড সুলতানদের  সতর্কতার ইঙ্গিত দেয়। বাব সেমারিন মূলত শহরের দক্ষিণ পাশের প্রবেশপথ ছিল।কিন্তু ,পরবর্তী সময়ে এর দক্ষিণ দিকে আরেকটি জেলা (যা পরে ইহুদি মেল্লাহরা দখল করে নেয়) তৈরি করা হয়েছিল।এর ফলে এটি শহরের সীমানা  দেয়াল হিসেবে বিবেচিত হতে থাকে। এই গেটটি থেকেই মূল সউক রাস্তা শুরু হয়েছিল।সউক রাস্তা বর্তমানে গ্র্যান্ডে রু (\"গ্রেট স্ট্রিট\") নামে পরিচিত এরং এ রাস্তাটির উত্তর দিক দিয়ে দার আল-মাখজেন (রাজকীয় প্রাসাদ) এর প্রবেশপথের দিকে যাওয়া যায়। এই রাস্তার পূর্ব দিকে, গেটের কাছের জায়গাটি সম্পূর্ণরূপে শস্যের সাইলো এবং গুদাম হিসাবে ব্যবহার করা হতো।তবে পরবর্তীতে এটি ধীরে ধীরে আবাসিক কাঠামো দ্বারা প্রতিস্থাপিত হয়েছিল। \n১৯২৪ সালে ফরাসি ঔপনিবেশিক শাসনের সময়, এটি বড় যানবাহন প্রবেশ ও বাহিরের জন্য ব্যবহৃত হত। এসময়ে গেটটি ব্যাপকভাবে পরিবর্তন করা হয়েছিল অথবা সম্পূর্ণরূপে পুনর্নির্মাণ করা হয়েছিল বলে ধারণা করা হয়।\n\n\n== স্থাপত্য ==\nপ্রথমেদিকে, গেটটির প্রবেশপথটি বাঁকানো ছিল। মধ্যযুগীয় মরক্কোর গেট এবং অন্যান্য মধ্যযুগীয় সামরিক স্থাপত্যে এটি একটি সাধারণ প্রতিরক্ষামূলক বৈশিষ্ট্য ছিল। তবে, বিংশ শতাব্দীর গোড়ার দিকে পরিবর্তনের অংশ হিসেবে এই পথের ভেতরের দেয়ালগুলি ভেঙে ফেলা  হয়েছিল যাতে ছোট যানবাহন চলাচল সহ বড় যানবাহনও সহজে চলাচল করতে পারে। ফলস্বরূপ, আজ গেটটিতে পূর্ববর্তী পথের স্থান জুড়ে একাধিক খিলানপথ সহকারে একটি দ্বৈত প্রবেশপথ রয়েছে। ফটকের মূল প্রবেশপথটির উভয় পাশে প্রতিরক্ষামূলক টাওয়ার রয়েছে। দক্ষিণ দিক অর্থাৎ বাইরের দিক থেকে মুখ করলে ফটকটি শহরের মূল প্রবেশপথটির বাম দিকে থাকে। গেটের বাইরের সম্মুখভাগটি সম্পূর্ণ বন্ধ পলিলোবযুক্ত খিলান দিয়ে সজ্জিত এবং দর্জ-ওয়া-কতাফ মোটিফ (একটি মরোক্কোর মোটিফ যা অস্পষ্টভাবে ফ্লুর-ডি-লিস বা পামেটের সাথে সাদৃশ্যপূর্ণ)-সহ একটি আয়তক্ষেত্রাকার রূপরেখা দিয়ে সজ্জিত।\nগেটের প্রবেশপথের ভেতরে একটি পার্শ্ব দরজাও রয়েছে যা আরেকটি প্রবেশপথে খোলে।এটি একটি পুরানো দেয়াল বরাবর পশ্চিম দিকে চলে গেছে এবং এর মাধ্যমে   সরাসরি  রাজপ্রাসাদে প্রবেশ করার সুবিধা পাওয়া যায়। অন্যদিকে,ফটকটির ভেতরে একটি বিশাল খিলানযুক্ত বাজার  হল (ছাদ আচ্ছাদিত বাজার) লক্ষ্য রয়। এটি ২০ শতকে মেরিনিড শস্যভাণ্ডারের স্টাইলে পুনর্নির্মিত হয়েছিল।\n\n\n== চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}