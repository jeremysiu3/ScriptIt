{"pageid": 1425850, "title": "চার্লস নিকোল", "url": "https://bn.wikipedia.org/wiki?curid=1425850", "content": "চার্লস জুলস হেনরি নিকোল (২১ সেপ্টেম্বর ১৮৬৬–২৮ ফেব্রুয়ারি ১৯৩৬) ছিলেন একজন ফরাসি ব্যাকটেরিয়াবিদ। যিনি মহামারি টাইফাস এর ট্রান্সমিটার হিসাবে উকুন সনাক্ত করার জন্য মেডিসিনে নোবেল পুরস্কার পেয়েছিলেন।\n\n\n== পরিবার ==\nনিকোল ফ্রান্সের রুয়েন শহরে অ্যালাইন লুভারিয়ার এবং ইউজিন নিকোলের ঘরে জন্মগ্রহণ করেছিলেন।  তিনি একটি মধ্যবিত্ত পরিবারে বেড়ে ওঠেন। \nতার আরও দুই ভাই ছিল। তার বড় ভাইয়ের নাম মরিস নিকোল। যিনি ছিলেন একজন মেডিকেল মাইক্রোবায়োলজিস্ট। তিনি প্যারিসের পাস্তুর ইনস্টিটিউটের অধ্যাপক এবং ব্যাকটিরিওলজিকাল ইনস্টিটিউট অফ কনস্টান্টিনোপলের পরিচালক। তার ছোট ভাইয়ের নাম মার্সেল নিকোল। তিনি ছিলেন একজন শিল্প সমালোচক।\n১৮৯৫ সালে নিকোল অ্যালিস অ্যাভিসকে বিয়ে করেন। তার দুইজন সন্তান ছিল। যাদের নাম ছিল মার্সেল (জন্ম ১৮৯৫) এবং পিয়ের (জন্ম ১৮৯৮)। তার ছেলে দু'জনেই চিকিৎসাক্ষেত্রে প্রবেশ করেছিলেন।\n\n\n== পড়াশোনা এবং কর্মজীবন ==\nনিকোলের উপর প্রাথমিক শিক্ষাগত প্রভাব ছিল তার বাবার কাছ থেকে, যিনি রুয়েন শহরের একটি হাসপাতালের চিকিৎসক ছিলেন। নিকোল  ফ্রান্সের রুয়েন শহরের পিয়েরে-কর্নেইল হাই স্কুল থেকে তার শিক্ষা লাভ করেন। এরপর ১৮৯৩ সালে প্যারিসের পাস্তুর ইনস্টিটিউট থেকে তার মেডিক্যাল ডিগ্রি লাভ করেন। ১৮৯৬ সাল পর্যন্ত তিনি মেডিকেল ফ্যাকাল্টির সদস্য ছিলেন। তিনি ১৮৯৬ সাল থেকে ১৯০২ সাল পর্যন্ত ব্যাকটিরিওলজিক্যাল ল্যাবরেটরির পরিচালক হিসাবে কাজ করেন। এই সময় তার একটি কান শ্রবণশক্তিহীন হয়ে গেল। যার ফলে তিনি একটি বিকল্প পেশা হিসাবে একাডেমিক গবেষণা চালিয়ে যান। ১৯০৩ সালে তিনি ঠিক সেটাই করেছিলেন, যখন তিনি তিউনিসের পাস্তুর ইনস্টিটিউটের পরিচালক হন এবং টাইফাসের উপর তার নোবেল পুরস্কার বিজয়ী কাজ পরিচালনা করেন। তিনি হেলেন স্প্যারোকে পরীক্ষাগারের প্রধান হিসেবে তার সাথে নিয়ে আসেন। ১৯৩৬ সালে তিনি মারা গেলেও তিনি ইনস্টিটিউটের পরিচালক ছিলেন।\n\n\n=== তিউনিসের পাস্তুর ইনস্টিটিউট পরিচালনা ===\nনিকোল তিউনিসের পাস্তুর ইনস্টিটিউট পরিচালনা করার আগে ইনস্টিটিউটটি ফ্রান্সে গবেষণার প্রধান কেন্দ্র ছিল। কারণ এটি  ধর্মপ্রচারক যাজক নীতির অধীনে ছিল। যেটি চিকিৎসা গবেষণা, শিক্ষাদান এবং জনসেবা (রোগের চিকিৎসা) একত্রিত করার লক্ষ্যে ছিল। পরবর্তী ৩৩ বছরে নিকোলের নির্দেশনায়, তিউনিসের 'সিস্টার' ইনস্টিটিউটকে দ্রুত সংক্রামক রোগের বিরুদ্ধে ব্যবহৃত ভ্যাকসিন এবং চিকিৎসা গবেষণার জন্য নিজস্ব একটি আন্তর্জাতিক কেন্দ্রে পরিণত করেছিল।\nতিউনিসে পাস্তুর ইনস্টিটিউটের সম্প্রসারণে নিকোলের সাফল্য মূলত প্রথাগত যাজকনীতি আদর্শ বিলুপ্ত করার কারণে। নিকোল স্থানীয় তিউনিসিয়ান এবং ফরাসি স্বাস্থ্যসেবা কর্মকর্তাদের সাথে সম্পর্ক গড়ে তোলার চেষ্টা করেছিলেন এবং ইনস্টিটিউটকে এমনভাবে সংগঠিত করেছিলেন যাতে অন্যান্য চিকিৎসা কার্যক্রম আর্থিকভাবে ইনস্টিটিউটের চলমান পরীক্ষাগার গবেষণায় সহায়তা করে। যা সরকারী তহবিলের উপর নির্ভর না করে ইনস্টিটিউট চালানোর স্বায়ত্তশাসন দেয়। ইনস্টিটিউটটি আর্থিকভাবে আরও স্থিতিশীল হওয়ার সাথে সাথে, নিকোল স্থানীয় অঞ্চলে প্রচলিত রোগ এবং জনস্বাস্থ্য সংক্রান্ত উদ্বেগগুলি মোকাবেলা করেছেন। প্যারিস ইনস্টিটিউটের সাথে গবেষণার ফলাফল এবং সংস্থানগুলি ভাগ করেছেন এবং তার বৈজ্ঞানিক লেখাগুলিকে তিউনিসের পাস্তুর ইনস্টিটিউটের আর্কাইভস নামে একটি জার্নালে প্রসারিত করেছেন। এছাড়াও তিনি ফরাসি সরকারের সাথে যোগাযোগের একটি প্রধান বিন্দু হয়ে ওঠেন। যখন নতুন মহামারি দেখা দেয়, যার জন্য তার হস্তক্ষেপের প্রয়োজন ছিল। যেমন- ১৯০৬ সালের ম্যালেরিয়া মহামারি এবং ১৯০৭ সালের কলেরা প্রাদুর্ভাব।\nএই সময়ে, নিকোল দুটি বড় প্রকল্পও হাতে নিয়েছিলেন যা বৈজ্ঞানিক সম্প্রদায়ে তার ভূমিকাকে সংজ্ঞায়িত করতে আসবে - টাইফাস সংক্রমণের পদ্ধতি আবিষ্কার (একটি সংক্রামক রোগ যা উত্তর আফ্রিকা এবং ভূমধ্যসাগরীয় অববাহিকা জুড়ে প্রচলিত ছিল) এবং উৎপাদন।\n\n\n=== টাইফাস সংক্রমণকারী ভেক্টর আবিষ্কার ===\nনিকোলের আবিষ্কার পর্যবেক্ষণ থেকে প্রথম এসেছে যে, যখন মহামারি টাইফাস রোগীরা হাসপাতালের ভিতরে এবং বাইরে অন্য রোগীদের সংক্রামিত করতেছিল এবং তাদের পোশাকগুলি এই রোগটিকে ছড়িয়ে দিচ্ছে বলে মনে হচ্ছে, তখন সকলে গরম পানি ব্যবহার করেছিল যার ফলে আর কেউ সংক্রামক হচ্ছিল না। একসময় তিনি বুঝতে পারলেন যে, সম্ভবত উকুন মহামারি টাইফাসের জন্য ভেক্টর।\nনিকোল দেখতে পান যে, শিম্পাঞ্জি এই গবেষণার জন্য একটি উপযুক্ত বিকল্প  হিসাবে কাজ করে কারণ এটি জেনেটিক্যালি মানুষের মতো ছিল। ১৯০৯ সালের জুন মাসে নিকোল একটি শিম্পাঞ্জিকে টাইফাস দ্বারা সংক্রামিত করে। তিনি সেখান থেকে উকুন উদ্ধার করে এবং এটি স্থাপন করে তার তত্ত্ব পরীক্ষা করেন এবং শিম্পাঞ্জিটিকে সুস্থ করেন। ১০ দিনের মধ্যে দ্বিতীয় শিম্পাঞ্জিরও টাইফাস হয়েছিল। তার পরীক্ষা পুনরাবৃত্তি করার পর, তিনি নিশ্চিত হন এ রোগের কারণের পিছনে ছিল উকুন। যেহেতু নিকোল এই রোগের উপর তার চলমান গবেষণা চালিয়ে যান, তিনি পরে শিম্পাঞ্জির পরিবর্তে গিনিপিগগুলিকে  ব্যবহার করতে শুরু করেন।\nপরবর্তী গবেষণা থেকে একটি গুরুত্বপূর্ণ অনুসন্ধানে দেখা গেছে যে, প্রধান সংক্রমণ পদ্ধতিটি ছিল উকুনের কামড় নয়। টাইফাসে সংক্রমিত উকুন লাল হয়ে যায় এবং কয়েক সপ্তাহ পরে মারা যায়। তবে এর মধ্যে তারা প্রচুর পরিমাণে জীবাণু নির্গত করে। যার ফলে এর অল্প পরিমাণ ত্বকে বা চোখে ঘষলে ইনফেকশন হয়।\nনিকোলের কাজটি শুধুমাত্র এই অঞ্চলে ঘটে যাওয়া টাইফাস মহামারি ধারণ করার ক্ষেত্রেই প্রভাবশালী ছিল না। কিন্তু বিজ্ঞানীদেরকে মুরিন টাইফাস থেকে উকুন দ্বারা সৃষ্ট টাইফাস জ্বরকে আলাদা করতেও সাহায্য করেছিল, যা মাছি দ্বারা সংক্রামিত হয়।\n\n\n=== একটি ভ্যাকসিনের চেষ্টা ===\nনিকোল অনুমান করেছিলেন যে তিনি উকুনগুলিকে পিষে এবং সুস্থ রোগীদের রক্তের সিরামের সাথে মিশিয়ে একটি সহজ টিকা তৈরি করতে পারেন। তিনি প্রথমে এই ভ্যাকসিনটি নিজের উপর চেষ্টা করেছিলেন এবং যখন তিনি দেখলেন তিনি সুস্থ হয়েছেন তখন তিনি কয়েকটি শিশুর পরীক্ষা করেছিলেন এবং তারাও সুস্থ হয়েছিলেন।\nতিনি একটি ব্যবহারিক ভ্যাকসিন তৈরির প্রচেষ্টায় সফল হননি। পরবর্তীতে তিনি ১৯৩০ সালে রুডলফ ওয়েইগল দ্বারা পদক্ষেপ নেন।\nটাইফাসের বিরুদ্ধে একটি টিকা তৈরি করতে অক্ষম হওয়া সত্ত্বেও নিকোল টিকা দেওয়ার ক্ষেত্রে আরও কয়েকটি গুরুত্বপূর্ণ আবিষ্কার করেছিলেন। তিনিই প্রথম নির্ণয় করেন যে, সোডিয়াম ফ্লুরাইড পরজীবীকে জীবাণুমুক্ত করার জন্য একটি ভালো বিকারক (যাতে তারা আর সংক্রামক না হয়) এবং ঐগুলো সংরক্ষণ করে। এই পদ্ধতি ব্যবহার করে তিনি গনোরিয়া কিছু স্ট্যাফাইলোকক্কাল সংক্রমণ এবং কলেরার টিকা তৈরি করেন। এই ভ্যাকসিনগুলি শুধুমাত্র ফ্রান্স জুড়েই ব্যবহার করা হয়নি বরং সারা বিশ্বে পাঠানো হয়েছিল।\n\n\n== কৃতিত্ব ==\nব্যাকটেরিওলজি এবং প্যারাসিটোলজিতে নিকোলের প্রধান যে কৃতিত্ব ছিল তা হলো:\n\nটাইফাস জ্বরের সংক্রমণ পদ্ধতির আবিষ্কার।\nমাল্টা জ্বরের জন্য একটি টিকা প্রবর্তন।\nটিক জ্বরের সংক্রমণ পদ্ধতি আবিষ্কার।\nক্যান্সার, স্কারলেট ফিভার, রিন্ডারপেস্ট, হাম, ইনফ্লুয়েঞ্জা, যক্ষ্মা এবং ট্রাকোমা নিয়ে তার গবেষণা।\nগুন্ডির টিস্যুর মধ্যে টক্সোপ্লাজমা গন্ডি নামক পরজীবী জীবের সনাক্তকরণ, যা সাধারণত এইডস রোগীদের মধ্যে পাওয়া যায়।\nপরজীবী, অণুজীব, লেশম্যানিয়া ট্রপিকা নিয়ে তার অধ্যয়ন যা ওরিয়েন্টাল ঘা (এক ধরনের ত্বক ফোঁড়া) সৃষ্টি করে।\n\n\n== অতিরিক্ত তথ্য ==\n\n\n=== প্রধান কাজ ===\nনিকোল তার জীবদ্দশায় বেশ কিছু নন-ফিকশন এবং ব্যাকটেরিওলজি বই লিখেছিলেন, যার মধ্যে রয়েছে:\n\nসংক্রামক রোগের ভাগ্য (১৯৩৩)\nপ্রকৃতি, জৈবিক ধারণা ও নৈতিকতা (১৯৩৪)\nঔষধের দায়িত্ব (১৯৩৫)\nমানব নিয়তি (১৯৩৬)\nতিনি তার সারা জীবন কল্পকাহিনী এবং দর্শন লিখেছেন, যার মধ্যে রয়েছে:\n\nদ্য পেস্ট্রি শেফ অফ বেলোন (১৯১৩)\nদুই চোর (১৯২৯)\nমারমাউসের গল্প (১৯৩০)\n\n\n== তথ্যসূত্র =="}