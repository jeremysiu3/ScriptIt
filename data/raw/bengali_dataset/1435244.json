{"pageid": 1435244, "title": "ফাস্টলেন (২০২৩)", "url": "https://bn.wikipedia.org/wiki?curid=1435244", "content": "ফাস্টলেন একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে। এটি ফাস্টলেন কালানুক্রমিকের অধীনে প্রচারিত সপ্তম অনুষ্ঠান ছিল। এই অনুষ্ঠানটি ২০২৩ সালের ৭ই অক্টোবর তারিখে মার্কিন যুক্তরাষ্ট্রের ইন্ডিয়ানার ইন্ডিয়ানাপোলিসের গেইনব্রিজ ফিল্ডহাউজে অনুষ্ঠিত হয়েছে।\nএই অনুষ্ঠানে সর্বমোট পাঁচটি ম্যাচ অনুষ্ঠিত হয়েছে। এই অনুষ্ঠানের সর্বশেষ ম্যাচে সেথ রলিন্স ডাব্লিউডাব্লিউই ওয়ার্ল্ড হেভিওয়েট চ্যাম্পিয়নশিপ ম্যাচে শিনসুকে নাকামুরাকে পরাজিত করেছে। অন্যান্য শীর্ষস্থানীয় ম্যাচে, ইও স্কাই ডাব্লিউডাব্লিউই নারী চ্যাম্পিয়নশিপের জন্য আয়োজিত ট্রিপল থ্রেট ম্যাচে আসকা ও শার্লট ফ্লেয়ারকে এবং আনডিস্পিউটেড ডাব্লিউডাব্লিউই ট্যাগ টিম চ্যাম্পিয়নশিপ ম্যাচে কোডি রোডস ও জে উসো দ্য জাজমেন্ট ডেকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nফাস্টলেন হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের অক্টোবর মাসে অনুষ্ঠিত হয়। এই অনুষ্ঠানটির নাম \"রোড টু রেসলম্যানিয়া\" প্রতি ইঙ্গিত করে রাখা হয়েছে, যা রয়্যাল রাম্বল এবং রেসলম্যানিয়া মধ্যবর্তী দুই মাসের সময়কালে অনুষ্ঠিত হয়; ফাস্টলেনের প্রথম দুইটি অনুষ্ঠান ফেব্রুয়ারি মাসে অনুষ্ঠিত হলেও পরবর্তী অনুষ্ঠানগুলো মার্চ মাসে অনুষ্ঠিত হয়েছিল। ২০১৫ সালের ২২শে ফেব্রুয়ারি তারিখে প্রথমবারের মতো ফাস্টলেন অনুষ্ঠিত হয়েছে।\n২০২৩ সালের এই অনুষ্ঠানটি ফাস্টলেন কালানুক্রমিকের সপ্তম অনুষ্ঠান ছিল, যা ৭ই অক্টোবর তারিখে মার্কিন যুক্তরাষ্ট্রের ইন্ডিয়ানার ইন্ডিয়ানাপোলিসের গেইনব্রিজ ফিল্ডহাউজে আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}