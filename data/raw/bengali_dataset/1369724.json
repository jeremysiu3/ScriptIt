{"pageid": 1369724, "title": "রানি কি বাব", "url": "https://bn.wikipedia.org/wiki?curid=1369724", "content": "রানি কি বাব (গুজরাতি: રાણકી વાવ, আক্ষ. 'রানির বাওড়ি') ভারতের গুজরাত রাজ্যের পাটান শহরে অবস্থিত এক বাওড়ি। এটি চালুক্য রাজা প্রথম ভীমের স্ত্রী উদয়মতী নির্মাণ করেছিলেন। দীর্ঘদিন ধরে এতে পলিকণা জমে ছিল এবং ১৯৪০-এর দশকে ভারতীয় পুরাতত্ত্ব সর্বেক্ষণ একে পুনরায় আবিষ্কৃত করেছিল এবং ১৯৮০-এর দশকে এর পুনরুদ্ধার সম্পন্ন করেছিল। ২০১৪ সালে একে ভারতের এক ইউনেস্কো বিশ্ব ঐতিহ্যবাহী স্থান হিসেবে ঘোষণা করা হয়েছিল।\n\n\n== ইতিহাস ==\n\nচালুক্য আমলে রানি কি বাব তৈরি হয়েছিল। এটি গুজরাতের সরস্বতী নদীর তীরে অবস্থিত। ১৩০৪ খ্রিস্টাব্দে জৈন সন্ন্যাসী মেরুতুঙ্গ তাঁর রচিত প্রবন্ধ-চিন্তামণি গ্রন্থে বলেছিলেন, \"উদয়মতী, নরবরাহ খেঙ্গরের কন্যা, শ্রীপট্টনে [পাটানে] এই অভিনব বাওড়িটি তৈরি করেছিলেন\"। এই গ্রন্থের মতে, ১০৬৩ খ্রিস্টাব্দে বাওড়িটির নির্মাণ শুরু হয়েছিল এবং ২০ বছর পর এর নির্মাণ সমাপ্ত হয়েছিল। মনে করা হয়, রাজা প্রথম ভীমের (শা. ১০২২–১০৬৪ খ্রিস্টাব্দ) স্মৃতিতে তাঁর রানি উদয়মতী এটি নির্মাণ করেছিলেন এবং রাজার মৃত্যুর পর উদয়মতী ও কর্ণ এর নির্মাণ সমাপ্ত করেছিলেন, কিন্তু নির্মাণ শুরু করার সময় রানি উদয়মতী কি আদৌ বিধবা ছিলেন কি না তা বিতর্কিত। আবু পর্বতের বিমল বসাহী মন্দিরের স্থাপত্যগত মিল অনুযায়ী কমিশারিয়াট এর নির্মাণের তারিখ ১০৩২ খ্রিস্টাব্দে করেছে এবং আবু পর্বতের মন্দিরটি ঐ একই সালে তৈরি হয়েছিল।\n\n\n== চিত্রণ ==\n\nজুলাই ২০১৮ থেকে মহাত্মা গান্ধী নিউ সিরিজের ১০০ টাকার নোটের উল্টোদিকে রানি কি বাব চিত্রিত আছে।\n\n\n== তথ্যসূত্র ==\n\n\n== আরও পড়ুন ==\nMankodi, Kirit (১৯৯১)। The Queen's stepwell at Patan (ইংরেজি ভাষায়)। Bombay: Project for Indian Cultural Studies। আইএসবিএন 978-81-900184-0-1। ওসিএলসি 28801053। \n\n\n== বহিঃসংযোগ ==\n\nত্রিমাত্রিক প্রতিরূপ"}