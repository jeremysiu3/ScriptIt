{"pageid": 1354484, "title": "অ্যামোনিয়াম ব্রোমাইড", "url": "https://bn.wikipedia.org/wiki?curid=1354484", "content": "অ্যামোনিয়াম ব্রোমাইড একটি অজৈব যৌগ যার রাসায়নিক সংকেত NH4Br। এটি হাইড্রোব্রোমিক অ্যাসিডের অ্যামোনিয়াম লবণ। \n\n\n== প্রস্তুতি ==\nঅ্যামোনিয়ার সঙ্গে হাইড্রোজেন ব্রোমাইডের সরাসরি বিক্রিয়া করে অ্যামোনিয়াম ব্রোমাইড প্রস্তুত করা যায়।\n\nNH3 + HBr → NH4Br\nঅ্যামোনিয়ার সঙ্গে আয়রন(II) ব্রোমাইড বা আয়রন(III) ব্রোমাইডের বিক্রিয়া করেও প্রস্তুত করা যেতে পারে।\n\n2 NH3 + FeBr2 + 2 H2O → 2 NH4Br + Fe(OH)2\n\n\n== ধর্ম ==\nঅ্যামোনিয়াম ব্রোমাইড একটি দুর্বল অ্যাসিড যার pKa এর মান জলে প্রায় ৫। এটি সাদা রঙের গুঁড়ো পদার্থ। এর লবণাক্ত স্বাদ রয়েছে। এটি একটি আম্লিক লবণ। অ্যামোনিয়াম ব্রোমাইডে তাপ দিলে এটি উদ্বায়ী এবং জলে সহজে দ্রবণীয়। জলের থেকে ২.৪ গুণ ভারী। বাতাসের সংস্পর্শে অ্যামোনিয়াম ব্রোমাইড ধীরে ধীরে জারিত হয়ে হলুদ বর্ণ ধারণ করে। এক্ষেত্রে জারণের ফলে ব্রোমাইড (Br−) আয়ন থেকে ব্রোমিন (Br2) উৎপন্ন হয়। \n\n\n== রাসায়নিক বিক্রিয়া ==\nঅ্যামোনিয়াম ব্রোমাইডের জলীয় দ্রবণ একটি শক্তিশালী তড়িৎবিশ্লেষ্য।\n\nNH4Br(s) → NH+4(aq) + Br−(aq)\nউচ্চ তাপমাত্রায় উত্তপ্ত করলে অ্যামোনিয়াম ব্রোমাইড ভেঙ্গে গিয়ে অ্যামোনিয়া এবং হাইড্রোজেন ব্রোমাইড তৈরি হয়:\n\nNH4Br → NH3 + HBr\n\n\n== ব্যবহার ==\nফটোগ্রাফির ফিল্ম, প্লেট এবং কাগজে অ্যামোনিয়াম ব্রোমাইড ব্যবহার করা হয়। অগ্নিসহ কাঠ তৈরি, লিথোগ্রাফি এবং খোদাই প্রক্রিয়ায় অ্যামোনিয়াম ব্রোমাইডের ব্যবহার দেখা যায়। ধাতুর ক্ষয় প্রতিরোধক হিসাবে এবং ওষুধ প্রস্তুতিতে অ্যামোনিয়াম ব্রোমাইড ব্যবহার করা হয়ে থাকে।\n\n\n== তথ্যসূত্র =="}