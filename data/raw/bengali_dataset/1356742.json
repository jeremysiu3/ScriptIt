{"pageid": 1356742, "title": "ফরিদ আহমেদ (সঙ্গীতজ্ঞ)", "url": "https://bn.wikipedia.org/wiki?curid=1356742", "content": "মোহাম্মদ ফরিদ আহমেদ হাজরা (যিনি ফরিদ আহমেদ নামে পরিচিত; ৩ অক্টোবর ১৯৬০ - ১৩ এপ্রিল ২০২১) ছিলেন একজন বাংলাদেশী সুরকার এবং সংগীত পরিচালক। তুমি রবে নীরবে (২০১৭) চলচ্চিত্রে সংগীত পরিচালনার জন্য তিনি শ্রেষ্ঠ সঙ্গীত পরিচালক বিভাগে জাতীয় চলচ্চিত্র পুরস্কার লাভ করেন। ২০১০ সাল অনুযায়ী, তিনি ২৫০টি টিভি ধারাবাহ্যিক নাটক ও ২০০০টির বেশি সংক্ষিপ্ত টেলিভিশন নাটকের জন্য সঙ্গীত পরিচালনা করেছেন।\n\n\n== জীবনী ==\nফরিদ আহমেদ ১৯৬০ সালের ৩ অক্টোবর ঢাকার কলাবাগানে জন্মগ্রহণ করেন।\nতিনি ১৯৮৩ সালে একটি চলচ্চিত্রের জন্য বেস গিটার বাজান। এরপর তিনি সুরকার শেখ সাদী খানের সহকারী হিসেবে কাজ করেন। ১৯৮৭ সালে তিনি নূর হোসেন বলাই পরিচালিত 'নিষ্পত্তি' চলচ্চিত্রে সংগীত পরিচালনার মাধ্যমে আত্মপ্রকাশ করেন।\nতিনি কুমার বিশ্বজিতের তুমি ছড়া আমি যেনো মরুভূমি গানটির সুর করে সাফল্য অর্জন করেন। তার সুর করা জনপ্রিয় বিভিন্ন গানের মধ্যে রয়েছে কুমার বিশ্বজিতের মনেরই রাগ অনুরাগ, আমি তোরই সাথে ভাসতে পারি মরণ খেয়ায় একসাথে, রুনা লায়লার ফেরারী সাইরেন, রুনা লায়লা ও সাবিনা ইয়াসমীনের দলছুট প্রজাপতি, সুমী শবনমের ললিতা, রেজওয়ানা চৌধুরী বন্যার তুমি আমার জীবনের গহীনে।\nএছাড়া তিনি ইত্যাদি-এর সূচনা সঙ্গীত কেউ কেউ অবিরাম চুপি..., চ্যানেল আইয়ের আজ জন্মদিন, ক্ষুদে গানরাজ, হৃদয়ে মাটি ও মানুষ, সেরা কণ্ঠ অনুষ্ঠানগুলির আবহ সঙ্গীতের সুর করেন।\nফরিদ আহমেদ ২০২১ সালের ১৩ এপ্রিল কোভিড-১৯ রোগে মৃত্যুবরণ করেন।\n\n\n== কর্ম ==\nসঙ্গীত পরিচালনা\nগুলশান এভিনিউ\nশিয়াল পণ্ডিত\nপ্রজাপতি মন\nসুবর্ণ স্বপ্ন\nনন্দিনী\nছায়াবিথি\nমোমের পুতুল\nললিতা\nগুনিন (২০২২)\nলালচর (২০১৫)\nতুমি রবে নীরবে (২০১৭-এর চলচ্চিত্র)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফরিদ আহমেদ (ইংরেজি)"}