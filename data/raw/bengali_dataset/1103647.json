{"pageid": 1103647, "title": "এসেকুইবো নদী", "url": "https://bn.wikipedia.org/wiki?curid=1103647", "content": "এসেকুইবো নদী হল গায়ানার বৃহত্তম নদী এবং ওরিনোকো ও আমাজনের মধ্যবর্তী অঞ্চলের বৃহত্তম নদী। নদীটি ব্রাজিল-গিয়ানা সীমান্তের কাছে আকরাই পর্বতমালা থেকে উত্তরে ১,০১৪ কিলোমিটার (৬৩০ মাইল) বন ও সাভানার মধ্য দিয়ে আটলান্টিক মহাসাগরে প্রবাহিত হয়। মোট ১,৫০,৭৬৯ বর্গ কিলোমিটার (৫৮,২১২ বর্গ মাইল) নিষ্কাশন অববাহিকা সহ নদীটি প্রতি সেকেন্ডে গড়ে ৪,৫৩১–৫,৬৫০ (১,৬০,০০০–১,৯৯,৫০০ ঘন ফু/সে) ঘনমিটার জল নিষ্কাশন করে।\nনদীর নিকটবর্তী অঞ্চল ভেনেজুয়েলা ও গায়ানার মধ্যে একটি বিতর্কিত অঞ্চল।\n\n\n== ভূগোল ==\nনদীটি গুয়ানীয় আর্দ্র বন ইকোরিজিয়নের মধ্য দিয়ে চলে। এসেকুইবোর পথ ধরে অনেক র‍্যাপিড ও জলপ্রপাত (যেমন, পোতারো নদীর উপর কাইতিউর জলপ্রপাত) রয়েছে এবং এর ২০-কিলোমিটার (১২ মাইল) প্রশস্ত মোহনায় অসংখ্য ছোট দ্বীপ রয়েছে। এটি গায়ানার রাজধানী শহর জর্জটাউন থেকে ২১ কিলোমিটার (১৩ মাইল) দূরে আটলান্টিকে প্রবেশ করে। নদীতে মুরেজ জলপ্রপাত, পত জলপ্রপাত, কুমাকা জলপ্রপাত ও ওয়ারাপুতা জলপ্রপাত রয়েছে।\n\n\n== প্রাণীজগত ==\nনদীটির একটি খুব সমৃদ্ধ প্রাণীজগৎ রয়েছে। এসেকুইবো অববাহিকা থেকে ৩০০ টিরও বেশি মাছের প্রজাতির সন্ধান মিলেছে, যার মধ্যে প্রায় ৬০ টি স্থানীয় প্রাণী রয়েছে। এটি প্রকৃত বৈচিত্র্যের একটি অবমূল্যায়ন হতে পারে, কারণ অববাহিকার অংশসমূহ মানব জগতের জগত নিকট খুব কম পরিচিত। উদাহরণস্বরূপ, উচ্চ মাজারুনী নদীর সমীক্ষায় ৩৬-৩৯ টি প্রজাতি পাওয়া গেছে (শ্রেণিবিন্যাসের কারণে সংখ্যার তারতম্য), যার মধ্যে ১৩-২৫% এর বর্ণনা ২০১৩ সাল পর্যন্ত করা হয়নি। অন্তত ২৪ টি প্রজাতির মাছ শুধুমাত্র মাজারুনী নদীতেই সীমাবদ্ধ।\nবন্যার সময় ব্র্যাঙ্কো নদীর প্রধান জল (আমাজন অববাহিকার একটি অংশ) ও এসেকুইবো সংযুক্ত থাকে, যার ফলে দুটি নদী ব্যবস্থার মধ্যে মাছের মতো জলজ প্রাণীর মধ্যে বিনিময়ের একটি স্তর তৈরি হয়।\n\n\n== তথ্যসূত্র =="}