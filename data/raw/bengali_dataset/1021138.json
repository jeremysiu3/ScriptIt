{"pageid": 1021138, "title": "বিদ্যানগর কলেজ", "url": "https://bn.wikipedia.org/wiki?curid=1021138", "content": "বিদ্যানগর কলেজ ১৯৬৩ সালে প্রতিষ্ঠিত ভারতের পশ্চিমবঙ্গ রাজ্যের দক্ষিণ চব্বিশ পরগনা জেলার বিষ্ণুপুর ২ নং উন্নয়ন ব্লকের বিদ্যানগরে অবস্থিত স্নাতকস্তরের মহাবিদ্যালয়। কলেজটি কলকাতা বিশ্ববিদ্যালয় দ্বারা অনুমোদিত।\n\n\n== ইতিহাস ==\nকলকাতা মহানগরীর প্রাণকেন্দ্র হতে ৩০ কিলোমিটার দূরত্বে দক্ষিণ-পশ্চিম শহরতলীতে অবস্থিত এই কলেজটি ১৯৬৩ সালের ২৯ শে জুলাই প্রতিষ্ঠিত হয়েছিল। স্থানীয় যুববৃন্দের সামগ্রিক বিকাশের জন্য দূরদর্শী সমাজসেবী ও শিক্ষাব্রতী স্বর্গত ধীরেন্দ্রনাথ বেরা ও স্বর্গত হরেন্দ্রনাথ মজুমদারের ঐকান্তিক প্রচেষ্টায় কলেজটির স্থাপনা সম্ভব হয়েছিল। প্রথমে কলেজটির বাড়িঘর কিছুই ছিল না। সাতজন শিক্ষক ও সত্তরজন ছাত্র নিয়ে কলেজটির সূত্রপাত। প্রথম অধ্যক্ষ ছিলেন সুশীলকুমার চট্ট্যোপাধ্যায়। প্রসঙ্গত উল্লেখযোগ্য এই যে, কলেজ সূত্রপাতের সময় থেকেই ভারতের ত্রয়োদশ রাষ্ট্রপতি প্রণবকুমার মুখাপাধ্যায় এই কলেজের রাষ্ট্রবিজ্ঞানের অধ্যাপক (১৯৬৩ - ১৯৬৯) ছিলেন। তারই প্রচেষ্টায় কলেজের প্রেক্ষাগৃহ, প্রশাসনিক ভবনসহ তিনটি ভবন নির্মিত হয়।  ২০১৩ সালের জানুয়ারি মাসে এগুলির শিলান্যাস ও ২০১৬ সালের ৭ ই জানুয়ারি উদ্বোধন করেন ভারতের রাষ্ট্রপতি প্রণব মুখোপাধ্যায়। প্রথমে কলা বিভাগের পঠনপাঠন দিয়ে পড়াশোনা শুরু হলেও বর্তমানে কলা, বিজ্ঞান ও কমার্স বিভাগের সাম্মানিকসহ প্রধান বিষয়ে শিক্ষাদানে ব্যবস্থা আছে।\n\n\n== বিভাগসমূহ ==\n\n\n=== বিজ্ঞান ===\nরসায়ন\nপদার্থবিজ্ঞান\nগণিত\nউদ্ভিদবিদ্যা\nপ্রাণিবিদ্যা\n\n\n=== শিল্প ও বাণিজ্য ===\nবাংলা\nইংরেজি\nইতিহাস\nরাষ্ট্রবিজ্ঞান\nদর্শন\nশিক্ষা\nবাণিজ্য\n\n\n== স্বীকৃতি ==\nবিদ্যানগর কলেজ বিশ্ববিদ্যালয় মঞ্জুরি কমিশন (ইউজিসি) দ্বারা স্বীকৃত। \n\n\n== উল্লেখযোগ্য অনুষদ ==\nপ্রণব মুখোপাধ্যায়, ভারতের রাষ্ট্রপতি\nপবিত্র মুখোপাধ্যায়, বাঙালি কবি\nঅবশেষ দাস, ছড়াকার ও কবি\n\n\n== আরো দেখুন ==\nকলকাতা বিশ্ববিদ্যালয় কর্তৃক অনুমোদিত কলেজগুলির তালিকা\nভারতের শিক্ষা ব্যবস্থা\nপশ্চিমবঙ্গে শিক্ষা\n\n\n== তথ্যসূত্র ==\n\nবিদ্যানগর কলেজ"}