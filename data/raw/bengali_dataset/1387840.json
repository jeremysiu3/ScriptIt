{"pageid": 1387840, "title": "বর্ষগ্রন্থ", "url": "https://bn.wikipedia.org/wiki?curid=1387840", "content": "বর্ষগ্রন্থ বা বর্ষপুস্তক বলতে বিগত এক বছরের (সাধারণত একটি পঞ্জিকাবর্ষের বা শিক্ষাবর্ষের) বিভিন্ন তথ্য নিয়ে সংকলিত একটি গ্রন্থকে বোঝায়, যা বছরের শেষে প্রকাশিত হয়। কোনও শিক্ষাপ্রতিষ্ঠানের বর্ষগ্রন্থে সাধারণত বিগত শিক্ষাবর্ষের বিভিন্ন উল্লেখযোগ্য ও স্মরণীয় ঘটনাগুলি অন্তর্ভুক্ত থাকে। আবার গবেষণা বা পেশাদারি ক্ষেত্রে বর্ষগ্রন্থ বলতে বিগত বছরের পরিসংখ্যান ও তথ্যের একটি সংকলনগ্রন্থকে বোঝায়। কদাচিৎ একটি বর্ষগ্রন্থে একটি বিশেষ বিষয়কে পুরো গ্রন্থ জুড়ে প্রাধান্য দেওয়া হতে পারে।\nঅনেক শিক্ষাপ্রতিষ্ঠান (প্রাথমিক, মাধ্যমিক, উচ্চ-, মহা- ও বিশ্ববিদ্যালয়) বর্ষগ্রন্থ প্রকাশ করে থাকে। তবে ২১শ শতকে আন্তর্জালের (ইন্টারনেট) যুগে এসে বিশ্বের অনেক বিদ্যালয়ে বর্ষগ্রন্থ প্রকাশ হয় বাদ দেওয়া হচ্ছে বা এগুলির পৃষ্ঠার সংখ্যা কমিয়ে দেয়া হচ্ছে। এর কারণ অতীতের তথ্য-উপাত্তের বিবরণ ধারণ করার জন্য ভৌত মাধ্যম তথা কাগজের তৈরি ও আলোকচিত্রনির্ভর গণমুদ্রিত বর্ষগ্রন্থের বিকল্প হিসেবে আন্তর্জালে সামাজিক যোগাযোগ মাধ্যমের আবির্ভাব হয়েছে। যেমন ১৯৯৫ থেকে ২০১৩ সালের মধ্যে মার্কিন মহাবিদ্যালয় ও বিশ্ববিদ্যালয়গুলির প্রকাশিত বর্ষগ্রন্থের সংখ্যা প্রায় ২৪০০ থেকে ১০০০-এ নেমে এসেছে। \n\n\n== আরও দেখুন ==\nবার্ষিক বিশ্বকোষ\nকলম্বিয়া স্কলাস্টিক প্রেস অ্যাসোসিয়েশন\nজাতীয় স্কলাস্টিক প্রেস অ্যাসোসিয়েশন\nসাময়িক পত্রিকা\nসিরিয়াল\n\n\n== তথ্যসূত্র ==\n\n\n== আরও পড়ুন ==\n\n\n== বহিঃসংযোগ ==\nউইকিসংকলন লোগো উইকিসংকলনে বর্ষগ্রন্থ বিষয়ে কাজ করে\nউইকিমিডিয়া কমন্সে বর্ষগ্রন্থ সম্পর্কিত মিডিয়া"}