{"pageid": 1188140, "title": "গভর্নমেন্ট ল্যাবরেটরি হাই স্কুল, কুমিল্লা", "url": "https://bn.wikipedia.org/wiki?curid=1188140", "content": "গভর্নমেন্ট ল্যাবরেটরি হাই স্কুল, কুমিল্লা হচ্ছে বাংলাদেশের কুমিল্লা জেলার কুমিল্লা সদর দক্ষিণ উপজেলায় অবস্থিত একটি সরকারি মাধ্যমিক বিদ্যালয়। বিদ্যালয়টি প্রতিষ্ঠিত হয়েছিলো ১৯৬৭ খ্রিষ্টাব্দে।\n\n\n== ইতিহাস ==\n১৯৬৩ সালে কুমিল্লা জেলার শিক্ষার মান বৃদ্ধির উদ্দেশ্যে একটি বিদ্যালয় প্রতিষ্ঠার উদ্যোগ নেওয়া হয়। ১৯৬৭ সালে বিদ্যালয়টি পূর্ণাঙ্গ রূপে কার্যক্রম শুরু করে। অবশেষে সরকারি টিচার্স ট্রেনিং কলেজ, কুমিল্লার ল্যাবরেটরি হিসেবে আত্মপ্রকাশ ঘটে গভর্নমেন্ট ল্যাবরেটরি হাই স্কুলের।\n\n\n== শিক্ষা কার্যক্রম ==\nবিদ্যালয়টিতে ছেলে-মেয়ে উভয়ের অধ্যয়নের সুযোগ থাকে। বর্তমানে এ বিদ্যালয়ে ষষ্ঠ থেকে দশম শ্রেণি পর্যন্ত শিক্ষাদান করা হয়। বিদ্যালয়ে শুধুমাত্র একটি শিফট পরিচালিত হয়।\n\n\n== ইউনিফর্ম ==\nছেলেদের সাদা শার্ট  , ধূসর প্যান্ট  , সাদা কেডস্   এবং কালো বেল্ট  \nমেয়েদের ধূসর কামিজ  , কামিজের উপর সাদা ক্রস বেল্ট  , কোমরে লাল বেল্ট  , সাদা অ্যাপ্রোন   এবং সাদা কেডস্  \nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের \n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== খেলাধুলা ও বিভিন্ন সাংস্কৃতিক কর্মকাণ্ড ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। বছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সহশিক্ষা কার্যক্রম ==\nএ বিদ্যালয়ে খেলাধুলা, সাংস্কৃতিক ও অন্যান্য সহশিক্ষা কার্যক্রম সাফল্যের সাথে পরিচালিত হয়।\n\n\n=== ক্লাব কথন ===\nআইসিটি ক্লাব\nবিজ্ঞান ক্লাব\nবিতর্ক ক্লাব\nসংগীত ও নাট্য ক্লাব\n\n\n=== অন্যান্য কার্যক্রম ===\nবিশ্বসাহিত্য কেন্দ্র কর্তৃক পরিচালিত বইপড়া কর্মসূচি\nব্রিটিশ কাউন্সিল কর্তৃক পরিচালিত বইপড়া কর্মসূচি\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nকুমিল্লা সদর দক্ষিণ উপজেলা\nকুমিল্লা জেলা\nকুমিল্লা জেলার শিক্ষা প্রতিষ্ঠানের তালিকা\n\n\n== তথ্যসূত্র =="}