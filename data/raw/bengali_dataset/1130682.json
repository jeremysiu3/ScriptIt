{"pageid": 1130682, "title": "রায়ান ডাহল", "url": "https://bn.wikipedia.org/wiki?curid=1130682", "content": "রায়ান ডাহল (জন্ম ১৯৮১ সালে) একজন আমেরিকান সফ্টওয়্যার প্রকৌশলী যিনি ডি-ফ্যাক্টো নোড.জেএস যা জাভাস্ক্রিপ্ট -এর একটি রানটাইম তৈরির পাশাপাশি Deno JavaScript / TypeScript রানটাইম তৈরির জন্য সবচেয়ে বেশি পরিচিত। \n\n\n== প্রাথমিক জীবন এবং শিক্ষা ==\nডাহল ক্যালিফোর্নিয়ার সান দিয়েগোতে বড় হয়েছেন। তার মা তাকে একটি Apple IIc এনেছিলেন যখন তার বয়স ছিল মাত্র ৬ বছর, প্রযুক্তির সাথে তার প্রথম অভিজ্ঞতা ছিলো এটি। রায়ান সান দিয়েগোতে একটি কমিউনিটি কলেজে পড়াশোনা করেন এবং পরে ইউ.সি সান দিয়েগোতে স্থানান্তরিত হন, এবং সেখানে তিনি গণিত নিয়ে পড়াশুনা করেন। তিনি রচেস্টার বিশ্ববিদ্যালয়ে গণিত নিয়ে পড়াশুনা করার জন্য, গ্র্যাড স্কুলে ভর্তি হন যেখানে তিনি বীজগণিতের টপোলজি অধ্যয়ন করেন, যা তিনি কয়েক বছর ধরে \"খুব বিমূর্ত এবং সুন্দর\" বলে মনে করেন কিন্তু পরে এতে বিরক্ত হয়ে পড়েন কারণ \"এটি বাস্তব জীবনে এর তেমন কোনো প্রায়োগিক দিক ছিল না।\" স্নাতক শেষ করার পর তিনি পিএইচডি করা শুরু করেন। কিন্তু শেষ পর্যন্ত এটি ছেড়ে দেন কারণ তিনি তার বাকি জীবন গণিতে উৎসর্গ করতে চাননি। পরিবর্তে তিনি দক্ষিণ আমেরিকা চলে যান, যেখানে তিনি রুবিতে ওয়েব অ্যাপস তৈরি করা শুরু করেন। \n\n\n== কর্মজীবন ==\n২০০৯ সাল থেকে নোড প্রকল্পে কাজ করার পর, ডাহল জানুয়ারী, ২০১২-এ ঘোষণা করেন যে তিনি প্রকল্প থেকে সরে আসবেন এবং এনপিএম-এর নির্মাতা এবং প্রাক্তন জয়েন্ট কর্মচারী আইজ্যাক জেড. স্লুয়েটারের হাতে ক্ষমতা তুলে দেন। \nরায়ান ডাহল এই প্রকল্প থেকে পিছিয়ে যাওয়ার জন্য নিম্নলিখিত কারণ দিয়েছিলেন:\n\n\"After three years of working on Node, this frees me up to work on research projects. I am still an employee at Joyent and will advise from the sidelines but I won’t be involved in the day-to-day bug fixes.”\nযার সম্ভাব্য অনুবাদ :\n\nনোডে তিন বছর কাজ করার পর, এটি আমাকে গবেষণাধর্মী প্রকল্পে কাজ করতে উৎসাহিত করে। আমি এখনও জয়েন্টের একজন কর্মচারী এবং পাশে থেকে পরামর্শ দেব কিন্তু আমি প্রতিদিনের বাগ সংশোধনের সাথে জড়িত থাকব না।\n২০১৮ সালে তিনি Deno তৈরি করেন, যা একটি JavaScript/TypeScript রানটাইম, এবং এটিও V8 ইঞ্জিন ব্যবহার করে তৈরি করা হয়েছে। \n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}