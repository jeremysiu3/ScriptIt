{"pageid": 1371395, "title": "আস-সুন্নাহ ফাউন্ডেশন", "url": "https://bn.wikipedia.org/wiki?curid=1371395", "content": "আস-সুন্নাহ ফাউন্ডেশন হলো বাংলাদেশ-ভিত্তিক একটি অরাজনৈতিক এবং অলাভজনক ধর্মীয় দাতব্য সংস্থা। এটি শিক্ষা, দাওয়াত, প্রশিক্ষণ এবং মানবকল্যাণসহ নানা বিষয়ে সেবামূলক কার্যক্রম পরিচালনা করে থাকে। ২০১৭ সালে বাংলাদেশী ইসলামি পণ্ডিত শায়খ আহমাদুল্লাহ এটি প্রতিষ্ঠা করেন এবং শুরু থেকেই তিনি চেয়ারম্যান হিসেবে এটি পরিচালনা করছেন। এই সংস্থার অধীনে আস-সুন্নাহ স্কিল ডেভলপমেন্ট ইনস্টিটিউট ও মাদরাসাতুস-সুন্নাহ নামক মাদ্রাসা কার্যক্রম চালু করা হয়েছে।  এছাড়াও সংস্থাটি বন্যার্তদের মধ্যে জরুরী ত্রাণ বিতরণ, শীতার্তদের মধ্যে বস্ত্র বিতরণ, ক্ষুধার্তদের মধ্যে অন্ন বিতরণ ও দেশব্যাপী বৃক্ষরোপণ কর্মসূচিসহ নানা সেবামুখী কার্যক্রম পরিচালনা করে থাকে। \n\n\n== ইতিহাস ==\nআহমাদুল্লাহ সংগঠনটি ২০১৭ সালে প্রতিষ্ঠা করলেও ২০১৮ সালে সৌদি আরবের পশ্চিম দাম্মাম ইসলামি দাওয়াহ কেন্দ্র থেকে অব্যাহতি নিয়ে দেশে ফিরে এসে আস-সুন্নাহ ফাউন্ডেশনের কার্যক্রম পুরোদমে শুরু করেন। এবং অত্র বছরের শেষের দিকে ফেসবুকে পাতা খুলে কার্যক্রমের প্রচার করতে থাকেন।\n\n\n== কার্যক্রম ==\n\n\n=== দাতব্য কার্যক্রম ===\n২০২০ সালের করোনা প্রাদুর্ভাবের সময় সংগঠনটি দাতব্য কার্যক্রম প্রশংসিত হয়। ২০২২ সালে সিলেট ও সুনামগঞ্জ অঞ্চলে প্রবল বন্যা দেখা দিলে সংগঠনটি সেখানে ত্রাণ কার্যক্রম পরিচালনা করে। এছাড়াও চট্টগ্রামে চট্টগ্রামে বন্যার্তদের পুনর্বাসন কার্যক্রমে সহায়তা করে। ২০২৩ তুরস্ক–সিরিয়া ভূমিকম্পের সময়ে তুরস্কে শীতবস্ত্র পাঠায় সংস্থাটি। এটি বাংলাদেশের অভ্যন্তরে নানাস্থানে শীতবস্ত্র বিতরণ কর্মসূচি পালন করে। সংস্থাটি সারাদেশে বৃক্ষরোপণ কর্মসূচির মাধ্যমে লক্ষাধিক গাছ লাগিয়েছে। এছাড়াও সংস্থাটি নগদ অর্থ বা কাজ করার যন্ত্র কিনে দিয়ে কর্মসংস্থানের ব্যবস্থা, এবং সারাদেশে কুরবানির মাংস বিতরণ করে থাকে। আগস্ট ২০২৪-এর বন্যায় আস-সুন্নাহ ফাউন্ডেশন বন্যার্তদের ত্রাণ বিতরণ ও বন্যা পরবর্তী পুনর্বাসনের জন্য অত্র বছর সর্বমোট ১০০ কোটি টাকার সহায়তা প্রদানের লক্ষ্য নির্ধারণ করে।\n\n\n=== দাওয়াহ ও শিক্ষা কার্যক্রম ===\nএছাড়া সংস্থাটি একটি দাওয়াহ প্রশিক্ষণ পরিচালনা করে থাকে, আলেমদের জ্ঞান ও দক্ষতা বৃদ্ধিতে প্রশিক্ষণ কর্মসূচি রয়েছে। আস সুন্নাহ পাবলিকেশন থেকে শায়খ আহমাদুল্লাহ নিজে চারটি বই পাবলিক হয়েছে। সংস্থাটি ২০২১ সালে নবীন উদ্যোক্তাদের উৎসাহ দেওয়ার জন্য \"আস-সুন্নাহ ফাউন্ডেশনের সম্মাননা\" নামক এক অনুষ্ঠানের আয়োজন করে এবং ৫০ জন উদ্যোক্তাকে পুরষ্কিত করা হয়।\n\n\n== পুরস্কার ও সম্মাননা ==\n২০২৪ সালের আগস্টের বন্যা পরবর্তী উত্তরাঞ্চলের ক্ষতিগ্রস্তদের পুনর্বাসনে অগ্রণী ভূমিকা রাখায় ২৮ ডিসেম্বর (শনিবার) ঢাকা বিশ্ববিদ্যালয়ের টিএসসি মিলনায়তনে তরুণদের পরিবেশবাদী সংগঠন মিশন গ্রিন বাংলাদেশ ও জেসিআই ঢাকা মেট্রো আয়োজিত এনভায়রনমেন্ট ইনোভেশন সামিট এন্ড এওয়ার্ড\nক্লাইমেট ইম্প্যাক্ট প্রজেক্ট অব দ্য ইয়ার এওয়ার্ড পায় আস সুন্নাহ ফাউন্ডেশন।\n\n\n== তথ্যসূত্র ==\n\n\n== বহিঃসংযোগ =="}