{"pageid": 1344661, "title": "রুবাব রাজা", "url": "https://bn.wikipedia.org/wiki?curid=1344661", "content": "রুবাব রাজা ( উর্দু: رُباب رضا‎‎   ; জন্ম ১৫ই জানুয়ারি, ১৯৯১ ) পাকিস্তানের একজন অলিম্পিক এবং জাতীয় রেকর্ডধারী সাঁতারু। তিনি ২০০৪ সালে অলিম্পিকে সাঁতার কেটে পাকিস্তানের প্রথম মহিলা অলিম্পিক সাঁতারু হয়েছিলেন।\n\n\n== ক্রীড়া জীবন ==\n২০০৪ গ্রীষ্মকালীন অলিম্পিকে, তিনি ৫০ মিটার ফ্রিস্টাইল সাঁতারে অংশগ্রহণ করেছিলেন। তিনি এই বাছাইপর্বে ৩০.১০ সেকেন্ড সময় নিয়ে পঞ্চম হয়েছিলেন, তিনি তাঁর নিজের যোগ্যতা চিহ্ন ২৯.৯১ সেকেন্ডে পৌঁছোতে পারেননি। যদিও তিনি প্রথম রাউন্ড থেকে আর অগ্রসর হতে পারেননি, তবুও তিনি নিঃসন্দেহে ভবিষ্যতের মহিলা পাকিস্তানি সাঁতারুদের জন্য সুযোগ খুলে দিয়েছিলেন। আটলান্টায় ১৯৯৬ সালের অলিম্পিকে শাবানা আখতারের ১০০ ও ২০০ মিটার দৌড়ে প্রতিদ্বন্দিতার পরে - তিনি অলিম্পিকে প্রতিদ্বন্দ্বিতা করার জন্য দ্বিতীয় পাকিস্তানি মহিলা হয়েছিলেন - তাঁর সাঁতারের কিছুদিন পরেই দেশের তৃতীয় মহিলা প্রতিযোগী, সুমাইরা জহুর, ২০০৪ সালের গেমসে ২০০ মিটার বিভাগে দৌড়েছিলেন। ১৩ বছর বয়সে অলিম্পিকে অংশ নিয়ে রাজা হয়েছিলেন অলিম্পিকে প্রতিদ্বন্দ্বিতা করা সর্বকনিষ্ঠ পাকিস্তানি মহিলা।\nপাকিস্তানি সুইমিং ফেডারেশন তাঁকে মাসে মাত্র ৩০ ডলার দিয়ে অর্থ সাহায্য করেছিল, কিন্তু তিনি তাঁর বাবা এবং মায়ের সহায়তা পেয়েছিলেন। তাঁর বাবা ছিলেন একজন অবসরপ্রাপ্ত সেনা মেজর সৈয়দ সিবতান রাজা এবং তাঁর মা ছিলেন একজন সেনা চিকিৎসক লুবনা।\nতিনি বেশ কয়েকটি জাতীয় শিরোপা জিতেছেন, এবং এশিয়ান সাঁতার টুর্নামেন্টে দেশের হয়ে সাফল্য এনেছেন। তিনি ইরানের তেহরানে ইসলামিক উইমেনস সলিডারিটি গেমসে ৫০ মিটার ফ্রিস্টাইলে স্বর্ণপদক জিতেছেন।\nতিনি আন্তর্জাতিক ক্ষেত্রে পাকিস্তানের হয়ে সাঁতার কেটেছেন নিম্নলিখিত প্রতিযোগিতায়:\n\n২০০৬ দক্ষিণ এশিয়ান গেমস\n২০০৬ কমনওয়েলথ গেমস\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড অ্যাকুয়াটিক্সে রুবাব রাজা (ইংরেজি)\nসুইমর‍্যাঙ্কিং.নেটে রুবাব রাজা (ইংরেজি)\nঅলিম্পিকস.কমে রুবাব রাজা (ইংরেজি)\nঅলিম্পিডিয়ায় রুবাব রাজা (ইংরেজি)"}