{"pageid": 1450036, "title": "জন ম্যাকগিন", "url": "https://bn.wikipedia.org/wiki?curid=1450036", "content": "জন ম্যাকগিন (ইংরেজি: John McGinn; জন্ম: ১৮ অক্টোবর ১৯৯৪) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব অ্যাস্টন ভিলা এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৩ সালে, ম্যাকগিন স্কটল্যান্ড অনূর্ধ্ব-১৯ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় তিন বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৬ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৬৪ ম্যাচে ১৮টি গোল করেছেন।\n\n\n== প্রারম্ভিক জীবন ==\nজন ম্যাকগিন ১৯৯৪ সালের ১৮ই অক্টোবর তারিখে স্কটল্যান্ডের গ্লাসগোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nম্যাকগিন স্কটল্যান্ড অনূর্ধ্ব-১৯ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৩ সালের ৬ই ফেব্রুয়ারি তারিখে তিনি স্কটল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৩ বছরে ১৩ ম্যাচে অংশগ্রহণ করেছেন।\n২০১৬ সালের ২৯শে মার্চ তারিখে, ২১ বছর, ৫ মাস ও ১১ দিন বয়সে, বাম পায়ে ফুটবল খেলায় পারদর্শী ম্যাকগিন ডেনমার্কের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৮ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি স্কটল্যান্ড ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে ম্যাকগিন সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ৫ মাস ও ৮ দিন পর, স্কটল্যান্ডের জার্সি গায়ে প্রথম গোলটি করেছেন; ২০১৯ সালের ৬ই সেপ্টেম্বর তারিখে, রাশিয়ার বিরুদ্ধে ম্যাচের ১১তম মিনিটে রায়ান ফ্র্যাসারের অ্যাসিস্ট হতে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজন ম্যাকগিন – ফিফা প্রতিযোগিতার রেকর্ড (ইংরেজি) \nজন ম্যাকগিন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জন ম্যাকগিন  (ইংরেজি)  \nসকারবেসে জন ম্যাকগিন (ইংরেজি) \nবিডিফুটবলে জন ম্যাকগিন  (ইংরেজি)  \nইইউ-ফুটবলে জন ম্যাকগিন (ইংরেজি) \nট্রান্সফারমার্কেটে জন ম্যাকগিন (ইংরেজি) \nওয়ার্ল্ডফুটবল.নেটে জন ম্যাকগিন (ইংরেজি) \nইএসপিএন এফসিতে জন ম্যাকগিন (ইংরেজি) \nন্যাশনাল-ফুটবল-টিমস.কমে জন ম্যাকগিন (ইংরেজি)"}