{"pageid": 1162966, "title": "এইচএমডি গ্লোবাল", "url": "https://bn.wikipedia.org/wiki?curid=1162966", "content": "হিউম্যান মোবাইল ডিভাইস (এইচএমডি), নোকিয়া মোবাইল নামেও ব্র্যান্ডেড এবং আনুষ্ঠানিকভাবে এইচএমডি গ্লোবাল, একটি ফিনিশ মোবাইল ফোন নির্মাতা কোম্পানি। কোম্পানিটি মোবাইল ফোন ব্যবসা অধিগ্রহণের মাধ্যমে গঠিত যা, নকিয়া কর্পোরেশন ২০১৪ সালে মাইক্রোসফটের কাছে বিক্রি করে দেয়, তারপর ২০১৬ সালে এইচএমডি ও ফক্সকন তা আবার কিনে নেয়। এইচএমডি ১‌লা ডিসেম্বর ২০১৬ এ নকিয়া কর্পোরেশন থেকে নকিয়া মোবাইল ব্র্যান্ডিং এর লাইসেন্স কিনে নকিয়া মোবাইল নামে স্মার্টফোন এবং ফিচারফোনের ব্যবসা শুরু করে। এইচএমডি ব্র্যান্ডটি প্রাথমিকভাবে শুধুমাত্র কর্পোরেট উদ্দেশ্যে ব্যবহার করা হয়েছিল এবং বিজ্ঞাপনে প্রদর্শিত হতো না, যেখানে সোশ্যাল মিডিয়াতে নোকিয়া মোবাইল নামটি ব্যবহার করা হয়। জানুয়ারী ২০২৪ এ, এইচএমডি হিউম্যান মোবাইল ডিভাইস‌ নামে পুনরায় ব্র্যান্ডিং করে এবং নকিয়া মোবাইল এর পাশাপাশি ভবিষ্যতের ডিভাইসে তাদের নিজস্ব ব্র্যান্ডিং ব্যবহার করবে।\nএইচএমডির গুগলের সাথে একটি অংশীদারিত্ব রয়েছে এবং তারা তাদের স্মার্টফোনে অ্যান্ড্রয়েড ওয়ান প্রোগ্রামের অধীনে অ্যান্ড্রয়েড অপারেটিং সিস্টেম ব্যবহার করে, যেখানে এইচএমডির ফিচার ফোনগুলি সিরিজ ৩০ ওএস ব্যবহার করে, সাম্প্রতিক সময়ে ফায়ারফক্স হতে উদ্ভূত কাইওএস ব্যবহার করে।\nএইচএমডির সদর দফতর ফিনল্যান্ডের এসপোতে অবস্থিত এবং এটি মূলত নকিয়ার প্রাক্তন নির্বাহীদের দ্বারা পরিচালিত হয়। প্রথম সিইও ছিলেন আর্টো নুমেলা, যিনি ১৭ বছরের একজন নকিয়া বিষয়ক অভিজ্ঞ, তিনি জুলাই ২০১৭ পর্যন্ত ছিলেন। এরপর কোম্পানির প্রেসিডেন্ট ফ্লোরিয়ান সেচে সিইও হিসেবে দায়িত্ব গ্রহণ করেন।‌ মোবাইল উৎপাদন ফক্সকন অধীনস্থ এফআইএইচ মোবাইল থেকে আউটসোর্স করা হয়। নোকিয়ার এইচএমডিতে বিনিয়োগ রয়েছে, এবং রয়্যালটি গ্রহণের মাধ্যমে পেটেন্ট ও প্রযুক্তি প্রদান করে একটি অংশীদারিত্ব রয়েছে। এইচএমডি একটি মার্কেটিং কৌশল ব্যবহার করে নোকিয়া ফোনকে \"বিশুদ্ধ, সুরক্ষিত এবং আপ টু ডেট\" (স্টক অ্যান্ড্রয়েড ইন্টারফেস এবং দ্রুত আপডেটের প্রতি তার প্রতিশ্রুতি উল্লেখ করে) এর পাশাপাশি ব্র্যান্ড আবেগ এবং নস্টালজিয়া হিসাবে বিজ্ঞাপন দেয়।\n\n\n== আরও দেখুন ==\nনোকিয়া\nমাইক্রোসফট\n\n\n== বহিঃসংযোগ ==\n উইকিমিডিয়া কমন্সে এইচএমডি গ্লোবাল সম্পর্কিত মিডিয়া দেখুন।\nদাপ্তরিক ওয়েবসাইট\nNokia Phones website\n\n\n== তথ্যসূত্র =="}