{"pageid": 1184552, "title": "আবদুস সোবহান সিকদার", "url": "https://bn.wikipedia.org/wiki?curid=1184552", "content": "আবদুস সোবহান সিকদার বাংলাদেশ সিভিল সার্ভিসের একজন অবসরপ্রাপ্ত কর্মকর্তা। তিনি নৌ পরিবহন মন্ত্রণালয়ের সচিব, স্বরাষ্ট্র সচিব, জনপ্রশাসন মন্ত্রণালয়ের সিনিয়র সচিব এবং প্রধানমন্ত্রীর মুখ্য সচিব ছিলেন। এছাড়া তিনি ইতালিতে বাংলাদেশের রাষ্ট্রদূত হিসেবেও দায়িত্ব পালন করেন।\n\n\n== প্রাথমিক জীবন ==\nআবদুস সোবহান ১৯৫৬ সালের ১৬ ফেব্রুয়ারি বরিশালে জন্মগ্রহণ করেন। তিনি ঢাকা বিশ্ববিদ্যালয়ের ইংরেজি বিভাগ থেকে স্নাতক ও স্নাতকোত্তর ডিগ্রি লাভ করেন। এছাড়া তিনি যুক্তরাজ্যের ম্যানচেস্টার বিশ্ববিদ্যালয় থেকে উন্নয়ন প্রশাসনে পোস্ট গ্রাজুয়েট ডিপ্লোমা অর্জন করেন।\n\n\n== কর্মজীবন ==\nআবদুস সোবহান সিকদার বাংলাদেশ সিভিল সার্ভিসের ১৯৮১ ব্যাচের প্রশাসন ক্যাডারের একজন কর্মকর্তা। তিনি প্রশাসনের বিভিন্ন স্তরে কাজ করেছেন। কর্মজীবনে তিনি বাংলাদেশ পল্লী উন্নয়ন বোর্ডের মহাপরিচালক, নৌপরিবহন মন্ত্রণালয় ও স্বরাষ্ট্র মন্ত্রণালয়ের সচিব, জনপ্রশাসন মন্ত্রণালয়ের সিনিয়র সচিব এবং প্রধানমন্ত্রীর মুখ্য সচিব হিসেবে দায়িত্ব পালন করেছেন। অবসর লাভের পর তিনি ইতালিতে বাংলাদেশের রাষ্ট্রদূত হিসেবেও দায়িত্ব পালন করেন।\n\n\n== তথ্যসূত্র =="}