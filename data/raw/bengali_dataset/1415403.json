{"pageid": 1415403, "title": "শফিকুর রহমান বাদশা", "url": "https://bn.wikipedia.org/wiki?curid=1415403", "content": "শফিকুর রহমান বাদশা একজন বাংলাদেশী রাজনীতিবিদ ও রাজশাহী-২ আসনের সাবেক সংসদ সদস্য। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== শিক্ষাজীবন ==\nশফিকুর রহমান বাদশা ১৯৬৪ সালে রাজশাহী সরকারী মাদ্রাসা (বর্তমানে হাজী মুহম্মদ মুহসীন সরকারি উচ্চ বিদ্যালয়) হতে এসএসসি পাস করেন। তিনি রাজশাহী বিশ্ববিদ্যালয়ের রাষ্ট্রবিজ্ঞান বিভাগ হতে ১৯৭২ সালে এম.এ পাস করেন।\n\n\n== রাজনৈতিক জীবন ==\nশফিকুর রহমান ২০২৪ সালে জাতীয় সংসদ নির্বাচনে বাংলাদেশের ওয়ার্কার্স পার্টির সাধারণ সম্পাদক ফজলে হোসেন বাদশাকে হারিয়ে স্বতন্ত্র প্রার্থী হিসাবে বিজয়ী হন। শফিকুর রহমান বাদশা কাঁচি প্রতীকে পেয়েছিলেন ৫৫ হাজার ১৫৬ ভোট তার নিকটতম প্রতিদ্বন্ধী ফজলে হোসেন বাদশা পেয়েছেন ৩১ হাজার ৪৬০ ভোট।\nনির্বাচনের পূর্বে তিনি রাজশাহী মহানগর আওয়ামী লীগের সহসভাপতি ছিলেন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}