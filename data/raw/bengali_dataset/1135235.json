{"pageid": 1135235, "title": "নতুন জুমা মসজিদ", "url": "https://bn.wikipedia.org/wiki?curid=1135235", "content": "নিউ ফ্রাইডে মসজিদ (তুর্কি: Yeni Cuma Camii) তুরস্কের ট্রাবজোনে অবস্থিত একটি মসজিদ। এটি বাইজেন্টাইন আমলে হাগিওস ইউজেনিওস চার্চ হিসাবে নির্মিত হয়েছিল যা শহরের পৃষ্ঠপোষক সেন্ট ইউজেনিয়াসকে উৎসর্গ করা হয়। ১৪৬১ সালে সুলতান মুহাম্মাদ ফাতিহ কর্তৃক শহরটি দখল করার পর সেই শহরের অন্যান্য গির্জার মতো এটিকেও মসজিদে রূপান্তরিত হয়।\nগির্জাটি কখন নির্মিত হয়েছিল তা সঠিকভাবে জানা যায়নি তবে গবেষকরা মনে করেন এটি একটি ব্যাসিলিকা ছিল, এর কাছাকাছি স্থানে ১২৯১ তারিখের একটি শিলালিপি পাওয়া গেছে। ১২২২ সালে ট্রেবিজন্ড অবরোধের সময় শহরের বাসিন্দাদের প্রতিরোধে ক্ষুব্ধ হয়ে সুলতান মেলিক উপরের দেয়াল ও মেঝেগুলিকে ভেঙে ফেলার নির্দেশ দেন। তাই সম্ভবত এর কয়েক বছর বর্তমান কাঠামোটি নির্মিত হয়েছিল।\nজ্যাকব ফিলিপ ফলমারেয়ার যিনি ১৯ শতকের গোড়ার দিকে ট্রেবিজন্ড পরিদর্শন করেছিলেন, তিনি রিপোর্ট করেছেন যে, তিনি ভিতরে ট্রেবিজন্ডের অ্যালেক্সিওস প্রথম থেকে ট্রেবিজন্ডের অ্যালেক্সিওস তৃতীয় পর্যন্ত ট্রেবিজন্ডের সম্রাটদের চিত্রকর্মের  ধ্বংসাবশেষ দেখেছেন যেখানে প্রতিটি শিলালিপিতে বিষয়গুলির শিরোনাম এবং নাম দেওয়া আছে; যদিও গ্যাব্রিয়েল মিলেট ভবনটি পরিদর্শন করার সময়  শিলালিপিগুলি অদৃশ্য হয়ে যায়। মিলেট নিশ্চিত করেছেন যে প্রবেশদ্বারের বাম দিকে পেইন্টিংগুলির চিহ্ন থেকে গেছে: যেখানে দেখা যাচ্ছে, \"একজন লোক লোরোস পরা; অন্য একজন রাজদণ্ড ধরে রেখেছে; ডানদিকে, তৃতীয় একজন হাঁটু গেড়ে বসেছে। এতে বুঝা যায় যে বাইজেন্টাইন পোশাকে শহীদদের মতো উপবিষ্ট একজন সাধু গির্জাটি প্রতিষ্ঠা করেছিলেন।\nবর্তমান ভবনটিতে আজ কোনো নারথেক্স নেই তবে তিনটি নেভ রয়েছে। মাঝের অ্যাপসটি ভিতরের দিকে বৃত্তাকার এবং বাইরের দিকে পঞ্চভুজ। গির্জার উত্তর দরজার চারপাশে মিনারটি যুক্ত করা হয়েছিল যা ১৪৬১ সালে অটোমানদের বিজয়ের পর একটি মসজিদের মিনারে পরিণত হয়। পাথরের মিহরাব (বেদীর কুলুঙ্গি) বারোক শৈলীর এবং মিম্বার (মিম্বর) অলঙ্করণ  কাঠের। \n\n\n== তথ্যসূত্র =="}