{"pageid": 1532245, "title": "ইসলামী ছাত্র আন্দোলন বাংলাদেশ (ইশা)", "url": "https://bn.wikipedia.org/wiki?curid=1532245", "content": "ইসলামী ছাত্র আন্দোলন বাংলাদেশ (পূর্বনাম ইসলামী শাসনতন্ত্র ছাত্র আন্দোলন ); বাংলাদেশের ইসলামী ছাত্র সংগঠন। এই সংগঠনটি বাংলাদেশের ত্রিধারার শিক্ষার্থীদের নিয়ে কাজ করে। এটি দেওবন্দি আন্দোলন দ্বারা প্রভাবিত।\n\n\n== ইতিহাস ==\nদেশের বিশিষ্ট ওলামায়ে কেরাম, পীর মাশায়েখ এবং দীনদার বুদ্ধিজীবীগণের ঐকান্তিক প্রচেষ্টায় ছাত্রদের ভবিষ্যৎ কল্যাণচিন্তায় এবং তাদের শ্রম, শক্তি ও মেধার সঠিক চর্চা করে শিক্ষার সুষ্ঠু পরিবেশ সৃষ্টি, আদর্শ মানুষ হওয়ার শিক্ষাব্যবস্থা প্রবর্তন এবং প্রচলিত জাহিলী সমাজব্যবস্থার পরিবর্তন সাধন করে ইসলামী শাসনতন্ত্র প্রতিষ্ঠার আন্দোলনে পরিপূরক শক্তি হিসেবে ভূমিকা পালনের নিমিত্তে দেশের সর্বস্তরের শিক্ষা প্রতিষ্ঠানের প্রতিশ্রুতিশীল, প্রতিভাবান ও প্রতিনিধিত্বশীল ছাত্রদের নিয়ে ১৯৯১ সালের ২৩ আগস্ট, শুক্রবার ইসলামী শাসনতন্ত্র ছাত্র আন্দোলন প্রতিষ্ঠিত হয়\n\n\n== নাম পরিবর্তন ==\n১৯৯১ সালের ২৩শে আগস্ট ইসলামী ছাত্র আন্দোলন বাংলাদেশ প্রতিষ্ঠিত হয়। প্রতিষ্ঠালগ্নে এর নাম ছিলো ইসলামী শাসনতন্ত্র ছাত্র আন্দোলন। পরবর্তীতে ২০২২ সেশনের কেন্দ্রীয় সম্মেলনে এর নাম পরিবর্তন করা হয়।\n\n\n== নেতৃবৃন্দ ==\n\n\n== কার্যক্রমসমূহ ==\nবাংলাদেশ মুজাহিদ কমিটি কর্তৃক আয়োজিত ঐতিহাসিক চরমোনাইর বাৎসরিক মাহফিলে প্রতিবছর ইলামী ছাত্র আন্দোলন বাংলাদেশের নবীন সমাবেশ এবং ঐতিহাসিক ছাত্র গণজমায়েত অনুষ্ঠিত হয়ে থাকে।\n\n\n=== সামাজিক কার্যক্রম ===\nইসলামী ছাত্র আন্দোলন বাংলাদেশ বিভিন্ন ক্যাম্পাসে, সামাজিক ও ধর্মীয় অনুষ্ঠানে ব্লাড গ্রুপ ক্যাম্পেইন আয়োজন করে থাকে।\nবিভিন্ন বিশ্ববিদ্যালয়ের ভর্তি পরীক্ষায় ইসলামী ছাত্র আন্দোলন বাংলাদেশের তত্ত্বাবধানে ভর্তি সহায়তা ডেস্ক পরিচালিত হয়।\nপ্রতিবছর ইসলামী ছাত্র আন্দোলন বাংলাদেশ দেশের বিভিন্ন স্থানে বৃক্ষরোপন কর্মসূচি পালন করে থাকে।\n\n\n=== বিতর্কিত ইস্যু সমূহের বিরুদ্ধে কার্যক্রম ===\nদেশব্যাপী সকল ধর্ষণের বিচার ও ধর্ষকের সর্বোচ্চ শাস্তির দাবিতে ২০২৫ সালের মার্চ মাসে ইসলামী ছাত্র আন্দোলন বাংলাদেশ ধর্ষণের বিরুদ্ধে একটি বিক্ষোভ মিছিল পালন করেছিলো। \n২০০২ সালের ১৫ আগষ্ট আল্লাহর ঘর মসজিদ রক্ষার আন্দোলনে ইসলামী ছাত্র আন্দোলন বাংলাদেশ-এর কর্মী শহীদ আবুল বাশার, সদস্য শহীদ রেজাউল করিম ঢালী সহ চারজন শহিদ হন। ঘটনাটির সূত্রপাত ছিল একটি মসজিদ ভাঙ্গাকে কেন্দ্র করে। রাজধানী ঢাকার মালিবাগ টিএন্ডটি বায়তুল আজিম জামে মসজিদ। যা বর্তমানে শহীদী মসজিদ নামে নামকরণ করা হয়েছে। মসজিদ ভেঙ্গে মার্কেট নির্মাণ করতে চেয়েছিলো তৎকালীন ক্ষমতাসীন দলের নেতারা। ইসলামী ছাত্র আন্দোলন বাংলাদেশ রাজপথে আন্দোলনে নেমেছিল আল্লাহর ঘর রক্ষা করার জন্য। সে আন্দোলনের শহীদী কাফেলায় ইসলামী ছাত্র আন্দোলন বাংলাদেশ-এর  কর্মী শহীদ হাফেজ আবুল বাশার, শহীদ রেজাউল করীম ঢালী, শহীদ ইয়াহইয়া এবং শহীদ জয়নাল আবেদীনকে নির্মমভাবে শহীদ হতে হয়। আনসারের গুলিতে আহত হয় আরো ৬০ জন। এভাবেই তাজা রক্তের বিনিময়ে সেদিন মসজিদ রক্ষা করতে হয়েছিল। ইসলামী ছাত্র আন্দোলন বাংলাদেশ-এর তৎকালীন কেন্দ্রীয় সভাপতি আহমাদ আবদুল কাইয়ূম সেদিনের স্মৃতিচারণ করেন এভাবে,\n\nমালিবাগের ঘটনার পরদিন ১৬ আগস্ট ইসলামী ছাত্র আন্দোলন বাংলাদেশ কেন্দ্রীয় কমিটির উদ্যোগে বিক্ষোভ ছিল রাজধানীর মুক্তাঙ্গনে। এতে হযরত পীর সাহেব চরমোনাই (রহ.) তাঁর বক্তব্যে জোট সরকারের কাছে চার দফা দাবী পেশ করেছিলেন। দাবীগুলো হলো-\n১. খুনী তৌফিক, ছাত্রদল নেতা হানিফসহ খুনিদের গ্রেপ্তার করে অবিলম্বে বিচার\n২. খালেদা জিয়াকে নিঃশর্ত ক্ষমা প্রার্থনা\n৩. সরকারী জায়গায় যত মসজিদ আছে ঐ সকল জায়গাকে মসজিদের নামে ওয়াকফকরণ এবং\n৪. শহীদ পরিবারকে যথাযথ ক্ষতিপূরণ দিতে হবে। কিন্তু দুঃখজনক বাস্তবতা হলো কোন দাবীই মানেনি তৎকালীন সরকার। \n\n\n== ছায়া সংগঠনসমূহ ==\nচিন্তাঙ্গন\nনকীব পাঠক ফোরাম\nআল বিরুনি বিজ্ঞান ক্লাব\nইশা ব্লাড ব্যাংক\nজাতীয় বিতর্ক সংসদ\nজাতীয় মেডিকেল স্টুডেন্টস ফোরাম\n\n\n== চিত্রশালা ==\n\n\n== আরও দেখুন ==\nইসলামী আন্দোলন বাংলাদেশ\nসৈয়দ ফজলুল করিম\n\n\n== তথ্যসূত্র ==\n\n\n== বহিঃসংযোগ =="}