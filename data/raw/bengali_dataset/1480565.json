{"pageid": 1480565, "title": "লি চিয়ামান", "url": "https://bn.wikipedia.org/wiki?curid=1480565", "content": "লি চিয়ামান (চীনা: 李佳蔓; জন্ম: ১৮ আগস্ট ১৯৯৭) হলেন একজন চীনা তীরন্দাজ, যিনি চীনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৮ সালে তীরন্দাজীতে অভিষেক করা চিয়ামান চীনের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nলি চিয়ামান ১৯৯৭ সালের ১৮ই আগস্ট তারিখে চীনের বেইজিংয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nচিয়ামান চীনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৩টি ১০ পয়েন্ট অর্জন করে সর্বমোট ৬৬৭ পয়েন্ট নিয়ে তিনি ৯ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৬তম স্থান অধিকারী ডেনমার্কের কিরস্তিনে দ্যান্সত্রপ আন্দেরসেনের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে আলেহান্দ্রা ভালেনসিয়ার কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি আন ছিশুয়ান এবং ইয়াং শিয়াওলেইয়ের সাথে চীনা দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৬টি ১০ পয়েন্ট অর্জন করে সর্বমোট ১৯৯৬ পয়েন্ট নিয়ে ২য় স্থান অধিকার করেছিল। অতঃপর কোয়ার্টার-ফাইনালে তারা ইন্দোনেশিয়াকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে মেক্সিকোর বিরুদ্ধে ৫–৩ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা দক্ষিণ কোরিয়ার কাছে পরাজিত হয়ে রৌপ্য পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লি চিয়ামান (ইংরেজি)\nঅলিম্পিডিয়ায় লি চিয়ামান (ইংরেজি)"}