{"pageid": 1521405, "title": "অভিলাষা (অভিনেত্রী)", "url": "https://bn.wikipedia.org/wiki?curid=1521405", "content": "অভিলাষা কর্ণাটক রাজ্যে বসবাসকারী একজন ভারতীয় অভিনেত্রী, যিনি ১৯৮০ এর দশকের শেষের দিকে দক্ষিণ ভারতীয় চলচ্চিত্র শিল্পে, বিশেষ করে মালায়ালাম সিনেমা জগতের একজন সক্রিয় অভিনেত্রী ছিলেন। তার কামোত্তেজক ভূমিকায় অভিনয়ের জন্য পরিচিত, অভিলাষা তার সময়ের মালায়ালাম চটুল চলচ্চিত্রের একজন গুরুত্বপূর্ণ মুখ ছিলেন।  তিনি প্রায় ৪০টি মালায়ালাম লঘু পর্নোগ্রাফিক চলচ্চিত্রে অভিনয় করেছেন এবং মালায়ালাম ভাষায় এই চলচ্চিত্র ধারার তিনি অন্যতম অগ্রদূত হিসেবে বিবেচিত হন। তিনি আদিপাম (১৯৮৮) চলচিত্রের মাধ্যমে তার সাফল্য অর্জন করেন, যা মালয়ালম চলচ্চিত্রে প্রথম সফল লঘু পর্নোগ্রাফিক চলচ্চিত্র হিসেবে বিবেচিত হয়। মালায়ালাম ছাড়াও, অভিলাষা তামিল, কন্নড়, তেলুগু এবং হিন্দিতে প্রায় ৮০টি ছবিতে অভিনয় করেছেন। \n\n\n== জীবনী ==\nঅভিলাষা ১৯৮৭ সালের মালায়ালাম লঘু পর্নোগ্রাফিক চলচ্চিত্র জঙ্গল বয় -এর মাধ্যমে চলচ্চিত্র জগতে প্রবেশ করেন। তখন তিনি কিশোর বয়সী ছিলেন মাত্র। ১৯৮৮ সালে, পি. চন্দ্রকুমার পরিচালিত আদিপম (অরিজিনাল সিন) সিনেমার মাধ্যমে তিনি তার সাফল্য অর্জন করেন। বাইবেলের পটভূমিতে নির্মিত এই মালায়ালাম লঘু পর্নোগ্রাফিক চলচ্চিত্রে তিনি নগ্ন দৃশ্যে অভিনয় করেছিলেন।  এটি প্রথম সফল মালায়ালাম লঘু পর্নোগ্রাফিক চলচ্চিত্র হিসেবে বিবেচিত হয়। এটি বাণিজ্যিকভাবে সফল হয়েছিল। ৭.৫ লক্ষ টাকায় নির্মিত এই চলচ্চিত্রটি ২.৫ কোটি টাকা আয় করেছিল।  আদিপম-এর সাফল্যের পর অভিলাষা সেই সময়ের সবচেয়ে জনপ্রিয় লঘু পর্নোগ্রাফিক চলচ্চিত্র অভিনেত্রীদের একজন করে তোলে। পরবর্তী বছরগুলিতে মালায়ালাম ভাষায় অনেক লঘু পর্নোগ্রাফিক চলচ্চিত্রে অভিলাষা নায়িকা হিসেবে কাজ করেন।  পি. চন্দ্রকুমার এরপর কল্পনা হাউস, রথিভম-এর মতো ছয়টি ছবি পরিচালনা করেন এবং অভিলাষাকে নায়িকা হিসেবে কাজ করার সুযোগ দেন। এই ছবিগুলির বেশিরভাগই ভালো ব্যাবসা করেছিল এবং বানিজ্যিকভাবে সফল হয়েছিল। মনে করা হয় ১৯৯০-এর দশকের গোড়ার দিকে কন্নড় চলচ্চিত্র পরিচালক কবিরাজের সাথে তার বিবাহের পর অভিলাষা অভিনয় জগত থেকে অবসর নিয়েছিলেন।\n\n\n== চলচ্চিত্র তালিকা =="}