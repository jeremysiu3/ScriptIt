{"pageid": 1379622, "title": "চাতরা নন্দলাল ইনস্টিটিউশন", "url": "https://bn.wikipedia.org/wiki?curid=1379622", "content": "চাতরা নন্দলাল ইনস্টিটিউশন, নামের বিদ্যালয়টি ভারতের পশ্চিমবঙ্গ রাজ্যের  শ্রীরামপুরে, ১৮৭৪ খ্রিস্টাব্দ প্রতিষ্ঠিত হয়। হুগলি নদীর তীরে অবস্থিত বিদ্যালয় ভবন হতে বিপরীত দিকে ব্যারাকপুর ক্যান্টনমেন্ট শহর দেখা যায়।\nমাধ্যমিক ও উচ্চ মাধ্যমিক স্তরের কেবলমাত্র ছাত্রদের জন্য এই বিদ্যালয়ে শিক্ষাদানের মান ও অন্যান্য পরিকাঠামো বেশ উন্নত।মাধ্যমিক পরীক্ষা এবং উচ্চ মাধ্যমিক পরীক্ষায় ধারাবাহিকভাবে বিদ্যালয়ের ফলাফলও বেশ ভালো।\n\n\n== ইতিহাস ==\n\nশ্রীরামপুরের শতাব্দী প্রাচীন এই বিদ্যালয়টি প্রকৃতপক্ষে উনিশ শতকের চারের দশকে কলকাতার আর্চ বিশপের চেষ্টায় বিদ্যালয়ের বর্তমান ভবনেই একটি ইংরাজী বিদ্যালয় হিসাবে চালু হয়। কয়েক বছর পর হঠাৎই বন্ধ হয়ে যায়। পরে শ্রীরামপুরের জমিদার নন্দলাল গোস্বামীর নেতৃত্বে কয়েকজন শিক্ষাব্রতী মানুষের সহায়তায় ১৮৭৩-৭৪ খ্রিস্টাব্দে বিদ্যালয়টি 'মিডিল ইংলিশ স্কুল' নামে পুনরুজ্জীবিত হয়। পরে নাম হয় 'চাতরা ইংলিশ হাই স্কুল'। শেষে ১৯১০ খ্রিস্টাব্দে জনশিক্ষা পরিচালক ও কলকাতা বিশ্ববিদ্যালয় বিদ্যালয়ের বহু প্রত্যাশিত নাম টি রাখেন নন্দলাল গোস্বামীর নামেই \"চাতরা নন্দলাল ইনস্টিটিউশন\"।\n\n\n== একাডেমিক অধিভুক্তি ==\nবর্তমানে বিদ্যালয়টির পঠনপাঠনের শিক্ষাক্রম মাধ্যমিক (দশম শ্রেণী) স্তরে পশ্চিমবঙ্গ মধ্য শিক্ষা পর্ষদ  এবং উচ্চ মাধ্যমিক (দ্বাদশ শ্রেণী) স্তরে পশ্চিমবঙ্গ উচ্চমাধ্যমিক শিক্ষা সংসদ দ্বারা অনুমোদিত।\n\n\n== উল্লেখযোগ্য প্রাক্তনী ==\nহরপ্রসাদ মিত্র, (১৯১৭ - ১৯৯৪), বিশিষ্ট কবি ও সাহিত্য সমালোচক। \n\n\n== তথ্যসূত্র =="}