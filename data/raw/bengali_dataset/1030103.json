{"pageid": 1030103, "title": "এলাহাবাদী সুরখা (পেয়ারা)", "url": "https://bn.wikipedia.org/wiki?curid=1030103", "content": "এলাহাবাদী সুরখা বা এলাহাবাদ সেওয়াইয়া হল এক বিশেষ ধরনের আপেল-আকারের পেয়ারা, যার ভিতরে সাধারণ সাদা রঙের পরিবর্তে রসালো গভীর গোলাপী বর্ণ দেখা যায় এবং এর বাহ্যিক ত্বক আপেলের মত লাল। এর থেকেই ফলটির নাম \"সুরখা\" (যার অর্থ লাল) হয়েছে। এই পেয়ারা ভারতের অন্যান্য অঞ্চলে জন্মানো পেয়ারার তুলনায় অনন্য এবং ভিন্ন। এই ফলটি স্বাদে মিষ্টি, কয়েকটি বীজ সহ কড়া গন্ধযুক্ত এবং উভয় প্রান্তে সামান্য চাপা। গাছগুলি সতেজ, গম্বুজ আকারের এবং নিবিড়। এই পেয়ারা ভারতের উত্তর বলয়ের উত্তরপ্রদেশ রাজ্যের এলাহাবাদ অঞ্চলে চাষ করা হয়। প্রধানত এলাহাবাদের কৌশাম্বী ও কৌরীহর ২ জেলার অধীনে প্রায় ১০০০ হেক্টর জমিতে বর্তমানে এলাহাবাদী সুরখার চাষ হয়। এই ফলটি তার চিকিৎসাগত বৈশিষ্ট্যের জন্য পরিচিত, যেমন শীতের মরসুমে এই পেয়ারা অনেক রোগের উপশম করে।\n\n\n== ভৌগোলিক নির্দেশক নিবন্ধীকরণ ==\nসাম্প্রতিককালে এলাহাবাদের নাম প্রয়াগরাজে পরিবর্তন করলেও 'এলাহাবাদী সুরখা' পেয়ারার প্রতি উন্মত্ততা অবিচ্ছিন্ন রয়েছে। এলাহাবাদে সুরখার পাশাপাশি অন্যান্য জাতের পেয়ারারও নিজস্ব পরিচয় রয়েছে, সফেদা, নর্মা ও পাট্টা সেইরকমই কিছু জাত। প্রখ্যাত কবি আকবর এলাহাবাদী একবার মন্তব্য করেছিলেন যে, এলাহাবাদী পেয়ারা, তার স্বাদের জন্য ঈশ্বরের জমিতে তার আসল স্থান পাবে। এর ষোল বছর পরে, এই এলাহাবাদ সুরখা পেয়ারাকে এর মিষ্টি গন্ধ এবং বিশিষ্ট স্বাদের জন্য ২০০৭-০৮ সালে ভৌগোলিক নির্দেশক ট্যাগ (জিআই) দেওয়া হয়েছিল।\n\n\n== রপ্তানির সম্ভাবনা ==\nপেয়ারার গুণমান বৃদ্ধি করতে সক্ষম হয়ে রফতানিযোগ্য করায় কৃষকরাও চড়া দাম পাচ্ছেন। উচ্চ ফলনশীল জাতের পেয়ারা চাষের ফলে কৃষকরা বিদেশের বাজারে অধিগম্যতা পাচ্ছে। এটি তাদের জীবিকার জন্য সহায়ক, যেহেতু তারা দাম যা পাবে তা দেশীয় বাজারে তাদের প্রাপ্ত স্বাভাবিক দামের তুলনায় তিনগুণ বেশি।\n\n\n== আরও দেখুন ==\nবেঙ্গালুরুর নীল আঙুর\nকুর্গ কমলালেবু\nনাঞ্জানাগড় কলা\n\n\n== তথ্যসূত্র =="}