{"pageid": 1078171, "title": "২০২১ রূপসায় হিন্দু বিরোধী সহিংসতা", "url": "https://bn.wikipedia.org/wiki?curid=1078171", "content": "২০২১ রূপসা সাম্প্রদায়িক সহিংসতা, বাংলাদেশের খুলনা জেলার, রূপসা উপজেলার, ঘাটভোগ ইউনিয়নের, শিয়ালী গ্রামে ৭ আগস্ট উগ্রপন্থীদের দ্বারা সংখ্যালঘু হিন্দু সম্প্রদায়ের উপর হামলা হয়েছিল।  এতে ১০টি মন্দির হামলার শিকার হয় এবং প্রায় ৫৮টি বাড়ি ভাঙচুর চালিয়ে লুটপাট করা হয় ও অনেক হিন্দুু দোকানপাট ভাঙচুর চালিয়ে লুটপাট করা হয় এবং হিন্দু মানুষরা বাধা দিতে গেলে তাদের পিটিয়ে আহত করা হয়।\n\n\n== ঘটনা সূত্রপাত ==\nশুক্রবার (৬ আগস্ট) রাত ৯টার দিকে পূর্বপাড়া মন্দির থেকে  ২৫ -৩০ জন পুরুষ ও নারীভক্ত নামসংকীর্তন করতে করতে শিয়ালী মহাশ্মশানের দিকে যাচ্ছিলেন। পথের মাঝে শিয়ালী পুরাতন জামে মসজিদ  ছিল। মসজিদের ইমাম হাফেজ মাওলানা নাজিম উদ্দিন,নাজিম সমাদ্দার ও ৬-৭ জন লোক তাদের কীর্তন করতে নিষেধ করে। তখন মাসুম মল্লিক নামক এক যুবক তাদের ঢোল  বাজাতে নিষেধ করে। তখন কিছুটা তর্কাতর্কি হয়। ঐ উগ্রপন্থীরা  কয়েকজন হিন্দুক লাঞ্ছিত করে। বিষয়টি নিয়ে শনিবার ৭ আগস্ট থানায় বৈঠক হওয়ার কথা ছিল। কিন্তু শনিবার (৭ আগস্ট) বিকেল পৌনে ৬টার দিকে ইমামের উসকানিতে  প্রায় তিন-চারশত ইসলামিক উগ্রপন্থীরা দেশীয় রামদা, চাপাতি, কুড়াল নিয়ে হিন্দুদের উপর হামলা চালায়।\n\n\n== হামলা ==\n২০২১ সালের ৭ আগস্ট মাসুম মল্লিকের  নেতৃত্বে শেখপুরা, বামনডাঙ্গা , চাঁদপুরের শতাধিক যুবক  শিয়ালী মহাশ্মশান মন্দিরে হামলা  করে। সেখানকার  প্রতিমা এবং শ্মশানের  উপকরণ ভাঙচুর করা হয়। এরপর   শিয়ালী গ্রামের পূর্বপাড়া, বামনডাঙ্গা, চাঁদপুরে হামলা চালানো হয়।  বলাই মল্লিকের দোকান ও বাড়ি, অনির্বাণ হীরার চায়ের দোকান, প্রীতম মজুমদারের মেশিনারিজের দোকান, গনেশ মল্লিকের ওষুধের দোকান, শ্রীবাস মল্লিকের মুদি দোকান , সৌরভ মল্লিকের মুদি দোকান , নিপুল ধরের বাড়ি,  নারায়ণ , নিতুল বাড়ই ,শিবপদ ধরের বাড়িতে হামলা চালিয়ে ভাঙচুর ও লুটপাট করা হয়। কারণ  কীর্তনের সময় ইমাম বাঁধা দিলে  তিনি প্রতিবাদ করেছিলেন।  তার বাড়ির গোবিন্দ মন্দির ও সমাধিসহ শিয়ালী পূর্বপাড়া হরি মন্দির, শিয়ালী পূর্বপাড়া দুর্গা মন্দিরসহ আরো বেশিরভাগ মন্দিরের মতুয়া ধর্মগুরু হরিচাঁদ ঠাকুর , শান্তিমাতা ও  অন্য হিন্দু দেবদেবীর মূর্তি প্রতিমা ভাঙচুর করা হয়। একই সময় কয়েকজন বাধা দিতে গেলে তাদের পিটিয়ে আহত করা হয়।পুলিশ নীরব দর্শকের ভূমিকা পালন করে। হিন্দুরা প্রতিরোধ  করতে গেলে উগ্রবাদীরা পালিয়ে যায়।\n\n\n== হামলার পর ==\nহামলার পরে হিন্দু নারীরা শিয়ালী পূর্বপাড়া হরি মন্দির ও শিয়ালী দূর্গা মন্দিরের  বিগ্রহ পাহাড়া দিচ্ছেন। পরিস্থিতি খতিয়ে দেখতে উপজেলা নির্বাহী অফিসার রুবাইয়া তাছনিম, সহকারী ভূমি কমিশনার  খান মাসুম বিল্লাহ, রূপসা থানার ভারপ্রাপ্ত ওসি সরদার মোশাররফ হোসেন, ইউপি চেয়ারম্যান সাধন অধিকারী, পূজা উদযাপন পরিষদ রূপসা উপজেলার সভাপতি শক্তিপদ বসু, সাধারণ সম্পাদক কৃষ্ণ গোপাল সেন  হামলার জায়গায় যান।  সেখানে পরিস্থিতি নিয়ন্ত্রণ করতে অতিরিক্ত পুলিশ মোতায়েন করা হয়।\nএই হামলার পর পূজা উদযাপন পরিষদের পর্ষদ শক্তিপদ বসু ২৫ জনকে নাম উল্লেখ করে ও অজ্ঞাত ১৫০ থেকে ২০০ জনের বিরুদ্ধে মামলা  করেন। ৮ আগস্ট  পুলিশ শরিফুল ইসলাম , সম্রাট মোল্লা ,  মঞ্জুরুল আলম ,  শরিফুল ইসলাম শেখ , রানা শেখ , মোমিনুল ইসলাম ,  আকরাম ফকির , সোহেল শেখ , শামীম শেখ , জামিল বিশ্বাস  ও কাজী এমদাদ হোসেনসহ ১১ জনকে গ্রেপ্তার করে । তবে  পুলিশ প্রধান আসামী নাজিম সমাদ্দার  ও মাসুম মল্লিককে  ধরতে পারেনি ।  আদালত  তাদের কারাগারে পাঠায়। পরে আদালত ১০ আগস্ট পুলিশকে আসামিদের দুই দিনের রিমান্ড  দেয়।\n\n\n== প্রতিক্রিয়া ==\nএই ঘটনার পর ভারতীয় সহকারী হাইকমিশনার রাজেশ কুমার রায়না ভাঙচুরের শিকার মন্দির, বাড়ি ও ক্ষতিগ্রস্ত দোকানপাট পরিদর্শনে যান ।  ক্ষতিগ্রস্থ হিন্দুরা তাকে নিজেদের সাথে ঘটা  বর্বর ও অমানুষিক হামলার বর্ণনা দেন। তারা আবেগে  কান্নায় ভেঙ্গে পড়েন । তিনি তাদের পাশে থাকার আশ্বাস দেন  এবং বাংলাদেশ সরকার এই ঘটনার ন্যায় বিচার করবে এ প্রত্যাশা করেন।\nএই হামলার  নিন্দা জানায় বাংলাদেশ পূজা উদযাপন পরিষদ। পরিষদের সভাপতি মিলন কান্তি দত্ত ও সাধারণসম্পাদক নির্মল কুমার চ্যাটার্জি অপরাধীদের শাস্তির দাবি করেন।\nএকাত্তরের ঘাতক দালাল নির্মূল কমিটি  ও খুলনা জেলা হিন্দু-বৌদ্ধ-খৃষ্টান ঐক্য পরিষদ এই হামলার  নিন্দা ও বিচারের দাবী জানিয়েছে।\nএই হামলার প্রতিবাদে ১০ আগষ্ট মার্কিন যুক্তরাষ্ট্রয়ের নিউ ইয়র্ক শহরে মহিলা পরিষদ, উদীচী ও প্রোগ্রেসিভ ফোরাম মানববন্ধন ও প্রতিবাদ সমাবেশ করে।\n২০২১ সালের ১০ আগস্ট বাংলাদেশের ১৯ বিশিষ্টজন এই হামলার তীব্র প্রতিবাদ করে অপরাধীদের  দৃষ্টান্তমূলক শাস্তির  দাবি জানায়।\nভারতে এই ঘটনার প্রতিবাদে আন্দোলনে নামার হুমকি দেয় অল ইন্ডিয়া মতুয়া মহাসংঘ। এই সংগঠনের সদস্য ও গাইঘাটার বিজেপি বিধায়ক সুব্রত ঠাকুর  এই হামলার প্রতিবাদ জানাতে কলকাতায় বাংলাদেশের উপদূতাবাসে যাবার কথা জানায়। এই হামলায় উদ্বেগ প্রকাশ করে প্রধানমন্ত্রীকে চিঠি লেখেন কেন্দ্রীয় জাহাজ প্রতিমন্ত্রী  ও  মতুয়া নেতা শান্তনু ঠাকুর। তিনি প্রধানমন্ত্রীকে বাংলাদেশের হিন্দুদের নিরাপত্তায় পদক্ষেপ নিতে অনুরোধ করেন । বাংলাদেশে হিন্দুদের উপর বর্বরোচিত এই হামলায়  মতুয়া সম্প্রদায়ের  কবিয়াল ও বিজেপি বিধায়ক অসীম সরকার জনবিনিময়ের দাবি তোলেন । যা  বাংলাদেশে নিপীড়িত হিন্দুদের জন্য সবচাইতে বড়ো সুরক্ষা কবচ বলে তিনি মত প্রকাশ করেন।তিনি বলেন -\n\n“বাংলাদেশ কি ভুলে গেছে ওই দেশের স্বাধীনতা আন্দোলনের ইতিহাস? ভারতের অবদান এতো তাড়াতাড়ি কি করে ভুলতে পারেন তাঁরা? ভারত থেকে কোরোনার ভেকসিন নিয়ে ভারতের প্রতি বিদ্বেষ পোষণ ও হিন্দুদের উপর অত্যাচার।  অনেক হয়েছে, এবার এর একটা বিহিত করতে হবে । অনেক হয়েছে বাংলাদেশে হিন্দু নিধন, এবার হোক জনবিনিময় ”\n\nতার সাথে একমত পোষণ করেন হিন্দু সংহতির সভাপতি ও বিজেপির হয়ে নির্বাচনে দাঁড়ানো দেবতনু ভট্টাচার্য্য।\n\n\n== তথ্যসূত্র =="}