{"pageid": 1346879, "title": "ধুমল", "url": "https://bn.wikipedia.org/wiki?curid=1346879", "content": "ধুমল হল একটি নৃত্য যা জম্মু ও কাশ্মীরের ভারতীয় ভূখণ্ডে ওয়াটাল উপজাতির লোকেদের দ্বারা পরিবেশিত হয়। শুধুমাত্র ওয়াট্টাল উপজাতির মহিলাদেরই এই নৃত্য পরিবেশন করার অধিকার আছে। নির্দিষ্ট অনুষ্ঠানে এবং নির্দিষ্ট স্থানে এই নৃত্য পরিবেশন করা হয়।   নর্তকীরা লম্বা, রঙিন পোশাক ও পুঁতি এবং ঝিনুক দিয়ে কারুকার্য করা শঙ্কু আকৃতির টুপি পরে।\nনর্তকীরা সমবেতভাবে গান গায়। সঙ্গীত পরিবেশনায় সাহায্য করার জন্য ঢোল বাজানো হয়। নর্তকীরা একটি নির্দিষ্ট আচার পদ্ধতি অনুসরণ করে নৃত্য পরিবেশন করে এবং নির্দিষ্ট জায়গায় মাটিতে একটি ধ্বজ পুঁতে দেয়। এই ধ্বজের চারপাশে পুরুষরা নাচ করে ও অনুষ্ঠান শুরু হয়।\n\n\n== ইতিহাস ==\nকাশ্মীর অঞ্চলের সাংস্কৃতিক ইতিহাস অনুসারে এই লোকনৃত্যটি বছরের পর বছর ধরে ওয়াটাল নামক একটি উপজাতি দ্বারা বিকশিত এবং পরিবেশিত হয়েছে। জানা যায় যে, সুফি সাধক \"বাবা নাসিম-উ-দিন-গাজী\"-এর অনুরাগী শাহ সুকার সালোনি এই নৃত্যধারার প্রতিষ্ঠাতা।\n\n\n== পোশাক পরিচ্ছদ ==\nএই নৃত্য পরিবেশনার সময় নৃত্যশিল্পীরা ব্যবহৃত একটি দীর্ঘ এবং রঙিন পোশাক পরিধান করে। তাদের মাথায় শংকু আকৃতির একটি মস্তক আচ্ছাদন থাকে। এই মস্তক আচ্ছাদন পুঁতি ও ঝিনুক দিয়ে সুসজ্জিত করা থাকে।নৃত্যশিল্পীরা আকর্ষণীয় পুঁতির গহনা ব্যবহার করে যা পোশাকের সামগ্রিক সৌন্দর্য বৃদ্ধি করে।\n\n\n== নৃত্য পরিবেশনা ==\nরঙিন পোশাকে সজ্জিত একদল অভিনয়শিল্পী মাটিতে পোঁতা একটি ধ্বজ এর চারপাশে ছন্দময়ভাবে নাচেন। তাদের ছন্দময় নাচের সাথে সুন্দর সমবেত সংগীত পরিবেশনা ও ড্রাম বা ঢোলের বাজনা দ্বারা উৎপন্ন ধ্বনি সম্পুর্ন পরিবেশনাকে দৃষ্টিনন্দন ও আনন্দদায়ক করে তোলে। এই নাচে ব্যবহৃত প্রধান সহায়ক বাদ্যযন্ত্র হল ড্রাম বা ঢোল। ঢোলের ছন্দময় তাল এবং নর্তকীদের নিজেদের সমবেত গানের সমন্বয় এই নৃত্যের জন্য প্রয়োজনীয় সঙ্গীত ও পরিবেশ তৈরি করতে সাহায্য করে।\n\n\n== তথ্যসূত্র =="}