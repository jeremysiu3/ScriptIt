{"pageid": 1174996, "title": "ম্যাট স্মিথ", "url": "https://bn.wikipedia.org/wiki?curid=1174996", "content": "ম্যাথু রবার্ট স্মিথ (ইংরেজি: Matthew Robert Smith; জন্ম: ২৮ অক্টোবর ১৯৮২) একজন ইংরেজ অভিনেতা। তিনি বিবিসির ডক্টর হু (২০১০-২০১৩) ধারাবাহিকে ডক্টর, এইচবিওর হাউজ অব দ্য ড্রাগন (২০২২-বর্তমান) ধারাবাহিকে ড্যামন টারগেরিয়ান এবং নেটফ্লিক্সের দ্য ক্রাউন (২০১৬-২০১৭) ধারাবাহিকে যুবরাজ ফিলিপ চরিত্রে অভিনয়ের জন্য সর্বাধিক পরিচিত। দ্য ক্রাউন ধারাবাহিকে তার অভিনয়ের জন্য তিনি একটি প্রাইমটাইম এমি পুরস্কারের মনোনয়ন লাভ করেন।\nস্মিথ পেশাদার ফুটবলার হতে চেয়েছিলেন, কিন্তু স্পন্ডিলোলিস তাকে খেলাধুলা থেকে বিরত থাকতে বাধ্য করে। ন্যাশনাল ইয়ুথ থিয়েটারে ভর্তি হওয়ার পর এবং ইস্ট অ্যাংলিয়া বিশ্ববিদ্যালয়ে নাট্যতত্ত্ব ও সৃজনশীল লেখনী নিয়ে পড়াশোনার পর তিনি ২০০৩ সালে অভিনয় শুরু করেন এবং লন্ডন থিয়েটারে মার্ডার ইন দ্য ক্যাথিড্রাল, ফ্রেশ কিলস, দ্য হিস্ট্রি বয়েজ ও অন দ্য শোর অব দ্য ওয়াইড ওয়ার্ল্ড নাটকে অভিনয় করেন। পরবর্তীকালে তিনি ওয়েস্ট এন্ড থিয়েটারে অভিনয় শুরু করেন এবং ক্রিশ্চিয়ান স্ল্যাটারের সাথে সুইমিং উইথ শার্কস এবং বিপুল সমাদৃত দ্যাট ফেস নাটকে অভিনয় করেন।\nস্মিথের প্রথম টেলিভিশনে কাজ হল ২০০৬ সালে বিবিসির জন্য ফিলিপ পুলম্যানের দ্য রুবি ইন দ্য স্মোক এবং দ্য শ্যাডো ইন দ্য নর্থ টিভি চলচ্চিত্রে জিম টেইলর চরিত্র। টেলিভিশনে তার প্রথম গুরুত্বপূর্ণ চরিত্রে কাজ হল ২০০৭ সালে বিবিসির প্যাটি অ্যানিমেলস ধারাবাহিকে ড্যানি চরিত্র। স্মিথ ২০১০ থেকে ২০১৩ সালে বিবিসির ডক্টর হু ধারাবাহিকে ডক্টরের ১১তম পুনর্জন্মে অভিনয় করেন এবং তিনি সর্বকনিষ্ঠ ব্যক্তি হিসেবে এই চরিত্রে অভিনয় করেন। তার অভিনীত চলচ্চিত্রসমূহ হল ওম্ব (২০১০), টারমিনেটর জেনিসিস (২০১৫), লাস্ট নাইট ইন সোহো (২০২১), এবং মরবিউস (২০২২)।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ম্যাট স্মিথ (ইংরেজি)"}