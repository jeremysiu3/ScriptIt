{"pageid": 1141332, "title": "স্পিন (চলচ্চিত্র)", "url": "https://bn.wikipedia.org/wiki?curid=1141332", "content": "স্পিন একটি আমেরিকান ডিজনি চ্যানেল অরিজিনাল মুভি (ডিসিওএম), যা কার্লে স্টেইনার এবং জোশ এ . ক্যাগানের চিত্রনাট্য থেকে মঞ্জরি মাকিজানি পরিচালনা করেছেন। ডিজনি চ্যানেল অরিজিনাল প্রোডাকশন্স দ্বারা প্রযোজিত এই চলচ্চিত্রটিতে অভিনয় করেছেন অবন্তিকা বন্দনাপু, মীরা শ্যাল, অভয় দেওল, আরিয়ান সিংহদ্রি, মাইকেল বিশপ, জাহব্রিল কুক, কেরি মেডার্স এবং আনা ক্যাথকার্ট। এটি ২০২১ সালের ১৩ আগস্ট প্রিমিয়ার হয়েছিল। চলচ্চিত্রটি ইতিবাচক মন্তব্য পায়, বিশেষ করে এর অভিনয়ের জন্য প্রশংসা অর্জন করে।\n\n\n== অভিনয়ে ==\nঅবন্তিকা বন্দনাপু – রিয়া কুমার, একটি বহুজাতিক পরিবারের কিশোরী মেয়ে, যে একজন ডিজের প্রেমে পড়ে তার আসল প্রতিভা আবিষ্কার করে।\nমীরা শ্যাল – আশা কুমার, রিয়া'র উদ্যমী দাদী\nঅভয় দেওল – অরবিন্দ কুমার, রিয়া'র বাবা \nআরিয়ান সিংহদ্রি – রোহান কুমার, রিয়া'র ছোট ভাই\nমাইকেল বিশপ – ম্যাক্স, রিয়া যে ডিজে'র প্রেমে পড়ে\nআনা ক্যাথকার্ট – মলি\nজাহব্রিল কুক – ওয়াটসন\nকেরি মেডার্স – জিঞ্জার\nটাইলার কাইট – ডিজে লুকা সেন্ট\n\n\n== মুক্তি ==\nস্পিন ২০২১ সালের ১৩ আগস্ট ডিজনি চ্যানেলে প্রিমিয়ার হয়েছিল। তবে চলচ্চিত্র মূলত ডিজনির স্ট্রিমিং পরিষেবা, ডিজনি+–এ মুক্তি পাওয়ার কথা ছিল। ভারতের স্বাধীনতা দিবসের সাথে মিল রেখে ১৫ আগস্ট, ২০২১–এ চলচ্চিত্রটি ডিজনি+ হটস্টার এবং ডিজনি ইন্টারন্যাশনাল এইচডি–তে প্রিমিয়ার হয়েছিল।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে স্পিন  (ইংরেজি)"}