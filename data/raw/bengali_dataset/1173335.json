{"pageid": 1173335, "title": "শরিফা খান", "url": "https://bn.wikipedia.org/wiki?curid=1173335", "content": "শরিফা খান একজন বাংলাদেশি অবসরপ্রাপ্ত সরকারি কর্মকর্তা যিনি সর্বশেষ অর্থনৈতিক সম্পর্ক বিভাগের সিনিয়র সচিব হিসেবে দায়িত্ব পালন করেছেন। ইতঃপূর্বে তিনি পরিকল্পনা কমিশনের কৃষি, পানি সম্পদ ও পল্লী ইনস্টিটিউট বিভাগের সদস্য ছিলেন।\nউল্লিখিত পদগুলি ছাড়াও তিনি বাণিজ্য মন্ত্রণালয়ের অতিরিক্ত সচিব (উন্নয়ন) এবং বাংলাদেশ ইনস্টিটিউট অব গভর্ন্যান্স অ্যান্ড ম্যানেজমেন্টের অনুষদ হিসেবে দায়িত্ব পালন করেন।\n\n\n== প্রাথমিক জীবন এবং শিক্ষা: ==\nশরিফা খান টাঙ্গাইল জেলার মির্জাপুর উপজেলায় জন্মগ্রহণ করেন। ঢাকা বিশ্ববিদ্যালয় থেকে অর্থনীতিতে স্নাতক (সম্মান) এবং স্নাতকোত্তর ডিগ্রী সম্পন্ন করার পর তিনি ২৬ জানুয়ারী ১৯৯১  এ ৯ম ব্যাচে বাংলাদেশ সিভিল সার্ভিসে যোগদান করেন। তিনি অস্ট্রেলিয়ান ন্যাশনাল ইউনিভার্সিটি থেকে ডেভেলপমেন্ট ইকোনমিক্সে দ্বিতীয় স্নাতকোত্তর সম্পন্ন করেছেন।\n\n\n== কর্মজীবন ==\nখান ২০১২ সালে বাণিজ্য মন্ত্রণালয়ের WTO সেলের পরিচালক হিসেবে দায়িত্ব পালন করেন। খান ২০১২ থেকে ২০১৭ সাল যুক্তরাজ্যে বাংলাদেশ হাইকমিশনে কাউন্সেলর হিসেবে দায়িত্ব পালন করেন। এ ছাড়া তিনি কৃষি মন্ত্রণালয়, বাংলাদেশ লোক প্রশাসন প্রশিক্ষণ কেন্দ্র (বিপিএটিসি) এবং ঢাকা জেলা প্রশাসকের কার্যালয়ে কাজ করেছেন।\n২০২০ সালে, খান বাণিজ্য মন্ত্রণালয়ের অতিরিক্ত সচিব (উন্নয়ন) ছিলেন। তিনি চীনের সাথে একটি মুক্ত বাণিজ্য চুক্তির বিরুদ্ধে যুক্তি দিয়েছিলেন।\nতিনি পদাধিকার বলে বাংলাদেশ ইনফ্রাস্ট্রাকচার ফাইন্যান্স ফান্ড লিমিটেডের পরিচালক।\nখান পরিকল্পনা কমিশনের সাবেক সদস্য। তিনি অর্থনৈতিক সম্পর্ক বিভাগের সচিব হিসেবে দায়িত্ব পালন করেন। ৩১ অক্টোবর ২০২৩ সালে তিনি একই বিভাগে সিনিয়র সচিব হিসেবে পদোন্নতি লাভ করেন।\n১০ মার্চ ২০২৪ সালে সরকার শরিফা খানকে যোগদানের তারিখ হতে পরবর্তী তিন বছরের জন্য বিশ্বব্যাংকের বিকল্প নির্বাহী পরিচালক হিসেবে নিয়োগ প্রদান করে।\n\n\n== তথ্যসূত্র =="}