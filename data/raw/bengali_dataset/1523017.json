{"pageid": 1523017, "title": "লক্ষ্মী ডেভি", "url": "https://bn.wikipedia.org/wiki?curid=1523017", "content": "লক্ষ্মী ডেভি ওরফে লক্ষ্মী দেবী একজন আমেরিকান অভিনেত্রী এবং চিত্রনাট্যকার যিনি ইংরেজি, তামিল এবং মালায়ালাম ইত্যাদি বিবিধ  ভাষাভাষীর চলচ্চিত্রে অভিনয় করেছেন। ২০২১ সালে তিনি তার হোয়েন দ্য মিউজিক চেঞ্জেস ছবির জন্য সেরা পরিচালক হিসাবে সম্মানীয় রেমি পুরস্কার জিতেছিলেন। তিনি তামিল ছবি মাসালা পদম -এর মাধ্যমে  চিত্রনাট্য লেখিকা হিসাবে কাজ শুরু করেছিলেন। এই চলচ্চিত্রে তিনি প্রধান ভূমিকায় অভিনয় করেছিলেন। একজন নাট্য শিল্পী এবং মডেল হিসেবে তার কর্মজীবন শুরু করার পর তিনি আনন্দ চক্রবর্তী পরিচালিত নীল গাভানি সেল্লাথে (২০১০) ছবিতে তার প্রথম প্রধান ভূমিকায় অভিনয় করেন।\nচলচ্চিত্রে অভিনয়ের পাশাপাশি, তিনি মার্কিন যুক্তরাষ্ট্রে ফিডি টকিজ নামে একটি চলচ্চিত্র প্রযোজনা সংস্থাটির অধ্যক্ষা।\n\n\n== ব্যক্তিগত জীবন ==\nডেভি নিউ ইয়র্কের একটি শিক্ষিত এবং সচ্ছল পরিবারে জন্মগ্রহণ করেন। তিনি তার জীবনের বেশিরভাগ সময় নিউ ইয়র্কেই কাটিয়েছেন। তার মা একজন নেফ্রোলজিস্ট(স্নায়ূ বিশেষজ্ঞ) এবং বাবা একজন ভ্রমণকাহিনী লেখক। তারা ভারতের তিরুবনন্তপুরমে একটি হাসপাতাল পরিচালনা করেন।  ডেভি তার প্রাথমিক শিক্ষা নিউ ইয়র্কে সম্পন্ন করেন  এবং ভারতের মেডিকেল স্কুলে উচ্চশিক্ষা সম্পন্ন করেন। এই সময়কালে তিনি মডেলিং, নৃত্য এবং নাটক বিষয়ে পড়াশোনা করেন ও প্রশিক্ষন নেন।  ডেভি একজন প্রশিক্ষিত ডাক্তার এবং মেডিকেল কলেজে পড়ার সময়ই তিনি অভিনয় করতে শুরু করেছিলেন। \n\n\n== কর্মজীবন ==\nলক্ষ্মী তার অভিনয় জীবন শুরু করেছিলেন আনন্দ চক্রবর্তী পরিচালিত নীল গাভানি সেল্লাথে চলচ্চিত্রের মাধ্যমে, যেখানে তিনি প্রধান চরিত্রে অভিনয় করেছিলেন।  পরবর্তীতে তিনি সিনেমা কোম্পানি চলচ্চিত্রে অভিনয় করে সমালোচকদের দ্বারা প্রশংসিত হন। লক্ষ্মী তামিল ভাষার  কৌতুকমূলক রোমাঞ্চ ছবি মাসালা পদম -এ তার চরিত্রের জন্য পরিচিত। এছাড়াও তিনি অসংখ্য দক্ষিণ ভারতীয় ছবিতে অভিনয় করেন। \n২০১৭ সালে, ডেভি নিউ ইয়র্ক শহরে তার নিজস্ব প্রযোজনা সংস্থা ফিডি টকিজ প্রতিষ্ঠা করেন এবং ডরো মত নামের একটি স্বল্পদৈর্ঘ্য চলচ্চিত্রের মাধ্যমে পরিচালক হিসাবে আত্মপ্রকাশ করেন। এই চলচ্চিত্রে তিনি মুখ্য ভূমিকায় অভিনয় করেছিলেন। ছবিটি একাধিক আন্তর্জাতিক চলচ্চিত্র উৎসবে প্রদর্শিত হয়েছিল এবং বেশ কয়েকটি পুরস্কার জিতেছিল। তিনি ২০২০ সালে ফিডি টকিজ এবং অভিনেতা-পরিচালক জন টার্টুরো প্রযোজিত হোয়েন দ্য মিউজিক চেঞ্জেস চলচ্চিত্রের মাধ্যমে একজন চলচ্চিত্র পরিচালক হিসেবে তার কর্মজীবন শুরু করেন। \n\n\n== চলচ্চিত্র তালিকা ==\n\n\n== তথ্যসূত্র =="}