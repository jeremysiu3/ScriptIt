{"pageid": 1415462, "title": "নাসের শাহরিয়ার জাহেদী মহুল", "url": "https://bn.wikipedia.org/wiki?curid=1415462", "content": "নাসের শাহরিয়ার জাহেদী মহুল একজন ঝিনাইদহের রাজনীতিবিদ, ব্যবসায়ী ও ঝিনাইদহ-২ আসনের সাবেক সংসদ সদস্য। তিনি ২০২৪ সালে ছাত্র-জনতার গণঅভ‍্যুত্থানের  মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== কর্মজীবন ==\nমো. নাসের শাহরিয়ার জাহেদী ঔষধ প্রস্তুকারক কোম্পানি রেডিয়েন্ট ফার্মাসিউটিক্যালসের চেয়ারম্যান এবং জাহেদী ফাউন্ডেশনের নির্বাহী পরিচালক। তিনি যশোরে অবস্থিত দেশের প্রথম বেসরকারি উদ্যোগে গঠিত ফুটবল অ্যাকাডেমি ‘শামস-উল-হুদা ফুটবল একাডেমি’র প্রতিষ্ঠাতা ও সভাপতি।\nনাসের শাহরিয়ার জাহেদী যশোর বিজ্ঞান ও প্রযুক্তি বিশ্ববিদ্যালয়ের (যবিপ্রবির) সর্বোচ্চ নীতি নির্ধারণী ফোরাম রিজেন্ট বোর্ডেরও একজন সদস্য এবং ক্যাডেট কলেজ ক্লাব লিমিটেডের পরিচালনা পর্ষদের একাধিকবারের নির্বাচিত সভাপতি। তিনি ইস্ট ওয়েস্ট বিশ্ববিদ্যালয়ের ট্রাস্টি বোর্ডের একজন সদস্য। \nনাসের শাহরিয়ার জাহেদী মহুল বাংলাদেশ ফার্মাসিউটিক্যাল সোসাইটি (বিপিএস) এর প্রাক্তন সভাপতি\n\n\n== রাজনৈতিক জীবন ==\nতিনি স্বতন্ত্র প্রার্থী হিসেবে দ্বাদশ জাতীয় সংসদ নির্বাচনে ঝিনাইদহ-২ আসনে প্রতিদ্বন্দ্বিতা করেন ও ১ লাখ ৩৬ হাজার ৭৭৮ ভোট পেয়ে জয়লাভ করেন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}