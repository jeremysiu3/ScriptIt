{"pageid": 1449298, "title": "ইন্দুবালা ভাতের হোটেল", "url": "https://bn.wikipedia.org/wiki?curid=1449298", "content": "ইন্দুবালা ভাতের হোটেল হলো একটি ২০২৩ সালের বাংলা ওয়েব ধারাবাহিক যা স্ট্রিমিং প্ল্যাটফর্ম হইচই-এ উপলব্ধ। কল্লোল লাহিড়ীর একই নামের বাংলা উপন্যাসের উপর ভিত্তি করে ধারাবাহিকটি নির্মিত হয়েছে, যাতে উপন্যাসের নায়িকা ইন্দুবালার জীবন ও সংগ্রাম ফুটে উঠেছে। সুখের ক্ষণস্থায়ী আশায় বিরামহীন নিস্তব্ধ জীবন এবং একজন মানুষের নিজের শিকড়ে ফিরে আসার আকাঙ্ক্ষার সুস্পষ্ট উদাহরণ এই ধারাবাহিকটি। শুধুমাত্র দায়িত্বের ভারীতা এবং ভূ-রাজনীতির অস্পষ্টতার দ্বারা বেঁধে ফেলার জন্য সে আর ফিরে যেতে পারে না নিজের পিতৃভূমে।\n\n\n== পটভূমি ==\nধারাবাহিকটি ইন্দুবালার পরীক্ষা এবং দূঃখ দূর্দশার উন্মেষ ঘটায়, যার জন্ম পূর্ব বাংলার একটি গ্রামে এবং যিনি কলকাতার (পশ্চিমবঙ্গের) একজন শহুরে পুরুষকে বিয়ে করে তার পৈতৃক গ্রাম ছেড়ে কলকাতায় চলে যান। তাকে সেই নতুন শহরের নতুন জীবনের সাথে মানিয়ে নিতে হয়। তবে দূঃর্ভাগ্যবশত তিনি অল্প বয়সেই বিধবা হন এবং একাকীভাবেই তার দুই ছেলেকে লালন-পালন করেন।\nপরবর্তীতে কয়েকজন শুভাকাঙ্ক্ষীর দিকনির্দেশনা পেয়ে, ইন্দুবালা একজন অভিজ্ঞ বাবুর্চি হয়ে ওঠেন এবং একটি গৃহভিত্তিক ছোট রেস্তোরাঁ শুরু করেন, যা মূলত স্থানীয় শ্রমিক এবং যাত্রীদের জন্য খাবারের ব্যবস্থা করে৷ ক্রমেই তার সুশীলভ আচরণ এবং খাবারের স্বাদের জন্য রেস্তোরাঁ জনপ্রিয় হয়ে ওঠে এবং অনেক পরে সামাজিক মাধ্যমে তার ভক্তদের কাছ থেকে শেয়ার করার কারণে জনপ্রিয়তা আরও বৃদ্ধি পায়। রেস্তোরাঁ থেকে উপার্জনের সাথে সাথে তার জীবন ধীরে ধীরে স্থিতিশীল হয়। তার সন্তানরাও একদিন বড় হয়ে তাদের জীবনে স্থায়ী হয়।\nএই সমস্ত বছরের পর, ইন্দুবালার তার পূর্ববঙ্গের গ্রামের শৈশবের কথা মনে পড়ে যায় এবং একদিন তার সেখানে ফিরে যাওয়ার আকাঙ্ক্ষা জন্মায়। কিন্তু তার পারিবারিক দায়িত্বের কারণে এবং গ্রামটি অন্য দেশের হওয়াতে (১৯৪৭ সালের ভারত বিভক্তি থেকে উদ্ভূত হওয়ার কারণে) সেই ইচ্ছে আর পূর্ণতা পায় না।\n\n\n== অভিনয়শিল্পী ==\nশুভশ্রী গাঙ্গুলী - ইন্দুবালা মল্লিক\nস্নেহা চট্টোপাধ্যায় - লছমী\nদেবপ্রতিম দাশগুপ্ত - ধনঞ্জয়/ধনা\nপারিজাত চৌধুরী - তরুণী ইন্দুবালা\nঅঙ্গনা রায় - সঞ্চারী\nরাহুল বন্দ্যোপাধ্যায় - প্রদীপ, ইন্দুবালার ছোট ছেলে\nপ্রতীক দত্ত - রতনলাল মল্লিক, ইন্দুবালার স্বামী\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ইন্দুবালা ভাতের হোটেল  (ইংরেজি)"}