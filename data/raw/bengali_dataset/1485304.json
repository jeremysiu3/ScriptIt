{"pageid": 1485304, "title": "জেমস এ. রবিনসন", "url": "https://bn.wikipedia.org/wiki?curid=1485304", "content": "জেমস অ্যালান রবিনসন (ইংরেজি: James Alan Robinson, জন্ম ১৯৬০) একজন ব্রিটিশ অর্থনীতিবিদ ও রাষ্ট্রবিজ্ঞানী। তিনি বর্তমানে শিকাগো বিশ্ববিদ্যালয়ের হ্যারিস জননীতি শিক্ষা প্রতিষ্ঠানে ইউনিভার্সিটি অধ্যাপক ও রেভারেন্ড ডক্টর রিচার্ড এল পিয়ার্সন বৈশ্বিক সংঘাত বিদ্যার অধ্যাপক। তিনি হ্যারিস শিক্ষা প্রতিষ্ঠানে বৈশ্বিক সংঘাতসমূহের গবেষণা ও সমাধান বিষয়ক পিয়ারসন ইনস্টিটিউটের পরিচালক হিসেবে দায়িত্ব পালন করছেন। এর আগে তিনি ২০০৪ থেকে ২০১৫ সাল পর্যন্ত হার্ভার্ড বিশ্ববিদ্যালয়ে। এছাড়া তিনি ক্যালিফোর্নিয়া বিশ্ববিদ্যালয়, বার্কলি, সাদার্ন ক্যালিফোর্নিয়া বিশ্ববিদ্যালয় এবং মেলবোর্ন বিশ্ববিদ্যালয়ে শিক্ষকতা করেন।\nতিনি বিভিন্ন দেশের অর্থনৈতিক ও রাজনৈতিক প্রতিষ্ঠানগুলির উপর গবেষণা করেন এবং এভাবে কী কারণে কিছু দেশ সমৃদ্ধ হয় এবং কিছু দেশ সংঘাতে জড়ায়, সেই ব্যাপারটি অধ্যয়ন করেন। দারোন আজেমোলু-র সাথে তিনি দ্য ন্যারো করিডোর (\"সংকীর্ণ পারাপার পথ\"), হোয়াই নেশনস ফেইল (\"কেন কোনও জাতি ব্যর্থ হয়?\") এবং ইকোনমিক অরিজিনস অভ ডিক্টেটরশিপ অ্যান্ড ডেমোক্রেসি (\"স্বৈরতন্ত্র ও গণতন্ত্রের অর্থনৈতিক উৎসসমূহ\") শীর্ষক গ্রন্থগুলির সহ-লেখক।\n২০২৪ সালে রবিনসন সাইমন জনসন ও দারোন আজেমোলুর সাথে যৌথভাবে অর্থনীতিতে নোবেল স্মারক পুরস্কার লাভ করেন। জাতিসমূহের সমৃদ্ধির তুলনামূলক গবেষণার জন্য তাদেরকে এই পুরস্কার প্রদান করা হয়।\n\n\n== আরও দেখুন ==\nক্রান্তিক সংযোগস্থল তত্ত্ব\nঅর্থনৈতিক ইতিহাস\nপরিবেশগত দৃষ্টবাদ\nপ্রাতিষ্ঠানিক অর্থশাস্ত্র\nনব্য প্রাতিষ্ঠানিক অর্থশাস্ত্র\n\n\n== তথ্যসূত্র ==\n\n\n== বহিঃসংযোগ ==\nশিকাগো বিশ্ববিদ্যালোয়ের হ্যারিস জননীতি শিক্ষা প্রতিষ্ঠানে রবিনসনের ওয়েব নীড়পাতা\n\"James Alan Robinson\"। ইকনপেপার্স। \nগুগল স্কলার দ্বারা সূচীবদ্ধ জেমস এ. রবিনসনের প্রকাশনাসমূহ"}