{"pageid": 1477292, "title": "চিত্তরঞ্জন মিশ্র", "url": "https://bn.wikipedia.org/wiki?curid=1477292", "content": "চিত্তরঞ্জন মিশ্র একজন বাংলাদেশী ইতিহাসবিদ। তিনি রাজশাহী বিশ্ববিদ্যালয়ের ইতিহাস বিভাগের অবসরপ্রাপ্ত অধ্যাপক এবং বগুড়াস্থ বেসরকারি বিশ্ববিদ্যালয়, পুণ্ড্র ইউনিভার্সিটি অব সায়েন্স অ্যান্ড টেকনোলজির বর্তমান উপাচার্য।\n\n\n== শিক্ষাজীবন ==\nচিত্তরঞ্জন রাজশাহী বিশ্ববিদ্যালয়ের ইতিহাস বিভাগ থেকে ১৯৭৯ সালে প্রথম শ্রেণিতে বিএ (সম্মান) ও ১৯৮০ সালে প্রথম শ্রেণিতে এমএ ডিগ্রি লাভ করেন। তিনি যাদবপুর বিশ্ববিদ্যালয় থেকে ১৯৯৫ সালে আধুনিক দক্ষিণ এশিয়ার ইতিহাস বিষয়ে গবেষণার জন্য পিএইচডি ডিগ্রি অর্জন করেন। তিনি কমনওয়েলথ অ্যাকাডেমিক স্টাফ হিসেবে লন্ডন বিশ্ববিদ্যালয়ের স্কুল অব ওরিয়েন্টাল অ্যান্ড আফ্রিকান স্টাডিজ থেকে ২০০৪-২০০৫ সালে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nচিত্তরঞ্জন মিশ্র রাজশাহী বিশ্ববিদ্যালয়ের (রাবি) ইতিহাস বিভাগে দীর্ঘদিন অধ্যাপনা করেছেন। তিনি রাজশাহী বিশ্ববিদ্যালয়সহ একাধিক প্রতিষ্ঠান ও সংগঠনে বিভিন্ন প্রশাসনিক দায়িত্ব পালন করেন। তিনি রাবির ইতিহাস বিভাগের সভাপতি এবং ইনস্টিটিউট অব এডুকেশন অ্যান্ড রিসার্চের পরিচালক ছিলেন। রাজশাহী বিশ্ববিদ্যালয় থেকে অবসর লাভের পর তিনি নর্থ সাউথ বিশ্ববিদ্যালয় এবং ইস্ট ওয়েস্ট বিশ্ববিদ্যালয়ে পাঠদানে যুক্ত ছিলেন।\n২০২৪ সালের ৮ ফেব্রুয়ারি তিনি বগুড়ায় অবস্থিত বেসরকারি বিশ্ববিদ্যালয়, পুণ্ড্র ইউনিভার্সিটি অব সায়েন্স অ্যান্ড টেকনোলজির উপাচার্য পদে নিয়োগ লাভ করেন এবং ২ এপ্রিল আনুষ্ঠানিকভাবে উপাচার্যের দায়িত্বভার গ্রহণ করেন।\n\n\n== গবেষণা ও প্রকাশনা ==\nদেশীয় ও আন্তর্জাতিক জার্নালে তার ৫০টির বেশি গবেষণা প্রবন্ধ প্রকাশিত হয়েছে। তার রচিত ও সম্পাদিত গ্রন্থের সংখ্যা ১০টি।\n\n\n== সদস্যপদ ==\nতিনি বাংলা একাডেমি, বাংলাদেশ এশিয়াটিক সোসাইটি, ইন্ডিয়ান হিস্ট্রি কংগ্রেস এবং কমনওয়েলথ অ্যালামনাই অ্যাসোসিয়েশন প্রভৃতি সংগঠনের সদস্য।\n\n\n== তথ্যসূত্র =="}