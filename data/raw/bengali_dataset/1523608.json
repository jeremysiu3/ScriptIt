{"pageid": 1523608, "title": "রঞ্জিনী জোসে", "url": "https://bn.wikipedia.org/wiki?curid=1523608", "content": "রঞ্জিনী জোসে  (জন্ম: ৪ এপ্রিল ১৯৮৪) একজন ভারতীয় প্লেব্যাক গায়িকা, যিনি মালায়ালাম, তামিল, তেলুগু, কন্নড় এবং হিন্দি ভাষার বেশ কয়েকটি গানে কণ্ঠ দিয়েছেন। ২০ বছরেরও বেশি সময় ধরে চলমান তার সংগীত জীবনে তিনি ২০০ টিরও বেশি ছবিতে গান গেয়েছেন। রঞ্জিনী ২০১৭ সালে মুক্তিপ্রাপ্ত বাশিরিন্তে প্রেমলেখানম সহ বেশ কয়েকটি চলচ্চিত্রে অভিনয় করেছেন। ১৯৯৮ সালে সাময়িক বিরতি নেওয়ার পর, তিনি কেএস চিত্রার সাথে মালায়ালাম সিনেমা মেলেভার্যাথে মালাখাক্কুট্টিকালে প্লেব্যাক গান গেয়েছিলেন।  \n\n\n== সংগীত জীবন ==\nরঞ্জিনীর জন্ম ১৯৮৪ সালের ৪ এপ্রিল। তার পিতা ছিলেন চেন্নাইতে চলচ্চিত্র প্রযোজক বাবু জোসে এবং মা ছিলেন গায়ক ও ব্যাংক কর্মচারী সিকে জয়লক্ষ্মী। তিনি চেন্নাইতে বড় হয়েছিলেন কিন্তু কয়েক বছর পর তিনি কোচিতে চলে আসেন। রঞ্জিনী তিনটি ভিন্ন স্কুলে পড়াশোনা করেছেন, চেন্নাইয়ের সেক্রেড হার্ট চার্চ পার্ক, পেরুম্বাভুরের এমইটি পাবলিক স্কুল এবং ভবনস বিদ্যা মন্দির, এলামাক্কারা। তিনি তার স্কুল জীবনকে তার জীবনের সময় থেকেই ইলায়ারাজা, এস. জানকী এবং এমনকি এবিবিএ, বনি এম এবং মাইকেল জ্যাকসনের মতো আন্তর্জাতিক শিল্পীদের গান শুনে বড় হয়েছেন।  \nরঞ্জিনী যখন নবম শ্রেণীতে পড়ত, তখন সে কোচির বিখ্যাত গায়ন দল কোচিন কোরাস ট্রুপ  -এর অংশ হয়ে ওঠে। তিনি তাদের সাথে বিভিন্ন জায়গায় ভ্রমণ করে অনুষ্ঠানে গান পরিবেশন করতেন। তিনি মঞ্চে গায়িকা এস. জানকীর উনারু উনারু গানটি পরিবেশন করার জন্য বেশ জনুপ্রিয় হয়ে উঠেছিলেন। তার সঙ্গীত শিক্ষক গীতিকার সন্তোষ ভার্মা ফিল্মফেয়ার পুরস্কারে মনোনীত হয়েছিলেন। \nযখন রঞ্জিনী দ্বাদশ শ্রেণীতে পড়েন, তখন তাকে তুলসিদাস পরিচালিত মেলাভার্যাথে মালাখাক্কুত্তিকল সিনেমার একটি গানের রেকর্ডিংয়ের জন্য ডাকা হয়েছিল। তিনি জাতীয় পুরস্কারপ্রাপ্ত গায়ক কে এস চিত্রা এবং সন্তোষ কেশবের সাথে গান গেয়েছিলেন।\nবিভিন্ন চলচ্চিত্রে গান গেয়ে এবং মঞ্চ অনুষ্ঠানে সংগীত প্রদর্শনের পর রঞ্জিনির জনপ্রিয়তা ঊর্ধ্বমুখী হয়ে ওঠে। তিনি পাঁচটি ভিন্ন ভিন্ন ভাষার ২০০ টিরও বেশি সিনেমায় তিনি গান গেয়েছেন। তিনি চাণক্য সিনেমার জন্য প্লেব্যাক গান গেয়ে তামিল বিনোদন জগতে আত্মপ্রকাশ করেন। খেলেইঁ হাম জি জান সে সিনেমায় নেপথ্য সংগীতশিল্পী হিসাবে তিনি হিন্দি সিনেমা জগতে আত্মপ্রকাশ করেন।  \nনা বাঙ্গারু তাল্লি সিনেমার চিরু চিলাকে গানটি গায়নের মাধ্যমে তিনি তেলুগু চলচ্চিত্র জগতে আত্মপ্রকাশ করেন। তিনি তিনটি মালায়ালাম ছবিতেও অভিনয় করেছেন যেগুলি হল, ২০০৯ সালের মোহনলাল অভিনীত রেড অ্যাকিলিস, ২০১০ সালের মামুট্টি অভিনীত দ্রোণ এবং ২০১৭ সালের বাশিরিন্তে প্রেমলেখানম । \nতিনি ইলিয়ারাজা, এম জয়চন্দ্রন, আলফোনস, জ্যাসি গিফট, দীপক দেব, বিশাল ভরদ্বাজ, শঙ্কর মহাদেবন এবং আরও অনেকের মতো বড় শিল্পীদের সাথে কাজ করেছেন।   \n\n\n== তথ্যসূত্র =="}