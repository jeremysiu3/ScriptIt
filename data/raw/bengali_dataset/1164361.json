{"pageid": 1164361, "title": "মৃধা বনাম মৃধা", "url": "https://bn.wikipedia.org/wiki?curid=1164361", "content": "মৃধা বনাম মৃধা ২০২১ সালে নির্মিত একটি বাংলাদেশী চলচ্চিত্র। রনি ভৌমিক পরিচালিত এই চলচ্চিত্রে প্রধান চরিত্রগুলোতে অভিনয় করেছেন সিয়াম আহমেদ, নোভা ফিরোজ ও তারিক আনাম খান।\n\n\n== কুশীলব ==\nসিয়াম আহমেদ – আশফাকুল মৃধা\nনোভা ফিরোজ – ঐশী\nতারিক আনাম খান – আশরাফুল মৃধা\nসানজিদা প্রীতি – ব্যারিস্টার শারলিন\nনিমা রহমান – বিচারক\nমিলন ভট্টাচার্য্য – মোজাম্মেল\nমাসুদুল আমিন রিন্টু – বস\nতৌফিকুল ইমন – ঐশীর বাবা\nঅংশুমান চ্যাটার্জি – শারলিনের বাবা\n\n\n== নির্মাণ ও মুক্তি ==\nতীর নিবেদিত টফি অরিজিনাল চলচ্চিত্র মৃধা বনাম মৃধার শুটিং শুরু হয় ২০২১ সালের ফেব্রুয়ারিতে এবং আগস্ট মাসে তা শেষ হয়। রায়হান খানের সংলাপ ও চিত্রনাট্যে চলচ্চিত্রটি পরিচালনা করেছেন রনি ভৌমিক। এটি ছিল রনি ভৌমিক পরিচালিত প্রথম পূর্ণদৈর্ঘ্য চলচ্চিত্র। চলচ্চিত্রটির শুটিং হয়েছে ঢাকা ও চট্টগ্রামে, অডিও ও গ্রাফিক্সের কাজ হয়েছে ঢাকায়, শব্দ ও ফলির কাজ করা হয়েছে ভারতের চেন্নাইয়ে আর কালার কারেকশন করা হয়েছে কলকাতায়। চলচ্চিত্রটির আবহসংগীত তৈরি করেছেন ইমন সাহা এবং সাউন্ড মিক্সিং করেছেন মার্কিন যুক্তরাষ্ট্রের জেরিমি হাওয়ার্ড।\n১২ ডিসেম্বর সেন্সর বোর্ড থেকে চলচ্চিত্রটি মুক্তির অনুমোদন পায়। ২০ ডিসেম্বর ঢাকায় এর প্রিমিয়ার অনুষ্ঠিত হয়। এরপর ২৪ ডিসেম্বর বাংলাদেশের ৩০টি সিনেমা হলে মুক্তি পায় চলচ্চিত্রটি। ২০২২ সালে ঈদুল ফিতর উপলক্ষে অনলাইন প্ল্যাটফর্ম \"টফি\"-তে মুক্তি পায় চলচ্চিত্রটি। প্রচারিত হয় মাছরাঙা টিভিতেও।\n\n\n== সাউন্ডট্র্যাক ==\n\n\n=== গানের তালিকা ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মৃধা বনাম মৃধা  (ইংরেজি)\nবাংলা মুভি ডেটাবেজে মৃধা বনাম মৃধা\nটফিতে মৃধা বনাম মৃধা"}