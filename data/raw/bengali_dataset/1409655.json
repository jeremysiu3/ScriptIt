{"pageid": 1409655, "title": "ক্লারমন্ট কোলফ্যাক্স স্মিথ", "url": "https://bn.wikipedia.org/wiki?curid=1409655", "content": "ক্লারমন্ট কোলফ্যাক্স স্মিথ (২৮ নভেম্বর ১৮৬৮ - ৫ ডিসেম্বর ১৯৩৯) একজন মার্কিন শিক্ষাবিদ, চিকিৎসক এবং রাজনীতিবিদ ছিলেন।\nস্মিথ ২৮ নভেম্বর ১৮৬৮ সালে জন্মগ্রহণ করেন, তিনি কাউন্টি পাবলিক স্কুলে পড়াশোনা করেন এবং হারলানে হাই স্কুল শেষ করেন, তারপরে একজন স্কুল শিক্ষক হন। শিক্ষায় কলেজ-স্তরের কোর্স করার পর, তিনি ফন্টানেলের স্কুল সুপারিনটেনডেন্ট নির্বাচিত হন। স্মিথ নর্থওয়েস্টার্ন মেডিকেল স্কুলে নথিভুক্ত হবার পর সুপারিনটেন্ডের পদ থেকে পদত্যাগ করেন। তারপর তিনি ১৯০৪ সালে স্নাতক হন। তার চিকিৎসাগত যোগ্যতা অর্জনের পর, স্মিথ ক্লার্কসভিলে চলে যান এবং চিকিৎসা চর্চা শুরু করেন। \nস্মিথ ১৯৩৪ সালে রিপাবলিকান পার্টির প্রার্থী হিসাবে তার প্রথম রাজ্য আইনসভা নির্বাচনে জয়লাভ করেন এবং ১৪ জানুয়ারী ১৯৩৫ থেকে ১০ জানুয়ারী ১৯৩৭ পর্যন্ত আইওয়া হাউস অফ রিপ্রেজেন্টেটিভের ডিস্ট্রিক্ট ৭৩ এর দায়িত্ব পালন করেন। তারপরে তিনি আইওয়া সিনেটে নির্বাচিত হন এবং ৫ ডিসেম্বর ১৯৩৯-এ ক্লার্কসভিলে তার বাড়িতে মৃত্যুর আগ পর্যন্ত ডিস্ট্রিক্ট ৩৯ আসনে অধিষ্ঠিত ছিলেন। \n\n\n== তথ্যসূত্র =="}