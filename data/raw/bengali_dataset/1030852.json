{"pageid": 1030852, "title": "থিয়েন য়ি আ না", "url": "https://bn.wikipedia.org/wiki?curid=1030852", "content": "থিয়েন য়ি আ না (ভিয়েতনামী: Thiên Y A Na) একজন ভিয়েতনামি দেবী। তিনি ভিয়েতনামি লোকধর্ম এবং মাতৃদেবী ধর্ম দাও মাউ-তে পূজিত হন। তিনি দেবী পো নগর বা ইয়ান পো নগর নামেও পরিচিত। এটি অনেকেই বিশ্বাস করেন যে থিয়েন য়ি আ না নামে পরিচিত দেবি আসলে চাম দেবী পো নগরের ভিয়েতনামীয় সংস্করণ, যার অর্থ \"রাজ্যের দেবী\"। ভিয়েতনামের চাম জনগণ ভারত দ্বারা অনেক বেশি প্রভাবিত হয়েছিল এবং এটি মনে করা হয় যে পো নগর ভারতীয় ভগবতী দেবীর বৈশিষ্ট্যযুক্ত। থিয়েন য়ি আ না দেবীর পূজা-অর্চনা ভিয়েতনামে বিশেষত মহিলাদের মধ্যে জনপ্রিয়। লেন দোং অনুষ্ঠানের মাধ্যমে তার উপাসনা করা হয়। সর্বশেষ বেশ কয়েক শতক ধরে তাকে উৎসর্গ করে বেশকিছু মন্দির ও মঠ নির্মিত হয়েছে।\n\n\n== উপাসনালয় ==\nভিয়েতনাম জুড়ে থিয়েন য়ি আ না'কে উৎসর্গ করে নির্মিত অনেকগুলো মঠ ও মন্দির রয়েছে। এই মন্দিরগুলোর মধ্যে সর্বাধিক বিখ্যাত হল হুয়েতে অবস্থিত থিয়েন য়ি আ না মন্দির। মন্দিরটির অবস্থান হুং নদীর (ভিয়েতনামী: Sông Hương, বাংলা: সুগন্ধি নদী) বাম তীরে  এবং আধুনিক ন্যা চাংয়ের নিকটে পো নগর মন্দিরের কাছাকাছি।\n\n\n== তথ্যসূত্র =="}