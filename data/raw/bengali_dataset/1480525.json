{"pageid": 1480525, "title": "এলিফ বেরা গোক্কির", "url": "https://bn.wikipedia.org/wiki?curid=1480525", "content": "এলিফ বেরা গোক্কির (তুর্কি: Elif Berra Gökkır; জন্ম: ১১ নভেম্বর ২০০৭; এলিফ গোক্কির নামে সুপরিচিত) হলেন একজন তুর্কি তীরন্দাজ, যিনি তুরস্কের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২৩ সালে তীরন্দাজীতে অভিষেক করা গোক্কির তুরস্কের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nএলিফ বেরা গোক্কির ২০০৭ সালের ১১ই নভেম্বর তারিখে তুরস্কে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nগোক্কির তুরস্কের প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩১টি ১০ পয়েন্ট অর্জন করে সর্বমোট ৬৭১ পয়েন্ট নিয়ে তিনি ৫ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৬০তম স্থান অধিকারী মালয়েশিয়ার নুরুল ফাজিলের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর কোয়ার্টার-ফাইনালে জন হুন-ইয়ংয়ের কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং মেতে গাজোজ একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৩৪৭ পয়েন্ট নিয়ে ৬ষ্ঠ স্থান অধিকার করেছিল। অতঃপর ১৬ দলের পর্বে জাপানের কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে এলিফ বেরা গোক্কির (ইংরেজি)\nঅলিম্পিকস.কমে এলিফ বেরা গোক্কির (ইংরেজি)\nতুর্কি জাতীয় অলিম্পিক কমিটিতে এলিফ বেরা গোক্কির (তুর্কী)"}