{"pageid": 1345338, "title": "চিরস্থায়ী স্টু", "url": "https://bn.wikipedia.org/wiki?curid=1345338", "content": "পারপেচুয়াল স্ট্যু অথবা চিরস্থায়ী স্ট্যু, যা হান্টারস পট   বা হান্টারের স্টু নামেও পরিচিত, এটি এমন একটি পাত্র যার মধ্যে যে কোনো খাদ্যসামগ্রী রাখা হয় এবং রান্না করা হয়। এই পাত্রটিকে সবসময় কোনো না কোন খাদ্যবস্তুতে ভরে রাখার রীতি আছে।   সঠিকভাবে রক্ষণাবেক্ষণ করলে এই জাতীয় খাবার কয়েক দশক বা তার বেশি সময় ধরে রান্না করা যেতে পারে। চিরস্থায়ী স্টুতে তৈরি খাবারগুলি সুগন্ধযুক্ত হিসাবে বর্ণনা করা হয়েছে কারণ উপাদানগুলি যেভাবে একত্রিত হয় তাতে খাবারের স্বাদ ও গন্ধ বর্ধিত হয়। \nআগস্ট ২০১৪ থেকে এপ্রিল ২০১৫ এর মধ্যে নিউ ইয়র্কের একটি রেস্তোরাঁ আট মাসেরও বেশি সময় ধরে একই চিরস্থায়ী স্টু (একটি মাস্টার স্টক ) থেকে ঝোল পরিবেশন করেছিল।  \nএকজন লেখক দাবি করেছিল যে, ১৫ শতক থেকে দ্বিতীয় বিশ্বযুদ্ধ পর্যন্ত পট-আউ-ফিউ- এর একটি ব্যাচ পার্পিগন্যানে স্থায়ী স্টু হিসাবে রক্ষণাবেক্ষণ করা হয়েছিল। তখন জার্মান দখলদারিত্বের কারণে স্টু তৈরির উপাদানগুলি শেষ হয়ে গিয়েছিল।  \nকিছু দক্ষিণ ও পূর্ব এশিয়ার দেশে চিরস্থায়ী স্টুর ঐতিহ্যকে এখনও জীবিত রাখা হয়েছে।\nথাইল্যান্ডের ব্যাংককের ওয়াটানা পানিচ রেস্তোরাঁ ৪৮ বছর ধরে একই চিরস্থায়ী স্টু থেকে ঝোলের রক্ষণাবেক্ষণ অব্যাহত রেখেছে  ( ২০২৩ -এর হিসেব অনুযায়ী) \nজাপানের খাদ্য শিল্প এখনও কিছু ঐতিহ্যবাহী খাবারে চিরস্থায়ী স্টু রক্ষন করে রাখে, উদাহরণস্বরূপ রামেন এবং ওডেন।\nওটাফুকু, জাপানের প্রাচীনতম ওডেন রেস্তোরাঁগুলির মধ্যে একটি, ১৯৪৫ সাল থেকে প্রতিদিন একই চিরস্থায়ী স্টু -এর ঝোল গরম করে রক্ষন করছে।   \n\n\n== উপাদান ==\nএকটি চিরস্থায়ী স্টুতে বিভিন্ন উপাদান ব্যবহার করা যেতে পারে। যেমন মূল শাকসবজি এবং কন্দ ( পেঁয়াজ, গাজর, রসুন, পার্সনিপ, শালগম, ইত্যাদি) এবং বিভিন্ন মাংস।  এই সকল উপাদানের সমাবেশে চিরস্থায়ী স্টু প্রস্তুত করা হয়।\n\n\n== তথ্যসূত্র =="}