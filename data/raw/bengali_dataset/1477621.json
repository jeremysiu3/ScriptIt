{"pageid": 1477621, "title": "লি চংইউয়ান", "url": "https://bn.wikipedia.org/wiki?curid=1477621", "content": "লি চংইউয়ান (জন্ম: ১৯ আগস্ট ২০০২) হলেন একজন চীনা তীরন্দাজ, যিনি চীনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nচংইউয়ান চীনের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nলি চংইউয়ান ২০০২ সালের ১৯শে আগস্ট তারিখে চীনের হনানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nচংইউয়ান চীনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩০টি ১০ পয়েন্ট অর্জন করে সর্বমোট ৬৫৮ পয়েন্ট নিয়ে তিনি ৩৮তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২৭তম স্থান অধিকারী গ্রেট ব্রিটেনের অ্যালেক্স ওয়াইজের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি কাও ওয়েনছাও এবং ওয়াং ইয়ানের সাথে চীনা দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯২টি ১০ পয়েন্ট অর্জন করে সর্বমোট ১৯৯৮ পয়েন্ট নিয়ে ৪র্থ স্থান অধিকার করেছিল। অতঃপর কোয়ার্টার-ফাইনালে তারা চীনা তাইপেইকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে দক্ষিণ কোরিয়ার কাছে ৫–১ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা তুরস্কের কাছে পরাজিত হয়েছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লি চংইউয়ান (ইংরেজি)"}