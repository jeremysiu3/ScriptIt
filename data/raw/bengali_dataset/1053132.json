{"pageid": 1053132, "title": "পার্ক টাউন, চেন্নাই", "url": "https://bn.wikipedia.org/wiki?curid=1053132", "content": "পার্ক টাউন দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল। এটি চেন্নাইয়ের ঐতিহাসিক জনপদ জর্জ টাউনের পার্শ্ববর্তী শুধু তাই নয় এই লোকালয়টিও ব্রিটিশ ভারতের মাদ্রাজ শহরের পুরনো অঞ্চল গুলির একটি। লোকালয়ের নামটি এসেছে রিপন বিল্ডিংয়ের কাছাকাছি অবস্থিত পিপল'স পার্ক থেকে। বহু ইউরোপীয়দের বাসস্থান হওয়ার জন্য এই লোকালয়টি পূর্বে হোয়াইট টাউন নামে পরিচিত ছিল।\nযোগাযোগ ব্যবস্থায় উন্নতির সাথে এটি পরিবহনের অন্যতম হাবে পরিণত হয়েছে, চেন্নাই শহরতলীর তিনটি লাইন এবং চেন্নাই এম আর টি এস লাইন সমকেন্দ্রিকভাবে এই লোকালয়ে মিলিত হয়। এছাড়া এখানে রয়েছে বেশকিছু সরকারি দপ্তর।\nচেন্নাই এমআরটিএস রেলওয়ের চেন্নাই পার্ক টাউন রেলওয়ে স্টেশন এবং দক্ষিণ রেলওয়ে চেন্নাই পার্ক রেলওয়ে স্টেশন দুটি এই লোকালয়ে ও চেন্নাই সেন্ট্রাল টার্মিনাল এর বিপরীত দিকে অবস্থিত। এছাড়া চেন্নাই মেট্রো সবুজ এবং নীল লাইনদুটি এই জোনের চেন্নাই সেন্ট্রাল মেট্রো স্টেশনে এসে মিলিত হয়‌। কথা তো বলাই যায় সড়ক ব্যতিরেকে চেন্নাই পার্ক টাউন একটি এমআরটিএস তিনটি শহরতলী রেলওয়ে এবং দুটি মেট্রো লাইনের সংযোগ স্থল।\nচেন্নাই এমটিসি বাস পরিষেবার মাধ্যমে পার্ক টাউন চেন্নাই শহরের বিভিন্ন লোকালয়ের সঙ্গে যুক্ত। পুন্তমল্লী মূল সড়ক হলো এই লোকালয়ের আর্টারিয়াল সড়ক।\n\n\n== রাজনীতি ==\nপার্ক টাউন বিধানসভা কেন্দ্র চেন্নাই মধ্য লোকসভা কেন্দ্রের অন্তর্গত।\n\n\n== তথ্যসূত্র =="}