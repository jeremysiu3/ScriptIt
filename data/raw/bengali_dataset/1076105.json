{"pageid": 1076105, "title": "বাংলাদেশ–সুইডেন সম্পর্ক", "url": "https://bn.wikipedia.org/wiki?curid=1076105", "content": "বাংলাদেশ–সুইডেন সম্পর্ক বলতে বাংলাদেশ ও সুইডেনের মধ্যে আন্তরাষ্ট্রীয় সম্পর্ককে বোঝায়। স্টকহোমে বাংলাদেশের একটি দূতাবাস ও ঢাকায় সুইডেনের একটি দূতাবাস রয়েছে।\n\n\n== সম্পর্ক ==\n১৯৭১ সালে নবগঠিত বাংলাদেশকে স্বীকৃতি দেওয়া প্রথম দেশগুলোর মধ্যে সুইডেন অন্যতম। সুইডেন এবং বাংলাদেশের মধ্যে সম্পর্ক প্রধানত অপেক্ষাকৃত ব্যাপক উন্নয়নমূলক কাজে সহযোগিতা এবং ক্রমবর্ধমান বাণিজ্য বিনিময় নিয়ে গঠিত। সুইডিশ ব্যবসা ও শিল্পের জন্য বাংলাদেশ একটি দ্রুত বর্ধনশীল বাজারে পরিণত হয়েছে। প্রধানত ফ্যাশন এবং টেক্সটাইল শিল্পে পঞ্চাশেরও বেশি সুইডিশ কোম্পানি বাংলাদেশে সক্রিয়। সুইডেন সাধারণত ওয়ার্কশপ পণ্য ও টেলিকম সরঞ্জাম রপ্তানি ও বাংলাদেশ থেকে তৈরি পোশাক এবং অন্যান্য বস্ত্র আমদানি করে।\n১৯৭১ সালে বাংলাদেশের স্বাধীনতার পর থেকেই বাংলাদেশের সাথে সুইডিশ উন্নয়ন সহযোগিতা শুরু হয়। বর্তমান ফলাফল কৌশল ২০১৪-২০২০। সুইডিশ উন্নয়ন সহযোগিতা মানবাধিকার ও গণতন্ত্র, দারিদ্র্য হ্রাস, পরিবেশ ও জলবায়ু এবং স্বাস্থ্য বিষয়ের উপর দৃষ্টি নিবদ্ধ করে। ২০১৮ সালে দক্ষিণ বাংলাদেশের রোহিঙ্গা শরণার্থী এলাকায় সংকট প্রতিরোধের ক্ষমতা জোরদার করার লক্ষ্যে বিদ্যমান কৌশলে পঞ্চম লক্ষ্য যুক্ত করা হয়। উপ-প্রধানমন্ত্রী ইসাবেলা লাভলিন ২০১৪ সালের নভেম্বর মাসে বাংলাদেশ পরিদর্শন করেন। ২০১৭ সালের ১৫-১৬ জুন বাংলাদেশের প্রধানমন্ত্রী শেখ হাসিনা সুইডেন সফর করেন এবং সুইডিশ প্রধানমন্ত্রী স্টেফান লফভেনের সাথে সাক্ষাৎ করেন। ২০১৭ সালের নভেম্বরমাসে পররাষ্ট্রমন্ত্রী মার্গট ওয়ালস্টর্ম রাজধানী ঢাকা এবং কক্সবাজারের শরণার্থী শিবির পরিদর্শন করেন।\n\n\n== কূটনৈতিক সম্পর্ক ==\n২০২১ সালের আগস্ট মাস পর্যন্ত বাংলাদেশ স্টকহোমে একটি দূতাবাস বজায় রেখেছে। দূতাবাসের প্রধান রাষ্ট্রদূত মোঃ নজরুল ইসলাম, যিনি নরওয়ে এবং ফিনল্যান্ডের রাষ্ট্রদূতও।\n\n\n== তথ্যসূত্র =="}