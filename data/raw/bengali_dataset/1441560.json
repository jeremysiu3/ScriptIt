{"pageid": 1441560, "title": "পার্থ দাশগুপ্ত", "url": "https://bn.wikipedia.org/wiki?curid=1441560", "content": "স্যার পার্থ সারথি দাশগুপ্ত (; জন্ম ১৭ই নভেম্বর, ১৯৪২) একজন ভারতীয়-ব্রিটিশ অর্থনীতিবিদ। তিনি যুক্তরাজ্যের কেমব্রিজ বিশ্ববিদ্যালয়ের অবসরোত্তর সাম্মানিক (\"ইমেরিটাস\") ফ্রাংক র‍্যামজি অধ্যাপক এবং কেমব্রিজের সেন্ট জনস কলেজের বিশিষ্ট জ্যেষ্ঠ শিক্ষক (\"ফেলো\")।\nপরিবেশ অর্থশাস্ত্রের ভিত্তি স্থাপনের জন্য, বিশেষ করে \"অর্থনৈতিক জীবন ও প্রাকৃতিক পরিবেশের (জীববৈচিত্র্যসহ) আন্তঃক্রিয়া\"-র উপরে অগ্রণী গবেষণাকর্মের জন্য দাশগুপ্ত ২০২৩ সালে অর্থনীতিতে বিবিভিএ ফাউন্ডেশন জ্ঞানের প্রান্তসীমা পুরস্কার লাভ করেন।\n\n\n== ব্যক্তিগত জীবন ==\nদাশগুপ্ত বাংলাদেশের (তৎকালীন পূর্ববঙ্গ) ঢাকার একটি বৈদ্য ব্রাহ্মণ পরিবারে জন্মগ্রহণ করেন এবং মূলত ভারতের বারাণসী (বেনারস) শহরে বেড়ে ওঠেন। তিনি প্রখ্যাত অর্থনীতিবিদ অমিয় কুমার দাশগুপ্তের পুত্রসন্তান। ব্রিটিশ মনোচিকিৎসক ক্যারল দাশগুপ্ত তাঁর স্ত্রী। তাদের তিনটি সন্তান আছে, যাদের নাম জুবেইদা (শিক্ষা মনোবিজ্ঞানী), শমীক (দর্শনের অধ্যাপক) ও আয়েশা (জনতত্ত্ববিদ এবং পরিবার পরিকল্পনা ও প্রজনন স্বাস্থ্য বিশারদ)। দাশগুপ্তের শ্বশুর হলেন অর্থনীতিতে নোবেল স্মারক পুরস্কার বিজয়ী জেমস মিড।\n\n\n== শিক্ষা ==\nদাশগুপ্ত বারাণসীর রাজঘাট বেসান্ত নামের একটি ইংরেজি মাধ্যমের বিদ্যালয়ে পড়াশোনা করেন। ১৯৫৮ সালে ম্যাট্রিকুলেশন উপাধি লাভ করে দিল্লি বিশ্ববিদ্যালয়ের হংস রাজ কলেজ মহাবিদ্যালয় থেকে ১৯৬২ সালে পদার্থবিজ্ঞানে স্নাতক উপাধি লাভ করেন। এরপর ইংল্যান্ডের কেমব্রিজের ট্রিনিটি কলেজ থেকে ১৯৬৫ সালে গণিতশাস্ত্রে স্নাতক পাঠক্রম শেষ করেন। সেসময় তিনি বিশ্ববিদ্যালয়ের \"অ্যাপসলস\" নামের একটি সুপরিচিত আলোচনা সমাজের সদস্য নির্বাচিত হয়েছিলেন। ১৯৬৮ সালে তিনি কেমব্রিজ থেকে অর্থনীতিতে (অর্থশাস্ত্রে) ডক্টরেট উপাধি অর্জন করেন; তাঁর অভিসন্দর্ভের শিরোনাম ছিল পপুলেশন, গ্রোথ অ্যান্ড নন-ট্রান্সফারেবল ক্যাপিটাল (ইনভেস্টিগেশনস ইন দ্য থিওরি অভ অপটিমাম ইকোনমিক গ্রোথ) (Population, growth and non-transferable capital (investigations in the theory of optimum economic growth), অর্থাৎ \"জনসংখ্যা, প্রবৃদ্ধি ও অ-হস্তান্তরযোগ্য পুঁজি (কাম্যতম অর্থনৈতিক প্রবৃদ্ধির তত্ত্ব বিষয়ক তদন্ত)) তাঁর ডক্টরেট তত্ত্বাবধায়ক ছিলেন নোবেল বিজয়ী অর্থনীতিবিদ (১৯৯৬) জেমস মারলিস, যিনি নিজেও \"অ্যাপসলস\" সমিতির একজন সদস্য ছিলেন।\n\n\n== নির্বাচিত প্রকাশিত গ্রন্থ ও রচনাবলী ==\nGuidelines for Project Evaluation (with S. A. Marglin and A. K. Sen), United Nations, 1972.\nEconomic Theory and Exhaustible Resources (with G. M. Heal), Cambridge University Press, 1979.\n\"Utilitarianism, information and rights\" in Sen, Amartya; Williams, Bernard, সম্পাদকগণ (১৯৮২)। Utilitarianism and beyond। Cambridge: Cambridge University Press। পৃষ্ঠা 199–218। আইএসবিএন 9780511611964। \nThe Control of Resources, Harvard University Press, 1982.\nAn Inquiry into Well-Being and Destitution. Oxford: Clarendon, 1993. (Pub. description)\nSocial Capital: A Multifaceted Perspective (co-editor with Ismail Serageldin). Washington, D.C.: World Bank, 2000. * (book preview except pp. 217–401, 403–25)\nHuman Well-Being and the Natural Environment. Oxford: Oxford University Press, 2001, Rev. ed. 2004.\nEconomics: A Very Short Introduction. Oxford: Oxford University Press, 2007. (OUP Website)\nSelected Papers of Partha Dasgupta: Vol.1, Institutions, Innovations, and Human Values; Vol. 2, Poverty, Population, and Natural Resources. Oxford: Oxford University Press, 2010.\n\n\n== তথ্যসূত্র ==\n\n\n== বহিঃসংযোগ ==\n\nপার্থ দাশগুপ্তের ব্যক্তিগত ওয়েবসাইট\nঅধ্যাপক পার্থ দাশগুপ্তের নীড়পাতা\nভ্যাটিক্যান নগরীর পূণ্যপিতার সামাজিক বিজ্ঞান অ্যাকাডেমির আন্তর্জাল সাইটে দাশগুপ্তের পাতা\nঅ্যালান ম্যাকফার্লেনের কাছে দেওয়া ভিডিও সাক্ষাৎকার (২০১০-এর ৬ই এপ্রিল)\nইউটিউবে \"Partha Dasgupta: How Biodiversity Underpins Economic Prosperity\"\nগণিত উদ্ভববিজ্ঞান প্রকল্পে পার্থ দাশগুপ্ত\nটেমপ্লেট:Presidents of the European Economic Association\nটেমপ্লেট:FRS 2004"}