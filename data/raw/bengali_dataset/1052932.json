{"pageid": 1052932, "title": "আন্দ্রেয়া মেজা", "url": "https://bn.wikipedia.org/wiki?curid=1052932", "content": "আলাম আন্ড্রেয়া মেজা কারমোনা (জন্ম ১৩ আগস্ট ১৯৯৪) হচ্ছে একজন মেক্সিকীয় মডেল এবং সুন্দরী প্রতিযোগিতার শিরোনামধারী, যিনি মিস ইউনিভার্সের ২০২০ সালে মুকুট অর্জন করেছেন। এই শিরোপা জয়ে তিনি মিস ইউনিভার্স জয়ী তৃতীয় মেক্সিকীয় মহিলা হয়েছেন।\n\n\n== প্রাথমিক জীবন ও শিক্ষা ==\n২০২০ সালের মিস ইউনিভার্স হলেন অ্যান্ড্রিয়া মেজা। বিশ্বের ৬৯তম মিস ইউনিভার্স হলেন তিনি।\nতাঁর পুরো নাম আলমা অ্যান্ড্রিয়া মেজা কারমোনা। ২৬ বছরের এই তরুণীর জন্ম মেক্সিকোর চিহুয়াহুয়া শহরে। বোনের মধ্যে বড় অ্যান্ড্রিয়া। স্কুলের গণ্ডি পেরনোর পর চিহুয়াহুয়া বিশ্ববিদ্যালয় থেকেই সফটওয়্যার ইঞ্জিনিয়ার হন তিনি। ২০১৭ সালে ইঞ্জিনিয়ারিংয়ের ডিগ্রি অর্জন করে মেক্সিকোর একটি সংস্থায় কাজে যোগ দিয়েছিলেন তিনি।\n\n\n== মিস ইউনিভার্স বিজয় ==\n২০১৫ সাল থেকে মডেলিং করতে শুরু করেছিলেন অ্যান্ড্রিয়া। ২০১৬ সালে মিস ওয়ার্ল্ড মেক্সিকোর প্রতিযোগী হিসাবে নির্বাচিত হন তিনি। ওই বছর মিস ওয়ার্ল্ড প্রতিযোগিতায় শেষ পাঁচে পৌঁছেছিলেন তিনি।\n২০১৭ সালে তিনি মিস ওয়ার্ল্ড মেক্সিকো হন। এর পর ওই বছর অনুষ্ঠিত মিস ওয়ার্ল্ড প্রতিযোগিতায় মেক্সিকোর প্রতিনিধিত্ব করেছিলেন। ওই বছর মিস ওয়ার্ল্ড হয়েছিলেন ভারতের মানুসি চিল্লর। অ্যান্ড্রিয়া দ্বিতীয় হয়েছিলেন।\nমিস ইউনিভার্স ২০২০-তে অংশ নেন তিনি। ২০২০ সালের প্রতিযোগিতা অতিমারির কারণে স্থগিত ছিল এত দিন। ১৬ মে সেটি সম্পন্ন হয় ফ্লোরিডার একটি হোটেলে।\n৭৪ জন প্রতিযোগীর মধ্যে থেকে প্রথম ২১ জনে উঠে আসা। তার পর প্রথম ১০ জনের মধ্যে চলে আসা। তারপর প্রথম ৫ জনের মধ্যে জায়গা করে নেওয়া এবং অবশেষে মিস ইউনির্ভাসের শিরোপা মাথায় তুলে নেন তিনি।\nবিচারকেরা তাঁকে প্রশ্ন করেন, নিজের দেশের নেতা হলে কী ভাবে এই অতিমারি পরিস্থিতি তিনি নিয়ন্ত্রণ করতেন?\nঅ্যান্ড্রিয়া জানান, তিনি নেতা হলে সংক্রমণ অনেকটা ছড়ানোর আগেই লকডাউন করে দিতেন। কারণ তিনি মনে করেন অতিমারির সঙ্গে লড়ার এটাই একমাত্র উপায়।\n\n\n== তথ্যসূত্র ==\n\n\n== বহিঃসংযোগ =="}