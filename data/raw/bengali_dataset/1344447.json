{"pageid": 1344447, "title": "সুভদ্রা প্রধান", "url": "https://bn.wikipedia.org/wiki?curid=1344447", "content": "সুভদ্রা প্রধান (জন্ম ৫ই জুন ১৯৮৬) হলেন একজন ভারতীয় ফিল্ড হকি খেলোয়াড়। তিনি ভারতের ওড়িশা রাজ্যের সুন্দরগড়ের সৌনামারায় জন্ম গ্রহণ করেন।\n\n\n== প্রাথমিক জীবন ==\nসুভদ্রা প্রধান ১৯৮৬ সালের ৫ই জুন ওড়িশার একটি ছোট শহর সৌনামারায় একটি আদিবাসী পরিবারে জন্মগ্রহণ করেছিলেন। তিনি বিরসা মুন্ডা স্কুলে এবং পাতিয়ালার খালসা কলেজে প্রাক-বিশ্ববিদ্যালয় শিক্ষা লাভ করেন। তিনি তাঁর প্রাথমিক দিনগুলিতে রাউরকেলার পানপোশ হকি হোস্টেলে শিক্ষকতা করতেন এবং ১৯৯৭ সালে হকিতে তাঁর খেলোয়াড় জীবন শুরু করেন।\n\n\n== কর্মজীবন ==\nসুভদ্রা প্রধানকে ২০০০ সালে ভারতের জুনিয়র দলে অন্তর্ভুক্ত করা হয়েছিল এবং ২০০৪ সালের অক্টোবর / নভেম্বরে তিনি জুনিয়র দলকে জুনিয়র এশিয়া কাপে নেতৃত্ব দিয়েছিলেন, তাঁর নেতৃত্বে ভারতের জুনিয়র দল তৃতীয় স্থান অর্জন করেছিল। তিনি ২০০৩ সালে সিনিয়র দলে আত্মপ্রকাশ করেন। ২০০৪ সালে এশিয়া কাপে স্বর্ণপদক এবং ২০০৬ কমনওয়েলথ গেমসে রৌপ্য পদক জিতেছিল যে ভারতীয় দল, সুভদ্রা সেই সিনিয়র দলের একজন সদস্য ছিলেন। ২০০৭ সালে, সুভদ্রা  একটি ইউরোপীয় ক্লাবের হয়ে খেলেন, তিনি এবং জসজিত কৌর হলে প্রথম ভারতীয় মহিলা যাঁরা এই কৃতিত্ব অর্জন করেছিলেন। তাঁরা ২০০৭ সালে ডাচ ক্লাব এইচসি ডেন বোশের হয়ে খেলেছিলেন। তিনি ২০০৯ সালের এশিয়া কাপে 'প্লেয়ার অফ দ্য টুর্নামেন্ট' হিসেবে নির্বাচিত হন। এই টুর্নামেন্টে ভারত দ্বিতীয় হয়েছিল।\n\n\n== ব্যক্তিগত জীবন ==\nসুভদ্রা প্রধান ২০০৯ সালের এপ্রিল মাসে প্রদীপ নায়েককে বিয়ে করেন। সুভদ্রা দক্ষিণ পূর্ব রেলওয়েতে কর্মরত এবং বর্তমানে রাঁচিতে অবস্থান করছেন।\n\n\n== পুরস্কার ও সম্মাননা ==\n২০০৬ সালে, ভারতীয় হকিতে তাঁর অবদানের জন্য তাঁকে একলব্য পুরস্কারে ভূষিত করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nভারতীয়হকিতে প্রোফাইল\nটেমপ্লেট:ভারত এফএইচডব্লিউ স্কোয়াড ২০০৪ এশিয়া কাপটেমপ্লেট:ভারত এফএইচডব্লিউ স্কোয়াড ২০০৬ এশিয়ান গেমসটেমপ্লেট:ভারত এফএইচডব্লিউ স্কোয়াড ২০০৬ কমনওয়েলথ গেমসটেমপ্লেট:ভারত এফএইচডব্লিউ স্কোয়াড ২০০৯ এশিয়া কাপ"}