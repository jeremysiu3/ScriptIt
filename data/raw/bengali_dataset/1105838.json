{"pageid": 1105838, "title": "ইয়ারমুক শিবির", "url": "https://bn.wikipedia.org/wiki?curid=1105838", "content": "ইয়ারমুক শিবির (আরবি: مُخَيَّم ٱلْيَرْمُوْك/এএলএ-এলসি: Muḵayyam al-Yarmūk, আইপিএ: [mu.xaj.jam al.yær.mʊ:k]) হল ২.১১-বর্গকিলোমিটার (৫২০-একর) এলাকাজুড়ে থাকা দামেস্ক শহরের একটি জেলা। এখানে ফিলিস্তিনিরা বসবাস করেন, এছাড়া এখানে হাসপাতাল এবং স্কুল রয়েছে। এটি দামেস্কের কেন্দ্র থেকে ৮ কিলোমিটার (৫.০ মাইল) দূরে এবং পৌরসভার সীমানার মধ্যে অবস্থিত (তবে ১৯৫৭ সালে প্রতিষ্ঠার সময় তা ছিল না)। ইয়ারমুক একটি \"বেসরকারী\" শরণার্থী শিবির। এটি এখন একটি জনবহুল এলাকা। এটি সিরিয়ার বৃহত্তম ফিলিস্তিনি উদ্বাস্তু সম্প্রদায়ের আবাসস্থল ছিল। জুন ২০০২ পর্যন্ত, ইয়ারমুকে ১,১২,৫৫০ জন নিবন্ধিত শরণার্থী বাস করত।\nসিরিয়ার গৃহযুদ্ধের সময়, ২০১২ সালে ইয়ারমুক শিবির এলাকায় সিরীয় সেনা সরকারী বাহিনী কর্তৃক সমর্থিত PFLP-GC এবং মুক্ত সিরীয় সেনাবাহিনীর মধ্যে তীব্র লড়াই হয়। তারপরে শিবিরটি বিভিন্ন দল দখল করে এবং বিভিন্ন ত্রান সরবরাহে বাধার সৃষ্টি করে, যার ফলে ক্ষুধা,  রোগ এবং উচ্চ মৃত্যুর হার দেখা দেয়। ফলে অনেকে এখান থেকে চলে যায়। ২০১৪ সালের শেষ নাগাদ, শিবিরের জনসংখ্যা মাত্র ২০,০০০ জনে নেমে আসে।\n২০১৫ সালের এপ্রিলের শুরুতে, ইয়ারমুক শিবিরের বেশিরভাগ অংশ ইসলামিক স্টেট অফ ইরাক অ্যান্ড দ্য লেভান্ট কর্তৃক দখল হয়, যা ফিলিস্তিনি মিলিশিয়া আকনাফ বাইত আল-মাকদিসের সাথে সশস্ত্র সংঘর্ষের জন্ম দেয়। তখন জনসংখ্যা ১৮,০০০ জনে নেমে আসে বলে অনুমান করা হয়। এপ্রিল/মে ২০১৮-এ তীব্র লড়াইয়ের পর, সিরিয়ার সরকারী বাহিনী শিবির দখল করে, এর জনসংখ্যা এখন ১০০-২০০-এ নেমে এসেছে।\n\n\n== ইতিহাস ==\n\n\n=== প্রতিষ্ঠা ===\n২.১১ বর্গকিলোমিটার (০.৮১ বর্গমাইল) জমির উপর শরণার্থীদের থাকার জন্য ১৯৫৭ সালে ইয়ারমুক তৈরী করা হয়। যদিও এটি সরকারীভাবে শরণার্থী শিবির হিসাবে স্বীকৃত ছিল না, তবে শহরের এই সেক্টরে যাওয়ার রাস্তার চিহ্নগুলিতে মুখয়্যাম আল-ইয়ার্মুক লেখা ছিল, যার অর্থ \"ইয়ারমুক শিবির\"।  প্রশাসনিকভাবে, ইয়ারমুক হল দামেস্ক গভর্নরেটের একটি শহর ।\n\n\n== তথ্যসূত্র =="}