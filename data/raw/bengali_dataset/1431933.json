{"pageid": 1431933, "title": "উলমাস আল-হাজিব মসজিদ", "url": "https://bn.wikipedia.org/wiki?curid=1431933", "content": "উলমাস আল-হাজিব মসজিদ বা আমির উলমাস আল-হাজিবে সমাধিস্তম্ভ মসজিদ মিশরের কায়রোতে অবস্থিত একটি ঐতিহাসিক মসজিদ এবং সমাধি। এটি সাইফ আল-দিন উলমাস নামে একজন মামলুক কর্মকর্তা দ্বারা অর্থ ব্যয়ের মাধ্যমে এর নির্মাণ ১৩২৯-১৩৩০ সালে সম্পন্ন হয়েছিল।\n\n\n== ইতিহাস ==\nসাইফ আল-দিন উলমাস মামলুক সুলতান আল-নাসির মুহাম্মদের অধীনে একজন আমির (সেনাপতি বা উচ্চপদস্থ কর্মকর্তা) ছিলেন। তিনি মামলুক পদমর্যাদার মধ্য দিয়ে একজন জাশঙ্কির (খাদ্যপরীক্ষক), তারপর একজন হাজিব (চেম্বারলেইন) হিসেবে উঠে আসেন এবং অবশেষে সুলতানের ডেপুটি হন।\nউলমাস মসজিদটি কায়রোর দুর্গের পশ্চিমে অবস্থিত হাদারাত আল-বাকার নামে পরিচিত একটি পাড়ায় নির্মিত হয়েছিল। মসজিদের প্রবেশদ্বারে একটি শিলালিপিরয়েছে, মসজিদটির ভিত্তি ৭২৯ হিজরি সন (১৩২৮-১৩২৯ খ্রি.) এবং এটি ৭৩০ হিজরি সন (১৩২৯-১৩৩০ খ্রি) এর সমাপ্তির তারিখ। সমসাময়িক লেখক আল-সাফাদির মতে, উলমাস মসজিদ এবং এর সাজসজ্জা সম্পূর্ণ করার জন্য সিরিয়া, আনাতোলিয়া এবং অন্যান্য স্থান থেকে মার্বেল আমদানি করেছিলেন।\nউলমাসকে ১৩৩৩ সালে মৃত্যুদণ্ড দেওয়া হয়েছিল, মসজিদটি সম্পূর্ণ হওয়ার তিন বছর পরে, মূলত সুলতানের বিরুদ্ধে ষড়যন্ত্র করার সন্দেহে উলমাসকে মৃত্যুদণ্ড দেওয়া হয়েছিল। উলমাসকে তার তৈরিকৃত মসজিদ সংলগ্ন মাজারে দাফন করা হয়েছিল।\n১৭১৩ সালে, উসমানীয় যুগে মসজিদের মিনারটি ভেঙে পড়ে যায় এবং বর্তমান আকারে পুণরায় নির্মাণ করা হয়। তৎকালীন কারিগররা মসজিদটি নির্মাণে পুরানো মিনারের পাথর পুনরায় ব্যবহার করে এবং মামলুক শৈলীতে মিনারটি পুনর্নির্মাণের চেষ্টা করেছিল, কিন্তু মামলুক যুগের কারুকার্যের সাথে তৎকালীন কারিগররা তাল মেলাতে পারেনি। ২১ শতকের প্রথম দিকে, মসজিদটি বন্ধ হয়ে যায় এবং বন্যার জন্য ক্ষতির সম্মুখীন হয়। মসজিদটি স্থানীয় মিশরীয় সংস্থার দ্বারা পুনরুদ্ধার করার পর এটি ২০১০ সালে পুনরায় খোলা হয়েছিল।\n\n\n== তথ্যসূত্র =="}