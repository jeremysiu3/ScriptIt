{"pageid": 1442701, "title": "কসমস ২", "url": "https://bn.wikipedia.org/wiki?curid=1442701", "content": "কসমস ২ (রুশ: Космос 2; অর্থ: কসমস ২), যা ১এমএস নং. ১ নামেও পরিচিত এবং পশ্চিমাদের নিকট স্পুটনিক ১২ নামে পরিচিত, হলো প্রযুক্তি প্রদর্শন এবং আয়নোস্ফিয়ারিক গবেষণার জন্য ১৯৬২ সালে মহাশূণ্যে প্রেরণ করা একটি সোভিয়েত কৃত্রিম উপগ্রহ। এটি ছিল কসমস কর্মসূচির অধীনে প্রেরিত দ্বিতীয় কৃত্রিম উপগ্রহ এবং এমএস কর্মসূচির অংশ হিসাবে সফলভাবে কক্ষপথে পৌঁছানো প্রথম মহাকাশযান।\n\n\n== মহাকাশযান ==\nএর প্রাথমিক উদ্দেশ্য ছিলো ভবিষ্যত কৃত্রিম উপগ্রহের জন্য ব্যবস্থার উন্নয়ন করা এবং মহাজাগতিক রশ্মি ও বিকিরণ সম্পর্কে তথ্য সংগ্রহ করা। এর ভর ছিল ২৮৫ কিলোগ্রাম (৬২৮ পাউন্ড)।\n\n\n== অভিযানের বিবরণ ==\nএটিকে কসমস-২আই ৬৩এস১ নং. ৫এলকে উৎক্ষেপক যানে করে উৎক্ষেপণ করা হয়। এটি ছিল কসমস-২আই-এর চতুর্থ উড্ডয়ন এবং সফলভাবে কক্ষপথে পৌঁছানোর দ্বিতীয়টি। ১৯৬২ সালের ৬ এপ্রিল তারিখে ১৭:১৬:০০ জিএমটিতে কাপুস্টিন ইয়ারের মায়াক-২ থেকে এটিকে উৎক্ষেপণ করা হয়েছিলো। কসমস ২'কে ২১৫ কিলোমিটার (১৩৪ মাইল) অনুভূ এবং ১,৪৮৮ কিলোমিটার (৯২৫ মাইল) অপভূ, ৪৯.০° নতি-প্রবণতা এবং ১০২.৫ মিনিটের কক্ষপথ আবর্তনের সময়কাল সহ একটি নিম্ন পৃথিবী কক্ষপথে স্থাপন করা হয়। এটি ১৯৬৩ সালের ২০ আগস্ট ধ্বংসপ্রাপ্ত হয়।\nকসমস ২ ছিলো একটি ১এমএস কৃত্রিম উপগ্রহ, উৎক্ষেপণ করা দুটির মধ্যে প্রথমটি। দ্বিতীয়টিকে ১৯৬২ সালের ২৫ অক্টোবর উৎক্ষেপণ করা হয়, কিন্তু তা কক্ষপথে পৌঁছুতে ব্যর্থ হয়। যেই দুই ধরনের এমএস কৃত্রিম উপগ্রহ উৎক্ষেপণ করা হয়েছিল ১এমএস ছিলো এর প্রথম প্রকরণটি এবং এটি ২এমএস কৃত্রিম উপগ্রহ দ্বারা সফলভাবে অনুবর্তী হয়েছিলো।\n\n\n== আরও দেখুন ==\n\n১৯৬২-এ মহাকাশ যাত্রা।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:Orbital launches in 1962"}