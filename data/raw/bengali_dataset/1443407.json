{"pageid": 1443407, "title": "চীনা সাম্রাজ্য", "url": "https://bn.wikipedia.org/wiki?curid=1443407", "content": "চীনা সাম্রাজ্য (সরলীকৃত চীনা: 中华帝国; প্রথাগত চীনা: 中華帝國; ফিনিন: Zhōnghuá dìguó) খ্রিস্টপূর্ব তৃতীয় শতাব্দী থেকে খ্রিস্টীয় বিংশ শতাব্দী পর্যন্ত মূলত পূর্ব ও মধ্য এশিয়া জুড়ে বিস্তৃত একটি সাম্রাজ্য। খ্রিস্টপূর্ব ২২১-এ ছিন রাজবংশ বিভিন্ন চীনাভাষী রাজ্যগুলোকে ঐক্যবদ্ধ করে চীনা সাম্রাজ্যের প্রতিষ্ঠা করেছিল এবং ছিন রাজবংশের পতনের পরেও চীনা সাম্রাজ্য বিস্তারলভ করেছিল এবং হান রাজবংশের আমলে চীন উত্তর, দক্ষিণ ও পশ্চিমদিকে নজিরবিহীন বিস্তারলভ করেছিল। চার শতাব্দী পর থাং রাজবংশের আমলে চীন তার সাম্রাজ্যিক আমলে স্বর্ণযুগ অর্জন করেছিল, যখন চীন খ্রিস্টীয় নবম শতাব্দী অবধি বিশ্বের সবচেয়ে শক্তিশালী অর্থনৈতিক, রাজনৈতিক ও সামরিক ক্ষমতায় পরিণত হয়েছিল। তখন চীনের রাজ্যক্ষেত্র মধ্য এশিয়া, তিব্বত, মঙ্গোলিয়া, উত্তরপূর্ব এশিয়া ও দক্ষিণপূর্ব এশিয়া জুড়ে বিস্তৃত ছিল।\nমঙ্গোলীয় ইউয়ান রাজবংশের আমলে চীনা সাম্রাজ্যের পুনরুত্থান ঘটেছিল, যখন চীন তিব্বত ও মঙ্গোলিয়াকে নিজের অভ্যন্তরীণ রাজ্যক্ষেত্রের অন্তর্ভুক্ত করেছিল। তিন শতাব্দী পরে প্রতিষ্ঠিত ছিং রাজবংশের সময় নির্ধারিত চীনের সীমানার ভিত্তিতে বর্তমান চীনের সীমানা গঠিত হয়েছে। ১৯১১ সালের বিপ্লবের পরের বছরে ছিং রাজতন্ত্রের অবসান ঘটেছিল, যার ফলে শতাব্দী প্রাচীন চীন সাম্রাজ্যের পতন হয়েছিল। তিন বছর পর ইউয়ান শিখাই চীন সাম্রাজ্যের পুনরুত্থান ঘটানোর চেষ্টা করেছিলেন এবং তিনি নিজেকে চীনের সম্রাট বলে ঘোষণা করেছিলেন, কিন্তু রাজতন্ত্রের পুনরুত্থান নিয়ে জনমতের অভাবের জন্য এই প্রচেষ্টা ব্যর্থ হয়েছিল।\n\n\n== আরও দেখুন ==\n\nচীনের ইতিহাস\n\n\n== তথ্যসূত্র ==\n\n\n== বহিঃসংযোগ ==\n\nChinese History at the Columbia University\nChinese Studies in History\nটেমপ্লেট:চীন"}