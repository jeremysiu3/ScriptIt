{"pageid": 1041385, "title": "মদন মোহন মাহাতো", "url": "https://bn.wikipedia.org/wiki?curid=1041385", "content": "মদন মোহন মাহাতো একজন ভারতীয় রাজনীতিবিদ ছিলেন। তিনি ভারতীয় জাতীয় কংগ্রেস দলটির সদস্য ছিলেন।\nতিনি ২ জানুয়ারী, ১৯২৭ সালে পুরুলিয়া জেলার আগরদিহ গ্রামে জন্মগ্রহণ করেন। তিনি ছিলেন জয়রাম মাহাতোর ছেলে। তিনি হুলমুড়া এইচ.ই বিদ্যালয়ে পড়াশুনা করেন। তিনি স্কুল শিক্ষক হিসাবে কাজ করেছিলেন। তিনি আগারদিহ গ্রামে বাস করতেন এবং সেখানকার বেশ কয়েকটি স্থানীয় সমিতিতে অফিসার হিসাবে দায়িত্ব পালন করেছিলেন। ভারতীয় জাতীয় কংগ্রেসে তিনি কাশীপুর কংগ্রেস কমিটির সহ-সভাপতি হিসাবে দায়িত্ব পালন করেছিলেন এবং পুরুলিয়া জেলা কংগ্রেস কমিটির সদস্য ছিলেন।\n১৯৭১ সালের পশ্চিমবঙ্গ বিধানসভা নির্বাচনে তিনি কাশীপুর আসনে জয়লাভ করেন। তিনি ১১,৫৫২টি (৩৮.৫২%) ভোট পেয়েছিলেন। পরের বছর, ১৯৭২ সালের পশ্চিমবঙ্গ বিধানসভা নির্বাচনে তিনি ১৪,২২২টি (৫২.২৮%) ভোট পেয়ে কাশীপুর আসনটি ধরে রাখেন।\nমাহাতো ১৯৯১ সালের পশ্চিমবঙ্গ বিধানসভা নির্বাচনে হুড়া আসনটিতে প্রতিদ্বন্দ্বিতা করেছিলেন, তিনি ২৫,৪৩৯টি (২৭.৭৪%) ভোট পেয়ে দ্বিতীয় হয়েছিলেন।\n\n\n== তথ্যসূত্র =="}