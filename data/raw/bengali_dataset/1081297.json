{"pageid": 1081297, "title": "আলেফ", "url": "https://bn.wikipedia.org/wiki?curid=1081297", "content": "আলেফ বা আলেপ বা আলিফ বা এলিফ হচ্ছে সেমিটীয় বর্ণমালার সর্বপ্রথম অক্ষর। এর ফিনিশীয় সংস্করণ \"[]\", হিব্রু সংস্করণ \"א\", আরামাইক সংস্করণ \"[]\", সিরীয় সংস্করণ \"ܐ\", আরবি ও আরবি-ফার্সি সংস্করণ \"ا\" (একই সঙ্গে \"ء\"), দক্ষিণ আরবীয় সংস্করণ এবং গে'এজ সংস্করণ \"አ\"। একইসঙ্গে গ্রিক \"Α\", লাতিন \"A\" এবং সিরিলীয় \"А\", \"Я\", \"Ѣ\" অক্ষরগুলো আলেফ থেকে আগত। বাংলায় এর ধ্বনিতাত্ত্বিক মান \"আ\" ও \"্\" এর অনুরুপ বা নিকটবর্তী। এর সংখ্যাগত অবস্থান \"১\"।\n\n\n== আরবি আলিফ ==\n\nআলিফ (ألف \"ا\" হচ্ছে আরবি বর্ণমালার প্রথম অক্ষর। এর সাধারণ আরবি উচ্চারণ/a/হলেও এটা আরও কিছু উচ্চারণ প্রকাশ করে, যার জন্য আলিফের উচ্চারণের উপর ভিত্তি করে আরও চারটি উপবর্ণ সৃষ্টি হয়েছে। শব্দে অবস্থানের উপর ভিত্তি করে মূল আলিফের বেশ কিছু রূপ বিদ্যমান।\n\n\n=== আলিফ-হামযা ===\n\nআলিফ বর্ণটি মূলত/a/এবং/ʔ/উচ্চারণের জন্য ব্যবহৃত হয়। কিন্তু আরবিতে একই বর্ণের ভিন্ন উচ্চারণের জন্য একটি ভ্রান্তি সৃষ্টি হয়। এই জটিলতা থেকেই হামযা (همزه) বর্ণটির উদ্ভব হয়। হামযা হলো একটি স্বতন্ত্র আরবি বর্ণ যেটি আলিফের/ʔ/উচ্চারণের বিকল্প হিসাবে ব্যবহৃত হয়। অধিকাংশ ক্ষেত্রে হামযা বর্ণটি আরবি শব্দে ئ, ؤ, إ, أ রূপে দেখা যায়। হামযা বর্ণটি আলিফের উপরে বা নিচে থাকা (أ, إ) এর অবস্থান ও ব্যাকরণের উপর নির্ভর করে।\n\n\n==== হামযা ওয়াসল ====\n\nএটি হামযার একটা বিশেষ রূপ যেটি নির্দিষ্ট পদাশ্রয়ী নির্দেশকের ক্ষেত্রে (ٱل আল) বসে থাকে।\n\n\n=== আলিফ মাদ্দাহ ===\n\nআলিফ মাদ্দাহ হচ্ছে আলিফের একটি রূপ। এর মূল কাজ আলিফের/a/উচ্চারণটিকে দীর্ঘ থেকে দীর্ঘতর করা।\n\n\n=== আলিফ মাকসুরাহ ===\n\nআলিফ মাকসুরাহ বা আলিফ লাইয়্যিনাহ (ألف مقصوره, ألف لينه হচ্ছে আলিফের একটি বিশেষ রূপ ও আরবি বর্ণমালার একটি আধা-স্বতন্ত্র বর্ণ। অধিকাংশ ক্ষেত্রে এটি শব্দের শেষে বসে। এর কোনো বিশেষ বা নির্দিষ্ট উচ্চারণ নেই। আরবিতে এর উচ্চারণ আলিফ মাদ্দাহর অনুরূপ, তবে ফার্সি ও উর্দু বর্ণমালায় এর উচ্চারণ ইয়োধ (ইয়া) এর মতোন। আবার উইঘুর আরবি বর্ণমালা ও পুরাতন কিরগিজ বর্ণমালায় এটি/[]/(ইংরেজি \"nervous\" শব্দের \"er\" উচ্চারণের অনুরূপ)। উচ্চারণ প্রকাশ করে। পুরাতন কাজাখ বর্ণমালায় এর উচ্চারণ/[]/(বাংলা \"ই্য\")।\n\n\n== তথ্যসূত্র =="}