{"pageid": 1068728, "title": "নামাজগড় গাউসুল আজম কামিল মাদ্রাসা", "url": "https://bn.wikipedia.org/wiki?curid=1068728", "content": "নামাজগড় গাউসুল আজম কামিল মাদ্রাসা রাজশাহী বিভাগের নওগাঁ জেলার সদর উপজেলার পার নওগাঁ (উত্তর) নামক স্থানে অবস্থিত একটি বিখ্যাত আলিয়া মাদ্রাসা। এই মাদরাসাটিকে সংক্ষেপে নামাজগড় মাদরাসা বলা হয়। মাদরাসাটি ১৯৫১ সালে প্রতিষ্ঠিত হয়েছিলো, বর্তমানে মাদরাসা বোর্ডের দাখিল ও আলিম পরীক্ষার রাজশাহী বিভাগের শীর্ষস্থানীয় ফলাফল করতে দেখা যায়। এই মাদরাসাটি ইসলামী আরবি বিশ্ববিদ্যালয়ের অধীনে নামাজগড় গাউসুল আজম ট্রাস্ট কর্তৃক পরিচালিত। এই মাদরাসার বর্তমান অধ্যক্ষের নাম পি এম আদম আলী এবং পরিচালনা পর্ষদের সভাপতি মো: আবদুস সাত্তার।\n\n\n== ইতিহাস ==\nনামাজগড় গাউসুল আজম কামিল মাদ্রাসা ১ জানুয়ারি ১৯৫১ সালে প্রতিষ্ঠা করা হয়। এবং পাকিস্তান সরকার কর্তৃক ৬ ডিসেম্বর ১৯৬৯ সালে স্বীকৃতি প্রদান করা হয়। বর্তমানে এটি একটি কামিল মাদ্রাসা, যা আলিয়া মাদ্রাসা শিক্ষা ব্যবস্থার সর্বোচ্চ ধাপ। ২০০২ সালে কারিগরি শিক্ষা বোর্ডের অধীনে কারিগরি শিক্ষা চালু করে। অর্থাৎ আরবি বিশ্ববিদ্যালয়, বাংলাদেশ মাদরাসা শিক্ষা বোর্ড, ও বাংলাদেশ কারিগরি শিক্ষা বোর্ড এর সমন্বয়ে একটি বহুমুখী প্রতিষ্ঠান। ২০২০ সালে এই মাদ্রাসার শিক্ষার্থীদের জঙ্গিবিরোধী কার্যক্রমে সক্রিয় দেখা যায়।\n\n\n== সুযোগ-সুবিধা ==\n\n\n=== বিজ্ঞানাগার ===\nএই মাদ্রাসার বিজ্ঞান বিভাগের শিক্ষার্থীদের জন্য গবেষণা ও ল্যাব ক্লাস করার জন্য উন্নতমানের বিজ্ঞানানার প্রতিষ্ঠা করা হয়েছে। এখানে ছাত্ররা পাঠদান সময়ে ও অবসর সময়ে গবেষণা ও পরীক্ষা-নিরীক্ষা করতে পারে। মাদ্রাসার ছাত্ররা নিয়মিত বিভিন্ন বিজ্ঞান মেলায় অংশগ্রহণ করে থাকে।\n\n\n=== গ্রন্থাগার ===\nমাদ্রাসার সকল শিক্ষার্থীদের জন্য উন্মুক্ত লাইব্রেরি রয়েছে। দাখিল থেকে শুরু করে কামিল পর্যায়ের সকল শিক্ষার্থীরা এখান থেকে বই ধার নিয়ে পড়াশোনা করতে পারে। মাদ্রাসার গ্রন্থাগারে আল কুরআন, আল হাদিস, তাফসীর, আল ফিকহ, ইসলামের ইতিহাস প্রভৃতি বিষয়ের উপর বহু মূল্যবান বই রয়েছে। মাদ্রাসার শিক্ষক ও শিক্ষার্থীরা এই লাইব্রেরীতে এসে পড়াশোনাও করতে পারে।\n\n\n== শিক্ষা কার্যক্রম ==\nএই মাদরাসায় এবতেদায়ী দাখিলে সাধারণ, বিজ্ঞান ও মুজাব্বিদ ও হিফজুল কোরআন শাখা রয়েছে। এছাড়া আলিমে সাধারণ, বিজ্ঞান, মুজাব্বিদ মাহির শাখা রয়েছে। ফাজিল ও কামিল শ্রেণীতে আল কুরআন, আল হাদিস সহ সবগুলো বিভাগ চালু রয়েছে। এছাড়া ইসলামী আরবি বিশ্ববিদ্যালয়ের অধীনে ফাজিল অনার্স ও কামিল মাস্টার্স শ্রেনী চালু আছে, এই দুইটি শ্রেণীতে আল কুরআন ও ইসলামিক স্টাডিজ, আরবি ভাষা ও সাহিত্য, ইসলামের ইতিহাস ও সংস্কৃতি এই তিনটি বিভাগ চালু রয়েছে। এছাড়াও কারিগরি বোর্ডের অধীনে এসএসসি সমমান ভোকেশনাল পাচটি বিভাগ চালু আছে, যথাক্রমে ১। সিভিল কন্সট্রাকশন এন্ড সেফটি ২। আইটি সাপোর্ট এন্ড আইওটি বেসিকস ৩। এপারেল ম্যানুফেকচারিং বেসিকস ৪। ফুড প্রসেসিং এন্ড প্রিজারভেশন ৫। জেনারেল ইলেকট্রিক্যাল ওয়ার্কস ৬। রিফ্রিজারেশন এন্ড এয়ারকন্ডিশনিং)। এছাড়াও মাদড়াসাটিতে বি এম টি ও কৃষি ডিপ্লোমা চালু রয়েছে।\n\n\n== তথ্যসূত্র ==\n\n\n== বহিঃসংযোগ ==\nসহপাঠি ওয়েবসাইটে নামাজগড় গাউসুল আজম কামিল মাদ্রাসা"}