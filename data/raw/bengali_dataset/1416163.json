{"pageid": 1416163, "title": "আহমদ হোসেন", "url": "https://bn.wikipedia.org/wiki?curid=1416163", "content": "আহমদ হোসেন (জন্ম: ৩০ নভেম্বর ১৯৫৪) বাংলাদেশের একজন মুক্তিযুদ্ধা ও রাজনীতিবিদ। তিনি নেত্রকোনা-৫ আসনের সংসদ সদস্য ছিলেন। তিনি আওয়ামী লীগের সাংগঠনিক সম্পাদক।\n\n\n== রাজনৈতিক জীবন ==\nআহমদ হোসেন রাজনৈতিক জীবনে নেত্রকোনার পূর্বধলার বিশকাকুনী ইউনিয়ন ছাত্রলীগের সভাপতি, উপজেলা ছাত্রলীগের সাধারণ সম্পাদক ছিলেন।\nঢাকা বিশ্ববিদ্যালয়ে অধ্যয়নকালীন স্যার এ. এফ রহমান হল ছাত্রলীগের সভাপতি, বাংলাদেশ ছাত্রলীগের কেন্দ্রীয় সদস্য, গ্রন্থনা ও প্রকাশনা সম্পাদক, সাংগঠনিক সম্পাদক, সহসভাপতি, ভারপ্রাপ্ত সভাপতি ও  বাংলাদেশ ছাত্রলীগের সম্মেলন প্রস্তুতি কমিটির আহবায়কের দায়িত্ব পালন করেন।\nপরে বাংলাদেশ আওয়ামী লীগে তিন মেয়াদে সহসম্পাদক ও চলতি মেয়াদসহ ৫ মেয়াদে সাংগঠনিক সম্পাদক মনোনীত হন।\n২০২৪ সালের ৭ জানুয়ারি নেত্রকোনা-৫ আসন থেকে আওয়ামী লীগের প্রার্থী হিসেবে সংসদ সদস্য নির্বাচিত হন। ৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== পারিবারিক জীবন ==\nআহমদ হোসেনের স্ত্রী জাকিয়া পারভীন মনি একাদশ সংসদে সংরক্ষিত নারী আসনে সংসদ সদস্য ছিলেন।\n\n\n== সমালোচনা ==\nআহমদ হোসেনের বিরুদ্ধে ৪ আগস্ট ২০২৪ রাজধানীর ধানমন্ডি থানা এলাকায় ছাত্র-জনতার আন্দোলনে গুলি করে কিশোর আব্দুল মোতালিবকে হত্যা করার অভিযোগে ২৬ আগস্ট নিহত কিশোরের বাবা আব্দুল মতিন বাদী হয়ে ধানমন্ডি থানায় একটি হত্যা মামলা দায়ের করেন। ২০ আগস্ট ২০২৪ রাতে বনশ্রী থেকে তাকে গ্রেফতার করে রিমান্ডে নেয়া হয়।\nছাত্র-জনতার আন্দোলনে নিহত পল্টনের মুদি দোকানদার নবীন তালুকদার হত্যার অভিযোগ আছে তার বিরুদ্ধে।\n\n\n== তথ্যসূত্র =="}