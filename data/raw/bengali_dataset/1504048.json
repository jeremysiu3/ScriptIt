{"pageid": 1504048, "title": "পরিখা", "url": "https://bn.wikipedia.org/wiki?curid=1504048", "content": "পরিখা বলতে শত্রুর আক্রমণ থেকে রক্ষার জন্য প্রাসাদ দুর্গ প্রভৃতির চারদিকে খনন করা খাত, গড়খাই। অন্যভাবে বলা যায় পরিখা হলো কোনো দুর্গ, ভবন, বা শহরের চারপাশে খনন করা গভীর ও প্রশস্ত খাদ। বৃহত্তর অর্থে পরিখা (ইংরেজি: Trench) হলো একধরনের দীর্ঘ খনন যার প্রশস্তের তুলনায় গভিরতা বেশি এবং দৈর্ঘ্যের তুলনায় সংকীর্ণ।  তবে বাংলায় পরিখা শব্দটি প্রতিরক্ষার অর্থেই বেশি উপযোগী। খন্দকের যুদ্ধ, প্রথম বিশ্বযুদ্ধসহ অনেক যুদ্ধে পরিখা খনন করা হয়েছিল।\n\n\n== ভূতত্ত্ব ==\n\nকিছু খাত সৃষ্টি হয় প্রবাহিত জল বা হিমবাহ দ্বারা ক্ষয়জনিত কারণে (যা অনেক আগেই অদৃশ্য হয়ে গেছে)। অন্যগুলো, যেমন উপত্যকা বা মহাসাগরীয় খাত, টেকটোনিক প্লেটের ভূতাত্ত্বিক গতিশীলতার মাধ্যমে সৃষ্টি হয়। কিছু মহাসাগরীয় খাতের মধ্যে রয়েছে মারিয়ানা খাত এবং আলেউশিয়ান খাত। পূর্বের ভূআকৃতিটি তুলনামূলকভাবে গভীর (প্রায় ১০ কিলোমিটার (৬.২ মাইল)), সরলরেখা ও সংকীর্ণ এবং প্লেটের অবনমনজনিত কারণে প্লেটসমূহ সংঘর্ষের সময় গঠিত হয়।\n\n\n== সামরিক প্রকৌশল ==\nসামরিক উদ্দেশ্যে প্রায়ই পরিখা খনন করা হয়েছে। প্রাক- আগ্নেয়াস্ত্র যুগে, পরিখা মূলত দুর্গের চারপাশে আক্রমণকারীর জন্য এক ধরণের বাধা ছিল(এটিকে প্রযুক্তিগতভাবে খাদ বলা হয়)। এর একটি প্রাথমিক উদাহরণ খন্দকের যুদ্ধে দেখা যায়, যা একটি ধর্মীয় যুদ্ধ এবং মুহাম্মদ (সাঃ) এর সরাসরি অংশগ্রহন করা প্রথম যুদ্ধগুলির মধ্যে একটি। \nসঠিক আগ্নেয়াস্ত্রের উন্নতির সাথে সাথে, সৈন্যদের আশ্রয় দেওয়ার জন্য পরিখা ব্যবহার করা হতো। পরিখা যুদ্ধ এবং এর কৌশল ক্রিমিয়ান যুদ্ধ, আমেরিকান গৃহযুদ্ধ এবং প্রথম বিশ্বযুদ্ধে আরও উন্নত হয়েছিল।  বিস্তৃত প্রধান পরিখা, ব্যাকআপ পরিখা (প্রথম সারি দখল হয়ে গেলে ব্যবহারের জন্য) এবং যোগাযোগের পরিখা প্রায়ই একটানা কয়েক ডজন কিলোমিটার জুড়ে এবং সম্মুখসারির পেছনে কয়েক কিলোমিটার পর্যন্ত প্রসারিত হতো। পরিখা যুদ্ধে পরিখার মধ্যবর্তী ভূমিকে \"নো ম্যানস ল্যান্ড\" বলা হতো, কারণ এটি প্রায়শই শত্রুর গোলাগুলি থেকে কোনো সুরক্ষা দিত না। প্রথম বিশ্বযুদ্ধের সমাপ্তির পর, পরিখাটি প্রথম বিশ্বযুদ্ধ এবং এর বিভীষিকার একটি প্রতীক হয়ে ওঠে।\n\n\n== তথ্যসূত্র =="}