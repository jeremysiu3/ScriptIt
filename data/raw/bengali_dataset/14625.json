{"pageid": 14625, "title": "২০০২ ফিফা বিশ্বকাপ", "url": "https://bn.wikipedia.org/wiki?curid=14625", "content": "২০০২ ফিফা বিশ্বকাপ (কোরীয়: 2002 FIFA 월드컵 한국/일본; জাপানী: 2002 FIFAワールドカップ 韓国/日本) চতুর্বার্ষিক আন্তর্জাতিক ফুটবল প্রতিযোগিতা ফিফা বিশ্বকাপের ১৭তম আসরের চূড়ান্ত পর্ব ছিল, যেখানে আন্তর্জাতিক ফুটবল সংস্থা ফিফার অন্তর্ভুক্ত ৩২টি জাতীয় ফুটবল দল (পুরুষ) প্রতিদ্বন্দ্বিতা করেছিলেন। এই প্রতিযোগিতাটি দক্ষিণ কোরিয়া এবং জাপানে ২০০২ সালের ৩১শে মে হতে ৩০শে জুন তারিখ পর্যন্ত অনুষ্ঠিত হয়েছিল। এর আগে ১৯৯৬ সালের ৩১শে মে তারিখে এক নিলামের মাধ্যমে দক্ষিণ কোরিয়া এবং জাপানকে স্বাগতিক রাষ্ট্র হিসেবে নির্বাচন করা হয়েছিল।\nপ্রথমবারের মতো এশিয়াতে অনুষ্ঠিত এই বিশ্বকাপটি আমেরিকা এবং ইউরোপের বাইরে প্রথম বিশ্বকাপ হওয়ার একই সাথে যৌথ উদ্যোগে আয়োজিত প্রথম বিশ্বকাপ ছিল,পরবর্তীতে ২০২২ সালে কাতার তৃতীয় এশিয়ার রাষ্ট্র হিসেবে বিশ্বকাপ আয়োজনের কৃতিত্ব অর্জন করে। এই বিশ্বকাপে চীন, ইকুয়েডর, সেনেগাল এবং স্লোভেনিয়া তাদের ইতিহাসে প্রথমবারের মতো অংশগ্রহণ করেছিল।\nএই প্রতিযোগিতায় বেশ কয়েকটি অবাক করা ফলাফল ঘটেছিল, যার মধ্যে পূর্ববর্তী চ্যাম্পিয়ন ফ্রান্স শুধুমাত্র একটি মাত্র পয়েন্ট অর্জনের মাধ্যমে গ্রুপ পর্ব থেকে বিদায় নিয়েছিল এবং একই সাথে এই আসরের অন্যতম শক্তিশালী দল আর্জেন্টিনাও গ্রুপ পর্ব থেকে বিদায় নিয়েছিল। এই প্রতিযোগিতায় দক্ষিণ কোরিয়া বিতর্কিতভাবে সেমিফাইনালে উঠেছিল; যেখানে পৌঁছাতে তারা পর্তুগাল, ইতালি এবং স্পেনকে পরাস্ত করেছিল। এর ফলস্বরূপ দক্ষিণ কোরিয়া এশিয়ার প্রথম দেশ এবং ২০২২ সাল পর্যন্ত ইউরোপ এবং আমেরিকার বাইরে থেকে একমাত্র দল হিসেবে বিশ্বকাপের সেমিফাইনালে পৌঁছেছিল (পরবর্তীতে ২০২২ সালে মরক্কো আফ্রিকার প্রথম দেশ এবং ইউরোপ-আমেরিকার বাইরের দ্বিতীয় দেশ হিসেবে সেমিফাইনালে খেলার কৃতিত্ব অর্জন করে)। এই প্রতিযোগিতার ফাইনালে, দুই অন্যতম শক্তিশালী দল, ব্রাজিল জার্মানিকে ২–০ গোলের ব্যবধানে হারিয়ে প্রথম এবং একমাত্র দেশ হিসাবে পাঁচবারের বিশ্বকাপ জয়লাভ করেছিল। এই জয়ের ফলে ব্রাজিল ২০০৩ এবং ২০০৫ ফিফা কনফেডারেশন্স কাপের জন্য উত্তীর্ণ হয়েছিল। দক্ষিণ কোরিয়ার বিপক্ষে তৃতীয় স্থান নির্ধারণী ম্যাচে, তুরস্ক ৩–২ গোলে জয়লাভ করেছিল; এর ফলে দ্বিতীয়বারের মতো বিশ্বকাপে তুরস্ক তৃতীয় স্থান অর্জন করেছিল। এই ম্যাচে তুরস্কের হাকান শুকুর ফিফা বিশ্বকাপের ইতিহাসে (কিক-অফের মাত্র ১০.৮ সেকেন্ডে) দ্রুততম গোল করেছিল।\nএই বিশ্বকাপের ফিফা বিশ্বকাপের ইতিহাসের সর্বশেষ বারের মতো গোল্ডেন গোল নিয়ম ব্যবহার করা হয়েছিল।\n\n\n== গ্রুপ পর্ব ==\nসকল সময় কোরিয়া ও জাপানের প্রমিত সময় (ইউটিসি+৯)\n\nগ্রুপ এ, বি, সি, ডি এর খেলা গুলো দক্ষিণ কোরিয়াতে এবং গ্রুপ ই, এফ, জি, এইচ এর খেলা গুলো জাপানে অনুষ্ঠিত হয়েছিল।\nনিম্নোক্ত টেবিলগুলোতে:\n\nখেলা = মোট খেলা\nজ = মোট জয়লাভ করা খেলা\nড্র = মোট ড্রকৃত খেলা\nপরা = মোট পরাজিত খেলা\nস্বগো = পক্ষে সর্বমোট গোল\nবিগো = বিপক্ষে সর্বমোট গোল\nগোপা = গোল পার্থক্য\nপ =সর্বমোট পুঞ্জিভূত পয়েন্ট\n\n\n=== গ্রুপ এ ===\nডিফেন্ডিং চ্যাম্পিয়ন ফ্রান্স ডেনমার্ক এবং প্রথমবারের মত বিশ্বকাপ খেলা সেনেগালের কাছে পরাজিত হয়ে গ্রুপ পর্ব থেকে বিদায় নেয়। ২টি দলই ১৬ দলের পর্বে অগ্রসর হতে সক্ষম হয় যার ফলে ২ বারের চ্যাম্পিয়ন উরুগুয়েও প্রথম রাউন্ড থেকে বিদায় নেয়।\n\n\n=== গ্রুপ বি ===\nস্পেন তাদের প্রত্যেকটি খেলায় জয়ী হয়ে গ্রুপ চ্যাম্পিয়ন হিসেবে ১৬ দলের পর্বে অগ্রসর হয়। অন্যদিকে স্লোভেনিয়া প্রত্যেকটি খেলায় পরাজিত হয় এবং গ্রুপ পর্ব থেকে বিদায় নেয়। গ্রুপের বাকি দুই দল প্যারাগুয়ে এবং দক্ষিণ আফ্রিকার পয়েন্ট এমনকি গোল ব্যাবধানও সমান হওয়ায় প্যারাগুয়ের স্বপক্ষে বেশি গোল (৬ গোল, দক্ষিণ আফ্রিকা ৫ গোল) থাকার সুবাদে ২য় দল হিসেবে শেষ ১৬-তে জায়গা করে নেয়।\n\n\n=== গ্রুপ সি ===\n\n\n=== গ্রুপ ডি ===\n\n\n=== গ্রুপ ই ===\n\n\n=== গ্রুপ এফ ===\n\n\n=== গ্রুপ জি ===\n\n\n=== গ্রুপ এইচ ===\n\n\n== নকআউট পর্ব ==\n\n\n=== তৃতীয় স্থান নির্ধারণী খেলা ===\nস্বাগতিক দক্ষিণ কোরিয়াকে ৩-২ ব্যবধানে পরাজিত করে তুরস্ক তৃতীয় স্থান দখল করে। এ খেলায় বিশ্বকাপের ইতিহাসের দ্রুততম গোল হয়। পারমার স্ট্রাইকার ও তুরস্কের প্রখ্যাত খেলোয়াড় হাকান সুকার মাত্র ১১ সেকেন্ডে প্রথম গোলটি করেন।\n\n\n=== ফাইনাল ===\n\n২০০২ ফিফা বিশ্বকাপ ফাইনাল ২০০২ সালে অনুষ্ঠিত ফিফা বিশ্বকাপের সর্বশেষ ও শিরোপা নির্ধারণী খেলা যেখানে জার্মানি ও ব্রাজিল পরস্পরের মুখোমুখি হয়। খেলাটি অনুষ্ঠিত হয় জাপানের ইয়োকোহামার নিসান স্টেডিয়ামে। খেলায় ব্রাজিল ২–০ গোলে জয়লাভ করার মাধ্যমে তাদের ৫ম বিশ্বকাপ শিরোপা জয় করে। খেলাটিতে দুইটি গোলই করেন ব্রাজিলের আক্রমণভাগের খেলোয়াড় রোনালদো। তিনি ছিলেন ঐ বিশ্বকাপের সর্বাধিক গোলদাতা। দুইটি গোলই হয় খেলায় দ্বিতীয়ার্ধে। এই ম্যাচের মাধ্যমেই ব্রাজিল ও জার্মানি প্রথমবারের মতো বিশ্বকাপে পরস্পরের মুখোমুখি হয়।\n\n\n== তথ্যসূত্র ==\n\n\n== বহিঃসংযোগ ==\n\n2002 FIFA World Cup Official Website (archived)\n2002 FIFA World Cup at FIFA.com  ওয়েব্যাক মেশিনে আর্কাইভকৃত ২ নভেম্বর ২০১৩ তারিখে\nRSSSF Archive of finals\nPlanet World Cup – Korea/Japan 2002\nRSSSF Archive of qualifying rounds\n2002 FIFA World Cup BBC Coverage"}