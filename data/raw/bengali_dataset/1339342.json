{"pageid": 1339342, "title": "দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানি লিমিটেড", "url": "https://bn.wikipedia.org/wiki?curid=1339342", "content": "দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানি (ইউবিকো)  হচ্ছে বাংলাদেশ সরকার ও আবুধাবি ফান্ড ফর ডেভেলপমেন্ট কর্তৃক পরিচালিত প্রতিষ্ঠান।  জনাব এম এম মোস্তফা বিলাল দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানি এর ব্যবস্থাপনা পরিচালক। \n\n\n== ইতিহাস ==\nজায়েদ বিন সুলতান আল নাহিয়ানের পরিচালনায় সংযুক্ত আরব আমিরাত ১৯৮৬ সালে ''দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানি'' প্রতিষ্ঠার জন্য বাংলাদেশের সাথে একটি চুক্তি স্বাক্ষর করে  কোম্পানিটি ১৯৮৭ সালে চালু হয়; আবুধাবি ফান্ড ফর ডেভেলপমেন্ট ৬০ শতাংশ শেয়ার এবং বাকি অংশ বাংলাদেশ সরকারকে মালিকানাধীন করে প্রতিষ্ঠানটি চালু হয়।  ১৯৯৫ সালে প্রতিষ্ঠানটি বাংলাদেশ ব্যাংক থেকে একটি আর্থিক প্রতিষ্ঠান হিসেবে কাজ করার অনুমতি পায়। \n২০০৩ সালে এস এম আকবর দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানির ব্যবস্থাপনা পরিচালক নিযুক্ত হন।  কোম্পানিটি ২০০৫ সালে ৬.৩১ মিলিয়ন টাকা লভ্যাংশ দিয়েছে  উপরন্তু, ২০০৬ সালের জন্য শেয়ারহোল্ডারদের জন্য চার শতাংশ লভ্যাংশ ঘোষণা করেছে; বেশিরভাগ বিনিয়োগ ছিল গার্মেন্টস শিল্প এবং স্বাস্থ্যসেবা শিল্পে। \nদি ইউনাইটেড আরব আমিরাত-বাংলাদেশ ইনভেস্টমেন্ট কোম্পানির ব্যবস্থাপনা পরিচালক এস এম আকবর ২০১১ সালে যৌথ বিনিয়োগ প্রকল্পে অর্থায়নের জন্য ইন্টারন্যাশনাল লিজিং অ্যান্ড ফাইন্যান্সিয়াল সার্ভিসেস লিমিটেডের সাথে একটি চুক্তি স্বাক্ষর করেন \n৩০ মে ২০১৩ সালে অর্থমন্ত্রী আবুল মাল আবদুল মুহিত দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানির একটি অনুষ্ঠানে বক্তৃতা করেন এবং জিডিপিতে ৬.৩ শতাংশ প্রবৃদ্ধির অনুমান করেন। \n৯ জুন ২০১৪ সালে দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানি-এর চেয়ারম্যান ড. আসলাম আলম, যিনি অর্থ মন্ত্রণালয়ের অধীনে ব্যাংক ও আর্থিক প্রতিষ্ঠান বিভাগের সচিবও, তিনি অর্থমন্ত্রী আবুল মাল আবদুল মুহিতের কাছে ৭.২ মিলিয়ন টাকা হস্তান্তর করেন। এটি ছিলো মূলত সরকারের মালিকানাধীন শেয়ারের উপর লভ্যাংশ। \nআবুধাবি ফান্ড ফর ডেভেলপমেন্ট ইউনাইটেড আরব আমিরাত-বাংলাদেশ ইনভেস্টমেন্ট কোম্পানির মাধ্যমে বাংলাদেশের বিভিন্ন উন্নয়ন প্রকল্পে অর্থায়ন করেছে। প্রকল্পগুলোর মধ্যে উল্লেখযোগ্য হচ্ছে–চট্টগ্রাম ইউরিয়া ফার্টিলাইজার লিমিটেড, শিকলবাহা পাওয়ার স্টেশন, দক্ষিণ এশিয়া উপ-আঞ্চলিক অর্থনৈতিক সহযোগিতা সড়ক সংযোগ প্রকল্প, তিস্তা সেচ প্রকল্প ইত্যাদি। আসাদুল ইসলাম দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানির ডেপুটি চেয়ারপারসন হিসেবে কাজ করছেন। পাশাপাশি তিনি সোনালী ব্যাংক (ইউকে) লিমিটেডের নন-এক্সিকিউটিভ চেয়ারপারসন এবং বাংলাদেশ ব্যাংকের পরিচালক। \n১৫ জুলাই ২০১৯ সালে দি ইউনাইটেড আরব আমিরাত-বাংলাদেশ ইনভেস্টমেন্ট কোম্পানির ৩১তম বার্ষিক সাধারণ সভা অনুষ্ঠিত হয়।  সভায় সভাপতিত্ব করেন প্রতিষ্ঠানটির চেয়ারম্যান আহমেদ আল মুরার।  উক্ত সভায় ২০১৯ সালের জন্য ১৫ শতাংশ লভ্যাংশ ঘোষণা করা হয় \n\n\n== পরিচালনা পর্ষদ ==\nখলিল ফাদেল আলমানসূরী \nখলিল ফাধেল আলমনসুরি\nশেখ মোহাম্মদ সেলিম উল্লাহ \nআলিয়া আবদুল্লাহ আল সুওয়াইদি \nমুশফেকা ইকফাত \nমোহাম্মদ ফারুক শেখ \n\n\n== তথ্যসূত্র =="}