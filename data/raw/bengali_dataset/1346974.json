{"pageid": 1346974, "title": "সুখুমি", "url": "https://bn.wikipedia.org/wiki?curid=1346974", "content": "সুখুমি বা সুখুম ( রুশ: Суху́м(и): Sukhum(i)) যার জর্জীয় নাম সোখুমি ( জর্জীয়: სოხუმი, [sɔχumi] () ) বা আবখাজ নাম আকওয়া ( আবখাজ: Аҟәа) হলো কৃষ্ণ সাগরের পূর্ব উপকূলে একটি প্রশস্ত উপসাগরের তীরে অবস্থিত একটি রাজধানী শহর, যা  আবখাজিয়া প্রজাতন্ত্রের রাজধানী এবং বৃহত্তম শহর। ১৯৯৩ সালে সংঘটিত যুদ্ধের পর থেকেই আবখাজিয়া এটি নিয়ন্ত্রণ করেছে। আন্তর্জাতিকভাবে আবখাজিয়া এখনো জর্জিয়ার অংশ হিসেবে বিবেচিত হয়। শহরটি আন্তর্জাতিক ব্ল্যাক সি ক্লাবের সদস্য। শহরটিতে একটি বিমানবন্দর, একটি বন্দর, একটি প্রধান রেল জংশন ও একটি হলিডে রিসোর্ট রয়েছে। \nসুখুমির ইতিহাস খ্রিস্টপূর্ব ৬ষ্ঠ শতাব্দীতে পাওয়া যায়, যখন এটিতে গ্রীকরা বসতি স্থাপন করে, যারা এটির নামকরণ করেছিল ডায়োসকিউরিয়াস। এই সময় ও পরবর্তী রোমান যুগে শহরের বেশিরভাগ অংশ কৃষ্ণ সাগরের নীচে অদৃশ্য হয়ে যায়। আবখাজিয়া রাজ্য এবং তারপর জর্জিয়ার অংশ হয়ে উঠলে শহরটির নামকরণ করা হয়েছিল সুখুমি। স্থানীয় রাজকুমারদের মাঝে প্রতিদ্বন্দ্বিতায় এটি ১৫৭০ এর দশকে উসমানি সাম্রাজ্যের অংশ হয়ে ওঠে। ১৮১০ সালে রুশ সাম্রাজ্য দ্বারা দখলকৃত হওয়ার পর্যন্ত উসমানীয়দের হাতে রয়ে যায়। রাশিয়ার গৃহযুদ্ধের সময় একটি সংঘাতের পর এটি স্বাধীন জর্জিয়ার অংশ হয়ে ওঠে।\n১৯২১ সালে জর্জিয়া গণতান্ত্রিক প্রজাতন্ত্র সোভিয়েত বলশেভিক বাহিনী কর্তৃক দখলীকৃত হয়। ১৯৯০-এর দশকের গোড়ার দিকে সোভিয়েত ভেঙে যাওয়ার পর  আবখাজ-জর্জীয় সংঘর্ষের সময় শহরটি উল্লেখযোগ্য ক্ষতির সম্মুখীন হয়। আবখাজিয়া স্বাধীন হলে এটিকে তার রাজধানী ঘোষণা করে। বর্তমান শহরে ৬০,০০০ জন লোক বাস করে, যা সোভিয়েত আমলের শেষের দিকে এখানে বসবাসকারী জনসংখ্যার মাত্র অর্ধেক।\n\n\n== তথ্যসূত্র =="}