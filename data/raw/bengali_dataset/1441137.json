{"pageid": 1441137, "title": "গোস্বামী দুর্গাপুর বহুমুখী মাধ্যমিক বিদ্যালয়", "url": "https://bn.wikipedia.org/wiki?curid=1441137", "content": "গোস্বামী দুর্গাপুর বহুমুখী মাধ্যমিক বিদ্যালয় (পূর্বনাম: গোস্বামী দুর্গাপুর বহুমুখী উচ্চ বিদ্যালয়) কুষ্টিয়া জেলার সদর উপজেলার একটি প্রাচীন মাধ্যমিক বিদ্যালয়। ১৮৬০ সালে ব্রিটিশদের দ্বারা বিদ্যালয়টি প্রতিষ্ঠিত করেছিল। বিদ্যালয়টি বৃহত্তর কুষ্টিয়া জেলার প্রত্যন্ত অঞ্চলের প্রথম ইংলিশ হাই স্কুল ছিল।\n\n\n== ইতিহাস ==\n\n\n=== গোস্বামী দুর্গাপুরের ইতিহাস ===\nগোস্বামী দুর্গাপুর কুষ্টিয়া সদর উপজেলার একটি বর্ধিষ্ণু গ্রাম। মুঘল ও ব্রিটিশ আমলে গ্রামটি অনেক সমৃদ্ধ ও ব্যবসা-বাণিজ্যের জন্য সমৃদ্ধ ছিল। অনেক শিক্ষাবিদ ও সাংস্কৃতিক ব্যক্তিত্বের জন্য সুদূর কলকাতাতেও এই জনপদের খ্যাতি পৌঁছে যায়। এই জনপদের সন্তান রায় বাহাদুর রাধিকা প্রসন্ন মুখার্জী, তারই কনিষ্ঠ ভ্রাতা অধ্যাপক ও আইনজীবী রাজকৃষ্ণ মুখার্জী  যিনি গোস্বামী দুর্গাপুরের ইতিহাস, পাঠ্য পুস্তক, কাব্যগ্রন্থসহ বহুসংখ্যক গ্রন্থ রচনা করেছিলেন। কিশোরী মোহন মুখার্জী ছিলেন উচ্চ ডিগ্রিধারী চিকিৎসক। রায় বাহাদুর রাধিকা প্রসন্ন মুখার্জী-এর সৌজন্য তৎকালীন নদিয়া জেলার ডেপুটি কালেক্টর গোস্বামী দুর্গাপুর ভ্রমণ করেন এবং এই জনপদে পাকা রাস্তা, বহুসংখ্যক দ্বিতল অট্টালিকা, জাঁকজমকপূর্ণ পাকা মন্দির, সাংস্কৃতিক কর্মকাণ্ড, সড়কের ল্যাম্পপোস্ট দেখে মুগ্ধ হয়েছিলেন।\n\n\n=== বিদ্যালয় প্রতিষ্ঠার ইতিহাস ===\nশিক্ষা বিভাগের উচ্চপদস্থ কর্মকর্তা ছিলেন রায় বাহাদুর রাধিকা প্রসন্ন মুখার্জি ১৮৬০ সালে নিজ অর্থবায় এই জনপদে একটি দোতলা বিশিষ্ট অট্টালিকা নির্মাণ করে গোস্বামী দুর্গাপুর উচ্চ ইংরেজি বিদ্যালয় প্রতিষ্ঠা করেন। এই সময়ে কুষ্টিয়া, চুয়াডাঙ্গা, মেহেরপুরে কোনো মাধ্যমিক বিদ্যালয় ছিল না। সেকালে বাংলা প্রদেশে আধুনিক হাই স্কুল প্রতিষ্ঠার অনুমোদন দিতে কলকাতা বিশ্ববিদ্যালয়। বিদ্যালয়টি বর্তমানে কুষ্টিয়া জেলার কলকাতা বিশ্ববিদ্যালয় কর্তৃক স্বীকৃতি প্রাপ্ত প্রথম ইংলিশ উচচ বিদ্যালয়।\nতৎকালীন সময়ে ১৮৯৩ সালে বিদ্যালয়টিতে একটি উল্লেখযোগ্য সংস্কার করা হয়। \nবিদ্যালয়ের প্রথম প্রধান শিক্ষক ছিলেন বাবু গৌড়হরি। যিনি ১৮৬০-১৮৯৪ দীর্ঘ ৩৪ বছর বিদ্যালয়ের প্রধান শিক্ষক হিসেবে দায়িত্ব পালন করেন।\nবিদ্যালয়ের সবচেয়ে পুরাতন ও প্রথম ভবনটি সাদামাটা নকশায় নির্মিত হয়। কিন্তু এর প্রবেশ দ্বারটি বেশ জমকালো। ১২ ফুট উঁচু ও ০৪ ফুট প্রশস্ত প্রবেশদ্বারটির দুই পাশে রয়েছে তিনটি করে রোমান রীতির স্তম্ভ। এই স্তম্ভের উপরে নিম্নোক্ত কথা লেখা রয়েছে-\n\nTHE GOSAIN DURGAPUR HE. SCHOOL, RAI BAHADUR RADHIKA PRASANNA MUKHERJI CIE. ESTDB1860.\n\n\n=== বিদ্যালয়ের প্রতিষ্ঠাতা ===\nশিক্ষা বিভাগের উচ্চপদস্থ কর্মকর্তা ছিলেন রায় বাহাদুর রাধিকা প্রসন্ন মুখার্জি। তিনি ভারতীয় উপমহাদেশের বিভিন্ন স্থানে অনেকগুলো শিক্ষা প্রতিষ্ঠান স্থাপন করেছিলেন। তার এই কর্মের স্বীকৃতিস্বরূপ নিন্দন ব্রিটিশ সরকার তাকে Companinon of Indiana Emperor (CIE)  উপাধিতে ভূষিত করেন।\n\n\n== অবস্থান ==\nবিদ্যালয়টি কুষ্টিয়া জেলার সদর উপজেলার গোস্বামী দুর্গাপুর ইউনিয়নের সদরদপ্তর গোস্বামী দুর্গাপুরে অবস্থিত। কুষ্টিয়া থেকে বিদ্যালয়টির দুরত্ব ২৪ কিলোমিটার। নিকটস্থ রেলওয়ে স্টেশন হালসা রেলওয়ে স্টেশন থেকে বিদ্যালয়টির দুরত্ব ৮.০৫ কিলোমিটার।\n\n\n== শিক্ষা কার্যক্রম ==\nবিদ্যালয়টিতে যশোর বোর্ডের অধীনে মাধ্যমিক শ্রেণির পাঠদান কার্যক্রম চালু রয়েছে। ৯ম-১০ম শ্রেণীতে ০৩টি বিভাগ রয়েছে, এগুলো হলো-\n\nবিজ্ঞান বিভাগ\nমানবিক বিভাগ\nবাণিজ্য বিভাগ\n\n\n== অবকাঠামো ==\nবিদ্যালয়টিতে মোট ০৩টি ভবন রয়েছে। এছাড়া একটি সুবিশাল খেলার মাঠ রয়েছে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nআমলা সদরপুর মাধ্যমিক বিদ্যালয়\nকমলাপুর মাধ্যমিক বিদ্যালয়\nহরিনারায়ণপুর বহুমুখী উচ্চ বিদ্যালয়\n\n\n== বহিঃসংযোগ ==\n\n\n== তথ্যসূত্র ==\n\n\n== গ্রন্থপঞ্জি ==\nমোঃ রেজাউল করিম (ডিসেম্বর ২০২২)। কুষ্টিয়ার প্রত্ননিদর্শন। ঢাকা: গতিধারা। পৃষ্ঠা ১৮৪–১৮৬। আইএসবিএন 978-984-8950-41-8।"}