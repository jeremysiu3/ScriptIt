{"pageid": 1387539, "title": "সিত্রা কজওয়ে", "url": "https://bn.wikipedia.org/wiki?curid=1387539", "content": "সিত্রা কজওয়ে বাহরাইনে নির্মিত একাধিক সেতু এবংকজওয়ে নিয়ে গঠিত যোগাযোগ  ও সংযোগ পথ। এটি শেখ জাবের আল আহমেদ আল সাবাহ মহাসড়কের অংশ এবং তুবলি উপসাগর জুড়ে রাজধানী শহর মানামার সাথে নাবিহ সালেহ দ্বীপ এবং সিত্রা দ্বীপকে সংযুক্ত করেছে।\nসিত্রা কজওয়ে মূলত ১৯৭০-এর দশকের গোড়ার দিকে নির্মিত। ২০০৬ সালে এটি সংস্কার উন্নয়ন ও পুনর্গঠনের জন্য একটি ২৬৬ মিলিয়ন ডলারের পরিকল্পনা ঘোষণা করা হয়েছিল। পরিকল্পনায় ট্রাফিক সহজ করার জন্য দুটি নতুন সেতু নির্মাণের পাশাপাশি উম্ম আল হাসাম ট্রাফিক জংশন পুনর্গঠন অন্তর্ভূক্ত ছিল। প্রকল্পটি নির্ধারিত সময়ের এক বছর পরে, ২০১০ সালের মাঝামাঝি সময়ে শেষ হয়েছিল। নতুন সেতুগুলিকে ১২০ বছরের স্থায়ীত্ব দিয়ে নকশা করা হয়েছিল।\n\n\n== গঠন ==\nসিত্রা কজওয়ে দুটি সেতু এবং একটি কজওয়ে নিয়ে গঠিত , যার মোট দৈর্ঘ্য ৩.২ কিলোমিটার:\n\nউত্তর সেতু ২০০মিটার লম্বা এবং ৫৮ মিটার প্রশস্ত। এটি মানামার দক্ষিণ প্রান্তে উম্ম আল হাসাম থেকে অপর একটি কজওয়ের সাথে সংযুক্ত।\n২.৭ কিলোমিটার বাঁধ (বা কজওয়ে) যা উত্তর সেতুকে দক্ষিণ সেতুর সাথে সংযুক্ত করে এবং তুবলি উপসাগরের মধ্য দিয়ে নাবিহ সালেহ দ্বীপের পাশ দিয়ে যায়।\n৪০০ মিটার লম্বা এবং ৫৫ মিটার প্রশস্ত দক্ষিণ সেতুটি সিত্রা মলের কাছে সিত্রা দ্বীপের সাথে কজওয়েকে সংযুক্ত করেছে।\n\n\n== তথ্যসূত্র =="}