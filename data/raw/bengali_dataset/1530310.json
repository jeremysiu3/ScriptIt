{"pageid": 1530310, "title": "আবদুল্লাহ নুমান", "url": "https://bn.wikipedia.org/wiki?curid=1530310", "content": "আব্দুল্লাহ নুমান ( সার্বিয়ান সিরিলিক : Абдулах Нуман ; জন্ম ১৯৫০) (এছাড়া আব্দুল্লাহ নু'মান বানান, আরবি: عبدالله نعمان   ) একজন সার্বিয়ান - অস্ট্রেলিয়ান শিক্ষাবিদ এবং ইসলামী ধর্মগুরু। তিনি বর্তমানে সার্বিয়ার মুফতি হিসেবে দায়িত্ব পালন করছেন।\n\n\n== জীবনী ==\n১৯৫০ সালে সার্বিয়ার বেলগ্রেডে ইভান ত্রিফুনোভিচ নামে একটি সার্বিয়ান অর্থোডক্স পরিবারে জন্মগ্রহণ করেন। ১৯৬৯ সালে বেলগ্রেডের রিপাবলিক স্কোয়ারে ত্রিফুনোভিচ প্রথম একজন আরব আরব মুসলিম শিক্ষার্থীর সঙ্গে তার প্রথম সাক্ষাৎ হয়। তিনি নুমানকে কিছু টাকা ধার দেন। এই অভিজ্ঞতা এবং প্রতি-সংস্কৃতির প্রতি ভালোবাসা ত্রিফুনোভিচ এবং তার চার বন্ধুকে প্রাচ্যের দেশগুলো ঘুরে দেখতে উৎসাহিত করে। প্রথমে ইস্তাম্বুলের উদ্দেশ্যে ট্রেনে চড়ে এবং  নেপালে পৌঁছানোর আগে তাদের অর্থ শেষ হয়ে যায। তার বন্ধুরা দেশে ফিরে আসে।  ত্রিফুনোভিচ নেপাল থেকে চলে আসার পর, ভারত জুড়ে ছয় মাসের ভ্রমণ শুরু করে। ভ্রমণের সময় ত্রিফুনোভিচ রাজস্থানে ইসলাম গ্রহণ করেন এবং নিজের নাম \"আবদুল্লাহ নুমান\" নাম রাখেন।\nভারত থেকে ফেরার পর তার পরিবার তার ইসলাম গ্রহণকে স্বাভাবিকভাবে মেনে নিতে পারেনি। যদিও তার খালা এবং অভিনেত্রী রুজিকা সোকিক তার ধর্ম পালনের অধিকারকে সমর্থন করেছিলেন এবং তার ভাগ্নেদের আধ্যাত্মিক বিকাশে উৎসাহিত করেছিলেন। নুমান শীঘ্রই বাজরাকি মসজিদে যোগদান শুরু করেন এবং সার্বিয়ার মুফতি হামদিজা ইউসুফস্পাহিচ সাথে বন্ধুত্ব করেন। ইউসুফস্পাহিচ তাকে তার ব্যক্তিগত সচিব হিসেবে নিয়োগ দেন এবং তার প্রধান পরামর্শদাতা হয়ে ওঠেন।\nতার খালা লুবিকা কুকা সোকিচ  (৯ ডিসেম্বর ১৯১৪ - ৮ জানুয়ারী ২০০৯)  বিংশ শতাব্দীর একজন বিশিষ্ট সার্বিয়ান এবং যুগোস্লাভ চিত্রশিল্পী ছিলেন।\n১৯৭৫ সালে বাধ্যতামূলক সামরিক চাকরিতে অংশগ্রহণের পর নুমান মেলবোর্নের রাজিয়া নামে এক অস্ট্রেলিয়ান নারীকে বিয়ে করেন। রাজিয়ার সাথে তার বেলগ্রেডে দেখা হয়েছিল। এই দম্পতি পরে মেলবোর্নে চলে যায়। সেখানে নুমান  ইসলামি শিক্ষা, দর্শন, সমাজবিজ্ঞান এবং ব্যবসায় ব্যবস্থাপনার  ওপর চারটি বিশ্ববিদ্যালয় ডিগ্রি সম্পন্ন করেন। ১৯৮২ সালে তিনি মেলবোর্ন বিশ্ববিদ্যালয় থেকে \"হাসান আল-বাসরি থেকে গাজালি পর্যন্ত ইসলামি ধর্মতত্ত্বে আল্লাহর নাম ও গুণাবলী বোঝার ধারণা\" শিরোনামে স্নাতকোত্তর গবেষণা সম্পন্ন করেন। পরে \"ইসলামে ব্যক্তি ও সমাজের ধারণা\" শিরোনামে তার ডক্টরাল গবেষণা শেষ করেন।\nনুমান অস্ট্রেলিয়ায় বিশ্ববিদ্যালয়ের প্রভাষক হিসেবে কাজ করেন এবং পরে সার্বিয়ায় ফিরে আসেন। ২০১৬ সালের জুন মাসে সার্বিয়ার ইসলামি সম্প্রদায়ের সর্বোচ্চ পরিষদ নোভি পাজার শহরে এক বৈঠকের আয়োজন করে। সম্প্রদায়ের মধ্যে বিভক্তি সৃষ্টি হওয়ার কারণে সার্বিয়ার পুরো রিয়াসাত (ধর্মীয় নেতৃত্ব পরিষদ) বাতিল করা হয়। সেই সময় এই পরিষদের প্রধান ছিলেন রাইস-উল-উলামা ( প্রধান মুফতি) আদেম জিলকিচ। সেয়াদ নাসুফোভিচকে নতুন রেইস-উল-উলেমা হিসেবে নিযুক্ত করা হয়। আর নুমান মুহাম্মদ ইউসুফস্পাহিচের স্থলাভিষিক্ত হয়ে পাঁচ বছরের মেয়াদে সার্বিয়ার মুফতি হিসেবে নিযুক্ত হন।\n\n\n== তথ্যসূত্র =="}