{"pageid": 1516602, "title": "সিদ্ধি ইদনানি", "url": "https://bn.wikipedia.org/wiki?curid=1516602", "content": "সিদ্ধি ইদনানি একজন ভারতীয় অভিনেত্রী যিনি মূলত তামিল এবং তেলুগু ছবিতে অভিনয় করেন। তিনি তেলুগু ছবি জাম্বা লাকিদি পাম্বা (২০১৮) দিয়ে তাঁর অভিনয় জীবনে আত্মপ্রকাশ করেন। তিনি তামিল চলচ্চিত্র ভেন্ধু থানিন্দাথু কাডু (২০২২)-তে তাঁর ভূমিকার জন্য \"পাভাই\" (মূল্যবান কিছু, বা প্রিয়) হিসাবে সমালোচকদের দ্বারা প্রশংসিত হন। তিনি দ্য কেরালা স্টোরি (২০২৩) দিয়ে হিন্দি চলচ্চিত্র জগতে আত্মপ্রকাশ করেন।\n\n\n== ব্যক্তিগত জীবন ==\nসিদ্ধি ইদনানির জন্ম এবং বড় হয়ে ওঠা ভারতের মুম্বাইয়ে । তাঁর সিন্ধি বাবা, অশোক ইদনানি একজন ব্যবসায়ী এবং ভয়েস মডুলেশন প্রশিক্ষক। তাঁর গুজরাটি মা ফাল্গুনী দাভে একজন টেলিভিশন অভিনেত্রী। তিনি গণমাধ্যমে স্নাতক ডিগ্রি অর্জন করেছেন।\n\n\n== কর্মজীবন ==\nসিদ্ধি ইদনানি একজন থিয়েটার শিল্পী হিসাবে নিজের কর্মজীবন শুরু করেছিলেন, তিনি গুজরাটি বাণিজ্যিক নাটক আজে রবিভার চেক -এ অভিনয় করেন। এরপর সিদ্ধি আহমেদাবাদের মিস ডিভাতে ফাইনাল পর্বে পৌঁছেছিলেন।\nইদনানি তাঁর চলচ্চিত্র জীবন শুরু করেছিলেন গুজরাটি ছবি গ্র্যাণ্ড হালি দিয়ে। তিনি মিস ইণ্ডিয়া সুপার ট্যালেন্ট প্রতিযোগিতা জিতেছিলেন এবং ২০১৮ সালে প্যারিসে অনুষ্ঠিত মিস সুপারট্যালেন্টে ভারতের প্রতিনিধিত্ব করেছিলেন।\nতিনি ২০১৮ সালের জুন মাসে জাম্বা লাকিদি পাম্বা  চলচ্চিত্রের মাধ্যমে টলিউডে আত্মপ্রকাশ করেন। তাঁর দ্বিতীয় ছবি মুক্তি, নন্দিতা শ্বেতা এবং সুমন্ত অশ্বিনের সাথে প্রেমা কথা চিত্রম ২। এটি ২০১৯ সালে মুক্তি পায়।\nতিনি গৌতম বাসুদেব মেনন পরিচালিত এবং সিলামবরাসন অভিনীত তামিল চলচ্চিত্র ভেন্ধু থানিন্দাথু কাডুতে তাঁর ভূমিকার জন্য পরিচিত হয়ে আছেন।\nতাঁর পরের চলচ্চিত্রগুলির মধ্যে রয়েছে সমালোচকদের প্রশংসিত পরিচালক শশীর সাথে নুরু কোডি ভানাভিল। ভক্তদের কাছে তিনি ডিম্পল কুইন নামে পরিচিত।\n২০২৩ সালে, ইদনানি দ্য কেরালা স্টোরি ছবিতে অভিনয় করেন, সেখানে তিনি গীতাঞ্জলি মেনন / আনিশা বা চরিত্রে অভিনয় করেন। চরিত্রটি সামাজিক পরিচয় এবং বিশ্বাসের কঠিন লড়াইয়ের মধ্য দিয়ে যায় এবং পরিস্থিতি উপলব্ধি করে ইসলাম ধর্ম গ্রহণ করে। সে অবশেষে তার পরিবারের কাছে ফিরে আসে কিন্তু জটিলতার মধ্যে আটকা পড়ে।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সিদ্ধি ইদনানি (ইংরেজি)\nটুইটারে সিদ্ধি ইদনানি\nইন্সটাগ্রামে সিদ্ধি ইদনানি"}