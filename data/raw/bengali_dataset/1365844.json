{"pageid": 1365844, "title": "দেওয়ানহাট", "url": "https://bn.wikipedia.org/wiki?curid=1365844", "content": "দেওয়ানহাট চট্টগ্রামের প্রধান বাজারগুলির মধ্যে একটি। এটি নগরীর পোস্তার পাড় সংলগ্ন পশ্চিমে ডবলমুরিং থানার অন্তর্গত। পূর্বে সপ্তাহে দুই দিন এখানে হাট বসতো। শুরুতে বড় আকারে হাট বসলেও বর্তমানে এর আকার ছোট হয়ে আসছে। বর্তমানে এখানে মাটির তৈজসপত্র সহ কবুতর ও বিভিন্ন পাখির হাট বসে। এছাড়াও প্রতিদিন ভোরে কর্মপার্থী দিনমজুর এবং মিন্ত্রিরা কাজের জন্য এখানে অপেক্ষা করে। \n\n\n== ইতিহাস ==\nমধ্যযুগের বন্দর নগরী চট্টগ্রামে প্রবেশের গুরুত্বপূর্ণ সংযোগস্থল ছিল পোস্তা। পোস্তা শব্দটি ফার্সি শব্দ \"পুস্ত\" থেকে আগত যার অর্থ উল্টো দিক বা পিছন দিক। এই বিশেষণটি পারস্য ঐতিহ্যে স্থান-নাম হিসেবেও ব্যবহৃত হয়। যেহেতু নদীতীরবর্তী সুলকবহর বন্দরের পরিপ্রেক্ষিতে মধ্যযুগের পোস্তার পাড়ের অবস্থান ছিল নগরের উল্টো দিকে বা পেছনের দিকে। বাংলার নবাবী শাসনামলে ১৭৪২ থেকে ১৭৫১ পর্যন্ত চট্টগ্রামে মোগল প্রশাসকের দিউয়ান ছিলেন মহা সিং। তিনি ১৭৫৩ সালে নায়েব সুবাদার পদে অভিষিক্ত হন এবং ১৭৫৮ পর্যন্ত কর্মরত ছিলেন। পোস্তার পাড়ের নিকটবর্তী এই স্থানটিকে মহা সিং বেছে নেন দেওয়ান হাট স্থাপনের জন্য। এবং এই হাট প্রতিষ্ঠা করেন। পরে স্মারক হিসাবে তার নামানুসারে দেওয়ানহাট নামকরণ করা হয়।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় দেওয়ানহাট"}