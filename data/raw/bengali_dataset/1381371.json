{"pageid": 1381371, "title": "গাংওন ফুটবল ক্লাব", "url": "https://bn.wikipedia.org/wiki?curid=1381371", "content": "গাংওন ফুটবল ক্লাব (কোরীয়: 강원도민프로축구단, ইংরেজি: Gangwon FC; সাধারণত গাংওন এফসি এবং সংক্ষেপে গাংওন নামে পরিচিত) হচ্ছে গাংওন প্রদেশ ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ২০০৮ সালে প্রতিষ্ঠিত হয়েছে। ২০,০০০ ধারণক্ষমতাবিশিষ্ট চুনচন সংগাম স্পোর্টস টাউনে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় ইউন জং-হুয়ান এবং সভাপতির দায়িত্ব পালন করছেন চোই মুন-সুন। বর্তমানে দক্ষিণ কোরীয় মধ্যমাঠের খেলোয়াড় হান কুক-ইয়াং এই ক্লাবের অধিনায়কের দায়িত্ব পালন করছেন। \nকিম ওহ-কিউ, জুং সুং-ইয়ং, বাক জং-হুয়ান, কিম ইয়াং-হু এবং উরোস দিয়েরিচের মতো খেলোয়াড়গণ গাংওনের জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৯ মৌসুমে গাংওন প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ২০০৯ সালের সালের ৮ই মার্চ তারিখে, কে লিগ ১-এ ক্লাব ইতিহাসে নিজেদের প্রথম ম্যাচে চোই সুন-হোর অধীনে গাংওন জেজু ইউনাইটেডের বিরুদ্ধে ১–০ গোলের ব্যবধানে জয়লাভ করেছিল। ২০০৯ কে লিগ-এ গাংওন ৭টি জয় এবং ৭টি ড্রয়ে সর্বমোট ২৮ পয়েন্ট অর্জন করে সামগ্রিক পয়েন্ট তালিকায় ১৩তম স্থান অর্জন করেছিল, যেখানে কিম ইয়াং-হু ১৩টি গোল করে লিগে গাংওনের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}