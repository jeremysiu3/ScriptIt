{"pageid": 1190229, "title": "ডিলান লেভিট", "url": "https://bn.wikipedia.org/wiki?curid=1190229", "content": "ডিলান জেমস ক্রিস্টোফার লেভিট (জন্ম: ১৭ নভেম্বর, ২০০০) একজন ওয়েলস পেশাদার ফুটবলার। তিনি স্কটিশ প্রিমিয়ারশিপের ক্লাব ডান্ডি ইউনাইটেড এবং ওয়েলস জাতীয় দলের হয়ে মিডফিল্ডার হিসেবে খেলেন।\nলেভিটের ফুটবল খেলার হাতেখড়ি ম্যানচেস্টার ইউনাইটেডের একাডেমিতে। সেখানে বয়স-ভিত্তিক দলে খেলার পর ২০১৯  সালের নভেম্বরে উয়েফা ইউরোপা লিগের একটি ম্যাচে তার সিনিয়র ক্যারিয়ারে অভিষেক হয়েছিলো। সে ম্যাচের পর ম্যানচেস্টার ইউনাইটেডের জার্সি আর গায়ে চাপানো হয়নি তার। বাকিটা সময় তিনি চার্লটন অ্যাথলেটিক, ক্রোয়েশিয়ান ক্লাব ইস্ট্রা ১৯৬১ এবং ডান্ডি ইউনাইটেড-এ লোনে কাটিয়েছেন। ২০২২ সালের জুলাইয়ে, তিনি একটি স্থায়ী চুক্তিতে ডান্ডি ইউনাইটেডে যোগ দেন।\nআন্তর্জাতিক ক্যারিয়ারে অভিষেকের আগে লেভিট বয়স-ভিত্তিক দলগুলোতে ওয়েলসের হতে প্রতিনিধিত্ব করেছিলেন। ২০২০ সালের সেপ্টেম্বরে ফিনল্যান্ডের বিরুদ্ধে উয়েফা নেশনস লিগের একটি ম্যাচে তার আন্তর্জাতিক ক্যারিয়ার শুরু হয়।\n\n\n== ক্লাব ক্যারিয়ার ==\n\n\n=== ম্যানচেস্টার ইউনাইটেড ===\nলেভিট আট বছর বয়সে ম্যানচেস্টার ইউনাইটেডের একাডেমিতে যোগ দেন এবং ২০১৮ সালের এপ্রিল মাসে ক্লাবের সাথে তার প্রথম পেশাদার চুক্তি স্বাক্ষর করেন।  ২০১৯-এর নভেম্বরে তিনি ক্লাবের সাথে চুক্তির মেয়াদ বাড়িয়ে ২০২২ সালের জুন পর্যন্ত একটি নতুন চুক্তি স্বাক্ষর করেন।  ২৮ নভেম্বর, ২০১৯-এ আস্তানার বিপক্ষে উয়েফা ইউরোপা লিগের একটি ম্যাচে ইউনাইটেডের হয়ে তার সিনিয়র অভিষেক হয়। \n৮ সেপ্টেম্বর, ২০২০-এ, লেভিটকে চার্লটন অ্যাথলেটিক -এর কাছে পুরো মৌসুমের জন্য লোনে পাঠানো হয়।  ৮ জানুয়ারি, ২০২১-এ, চার্লটন অ্যাথলেটিক লেভিটের লোনের সময়কাল কমিয়ে আনে; কারণ বাজে পারফরম্যান্সের কারণে তিনি লিগ ওয়ানের এই ক্লাবে মাত্র পাঁচটি ম্যাচে শুরু থেকে খেলেছিলেন। \n১৫ ফেব্রুয়ারি, ২০২১-এ, লেভিট ২০২০–২১ সিজনের বাকি অংশে খেলার জন্য লোনে ক্রোয়েশিয়ান ফুটবল লিগের দল ইস্ট্রা ১৯৬১ -তে যোগ দেন।  ১৪ এপ্রিল রিজেকার বিরুদ্ধে ক্রোয়েশিয়ান কাপের সেমিফাইনালে কোচ দানিজেল জুমিচ তাকে অপ্রত্যাশিতভাবে স্টার্টিংয়ে রাখেন। সে ম্যাচে তিনি ৬৪ মিনিট পর্যন্ত খেলে ডিনো হ্যালিলোভিচের স্থলাভিষিক্ত হন। ইস্ট্রা সে ম্যাচে ৩–২ গোলে জিতে ফাইনালে যায়। \n\n\n=== ডান্ডি ইউনাইটেড ===\n২০ আগস্ট, ২০২১-এ, লেভিট স্কটিশ প্রিমিয়ারশিপ ক্লাব ডান্ডি ইউনাইটেডে এক বছরের লোন যোগ দেন।  তিনি ২০২১–২২ স্কটিশ কাপে ট্যানজারিনদের হয়ে ২৯ ম্যাচে ৬ গোল গোল  এবং ডান্ডি ইউনাইটেডকে ইউরোপে খেলার যোগ্যতা অর্জনে সহায়তা করার জন্য লিগের শেষ ৫ ম্যাচে তিন গোল করেন। দুর্দান্ত পারফরম্যান্সের পর লেভিট সে মৌসুমে ফ্যান্সদের বর্ষসেরা খেলোয়াড় নির্বাচিত হন।  এরপর তিনি ২০২২ সালের জুলাই মাসে দুই বছরের চুক্তিতে ক্লাবে যোগ দেন। \n\n\n== আন্তর্জাতিক ক্যারিয়ার ==\nলেভিট অনূর্ধ্ব-১৭, অনূর্ধ্ব-১৯ এবং অনূর্ধ্ব-২১ স্তরে ওয়েলসের প্রতিনিধিত্ব করেছেন। ২০১৯ সালের মে মাসে প্রথমবারের মতো তাকে ওয়েলস জাতীয় দলে ডাকা হয়।  ৩ সেপ্টেম্বর, ২০২০-এ ফিনল্যান্ডের বিরুদ্ধে ২০২০–২১ উয়েফা নেশনস লিগে তার অভিষেক ঘটে।  ২০২১ সালের মে মাসে তিনি উয়েফা ইউরো ২০২০-এর জন্য ওয়েলসের ২৬ সদস্যের দলে জায়গা পান।  রোমে ইতালির বিপক্ষে বদলি খেলোয়াড় হিসেবে তিনি মাঠে নামেন; সে ম্যাচে তারা ১–০ গোলে পরাজিত হয়েছিলেন।  ২০২২ সালের নভেম্বরে তাকে কাতার ২০২২ ফিফা বিশ্বকাপের জন্য ওয়েলস দলে ডাকা হয়। \n\n\n== ক্যারিয়ার পরিসংখ্যান ==\n\n\n=== ক্লাব ===\n১২ নভেম্বর, ২০২২ পর্যন্ত হালনাগাদকৃত।\n\n\n=== আন্তর্জাতিক ===\n২৫ সেপ্টেম্বর, ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nডিলান লেভিট – উয়েফা প্রতিযোগিতার রেকর্ড (আর্কাইভ) (ইংরেজি) \nProfile at the Manchester United F.C. website"}