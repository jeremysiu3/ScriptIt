{"pageid": 1025936, "title": "সংবাদ মাধ্যম", "url": "https://bn.wikipedia.org/wiki?curid=1025936", "content": "টেমপ্লেট:সাংবাদিকতা পার্শ্বদন্ড\nসংবাদ মাধ্যম (News media) বা সংবাদ শিল্প (News industry) বলতে গণমাধ্যমের সেইসব রূপকে বোঝায় যেগুলি সাধারণ জনগণের কাছে বা নির্দিষ্ট শ্রেণীর পাঠকের কাছে সংবাদ পৌঁছে দেবার কাজে নিয়োজিত থাকে। এগুলির মধ্যে মুদ্রিত সংবাদ মাধ্যম (দৈনিক পত্রিকা, সাময়িকী), সম্প্রচারিত সংবাদ (বেতার ওটেলিভিশন) এবং সাম্প্রতিককালে আন্তর্জাল বা ইন্টারনেট (ইন্টারনেটভিত্তিক পত্রিকা, সংবাদ ব্লগ, সংবাদ ভিডিও, সরাসরি সংবাদ স্ট্রিমিং, ইত্যাদি) অন্তর্ভুক্ত।\n\n\n== ইতিহাস ==\nপাশ্চাত্যে রেনেসাঁস পর্বে প্রথম সংবাদ প্রচার হওয়া শুরু হয়। এগুলি ছিল যুদ্ধ, অর্থনৈতিক পরিস্থিতি, সামাজিক রীতিনীতি নিয়ে হাতে লেখা খবর-সংবলিত বিভিন্ন চিঠি যেগুলি বণিকদের মধ্যে বিলি করা হত। ১৫শ শতকের শেষ দিকে জার্মানিতে প্যামফ্লেট আকারে মুদ্রিত সংবাদের উদ্ভব হয়, এগুলিতে লোমহর্ষক খবর থাকত। ১৬২১ সালে লন্ডন শহরে প্রথম ইংরেজি পত্রিকা দ্য উইকলি নিউজ (The Weekly Newes) প্রকাশিত হয়। ১৬৪০ ও ১৬৫০-এর দশকে এর পদাঙ্ক অনুসরণ করে আরও বেশ কিছু পত্রিকার আবির্ভাব ঘটে। ১৬৯০ সালে মার্কিন যুক্তরাষ্ট্রে রিচার্ড পিয়ার্স ও বেঞ্জামিন হ্যারিস বস্টন শহরে প্রথম মার্কিন পত্রিকাটি মুদ্রণ করেন, তবে সরকারী অনুমোদন না থাকায় এটিকে সাথে সাথে বন্ধ করে দেওয়া হয়।\n\n\n== তথ্যসূত্র ==\n\n\n== আরও দেখুন =="}