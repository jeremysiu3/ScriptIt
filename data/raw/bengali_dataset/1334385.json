{"pageid": 1334385, "title": "কুমাউনি রন্ধনশৈলী", "url": "https://bn.wikipedia.org/wiki?curid=1334385", "content": "উত্তর ভারতের হিমালয়ের কোলে রাজ্যের দেবভুমি উত্তরাখণ্ড। উত্তরাখণ্ড গাড়োয়াল ও কুমায়ুন এই দুই অঞ্চলে বিভক্ত। উত্তরাখণ্ডের কুমায়ুন অঞ্চলের রন্ধনশৈলী যা কুমাউনি রন্ধনশৈলী নামে খ্যাত, তা তার নিজস্ব বৈশিষ্ট্য নিয়ে ভারতীয় রন্ধনশৈলীর তালিকায় বিদ্যমান। কুমাউনি রন্ধনশৈলীতে খাবার সহজ এবং পুষ্টিকর, যা হিমালয়ের কঠোর পরিবেশের জীবনযাপনের জন্য উপযুক্ত। কুমাউনি রন্ধনশৈলী ও কুমাউনি খাবারে উত্তর ভারতীয় অন্যান্য রাজ্যের রন্ধনশৈলীরও প্রভাব দেখা যায়। গৌহাটের মতো ডাল (বা কুলথ, একটি স্থানীয় ধরনের শিম) দিয়ে বিভিন্ন ধরণের সুস্বাদু পদ তৈরী করা হয়। কুমায়ুন অঞ্চলের কিছু জনপ্রিয় ও উল্লেখযোগ্য স্থানীয় পদ হল, কুমাউনি রায়তা বা রাইতা, বাল মিঠাই, রস ভাত, চেইন, ফান্দা এবং থাওয়ানি। এইসকল পদ স্থানীয় ডাল বা  শিম থেকে প্রস্তুত করা অনন্য সুস্বাদু খাদ্যবস্তু। স্থানীয় একধরনের তরকারি হল ঝোলি যার উপর সামান্য দইয়ের প্রলেপ দিয়ে সজ্জিত করা হয় যা তার স্বাদ আরও বাড়িয়ে তোলে। চুড়কানি ও জৌলা ভাটের ডাল দিয়ে তৈরি এক বিশেষ স্থানীয় পদ। চাল এবং গমের সাথে স্থানীয় শস্য মাদুয়াও এক বিশেষ জনপ্রিয় খাদ্য শস্য হিসাবে ব্যবহার হয়।\nস্থানীয় খাবার হিসাবে মাংসও প্রস্তুত করা হয় তবে তার রন্ধনপ্রনালীর মধ্যে বিশেষ কিছু পৃথক বৈশিষ্ট্য দেখা যায়না। উত্তর ভারতের অন্যন্য রাজ্যের মতই এই অঞ্চলে একই পদ্ধতিতে মাংস প্রস্তুত করা হয়। কুমাউনি রন্ধনশৈলীতে প্রস্তুত বেশ কিছু ঐতিহ্যগত জলখাবার, পাউরুটি, দুগ্ধজাত পণ্য এবং পানীয় উত্তরাখণ্ডের বিভিন্ন অঞ্চলে খাদ্য হিসাবে জনপ্রিয়।\n\n\n== তথ্যসূত্র =="}