{"pageid": 1532191, "title": "শোয়াইব জিবরান", "url": "https://bn.wikipedia.org/wiki?curid=1532191", "content": "\n=== জীবনবৃত্তান্ত ===\n\nশোয়াইব জিবরান ১৯৭১ সালের ৮ এপ্রিল মৌলবীবাজার জেলার আযমত শাহ্ কুটিরে জন্মগ্রহণ করেন। তিনি স্থানীয় কালী প্রসাদ উচ্চ বিদ্যালয় থেকে শিক্ষাজীবন শুরু করেন এবং পরবর্তীতে সিলেট এম সি কলেজ ও জাহাঙ্গীরনগর বিশ্ববিদ্যালয়ে পড়াশোনা করেন। তার উচ্চতর ডিগ্রি ও প্রশিক্ষণ প্রাপ্তি হয়েছে ঢাকা বিশ্ববিদ্যালয়, সুখথাই থাম্মাথিরাত ওপেন ইউনিভার্সিটি (থাইল্যান্ড) এবং কুইন'স ইউনিভার্সিটি (কানাডা) থেকে।\n\n\n=== পেশাগত জীবন ===\nশোয়াইব জিবরান পেশাগত জীবন শুরু করেন সাংবাদিকতা দিয়ে। তিনি জাতিসংঘ শিশু তহবিলের শিক্ষা পরামর্শক হিসেবে কাজ করেছেন এবং বর্তমানে বাংলাদেশ উন্মুক্ত বিশ্ববিদ্যালয়ের স্কুল অব এডুকেশনের অধ্যাপক হিসেবে কর্মরত আছেন।\n\n\n=== প্রকাশিত গ্রন্থ ===\nশোয়াইব জিবরানের অর্ধশতাধিক গ্রন্থ প্রকাশিত হয়েছে, যেগুলোর মধ্যে উল্লেখযোগ্য কিছু হল:\nকাঠ চেরাইয়ের শব্দ (বাংলা একাডেমি, ১৯৯৬)\nকমলকুমার মজুমদারের উপন্যাসের করণকৌশল (বাংলা একাডেমি, ২০০৯)\nকথা কবিতা ও শিক্ষা (ধ্রুবপদ, ২০১০)\nশিক্ষার শত বছর: রামমোহন থেকে নজরুল (সহজপাঠ, ২০১০)\nপ্রাচীন পুথির পৃষ্ঠা হতে (জংশন, ২০২০)\n\n\n=== প্রবন্ধ ও অন্যান্য ===\nশোয়াইব জিবরান শিক্ষাক্ষেত্রে তার অবদান ও গবেষণার জন্য পরিচিত। তিনি বিভিন্ন পত্রিকা ও জার্নালে শিক্ষা, সাহিত্য, ও সমাজ বিষয়ে লেখা প্রকাশ করেছেন।\n\n\n=== তথ্যসূত্র ===\nShowaib Zibran Books - শোয়াইব জিবরান এর বই - Rokomari.com\nশোয়াইব জিবরান"}