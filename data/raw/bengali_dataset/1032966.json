{"pageid": 1032966, "title": "বৈদ্যবাটী পৌরসভা", "url": "https://bn.wikipedia.org/wiki?curid=1032966", "content": "বৈদ্যবাটী পৌরসভা হল ভারতের পশ্চিমবঙ্গ রাজ্যের হুগলি জেলার শ্রীরামপুর মহকুমার অন্তর্গত বৈদ্যবাটী ও তার পার্শ্ববর্তী অঞ্চলগুলির (শেওড়াফুলি ও অংশত ছাতরা) স্থানীয় পৌর স্বায়ত্তশাসন সংস্থা।\n\n\n== ইতিহাস ==\n১৮৬৯ সালে বৈদ্যবাটী পৌরসভা প্রতিষ্ঠিত হয়।\n\n\n== ভূগোল ==\nবৈদ্যবাটী পৌর এলাকার আয়তন ১২.০৩ বর্গ কিলোমিটার এবং.২০১১ সালের জনগণনার প্রতিবেদন অনুযায়ী এই পৌর এলাকার মোট জনসংখ্যা ১২১,১০০।\n১৯৮১ সালে এই পৌর এলাকার মোট জনসংখ্যার ২৫.০০ শতাংশ ছিল প্রধান শ্রমজীবী এবং ৭৫.০০ শতাংশ ছিল অ-শ্রমজীবী। আবার মোট প্রধান শ্রমজীবীদের ২৭.০০ শতাংশ ছিল শিল্প শ্রমিক।\n\n\n== নির্বাচন ==\n২০১৫ সালের পৌর নির্বাচনে বৈদ্যবাটী পুরসভায় সর্বভারতীয় তৃণমূল কংগ্রেস ১৩টি আসন, ভারতের কমিউনিস্ট পার্টি (মার্ক্সবাদী) ১টি আসন, সারা ভারত ফরওয়ার্ড ব্লক ৩টি আসন, ভারতীয় জাতীয় কংগ্রেস ৩টি আসন ও নির্দল প্রার্থীরা ৩টি আসন জয় করেন।\n২০১০ সালের পৌর নির্বাচনে বৈদ্যবাটী পুরসভায় সর্বভারতীয় তৃণমূল কংগ্রেস ১২টি আসন, ভারতের কমিউনিস্ট পার্টি (মার্ক্সবাদী) ৪টি আসন, সারা ভারত ফরওয়ার্ড ব্লক ৩টি আসন ও ভারতীয় জাতীয় কংগ্রেস ৩টি আসন জয় করেছিল।\n২০১০ সালের পৌর নির্বাচন সম্পর্কে দ্য গার্ডিয়ান পত্রিকায় মন্তব্য করা হয়, \"আজকের পৌর নির্বাচনগুলি বিগত কয়েক দশকের তুলনায় ব্যতিক্রমী: ১৯৭০-এর দশক থেকে যে কমিউনিস্টরা পশ্চিমবঙ্গের প্রধান শহরগুলিতে প্রায় কোনওরকম বিরতি ছাড়াই আধিপত্য বজায় রেখেছিল, তাঁরা আজ বিপর্যয়ের সম্মুখীন… এইবার পরাজয় সম্ভবত চূড়ান্ত এবং হয়তো এটি ভারতের কমিউনিস্ট পার্টি-মার্কসবাদীর (সিপিআইএম) সমাপ্তির সূচনার সংকেত।\"\n২০০৫ সালের পৌর নির্বাচনে বৈদ্যবাটী পৌরসভায় ভারতের কমিউনিস্ট পার্টি (মার্ক্সবাদী) ৮টি আসন, সারা ভারত ফরওয়ার্ড ব্লক ৪টি আসন, ভারতীয় জাতীয় কংগ্রেস ৬টি আসন ও সর্বভারতীয় তৃণমূল কংগ্রেস ৪টি আসন জয় করেছিল।\n\n\n== তথ্যসূত্র =="}