{"pageid": 1491702, "title": "রাজশাহী বিশ্ববিদ্যালয় মুক্তমঞ্চ", "url": "https://bn.wikipedia.org/wiki?curid=1491702", "content": "রাজশাহী বিশ্ববিদ্যালয়  মুক্তমঞ্চ একটি উন্মুক্ত বহিরাঙ্গন নাট্যমঞ্চ। অবস্থানগত কারণে এটি শহীদ মিনার মুক্তমঞ্চ নামেও পরিচিত। রাজশাহী বিশ্ববিদ্যালয়ের শহীদ মিনার চত্বরে শহীদস্মৃতি সংগ্রহশালার পূর্বকোন ঘেঁষে মঞ্চের অবস্থান। মঞ্চটিকে সংগ্রহশালার অংশ হিসেবে ধরা হয়, ফলস্বরূপ এটি সংগ্রহশালার মঞ্চ হিসেবে বর্ণিত। ফণীন্দ্রনাথ রায় এটির নির্মাণ করেন।\nএটি দর্শক গ্যালারি বিহীন মঞ্চ। মঞ্চের পেছনের দেয়ালে গ্রাম বাংলার আবহমান দৃশ্যসহ একটি ম্যুরাল আছে। পটভূমিতে গ্রিনরুম রাখা হয়েছে।\n\n\n== ব্যবহার ==\n১৯৭৬ সালের ভাষা আন্দোলন দিবসে এমঞ্চের গ্রিনরুমে গড়ে ওঠে বাংলাদেশের প্রথম মুক্তিযুদ্ধভিত্তিক শহীদ স্মৃতি সংগ্রহশালা। ১৯৮৯ সালে সংগ্রহশালার নিজস্ব ভবন নির্মাণকাজ শুরু হয়। নিজস্ব ভবনে গমনের আগ পর্যন্ত মুক্তমঞ্চের গ্রীনরুমে প্রদর্শনী চলে। মঞ্চে  সাধারণত বিভিন্ন সাংস্কৃতিক অনুষ্ঠান আয়োজিত হয়। এছাড়াও  মুক্তিযুদ্ধভিত্তিক নাটক ও স্বল্পদৈর্ঘ্য চলচ্চিত্র প্রদর্শনী চলে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}