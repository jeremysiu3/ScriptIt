{"pageid": 1032864, "title": "নাদিয়া আজিজ", "url": "https://bn.wikipedia.org/wiki?curid=1032864", "content": "নাদিয়া আজিজ (উর্দু: نادیہ عزیز‎‎  ; জন্ম ১৮ ফেব্রুয়ারি, ১৯৭৩) হলেন একজন পাকিস্তানি রাজনীতিবিদ যিনি ২০০২ থেকে ২০০৭ এবং পুনরায় ২০১৩ সালের মে  থেকে ২০১৮ সালের মে পর্যন্ত পাঞ্জাব প্রাদেশিক পরিষদের সদস্য ছিলেন।\n\n\n== প্রাথমিক ও শিক্ষাজীবন ==\nনাদিয়া আজিজ ১৯৭৩ সালের ১৮ ফেব্রুয়ারিতে পাকিস্তানের গুজরাতে জন্মগ্রহণ করেছিলেন।\nতিনি সারগোধার এয়ার বেস ইন্টার কলেজ থেকে উচ্চমাধ্যমিক স্তরের পড়ালেখা শেষ করেছিলেন। ১৯৯৭ সালে তিনি আল্লামা ইকবাল মেডিকেল কলেজ থেকে ব্যাচেলর অফ মেডিসিন অ্যান্ড ব্যাচেলর অফ সার্জারি (এমবিবিএস) ডিগ্রি অর্জন করেছিলেন।\n\n\n== রাজনৈতিক জীবন ==\nনাদিয়া আজিজ ২০০২ সালের পাকিস্তানের সাধারণ নির্বাচনে গণপরিষদ পিপি-৩৪ (সারগোধা -৭) থেকে পাকিস্তান পিপল্স পার্টির (পিপিপি) প্রার্থী হিসাবে পাঞ্জাব প্রাদেশিক পরিষদে নির্বাচিত হয়েছিলেন। তিনি ১০,৯০৪ টি ভোট পেয়ে পাকিস্তান মুসলিম লীগ (কিউ) (পিএমএল-কিউ)-‌এর প্রার্থীকে পরাজিত করেছিলেন। \n২০০৮ সালের পাকিস্তানের সাধারণ নির্বাচনে পূর্বের আসন থেকেই পিপিপির প্রার্থী হয়ে তিনি পাঞ্জাব প্রাদেশিক পরিষদের আসনে প্রার্থী হয়েছিলেন, তবে সেবার তিনি পরাজিত হয়েছিলেন। তিনি ১৬,২৭৩ টি ভোট পেয়ে পাকিস্তান মুসলিম লীগ এনের (পিএমএল-এন) প্রার্থী রিজওয়ান নওয়ায়িজ গিলের কাছে আসনটি হেরেছিলেন। \n২০১৩ সালের পাকিস্তানের সাধারণ নির্বাচনে তিনি পিপি-৩৪ (সারগোধা-৭) থেকে পিএমএল-এনের প্রার্থী হিসাবে পুনরায় পাঞ্জাব প্রাদেশিক পরিষদে নির্বাচিত হয়েছিলেন। তিনি ৩৩,৮৫৩ টি ভোট পেয়ে পাকিস্তান তেহরিক-ই-ইনসাফের (পিটিআই) প্রার্থী আনসার মজিদ খান নিয়াজিকে পরাজিত করেছিলেন।\n২০১৮ সালের মে মাসে তিনি পিএমএল-এন ত্যাগ করেছেন এবং পিটিআইতে যোগদান করেছেন।\n\n\n== তথ্যসূত্র =="}