{"pageid": 1320925, "title": "বিহারি পাঠান", "url": "https://bn.wikipedia.org/wiki?curid=1320925", "content": "বিহারি পাঠান ( উর্দু: بہار کے پٹھان‎‎   ) হল ভারতে বিহারে বসতি স্থাপনকারী বিভিন্ন পশতুনদের বংশধর। বিহারি পাঠান জনসংখ্যা এগারোটি উপ-গোষ্ঠীর অন্তর্গত, যার মধ্যে প্রধান হল সুরি, শেরওয়ানি, ইউসুফজাই, আহমেদ, দুররানি, বাঙ্গাশ, আফ্রিদি, খট্টক, বেত্তানি, লোধি, তানোলি, ওরাকজাই এবং ঘোরি। এই পশতুন লোকেরা হিন্দুস্তানি ভাষায় পাঠান নামে পরিচিত। এই সম্প্রদায়ের আরেকটি সাধারণ নাম হল খান, যা একটি সাধারণ উপাধিও। যে রাজপুতরা মুসলমান হয়েছেন তারাও উপাধি হিসেবে খান ব্যবহার করেন।\nখ্রিস্টীয় ১৩ শতকের পর থেকে তারা এই অঞ্চলে বসতি স্থাপন করেছিল বলে জানা যায়। এছাড়াও, রাজ্যের মুসলমানদের মধ্যে তাদের একটি শক্তিশালী সামাজিক মর্যাদা রয়েছে।  \nলোহানি পশতুনরা বিহারের মধ্যে একটি দেশীয় রাজ্য শাসন করত।  শের শাহ সুরি যিনি সুরি রাজবংশ প্রতিষ্ঠা করেন তার জন্ম রোহতাস জেলায় । \n\n\n== বর্তমান পরিস্থিতি ==\nকিছু পূর্ববর্তী ভূমিদার পরিবারে গোত্রবাদের একচেটিয়া এবং উচ্চতর বোধ রয়েছে, যদিও তারা এখন ছোটখাটো চাষাবাদের সঙ্গে জড়িত এবং এন্ডগ্যামাস বা স্বগোত্রগামী (ঘনিষ্ঠ আত্মীয়কে বিয়ে করার প্রবণতা)। তাদের মধ্যে আপন চাচাতো ভাইবোন বা আন্তঃপরিবার চাচাতো ভাইবোনে সাথে বিবাহ উভয় ধরনের চর্চা বিদ্যমান। তাদের বেশিরভাগই এখনও কেবল তাদের নিজস্ব গোষ্ঠীর মধ্যে বিয়ে করে এবং নিজেদেরকে খাঁটি পাঠান বলে এবং স্থানীয় মুসলিম সম্প্রদায়ের মধ্যে বিয়ে করেছে এমন অন্যান্য পাঠানদের থেকে নিজেদের আলাদা করে পরিচয় দেয়। তারা দৈনন্দিন যোগাযোগের মাধ্যম হিসেবে উর্দু ভাষায় কথা বলে। পাঠানদের অধিকাংশই গ্রামাঞ্চলে বসতি স্থাপন করেছে, তবে কেউ কেউ শহরে বা সম্প্রতি গ্রাম থেকে শহরে চলে এসেছে। তাদের মধ্যে কিছু বড় ভূমিপতি ছিল যাদের এখনও ভাল জমি আছে এবং তারা চাষ করে। তাদের একাংশ পুলিশ বিভাগে বা অন্যান্য সরকারি চাকরিতেও রয়েছেন।\nতাদের অধিকাংশই গয়া জেলা, দ্বারভাঙা জেলার বাজু কালান গ্রাম, পূর্ব চম্পারণ জেলা, সীতামারহি জেলা, সমষ্টিপুর জেলা, বেগুসরাই জেলা এবং বিহারের কয়েকটি জেলায় বসতি স্থাপন করেছে।\n\n\n== তথ্যসূত্র =="}