{"pageid": 106707, "title": "ক্যালকাটা ইলেকট্রিক সাপ্লাই কর্পোরেশন", "url": "https://bn.wikipedia.org/wiki?curid=106707", "content": "ক্যালকাটা ইলেকট্রিক সাপ্লাই কর্পোরেশন বা সিইএসসি কলকাতার প্রধান বিদ্যুৎ সরবরাহকারী সংস্থা। কলকাতা পৌরসংস্থার অধিভুক্ত এলাকা ছাড়াও পার্শ্ববর্তী হাওড়া, হুগলি, উত্তর চব্বিশ পরগনা ও দক্ষিণ চব্বিশ পরগনার কিয়দংশেও এই সংস্থা বিদ্যুৎ সরবরাহ করে থাকে।\n\n\n== ইতিহাস ==\n১৮৯৭ সালের ৭ জানুয়ারি কিলবার্ন অ্যান্ড কোং ইন্ডিয়ান ইলেকট্রিক কোম্পানি লিমিটেডের এজেন্ট হিসেবে কলকাতায় বিদ্যুৎ সরবরাহের লাইসেন্স অর্জন করে। এরপরই কোম্পানি নাম পরিবর্তন করে হয় ক্যালকাটা ইলেকট্রিক সাপ্লাই কর্পোরেশন লিমিটেড।\n১৮৯৯ সালের ১৭ এপ্রিল প্রিন্সেপ ঘাটের কাছে কলকাতার প্রথম পাওয়ার জেনারেটিং স্টেশনটি স্থাপিত হয়। ১৯০২ সালে ক্যালকাটা ট্রামওয়েজ কোম্পানি ঘোড়ায় টানা ট্রামের বদলে ইলেকট্রিক ট্রাম চালু করে। ১৯০৬ সালে আরও তিনটি পাওয়ার জেনারেটিং স্টেশন স্থাপিত হয়। ১৯৩১ সালে হুগলী নদীর তলদেশে সিইএসসি সুড়ঙ্গ তৈরী করা হয়, কলকাতা থেকে হাওড়াতে বিদ্যুৎ পরিবহনের জন্য। ১৯৩৩ সালে ধর্মতলা অঞ্চলের ভিক্টোরিয়া হাউসে কোম্পানির কার্যালয় স্থানান্তরিত হয়। বর্তমানে এটিই কোম্পানির স্থায়ী ঠিকানা।\n১৯৭৮ সালে কোম্পানি পুনরায় নাম পরিবর্তন করে হয় ক্যালকাটা ইলেকট্রিক সাপ্লাই কর্পোরেশন (ইন্ডিয়া) লিমিটেড। ১৯৭০ এবং ১৯৮০-এর দশক থেকে কলকাতায় নিয়মিত পাওয়ার কাট বা লোডশেডিং শুরু হয়। ১৯৯০ এর দশক থেকে অবস্থার উন্নতি হয়েছে।\n১৯৮৭ সালে কোম্পানির নতুন নামকরণ হয় সিইএসসি লিমিটেড। রমা প্রসাদ গোয়েঙ্কা গ্রুপ ১৯৮৯ সাল থেকে ক্যালকাট্টা ইলেকট্রিক সাপ্লাই কর্পোরেশন এর মালিকানা স্বত্ত্ব লাভ করে।\n\n\n== বর্তমান বিদ্যুৎকেন্দ্র ==\n\n\n== আরও দেখুন ==\nপশ্চিমবঙ্গ বিদ্যুৎ উন্নয়ন নিগম লিমিটেড\n\n\n== তথ্যসূত্র ==\n\n\n== বহিঃসংযোগ ==\nCESC homepage"}