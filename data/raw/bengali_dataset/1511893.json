{"pageid": 1511893, "title": "দ্য সার্চার্স", "url": "https://bn.wikipedia.org/wiki?curid=1511893", "content": "দ্য সার্চার্স হল জন ফোর্ড পরিচালিত ও ফ্রাঙ্ক নুজেন্টের লেখা চিত্রনাট্যে ১৯৫৬ সালে নির্মিত একটি আমেরিকান মহাকাব্যিক পশ্চিমা ধারার চলচ্চিত্র। এটি ১৯৫৪ সালে অ্যালান লে মের রচিত একই নামের উপন্যাসের উপর ভিত্তি করে নির্মিত হয়েছিল। এটি টেক্সাস-ভারতীয় যুদ্ধের সময়কালের প্রেক্ষাপটে নির্মিত এবং জন ওয়েন একজন মধ্যবয়সী গৃহযুদ্ধের সৈনিকের চরিত্রে অভিনয় করেন যার অপহৃত ভাগ্নীকে (নাটালি উড) খুঁজে বের করার জন্য বছরের পর বছর ধরে কাজ করেন। তাঁকে সাহায্য করেন দত্তক নেওয়া ভাগ্নে (জেফ্রি হান্টার)। এটি ভিস্তাভিশন পদ্ধতিতে ইস্টম্যানকালার নেগেটিভ প্রযুক্তি দিয়ে ধারণ করা হয়েছিল এবং টেকনিকালার কোম্পানি মুদ্রনের দায়িত্বে ছিল।\nছবিটি সমালোচকদের দৃষ্টিকোণ থেকে এবং বাণিজ্যিকভাবেও সফল ছিল। মুক্তির পর থেকেই এটি একটি শ্রেষ্ঠ শিল্পকর্ম এবং সর্বকালের সেরা এবং সবচেয়ে প্রভাবশালী চলচ্চিত্রগুলির মধ্যে একটি হিসাবে বিবেচিত হয়েছে। ২০০৮ সালে আমেরিকান ফিল্ম ইনস্টিটিউট এটিকে সর্বশ্রেষ্ঠ আমেরিকান ওয়েস্টার্ন হিসেবে ঘোষণা করে এবং ২০০৭ সালে একই সংস্থার করা সর্বকালের ১০০টি সেরা আমেরিকান চলচ্চিত্রের তালিকায় এটি ১২তম স্থানে ছিল। এন্টারটেইনমেন্ট উইকলিও এটিকে সেরা ওয়েস্টার্ন ছবি হিসেবে ঘোষণা করে। ব্রিটিশ ফিল্ম ইনস্টিটিউটের সাইট অ্যান্ড সাউন্ড ম্যাগাজিন ২০১২ সালের চলচ্চিত্র সমালোচকদের উপর পরিচালিত আন্তর্জাতিক জরিপের উপর ভিত্তি করে এটিকে সর্বকালের সপ্তম সেরা চলচ্চিত্র হিসেবে ঘোষণা করে। ২০০৮ সালে ফরাসি ম্যাগাজিন কাহিয়ার্স ডু সিনেমা তাদের সর্বকালের সেরা ১০০টি চলচ্চিত্রের তালিকায় দ্য সার্চার্সকে ১০ নম্বরে স্থান দেয়।\n১৯৮৯ সালে দ্য সার্চার্স কে মার্কিন যুক্তরাষ্ট্রের কংগ্রেস লাইব্রেরি দ্বারা \"সাংস্কৃতিক, ঐতিহাসিক বা নান্দনিকভাবে গুরুত্বপূর্ণ\" হিসাবে চিহ্নিত করে এবং এর জাতীয় চলচ্চিত্র রেজিস্ট্রিতে সংরক্ষণের জন্য নির্বাচিত করে। এটি তালিকাভুক্তির জন্য নির্বাচিত প্রথম ২৫টি চলচ্চিত্রের মধ্যে একটি ছিল।\nজন ফোর্ডের অনুরোধে দ্য সার্চার্স ছিল প্রথম অন্যতম চলচ্চিত্র যার উদ্দেশ্য-চিত্রায়িত নির্মাণ। এটি চলচ্চিত্র নির্মাণের বেশিরভাগ দিক নিয়ে আলোচনা করে যার মধ্যে রয়েছে স্থানের প্রস্তুতি, প্রপস নির্মাণ এবং চিত্রগ্রহণের কৌশল।\n\n\n== কাহিনী ==\n১৮৬৮ সালে ইথান এডওয়ার্ডস পশ্চিম টেক্সাসে তার ভাই অ্যারনের বাড়িতে আট বছর অনুপস্থিতির পর ফিরে আসেন। ইথান গৃহযুদ্ধে কনফেডারেসির পক্ষে লড়াই করেন এবং সেই যুদ্ধ শেষ হওয়ার তিন বছর পরে আবারো মেক্সিকোতে দ্বিতীয় ফ্রাঙ্কো-মেক্সিকান যুদ্ধে অংশ নেন। মেক্সিকোর অভিযান থেকে পাওয়া একটি পদকসহ সঞ্চিত অজ্ঞাত উৎসের প্রচুর স্বর্ণমুদ্রা তার আট বছর বয়সী ভাগ্নী ডেবিকে দেয়। একজন প্রাক্তন কনফেডারেট সৈনিক হিসেবে যখন তাকে টেক্সাস রেঞ্জার্সের প্রতি আনুগত্যের শপথ নিতে বলা হয় তখন তিনি তা প্রত্যাখ্যান করেন।\nইথানের আগমনের কিছুদিন পরেই তার প্রতিবেশী লার্স জর্গেনসেনের গবাদিপশু চুরি হয়ে যায়। রেঞ্জার্সের একটি দল এবং ইথানকে নিয়ে রেভারেন্ড ক্যাপ্টেন স্যামুয়েল এর নেতৃত্বে এগুলো উদ্ধারের জন্য একটি অভিযান পরিচালিত হয়। চুরিটি যে আমেরিকার আদি উপজাতি কোমাঞ্চের একটি চক্রান্ত ছিল তা টের পাওয়ার পর তারা ফিরে এসে ইথানের বসতবাড়িতে আগুন দেখতে পান। অ্যারন, তার স্ত্রী মার্থা এবং তাদের ছেলে বেন মারা যান, আর ডেবি এবং তার বড় বোন লুসিকে অপহরণ করা হয়।\nসংক্ষিপ্ত অন্ত্যেষ্টিক্রিয়ার সেরেই তারা খুনিদের খুঁজতে বের হয়। যখন তারা কোমাঞ্চেদের ক্যাম্প খুঁজে পায় তখন ইথান সামনের দিকে আক্রমণ করার পরামর্শ দেয় কিন্তু ক্লেটন জিম্মিদের হত্যা এড়াতে গোপনে আক্রমণের উপর জোর দেয়। ক্যাম্পটি জনশূন্য হয়ে পড়ে এবং আরও অগ্রসর হওয়ার সময় তারা একটি অতর্কিত হামলার শিকার হয়।  আক্রমণ প্রতিহত করার পরেও রেঞ্জার্সের কাছে খুব কম লোকই অবশিষ্ট থাকে কোমাঞ্চেদের সঙ্গে কার্যকরভাবে লড়াই করার জন্য। মেয়েদের সন্ধান চালিয়ে যেতে ইথানকে রেখে রেঞ্জার্সের দল বাড়ি ফিরে আসে। কেবল লুসির বাগদত্তা ব্র্যাড জর্গেনসেন এবং ডেবির দত্তক ভাই মার্টিন পাওলিও ইথানের সাথে থেকে যায়। ইথান কোমাঞ্চেদের ক্যাম্পের কাছে একটি গিরিখাতে লুসিকে খুন করা (এবং খুব সম্ভবত ধর্ষিত) অবস্থায় দেখতে পায়। প্রচন্ড ক্রোধে ব্র্যাড সরাসরি ক্যাম্পে চড়ে যায় এবং সেও হত্যার শিকার হয় ।\nশীতকাল এলে ইথান এবং মার্টিন পথ হারিয়ে জর্গেনসেন খামারে ফিরে আসে। জর্গেনসেনের মেয়ে লরি মার্টিনকে উৎসাহের সাথে স্বাগত জানায় এবং ইথান ফাটারম্যান নামে এক ব্যবসায়ীর কাছ থেকে একটি চিঠি পায়। চিঠি থেকে জানতে পারে সে ইথানের জন্য অপেক্ষা করছিল এবং তার কাছে ডেবির খোঁজ রয়েছে বলে দাবি করে। একা ভ্রমণে অভ্যস্ত ইথান পরের দিন সকালে মার্টিনকে ছাড়াই চলে যায় কিন্তু লরি অনিচ্ছুকভাবে মার্টিনকে ধরার জন্য একটি ঘোড়া সরবরাহ করে। ফাটারম্যানের ট্রেডিং চিঠি থেকে ইথান এবং মার্টিন জানতে পারে যে ডেবিকে কোমাঞ্চের নাওয়েক্কা ব্যান্ডের প্রধান নেতা স্কার ধরে নিয়ে গেছে। এক বছর বা তারও বেশি সময় পরে লরি মার্টিনের কাছ থেকে চলমান অনুসন্ধানের বর্ণনা দিয়ে একটি চিঠি পায়। চিঠিটি জোরে জোরে পড়ে লরি পরবর্তী কয়েকটি দৃশ্য বর্ণনা করে যেখানে ইথান ফাটারম্যানকে তার টাকা চুরি করার চেষ্টা করার জন্য হত্যা করে এবং মার্টিন দুর্ঘটনাক্রমে কোমাঞ্চের একজনের স্ত্রীকে কিনে নেয় যে স্কারের নাম শুনে পালিয়ে যায়। পরে যখন ইথান ও মার্টিন স্কারের ব্যান্ডের কয়েকজনসহ ঐ মহিলার মৃতদেহ খুঁজে পায় যারা সৈন্যদের হাতে নিহত হয়েছিল।\n\nনিউ মেক্সিকোতে তারা পাঁচ বছর পর ডেবিকে খুঁজে পায় এখন সে কিশোরী এবং, স্কারের স্ত্রীদের একজন হিসেবে আবিস্কার করে। ডেবি বলে যে সে এখন কোমাঞ্চেতে পরিণত হয়েছে এবং তাদের সাথেই থাকতে চায়। ইথান একজন আদিবাসী আমেরিকান হিসেবে বেঁচে থাকার চেয়ে তাকে মারতে উদ্যত হয়। ইথান তাকে গুলি করার চেষ্টা করে কিন্তু মার্টিন তাকে বাঁচাতে এগিয়ে আসে। এই ফাঁকে এক কোমাঞ্চে তীর দিয়ে ইথানকে আহত করে এবং তারা পালিয়ে যায়। যদিও মার্টিন ইথানের ক্ষতের প্রতি খেয়াল রাখলেও ডেবিকে হত্যা করার চেষ্টা করার জন্য সে তার উপর অত্যন্ত ক্ষুব্ধ ছিল। পরে তারা বাড়ি ফিরে আসে।\nএদিকে মার্টিনের অনুপস্থিতিতে চার্লি ম্যাককোরি লরির প্রেমে পড়েন। চার্লি এবং লরির বিয়ে শুরু হওয়ার ঠিক আগে ইথান এবং মার্টিন বাড়িতে ফিরেন। মার্টিন এবং চার্লির মধ্যে মুষ্টিযুদ্ধের পর একজন ভীত ইয়াঙ্কি সৈনিক লেফটেন্যান্ট গ্রিনহিল খবর নিয়ে আসেন যে ইথানের বন্ধু মোস হার্পার স্কারকে খুঁজে পেয়েছে। সরাসরি আক্রমণের জন্য ক্লেটন তার লোকদের কোমাঞ্চেদের ক্যাম্পে নিয়ে যায়। কিন্তু মার্টিনকে আক্রমণের আগে লুকিয়ে ডেবিকে খুঁজে বের করার অনুমতি দেওয়া হয়, যে তাকে স্বাগত জানায়। মার্টিন ডেবিকে বাঁচাতে স্কারকে হত্যা করে। ইথান স্কারের মৃতদেহ খুঁজে পেয়ে প্রতিশোধের জন্য তাকে মাথার খুলি দিয়ে হত্যা করে। ইথান তারপর ডেবিকে খুঁজে পায় এবং ঘোড়ায় চড়ে তার পিছু নেয়। মার্টিন তাদের মরিয়া হয়ে তাড়া করে, এই ভয়ে যে ইথান তাকে গুলি করবে। পরিবর্তে ইথান তাকে তার কোলে তুলে জর্গেনসেন র‍্যাঞ্চে নিয়ে যায় যেখানে মার্টিন লরির সাথে পুনরায় মিলিত হয়। অন্য সবাই যখন ঘরে প্রবেশ করে তখন ইথান তাকে দেখে, তারপর বেরিয়ে যায়।\n\n\n== অভিনয়শিল্পী ==\n\nইথান এডওয়ার্ডস চরিত্রে জন ওয়েন\nমার্টিন পাওলি চরিত্রে জেফ্রি হান্টার\nলরি জর্গেনসেন চরিত্রে ভেরা মাইলস\nরেভারেন্ড ক্যাপ্টেন স্যামুয়েল জনসন ক্লেটনের চরিত্রে ওয়ার্ড বন্ড\nপ্রাপ্তবয়স্ক ডেবি এডওয়ার্ডস চরিত্রে ন্যাটালি উড\nলার্স জর্গেনসেন চরিত্রে জন কোয়ালেন\nমিসেস জর্গেনসেন চরিত্রে অলিভ কেরি\nচিফ স্কার চরিত্রে হেনরি ব্র্যান্ডন\nচার্লি ম্যাককরি চরিত্রে কেন কার্টিস\n\nব্র্যাড জর্গেনসেন চরিত্রে হ্যারি কেরি জুনিয়রএমিলিও গ্যাব্রিয়েল ফার্নান্দেজ ওয়াই ফিগুয়েরো চরিত্রে আন্তোনিও মোরেনো\nমোস হার্পার চরিত্রে হ্যাঙ্ক ওয়ার্ডেন\nওয়াইল্ড গুজ ফ্লাইং ইন দ্য নাইট স্কাই (লুক) চরিত্রে বেউলা আর্চুলেটা\nঅ্যারন এডওয়ার্ডস চরিত্রে ওয়াল্টার কোয়\nমার্থা এডওয়ার্ডস চরিত্রে ডরোথি জর্ডান\nলুসি এডওয়ার্ডস চরিত্রে পিপা স্কট\nলেফটেন্যান্ট গ্রিনহিল চরিত্রে প্যাট্রিক ওয়েন\nতরুণ ডেবি এডওয়ার্ডস চরিত্রে লানা উড\nবেন এডওয়ার্ডস চরিত্রে রবার্ট লিডেন\nওয়েডিং-এ টেক্সাস রেঞ্জার চরিত্রে চক রবারসন\nফোর্টে সার্জেন্ট চরিত্রে জ্যাক পেনিক \n\n\n== নির্মাণ ==\nপ্রসিদ্ধ ঘোড়দৌড়বিদ সি. ভি. হুইটনির প্রথম প্রযোজনা ছিল দ্য সার্চার্স। এটি পরিচালনা করেন জন ফোর্ড এবং পরিবেশক ছিলেন ওয়ার্নার ব্রাদার্স। ছবিটি মূলত উত্তর-পশ্চিম টেক্সাসের ঢালু সমভূমি ল্যানো এস্টাকাডোতে দেখানো হলেও এটি আসলে অ্যারিজোনা ও উটাহ’র মনুমেন্ট ভ্যালিতে চিত্রায়িত হয়েছিল। কিছু দৃশ্য উটাহ’র মেক্সিকান হ্যাট, লস অ্যাঞ্জেলেসের গ্রিফিথ পার্কের ব্রনসন ক্যানিয়ন এবং এলক আইল্যান্ড ন্যাশনাল পার্কে চিত্রায়িত হয়েছিল। ছবিটি ভিস্তাভিশন ওয়াইডস্ক্রিন প্রক্রিয়ায় চিত্রায়িত হয়েছিল।ফোর্ড মূলত ফেস পার্কারকে মার্টিন পাওলি চরিত্রে অভিনয়ের জন্য মনোনীত করেছিলেন। যার টেলিভিশনে অভিনীত ডেভি ক্রকেটের চরিত্র ব্যাপক জনপ্রিয়তা অর্জন করেছিল। ঐ সময় পার্কার ওয়াল্ট ডিজনির সাথে চুক্তিবদ্ধ ছিলেন এবং তারা তাঁকে এই ছবিতে অভিনয়ে অস্বীকৃতি জানান। এমনকি আর্কাইভ অফ আমেরিকান টেলিভিশনের জন্য দেওয়া এক ভিডিও সাক্ষাৎকারে পার্কার তখন জানান এই প্রস্তাব সম্পর্কে ডিজনি তাঁকে কিছুই  জানায়নি। পরবর্তীতে পার্কার অতীতের এই ঘটনার স্মৃতিচারণ করতে গিয়ে জানান যে এটি তার পেশাজীবনের মোড় ঘুরিয়ে দিয়েছিল এবং সবচেয়ে দুর্ভাগ্যজনক ছিল।\n১৯৫৬ সালে দ্য সার্চার্সের প্রচারণার অংশ হিসেবে ওয়ার্নার ব্রাদার্স চলচ্চিত্র ইতিহাসের প্রথম দিককার পর্দার পেছনের ঘটনা সম্বলিত্ \"মেকিং-অফ\" নামক একটি অনুষ্ঠান প্রযোজনা এবং সম্প্রচার করে যা তাদের টিভি ধারাবাহিকের একটি পর্ব হিসেবে সম্প্রচারিত হয়।\nদ্য সার্চার্স হল কর্নেলিয়াস ভ্যান্ডারবিল্ট হুইটনির প্রযোজনা প্রতিষ্ঠান সি. ভি. হুইটনি পিকচার্সের মাত্র তিনটি চলচ্চিত্রের মধ্যে এটিই সর্বপ্রথম। অপরদুটির দ্বিতীয়টি ছিল ১৯৫৮ সালে মুক্তিপ্রাপ্ত ব্র্যান্ডন ডিওয়াইল্ড এবং লি মারভিন অভিনীত দ্য মিসৌরি ট্র্যাভেলার এবং শেষটি হল ১৯৫৯ সালে মুক্তিপ্রাপ্ত এই ছবিতে ইথান চরিত্রে অভিনয় করা ওয়েনের ছেলে প্যাট্রিক ওয়েন এবং ডেনিস হপার অভিনীত দ্য ইয়ং ল্যান্ড।\n\n\n== ঐতিহাসিক প্রেক্ষাপট ==\nলেখক অ্যালান লে মের গবেষণামূলক নোট থেকে জানা যায় যে নিখোঁজ মেয়ের সন্ধানে বের হওয়া দুটি চরিত্রই পশুপালক ব্রিটন জনসন দ্বারা অনুপ্রাণিত যিনি ১৮৬৫ সালে কোমাঞ্চেদের থেকে তার বন্দী স্ত্রী এবং সন্তানদের রক্ষায় মুক্তিপণ দিয়েছিলেন। এরপর ১৮৭১ সালে কিওয়া উপজাতির দ্বারা হত্যা হওয়ার আগ পর্যন্ত অপর আরেকটি অপহৃত মেয়ে মিলি ডারগান (বা ডারকিন) কে নিরলসভাবে খুঁজতে জনসন কমপক্ষে তিনবার ইন্ডিয়ান অঞ্চলে (আদি আমেরিকান অধ্যুষিত কিছু রাজ্য) এবং ক্যানসাসে অভিযান চালান।\nবেশকিছু চলচ্চিত্র সমালোচকদের মতে, দ্য সার্চার্সের কাহিনী ১৮৩৬ সালে কোমাঞ্চে যোদ্ধাদের দ্বারা নয় বছর বয়সী সিনথিয়া অ্যান পার্কারের অপহরণের ঘটনা থেকে অনুপ্রাণিত। ঐ সময় কোমাঞ্চেরা টেক্সাসের ফোর্ট পার্কারে সিনথিয়ার গ্রামের বাড়িতে অভিযান চালায়। তিনি কোমাঞ্চদের একজন যোদ্ধা দলনেতাকে বিয়ে করেছিলেন এবং তাদের সাথে ২৪ বছর কাটিয়েছিলেন। তাদের সংসারে তিনটি সন্তানের জন্ম হয়েছিল এবং যাদের মধ্যে একজন ছিলেন বিখ্যাত কোমাঞ্চেদের দলনেতা কোয়ানাহ পার্কার। পরে টেক্সাস রেঞ্জার্স তার ইচ্ছার বিরুদ্ধে তাকে উদ্ধার করতে সক্ষম হন। সিনথিয়ার মামা জেমস ডব্লিউ পার্কার তার জীবনের নিয়তির বেশিরভাগ সময় তার ভাগ্নীর জন্য উন্মত্তার সাথে খুঁজতে ব্যয় করেছিলেন। এই ছবিতে ইথান এডওয়ার্ডসকে অনেকটা সিনথিয়ার মামা চরিত্রেই মতই ফুটে তোলা হয়েছিল।\nএছাড়াও সময় সিনথিয়া অ্যানের উদ্ধারের সময় টেক্সাস রেঞ্জারের আক্রমণ ব্যাটল অব পিজ রিভার নামে পরিচিত ছিল যা টেক্সাস রেঞ্জার্সদের স্কারের গ্রামে আক্রমণ করার সময় ডেবি এডওয়ার্ডসের উদ্ধারের সাথে সাদৃশ্যপূর্ণ। এই ছবির মূল উপন্যাসটি অ্যালান লে মে লেখার সময় গবেষণায় জানতে পারেন যে পার্কারের গল্পটি টেক্সাসে ১৯ শতকের শিশু অপহরণের ৬৪টি বাস্তব জীবনের ঘটনার মধ্যে একটি ছিল।\nলে মে-এর উপন্যাসের সমাপ্তি চলচ্চিত্রটির শেষের অংশের সাথে বৈপরীত্যপূর্ণ, যেখানে ডেবি শ্বেতাঙ্গ পুরুষ এবং আদিবাসী আমেরিকানদের কাছ থেকে পালিয়ে যায়। মার্টি তার অনুসন্ধানের এক শেষ পর্যায়ে কয়েকদিন পরে ক্লান্তিতে অজ্ঞান হয়ে যাওয়ার পরে তাকে খুঁজে পায়।\nছবিতে স্কারের কোমাঞ্চে দলকে নাওয়েক্কা নামে উল্লেখ করা হয়েছে যার সঠিক নাম হলো নয়ুহকা বা নোকোনি। এই দলটিই সিনথিয়া অ্যান পার্কারকে অপহরণ করেছিল। কিছু চলচ্চিত্র সমালোচক ধারণা করেন যে ছবিটির কোমাঞ্চে গ্রামে অশ্বারোহী যে ঘটনায় লুকের মৃত্যু হয় এবং কোমাঞ্চে বন্দীদের একটি সামরিক পোস্টে নিয়ে যাওয়া হয় তার সাথে ১৮৬৮ সালের ২৭ নভেম্বরের বিখ্যাত ব্যাটল অব ওয়াশিতা রিভার নামক যুদ্ধের মিল রয়েছে। এই যুদ্ধটি লেফটেন্যান্ট কর্নেল জর্জ আর্মস্ট্রং কাস্টারের নেতৃত্বে ৭ম মার্কিন অশ্বারোহী বাহিনী ওয়াশিতা নদীর (বর্তমানে ওকলাহোমার শায়েনের কাছে) ব্ল্যাক কেটলের শায়েন ক্যাম্প আক্রমণ করে। এছাড়াও ছবির এই অংশটি ১৮৭২ সালের রেড নদীর নর্থ ফর্কের যুদ্ধের সাথেও সাদৃশ্যপূর্ণ যেখানে চতুর্থ অশ্বারোহী বাহিনী ১২৪ জন কোমাঞ্চে নারী ও শিশুকে বন্দী করে ফোর্ট কনচোর জেলে প্রেরণ করে।\n\n\n== স্বীকৃতি ==\n\n\n=== সমসাময়িক পর্যালোচনা ===\nছবিটি মুক্তির পর, দ্য নিউ ইয়র্ক টাইমসের বসলি ক্রোথার এটিকে \"অতিরিক্ত পশ্চিমা ধাঁচের\" বলে অভিহিত করেন (\"বিজ্ঞাপনগুলিতে অত্যধিক ভাষা\" থাকা সত্ত্বেও)। তিনি ফোর্ডের \"পরিচিত অভিনেতা, লেখক ইত্যাদির দলকে যারা এই ছবিটিকে উৎসাহিত করেছিলেন তাদেরকে এর কৃতিত্ব দেন। ফ্র্যাঙ্ক এস. নুজেন্ট, যার জন্য অ্যালান লে মে’র উপন্যাসের আলোকে এই ছবিটির চিত্রনাট্য তৈরি করা ছিল একটি অগ্নিপরীক্ষা থেকে শুরু করে অন্য সকল অভিনেতা এবং কলা-কুশলিদের সমন্বয়ে এই সিনেমাটি হচ্ছে একটি -সজ্জিত দলের সৎ কৃতিত্ব।“\nক্রোথার দুটি ছোটখাটো ভুলের উল্লেখ করেন-\n\" উপর্যুপরি কাহিনী ও পরমক্ষণ সাথে লাশের উপর লাশ... ছবির দৈর্ঘ্যের খাতিরে তা দরকার ছিল কিন্তু তা দর্শককে কিছুটা ক্লান্ত করে তোলে বিশেষ করে ছবিটি যে গতিতে এগিয়ে যায় তার জন্য।\n\"পরিচালক স্টুডিও মঞ্চের স্পষ্টতই কৃত্রিম পরিবেশে অনেক বেশি বহিরঙ্গন দৃশ্য সেট করেছেন... ক্যাম্পফায়ারের কিছু দৃশ্য ক্রীড়া সামগ্রীর দোকানের জানালায দিয়ে শুট করা আবশ্যক ছিল।\"\nভ্যারাইটি ম্যাগাজিন এটিকে \"সুন্দরভাবে সাজানো এবং শেনের ঐতিহ্যে নির্মিত\" বলে অভিহিত করেছে, তবুও এর দৈর্ঘ্য এবং পুনরাবৃত্তির কারণে \"কিছুটা হতাশাজনক\" যা জন ফোর্ডের পরিচালনার ছাপ সন্দেহাতীত ভাবে ফুটে উঠেছে। এটি চরিত্রগুলির উপর মনোনিবেশ করে এবং একটি নির্দিষ্ট মনোভাব প্রতিষ্ঠা করে। তবে গল্পের অনেক দুর্বলতা কাটিয়ে ওঠার জন্য এটি যথেষ্ট ছিল না।\"\nনিউ ইয়র্ক হেরাল্ড ট্রিবিউন পত্রিকা ঐ সময় ছবিটিকে \" প্রসিদ্ধ\" বলে অভিহিত করে। নিউজউইক এটিকে \"অসাধারণ\" বলে অভিহিত করে। লুক ম্যাগাজিন দ্য সার্চার্সকে \"হোমেরিক ওডিসি\" হিসেবে বর্ণনা করে। নিউ ইয়র্ক টাইমস ওয়েনকে \"অসাধারণ নায়ক\" বলে প্রশংসা করে। দ্য মান্থলি ফিল্ম বুলেটিন লিখে, \"যদিও দ্য সার্চার্স ধারাবাহিকভাবে পরিচালক ফোর্ডের সেরা ছবির মধ্যে পরে না কিন্তু এটি অবশ্যই শেনের পর সেরা পশ্চিমা ধাঁচের ছবি।\"\nমুক্তির প্রথম বছরে ছবিটি মার্কিন যুক্তরাষ্ট্র এবং কানাডা থেকে প্রায় ৪৮ লক্ষ মার্কিন ডলার আয় করে।\n\n\n=== পরবর্তী মূল্যায়ন ===\n\n\n== সমালোচনামূলক ব্যাখ্যা ==\n\n\n=== জাতিগত সম্পর্ক ===\n\n\n==== বিচ্ছিন্নতা ====\n\n\n=== ইথান এবং মার্থা ===\n\n\n== প্রভাব ==\nদ্য সার্চার্স অনেক চলচ্চিত্রকে প্রভাবিত করেছে। লরেন্স অফ অ্যারাবিয়ার নির্মাণের সময় ডেভিড লিন ছবিটি বারবার দেখেছিলেন যাতে তিনি প্রাকৃতিক ভূদৃশ্য কীভাবে ধারণ করতে হয় তা বুঝতে পারেন। \"দ্য সার্চার্স\" -এ ইথান এডওয়ার্ডসের আবির্ভাব বিশাল তৃণভূমি জুড়ে, লরেন্স অফ অ্যারাবিয়ায় শরিফ আলীর মরুভূমির ওপারে প্রবেশপথেও প্রতিধ্বনিত হয়। স্যাম পেকিনপাহ মেজর ডান্ডি (১৯৬৫) -এ গণহত্যার পরবর্তী ঘটনা এবং শেষকৃত্যের দৃশ্যের উল্লেখ করেছেন এবং জে কক্সের ১৯৭৪ সালের পর্যালোচনা অনুসারে, পেকিনপাহের ব্রিং মি দ্য হেড অফ আলফ্রেডো গার্সিয়া -এ \" জন হিউস্টনের দ্য ট্রেজার অফ দ্য সিয়েরা মাদ্রে এবং জন ফোর্ডের দ্য সার্চার্সের মতো ক্লাসিকের প্রতি সরাসরি শ্রদ্ধাঞ্জলি\" সহ সংলাপ রয়েছে। \n\n\n== কমিক বইয়ে রুপান্তর ==\n\n\n== আরো দেখুন ==\n\nজন ফোর্ডের চলচ্চিত্র তালিকা\nজন ওয়েনের চলচ্চিত্র তালিকা\n১৯৫৬ সালের আমেরিকান চলচ্চিত্রের তালিকা\nকাল্ট চলচ্চিত্রের তালিকা\nসেরা বিবেচিত চলচ্চিত্রের তালিকা\n\n\n== তথ্যসূত্র ==\n\n\n== গ্রন্থপঞ্জি ==\nAlvis, J. David; Alvis, John E. (২০০৯)। \"Heroic Virtue and the Limits of Democracy in John Ford's The Searchers\": 69–78। ডিওআই:10.3200/PPSC.38.2.69-78। \nClauss, James J. (১৯৯৯)। \"Descent into Hell: Mythic Paradigms in The Searchers\": 2–17। ডিওআই:10.1080/01956059909602804। \nCohen, Hubert I. (২০১০)। \"Red River and The Searchers: Deception in the Modern Western\": 82–102। জেস্টোর 44019396। \nDay, Kirsten (২০০৮)। \"'What Makes a Man to Wander?': The Searchers as a Western Odyssey\": 11–49। ডিওআই:10.1353/are.2008.0010। \nDay, Kirsten. (২০১৬)। Cowboy Classics: The Roots of the American Western in the Epic Tradition। Edinburgh University Press। আইএসবিএন 978-1-4744-0246-0। \nEckstein, Arthur M. (১৯৯৮)। \"Darkening Ethan: John Ford's The Searchers (1956) from Novel to Screenplay to Screen\" (পিডিএফ): 3–24। জেস্টোর 1225733। ডিওআই:10.2307/1225733। \nThe Searchers: Essays and Reflections on John Ford's Classic Western। Wayne State University Press। ২০০৪। \nFrankel, Glenn (২০১৩)। The Searchers: The Making of an American Legend। Bloomsbury। আইএসবিএন 978-1-60819-105-5।  Excerpt and text search.\nFreedman, Jonathan (২০০০)। \"The Affect of the Market: Economic and Racial Exchange in The Searchers\": 585–599। জেস্টোর 490222। ডিওআই:10.1093/alh/12.3.585। \nPippin, Robert B. (২০১২)। Hollywood Westerns and American Myth: The Importance of Howard Hawks and John Ford for Political Philosophy। Yale University Press। আইএসবিএন 978-0-300-17206-5। \n\n\n=== প্রাথমিক উৎস ===\nদ্য সার্চার্স: চিত্রনাট্য, লেখক: ফ্রাঙ্ক এস নুজেন্ট, অ্যালান লে মে, জন ফোর্ড। ওয়ার্নার ব্রাদার্স, ১৯৫৬ দ্বারা প্রকাশিত।\n\n\n== বহিঃসংযোগ ==\nইন্টারনেট মুভি ডেটাবেজে The Searchers  (ইংরেজি)\nবক্স অফিস মোজোতে দ্য সার্চার্স (ইংরেজি)\nরটেন টম্যাটোসে দ্য সার্চার্স (ইংরেজি)\nটিসিএম চলচ্চিত্র ডেটাবেজে The Searchers\nআমেরিকান ফিল্ম ইন্সটিটিউট ক্যাটালগে The Searchers\nFilming Locations for The Searchers\nOriginal novel by Alan LeMay\nটেমপ্লেট:John Ford"}