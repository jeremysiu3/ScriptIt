{"pageid": 1088135, "title": "ডিলন ডি সিলভা", "url": "https://bn.wikipedia.org/wiki?curid=1088135", "content": "ডিলন সেনান ডি সিলভা (ইংরেজি: Dillon De Silva; জন্ম: ১৮ এপ্রিল ২০০২; ডিলন ডি সিলভা নামে সুপরিচিত) হলেন একজন ইংরেজ-শ্রীলঙ্কান পেশাদার ফুটবল খেলোয়াড়। তিনি বর্তমানে ইংরেজ ক্লাব কুইন্স পার্ক রেঞ্জার্স এবং শ্রীলঙ্কা জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৩–১৪ মৌসুমে, ইংরেজ ফুটবল ক্লাব টটেনহ্যাম হটস্পারের যুব পর্যায়ের হয়ে খেলার মাধ্যমে ডি সিলভা ফুটবল জগতে প্রবেশ করেছেন এবং পরবর্তীকালে বার্কিং এবং কুইন্স পার্ক রেঞ্জার্সের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০২০–২১ মৌসুমে, ইংরেজ ক্লাব কুইন্স পার্ক রেঞ্জার্সের মূল দলে অন্তর্ভুক্ত হওয়ার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০২১ সালে, ডি সিলভা শ্রীলঙ্কার হয়ে আন্তর্জাতিক পর্যায়ে অভিষেক করেছেন; শ্রীলঙ্কার জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nডিলন সেনান ডি সিলভা ২০০২ সালের ১৮ই এপ্রিল তারিখে ইংল্যান্ডের লন্ডনের ক্যামডেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ৫ই জুন তারিখে, মাত্র ১৯ বছর, ১ মাস ও ১৮ দিন বয়সে, উভয় পায়ে ফুটবল খেলায় পারদর্শী ডি সিলভা লেবাননের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে শ্রীলঙ্কার হয়ে অভিষেক করেছেন। উক্ত ম্যাচের ৫১তম মিনিটে মধ্যমাঠের খেলোয়াড় মুহাম্মদু ফসলের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৫ নম্বর জার্সি পরিধান করে ডান পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি লেবানন ২–৩ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n১৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ডিলন ডি সিলভা  (ইংরেজি)  \nসকারবেসে ডিলন ডি সিলভা (ইংরেজি) \nট্রান্সফারমার্কেটে ডিলন ডি সিলভা (ইংরেজি) \nওয়ার্ল্ডফুটবল.নেটে ডিলন ডি সিলভা (ইংরেজি) \nইএসপিএন এফসিতে ডিলন ডি সিলভা (ইংরেজি) \nন্যাশনাল-ফুটবল-টিমস.কমে ডিলন ডি সিলভা (ইংরেজি)"}