{"pageid": 1461249, "title": "নিশীথরঞ্জন রায়", "url": "https://bn.wikipedia.org/wiki?curid=1461249", "content": "নিশীথরঞ্জন রায় (১৯ নভেম্বর ১৯১০—৭ সেপ্টেম্বর ১৯৯৪)  ছিলেন একজন ভারতীয় ইতিহাসবিদ, সামাজিক কর্মী এবং কলকাতার ইতিবৃত্তের অন্যতম বিশেষজ্ঞ। তিনি কলকাতার সাংস্কৃতিক ঐতিহ্য রক্ষার জন্য সোসাইটি ফর প্রিজারভেশন, ক্যালকাটা প্রতিষ্ঠা করেন। \n\n\n== জন্ম ও প্রারম্ভিক জীবন ==\nনিশীথরঞ্জন রায়ের জন্ম ১৯১০ খ্রিস্টাব্দের ১৯ নভেম্বর  ব্রিটিশ ভারতের অধুনা বাংলাদেশের  ময়মনসিংহ জেলার তৎকালীন ঈশ্বরগঞ্জ গ্রামে। পিতা বরদারঞ্জন রায়। গ্রামের স্কুল থেকে ম্যাট্রিক পাশের পর কলকাতার  স্কটিশ চার্চ কলেজে ভর্তি হন। ছাত্রাবস্থায়  সাইমন কমিশনের বিরুদ্ধে বিক্ষোভ দেখাতে গিয়ে পরীক্ষা দেওয়া হয় নি। পরে সেন্ট পলস কলেজ থেকে বি এ এবং ১৯৩৩ খ্রিস্টাব্দে কলকাতা বিশ্ববিদ্যালয় থেকে ইতিহাসে এম.এ পাশ করেন এবং রৌপ্যপদক লাভ করেন। \n\n\n== কর্মজীবন ==\nঅধ্যাপনা দিয়ে কর্মজীবন শুরু করেন। প্রথমে ময়মনসিংহের আনন্দমোহন কলেজ, তারপর কলকাতার ভিক্টোরিয়া ইনস্টিটিউশন, সেন্ট পলস কলেজ ও শেষে ১৯৭০ খ্রিস্টাব্দ পর্যন্ত কলকাতা বিশ্ববিদ্যালয়ে অধ্যাপনা করেন। ১৯৭১ খ্রিস্টাব্দে হতে একটানা দশ বৎসর তিনি  ভিক্টোরিয়া মেমোরিয়াল হলের কিউরেটর এবং আমৃত্যু 'ইনস্টিটিউট অফ হিস্টোরিক্যাল স্টাডিজ'-এর ডিরেক্টর পদে ছিলেন।  তিনি  পশ্চিমবঙ্গ বাংলা আকাদেমির অন্যতম প্রতিষ্ঠাতা সদস্য ছিলেন।\nকলকাতা বিশ্ববিদ্যালয়ের সেনেট হল ভাঙার পর যখন ১৯৭৮-৮৯ খ্রিস্টাব্দে কলকাতা টাউন হল ভাঙ্গা পরিকল্পনা করা হয়, তখন নিশীথরঞ্জন রায়ের সঙ্গে সত্যজিৎ রায়, রাধারমণ মিত্র, সুকুমার সেন প্রমুখ বিশিষ্ট ব্যক্তিত্ব প্রতিরোধ করেন এবং তিনি কলকাতার ঐতিহ্য রক্ষার জন্য প্রতিষ্ঠা করেন সোসাইটফর প্রিজারভেশন, ক্যালকাটা।\n\n\n== পুরস্কার ও সম্মাননা ==\nঐতিহাসিক গবেষণার অবদানের স্বীকৃতিস্বরূপ পশ্চিমবঙ্গ সরকার ১৯৮৮ খ্রিস্টাব্দে রবীন্দ্র পুরস্কার প্রদান করে।\n১৯৯২ খ্রিস্টাব্দে ভারত সরকার তাকে দেশের চতুর্থ সর্বোচ্চ বেসামরিক সম্মান,পদ্মশ্রী প্রদান করে।\n\n\n== নির্বাচিত গ্রন্থপঞ্জি ==\nঅধ্যাপক নিশীথরঞ্জন রায় রচিত অধিকাংশ গ্রন্থই শহর কলকাতার জন্ম ও বিকাশ সংক্রান্ত। উল্লেখযোগ্য গ্রন্থগুলি হল—\n\nরায়, নিশীথরঞ্জন; রায়, রঞ্জিত (১৯৯৮)। বেঙ্গল:ইয়স্টারডে অ্যান্ড টুডে। প্যাপিরাস পাবলিশিং হাউস। পৃষ্ঠা ১৩২। আইএসবিএন 978-81-7175-009-2। \nরায়, নিশীথরঞ্জন (১৯৯৬)। ক্যালকাটা: দ্য প্রোফাইল অফ এ সিটি। কে পি বাগচী অ্যান্ড কোম্পানি,কলকাতা। পৃষ্ঠা ১৫৮। \nরায়, নিশীথরঞ্জন (১৯৭৯)। ইন্ডিয়া অ্যান্ড হার পিপল:বেঙ্গল। সঙ্গম বুকস। পৃষ্ঠা ১১৮। আইএসবিএন 978-08-6131-110-1। \nসিনহা, নরেন্দ্রকৃষ্ণ; রায়, নিশীথরঞ্জন (১৯৭৩)। একজন হিস্ট্রি অফ ইন্ডিয়া। ওরিয়েন্ট লংম্যান। পৃষ্ঠা ৬১৩। \nসম্পাদনা গ্রন্থ—\nরায়, নিশীথরঞ্জন; কুমার, রবীন্দ্র; দাস, মন্মথনাথ (১৯৮৫)। কনসাইজ হিস্ট্রি অফ দ্য ইন্ডিয়ান ন্যাশনাল কংগ্রেস ১৮৮৫-১৯৪৭। বিকাশ পাবলিশিং হাউস। পৃষ্ঠা ৩২২। আইএসবিএন 978-07-0693-020-7। \nবাংলায় রচিত গ্রন্থসমূহ—\nকলকাতা: ইতিহাসের উপাদান (১৯৭৯) আনন্দ পাবলিশার্স কলকাতা\nপ্রসঙ্গ- কলিকাতা\nইংরেজ আমলের কলিকাতা\n\n\n== জীবনাবসান ==\nপ্রখ্যাত কলকাতা বিশারদ অধ্যাপক নিশীথরঞ্জন রায় ১৯৯৪ খ্রিস্টাব্দের ৭ সেপ্টেম্বর কলকাতায় পরলোক গমন করেন।\n\n\n== উত্তরাধিকার ==\n২০০৯ খ্রিস্টাব্দের নভেম্বর মাসে কলকাতার পদাতিক গবেষক পরমেশ্বরন থাঙ্কাপ্পান নায়ার ও ইতিহাসবিদ  অমলেন্দু দের উদ্যোগে নিশীথরঞ্জন রায়ের এক বর্ষব্যাপী জন্ম শতবার্ষিকী উদযাপিত হয়। \n\n\n== আরো দেখুন ==\n \n\n\n== তথ্যসূত্র =="}