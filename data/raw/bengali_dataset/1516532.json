{"pageid": 1516532, "title": "কীর্তি নাগপুরে", "url": "https://bn.wikipedia.org/wiki?curid=1516532", "content": "কীর্তি নাগপুরে একজন ভারতীয় অভিনেত্রী যিনি মূলত হিন্দি টেলিভিশনে কাজ করেন। তিনি ২০১০ সালে মারাঠি ধারাবাহিক ওলাখে  বিভাবরী তালওয়ারকারের চরিত্রে অভিনয়ের মাধ্যমে অভিনয় জগতে আত্মপ্রকাশ করেন। কীর্তি পরিচয় ধারাবাহিকে সিদ্ধি মালিক চোপড়া এবং দেশ কি বেটি নন্দিনী ধারাবাহিকে নন্দিনী পান্ডে রঘুবংশী চরিত্রে অভিনয়ের জন্য সবচেয়ে বেশি পরিচিত। \nকীর্তি জি টিভিরপেয়ার কা পেহলা নাম: রাধা মোহন ধারাবাহিকে ২০২২ সালের মে থেকে ২০২৪ সালের জানুয়ারী পর্যন্ত তুলসী মোহন ত্রিবেদীর চরিত্রে অভিনয় করেছিলেন এবং সেই একই ধারাবাহিকে ২০২৪ সালের জানুয়ারী থেকে মার্চ মাস পর্যন্ত দামিনী ভরদ্বাজ চরিত্রে অভিনয় করেছিলেন। \n\n\n== কর্মজীবন ==\n\n\n=== অভিষেক, সুযোগ এবং সাফল্য (২০১০-২০১৬) ===\nনাগপুরে তার কর্মজীবন শুরু করেছিলেন স্টার প্রবাহ ট্যালেন্ট হান্ট প্রতিযোগিতার মাধ্যমে। তিনি ২০১০ থেকে ২০১১ সাল পর্যন্ত মারাঠি ধারাবাহিক ওলাখে বিভাবরি বিভা তালওয়ারকার চরিত্রে অভিনয় করেছিলেন এবং এই কাজের মাধ্যমে তার অভিনয় জগতে আত্মপ্রকাশ হয়।\n২০১১ থেকে ২০১৩ সাল পর্যন্ত তিনি কালারস টিভির হিন্দী ধারাবাহিক পরিচয় -এ সিদ্ধি মালিক চোপড়া চরিত্রে অভিনয় করেছিলেন। পরিচয়ে কীর্তি অভিনেতা সমীর সোনির সাথে জুটি বেঁধেছিলেন। এই ধারাবাহিকে অভিনয়ের মাধ্যমে তিনি হিন্দি টেলিভিশন জগতে আত্মপ্রকাশ করেন।  এই ধারাবাহিক তার কর্মজীবনের এক গুরুত্বপূর্ণ মোড় হিসেবে প্রমাণিত হয়।  তিনি তার অভিনয়ের জন্য মনোনয়ন এবং স্বীকৃতি পেয়েছেন। \nনাগপুরে ২০১২ সালে মারাঠি চলচ্চিত্র জালে দিমাগ খারাব -এ প্রধান চরিত্রে অভিনয় করেন এবং এর মাধ্যমে তিনি চলচ্চিত্র জগতে আত্মপ্রকাশ করেন।  ২০১৩ থেকে ২০১৪ সাল পর্যন্ত, তিনি অভিনেতা রফি মালিকের বিপরীতে সনি টিভির দেশ কি বেটি নন্দিনী ধারাবাহিকে নন্দিনী পান্ডে রঘুবংশী চরিত্রে অভিনয় করেছিলেন। \nতারপরে তিনি ২০১৩ সালে বিগ ম্যাজিক চ্যানেলের বেটা হি চাহিয়ে ধারাবাহিকে প্রিয়াঙ্কা গোভান্ডারকারি , ২০১৫ সালে স্টার প্লাসের এক বীর কি আরদাস...বীরা ধারাবাহিকেগীত সিং  এবং ২০১৬ সালে লাইফ ওকে চ্যানেলের ধারাবাহিক নাগার্জুন-এক যোদ্ধা -তে প্রণালি  চরিত্রে অভিনয় করেছিলেন। \n\n\n=== আরও কর্মজীবন এবং সাম্প্রতিক কাজ (২০১৭-বর্তমান) ===\n২০১৭ সালে, তিনি অভিনেতা শার্দুল ঠাকুরের বিপরীতে কুলদীপক ধারাবাহিকে বিদ্যা পুরোহিতের চরিত্রে অভিনয় করেছিলেন।  সেই একই বছরে কীর্তি  অভিনেতা রাকেশ বাপটের বিপরীতে সনি লিভ -এ সম্প্রচারিত ধারাবাহিক শৌর্য -তে তিনি ভিনীতা অশোক কামতে চরিত্রে অভিনয় করে ওয়েব সিরিজের জগতে আত্মপ্রকাশ করেন। \n২০১৮ থেকে ২০১৯ সাল পর্যন্ত, তিনি অ্যান্ডটিভির পর্বভিত্তিক ধারাবাহিক লাল ইশক -এর তিনটি ভিন্ন পর্বে অভিনয় করেছেন। এই এক একটি পর্বে তিনি বিভিন্ন অভিনেতার সাথে কাজ করেছেন। একটি পর্বে তিনি অভিনেতা রাহিল আজমের বিপরীতে দৃষ্টি চরিত্রে, অপর পর্বে হাসান জাইদির বিপরীতে মীনা চরিত্রে  এবং অভিনেতা অঙ্কিত গুপ্তার বিপরীতে রাধা চরিত্রে অভিনয় করেছেন।  ২০২১ সালে, তিনি মিল গায়ে মঞ্জিল মুঝে ধারাবাহিকে তনু প্রজাপতির চরিত্রে অভিনয় করেছিলেন। \n২০২২ সালের মে মাস থেকে তিনি পেয়ার কা পেহলা নাম: রাধা মোহন ধারাবাহিকে তুলসী মোহন ত্রিবেদীর চরিত্রে অভিনয় করছেন। \n\n\n== টেলিভিশন ==\n\n\n=== বিশেষ উপস্থিতি ===\n\n\n=== চলচ্চিত্র ===\n\n\n=== ওয়েব সিরিজ ===\n\n\n== পুরস্কার এবং মনোনয়ন ==\n\n\n== তথ্যসূত্র =="}