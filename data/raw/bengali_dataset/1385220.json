{"pageid": 1385220, "title": "হিউস্টন ডায়নামো ফুটবল ক্লাব", "url": "https://bn.wikipedia.org/wiki?curid=1385220", "content": "হিউস্টন ডায়নামো ফুটবল ক্লাব (ইংরেজি: Houston Dynamo FC; সাধারণত হিউস্টন ডায়নামো এফসি এবং সংক্ষেপে হিউস্টন ডায়নামো নামে পরিচিত) হচ্ছে হিউস্টন ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ওয়েস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০০৫ সালের ১৫ই ডিসেম্বর তারিখে প্রতিষ্ঠিত হয়েছে। ২২,০০০ ধারণক্ষমতাবিশিষ্ট শেল এনার্জি স্টেডিয়ামে অরেঞ্জ ক্রাশ নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় বেন ওলসেন এবং সভাপতির দায়িত্ব পালন করছেন টেড সেগাল। বর্তমানে মেক্সিকীয় মধ্যমাঠের খেলোয়াড় এক্তোর এরেরা এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, হিউস্টন ডায়নামো এপর্যন্ত ৩টি শিরোপা জয়লাভ করেছে; যার মধ্যে দুইটি এমএলএস কাপ  এবং একটি ইউএস ওপেন কাপ শিরোপা রয়েছে।  ব্র্যাড ডেভিস, রিকার্ড ক্লার্ক, বোনিয়েক গার্সিয়া, ব্রায়ান চিং এবং মাউরো মানোতাসের মতো খেলোয়াড়গণ হিউস্টন ডায়নামোর জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৬ মৌসুমে হিউস্টন ডায়নামো প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০০৬ সালের সালের ৩রা এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে ডোমিনিক কিনিয়ারের অধীনে হিউস্টন ডায়নামো কলোরাডো র‍্যাপিডসের বিরুদ্ধে ৫–২ গোলের ব্যবধানে জয়লাভ করেছিল। ২০০৬ মেজর লিগ সকারে হিউস্টন ডায়নামো ১১টি জয় এবং ১৩টি ড্রয়ে সর্বমোট ৪৬ পয়েন্ট অর্জন করে সামগ্রিক পয়েন্ট তালিকায় ৫ম স্থান অর্জন করেছিল, যেখানে ব্রায়ান চিং ১১টি গোল করে লিগে হিউস্টন ডায়নামোর হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে হিউস্টন ডায়নামো ফুটবল ক্লাব (ইংরেজি)"}