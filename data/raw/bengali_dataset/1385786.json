{"pageid": 1385786, "title": "আফতাব আহমেদ (ক্রিকেটার, জন্ম ১৯৯০)", "url": "https://bn.wikipedia.org/wiki?curid=1385786", "content": "আফতাব আহমেদ ( উর্দু: آفتاب احمد‎‎ ; জন্ম ২২ মার্চ ১৯৯০) একজন ডেনিশ ক্রিকেটার। আহমেদ একজন ডানহাতি ব্যাটসম্যান যিনি ডানহাতি মিডিয়াম পেস বোলিংও করেন। তিনি শেহজাদ আহমেদের বড় ভাই।\n\n\n== ক্রিকেটীয় জীবন ==\nঅনূর্ধ্ব-১৯ পর্যায়ে ডেনমার্কের প্রতিনিধিত্ব করার পরে, আহমেদ ২০১১ সালে হংকংয়ে অনুষ্ঠিত বিশ্ব ক্রিকেট লীগের তৃতীয় বিভাগের জন্য ডেনমার্কের স্কোয়াডে নির্বাচিত হন, ইতালির বিপক্ষে পূর্ণ আন্তর্জাতিক ক্রিকেটে অভিষেক ঘটে। প্রতিযোগিতা চলাকালীন তিনি মোট ছয়টি ম্যাচ খেলেছিলেন, এর আগে সেই বছরের শেষের দিকে জার্সি এবং গার্নসে অনুষ্ঠিত ইউরোপীয় টি ২০ চ্যাম্পিয়নশিপ ডিভিশন ওয়ানে খেলেছিলেন। \n২০১২ সালের মার্চ মাসে, ডেনমার্ক সংযুক্ত আরব আমিরাতে বিশ্ব টি-টোয়েন্টি বাছাইপর্বে অংশ নিয়েছিল, ইউরোপীয় টি-টোয়েন্টি চ্যাম্পিয়নশিপ জিতে ইভেন্টের জন্য যোগ্যতা অর্জন করেছিল। শারজাহ ক্রিকেট অ্যাসোসিয়েশন স্টেডিয়ামে বারমুডার বিপক্ষে টুয়েন্টি২০ ক্রিকেটে অভিষেক এর মাধ্যমে বাছাইপর্বের জন্য ডেনমার্কের চৌদ্দ সদস্যের স্কোয়াডে নির্বাচিত হন আহমেদ।  প্রতিযোগিতা চলাকালীন তিনি আরও সাতটি ম্যাচে অংশ নেন, যার মধ্যে শেষটি ওমানের বিপক্ষে আসে,  ১৭.১৪ গড়ে ১২০ রান করেন, যার সর্বোচ্চ স্কোর ৩৭ ছিল  বল হাতে প্রতিযোগিতায় অসাধারণ বোলিং নৈপুণ্য প্রদর্শন করেন এবং ১৯.৮৭ গড়ে ৮ উইকেট শিকার করেন এবং ২২ রান খরচ করে ৬ উইকেট শিকার করে সেরা বোলিং পরিসংখ্যানের কীর্তি করেন।  এই সেরা বোলিং নৈপুণ্যটি পাপুয়া নিউ গিনির বিরুদ্ধে এসেছে এবং টি-টোয়েন্টি ক্রিকেটের সপ্তম সেরা পরিসংখ্যান।  \n২০১২ সালের আগস্টে, মালয়েশিয়ায় অনুষ্ঠিত বিশ্ব ক্রিকেট লীগ চতুর্থ বিভাগের জন্য ডেনমার্কের চৌদ্দ সদস্যের স্কোয়াডে তাকে নির্বাচিত করা হয়েছিল । \n১৩ জুলাই, ২০১৯ সালে ফিনল্যান্ডের বিপক্ষে দ্বিপাক্ষিক সিরিজে ডেনমার্কের পক্ষে হয়ে আন্তর্জাতিক টুয়েন্টি২০ (টি২০আই)-তে ক্রিকেটে অভিষেক ঘটে৷ \n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে আফতাব আহমেদ\nক্রিকেট আর্কাইভে আফতাব আহমেদ"}