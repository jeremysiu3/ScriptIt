{"pageid": 1084854, "title": "দোগলাস লুইজ", "url": "https://bn.wikipedia.org/wiki?curid=1084854", "content": "দোগলাস লুইজ সোয়ারেস দে পাউলো (পর্তুগিজ: Douglas Luiz; জন্ম: ৯ মে ১৯৯৮; দোগলাস লুইজ নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব অ্যাস্টন ভিলা এবং ব্রাজিল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৩–১৪ মৌসুমে, ব্রাজিলীয় ফুটবল ক্লাব ভাস্কো দা গামার যুব পর্যায়ের হয়ে খেলার মাধ্যমে লুইজ ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, ভাস্কো দা গামার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভাস্কো দা গামার হয়ে দুই মৌসুমে ২৫ ম্যাচে ৩টি গোল করার পর ২০১৭–১৮ মৌসুমে তিনি প্রায় ১২ মিলিয়ন ইউরোর বিনিময়ে ইংরেজ ক্লাব ম্যানচেস্টার সিটিতে যোগদান করেছেন। ম্যানচেস্টার সিটিতে এক মৌসুম অতিবাহিত করার পর তিনি দুই মৌসুমের জন্য ধারে স্পেনীয় জিরোনার হয়ে খেলেছেন। ২০১৯–২০ মৌসুমে, তিনি প্রায় ১৭ মিলিয়ন ইউরোর বিনিময়ে ম্যানচেস্টার সিটি হতে অ্যাস্টন ভিলায় যোগদান করেছেন।\n২০১৬ সালে, লুইজ ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। ব্রাজিলের বয়সভিত্তিক দলের হয়ে খেলার পর, তিনি ২০১৯ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৮ ম্যাচে অংশগ্রহণ করেছেন। তিনি ব্রাজিলের হয়ে এপর্যন্ত ২০২১ কোপা আমেরিকায় অংশগ্রহণ করেছেন, যেখানে তিতের অধীনে কোপা আমেরিকার রানার-আপ হয়েছেন।\nব্যক্তিগতভাবে, লুইজ বেশ কিছু পুরস্কার জয়লাভ করেছেন, যার মধ্যে ২০১৯ তুলোঁ প্রতিযোগিতার সেরা খেলোয়াড়ের পুরস্কার অন্যতম। দলগতভাবে, লুইজ এপর্যন্ত ২টি শিরোপা জয়লাভ করেছেন, যার উভয়ই ব্রাজিলের হয়ে জয়লাভ করেছেন।\n\n\n== প্রারম্ভিক জীবন ==\nদোগলাস লুইজ সোয়ারেস দে পাউলো ১৯৯৮ সালের ৯ই মে তারিখে ব্রাজিলের রিউ দি জানেইরুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে দোগলাস লুইজ  (ইংরেজি)  \nসকারবেসে দোগলাস লুইজ (ইংরেজি) \nবিডিফুটবলে দোগলাস লুইজ  (ইংরেজি)  \nট্রান্সফারমার্কেটে দোগলাস লুইজ (ইংরেজি) \nওয়ার্ল্ডফুটবল.নেটে দোগলাস লুইজ (ইংরেজি) \nইএসপিএন এফসিতে দোগলাস লুইজ (ইংরেজি) \nন্যাশনাল-ফুটবল-টিমস.কমে দোগলাস লুইজ (ইংরেজি)"}