{"pageid": 1034943, "title": "মানুয়েল গার্সিয়া আলোনসো", "url": "https://bn.wikipedia.org/wiki?curid=1034943", "content": "মানুয়েল গার্সিয়া আলোনসো (স্পেনীয় উচ্চারণ: [ˈmanu ɣaɾˈθi.a], স্পেনীয়: Manu García; জন্ম: ২ জানুয়ারি ১৯৯৮; মানু গার্সিয়া নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের দ্বিতীয় স্তর সেহুন্দা দিভিসিওনের ক্লাব স্পোর্তিং গিহোন এবং স্পেন অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং কেন্দ্রীয় মধ্যমাঠের খেলোয়াড় হিসেবে খেলে থাকেন।\n২০০৫–০৬ মৌসুমে, স্পেনীয় ফুটবল ক্লাব আস্তুরের যুব পর্যায়ের হয়ে খেলার মাধ্যমে গার্সিয়া ফুটবল জগতে প্রবেশ করেছেন এবং পরবর্তীকালে স্পোর্তিং গিহোন এবং ম্যানচেস্টার সিটির যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, ইংরেজ ক্লাব ম্যানচেস্টার সিটির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ম্যানচেস্টার সিটির হয়ে তিনি ১ ম্যাচে অংশগ্রহণ করেছেন। অতঃপর ২০১৬–১৭ মৌসুমে তিনি ধারে স্পেনীয় ক্লাব আলাবেসে যোগদান করেছেন। আলাবেসে মাত্র ১ মৌসুম অতিবাহিত করার পর ধারে ওলন্দাজ ক্লাব ব্রেডার সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৫৮ ম্যাচে ৫টি গোল করেছেন। পরবর্তীকালে, তিনি তুলুজের হয়ে খেলেছেন। ২০১৯–২০ মৌসুমে, তিনি প্রায় ৪ মিলিয়ন ইউরোর বিনিময়ে ম্যানচেস্টার সিটি হতে স্পেনীয় ক্লাব স্পোর্তিং গিহোনে যোগদান করেছেন।\n২০১৩ সালে, গার্সিয়া স্পেন অনূর্ধ্ব-১৬ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, গার্সিয়া এপর্যন্ত ১টি শিরোপা জয়লাভ করেছেন, যা তিনি ম্যানচেস্টার সিটির হয়ে জয়লাভ করেছেন।\n\n\n== প্রারম্ভিক জীবন ==\nমানুয়েল গার্সিয়া আলোনসো ১৯৯৮ সালের ২রা ফেব্রুয়ারি তারিখে স্পেনের ওবিয়েদোয় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগার্সিয়া স্পেন অনূর্ধ্ব-১৬, স্পেন অনূর্ধ্ব-১৭, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৩ সালের ৩রা সেপ্টেম্বর তারিখে তিনি সুইজারল্যান্ড অনূর্ধ্ব-১৬ দলের বিরুদ্ধে এক প্রীতি ম্যাচে তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন। তিনি ২০১৪ সালের ১৪ই নভেম্বর তারিখে এক প্রীতি ম্যাচে ফ্রান্স অনূর্ধ্ব-১৯ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nমানুয়েল গার্সিয়া আলোনসো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মানুয়েল গার্সিয়া আলোনসো  (ইংরেজি)  \nসকারবেসে মানুয়েল গার্সিয়া আলোনসো (ইংরেজি) \nবিডিফুটবলে মানুয়েল গার্সিয়া আলোনসো  (ইংরেজি)  \nওয়ার্ল্ডফুটবল.নেটে মানুয়েল গার্সিয়া আলোনসো (ইংরেজি) \nইএসপিএন এফসিতে মানুয়েল গার্সিয়া আলোনসো (ইংরেজি)"}