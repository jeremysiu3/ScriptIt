{"pageid": 1345132, "title": "পল্লবী ফৌজদার", "url": "https://bn.wikipedia.org/wiki?curid=1345132", "content": "পল্লবী ফৌজদার (জন্ম ২০শে ডিসেম্বর ১৯৭৯) একজন ভারতীয় বাইকার মহিলা। অতি উচ্চতায় মোটরসাইকেল চালানোর জন্য এবং সামাজিক কাজের জন্য তিনি সর্বাধিক পরিচিত। লিমকা বুক অফ রেকর্ডস- এ তাঁর অনেকগুলি প্রথমবারের মতো ঘটা কর্মকাণ্ড  স্বীকৃত হয়েছে।\n\n\n== প্রারম্ভিক জীবন এবং পটভূমি ==\nপল্লবী ফৌজদার ভারতের উত্তর প্রদেশের আগ্রায় জন্মগ্রহণ করেন। তাঁর বাবা অশোক ফৌজদার, একজন অবসরপ্রাপ্ত ইলেক্ট্রিক্যাল ইঞ্জিনিয়ার। তিনি ১৪ বছর বয়সে তাঁর বাবার মোটরসাইকেল নিয়ে প্রথম মোটরসাইকেল চালানোর আগ্রহ দেখিয়েছিলেন। তিনি ২০০৪ সালে বিয়ে করেন, তাঁর ২ সন্তান রয়েছে এবং তিনি নতুন দিল্লিতে থাকেন।\n\n\n== কর্মজীবন ==\nপল্লবী ফৌজদার নতুন দিল্লিতে একটি রাইডিং গ্রুপে যোগ দিয়ে তাঁর মোটর সাইকেল চালানোর জীবন শুরু করেন। তাঁর প্রথম উল্লেখযোগ্য রাইডিং ছিল ২০১৫ সালে, সমুদ্রপৃষ্ঠ থেকে ৫৬৩৮ মি বা ১৮৭৭৪ ফুট উচ্চতায় মানা পাসে একক যাত্রা। সেইসময় এটি ছিল বিশ্বের সর্বোচ্চ মোটরযোগ্য গিরিপথ। তাঁর কীর্তি লিমকা বুক অফ রেকর্ডস দ্বারা স্বীকৃত হয়েছিল। সে বছর তিনি একটি একক ট্রিপে ৫০০০ মিটারের ওপরে আটটি গিরিপথে মোটর সাইকেল চালিয়ে আরেকটি রেকর্ড তৈরি করেছিলেন। পল্লবী তারপর নতুন গিরিপথ এবং সংকীর্ণ পথ বেছে পাহাড়ে চড়তে থাকেন। তিনি দেশের বিভিন্ন স্থানে কারণ-সচেতনতামূলক রাইড করে সামাজিক কাজও করেছেন। ২০১৭ সালে পল্লবী ভারতের লাদাখ অঞ্চলে মোটর সাইকেল চালান এবং ৫৮০৩ মি বা ১৯৩২৩ ফুট উচ্চতায় উমলিং লা গিরিপথে আরোহণ করেন। তিনি এই কাজে প্রথম ব্যক্তি ছিলেন। উমলিং লা গিরিপথ এখন বিশ্বের সর্বোচ্চ মোটরযোগ্য রাস্তা।\n\n\n== রেকর্ডস ==\nপল্লবীর বর্তমানে নিম্নলিখিত লিমকা বুক রেকর্ড রয়েছে:\n\n\n== স্বীকৃতি এবং পুরস্কার ==\nপল্লবীর কাজ এবং কৃতিত্ব জাতীয় পর্যায়ে স্বীকৃত হয়েছে এবং তিনি নিম্নলিখিত পুরস্কার পেয়েছেন:\n\n\n== সামাজিক কাজ ==\nপল্লবী নারী ও শিশুদের সহায়তার জন্য নারী ও শিশু হেল্পলাইন ১৮১ এবং \"বেটি বাঁচাও বেটি পড়াও\" প্রচারাভিযানের ব্র্যান্ড অ্যাম্বাসেডর হিসেবে বেসরকারি সংস্থা এবং ইউপি রাজ্য সরকারের মহিলা ও শিশু বিভাগের সাথে কাজ করেছেন।\n\n\n== টেলিভিশন ==\nপল্লবী নিয়মিত টেলিভিশনে এবং ডিডি ন্যাশনাল সহ অনেক গণমাধ্যম হাউসে সাক্ষাৎকার দেন।\n\n\n== তথ্যসূত্র ==\n\n\n== বহিঃসংযোগ ==\nটুইটারে পল্লবী ফৌজদার"}