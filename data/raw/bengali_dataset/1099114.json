{"pageid": 1099114, "title": "সারাং", "url": "https://bn.wikipedia.org/wiki?curid=1099114", "content": "সারাং(বৈজ্ঞানিক নাম: Euripus nyctelius (Doubleday)) মাঝারী আকারের প্রজাপতি। এরা নিমফ্যালিডি পরিবার এবং আপাটুরিনি উপগোত্রের সদস্য।\n\n\n== আকার ==\nসারাং এর প্রসারিত অবস্থায় ডানার আকার ৬৫-৮৫মিলিমিটার দৈর্ঘ্যের হয়।\n\n\n== উপপ্রজাতি ==\nE. n. nyctelius Doubleday, 1845 \nE. n. mastor Fruhstorfer, 1903 \nE. n. euploeoides C. & R. Felder, 1867\nE. n. niasicus Fruhstorfer, 1899\nE. n. javanus Fruhstorfer, 1899\nE. n. borneensis Distant & Pryer, 1887\nE. n. palawanicus Fruhstorfer, 1899\nE. n. clytia C. & R. Felder, [1867]\nE. n. orestheion Fruhstorfer, 1914 \nE. n. nysia Semper, 1887\nE. n. sumatrensis Fruhstorfer, 1914\nE. n. ophelion Fruhstorfer, 1914\n\n\n=== ভারতে প্রাপ্ত সারাং এর উপপ্রজাতি ===\nভারতে প্রাপ্ত সারাং এর উপপ্রজাতি হল-\n\nEuripus nyctelius nyctelius (Doubleday, 1845) – Sylhet Courtesan\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nএই প্রজাতির স্ত্রী ও পুরুষ প্রকারে ভিন্নরূপ। সারাং এর পুরুষ প্রজাতি রাংগাসারাং (painted courtesan) এর পুরুষ প্রজাতির অনুরূপ দর্শন, তবে ঘনভাবে কালো দাগে চিত্রিত। রাংগাসারাং এর পিছনের ডানার উপরিতলের টর্নাল লাল ছোপ এবং নিম্নপৃষ্ঠের লাল বেসাল দাগ সারাং এ অনুপস্থিত। কালো সামনের ডানার উপরিপৃষ্ঠে সম্পূর্ন একসারি পোস্টডিসকাল সাদা ছোপ এবং অসম্পূর্ণ একসারি ৪টি ডিসকাল সাদা ছোপ (৪ থেকে ৮ শিরামধ্যে) কোস্টা থেকে নিচের দিকে নেমেছে। উভয় সারিই কোস্টার কাছে ভিতরদিকে বাঁকানো।\nস্ত্রী প্রকার সম্পূর্ন ভিন্নদর্শন এবং এদের বিভিন্ন রূপভেদ রয়েছে-\ntypical রূপ- এই রূপে সামনের ডানার উপরিপৃষ্ঠ চওড়া সাদা বন্ধনী বর্তমান। সামনের ডানার বাকী অংশ কালচে বাদামী। পিছনের ডানার উপরিতলে সরু প্রান্তীয় বাদামী-বন্ধনী পুরোটাই সাদা। এই রূপ দুস্প্রাপ্য নয় এবং শালি কাওয়াকে মিমিক্‌ করে।\nisa রূপ-  typical রূপের অনুরূপ। পিছনের ডানার উপরিতলের বাইরের অর্দ্ধ কালচে বাদামী বর্নের। এই রূপ দুস্প্রাপ্য নয় এবং striped blue crow কে মিমিক্‌ করে।\nmyctelius রূপ- ডানার উপরিপৃষ্ঠ কালচে বাদামী বর্নের। সামনের ডানার শীর্ষভাগ চওড়াভাবে নীলচে রংগে ছাওয়া। পিছনের ডানায় এবং সামনের ডানার টর্নাসে কম-বেশী অস্পষ্ট টার্মিনাল ছোপ থাকে। এই রূপ দুস্প্রাপ্য নয় এবং striped blue crow কে মিমিক্‌ করে।\ncinnamoneus রূপ- alcathacoides রূপের সদৃশ্য, তবে সামনের ডানার উপরিতলে বাইরের দিকে সাদা লম্বা দাগ যুক্ত, striped blue crow কে মিমিক্‌ করে।\nalcathacoides রূপ- myctelius রূপের সদৃশ্য, তবে সামনের ডানার উপরিতল সম্পূর্নভাবে কালচে বাদামী বর্নের, striped blue crow কে মিমিক্‌ করে।\n\n\n== আচরণ ==\nকম দেখতে পাওয়া এই প্রজাতির উড়ান দ্রুত, পুরুষরা স্ত্রীদের তুলনায় দ্রুততর। পাতার উপরিপৃষ্ঠে প্রায়শই এদের রোদ পোহাতে দেখা যায়। পুরুষরা আর্দ্র অথবা ভেজা মাটিতে মাড-পাডল করে। ঘামে ভেজা অথবা স্যাঁতস্যাতে জামা-কাপড়, ব্যাগ ইত্যাদির উপর অবস্থান করতে পছন্দ করে। জঙ্গলবাসী এই প্রজাতিকে জঙ্গল পথে বিচরন করতে লক্ষ্য করা যায়। পাহাড়ের পাদদেশ থেকে ১২০০ মিটার উচ্চতা অবধি অগস্ট থেকে নভেম্বর মাস পর্যন্ত। স্ত্রী প্রকারের উড়ান মিল্কউইড প্রজাপতিদের অনুরূপ। স্ত্রী প্রকারে দর্শন মেলে কদাচিৎ।\n\n\n== তথ্যসূত্র ==\n\n\n== বহিঃসংযোগ =="}