{"pageid": 1054321, "title": "গঙ্গাপদ বসু", "url": "https://bn.wikipedia.org/wiki?curid=1054321", "content": "গঙ্গাপদ বসু  (ইংরেজি: Gangapada Basu) ( ১২ মার্চ, ১৯১০ - ২৩ মে ১৯৭১) ছিলেন বাংলা চলচ্চিত্রের ও মঞ্চের অভিনেতা।  তিনি কলকাতার গণনাট্য ও বহুরূপী  নাট্যসংস্থায় অভিনয় করতেন।\n\n\n== সংক্ষিপ্ত জীবনী ==\nগঙ্গাপদ বসুর জন্ম অবিভক্ত বাংলার অধুনা বাংলাদেশের যশোহর জেলার খাসিয়ালে। পিতা নকুলচন্দ্র বসু। তিনি  কলকাতা বিশ্ববিদ্যালয়ে ইংরাজীতে এম.এ  পাঠরত অবস্থায় দৈনিক বসুমতী পত্রিকার সঙ্গে যুক্ত হন। তারপর বিভিন্ন সময়ে 'আনন্দবাজার পত্রিকা','কৃষক' প্রভৃতি পত্রিকায় কাজ করেন। 'স্বরাজ' ও 'সত্যযুগ' পত্রিকার তিনি বার্তা-সম্পাদক ছিলেন। কলেজ জীবন থেকেই নাটক ও অভিনয়ের প্রতি আকৃষ্ট হন। ১৯৪৪ খ্রিস্টাব্দে গণনাট্য সংঘের 'নবান্ন' নাটকে অভিনেতা হিসাবে রঙ্গমঞ্চে তার প্রথম আত্মপ্রকাশ। এরপর তার ও আরও কয়েকজনের চেষ্টায় ১৯৪৮ খ্রিস্টাব্দে 'বহুরূপী নাট্যসংস্থা গঠিত হলে সংস্থার নাটকগুলিতে অংশগ্রহণ করতে থাকেন। সংস্থার সভাপতি মনোরঞ্জন ভট্টাচার্যের মৃত্যুর পর তিনি সভাপতি নির্বাচিত হয়ে আমৃত্যু ওই পদে আসীন ছিলেন। 'বহুরূপী'পত্রিকাও সম্পাদনা করেছেন। তার অভিনীত উল্লেখযোগ্য চরিত্র -\n\nরক্তকরবীর 'অধ্যাপক',\nছেঁড়া তারের 'হাকিমুদ্দি',\nপথিক নাটকে কুটিল ধনবান ব্যক্তির ভূমিকায়।\nগঙ্গাপদ 'অংশীদার', 'সত্য মারা গেছে' প্রভৃতি বারোটি নাটক রচনা করেছেন। \n\"নাটক ও নাট্য-আন্দোলন\" তার উল্লেখযোগ্য গ্রন্থ। মঞ্চ ছাড়াও তিনি প্রায় ১০০টি চলচ্চিত্রে অভিনয় করেছেন। \n\n\n== চলচ্চিত্র ==\nতথাপি (১৯৫০)\nছিন্নমূল (১৯৫০)\nনাগরিক (১৯৫২)\nআজ সন্ধ্যায় (১৯৫৩)\nনববিধান (১৯৫৪)\nদেবাত্রা (১৯৫৫)\nনিষিদ্ধ ফল (১৯৫৫)\nশ্রীবৎস চিন্তা (১৯৫৫)\nআশা (১৯৫৬)\nদাতা কর্ণ (১৯৫৭)\nপৃথিবী আমারে চায় (১৯৫৭)\nঅযান্ত্রিক (১৯৫৮)\nজলসাঘর (১৯৫৮)\nপরশপাথর  (১৯৫৮) ব্যবসায়ী চরিত্রে  \nকুহক (১৯৬০)\nমানিক(১৯৬১)\nসূর্য শিখা (১৯৬৩)\nবীরেশ্বর বিবেকানন্দ  (১৯৬৪)\nনিশিপদ্ম (১৯৭০)\nবিবাহ বিভ্রাট (১৯৭১)\nএখানে পিঞ্জর (১৯৭১)\n\n\n== আরো দেখুন ==\n.ঋত্বিক ঘটক\n\n\n== তথ্যসূত্র ==\n\n\n== বহিঃসংযোগ =="}