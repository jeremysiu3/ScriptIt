{"pageid": 11560, "title": "কাশিয়ানী উপজেলা", "url": "https://bn.wikipedia.org/wiki?curid=11560", "content": "কাশিয়ানী বাংলাদেশের গোপালগঞ্জ জেলার অন্তর্গত একটি উপজেলা। এই উপজেলার আয়তন- ৩০০ ব:কি:মি:। অবস্থানগত দিক দিয়ে এটি গোপালগঞ্জের সবচেয়ে গুরুত্বপূর্ণ উপজেলাও বটে। কাশিয়ানীতে রয়েছে দেশের প্রথম পাঁচমুখী জংশন। অন্যদিকে ভাটিয়াপাড়া গোলচত্বর ভাঙ্গার পর দক্ষিণাঞ্চলের দ্বিতীয় প্রবেশদ্বার হিসেবে বিবেচিত যেখান দিয়ে ১১ জেলার সাথে সরাসরি সংযোগ রয়েছে। দক্ষিণাঞ্চলের প্রথম ফ্লাইওভার রয়েছে কাশিয়ানীতেই। এছাড়াও দেশের প্রথম ছয়লেন বিশিষ্ট সেতুও (মধুমতী সেতু) কাশিয়ানীতেই রয়েছে। যোগাযোগের কেন্দ্রবিন্দু ছাড়াও ধর্মীয় এবং ঐতিহ্যগতভাবেও কাশিয়ানী বেশ সমৃদ্ধ একটি অঞ্চল।\n\n\n== অবস্থান ও আয়তন ==\nকাশিয়ানী উপজেলা ৩০০১৪' উত্তর অক্ষাংশ এবং  ৮৯০১২' পূর্ব দ্রাঘিমাংশে অবস্থিত। কাশিয়ানী উপজেলার উত্তরে ফরিদপুর জেলার বোয়ালমারী উপজেলা, দক্ষিণে গোপালগঞ্জ সদর উপজেলা, পূর্বে মুকসুদপুর উপজেলা ও গোপালগঞ্জ সদর উপজেলা, পশ্চিমে নড়াইল জেলার লোহাগড়া উপজেলা ও ফরিদপুর জেলার আলফাডাঙা উপজেলা। মধুমতি নদী ও চন্দনা-বারাশিয়া নদী ও বারাসাতের খাল কাশিয়ানীকে অন্য উপজেলা হতে পৃথক করেছে।\n\n\n== প্রশাসনিক এলাকা ==\nকাশিয়ানী উপজেলায় মোট ১৪ ইউনিয়ন ও ১৫৩ টি মৌজা আছে।\nইউনিয়নসমূহ\n\nমহেশপুর ইউনিয়ন\nকাশিয়ানী ইউনিয়ন\nসাজাইল ইউনিয়ন\nপারুলীয়া ইউনিয়ন\nমাহমুদপুর ইউনিয়ন\nরাতইল ইউনিয়ন\nওড়াকান্দি ইউনিয়ন\nবেথুড়ি ইউনিয়ন\nরাজপাট ইউনিয়ন\nফুকরা ইউনিয়ন\nপুইশুর ইউনিয়ন\nনিজামকান্দি ইউনিয়ন\nসিংগা ইউনিয়ন\nহাতিয়াড়া ইউনিয়ন\n\n\n== ইতিহাস ==\nএককালের একটি বিখ্যাত গ্রাম। এখন গোপালগঞ্জ জেলার একটি উপজেলা। কাশিয়ানী-ভাটিয়াপাড়া রেলপথ এই উপজেলার যোগাযোগের একটি বড় মাধ্যম। মধুমতি নদী এবং বারাশিয়া নদীও এই উপজেলার মূখ্য নৌপথ। নওয়াব আলীবর্দি খাঁর আমলে এই গ্রামের জমিদার ছিলেন বাবু দর্পনারায়ণ সেন। নিজ গ্রামে তিনি স্থাপন করেছিলেন কাশীনাথ দেবের ৫টি মূর্তি সহ ৫টি সুদৃশ্য মন্দির। কাশীনাথ দেবের নামানুসারে দর্পনারায়ণ সেনের গ্রামটির নাম হয়ে যায় কাশিয়ানী। অন্যমতে শোনা যায় যে, এ অঞ্চলে পূর্বে প্রচুর কাশফুল হতো, এজন্য এ উপজেলার নাম হযেছে কাশিয়ানী। ভটিয়াপাড়া ও ফুকরা মুক্তিযুদ্ধের স্মৃতি বিজড়িত স্থান, ওড়াকান্দি ঠাকুরবাড়ী সমধিক পরিচিত তীর্থস্থান। ১৯০৮ সালে মুকসুদপুরকে ভেঙ্গে কাশিয়ানী একটি সতন্ত্র থানা হিসেবে প্রতিষ্ঠিত হয়। ১৯৮৩ সালে কাশিয়ানী মানউন্নিত থানায় রম্নপান্তরিত হয়।\n\n\n== জনসংখ্যার উপাত্ত ==\nজনসংখ্যা ২,২৮,৬৪৭ জন। ঘনত্ব- ৭৬২ জন (প্রতি ব:কি:মি:)৷\n\n\n== শিক্ষা প্রতিষ্ঠান ==\nএই উপজেলার কিছু শিক্ষাপ্রতিষ্ঠান হলো:\n\n\n== নদনদী ==\nকাশিয়ানী উপজেলায় তিনটি নদী আছে। সেগুলো হচ্ছে মধুমতি নদী,চন্দনা-বারাশিয়া নদী ও বাসারাতের খাল।\n\n\n== যোগাযোগ ==\n\n\n=== রেলপথ ===\nগোবরা-কাশিয়ানী একক ডিজেল রেলপথ এই উপজেলার মধ্য দিয়ে গিয়েছে। \n\n\n=== সড়কপথ ===\nঢাকা - খুলনা মহাসড়ক এন৭-এর অংশ এন৮০৫ উপজেলার মধ্য দিয়ে গিয়েছে।\n\n\n=== জলপথ ===\nপশ্চিমভাগে অবস্থিত মধুমতি নদী-এ ওপর কালনা সেতু মধুমতি সেতু এর মাধ্যমে খুলনা বিভাগ-এর সাথে যুক্ত।\n\n\n== উল্লেখযোগ্য ব্যক্তিত্ব ==\nচন্দ্র নাথ বসু  - সরকারি এস. কে. কলেজের প্রতিষ্ঠাতা।\nকাজী ওয়াছি উদ্দিন - সচিব,গৃহায়ন ও গণপূর্ত মন্ত্রণালয়।\nসিরাজুল হক খান - সাবেক স্বাস্থ্য, বিজ্ঞান ও প্রযুক্তি মন্ত্রণালয়ের সচিব।\nখোন্দকার নাসিরউদ্দিন\nহরিচাঁদ ঠাকুর - মতুয়া সম্প্রদায়ের প্রবর্তক\nনরেন বিশ্বাস - লেখক, গবেষক, আবৃত্তি শিল্পী এবং মুক্তিযোদ্ধা\nফিরোজা বেগম - নজরুল সঙ্গীত শিল্পী\nএম এ খালেক - প্রাদেশিক পরিষদের এম এল এ/এম পি, শিল্পপতি।\nকাজী হায়াৎ - পরিচালক, কাহিনীকার, চিত্রনাট্যকার, প্রযোজক এবং অভিনেতা\nরকিবুল হাসান - বাংলাদেশ জাতীয় ক্রিকেট দলের প্রথম অধিনায়ক\nজয়া আহসান - মডেল ও অভিনেত্রী\nশারফুদ্দিন আহমেদ - বঙ্গবন্ধু শেখ মুজিব মেডিকেল বিশ্ববিদ্যালয়ের উপাচার্য\n\n\n== দর্শনীয় স্থান ==\nকাশিয়ানী জংশন (দেশের প্রথম পাঁচমুখী জংশন)\nতালুকদার মহল (বর্তমানে বিদ্যুৎ অফিস)\nউপজেলা পরিষদ চত্বরের শহীদ মিনার।\nকাশিয়ানী গিরীশ চন্দ্র পাইলট উচ্চ বিদ্যালয়\nজমিদার গিরীশ চন্দ্র সেনের বাড়ী\nমুক্তিযুদ্ধের স্মৃতি বিজড়িত স্থান ফুকরা (ফুকরার যুদ্ধ)\nমুক্তিযুদ্ধের স্মৃতি বিজড়িত স্থান ভাটিয়াপাড়া (ভাটিয়াপাড়ার যুদ্ধ)\nমধুমতি সেতু (কালনা সেতু)।\nশ্রীধাম ওড়াকান্দি ঠাকুরবাড়ি\nজমিদার গিরীশ চন্দ্র সেনের বাড়ী\nচন্দ্রনাথ বসু-প্রতিষ্ঠাতা রামদিয়া\nসরকারি এস কে কলেজ\n\nচন্দ্রনাথ বসু সেবা আশ্রম\nপুরনো ঐতিহ্যবাহী শতবর্ষী আম গাছ\n(হিরন্য কান্দি)শতবর্ষী আম গাছ\n\nভাটিয়াপাড়া ফ্লাইওভার।\nকুসুমদিয়া ফকির বাড়ি।\nব্যাসপুর বাগের জামে মসজিদ।\nভাটিয়াপাড়া ইন্টারসেকশন\nমধুমতি সেতু এপ্রোচ রোড (৬ লেন এক্সপ্রেসওয়ে)\n\n\n== বিবিধ ==\nনির্বাচনী এলাকা- ২১৫ গোপালগঞ্জ- ১, ২১৬ গোপালগঞ্জ-২\nইউনিয়ন - ১৪টি৷\nমৌজা-১৫৩ টি৷\nসরকারি কলেজ-১ টি।\nবেসরকারি কলেজ-6 টি।\nসরকারি টেকনিকাল স্কুল এন্ড কলেজ-১ টি।\nসরকারি প্যারামেডিকেল-১ টি।\nসরকারি হাসপাতাল- ১টি৷\nস্বাস্থ্যকেন্দ্র/ক্লিনিক- ০৯টি৷\nপোস্ট অফিস- ১৩টি৷\nনদ-নদী- ০৩টি৷\nহাটবাজার- ১৭টি৷\nব্যাংক- ১৫টি৷\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় কাশিয়ানী উপজেলা"}