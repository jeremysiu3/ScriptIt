{"pageid": 1489007, "title": "ফসিউর রহমান", "url": "https://bn.wikipedia.org/wiki?curid=1489007", "content": "ফসিউর রহমান (জন্ম: ৩১ জুলাই ১৯৫৯) বাংলাদেশ সেনাবাহিনীর একজন (অব:) মেজর জেনারেল ও আওয়ামী লীগের রাজনীতিবিদ। তিনি সামরিক চিকিৎসা সার্ভিস মহাপরিদপ্তরের মহাপরিচালক ছিলেন। তিনি দ্বাদশ জাতীয় সংসদ নির্বাচনে পাবনা-৩ আসনে আওয়ামী লীগের মনোনয়ন প্রত্যাশী ছিলেন।\n\n\n== প্রাথমিক জীবন ==\nফসিউর রহমান ৩১ জুলাই ১৯৫৯ সালে পাবনার চাটমোহরের গুনাইগাছা ইউনিয়নের চরপাড়া গ্রামে জন্মগ্রহণ করেন। মৃত দেলমাহমুদ (১৯৩৯-২০১৬) ও মৃত জসিমন নেসা দম্পতীর দ্বিতীয় সন্তান তিনি। জয়েন উদ্দিন তার পিতামহ এবং ভাঙ্গুড়া উপজেলার সাহানগর গ্রামের অছিমুদ্দিন খান তার মাতামহ।\nফসির শিক্ষাজীবন শুরু পাবনার ভাঙ্গুড়ার অষ্টমনিষা প্রাইমারী স্কুলে। এরপর পাবনার চাটমোহরের পৈলানপুর সরকারি প্রাথমিক বিদ্যালয়ে  ভর্তি হয়ে ১৯৬৭ সাল পর্যন্ত পড়াশুনা করেন। পিতার বদলীর কারণে ১৯৬৮ সালে ভর্তি হন পাবনার ভাঙ্গুড়ার অষ্টমনিষা সরকারি প্রাথমিক বিদ্যালয়ে এবং পঞ্চম শ্রেণী পাস করেন।\nপরবর্তীতে বগুড়ার মিউনিসিপ্যাল হাইস্কুল থেকে ১৯৭৪ সালে এসএসসি পাস করে ভর্তি হন বগুড়ার সরকারি আযিযুল হক কলেজে। এইচএসসি পাস করে ১৯৭৭ সালের শেষের দিকে রাজশাহী মেডিকেল কলেজে ভর্তি হয়ে ১৯৮৪ সালে এমবিবিএস ডিগ্রী অর্জন করেন।\nতিনি মাইক্রো বায়োলজীতে পিএইচডি, মাস্টার অব পাবলিক হেলথ (এমপিএইচ), ফেলো অব দ্য কলেজ অব জেনারেল প্যাকটিশনার (এফসিজিপি), মাস্টার অব সিকিউরিটি স্টাডিজ (এমএসএস), মাস্টার অব বিজিনেস এ্যাডমিনিস্ট্রেশন (এমবিএ), ব্যাচেলর অব“ল” (এলএলবি) ডিগ্রী অর্জন ও ন্যাশনাল ডিফেন্স কোর্স (এনডিসি) সম্পন্ন করেছেন।\nফ্রান্সের মার্সাই এ শান্তি সহায়ক কার্যক্রমের প্রস্তুতি মূলক কোর্সও সম্পন্ন করেন তিনি।\n\n\n== কর্মজীবন ==\nফসিউর কেন্ট ব্রেইন ইনজুরি ফাউন্ডেশনের ম্যানেজিং ডিরেক্টর।\n১৯ মার্চ ২০২৩ সালে শেখ মুজিবুর রহমানের ১০৩ তম জন্মবার্ষিকীতে তিনি অ্যাডভান্সড রিসার্চ ফাউন্ডেশন বাংলাদেশ (এআরএফবি) প্রতিষ্ঠা করে চেয়ারম্যান হিসেবে দায়িত্ব পালন করেন।\nতিনি  বাংলাদেশ মেডিকেল এসোসিয়েশন (বিএমএ) এবং স্বাধীনতা চিকিৎসক পরিষদের আজীবন সদস্য।\nসেক্টর কমান্ডার্স ফোরামের কেন্দ্রীয় কমিটির সদস্য ছিলেন তিনি।\n\n\n== রাজনৈতিক জীবন ==\nফসিউর রহমান স্কুলজীবন থেকেই ১৯৬৯ সালের গন অভ্যুথানের সময়ে পারিবারিক ভাবে ছাত্রলীগের রাজনীতির সাথে সম্পৃক্ত ছিলেন।\nতিনি রাজশাহী মেডিকেল কলেজে পড়ার সময় (১৯৭৮-১৯৮৪) ছাত্রলীগের সদস্য ছিলেন।\nবাংলাদেশ আওয়ামী লীগের কৃষি ও সমবায় বিষয়ক উপকমিটির সদস্য।\nতিনি পাবনা-৩ আসনে দ্বাদশ জাতীয় সংসদ নির্বাচনে আওয়ামী লীগের মনোনয়ন প্রত্যাশী ছিলেন।\nবঙ্গবন্ধু সাংস্কৃতিক জোট, ঢাকা মহানগর উত্তরের তিনি উপদেষ্টা পরিষদের সদস্য।\nতিনি পাবনা জেলা আওয়ামী লীগের উপদেষ্টা পরিষদের সদস্য।\nতিনি ২০২৩ সালের গাজীপুর সিটি কর্পোরেশন নির্বাচনে আওয়ামী লীগ মনোনীত প্রার্থী আজমত উল্লা খাঁনের পক্ষে নির্বাচনী প্রচারণা ও গণসংযোগ করেন।\n\n\n== সামরিক জীবন ==\nফসিউর রহমান ১৯৮৫ সালের এপ্রিলে বাংলাদেশ সেনাবাহিনীতে মেডিকেল কোরে সরাসরি ক্যাপ্টেন পদে যোগদান করেন  যোগদান করেন।\nচাকুরী জীবনে বাংলাদেশ আর্মড ফোর্সেস মেডিকেল সার্ভিসেসের ডাইরেক্টর জেনারেল (ডিজিএমএস), আর্মডফোর্সেস মেডিক্যাল কলেজের কমান্ড্যান্ট (অধ্যক্ষ), ঢাকা সিএমএইচের কমান্ড্যান্ট, ময়মনসিংহ মেডিকেল কলেজ হাসপাতালের পরিচালক, চট্রগ্রাম মেডিকেল কলেজ হাসপাতালের পরিচালকের দায়িত্ব সহ আরো অনেক দায়িত্ব পালন করেন।\nবাংলাদেশ মেডিকেল রিসার্চ কাউন্সিলের নির্বাহী সদস্যও ছিলেন তিনি।\nতিনি ৩ ফেব্রুয়ারি ২০১৯ সাল থেকে ৩০ জুলাই ২০২০ সাল পর্যন্ত সামরিক চিকিৎসা সার্ভিস মহাপরিদফতরের মহাপরিচালক হিসেবে দায়িত্ব পালন করেন। মেজর জেনারেল পদ থেকে ২০২১ সালে তিনি বাংলাদেশ সেনাবাহিনীর থেকে অবসর গ্রহণ করেন।\n\n\n=== জাতিসংঘের শান্তি মিশন ===\nফসিউর রহমান জাতিসংঘের শান্তি মিশনে লাইবেরিয়া, সিয়েরালিওন ও মোজাম্বিকে অংশগ্রহণ করেন।\n\n\n== সম্মামাননা ==\nসেনা পারদর্শিকতা পদক -২০১৯\nসেনা গৌরব পদক -২০২০\nরাষ্ট্রীয় শুদ্ধাচার পুরস্কার -২০২০\nলাইবেরিয়া, সিয়েরালিওন ও মোজাম্বিকে জাতিসংঘ পদক।\n\n\n== সমালোচনা ==\nফসিউর রহমানও তার ভাইয়েরা সরকারি চাকরি বিধিমালা লঙ্ঘন করে ২০০১ সালের পর বিএনপি সরকারের সময় প্রশাসনের গুরুত্বপূর্ণ পদে থেকেও আওয়ামী লীগের পক্ষে অবস্থান নিয়ে  তিন ভাই শাস্তি স্বরূপ খাগড়াছড়ি বদলি হন। “তিন সহোদর খাগড়াছড়িতে”এ শিরোনামে তৎকালীন পত্রিকায় সংবাদ প্রকাশ হয়।\n\n\n== পারিবারিক জীবন ==\nফসিউর রহমানের স্ত্রী সেলিনা বানু এসেনশিয়াল ড্রাগস কোম্পানী লিমিটেডের ডিজিএম কোয়ালিটি এ্যাসুরেন্স (ঢাকা) এবং টাঙ্গাইলের মধুপুরের এসেনসিয়াল ল্যাটেক্স প্রসেসিং এর প্লান্ট ম্যানেজার ছিলেন। এই দম্পতীর একমাত্র সন্তান জাওয়াদ মাহমুদ ওয়াফী আর্মড ফোর্সেস মেডিকেল কলেজে পঞ্চম বর্ষের ছাত্র।\n\n\n== তথ্যসূত্র =="}