{"pageid": 1474852, "title": "জাঙ্ক ইয়ার্ড ফ্যামিলি", "url": "https://bn.wikipedia.org/wiki?curid=1474852", "content": "জাঙ্ক ইয়ার্ড ফ্যামিলি (ইংরেজি: Junk Yard Family) ঢালাই লোহা ও শিকল দিয়ে নির্মিত ভাস্কর্য। মৃণাল হক নির্মিত ভাস্কর্যটি ২০০৪ সাল থেকে ঢাকা মহানগরের তেজগাঁও শিল্পাঞ্চলে নাবিস্কো বিস্কুট কারখানার পাশে একটি গ্যাস স্টেশনের সামনে স্থাপিত। আনুষ্ঠানিক উদ্বোধন হয় ২০০৫ সালের প্রথম সপ্তাহে। বেসরকারী কোম্পানি সাউদার্ন অটোমোবাইল ভাস্কর্যটির স্বত্তাধিকারী।\n\n\n== বর্ণনা ==\nজাঙ্ক ইয়ার্ড ফ্যামিলি ১৮-শতকের একটি গাড়ির ভাস্কর্য। গাড়িতে চারজনের একটি পরিবার রয়েছে। একজন লোক গাড়ি চালাচ্ছে। পেছনের ডান চাকার পাশে আরেকটা বাচ্চা দাঁড়িয়ে আছে। বাচ্চাটা মিষ্টি কিছু বিক্রি করার চেষ্টা করছে। নির্মাণের জন্য ঢাকা শহরের ধোলাই খালসহ বিভিন্ন স্থান থেকে বুলডোজার, ট্রাক্টর, ক্রেন এবং রিকশা ও মোটর সাইকেলের শিকল সংগ্রহ করা হয়। ২০০৪ সালে ভাস্কর্যটির সম্পূর্ণ নির্মাণ ও স্থাপনে ৫ লক্ষ বাংলাদেশী টাকা ব্যয় হয়েছিল।\n\n\n== তথ্যসূত্র ==\n\n\n== বহিঃসংযোগ ==\nমৃণাল হকের ব্যক্তিগত বাতায়নে 'জাঙ্ক ইয়ার্ড ফ্যামিলি'র ছবি  ওয়েব্যাক মেশিনে আর্কাইভকৃত ১০ আগস্ট ২০২৪ তারিখে (ইংরেজি)"}