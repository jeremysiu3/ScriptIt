{"pageid": 1147167, "title": "খ্রিস্টীয় ধর্মসভা", "url": "https://bn.wikipedia.org/wiki?curid=1147167", "content": "সিনড (  ) হল কোন খ্রিস্টান সম্প্রদায়ের একটি ধর্মসভা। সাধারণত মতবাদ, প্রশাসন বা প্রয়োগের বিষয়ে সিদ্ধান্ত নেওয়ার জন্য এই সভা ডাকা হয়। সিনড শব্দটি গ্রিক: σύνοδος [ˈsinoðos] থেকে এসেছে, যার অর্থ \"সমাবেশ\" বা \"সভা\" এবং এটি ল্যাটিন শব্দ concilium সাথে সাদৃশ্যপূর্ণ যার অর্থ \"অধিবেশন\" বা \"পরিষদ\"। মূলত, সিনোড ছিল বিশপদের সভা, এবং শব্দটি এখনও ক্যাথলিক মণ্ডলী, ওরিয়েন্টাল অর্থোডক্সি এবং ইস্টার্ন অর্থোডক্সিতে সেই অর্থে ব্যবহৃত হয়। বর্তমানে শব্দটি বেশিরভাগ একটি নির্দিষ্ট চার্চের গভর্নিং বডিকে, এর সদস্যরা মিটিং করছে বা না করছে বোঝাতে ব্যবহৃত হয়। কখনও কখনও এটি সিনড দ্বারা পরিচালিত একটি চার্চকে নির্দেশ করে।\nকখনও কখনও \"জেনারেল সিনড\" বা \"জেনারেল কাউন্সিল\" দ্বারা একটি ইকুমেনিকাল কাউন্সিলকে বোঝানো হয়। সিনড শব্দটি কিছু অটোসেফালাস ইস্টার্ন অর্থোডক্স চার্চ পরিচালনাকারী উচ্চ-পদস্থ বিশপের স্থায়ী পরিষদকে বোঝাতেও ব্যবহৃত হয়। একইভাবে, পাদ্রিতান্ত্রিক এবং প্রধান আর্কিপিস্কোপাল ইস্টার্ন ক্যাথলিক চার্চগুলির প্রতিদিনের শাসনের ভার একটি স্থায়ী সিনোড বা ধর্মসভার হাতে ন্যস্ত করা হয়।\n\n\n== বিভিন্ন সম্প্রদায়ে ব্যবহার ==\n\n\n=== ইস্টার্ন অর্থোডক্স এবং ওরিয়েন্টাল অর্থোডক্স ===\n\nইস্টার্ন অর্থোডক্স এবং ওরিয়েন্টাল অর্থোডক্স চার্চগুলিতে, সিনড হল প্রতিটি স্বায়ত্তশাসিত চার্চের মধ্যে বিশপের সভা এবং বিশপ নির্বাচন ও আন্তঃবিশপীয় ধর্মীয় আইন প্রতিষ্ঠার প্রাথমিক মাধ্যম।\nসোবোর (চার্চ স্লাভোনিক: съборъ, \"অ্যাসেম্বলি\") হল, একটি আনুষ্ঠানিক সমাবেশ বা বিশপের কাউন্সিল যেখানে বিশ্বাস, নৈতিকতা, আচার, এবং প্রামাণিক ও সাংস্কৃতিক জীবনের বিষয়গুলি মোকাবেলা করার জন্য গির্জার প্রতিনিধিত্বকারী অন্যান্য করণিক এবং সাধারণ প্রতিনিধিগণ একত্রিত হন। পশ্চিমা চার্চগুলির সিনড একই রকম, তবে এটি সাধারণত বিশপদের সমাবেশে সীমাবদ্ধ থাকে।\nশব্দটি রোমানিয়ান অর্থোডক্স চার্চের সাথে স্লাভিক ভাষা (রাশিয়ান, ইউক্রেনীয়, বুলগেরিয়ান, সার্বিয়ান এবং ম্যাসেডোনিয়ান অর্থোডক্স চার্চ) ব্যবহার করে এমন পূর্বদেশীয় অর্থোডক্স চার্চগুলির মধ্যে পাওয়া যায়।\n\n\n==== বিধানসভা ====\n\n\n== তথ্যসূত্র =="}