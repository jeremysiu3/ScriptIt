{"pageid": 1006823, "title": "উপেন্দ্রনাথ বিশ্বাস", "url": "https://bn.wikipedia.org/wiki?curid=1006823", "content": "উপেন্দ্র নাথ বিশ্বাস একজন ভারতীয় বাঙালি রাজনৈতিক ব্যক্তিত্ব এবং সিভিল সার্ভেন্ট। ২০১১ সালে তিনি বাগদা বিধানসভা কেন্দ্র থেকে ভোটে জিতে পশ্চিমবঙ্গ বিধানসভার সদস্য হন এবং প্রথম তৃণমূল কংগ্রেস সরকারে তিনি অনগ্রসর শ্রেণীকল্যাণ দপ্তরের মন্ত্রী হন।\n\n\n== প্রথম জীবন ==\nউপেন বিশ্বাস ১৯৪২ সালের যশোরের এক নমশুদ্র পরিবারে জন্মগ্রহণ করেন এবং তিনি আম্বেদকরের আদর্শ মেনে চলতেন। তিনি কলকাতা বিশ্ববিদ্যালয় থেকে সমাজবিদ্যা বিষয়ে পিএইচডি অর্জন করেন। পরবর্তীকালে উপেন্দ্রনাথ বিশ্বাস বৌদ্ধ ধর্ম গ্রহণ করেন।\n\n\n== চাকরি জীবন ==\nউপেন বিশ্বাস ১৯৬৮ সালে একজন আইপিএস অফিসার হিসাবে পশ্চিমবঙ্গ পুলিশে যোগদান করেন। পদোন্নতি ঘটতে ঘটতে উপেন বিশ্বাস সিবিআই জয়েন্ট ডিরেক্টর পদে উন্নীত হন। এই পদে থাকাকালীন তিনি বিহারের পশুখাদ্য কেলেঙ্কারিতে বিহারের প্রাক্তন মুখ্যমন্ত্রী লালুপ্রসাদ যাদব কে গ্রেপ্তার করেন।\n\n\n== রাজনৈতিক জীবন ==\nউপেন বিশ্বাস ২০১১ বিধানসভা নির্বাচনে বাগদা বিধানসভা কেন্দ্র থেকে ফরওয়ার্ড ব্লক প্রার্থী মৃণালকান্তি শিকদার কে হারিয়ে বিধায়ক নির্বাচিত এবং পশ্চিমবঙ্গ সরকারের অনগ্রসর শ্রেণীকল্যাণ দপ্তরের মন্ত্রীও হন। পরবর্তীতে ২০১৬ সালের বিধানসভা নির্বাচনে উপেন বিশ্বাস জাতীয় কংগ্রেস প্রার্থী দুলাল চন্দ্র বরের কাছে পরাজিত হন।\n\n\n== তথ্যসূত্র =="}