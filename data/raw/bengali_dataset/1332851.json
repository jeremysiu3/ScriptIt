{"pageid": 1332851, "title": "ময়ূর নৃত্য", "url": "https://bn.wikipedia.org/wiki?curid=1332851", "content": "ময়ূর নৃত্য বা ময়ূর নাচ হল একটি ঐতিহ্যবাহী এশীয় লোকনৃত্য যা ময়ূরের সৌন্দর্য এবং গতিবিধি বর্ণনা করে। এশিয়ায় বেশ কিছু ময়ূর নৃত্যের ঐতিহ্য গড়ে উঠেছে, অন্যদের মধ্যে আছে মিয়ানমার এবং কম্বোডিয়ার পশ্চিম ও উত্তর অংশের ময়ূর নৃত্য, ইন্দোনেশিয়ার পশ্চিম জাভা, এছাড়াও দক্ষিণ ভারত, শ্রীলঙ্কা এবং বাংলাদেশে ভারতীয় উপমহাদেশের ময়ূর নৃত্য।\n\n\n== চীন ==\nটোট্যাম হিসাবে দক্ষিণ-পশ্চিম চীনা প্রদেশ ইউন্নানের দাই জনগণের সাংস্কৃতিক এবং আধ্যাত্মিক দিকগুলির একটি অপরিহার্য অংশ হলো ময়ূর।  দাই জনগণ হলো চীনের ৫৬টি জাতিগোষ্ঠীর একটি অংশ। দাই জনগণের লোকনৃত্যের মধ্যে সবচেয়ে বিখ্যাত এবং ঐতিহ্যবাহী প্রদর্শনীয় নৃত্য হিসাবে ময়ূর নৃত্যটি রুইলি, লুক্সি (দেহং দাই এবং জিংপো স্বায়ত্তশাসিত প্রিফেকচার), মেংডিং, মেংদা, জিংগু দাই ও ই স্বায়ত্তশাসিত কাউন্টি, কাংগুয়ান ভা স্বায়ত্তশাসিত কাউন্টি এবং দাই জনগণের অন্যান্য বসতি অঞ্চলে বেশ বিখ্যাত।\nদাই জাতিগোষ্ঠীর মধ্যে ময়ূর নৃত্যের একটি দীর্ঘ ইতিহাস রয়েছে এবং এটি তাদের বিশিষ্ট জাতিগত সংস্কৃতির সাথে ঘনিষ্ঠভাবে আবদ্ধ। যে কোনো উৎসব উপলক্ষ বা উদযাপন যেমন বার্ষিক জল উৎসব এবং গেট ক্লোজিং/ওপেনিং উৎসবে আনন্দ প্রকাশ ময়ূর নৃত্যের মাধ্যমে হয়ে থাকে।\nসাধারণভাবে, চীনে দাই নৃগোষ্ঠীর ঐতিহ্যবাহী ময়ূর নৃত্যের দুটি ভিন্ন ধরন রয়েছে। একটি হল বাঁশ, রেশম তন্তু এবং অন্যান্য উপকরণ দিয়ে তৈরি ভারী স্ট্যান্ড পরে ময়ূরের নাচ যা ময়ূরের প্রসারিত পালকের অনুকরণ করে। একটি একক স্ট্যান্ড ২০ কিলো পর্যন্ত ওজনের হতে পারে এবং এটি নৃত্য প্রদর্শনকারীর পিছনে ও কোমরের সাথে সংযুক্ত থাকে। অন্যটি হল \"নিরস্ত্র ময়ূর নৃত্য\"। এতে নৃত্য পরিবেশনকারীদের কোন ভারী স্ট্যান্ড বহন করতে হয় না। হাতি-পায়ের ঢোল, ঘণ্টা এবং সিম্বাল হল ময়ূর নৃত্যের জন্য সাধারণ সহগামী যন্ত্র।\n\n\n== ভারত ==\n\nমায়িলত্তম (তামিল: மயிலாட்டம்) যা ময়ূর নৃত্য নামেও পরিচিত, এটি ভারতের তামিলনাড়ু এবং কেরল রাজ্যে থাই পোঙ্গলের ফসল কাটার উৎসবের সময় ময়ূরের পোশাক পরে মেয়েরা পরিবেশন করে।\n\n\n== ইন্দোনেশিয়া ==\nইন্দোনেশিয়ায় এটি ময়ূর নৃত্য (মেরাক নৃত্য বা তারি মেরাক) নামে পরিচিত এবং পশ্চিম জাভাতে এর উৎপত্তি। এটি ময়ূরের গতিবিধি দ্বারা অনুপ্রাণিত হয়ে মহিলা নৃত্যশিল্পীদের দ্বারা সঞ্চালিত হয় এবং এর পালকগুলি সুদানীয় নৃত্যের শাস্ত্রীয় নড়াচড়ার সাথে মিশে যায়। এটি ১৯৫০ এর দশকে সুদানীয় শিল্পী এবং কোরিওগ্রাফার রাডেন টেজে সোয়েমন্তরি দ্বারা রচিত একটি নতুন সৃষ্টি নৃত্য। এই নৃত্যটি একটি বড় অনুষ্ঠানে সম্মানিত অতিথিকে স্বাগত জানাতে পরিবেশন করা হয় এবং মাঝে মাঝে সুদানীয় বিবাহের অনুষ্ঠানেও পরিবেশিত হয়। এই নাচটি ইন্দোনেশিয়ার অন্যতম একটি নৃত্য যা অনেক আন্তর্জাতিক ইভেন্টে (যেমন শ্রীলঙ্কার পেরাহারা উৎসবে) পরিবেশিত হয়।\n\n\n== চিত্রশালা ==\n\n\tময়ূর নৃত্যগুলো\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}