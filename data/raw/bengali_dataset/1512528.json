{"pageid": 1512528, "title": "সাজিদা সুলতান", "url": "https://bn.wikipedia.org/wiki?curid=1512528", "content": "নবাব বেগম সাজিদা সুলতান আলী খান পতৌদি (৪ আগস্ট ১৯১৫ - ৫ সেপ্টেম্বর ১৯৯৫) ছিলেন ভোপালের নবাব হামিদুল্লাহ খানের কন্যা এবং পতৌদির ৮ম নবাব ইফতিখার আলী খান পতৌদির স্ত্রী এবং বেগম।তিনি ভোপালের ১২তম নবাব বেগম ছিলেন। \n\n\n== জীবনী ==\n\nসাজিদা সুলতান ১৯১৫ সালের ৪ আগস্ট ভোপালের ই-সুলতানি প্রাসাদে জন্মগ্রহণ করেন। তিনি ভোপালের শেষ শাসক নবাব হামিদুল্লাহ খান এবং তাঁর স্ত্রী বেগম মাইমুনা সুলতানের কন্যা ছিলেন।  তার এক বড় বোন আবিদা সুলতান এবং এক ছোট বোন রাবিয়া সুলতান। তার দাদী ছিলেন ভোপালের বেগম সুলতান জাহানএবং তার প্রপিতামহী ছিলেন শাহজাহান বেগম। পাকিস্তানি কূটনীতিক শাহরিয়ার খান (তার বোন আবিদার মাধ্যমে) তার ভাগ্নে।\n১৯৩৯ সালের ২৩ এপ্রিল, সাজিদা পতৌদির 8তম নবাব নবাব ইফতিখার আলী খানকে বিয়ে করেন।  তাদের তিন কন্যা – সালেহা, সাবিহা এবং কুদসিয়া – এবং এক পুত্র, প্রখ্যাত ক্রিকেটার মনসুর আলী খান পতৌদি ।  পাকিস্তান সেনাবাহিনীর মেজর জেনারেল শের আলী খান পতৌদি ছিলেন বিবাহসূত্রে তার শ্যালক।বলিউড অভিনেতা সাইফ আলী খান এবং সোহা আলী খান, গয়না ডিজাইনার সাবা আলী খান এবং ক্রিকেটার সাদ বিন জং তার নাতি-নাতনি। হিন্দি চলচ্চিত্র জগতের অভিনেত্রী সারা আলি খান তার প্রপৌত্রী।\n১৯৫২ সালের ৫ জানুয়ারি, ইফতিখার আলী খানের মৃত্যুর পর মনসুর আলী খান পতৌদির নবম নবাব হিসেবে উত্তরাধিকার লাভ করেন। \n১৯৬০ সালে, তার বাবা নবাব হামিদুল্লাহ খানের মৃত্যুর পর, সাজিদা ভোপালের শাসক হন। তার বড় বোন আবিদা সুলতান পাকিস্তানে চলে যাওয়ায় এবং ফিরে আসতে অনিচ্ছুক থাকায় তিনি এই পদ গ্রহণ করেন। ১৯৬২ সালে তাকে আনুষ্ঠানিকভাবে নবাব বেগম হিসেবে স্বীকৃতি দেওয়া হয়, যা ১৯৬০ সাল থেকেই কার্যকর ছিল।\nসাজিদা সুলতান ১৯৯৫ সালের ৫ সেপ্টেম্বর ৮০ বছর বয়সে মৃত্যুবরণ করেন। তার ছেলে মনসুর আলী খান পরবর্তীকালে ভোপালের আউকাফ-ই-শাহীর মুতাওয়াল্লি হন, যা বর্তমানে তার নাতনী সাবা আলী খানের অধীনে রয়েছে।\n\n\n== উত্তরাধিকারী ==\n\n\n== তথ্যসূত্র =="}