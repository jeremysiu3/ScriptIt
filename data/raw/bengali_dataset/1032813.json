{"pageid": 1032813, "title": "ঊর্ধ্ব মহাধমনী", "url": "https://bn.wikipedia.org/wiki?curid=1032813", "content": "ঊর্ধ্ব মহাধমনী (AAo) হলো মহাধমনীর একটি অংশ যেটি বাম নিলয়ের ভিত্তির উপরের অংশে শুরু হয়ে তৃতীয় কোস্টাল কার্টিলেজের নিচের সীমানা এবং স্টার্নামের বাম অর্ধেকের পিছনে ব্যাপ্ত হয়।\n\n\n== গঠন ==\nএটি হৃৎপিণ্ডের উপরের দিকে, সামনের দিকে এবং ডান দিকে তীর্যক ভাবে অতিক্রম করে। এছাড়া এর গতিপথে দ্বিতীয় ডান কোস্টাল কার্টিলেজের উপরের সীমানায় একটি সামান্য বক্ররেখা গঠন করে। এটির মোট দৈর্ঘ্য প্রায় ৫ সেন্টিমিটার (২.০ ইঞ্চি)।\n\n\n=== উপাদান ===\nমহাধমনীর মূল মহাধমনীর অ্যানুলাস থেকে শুরু হয়ে সাইনোটিউবুুুুলার জংশন পর্যন্ত বিস্তৃত। এটিকে কখনও কখনও ঊর্ধ্ব মহাধমনীর অংশ হিসাবে বিবেচনা করা হয়, এবং কখনও কখনও এটিকে ঊর্ধ্ব মহাধমনী থেকে পৃথক হিসাবে বিবেচনা করা হয়। \nঅ্যাওর্টিক কপাটিকার প্রতিটি কমিসুরের মধ্যে এবং অ্যাওর্টিক কপাটিকার গোছের বিপরীতে, তিনটি ছোট বিসারণকে অ্যাওর্টিক সাইনাস বলে ।\nসাইনোটিউবুলার জংশন হলো ঊর্ধ্ব মহাধমনীর সেই বিন্দু যেখানে অ্যাওর্টিক সাইনাস শেষ হয় এবং মহাধমনীটি একটি নলাকার কাঠামোতে পরিণত হয়।\n\n\n=== আকার ===\nসাধারণত একটি বক্ষীয় মহাধমনীর ব্যাস ৩.৫ সেমি এর বেশি হয়। কিন্তু যখন এর ব্যাস ৪.৫ সেমি এর চেয়ে বেশি হয় তখন তাকে বক্ষীয় অ্যাওর্টিক অ্যানিউরিজম হিসাবে বিবেচনা করা হয়।  এই ব্যাস বয়স এবং লিঙ্গ ভেদে পরিবর্তিত হয়। প্রবীণদের ক্ষেত্রে ঊর্ধ্ব মহাধমনীর ব্যাস ৪.৩ সেমি এর বেশি হতে পারে।\n\n\n== শাখা ==\nঊর্ধ্ব মহাধমনীর একমাত্র শাখা হলো দুটি করোনারি ধমনী, যেগুলো হৃৎপিণ্ডে রক্ত সরবরাহ করে। শাখা দুটো অ্যাওর্টিক কপাটিকার বিপরীত দিকে মহাধমনীর কাছাকাছি স্থানে অ্যাওর্টিক সাইনাস থেকে উদ্ভূত হয়।\n\n\n== ক্লিনিকাল গুরুত্ব ==\nPorcelain aorta হলো ঊর্ধ্ব মহাধমনীর বিস্তৃত অ্যাথেরোস্ক্লেরোটিক ক্যালেসিফিকেশন।  এটি অ্যাওর্টিক শল্যচিকিৎসাকে কঠিন করে তোলে। বিশেষ করে যখন অ্যাওর্টিক ক্রস-ক্ল্যাম্পিং করা হয় তখন অতিরিক্ত আঘাতের কারণে ধামনিক এম্বোলিজম হতে পারে।\n\n\n== অতিরিক্ত চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\nএই নিবন্ধটি গ্রে'স এনাটমি (১৯১৮) এর ২০তম সংস্করণের ৫৪৫ পৃষ্ঠা থেকে পাবলিক ডোমেইনে পাঠ্য অন্তর্ভুক্ত করে।"}