{"pageid": 1123869, "title": "কারামানোগ্লু মেহমেদ বে", "url": "https://bn.wikipedia.org/wiki?curid=1123869", "content": "কারামানোগ্লু মেহমেদ বে (তুর্কি: Karamanoğlu Mehmet Bey), শামসুদ্দিন মুহাম্মদ বা প্রথম মেহমেদ নামেও পরিচিত, ত্রয়োদশ শতাব্দীতে আনাতোলিয়ার তুর্কি  কারামান বেইলিকের একজন বে। তার পিতার নাম কারামান বে ।\n\n\n== জীবন ==\n১২৬১ সালের দিকে তার পিতার মৃত্যুর পর, মেহমেদ সেলজুক ভূমির অধিরাজ মঙ্গোলদের বিরুদ্ধে বিদ্রোহ শুরু করার জন্য নিগদের \"ওয়ালি বে\" (গভর্নর) কে সহযোগিতা করেন। মঙ্গোলদের দ্বারা নিগদের ওয়ালি বে নিহত হওয়ার পর, মেহমেদ তার রাজঘাটি এরমেনেক হারান। তদুপরি, মেহমেদ যুদ্ধ চালিয়ে যান এবং ১২৭৬ সালে তিনি গোকসু নদীর উপত্যকায় অতর্কিত আক্রমণে মঙ্গোল এবং সেলজুকদের সম্মিলিত বাহিনীকে পরাজিত করেন।\nপরের বছরই, তিনি মামলুক সুলতান বাইবার্সের সাথে মিত্রতা স্থাপন করেন। সে বছর মে মাসে, তিনি সেলজুকের রাজধানী কোনিয়া দখল করেন। কিন্তু নিজেকে সুলতান হিসেবে ঘোষণা করার পরিবর্তে, তিনি হাতের পুতুল জিমরিকে সুলতান হিসেবে সমর্থন দেন। জিমরি সুলতান হলে,  তাকে ১২ মে ১২৭৭ সালে সেলজুকদের উজির হিসেবে নিযুক্ত করেন।  সে বছরই উজির মেহমেদ বে তার বিখ্যাত সেই ফরমান (ডিক্রি) জারি করে সরকারি দফতরে ফার্সি ও আরবির পরিবর্তে আনাতোলিয়ান তুর্কি ভাষা ব্যবহার করার নির্দেশ দেন। কিন্তু কোনিয়াতে তার কাজের মেয়াদ মাত্র এক মাস স্থায়ী হয়। মঙ্গোল বাহিনীর কাছে আসার খবর শুনে উজির মেহমেদ বে এবং জিমরি উভয়েই কোনিয়া থেকে পালিয়ে যায়। কিন্তু মঙ্গোলরা তাকে তাড়া করে এবং ১২৭৭ সালের আগস্টে মুত সংঘর্ষে তাকে ও তার পুত্রদ্বয়কে শিরচ্ছেদ করা হয়। তার মৃত্যুর পর তার ভাই কারামানোগ্লু গুনেরি বে বেইলিকের স্থলাভিষিক্ত হন।\n\n\n== ফরমান ==\nমেহমেদ কারামানী তুর্কি ভাষার অনুরাগী হিসাবে পরিচিত। উজির হিসাবে তার সংক্ষিপ্ত মেয়াদে, তিনি ১৩ মে ১২৭৭ তারিখে একটি ফরমান জারি করেন:\n\n\n== উত্তরাধিকার ==\nকারামান শহরের বিশ্ববিদ্যালয়টি তার নামে নামকরণ করা হয়েছে।  (কারামানোগ্লু মেহমেত বে বিশ্ববিদ্যালয় দেখুন)\n\n\n== আরও দেখুন ==\nকারামানোগ্লু  মেহমেদ বে-এর ফরমান\n\n\n== তথ্যসূত্র ==\nটেমপ্লেট:Anatolian Beys"}