{"pageid": 1041544, "title": "আস-সুন্নাহ মসজিদ (রাবাত)", "url": "https://bn.wikipedia.org/wiki?curid=1041544", "content": "আস-সুন্নাহ মসজিদ (আরবি: مسجد السنة, অনুবাদ 'সুন্নাহর মসজিদ') মরক্কোর মধ্য রাবাতের একটি বড় মসজিদ। এটি মরক্কোর বৃহত্তম মসজিদগুলোর মধ্যে অন্যতম।\n\n\n== ইতিহাস ==\nমসজিদটি অ্যালৌউত সুলতান মৌলে মোহাম্মদ বিন আব্দুল্লাহ কর্তৃৃৃক প্রতিষ্ঠিত হয়। ১৯৮৫ সালে এর নির্মাণকাজ শেষ হয়। তবে, ১৯তম শতাব্দীতে এর প্রায় পুরোটাই পুনর্নির্মাণ করা হয়। ১৯৬৯ সালে, রাজা দ্বিতীয় হাসানের চল্লিশতম জন্মবার্ষিকী উপলক্ষে মসজিদটি পুনঃসংস্কার করা হয় এবং এর মিনারটি মসজিদের উত্তর-পশ্চিম কোণ থেকে সরিয়ে দক্ষিণ-পশ্চিম কোণে পুনর্নির্মাণ করা হয়।\n\n\n== স্থাপত্য ==\nমসজিদটি রাবাত শহরের কেন্দ্রে অন্যতম প্রধান সড়ক পঞ্চম মোহাম্মদ অ্যাভিনিউ-এ অবস্থিত। এর ঠিক দক্ষিণ-পশ্চিমে রয়েছে মরক্কোর রাজকীয় প্রাসাদ। মসজিদ ভবনের মেঝে প্রায় বর্গাকার। এর প্রতি পার্শ্বের দৈর্ঘ্য প্রায় ৭৪ মিটার এবং পৃষ্ঠতলের ক্ষেত্রফল ৫৫৬৫ বর্গ মিটার যা এটিকে মরক্কোর চতুর্থ বৃহত্তম ঐতিহাসিক মসজিদে পরিণত করেছে। এটি মরক্কান মসজিদগুলোর তুলনায় আদর্শ বিন্যাসে গঠিত। মসজিদটিতে বারান্দা দিয়ে বেষ্টিত একটি বড় আয়তক্ষেত্রাকার প্রাঙ্গণ (শান) এবং একটি প্রার্থনা কক্ষ রয়েছে। প্রাঙ্গণের উভয় প্রান্তে, পাশের প্রবেশদ্বারগুলোর সাথে সারিবদ্ধ ও সজ্জিত প্যাভিলিয়ন বা আচ্ছাদিত স্থান রয়েছে যা ফেজের প্রাচীনতম আল-কারাওইন মসজিদের আচ্ছাদিত স্থানগুলোর অনুরূপ। মসজিদের উত্তরের অংশটি অতিরিক্ত কক্ষ দিয়ে অধিকৃত যেগুলো একসময় শিক্ষার্থীদের বাসস্থান ছিল। মসজিদটির মিনার ও এর চারটি সম্মু্খভাগে অলঙ্কৃত মোটিফ খোদাই করা আছে। মিনারটি দক্ষিণ-পশ্চিম কোণে অবস্থিত হলেও মূলত উত্তর-পশ্চিম কোণে দাঁড়িয়ে ছিল। মসজিদটিতে একাধিক অলঙ্কৃত প্রবেশপথ এবং অভ্যন্তরে ঐতিহ্যবাহী মরক্কান অলঙ্করণ রয়েছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nমসজিদের তালিকা\nমরক্কোর মসজিদের তালিকা\nআফ্রিকার মসজিদের তালিকা\nআল ফাস মসজিদ\nঔজদার বড় মসজিদ\nআল-কারাওইন বিশ্ববিদ্যালয়\nমেকনেস গ্র্যান্ড মসজিদ\nআল-বাঈদা মসজিদ\n\n\n== তথ্যসূত্র ==\n\n\n== বহিঃসংযোগ ==\n\nArchnet.org-এ আস-সুন্নাহ মসজিদ\nQantara-med.org-এ আস-সুন্নাহ মসজিদ"}