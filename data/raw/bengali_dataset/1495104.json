{"pageid": 1495104, "title": "চান্দারলি কারা খলিল খাইরুদ্দিন পাশা", "url": "https://bn.wikipedia.org/wiki?curid=1495104", "content": "চান্দারলি কারা খলিল খাইরুদ্দিন পাশা বা ইংরেজিতে প্রসিদ্ধ চান্দারলি কারা হালিল হায়রেদ্দিন পাশা (উসমানীয় তুর্কি: چندارلی کارا خليل خير الدين پاشا) উসমানীয় সাম্রাজ্যের প্রথম মুরাদের শাসনামলে একজন উজিরে আজম ছিলেন। তার পরিবার ১৩৬০ থেকে ১৪৫০ সালের মধ্যে উসমানীয় সাম্রাজ্য উত্থানে গুরুত্বপূর্ণ ভূমিকা পালন করেছিল। তিনি একজন সফল সেনাপতি ছিলেন। সাভরার যুদ্ধে জয়লাভের পরে আলবেনিয়ায় উসমানীয়দের অবস্থান শক্তিশালী করেছিলেন।\nতিনি ১৩৬৪ সালের সেপ্টেম্বরে প্রধান সামরিক বিচারকের (কাজাস্কর) পদ থেকে উজিরে আজম পদে উন্নীত হন এবং ১৩৮৭ সালের ২২ জানুয়ারি তাঁর মৃত্যুর আগ পর্যন্ত এই পদে অধিষ্ঠিত ছিলেন। ম্যাসেডোনিয়ায় উসমানীয় অভিযানের সময় তিনি সেরাইতে মারা যান।\nচান্দারলি কারা হালিল পাশা উসমানীয় সৈন্যদের বিভিন্ন অভিজাত দিক গঠনের ধারণা দিয়েছিলেন। পরবর্তীতে এভাবে জেনিসারি অভিজাত পদাতিক ইউনিট গঠিত হয়।\nতার পুত্র চান্দারলি আলী পাশা প্রধান উজির হিসাবে তাঁর স্থলাভিষিক্ত হন। তাঁর অন্য পুত্র ছিল প্রথম চান্দারলি ইব্রাহিম পাশা। তিনিও পরে উজিরে আজম হিসাবে দায়িত্ব পালন করেছিলেন।\n\n\n== আরও দেখুন ==\nচান্দারলি পরিবার\nউসমানীয় উজিরে আজমদের তালিকা\n\n\n== তথ্যসূত্র =="}