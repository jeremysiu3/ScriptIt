{"pageid": 1182352, "title": "আল-মাবসূত", "url": "https://bn.wikipedia.org/wiki?curid=1182352", "content": "আল-মাবসুত হল হানাফী মাযহাবের আইনশাস্ত্রের উপর রচিত একটি বই। যা ইমাম শামসুল আইম্মাহ আল-সারাখসি (মৃত্যু: ৪৮৩ হি.) কর্তৃক রচিত। ইমাম সারাখসি বন্দী থাকাকালীন তাঁর স্মৃতি থেকে শিষ্যদের নির্দেশ করে করে এটি রচনা করেছিলেন। যখন এটি রচনা করা হয়, তখন তিনি ফারগানার একটি কূপে কারারুদ্ধ অবস্থায় ছিলেন। এই বইটিকে হানাফি মাজহাব ও শাফেয়ী মাজহাবের মাঝে তুলনামূলক আইনশাস্ত্রে একটি এনসাইক্লোপিডিয়া হিসাবে বিবেচনা করা হয়।  \n\nএতে লেখক আইনশাস্ত্রের সমস্ত অধ্যায়গুলিকে সহজভাবে এবং একটি সুস্পষ্ট অভিব্যক্তিতে বিশদভাবে উল্লেখ করেছেন এবং হানাফি মাযহাবের সাথে অন্যান্য মাজহাব, বিশেষ করে শাফেয়ী মাযহাবের ও মালিকি মাযহাবের চিন্তাধারার তুলনা করে বিভিন্ন ধর্মীয় বিধান প্রমাণ করেছেন। এতে তিনি ইমাম আহমদের অভিমত এবং কখনো কখনো জাহিরিয়া মতবাদও উল্লেখ করেছেন। তিনি কখনো দলিলের আলোকে হানাফী মাজহাব ব্যতীত অন্য মাজহাবকেও প্রধান্য দিয়েছেন। কখনো হানাফী এবং অন্য মাজহাবের মাঝে সমন্বয়ের সাধন করেছেন।\n\n\n== হানাফী মাজহাবে বইটির গুরুত্ব ==\nএই বইটিকে হানাফী আইনশাস্ত্র এবং তুলনামূলক আইনশাস্ত্রের উপর সবচেয়ে প্রশস্ত বই হিসাবে বিবেচনা করা হয় এবং হানাফী আলেমগণ আইনশাস্ত্র এবং ফতোয়াতে এটির উপর নির্ভর করেন। এমনকও শায়খ নাজমুদ্দীন আল-তারসুসি তার সম্পর্কে বলেন যে,এর বিরোধী কোন মতের ওপর আমল করা হবে না। সব বিষয়ে কেবল এর ওপরই ভরসা করা হবে এবং এই কিতাব ব্যতীত ফতোয়া দেওয়া যাবে না। আল্লামা ইবনে আবিদীন তার আল দুর আল মুখতারের পাদটীকায় এ কথা বর্ণনা করেছেন। \nএটি হাকিম শহীদ মারওয়াযীর আল কাফি কিতাবের সর্বোত্তম এবং বিস্তৃত ব্যাখ্যা হওয়ার পাশাপাশি এটিকে ইমাম মুহাম্মদ ইবনে হাসান শায়বানী কর্তৃক লিখিত হানাফি মাজহাবে নির্ভরযোগ্য ছয় কিতাবের একটি ধরা হয়। যে ছয়টি কিতাব বিশ্বস্ত আলেমগণের দ্বারা পরস্পর নির্বিচ্ছিন্ন বর্ণনা দ্বারা প্রমাণিত এবং এসব কিতাবের বর্ণনা নির্ভরযোগ্য হওয়া নিয়ে কোনো মতভেদ নেই। আল মাবসুত সেই ছয় কিতাবের অন্যতম। \n\n\n== লেখক সম্পর্কে ==\nএই গ্রন্থের লেখক ইমাম সারাখসী একজন কাজী, হানাফী মাযহাবের বরেণ্য আলেম ও ফকিহ এবং একজন মুজতাহিদ ইমাম ছিলেন। \n\n\n== তথ্যসূত্র =="}