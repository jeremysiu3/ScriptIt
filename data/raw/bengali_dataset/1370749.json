{"pageid": 1370749, "title": "অনুভব সিনহা", "url": "https://bn.wikipedia.org/wiki?curid=1370749", "content": "অনুভব সিনহা (হিন্দি: अनुभव सिन्हा) একজন ভারতীয় চলচ্চিত্র পরিচালক, প্রযোজক ও চিত্রনাট্যকার। তার উল্লেখযোগ্য চলচ্চিত্রসমূহ হল তুম বিন (২০০১), দস (২০০৫), রা.ওয়ান (২০১১), মুল্‌ক (২০১৮), আর্টিকেল ১৫ (২০১৯), থাপ্পড় (২০২০) ও ভীড় (২০২৩)। তিনি পাঁচটি ফিল্মফেয়ার পুরস্কার, দুটি আন্তর্জাতিক ভারতীয় চলচ্চিত্র অ্যাকাডেমি পুরস্কার, দুটি স্ক্রিন পুরস্কার ও একটি জি সিনে পুরস্কার অর্জন করেছেন।\n\n\n== প্রারম্ভিক জীবন ==\nঅনুভব সিনহা বিহার রাজ্যের জামালপুর শহরে জন্মগ্রহণ করেন। তার পিতা প্রেম গোবিন্দ সিনহা ও মাতা সুশীলা সিনহা। তার ছোট ভাই অনুপম সিনহা একজন চলচ্চিত্র পরিচালক, যিনি শুকরিয়া: টিল ডেথ ডু আস অ্যাপার্ট চলচ্চিত্র পরিচালনা করেছেন।\nঅনুভব গাড়ওয়াল বিভাগের কালাগড় স্কুল, এলাহাবাদের গভর্নমেন্ট ইন্টার কলেজ এবং বারানসির কুইন্স কলেজে পড়াশোনা করেন। ১৯৮৭ সালে তিনি আলিগড় মুসলিম বিশ্ববিদ্যালয় থেকে যন্ত্র প্রকৌশল বিষয়ে স্নাতক সম্পন্ন করেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অনুভব সিনহা (ইংরেজি)\nবলিউড হাঙ্গামায় অনুভব সিনহা\nটুইটারে অনুভব সিনহা"}