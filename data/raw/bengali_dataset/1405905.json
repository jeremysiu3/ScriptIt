{"pageid": 1405905, "title": "পবন সিং", "url": "https://bn.wikipedia.org/wiki?curid=1405905", "content": "পবন সিং (জনপ্রিয়ভাবে পাওয়ারস্টার নামে পরিচিত; জন্ম: ৫ জানুয়ারি ১৯৮৬) হলেন একজন ভারতীয় নেপথ্য গায়ক, সুরকার, অভিনেতা এবং স্টেজ পারফর্মার। তিনি ভোজপুরি চলচ্চিত্র ইন্ডাস্ট্রিতে তার কাজের জন্য পরিচিত। তিনি ব্যাপকভাবে ভোজপুরি চলচ্চিত্র শিল্পের অন্যতম সেরা গায়ক হিসেবে বিবেচিত। তিনি তার সঙ্গীত জীবন শুরু করেন পর্দার আড়ালে কাজ করার মাধ্যমে, সঙ্গীতানুষ্ঠানে হারমোনিয়াম বাজিয়ে। তিনি দুটি আন্তর্জাতিক ভোজপুরি চলচ্চিত্র পুরস্কার পেয়েছেন। সিং প্রতিজ্ঞা (২০০৮), সত্য (২০১৭), ক্র্যাক ফাইটার (২০১৯), রাজা (২০১৯), শের সিং (২০১৯), মেরা ভারত মহান (২০২২), হার হার গাঙ্গে (২০২৩) সহ বিভিন্ন চলচ্চিত্রে অভিনয় করেছেন।\n\n\n== প্রারম্ভিক জীবন ==\nপবন সিং ৫ জানুয়ারি ১৯৮৬ সালে বিহারের অরাহ'র কাছে জোকাহরি নামক গ্রামে জন্মগ্রহণ করেন। তিনি শ্রী অজিত সিং (তার চাচা) এর কাছে গান শিখেছিলেন। তার ছোটবেলা থেকেই তিনি গান গাইতে শুরু করেন। এখন তার অসাধারণ গানের কারণে তার ভক্তরা তাকে ভোজপুরি চলচ্চিত্র ইন্ডাস্ট্রির 'পাওয়ার স্টার' বলে ডাকে।\n\n\n== ব্যক্তিগত জীবন ==\nপবন সিং ২০১৪ সালে পরিবার, বন্ধুবান্ধব, আত্মীয়স্বজন এবং ভোজপুরি ইন্ডাস্ট্রির কিছু বড় শিল্পীদের উপস্থিতিতে একটি ব্যক্তিগত অনুষ্ঠানে নীলম সিং-কে বিয়ে করেছিলেন। কিন্তু তাদের বিয়ের পরপরই, ৪ মার্চ ২০১৫-এ নীলম তাদের বাড়িতে আত্মহত্যা করেন। \n২০১৮ সালে, পবন জ্যোতি সিং-কে একটি ব্যক্তিগত অনুষ্ঠানে বিয়ে করেন যেখানে শুধুমাত্র পরিবার এবং কিছু ঘনিষ্ঠ সহযোগীরা উপস্থিত ছিলেন। তিনি ২০২২ সালে জ্যোতি'র সাথে বিবাহবিচ্ছেদের জন্য আবেদন করেছিলেন যা এখনও চূড়ান্ত হয়নি, কারণ পবন সিং এর সাথে এগিয়ে যেতে অস্বীকার করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পবন সিং (ইংরেজি)"}