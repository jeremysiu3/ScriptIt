{"pageid": 1105281, "title": "সৈয়দা মোমেনা খাঁতুন", "url": "https://bn.wikipedia.org/wiki?curid=1105281", "content": "সৈয়দা মোমেনা খাঁতুন ছিলেন শাহী বাঙ্গালার হোসেন শাহী খান্দানের একজন শাহজাদী। তিনি ছিলেন বাংলার বারো-ভুঁইয়াদের বিখ্যাত সরদার ঈশা খাঁর মা।\n\n\n== জীবনী ==\nসৈয়দা মোমেনা খাঁতুন ষোড়শ শতাব্দীর শাহী বাঙ্গালায় হোসেন শাহী খান্দান নামে পরিচিত একটি সৈয়দ বংশীয় সম্ভ্রান্ত বাঙ্গালী সুন্নি মুসলিম বংশে জন্ম নেন। তার বাবা সুলতান গিয়াসউদ্দীন মাহমূদ শাহ বংশীয় প্রতিষ্ঠাতা আলাউদ্দিন হোসেন শাহর ছেলে ছিলেন। খিজির খাঁন সুরকের স্ত্রী মোমেনা খাঁতুনের বোন ছিলেন।\nপরে তিনি সুলেমান খাঁ ওরফে কালিদাস গজদানীকে বিয়ে করেন, যিনি ছিলেন তার পিতার দেওয়ান এবং সরাইলের জমিদার। ইতিহাসবিদ এম. আব্দুল কাদেরের মতে, বিয়ের আগে গজদানী মোমেনার প্রেমে পড়েছিলেন। সরাইলে তিনি দুই ছেলের জন্ম দেন; ঈশা খাঁ, যিনি সালতানাতের পতনের পর বারো-ভুঁইয়া সরদার হন, এবং ইসমাঈল খাঁ। তাঁর একজন মেয়েও ছিলেন যিনি শাহেনশাহ বিবি নামে পরিচিত ছিলেন।\n\n\n== আরও দেখুন ==\nবাংলার ইতিহাস\n\n\n== তথ্যসূত্র =="}