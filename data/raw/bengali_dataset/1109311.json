{"pageid": 1109311, "title": "হান্টিংটন হেরাল্ড-প্রেস", "url": "https://bn.wikipedia.org/wiki?curid=1109311", "content": "দ্য হেরাল্ড-প্রেস যুক্তরাষ্ট্রের ইন্ডিয়ানা অংগরাজ্যের হান্টিংটন কাউন্টি থেকে প্রকাশিত একমাত্র দৈনিক সংবাদপত্র। ১৮৪৮ সালে প্রকাশিত সংবাদপত্রটি এখনো নিয়মিত প্রকাশিত হচ্ছে, প্রকাশনা শুরুর পর পত্রিকাটির বেশ কয়েকবার নাম ও মালিকানা পরিবর্তন হয়েছে।\n\n\n== ইতিহাস ==\nসংবাদপত্রটি ১৮৪৮ সালে ইন্ডিয়ানা হেরাল্ড হিসাবে প্রতিষ্ঠিত হয়েছিল। ১৮৮৭ সালে এটির নাম পরিবর্তন করে হান্টিংটন হেরাল্ড রাখা হয় এবং ১৯৩০ সালে হান্টিংটন প্রেসের সাথে একীভূত হয়ে এটি হেরাল্ড-প্রেস নামধারণ করে। ১৯৬০-এর দশকের গোড়ার দিকে, পত্রিকাটি ব্যবসায়ী জেমস সি. কোয়াইল কিনেছিলেন, যার স্ত্রী কোরিন ছিলেন অপর গণমাধ্যম ব্যবসায়ী ইউজিন সি. পুলিয়ামের কন্যা। কোয়াইল পূর্বে পুলিয়ামের সেন্ট্রাল নিউজপেপারস, ইনকর্পোরেটেডের জন্য কাজ করেছিলেন।\n১৯৮৮ সালে, জর্জ এইচ ডব্লিউ বুশ যখন মার্কিন যুক্তরাষ্ট্রের উপরাষ্ট্রপতি পদের জন্য জেমস এবং কোরিনের ছেলে ড্যান কোয়াইলকে তার পছন্দের প্রার্থী হিসেবে ঘোষণা দেন, তখন হেরাল্ড-প্রেস অফিসের উপরে থাকা ড্যান এবং মেরিলিন কোয়াইলের অ্যাপার্টমেন্ট থেকে একশত ফুটেরও কম দূরত্বে হান্টিংটন কোর্টহাউসের সামনে নাম ঘোষণা নিয়ে উদযাপন হয়েছিল।\nজেমস কোয়াইল জন বার্চ সোসাইটির একজন সদস্য ছিলেন এবং একটি দৃঢ় পক্ষপাতমূলক সংবাদপত্র প্রকাশের কেন্দ্রীয় সংবাদপত্র নীতি অনুসরণ করতে থাকেন।\nজেমস কোয়াইল ২০০০ সালের ৭ জুলাই মৃত্যুবরণ করেন এবং তার মৃত্যুর পর ২০০৭ পর্যন্ত পত্রিকাটি স্বদ্যোগে প্রকাশিত হয়। ২০০৭ সালের মে মাসে তার স্ত্রী কোরিন পত্রিকাটি প্যাক্সটন মিডিয়া গ্রুপের কাছে বিক্রি করেন।\n\n\n== তথ্যসূত্র ==\n\n\n== বহিঃসংযোগ ==\nহেরাল্ড-প্রেস অনলাইন সংস্করণ\nইন্ডিয়ানা ফাইন্ড এ হেরাল্ড-প্রেসের তথ্য  ওয়েব্যাক মেশিনে আর্কাইভকৃত ৩০ ডিসেম্বর ২০০৫ তারিখে"}