{"pageid": 1412127, "title": "শহীদ স্মৃতি বিদ্যাপীঠ", "url": "https://bn.wikipedia.org/wiki?curid=1412127", "content": "শহীদ স্মৃতি বিদ্যাপীঠ (ইংরেজি: Shaheed Smriti Bidyapeeth) নেত্রকোণা জেলার কেন্দুয়া উপজেলার রোয়াইলবাড়ী আমতলা ইউনিয়নের একটি মাধ্যমিক বিদ্যালয়।\n\n\n== ইতিহাস ==\nকথা সাহিত্যিক ড. হুমায়ুন আহমেদ তার পিতা শহীদ ফয়জুর রহমান আহমেদ এর স্মরণে এবং তার মায়ের পরামর্শে এ স্কুলটি ২০০৬ সালে স্থাপন করেন। মুক্তিযোদ্ধ চলাকালে ১৯৭১ এর মে মাসে কথাশিল্পি হুমায়ুন আহমেদর বাবা পুলিশ অফিসার ফয়জুর রহমান আহমেদ পাকিস্তানের হাতে নিহত হন। বাবা সহ মুক্তিযোদ্ধের নাম জানা-অজানা সব শহীদের স্মরণে বিদ্যানিকেতনের নামকরণ করা হয় “শহীদ স্মৃতি বিদ্যাপীঠ”। ১৯৯৬ সালে অভিনেতা আসাদুজ্জামান নূর শহীদ স্মৃতি বিদ্যাপীঠের ভিত্তি প্রস্তর  স্থাপন করেন। ৩০ কাঠা জমিতে এককোটি টাকার অধিক ব্যয়ে ২৪টি শ্রেণীকক্ষ সমৃদ্ধ নির্মিত ভবনের নকশা করেছেন হুমায়ুন আহমেদের স্ত্রী অভিনেত্রী স্থপতি মেহের আফরোজ শাওন। ২০০৮ সালে শুধুমাত্র ৬ষ্ঠ শ্রেণীতে প্রতি শাখায় ২৪জন করে দুই শাখায় মোট ৪৮জন শিক্ষার্থী ৫ জন শিক্ষক ও দুজন কর্মচারী নিয়ে যাত্রা শুরু হয়ে বর্তমানে ১৪জন শিক্ষক দুজন কর্মচারী এবং মাধ্যমিক একাডেমিক স্বীকৃতি লাভ করলেও এমপিওভুক্ত হয়নি। প্রতিষ্ঠানের যাবতীয় খরচ প্রতিষ্ঠালগ্ন থেকে ড.হুমায়ুন আহমেদ ও পরবর্তিতে তার স্ত্রী মেহের আফরোজ শাওন বহন করেন।\n\n\n== পাঠাগার ==\nবিদ্যালয়ে রয়েছে মুক্তিযুদ্ধ ভিত্তিক অসামন্য গ্রন্থাগার; যার নাম শহীদ ফয়জুর রহমান আহমেদ পাঠাগার। এতে রয়েছে ৪ হাজারেরও বেশি বই, মুক্তিযুদ্ধের দুর্লভ আলোকচিত্র, দলিল পত্র এবং বই পড়ার সুব্যাবস্থা ।\n\n\n== অন্যান্য ==\nস্কুলটিতে রয়েছে অত্যাধুনিক স্থাপত্য নকশায় সুরম্য ভবন, শহীদ মুক্তিযোদ্ধাদের স্মৃতি ধরে রাখার জন্য নির্মিত অত্যাধুনিক শহীদ মিনার,  সুপরিসর খেলার মাঠ, আধুনিক শিক্ষোপকরণ, মাল্টিমিডিয়া ক্লাসরুম।\n\n\n== তথ্যসূত্র =="}