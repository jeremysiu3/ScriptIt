{"pageid": 1380803, "title": "দেজন হানা সিটিজেন", "url": "https://bn.wikipedia.org/wiki?curid=1380803", "content": "দেজন হানা সিটিজেন ফুটবল ক্লাব (কোরীয়: 대전 하나 시티즌 축구단, ইংরেজি: Daejeon Hana Citizen; সাধারণত দেজন হানা সিটিজেন এফসি এবং সংক্ষেপে দেজন হানা সিটিজেন নামে পরিচিত) হচ্ছে দেজন ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ১৯৯৭ সালে প্রতিষ্ঠিত হয়েছে। ৪০,৫৩৫ ধারণক্ষমতাবিশিষ্ট দেজন বিশ্বকাপ স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় লি মিন-সুং এবং সভাপতির দায়িত্ব পালন করছেন হুহ জুং-মু। বর্তমানে দক্ষিণ কোরীয় মধ্যমাঠের খেলোয়াড় জু সে-জং এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, দেজন হানা সিটিজেন এপর্যন্ত ২টি শিরোপা জয়লাভ করেছে।  চোই এউন-সুং, লি উং-হি, কিম সুং-সুব, পার্ক সুং-হো এবং আদ্রিয়ানোর মতো খেলোয়াড়গণ দেজন হানা সিটিজেনের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৭ মৌসুমে দেজন হানা সিটিজেন প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ১৯৯৭ সালের সালের ২৬শে এপ্রিল তারিখে, কে লিগ ১-এ ক্লাব ইতিহাসে নিজেদের প্রথম ম্যাচে  দেজন হানা সিটিজেন আনিয়াং এলজি চিতাহসের সাথে ০–০ গোলে ড্র করেছিল। ১৯৯৭ কে লিগ-এ দেজন হানা সিটিজেন ৩টি জয় এবং ৭টি ড্রয়ে সর্বমোট ১৬ পয়েন্ট অর্জন করে সামগ্রিক পয়েন্ট তালিকায় ৭ম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}