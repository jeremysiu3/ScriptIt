{"pageid": 1016582, "title": "বারমুডা জাতীয় ফুটবল দল", "url": "https://bn.wikipedia.org/wiki?curid=1016582", "content": "বারমুডা জাতীয় ফুটবল দল (ইংরেজি: Bermuda national football team) হচ্ছে আন্তর্জাতিক ফুটবলে বারমুডার প্রতিনিধিত্বকারী পুরুষদের জাতীয় দল, যার সকল কার্যক্রম বারমুডার ফুটবলের সর্বোচ্চ নিয়ন্ত্রক সংস্থা বারমুডা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬২ সাল হতে ফুটবলের সর্বোচ্চ সংস্থা ফিফার এবং ১৯৬৭ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৬৪ সালের ১০ই আগস্ট তারিখে, বারমুডা প্রথমবারের মতো আন্তর্জাতিক খেলায় অংশগ্রহণ করেছে; আইসল্যান্ডের রেইকিয়াভিকের অনুষ্ঠিত উক্ত ম্যাচে বারমুডা আইসল্যান্ডের কাছে ৪–৩ গোলের ব্যবধানে পরাজিত হয়েছে।\n৮,৫০০ ধারণক্ষমতাবিশিষ্ট বারমুডা জাতীয় স্টেডিয়ামে গোম্বি যোদ্ধা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় যুক্তরাজ্যের ডেভনে অবস্থিত। বর্তমানে এই দলের ম্যানেজারের দায়িত্ব পালন করছেন কাইল লাইটবোর্ন এবং অধিনায়কের দায়িত্ব পালন করছেন রবিন হুডের রক্ষণভাগের খেলোয়াড় দান্তে লেভেরক।\nবারমুডা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে বারমুডা এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছিল।\nকাইল লাইটবোর্ন, দামোন মিং, রেগি লাম্বে, শন গোটার এবং জন বেরি নুসুমের মতো খেলোয়াড়গণ বারমুডার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯২ সালের ডিসেম্বর মাসে প্রকাশিত র‌্যাঙ্কিংয়ে বারমুডা তাদের ইতিহাসে সর্বোচ্চ অবস্থান (৫৮তম) অর্জন করে এবং ২০১১ সালের সেপ্টেম্বর মাসে প্রকাশিত র‌্যাঙ্কিংয়ে তারা ১৮৯তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে বারমুডার সর্বোচ্চ অবস্থান হচ্ছে ৯২তম (যা তারা ১৯৯২ সালে অর্জন করেছিল) এবং সর্বনিম্ন অবস্থান হচ্ছে ১৭৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ বারমুডা জাতীয় ফুটবল দল  ওয়েব্যাক মেশিনে আর্কাইভকৃত ৩১ মে ২০১৮ তারিখে (ইংরেজি)\nকনকাকাফ-এ বারমুডা জাতীয় ফুটবল দল  ওয়েব্যাক মেশিনে আর্কাইভকৃত ২৮ জানুয়ারি ২০২১ তারিখে (ইংরেজি)"}