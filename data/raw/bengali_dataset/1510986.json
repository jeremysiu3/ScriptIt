{"pageid": 1510986, "title": "ডালিলা বেলা", "url": "https://bn.wikipedia.org/wiki?curid=1510986", "content": "ডালিলা বেলা (জন্ম ৫ অক্টোবর ২০০১) একজন কানাডীয়-মার্কিন অভিনেত্রী। তিনি টিভিওকিডস/পিবিএস কিডস সিরিজ অড স্কোয়াড (২০১৪–১৬), পিবিএস কিডস অ্যানিমেটেড সিরিজ রেডি জেট গো! (২০১৬–১৮), ডায়েরি অব আ উইম্পি কিড (২০১১–১২), ওয়ান্স আপন আ টাইম (২০১৫) ও অ্যান উইথ অ্যান ই (২০১৭–১৯)-এ অভিনয়ের জন্য পরিচিত।\n\n\n== ব্যক্তিগত জীবন ==\nডালিলা বেলা কুইবেক, মন্ট্রয়েলে জন্মগ্রহণ করেন। তিনি ইংরেজ, ফরাসি, ব্রাজিলীয়, পানামীয় ও স্পেনীয় বংশোদ্ভূত। তার বাবা পানামীয় এবং মা ব্রাজিলীয়। ব্রুস ও রাফায়েল নামে তার দুই ছোট ভাই রয়েছে। তারাও উভয়ই অভিনেতা। বেলা সামাজিক যোগাযোগ মাধ্যমে নিজেকে উভকামী বলে দাবী করেছেন।\n\n\n== কর্মজীবন ==\nবেলা পাঁচ বছর বয়সে প্রথমবারের মতো একটি জাতীয় পর্যায়ে প্রচারিত একটি বাণিজ্যিক বিজ্ঞাপনে অভিনয়ের মাধ্যমে তার অভিনয়জীবন শুরু করে। এর এক বছর পর তিনি বর্ষসেরা অভিনেত্রী পুরস্কার অর্জন করেন এবং তার পরিবারের সাথে ভ্যানকুভারে চলে যান। সেখানে যাওয়ার পর তিনি দ্য স্ট্রেঞ্জার নামক একটি ডিরেক্ট-টু-ভিডিও চলচ্চিত্রে অভিনয়ের জন্য ইয়াং আর্টিস্ট অ্যাওয়ার্ড লাভ করেন। ২০১১ এবং ২০১২ সালে তিনি জোয়ানা মেকস আ ফ্রেন্ড-এ তার অভিনয়ের জন্য আবারও ইয়াং আর্টিস্ট অ্যাওয়ার্ড অর্জন করেন।\n২০১৫ সালে বেলা অড স্কোয়াড-এর প্রধান চরিত্রে তার অভিনয়ের জন্য বেস্ট ইয়াং এনসেম্বল ইন আ টিভি সিরিজ বিভাগে জোয়ি অ্যাওয়ার্ড জেতেন। অড স্কোয়াড-এ তার সহ-তারকাদের সাথে তিনি পুরস্কারটি ভাগ করে নেন। এছাড়াও তিনি ডেড হার্টস-এ লোলা লিটলটনের ভূমিকার জন্য ডায়াবোলিক ফিল্ম ফেস্টিভ্যাল অ্যাওয়ার্ড অনুষ্ঠানে বিচারকদের থেকে প্রশংসা পান।\nঅ্যান অফ গ্রিন গেবলস উপন্যাসের উপর ভিত্তি করে নির্মিত সিবিসি/নেটফ্লিক্স ধারাবাহিক অ্যান উইদ অ্যান ই-তে তিনি ডায়ানা ব্যারির চরিত্রে অভিনয় করেছেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== পুরস্কার ও মনোনয়ন ==\n\n\n== তথ্যসূত্র =="}