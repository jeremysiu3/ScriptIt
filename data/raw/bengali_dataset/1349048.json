{"pageid": 1349048, "title": "সীমা মেহতা", "url": "https://bn.wikipedia.org/wiki?curid=1349048", "content": "সীমা কৌশিক মেহতা (জন্ম আনুমানিক ১৯৭৬ সাল) হলেন একজন ভারতীয় কত্থক বিশেষজ্ঞ এবং গহনা পরিকল্পক। ২০১৯ সালে নাচের প্রচারের কাজ করে তিনি নারী শক্তি পুরস্কার পেয়েছিলেন, তিনি মুম্বাইতে সুবিধাবঞ্চিত শিশুদের সাথে কাজ করেছিলেন।\n\n\n== জীবনী ==\n\nতিনি ১৯৭৬ সাল নাগাদ জন্মগ্রহণ করেন। তিনি সান ফ্রান্সিসকোর আর্ট কলেজ একাডেমি থেকে পড়াশোনা করেছিলেন।\nতিনি ২০১০ সালে চিত্রেশ দাসের শিষ্য হয়েছিলেন এবং ২০১৫ সালে তাঁর মৃত্যু পর্যন্ত তাঁর ধারণাগুলি অনুসরণ করেছিলেন। তিনি চিত্রেশ দাসর সাথে প্রশিক্ষণ নিয়েছিলেন এবং ভারতে তাঁর নাচের শৈলী অনুসরণ করেছেন। তিনি এবং পণ্ডিত চিত্রেশ দাস ২০১০ সালে মুম্বাইতে, ভারতে দাসের স্কুলের দ্বিতীয় শাখা, ছন্দম নৃত্য ভারতী প্রতিষ্ঠা করেন। চিত্রেশ দাস কলকাতার যৌনকর্মীদের শিশুদের শোষণের চক্র থেকে মুক্ত করতে সাহায্য করার জন্য কত্থক নৃত্য শিখিয়েছিলেন।\nসীমাকে ২০১৯ সালে আন্তর্জাতিক নারী দিবসে নারী শক্তি পুরস্কার   প্রদান করা হয়েছিল। ১০০০ জন মহিলাকে এই পুরস্কারের জন্য মনোনীত করা হয়েছিল এবং ৪৪ জনকে এটি প্রদানের জন্য বেছে নেওয়া হয়েছিল। মুম্বাইতে সুবিধাবঞ্চিত শিশুদের সাথে কাজ করার কারণে তাঁকে বেছে নেওয়া হয়েছিল। শিশুরা নাচ শেখার পাশাপাশি আত্মবিশ্বাস বাড়াতেও শিখেছিল। মানেকা গান্ধী অনুষ্ঠানে উপস্থিত ছিলেন এবং ভারতের নারীদের উচ্চাকাঙ্ক্ষার কথা বলেছিলেন।\nসীমা আমেরিকান ট্যাপ ড্যান্সার জেসন স্যামুয়েলস স্মিথের সাথে নৃত্য উপস্থাপন করেন। স্যামুয়েলস স্মিথ এর আগে সীমার পরামর্শদাতা গুরু চিত্রেশ দাসের সাথে সফর করেছিলেন। কত্থক এবং ট্যাপ নাচ একে অপরের পরিপূরক কারণ উভয় নাচেই পা ব্যবহার করা হয়। তবে দুটির প্রধান পার্থক্য হল কত্থক খালি পায়ে করা হয়, কিন্তু ট্যাপ নাচ করা হয় জুতো পরে।\n\n\n== পুরস্কার ==\n২০১৯ সালে, নতুন দিল্লির রাষ্ট্রপতি ভবনে রাষ্ট্রপতি রাম নাথ কোবিন্দের কাছ থেকে সীমা নারী শক্তি পুরস্কার গ্রহণ করেন।\n\n\n== গহনা ==\nসীমা একটি নৃত্য বিদ্যালয় চালান যার নাম ছন্দম নৃত্য ভারতী। এছাড়াও তিনি গহনার নকশা তৈরি করেন। তিনি বলেছেন যে গহনার নকশা এবং নাচ দুটোই তাঁর জীবনের অংশ। তিনি তাঁর পরিবারের গহনা ব্যবসার সৃজনশীল পরিচালক।\n\n\n== তথ্যসূত্র ==\n উইকিমিডিয়া কমন্সে সীমা মেহতা সম্পর্কিত মিডিয়া দেখুন।"}