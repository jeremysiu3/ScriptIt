{"pageid": 1116032, "title": "জাহাঙ্গীর আলম (রসায়নবিদ)", "url": "https://bn.wikipedia.org/wiki?curid=1116032", "content": "জাহাঙ্গীর আলম একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের (ঢাবি) ফলিত রসায়ন ও কেমিকৌশল বিভাগের অধ্যাপক এবং ঢাকায় অবস্থিত বেসরকারি বিশ্ববিদ্যালয়, অতীশ দীপঙ্কর বিজ্ঞান ও প্রযুক্তি বিশ্ববিদ্যালয়ের উপাচার্য।\n\n\n== শিক্ষা ==\nতিনি ঢাকা বিশ্ববিদ্যালয়ের ফলিত রসায়ন ও কেমিকৌশল বিভাগ থেকে ১৯৯৫ সালে স্নাতক এবং ১৯৯৬ সালে স্নাতকোত্তর ডিগ্রি লাভ করেন। জাপানের কুমামোতো বিশ্ববিদ্যালয় থেকে ২০০৫ সালে পিএইচডি ডিগ্রি অর্জন করেন তিনি।\n\n\n== কর্মজীবন ==\nজাহাঙ্গীর আলম ঢাকা বিশ্ববিদ্যালয়ের ফলিত রসায়ন ও কেমিকৌশল বিভাগে দীর্ঘদিন অধ্যাপনা করেছেন। ২০২২ সালের ১৯ জানুয়ারি তারিখে তাকে ঢাকায় অবস্থিত বেসরকারি বিশ্ববিদ্যালয়, অতীশ দীপঙ্কর বিজ্ঞান ও প্রযুক্তি বিশ্ববিদ্যালয়ের উপাচার্য হিসেবে নিয়োগে প্রজ্ঞাপন জারি করা হয়। তিনি ২৪ তারিখে উপাচার্য হিসেবে যোগদান করেন।\n\n\n== প্রকাশনা ==\nদেশীয় এবং আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}