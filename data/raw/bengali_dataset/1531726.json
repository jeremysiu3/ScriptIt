{"pageid": 1531726, "title": "যশোর ইনস্টিটিউট", "url": "https://bn.wikipedia.org/wiki?curid=1531726", "content": "যশোর ইনস্টিটিউট হল যশোরের প্রাচীনতম বিনোদন সংস্থা এবং অভিজাত ক্লাবগুলির মধ্যে বৃহত্তম।\nএটি ১৯২৮ সালে টাউন ক্লাব, নিউ আর্য থিয়েটার এবং যশোর পাবলিক লাইব্রেরী এর সমন্বয়ে গঠিত হয়।\n\n\n== ইতিহাস ==\nবাংলাদেশে বেসরকারি পর্যায়ে শত বছরের দ্বারপ্রান্তে উপনীত পুরাতন অন্যতমশ্রেষ্ঠ ঐতিহ্যবাহী শিক্ষা, সংস্কৃতি ও ক্রীড়া প্রতিষ্ঠান যশাের ইনস্টিটিউট। তবে সংবিধানের ৫৬ অনুচ্ছেদ অনুসারে অনিবার্য ভাবে যশাের ইনস্টিটিউট একটি গণােন্নয়নমূলক সংস্থা। যেখানে বই প্রেমী, ক্রীড়া ও সংস্কৃতি প্রেমীদের আত্মােন্নয়নে মঙ্গলগীত হয়ে থাকে। তকালীন জমিদার ও প্রভাবশালী ব্যক্তিবর্গের বদান্যতায় যশােরের পাঠাগার ভক্ত, নাট্যর প্রিয় এবং ক্রীড়ানুরাগীমহলের উৎসাহে ১৯২৮ সালে রায়বাহাদুর যদুনাথ মজুমদার উদ্যোগ নেন পাবলিক লাইব্রেরি, নিউ আর্য থিয়েটার আর টাউন ক্লাবকে একত্র করে যশাের ইনস্টিটিউট প্রতিষ্ঠার। যশাের ইনস্টিটিউটের প্রথম সাধারণ সম্পাদক ছিলেন তিনিই। তৎকালীন সময়ে তিনি ছিলেন নড়াইলের জমিদার। যশােরের বিশিষ্ট আইনজীবী যশাের পৌরসভার চেয়ারম্যান এবং যশাের জেলা বাের্ডের মনােনীত সভাপতি। আধুনিক শিক্ষাপ্রাপ্ত এক উদার ব্যক্তিত্ব। যশাের ইনস্টিটিউট তাঁরই ভূসম্পত্তির উপর প্রতিষ্ঠিত।\n১৯২৭ সালে যশাের জেলার লােহাগড়ার মজুমদার পরিবারের কৃতি সন্তান বহুভাষাবিদ, সাংবাদিক, শিক্ষক, ধর্ম শাস্ত্রবিদ এবং আইনজীবী রায় বাহাদুর যদুনাথ। মজুমদার উদ্যোগী হয়ে পাবলিক লাইব্রেরি, নিউ আর্য থিয়েটার আর টাউন ক্লাব মিলে মিশে একটা পরিপূর্ণ সাংস্কৃতিককেন্দ্র গড়ে তােলেন এই উদ্যোগের ফলে ১৯২৮ সালে প্রতিষ্ঠিত হয় যশাের ইনস্টিটিউট। প্রতিষ্ঠানটি বহু চড়াই উত্রাই পেরিয়ে অনেকগুলাে জনকল্যাণ ও সেবামূলক প্রতিষ্ঠানের জন্ম দিয়েছে। পাবলিক লাইব্রেরির পাশাপাশি টাউন হল বা আলমগীর সিদ্দিকী হল, টাউন ক্লাব, মুন্সি মেহেরুল্লাহ ময়দান (প্রাক্তন টাউন হল ময়দান) স্বাধীনতা মঞ্চ বা উন্মুক্ত মঞ্চ, রওশন আলী সংস্কৃতি মঞ্চ, নিউ আর্য থিয়েটার বা ইনস্টিটিউট নাট্যকলা সংসদ, বি সরকার মেমােরিয়াল হল তসবীর মহল, বিশ্বনাথ লাইব্রেরি হল, বই ব্যাংক বা আঞ্চলিক কেন্দ্রীয় বই ব্যাংক ভবন। চিত্ত বিনােদন কেন্দ্র সি আর সি শিশু ইনস্টিটিউট প্রাথমিক বিদ্যালয় অন্যতম।\n১৯২৮ সালে যশাের ইনস্টিটিউট প্রতিষ্ঠিত হলেও ১৯০৯ সালে স্থাপিত হয় টাউন হল, ১৯১৯ সালে টাউন ক্লাব ও নিউ আর্য থিয়েটার স্থাপিত হয়। নিউ আর্য থিয়েটারের জন্য ১৯২১ সালে নির্মিত হয় বি সরকার মেমেরিয়াল হল মহল। বর্তমানে যশাের ইনস্টিটিউটে মূল সংগঠন ছাড়াও তিনটি বিভাগ চালু আছে। যেমন-যশাের ইনস্টিটিউট পাবলিক লাইব্রেরি, যশাের ইনস্টিটিউট ক্রীড়া বিভাগ ও যশাের ইনস্টিটিউট নাট্যকলা সংসদ মধ্যে ক্রীড়া বিভাগের সাথে যুক্ত আছে টাউন ক্লাব ও শিশু চিত্ত বিনােদনকেন্দ্র বা সি আর সি বিভাগ যশাের ইনস্টিটিউট সরকারী প্রথমিক বিদ্যালয় সরকারিকরণের ফলে সেখানে আর যশাের ইনস্টিটিউটের প্রশাসনিক ক্ষমতা নেই। তবে যশাের ইনস্টিটিউট সরকারি প্রাথমিক বিদ্যালয় হিসেবে পরিচিত ও জনপ্রিয় প্রতিষ্ঠান। যশাের ইনস্টিটিউটের দলিলপত্র থেকে জানা যায় প্রথম দিকে ইনস্টিটিউটের নির্বাচন প্রতি বছর অনুষ্ঠিত হত। দ্বিতীয় বিশ্বযুদ্ধের কারণে ১৯৪৩ সালে কোনাে নির্বাচন ছাড়াই কমিটির দায়িত্ব পালন করে। ১৯৪৪ সাল থেকে আবার নির্বাচন অনুষ্ঠিত হয়। কিন্তু ১৯৪৮ সাল থেকে ১৯৫৩ সাল পর্যন্ত এই প্রতিষ্ঠান চলে মনােনীত কমিটি দিয়ে।\nবর্তমানে ইনস্টিটিউটের নির্বাচন অনুষ্ঠিত হয় প্রতি তিন বছর পর পর। দাতা জীবন এবং সাধারণ সদস্যগণ ভােট দিয়ে ২০ জন জনপ্রতিনিধি নির্বাচন করেন। এই নির্বাচিত নির্বাহীগণ ইনস্টিটিউটের তিনজন সহসভাপতি, একজন সাধারণ সম্পাদক, দুজন সহকারী সাধারণ সম্পাদক, একজন লাইব্রেরি সম্পাদক, একজন ক্রীড়া সম্পাদক, একজন টাউন ক্লাব সম্পাদক, একজন নাট্যকলা সম্পাদক ও একজন শিশু চিত্ত বিনােদন সম্পাদক নির্বাচন করেন। বর্তমানে যশাের ইনস্টিটিউট প্রাথমিক বিদ্যালয়টি সরকারি নীতিমালা অনুযায়ী চলে। পদাধিকার বলে জেলা প্রশাসক, যশাের ইনস্টিটিউটের সভাপতি। বিভিন্ন বিভাগে আবার উপকমিটি গঠিত হয় এবং এই উপকমিটিই সংশ্লিষ্ট বিভাগ পরিচালনার জন্য দায়িত্বে থাকেন। প্রতিবছর বার্ষিক সাধারণ সভায় প্রত্যেক বিভাগসহ ইনস্টিটিউটের কার্যক্রম ও নিরীক্ষিত হিসাব পর্যালােচনা করা হয়। প্রতিষ্ঠার প্রথম লগ্নে প্রধানত ইংরেজ সাহেব আর কুঠিয়ালরা ইনস্টিটিউট এবং লাইব্রেরি ব্যবহার করার সুযােগ পেত। প্রায় অর্ধশতক পরে প্রাধান্য লাভ করে শিক্ষিত হিন্দু সম্প্রদায়। মুসলমানরা পাকিস্থান অর্জনের পূর্বে সামান্যই এ প্রতিষ্ঠান ব্যবহার করার সুযােগ পেত। যশাের ইনস্টিটিউটের সদস্য সংখ্যা ৩৮৭০ জন তন্মধ্যে ৭১ জন দাতা সদস্য ৭৪৯ জন আজীবন সদস্য ২৭১ জন লাইব্রেরি বিভাগীয় সদস্য ১৪০ জন ক্রীড়া বিভাগীয় সদস্য, নাট্যকলা বিভাগে ৭৫ জন এবং চাঁদা মুক্ত শিশু বিভাগে ১৩ জন।\n\n\n== প্রধান অঙ্গ সংগঠন ==\nএই ইনস্টিটিউটের তিনটি প্রধান অঙ্গ সংগঠন আছে ।\n\nযশোর ইনস্টিটিউট পাবলিক লাইব্রেরী\nটাউন ক্লাব\nআর্য থিয়েটার\n\n\n=== যশোর ইনস্টিটিউট পাবলিক লাইব্রেরী ===\nপ্রধান প্রবন্ধ: যশোর ইনস্টিটিউট পাবলিক লাইব্রেরী\nযশোর পাবলিক লাইব্রেরী নামে ১৮৫১ সালে যা যশোর ইনস্টিটিউট পাবলিক লাইব্রেরী যাত্রা শুরু করে। ১৯২৮ সাল থেকে যশোর ইনস্টিটিউটের একটি মুখ্য অঙ্গ সংগঠন হিসেবে পুনরায় যাত্রা শুরু করে। এটি ১৯৫১ সাল পর্যন্ত যশোর পাবলিক লাইব্রেরির নামে পরিচিত ছিল। এবং তারপর এটিকে যশোর ইনস্টিটিউট পাবলিক লাইব্রেরি নামে নামকরণ করা হয়। \n\n\n=== টাউন ক্লাব ===\n১৯০৯ সালে টাউন ক্লাব যাত্রা শুরু করে। এবং ১৯২৮ সালে নিউ আর্য থিয়েটার এর সাথে সঙ্ঘবদ্ধ হয়ে যশোর ইনস্টিটিউট গঠন করে। বর্তমানে এটি ইনস্টিটিউটের একটি মুখ্য অঙ্গ সংগঠন। এটি খেলাধুলা, আর্ট ও বিনোদনমূলক অনুষ্ঠানসূমহ পরিচালনা করে।\n\n\n=== আর্য থিয়েটার ===\nনিউ আর্য থিয়েটার নামে ১৯১৯ সালে এটি যাত্রা শুরু করে। এবং ১৯২৮ সালে যশোর ইনস্টিটিউট এর একটি মুখ্য অঙ্গ সংগঠন হিসাবে পথ চলা শুরু করে। বর্তমানে এটি ইনস্টিটিউটের সাংস্কৃতিক প্রোগ্রাম সমূহ পরিচালনা করে থাকে।\n\n\n== তথ্যসূত্র =="}