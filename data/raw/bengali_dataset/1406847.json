{"pageid": 1406847, "title": "২০২৪-এ বাংলাদেশ", "url": "https://bn.wikipedia.org/wiki?curid=1406847", "content": "২০২৪-এ বাংলাদেশে সংঘটিত হওয়া ঘটনাবলির সংক্ষিপ্তসার এটি। যা ১৪৩০ এবং ১৪৩১ বঙ্গাব্দ (বাংলা বছর) অনুসরণ করবে। ২০২৪ সাল বাংলাদেশের স্বাধীনতার ৫৩তম বছর। বছরটি ছাত্র-জনতার অভ্যুত্থানের জন্য সবচেয়ে বেশি পরিচিত, যেখানে দেশের দীর্ঘকালীন শাসক শেখ হাসিনাকে নিপাতিত করা হয়েছিল।\n\n\n== দায়িত্বপ্রাপ্ত ==\n\n\n=== জাতীয় ===\n\n\n== ঘটনা ==\n\n\n=== জানুয়ারি ===\n১ জানুয়ারী - নোবেল বিজয়ী মুহাম্মদ ইউনূস দেশের শ্রম আইন লঙ্ঘনের দায়ে দোষী সাব্যস্ত হয়েছেন। ইউনূসসহ গ্রামীণ টেলিকমের অন্য তিনজনের প্রত্যেককে ঢাকার শ্রম আদালত ছয় মাসের কারাদণ্ড দিয়েছে; এবং পরবর্তীতে রায়ের বিরুদ্ধে আপিল করার শর্তে ১ মাসের জামিন দেয়।\n৫ জানুয়ারী - ঢাকার গোপীবাগে বেনাপোল এক্সপ্রেস ট্রেনে আগুন লেগে ৫ জনের মৃত্যু।\n৭ জানুয়ারী :\nদ্বাদশ জাতীয় সংসদ নির্বাচন - বিরোধী দলগুলোর বয়কটের মুখে শেখ হাসিনা নেতৃত্বাধীন আওয়ামী লীগ টানা চতুর্থ বার নির্বাচনে জয়লাভ করে।\n\n\n=== ফেব্রুয়ারি ===\n২৯ ফেব্রুয়ারি :\nবেইলি রোড অগ্নিকাণ্ড : ঢাকার বেইলি রোডের একটি বহুতল ভবনে আগুন লেগে ৪৬ জনের মৃত্যু।\n\n\n=== মার্চ ===\n১৫ মার্চ : এমভি আব্দুল্লাহ নামের একটি জাহাজ ছিনতাই করে সোমালিয়ান জলদস্যুরা।\n\n\n=== এপ্রিল ===\n১০ এপ্রিল : বান্দরবানে কেএনেফ-এর ৫ সদস্যকে গ্রেপ্তার করে পুলিশ।\n১৫ এপ্রিল : সোমালিয়ান জলদস্যুদের হাত থেকে ছাড়া পায় এমভি আব্দুল্লাহ।\n\n\n=== মে ===\n১৬ মে : ফোর্বস ম্যাগাজিনের ফোর্বস '৩০ অনূর্ধ্ব ৩০ এশিয়া'-তে স্থান পান নয় বাংলাদেশী।\n২২ মে : ভারতের কলকাতায় আওয়ামীলীগের সংসদ সদস্য আনোয়ারুল আজিমের লাশ উদ্ধার হয়, তিনি ১৩ মে থেকে নিখোঁজ ছিলেন। এই ঘটনায় ৩ জনকে গ্রেপ্তার করা হয়।\n২৬ মে : ঘূর্ণিঝড় রেমাল-এ ৭ জনের মৃত্যু।\n\n\n=== জুন ===\n৬ জুন : কোটা সংস্কার আন্দোলন (২০২৪) শুরু হয়।\n১৯ জুন : কক্সবাজারের উখিয়া রোহিঙ্গা ক্যাম্পে পাহার ধসে ৯ জন নিহত।\n\n\n=== জুলাই ===\n১৫ - ৩০ জুলাই সারাদেশে কোটা সংস্কার আন্দোলন:\n১৫ জুলাই : পুলিশ, আওয়ামী লীগ, ছাত্রলীগের সাথে সংঘর্ষে সারা দেশে প্রায় ২৫ জন নিহত ও ১০০ জন আহত হয়।\n১৭ জুলাই : পরদিন (১৮ জুলাই) সারাদেশে 'কমপ্লিট শাটডাউন' (সর্বাত্মক অবরোধ) কর্মসূচি ঘোষণা করে বৈষম্যবিরোধী ছাত্র আন্দোলন।\n১৮ জুলাই : রাত ৯ টা থেকে সারাদেশে ইন্টারনেট সেবা বিচ্ছিন্ন করে সরকার।\n১৯ জুলাই : দিবাগত রাত ১২ টা থেকে সারাদেশে কারফিউ জারি করে সরকার।\n২৪ জুলাই : বিভিন্ন মামলায় সারাদেশে ১,৭৫৮ জনকে গ্রেপ্তার করে পুলিশ।\n২৮ জুলাই : কারফিউ শিথিল করে সরকার। পুলিশি হেফাজতে থাকা ৬ সমন্বয়ক আন্দোলন প্রত্যাহারের ঘোষণা দেন। তবে, আন্দোলন চালিয়ে যাওয়ার ঘোষণা দেন অন্য সমন্বকরা।\n\n\n=== আগস্ট ===\n১ আগস্ট : সহিংসতায় জড়িত থাকার আখ্যা দিয়ে জামায়াতে ইসলামী ও ইসলামী ছাত্রশিবির কে নিষিদ্ধ করে সরকার।\n৩ – ৪ আগস্ট অসহযোগ আন্দোলন:\n৩ আগস্ট : কেন্দ্রীয় শহিদ মিনারে এক দফা দাবিতে অসহযোগ আন্দোলনের ঘোষণা দেন সমন্বয়ক নাহিদ ইসলাম।\n৪ আগস্ট : পরদিন (৫ আগস্ট) \"মার্চ টু ঢাকা\" কর্মসূচি ঘোষণা করেন সমন্বয়ক আসিফ মাহমুদ।\n৫ আগস্ট :\nতীব্র আন্দোলনের মুখে পদত্যাগ করে ভারতে পালিয়ে যান প্রধানমন্ত্রী শেখ হাসিনা, তার বাসভবনে প্রবেশ করে আন্দোলনকারীরা। এসময় সেনাপ্রধান জেনারেল ওয়াকার-উজ-জামান একটি অন্তবর্তীকালীন সরকার তৈরি করার ঘোষণা দেন।\nবন্দি সাবেক প্রধানমন্ত্রী ও বিএনপির চেয়ারপার্সন খালেদা জিয়াকে মুক্তির আদেশ দেন রাষ্ট্রপতি মোহাম্মদ শাহাবুদ্দিন।\n৬ আগস্ট: জাতীয় সংসদ বিলুপ্ত করে দেন রাষ্ট্রপতি মোহাম্মদ সাহাবুদ্দিন, শান্তিতে নোবেল পুরস্কার বিজয়ী মুহাম্মদ ইউনূস-কে অন্তর্বর্তীকালীন সরকারের প্রধান উপদেষ্টা করার জন্য প্রস্তাব দেওয়া হয়।\n৮ আগস্ট : অন্তর্বর্তীকালীন সরকারের প্রধান উপদেষ্টা হিসেবে শপথ নেন মুহাম্মদ ইউনূস।\n১০ আগস্ট : প্রধান বিচারপতি ওবায়দুল হাসানের পদত্যাগ করেন। নতুন প্রধান বিচারপতি হিসেবে দায়িত্বভার গ্রহণ করেন সৈয়দ রেফাত আহমেদ।\n১৩ আগস্ট : শেখ হাসিনা, সাবেক স্বরাষ্ট্রমন্ত্রী আসাদুজ্জামান কামাল ও সাবেক সেতু মন্ত্রী ওবায়দুল কাদেরের বিরুদ্ধে হত্যা মামলা দায়ের করা হয়।\n১৪ আগস্ট : আন্তর্জাতিক অপরাধ ট্রাইব্যুনালে বৈষম্যবিরোধী আন্দোলনে গণহত্যার অভিযোগে সাবেক প্রধানমন্ত্রী শেখ হাসিনা, সাবেক স্বরাষ্ট্রমন্ত্রী আসাদুজ্জামান খাঁন কামাল, সাবেক সেতু মন্ত্রী ওবায়দুল কাদেরসহ ৯ জনের বিরুদ্ধে অভিযোগ দায়ের করা হয়।\n২৫ আগস্ট : সচিবালয়ে আনসার বাহিনী ও শিক্ষার্থীদের সংঘর্ষে ১ জন নিহত ও ৪০ জন আহত হয়।\n২৮ আগস্ট:  বাংলাদেশ জামায়াতে ইসলামী ও বাংলাদেশ ইসলামী ছাত্রশিবিরের নিষিদ্ধের প্রঙ্গাপন প্রত্যাহার \n২৯ আগস্ট :\nগুম বিরোধী আন্তর্জাতিক সনদে সাক্ষর করেন প্রধান উপদেষ্টা ড. মুহাম্মদ ইউনূস।\nঅন্তর্বর্তীকালীন সরকারের স্বাস্থ্য উপদেষ্টা নুরজাহান বেগম বলেন, কোটা সংস্কার আন্দোলনে ১,০০০ জনের মৃত্যু হয়েছে, যা বাংলাদেশের মুক্তিযুদ্ধের পর সবচেয়ে রক্তাক্ত সংঘাত।\n\n\n=== সেপ্টেম্বর ===\n১ সেপ্টেম্বর : জাতিসংঘের মানবাধিকার বিষয়ক হাইকমিশনারের কার্যালয় ঘোষণা করেছে যে, মুহাম্মদ ইউনূসের অন্তর্বর্তী সরকারের অনুরোধে তারা কোটা সংস্কার আন্দোলনের সময় সরকারের বাহিনী দ্বারা সংঘটিত মানবাধিকার লঙ্ঘন ও নির্যাতন তদন্ত করতে একটি তথ্য অনুসন্ধানকারী দল পাঠাবে।\n১৮ সেপ্টেম্বর : ঢাকা বিশ্ববিদ্যালয়ে মোবাইল চোর সন্দেহে তোফাজ্জল হোসেন নামের এক যুবককে গণপিটুনি দিয়ে হত্যা করা হয়।\n\n\n=== অক্টোবর ===\n১৫ অক্টোবর : বাংলাদেশ জাতীয় ক্রিকেট দলের হেডকোচ চন্ডিকা হাথুরুসিংহে-কে বরখাস্ত করে বিসিবি। তার বিরুদ্ধে ক্রিকেটার নাসুম আহমেদকে শারীরিকভাবে হেনস্থা করার অভিযোগ ছিল। তার বদলে নতুন কোচের দায়িত্ব পান ফিল সিমন্স।\n১৭ অক্টোবর : আন্তর্জাতিক অপরাধ ট্রাইব্যুনাল \"মানবতা বিরোধী অপরাধ\"-এর অভিযোগে শেখ হাসিনার বিরুদ্ধে গ্রেপ্তারি পরোয়ানা জারি করে।\n২০ অক্টোবর : জাতীয় দৈনিক মানবজমিন -এর রাজনৈতিক সংস্করণ ''জনতার চোখ''-এর সম্পাদক মতিউর রহমান চৌধুরী রাষ্ট্রপতি শাহাবুদ্দিন আহমেদকে শেখ হাসিনার পদত্যাগপত্র সম্পর্কে প্রশ্ন করলে তিনি বলেন, ‘‘আমার কাছে কোনো দালিলিক প্রমাণ নেই।’’ যা সারা দেশে বিতর্কের জন্ম দেয়।\n২৩ অক্টোবর: ‘‘সন্ত্রাসী সংগঠন’’ আখ্যা দিয়ে বাংলাদেশ ছাত্রলীগ-কে নিষিদ্ধ করে সরকার।\n\n\n=== নভেম্বর ===\n২৬ নভেম্বর : চট্টগ্রামে চিন্ময় কৃষ্ণ দাশ-এর রিমান্ড শুনানিকে কেন্দ্র করে তার সমর্থকেরা আইনজীবী সাইফুল ইসলাম আলিফকে কুপিয়ে হত্যা করে।\n\n\n=== ডিসেম্বর ===\n১ ডিসেম্বর : হাইকোর্ট ২১শে আগস্ট গ্রেনেড হামলা মামলায় বিএনপি চেয়ারম্যান তারেক রহমান সহ ৪৮ জনকে খালাস প্রদান করেন।\n৮ ডিসেম্বর : এসিসি অনূর্ধ্ব-১৯ এশিয়া কাপ শিরোপা জেতে বাংলাদেশ অনূর্ধ্ব-১৯ ক্রিকেট দল।\n\n\n== মৃত্যু ==\n৬ জানুয়ারি: জহিরুল হক, ৮৯, ফুটবলার (বাংলাদেশ পুলিশ ফুটবল ক্লাব, মোহামেডান এসসি, পাকিস্তান জাতীয় দল)।\n১৬ জুলাই: আবু সাঈদ, ছাত্র কর্মী।\n১৯ সেপ্টেম্বর: বিমল কর, ৮৭, ফুটবলার (স্বাধীন বাংলা ফুটবল দল , ভিক্টোরিয়া এসসি , চট্টগ্রাম মোহামেডান)।\n৫ অক্টোবর: একিউএম বদরুদ্দোজা চৌধুরী, ৯৩, সাবেক রাষ্ট্রপতি।\n১৭ অক্টোবর: সুজেয় শ্যাম, ৭৮, গায়ক, সুরকার ও সঙ্গীত পরিচালক।\n\n\n== তথ্যসূত্র ==\n\n\n== আরো দেখুন ==\n\n\n=== দেশ ওভারভিউ ===\nবাংলাদেশের ইতিহাস\nবাংলাদেশের রূপরেখা\nবাংলাদেশ সরকার\nবাংলাদেশের রাজনীতি\nবাংলাদেশের ইতিহাসের টাইমলাইন\nবাংলাদেশে বছর"}