{"pageid": 12398, "title": "রায়ান গিগস", "url": "https://bn.wikipedia.org/wiki?curid=12398", "content": "রায়ান জোসেফ গিগস (রায়ান জোসেফ উইলসন নামে জন্ম: ২৯শে নভেম্বর ১৯৭৩ কার্ডিফে) একজন ওয়েলশ ফুটবলার, বর্তমানে ম্যানচেস্টার ইউনাইটেড দলে ইংরেজ প্রিমিয়ারশিপে খেলে থাকেন। তিনি একটি দলেই তার সারা ক্রীড়াজীবন কাটিয়েছেন। রেড-ডেভিলের হয়ে তিনি প্রায় ৭০০টি খেলাতে অংশ নিয়েছেন। তিনি ছাড়া আর কোন খেলোয়াড় তার জীবনে এত প্রিমিয়ারশিপ মেডাল পাননি।\nগিগসের পিতা ড্যানি উইলসন ছিলেন একজন রাগবি খেলোয়াড় ও মা লাইন গিগস। কার্ডিফে জন্ম নিলেও তিনি বেড়ে ওঠেন পেন্ডলেবারিতে। তার পিতা ছিলেন মিশ্র রক্তের এবং তিনিও তার জন্য গর্বিত। তার ছোট ভাই রড্রি গিগস একজন উইঙ্গার এবং এফসি ইউনাইটেড অব ম্যানচেস্টার এ খেলেন যে দলটি ম্যালকম গ্লেজারের ইউনাইটেড অধিগ্রহণের পর অসন্তুষ্ট ইউনাইটেড সমর্থকের প্রতিষ্ঠা করেছেন।\nগিগস বর্তমানে ম্যানচেস্টারে দীর্ঘতম সময় ধরে খেলা ফুটবলার, যিনি ১৯৯০-৯১ সালে দলের হয়ে প্রথম মাঠে নেমেছিলেন এবং ১৯৯১-৯২ মরশুমে দলের নিয়মিত একাদশে ছিলেন। তিনি দলের হয়ে দ্বিতীয় সর্বোচ্চ প্রতিযোগিতামূলক খেলায় অংশ নিয়েছেন (প্রথম স্থানে আছেন ববি চার্লটন), এবং সর্বোচ্চ ২৩টি দলগত ট্রফির অধিকারী। ১৯৯২ সাল থেকে তিনি দশটি প্রিমিয়ার লিগ শিরোপা, চারটি এফএ কাপ শিরোপা, দুটি লিগ কাপ শিরোপা এবং দুটি উয়েফা চ্যাম্পিয়নস লিগ শিরোপা জিতেছেন। এছাড়া দুটি এফএ কাপ রানার্স-আপ ও দুটি লিগ কাপ রানার্স-আপ ট্রফিও পেয়েছেন। চারটি প্রিমিয়ারশিপে তিনি দলের সাথে রানার্স-আপ হয়েছেন।\nগিগস ইংল্যান্ডের বিদ্যালয় শিক্ষার্থীদের হয়ে জাতীয় পর্যায়ে খেলেছেন, যেখানে জাতীয়তাকে প্রাধান্য দেয়া হয় না। তবে তিনি আন্তর্জাতিক পর্যায়ে ওয়েলস জাতীয় দলের হয়ে খেলেন। আন্তর্জাতিক খেলায় ওয়েলসের সর্বকনিষ্ঠ খেলোয়াড় হিসেবে গিগসের অভিষেক হয় ১৯৯১ সালে যখন তার বয়স ছিল মাত্র ১৭। ২০০৪ সালে তিনি ওয়েলসের দলনেতা নির্বাচিত হন।\nতিনি ১৯৯২ ও ১৯৯৩ সালে দুবার পিএফএ বর্ষসেরা তরুণ খেলোয়াড় নির্বাচিত হয়েছেন। পরপর দুবছর এই পুরস্কার পাওয়া প্রথম খেলোয়াড় তিনি। পরবর্তীকালে রবি ফাউলার ও ওয়েন রুনি পরপর দুবছর এই পুরস্কার জিতেছেন। গিগস প্রিমিয়ারশিপে নিয়মিত স্ট্রাইকার হিসেবে না খেলা খেলোয়াড়দের মধ্যে সর্বাধিক গোলদানের রেকর্ডের অধিকারী। ম্যানচেস্টার ইউনাইটেডের পক্ষে তিনি দ্রুততম সময়ে (১৫ সেকেন্ড) গোল দেয়ার রেকর্ডের মালিক, যেটি দিয়েছিলেন সাউদাম্পটনের বিরুদ্ধে ১৯৯৫ সালের নভেম্বর মাসে। তিনি গ্যারি স্পিডের সাথে যুগ্মভাবে সবগুলো প্রিমিয়ারশিপে গোলদানের রেকর্ড গড়েছেন। এছাড়া তিনি পরপর ১২টি মৌসুমে উয়েফা চ্যাম্পিয়নস লিগে গোলদানকারী প্রথম খেলোয়াড়।\nসমর্থকদের রায়ে গিগস ম্যানচেস্টারের শ্রেষ্ঠ গোল করেছেন। এই গোলটি করেছেন ১৯৯৯ সালের এফএ কাপ সেমিফাইনালে আর্সেনালের বিরুদ্ধে, যেখানে তিনি চারজন রক্ষনভাগের খেলোয়াড়কে কাটিয়ে গোল করেন। ইউনাইটেড ও জাতীয় দলে গিগস ১১ নং জার্সি পড়েন। তিনি সমর্থকদের কাছে ওয়েলস জাদুকর নামে সুপরিচিত।\nদলনায়ক গ্যারি নেভিলের পর গিগস বর্তমানে রেড ডেভিলদের সহ অধিনায়ক।\n\n\n== ক্যারিয়ার তথ্য ==\nম্যানচেস্টার ইউনাইটেড ক্যারিয়ার:\n\n১৮ এপ্রিল ২০০৭ পর্যন্ত\n\n\n== সম্মাননা ==\n\n\n=== ম্যানচেস্টার ইউনাইটেডের সাথে (১৯৯০ - বর্তমান) ===\nএফ.এ. প্রিমিয়ার লিগ - চ্যাম্পিয়ন (১০): ১৯৯২-৯৩, ১৯৯৩-৯৪, ১৯৯৫-৯৬, ১৯৯৬-৯৭, ১৯৯৮-৯৯, ১৯৯৯-২০০০, ২০০০-০১, ২০০২-০৩, ২০০৬-০৭, ২০০৭-০৮\nএফ.এ. প্রিমিয়ার লিগ - রানার্স-আপ: ১৯৯৪-৯৫, ১৯৯৭-৯৮, ২০০৫-০৬\nএফ.এ. যুব কাপ বিজয়ী: ১৯৯২\nএফ.এ. কাপ বিজয়ী (৪): ১৯৯৪, ১৯৯৬, ১৯৯৯, ২০০৪\nএফ.এ. কাপ রানার্স-আপ: ১৯৯৫, ২০০৫, ২০০৭\nলিগ কাপ বিজয়ী (২): ১৯৯২, ২০০৬\nলিগ কাপ রানার্স-আপ: ১৯৯৪, ২০০৩\nউয়েফা চ্যাম্পিয়নস লিগ বিজয়ী: ১৯৯৮-৯৯, ২০০৭-০৮\nআন্তমহাদেশীয় কাপ: ১৯৯৯\nউয়েফা সুপার কাপ বিজয়ী: ১৯৯১\nউয়েফা সুপার কাপ রানার্স-আপ: ১৯৯৯\nকমিউনিটি শিল্ড বিজয়ী (৫): ১৯৯৩, ১৯৯৪, ১৯৯৬, ১৯৯৭, ২০০৩\nকমিউনিটি শিল্ড রানার্স-আপ: ১৯৯৮, ২০০০, ২০০১, ২০০৪\n\n\n=== ব্যক্তিগত ===\nবার্কলে মাসের সেরা খেলোয়াড়: আগস্ট ২০০৬, ফেব্রুয়ারি ২০০৭\nআন্তমহাদেশীয় কাপ ম্যান অব দ্যা ম্যাচ: ১৯৯৯\nম্যানচেস্টার ইউনাইটেড খেলোয়াড়দের বর্ষসেরা খেলোয়াড়: ২০০৫-০৬\nঅনূর্ধ্ব-২১ ইউরোপিয়ান বর্ষসেরা ফুটবলার: ১৯৯৩\nওয়েলস বর্ষসেরা খেলোয়াড়: ১৯৯৬, ২০০৬\nসদস্য হিসেবে\n\nইংরেজ ফুটবল হল অব ফেম: ২০০৫\nইংরেজ প্রিমিয়ারশিপে যুগের সেরা দল: ২০০৩\nএফএ চ্যালেঞ্জ কাপ শতাব্দীর সেরা দল: ২০০৬\nপিএফএ প্রিমিয়ারশিপের সেরা দল: ২০০৬-০৭\nঅন্যান্য\n\nএফএ চ্যালেঞ্জ কাপে সর্বোচ্চ গোলদাতা হিসেবে সম্মানিত\nএকমাত্র ম্যানচেস্টার ইউনাইটেড খেলোয়াড় হিসেবে ৯টি প্রিমিয়ারশিপ ট্রফি\nএকমাত্র ম্যানচেস্টার ইউনাইটেড খেলোয়াড় হিসেবে দুটি লিগ কাপ বিজয়ী\nএকমাত্র ম্যানচেস্টার ইউনাইটেড খেলোয়াড় হিসেবে প্রতিটি প্রিমিয়ারশিপে খেলা\n\n\n== বহিঃসংযোগ ==\nসকারবেসে রায়ান গিগস (ইংরেজি) \nFootballDatabase provides Ryan Giggs’ profile and stats\nManchester United Official Website Biography\nThe National Football Museum Hall of Fame\nRyan Giggs Official Website at Icons.com\nBBC profile of Giggs\n\n\n== তথ্যসূত্র =="}