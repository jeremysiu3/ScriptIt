{"pageid": 1033941, "title": "আলেহান্দ্রো পোসো", "url": "https://bn.wikipedia.org/wiki?curid=1033941", "content": "আলেহান্দ্রো পোসো পোসো (স্পেনীয়: Alejandro Pozo; জন্ম: ২২ ফেব্রুয়ারি ১৯৯৯; আলেহান্দ্রো পোসো নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব এইবার এবং স্পেন অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলে থাকেন।\nস্পেনীয় ফুটবল ক্লাব সেভিয়ার যুব পর্যায়ের হয়ে খেলার মাধ্যমে পোসো ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, স্পেনীয় ক্লাব সেভিয়া বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; সেভিয়া বি-এর হয়ে তিনি ৭০ ম্যাচে ৫টি গোল করেছেন। ২০১৬–১৭ মৌসুমেই তিনি সেভিয়ার মূল দলে অন্তর্ভুক্ত হয়েছেন। অতঃপর ২০১৮–১৯ মৌসুমে তিনি ধারে গ্রানাদায় যোগদান করেছেন। গ্রানাদায় মাত্র ১ মৌসুম অতিবাহিত করার পর তিনি ধারে মায়োর্কার সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ২০ ম্যাচে ১টি গোল করেছেন। ২০২০–২১ মৌসুমে, তিনি সেভিয়া হতে ধারে এইবারে যোগদান করেছেন।\n২০১৫ সালে, পোসো স্পেন অনূর্ধ্ব-১৬ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, পোসো এপর্যন্ত ১টি শিরোপা জয়লাভ করেছেন, যা তিনি সেভিয়ার হয়ে জয়লাভ করেছেন।\n\n\n== প্রারম্ভিক জীবন ==\nআলেহান্দ্রো পোসো পোসো ১৯৯৯ সালের ২২শে ফেব্রুয়ারি তারিখে স্পেনের উয়েবার দেল আলহারাফেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপোসো স্পেন অনূর্ধ্ব-১৬, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন। তিনি ২০১৮ সালের ২৪শে মার্চ তারিখে বেলজিয়াম অনূর্ধ্ব-১৯ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nআলেহান্দ্রো পোসো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেহান্দ্রো পোসো  (ইংরেজি)  \nসকারবেসে আলেহান্দ্রো পোসো (ইংরেজি) \nবিডিফুটবলে আলেহান্দ্রো পোসো  (ইংরেজি)  \nওয়ার্ল্ডফুটবল.নেটে আলেহান্দ্রো পোসো (ইংরেজি) \nইএসপিএন এফসিতে আলেহান্দ্রো পোসো (ইংরেজি)"}