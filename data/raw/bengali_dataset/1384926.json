{"pageid": 1384926, "title": "নিউ ইয়র্ক রেড বুলস", "url": "https://bn.wikipedia.org/wiki?curid=1384926", "content": "নিউ ইয়র্ক রেড বুলস (ইংরেজি: New York Red Bulls) হচ্ছে নিউ ইয়র্ক ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। ১৯৯৪ সালে নিউ ইয়র্ক/নিউ জার্সি মেট্রোস্টার্স নামে প্রতিষ্ঠিত হয়েছে। ২৫,০০০ ধারণক্ষমতাবিশিষ্ট রেড বুল এরিনায় দ্য রেড বুলস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় ট্রয় লেসেসন এবং মালিকানায় রয়েছে রেড বুল জিএমবিএইচ। বর্তমানে মার্কিন রক্ষণভাগের খেলোয়াড় শন নিলিস এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, নিউ ইয়র্ক রেড বুলস এপর্যন্ত ৩টি শিরোপা জয়লাভ করেছে।  লুইস রোবলস, ব্র্যাডলি রাইট-ফিলিপস, শন ডেভিস, হুয়ান পাবলো আনহেল এবং থিয়েরি অঁরির মতো খেলোয়াড়গণ নিউ ইয়র্ক রেড বুলসের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৬ মৌসুমে নিউ ইয়র্ক রেড বুলস প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ১৯৯৬ সালের সালের ১৩ই এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে এদি ফিরমানির অধীনে নিউ ইয়র্ক রেড বুলস লস অ্যাঞ্জেলেস গ্যালাক্সির কাছে ২–১ গোলের ব্যবধানে পরাজিত হয়েছিল। ১৯৯৬ মেজর লিগ সকারে নিউ ইয়র্ক রেড বুলস ১২টি জয় এবং ৩টি ড্রয়ে সর্বমোট ২৯ পয়েন্ট অর্জন করে সামগ্রিক পয়েন্ট তালিকায় ৬ষ্ঠ স্থান অর্জন করেছিল, যেখানে জোভান্নি সাভারেসে ১৪টি গোল করে লিগে নিউ ইয়র্ক রেড বুলসের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে নিউ ইয়র্ক রেড বুলস (ইংরেজি)"}