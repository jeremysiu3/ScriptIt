{"pageid": 1163322, "title": "তুবা হাসান", "url": "https://bn.wikipedia.org/wiki?curid=1163322", "content": "তুবা হাসান (উর্দু: طوبہ حسن‎‎; জন্ম ১৮ অক্টোবর ২০০০) একজন পাকিস্তানি ক্রিকেটার যিনি পাকিস্তান জাতীয় ক্রিকেট দলের হয়ে আন্তর্জাতিক ক্রিকেট খেলে থাকেন। তিনি মূলত একজন লেগ ব্রেক বোলারের ভূমিকা পালন করে থাকেন।\n\n\n== আন্তর্জাতিক কর্মজীবন ==\n২০২২ সালের জানুয়ারি মাসে ২০২২ নারী ক্রিকেট বিশ্বকাপের পাকিস্তান দলে তুবা হাসানকে একজন রিজার্ভ খেলোয়াড় হিসেবে রাখা হয়। ২০২২ সালের মে মাসে শ্রীলঙ্কা দলের পাকিস্তান সফরের জন্য পাকিস্তানের টোয়েন্টি২০ আন্তর্জাতিক (টি২০আই) ও একদিনের আন্তর্জাতিক (ওডিআই) দলে তাঁকে অন্তর্ভুক্ত করা হয়। ২০২২ সালের ২৪ মে তাঁর টি২০আই অভিষেক হয়, যে ম্যাচে তিনি ৪ ওভারে ৮ রানের বিনিময়ে ৩ উইকেট লাভ করেন। এটি ছিল কোনও পাকিস্তানি ক্রিকেটারের অভিষেকে সেরা বোলিং বিশ্লেষণের রেকর্ড। একই মাসে তাঁকে ২০২২ কমনওয়েলথ গেমসের ক্রিকেট টুর্নামেন্টের পাকিস্তান দলে অন্তর্ভুক্ত করা হয়। অভিষেক ম্যাচে তাঁর প্রদর্শনীর পুরস্কার হিসেবে তিনি আন্তর্জাতিক ক্রিকেট কাউন্সিল (আইসিসি) কর্তৃক প্রদত্ত মাসের সেরা খেলোয়াড়ের খেতাবটি অর্জন করেন। তিনি ছিলেন পুরস্কারটি জেতা প্রথম পাকিস্তানি। ২০২২ সালের জুলাই মাসে পাকিস্তান ক্রিকেট বোর্ড (পিসিবি) তাঁকে কেন্দ্রীয় চুক্তির আওতাভুক্ত করে। ২০২৩ সালের জানুয়ারি মাসে অস্ট্রেলিয়ার বিপক্ষে একটি সিরিজে তাঁর ওডিআই অভিষেক হয়।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে তুবা হাসান (ইংরেজি)\nক্রিকেটআর্কাইভে তুবা হাসান (সদস্যতা প্রয়োজনীয়) (ইংরেজি)"}