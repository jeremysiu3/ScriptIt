{"pageid": 1413590, "title": "সুধীর চৌধুরী", "url": "https://bn.wikipedia.org/wiki?curid=1413590", "content": "সুধীর চৌধুরী  একজন ভারতীয় সাংবাদিক। তিনি হিন্দি নিউজ চ্যানেল আজ তক-এর একজন পরামর্শক সম্পাদক এবং ব্ল্যাক অ্যান্ড হোয়াইট (বি অ্যান্ড ডব্লিউ) অনুষ্ঠানের উপস্থাপক। তিনি পূর্বে জি নিউজ, ওয়ার্ল্ড ইজ ওয়ান নিউজ, জি বিজনেস, জি ২৪ তাস-এর প্রধান সম্পাদক ও নির্বাহী কর্মকর্তা ছিলেন। তিনি জি নিউজে প্রাইম-টাইম অনুষ্ঠান ডেইলি নিউজ অ্যান্ড অ্যানালিসিস (ডিএনএ) উপস্থাপনা করেছিলেন।\n\n\n== কর্মজীবন ==\nচৌধুরী ১৯৯০ সাল থেকে টেলিভিশন সংবাদ শিল্পে কাজ করছেন। তিনি জি নিউজে তার কর্মজীবন শুরু করেন, তারপর আবার জি নিউজে যোগদানের আগে লাইভ ইন্ডিয়া এবং এমআই মারাঠি'র সাথে কাজ করেন। তিনি লাইভ টেলিভিশন রিপোর্টিং এবং তারপর ২৪ ঘণ্টা সংবাদ টেলিভিশনে ছিলেন। ২০০১ ভারতীয় সংসদে জঙ্গি হামলার পর ইসলামাবাদে বাজপেয়ী-মুশাররফের ভারত-পাকিস্তান বৈঠকের কভার করা দলে চৌধুরী ছিলেন বলে জানানো হয়েছিল।\n২০০৩ সালে তিনি জি নিউজ ত্যাগ করেন। সাহারা গ্রুপের হিন্দি ভাষার নিউজ চ্যানেল সাহারা সময় চালু করার ক্ষেত্রে তিনি গুরুত্বপূর্ণ ভূমিকা পালন করেছিলেন। তিনি অল্প সময়ের জন্য ইন্ডিয়া টিভিতে যোগ দেন। ২০১২ সালে তিনি জি নিউজে পুনরায় যোগদান করেন, যেখানে তিনি ডেইলি নিউজ অ্যান্ড অ্যানালিসিস (ডিএনএ) নিউজ অনুষ্ঠান উপস্থাপনা করেন।\nচৌধুরী ২০২২ সালের জুলাইয়ে জি নিউজ থেকে আবার পদত্যাগ করেন এবং আজ তক-এ যোগ দেন। তিনি আজ তকের প্রাইম টাইম অনুষ্ঠান ব্ল্যাক অ্যান্ড হোয়াইট (বি অ্যান্ড ডব্লিউ) উপস্থাপনা করেন।\n\n\n== পুরস্কার ও সম্মাননা ==\nচৌধুরী ২০১৩ সালে \"হিন্দি সম্প্রচার\" বিভাগে সাংবাদিকতায় শ্রেষ্ঠত্বের জন্য রামনাথ গোয়েঙ্কা পুরস্কার জিতেছেন। তিনি দিল্লির ১৬ ডিসেম্বর গণধর্ষণের শিকার মেয়ের বন্ধুর সাথে তার সাক্ষাৎকারের জন্য এই পুরস্কার জিতেছেন।\n\n\n== তথ্যসূত্র ==\n\n\n== বহিঃসংযোগ ==\nটুইটারে সুধীর চৌধুরী"}