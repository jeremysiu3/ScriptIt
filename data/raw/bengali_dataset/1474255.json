{"pageid": 1474255, "title": "লুইস ফার্গুসন", "url": "https://bn.wikipedia.org/wiki?curid=1474255", "content": "লুইস ফার্গুসন (ইংরেজি: Lewis Ferguson; জন্ম: ২৪ আগস্ট ১৯৯৯) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লিগের শীর্ষ স্তর সেরিয়ে আ-এর ক্লাব বোলোনিয়া এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৭ সালে, ফার্গুসন স্কটল্যান্ড অনূর্ধ্ব-১৯ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় চার বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০২১ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nলুইস ফার্গুসন ১৯৯৯ সালের ২৪শে আগস্ট তারিখে স্কটল্যান্ডের হ্যামিল্টনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফার্গুসন স্কটল্যান্ড অনূর্ধ্ব-১৯, স্কটল্যান্ড অনূর্ধ্ব-২০ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৭ সালের ৮ই নভেম্বর তারিখে তিনি লুক্সেমবুর্গ অনূর্ধ্ব-১৯ দলের বিরুদ্ধে ম্যাচে স্কটল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৪ বছরে ১৯ ম্যাচে অংশগ্রহণ করেছেন।\n২০২১ সালের ১লা সেপ্টেম্বর তারিখে, ২২ বছর ও ৮ দিন বয়সে, ডান পায়ে ফুটবল খেলায় পারদর্শী ফার্গুসন ডেনমার্কের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। উক্ত ম্যাচের ৯১তম মিনিটে মধ্যমাঠের খেলোয়াড় বিলি গিলমোরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ডেনমার্ক ২–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে ফার্গুসন সর্বমোট ২ ম্যাচে অংশগ্রহণ করেছেন। \n\n\n== পরিসংখ্যান ==\n\n\n=== আন্তর্জাতিক ===\n২ সেপ্টেম্বর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলুইস ফার্গুসন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লুইস ফার্গুসন  (ইংরেজি)  \nসকারবেসে লুইস ফার্গুসন (ইংরেজি) \nবিডিফুটবলে \nইইউ-ফুটবলে লুইস ফার্গুসন (ইংরেজি) \nট্রান্সফারমার্কেটে লুইস ফার্গুসন (ইংরেজি) \nওয়ার্ল্ডফুটবল.নেটে লুইস ফার্গুসন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে লুইস ফার্গুসন (ইংরেজি)"}