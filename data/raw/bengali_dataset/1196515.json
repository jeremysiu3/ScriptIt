{"pageid": 1196515, "title": "এন১১০ (বাংলাদেশ)", "url": "https://bn.wikipedia.org/wiki?curid=1196515", "content": "কক্সবাজার সংযোগ সড়ক–লাবনী মোড় মহাসড়ক হল একটি ১০.৯৬৮ কিমি (৬.৮১৫ মা) বিশিষ্ট জাতীয় মহাসড়ক যা বাংলাদেশের কক্সবাজার জেলায় অবস্থিত। মহাসড়কটি এশিয়ান হাইওয়ে ৪১-এর একটি অংশ।\n\n\n== পটভূমি ==\nএই সড়কের শুরু হল লিংক রোড, যেখান থেকে এই রাস্তাটি পশ্চিমে এবং কক্সবাজার–টেকনাফ সড়কটি দক্ষিণ-পূর্ব দিকে চলে গেছে। এই মহাসড়কটি কক্সবাজারের ব্যস্ততম সড়ক যা লিংক রোড থেকে শুরু হয়ে শহরের প্রধান শহরতলীর কলাতলী হয়ে লাবনী পয়েন্টের ঝিনুক বাজার পর্যন্ত বিস্তৃত। ১০.৯৬৮ কিলোমিটার দৈর্ঘ্যের এই রাস্তাটির দুটি লেন রয়েছে যা ৭.৩০ মিটার চওড়া। এই মহাসড়কটি প্রস্তাবিত মীরসরাই–কক্সবাজার মেরিন ড্রাইভের অংশ।\n\n\n== সম্প্রসারণ ==\n২০১৮ সালে মহাসড়কটি চার লেনে উন্নীত করার জন্য পরিকল্পনা কমিশনে একটি প্রস্তাব পাঠানো হয়। ওই বছর প্রকল্পটি নিয়ে একাধিক বৈঠকের পর তা চূড়ান্ত হয়। ১৯ ফেব্রুয়ারী ২০১৯ তারিখে সড়ক পরিবহন ও সেতুমন্ত্রী ওবায়দুল কাদের ঘোষণা করেন যে প্রকল্পটির জন্য শীঘ্রই দরপত্র শুরু করা হবে। প্রধানমন্ত্রী শেখ হাসিনা ২০২২ সালের ৭ ডিসেম্বরে এই সম্প্রসারণ প্রকল্পের উদ্বোধন করেন।\n\n\n== পথ ==\nসংযোগ সড়ক\nবাস টার্মিনাল (লারপাড়া)\nপুলিশ লাইন\nডলফিন মোড় (কলাতলী)\nলাবনী মোড়\nঝিনুক বাজার\n\n\n== তথ্যসূত্র =="}