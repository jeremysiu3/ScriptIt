{"pageid": 1026883, "title": "মেলিসা ফুমেরো", "url": "https://bn.wikipedia.org/wiki?curid=1026883", "content": "মেলিসা ফুমেরো (বিবাহ-পূর্ব: গ্যালো; জন্ম: ১৯ আগস্ট, ১৯৮২) একজন আমেরিকান অভিনেত্রী ও পরিচালক। তিনি অ্যামি সান্টিয়াগো চরিত্রে ব্রুকলিন নাইন-নাইন টিভি ধারাবাহিকে, এবং অ্যাডরিয়ানা ক্র্যামার চরিত্রে ওয়ান লাইফ টু লিভ-এ অভিনয়ের জন্য পরিচিত।\n\n\n== প্রাথমিক জীবন ==\nমেলিসা জন্মগ্রহণ করেন নিউ জার্সির নর্থ বার্জেনে। তার নাম রাখা হয় মেলিসা গ্যালো। তিনি নিউ জার্সির গুটেনবার্গে ৬ বছর বয়স পর্যন্ত বেড়ে ওঠেন, এরপরে তার পরিবার নিউ জার্সির লেন্ডহর্স্টে চলে আসে। ১৯ বছর বয়সে তিনি নিউইয়র্ক বিশ্ববিদ্যালয়ে পড়তে আসেন, যেখান থেকে তিনি ২০০৩ সালে নাট্যকলা বিভাগে ব্যাচেলর অব ফাইন আর্টস ডিগ্রি লাভ করেন।\n\n\n== কর্মজীবন ==\nওয়ান লাইফ টু লাইভ-এ অ্যাড্রিয়ানা চরিত্রে অভিনয় করা দ্বিতীয় অভিনেত্রী ছিলেন ফুমেরো। তিনি ২০০৪ সালের ২০  জানুয়ারি এই ধারাবাহিকে যোগ দিয়েছিলেন। অ্যাড্রিয়ানা ডরিয়ান ক্রেমার লর্ড চরিত্রের অনেকদিনের হারিয়ে যাওয়া মেয়ে, যে চরিত্রে ১৯৭৯ সাল থেকে ডেটাইম এমি পুরস্কার জয়ী রবিন স্ট্র্যাসার অভিনয় করে আসছেন। নিউইয়র্ক বিশ্ববিদ্যালয়ে শিক্ষার্থী হিসেবে শেষদিন তিনি এই চরিত্রটির অফার পান। ২০০৭ সালের শেষের দিকে তিনি এই সিরিজটির সাথে চুক্তি নবায়ন না করার সিদ্ধান্ত নিয়েছিলেন, তবে ১১ জুন, ২০০৮ এ শেষ হতে যাওয়া অ্যাড্রিয়ানার প্রত্যাবর্তনকারী চরিত্রে অভিনয় করেন। ফুমেরো ১৫ পর্বের ধারাবাহিক ওয়ান লাইফ টু লাইভে ফিরে আসেন, যা ২০০৮ এর সেপ্টেম্বরে প্রচারিত হয়।  কেলি ক্র্যামার (জিনা টগনিনি )-এর প্রত্যাবর্তনে সহায়তার জন্য ফুমেরো ১২ ফেব্রুয়ারি, ২০১০-এ ওএলটিএল-তে অতিথি চরিত্রে অভিনয় করেন।\n২০০৯-এর স্বতন্ত্র চলচ্চিত্র টিনি ডান্সারের প্রধান চরিত্রে অভিনয়ের মাধ্যমে ফুমেরো বড়পর্দায় তার অভিষেক ঘটান। ২০১০-এ তিনি দ্য সিডব্লিউ'র গসিপ গার্লের পাঁচটি পর্বে জো-র চরিত্রে অভিনয় করেছিলেন, ব্লেয়ার ওয়াল্ডার্ফের একজন মিনিয়ন হিসেবে। ২০১৩ সালে, তিনি ফক্স/ এনবিসির ব্রুকলিন নাইন-নাইন-এ অ্যান্ডি সামবার্গের বিপরীতে সিরিজের অন্যতম প্রধান নারী চরিত্র অ্যামি সান্টিয়াগো চরিত্রে অভিনয় করেন। ব্রুকলিন নাইন-নাইন ধারাবাহিকের ষষ্ঠ মৌসুমের \"রিটার্ন অব দ্য কিং\" পর্বটি পরিচালনা মাধ্যমে ২০১৯ সালে ফুমেরো পরিচালনায় আত্মপ্রকাশ করেন।\n\n\n== ব্যক্তিগত জীবন ==\nফুমেরো তার ওয়ান লাইফ টু লিভের সহ-অভিনেতা ডেভিড ফুমেরোকে ২০০৭ সালের ডিসেম্বরের ৯ তারিখ বিয়ে করেন। সেই থেকে তিনি মেলিসা ফুমেরো হিসেবে পরিচিত। এই দম্পতির দুটি পুত্র রয়েছে: এনজো (জন্ম মার্চ ২৪, ২০১৬) এবং অ্যাক্সেল (জন্ম ১৪ ফেব্রুয়ারি, ২০২০)।\n\n\n== পর্দায় আবির্ভাব ==\n\n\n=== চলচ্চিত্র ===\n\n\n=== টিভি ধারাবাহিক ===\n\n\n=== ওয়েব ===\n\n\n=== অডিও বই ===\n\n\n== পুরস্কার ও মনোনয়ন ==\n\n\n== তথ্যসূত্র =="}