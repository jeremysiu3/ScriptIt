{"pageid": 1025887, "title": "উত্তর মারিয়ানা দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1025887", "content": "উত্তর মারিয়ানা দ্বীপপুঞ্জ জাতীয় ফুটবল দল (ইংরেজি: Northern Mariana Islands national football team) হচ্ছে আন্তর্জাতিক ফুটবলে উত্তর মারিয়ানা দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম উত্তর মারিয়ানা দ্বীপপুঞ্জের ফুটবলের সর্বোচ্চ নিয়ন্ত্রক সংস্থা উত্তর মারিয়ানা দ্বীপপুঞ্জ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার সদস্যপদ লাভ করেনি এবং ২০০৯ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সহযোগী সদস্য হিসেবে রয়েছে। ১৯৯৮ সালের ২৭শে জুলাই তারিখে, উত্তর মারিয়ানা দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; পালাউয়ের কররে অনুষ্ঠিত উক্ত ম্যাচে উত্তর মারিয়ানা দ্বীপপুঞ্জ পালাউ বি-কে ৮–০ গোলের ব্যবধানে পরাজিত করেছে।\n২,০০০ ধারণক্ষমতাবিশিষ্ট অলেয়াই স্পোর্টস কমপ্লেক্সে নীল আয়ুয়ু নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় উত্তর মারিয়ানা দ্বীপপুঞ্জের সাইপানে অবস্থিত। বর্তমানে এই দলের ম্যানেজারের দায়িত্ব পালন করছেন রিও ফুজিতা এবং অধিনায়কের দায়িত্ব পালন করছেন তান হোল্ডিংসের রক্ষণভাগের খেলোয়াড় জনাথন তাকানো।\nউত্তর মারিয়ানা দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপেও উত্তর মারিয়ানা দ্বীপপুঞ্জ এপর্যন্ত একবারও অংশগ্রহণ করতে সক্ষম হয়নি।\nনিকোলাস সোয়াইম, জো ওয়াং মিলার, জনাথন তাকানো, ইয়োহান নোটসেল এবং মিখাহ গ্রিফিনের মতো খেলোয়াড়গণ উত্তর মারিয়ানা দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে উত্তর মারিয়ানা দ্বীপপুঞ্জের কোন স্থান নেই। অন্যদিকে, বিশ্ব ফুটবল এলো রেটিংয়ে উত্তর মারিয়ানা দ্বীপপুঞ্জের সর্বোচ্চ অবস্থান হচ্ছে ২১৪তম (যা তারা ১৯৯৮ সালে অর্জন করেছিল) এবং সর্বনিম্ন অবস্থান হচ্ছে ২৩৮। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nএএফসি-এ উত্তর মারিয়ানা দ্বীপপুঞ্জ জাতীয় ফুটবল দল (ইংরেজি)"}