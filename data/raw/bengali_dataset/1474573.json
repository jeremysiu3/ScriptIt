{"pageid": 1474573, "title": "লেথে নাইসিটাস", "url": "https://bn.wikipedia.org/wiki?curid=1474573", "content": "ইয়ালো উডব্রাঊন(বৈজ্ঞানিক নাম: Lethe nicetas (Hewitson, 1863)) প্রজাতি এশিয়ায় প্রাপ্ত নিমফ্যালিডি (Nymphalidae) গোত্র ও 'স্যাটিরিনি' (Satyrinae) উপ-গোত্রের অন্তর্ভুক্ত প্রজাপতি।\n\n\n== আকার ==\nপ্রসারিত অবস্থায় ইয়ালো উডব্রাঊন এর ডানার আকার ৪৮-৫৫ মিলিমিটার দৈর্ঘ্যের হয়।\n\n\n== বিস্তার ==\nএই প্রজাতি ভারত এর হিমাচল প্রদেশ থেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল উজ্জ্বল সোনালী এবং বাদামীর মিশ্রিত বর্নের। সিলিয়া অথবা ডানার প্বার্শ রোয়া (celia) পর্যায় ক্রমে বাদামি এবং সাদা। সামনের ডানা একইরকমের দাগ এবং ছোপহীন। পিছনের ডানায় ৫টি পোস্ট-ডিসকাল চক্ষুবিন্দুর একটি ধনুকের ন্যায় বাঁকানো (arched) সারি বর্তমান। উক্ত চক্ষুবিন্দুগুলি কালো এবং চক্ষুতারা বিহীন (blind black ocelli)।\nডানার নিম্নতল সামনের ডানা গোড়া (basal portion) থেকে  এর প্রান্তভাগ পর্যন্ত ধনুকের ন্যায় বক্রভাবে বাদামী এবং এই বাদামী অংশটি একটি ফ্যাকাসে হলুদ বিচ্ছিন্ন ডিসকাল বন্ধনী দ্বারা পরিবেষ্ঠিত এবং সীমায়ীত (margined)। উক্ত ডিসকাল বন্ধনীটি টর্নাস অবধি বিস্তৃত নয়। ডানার শীর্ষভাগ (apical portion) ফ্যাকাশে বাদামী অথবা হলদেটে বাদামী। কোস্টাল শিরার নিচ থেকে একটি ছোট, সাদা, তীর্যক পোস্ট ডিসকাল বন্ধনী দৃশ্যমান যার সংলগ্ন ৩টি সাদা কেন্দ্রযুক্ত বাদামী ছোট চক্ষুবিন্দু অস্পস্টভাবে বিদ্যমান। সাবটার্মিনাল ইষদ চওড়া রেখাটি ফ্যাকাসে সাদা অথবা হলদেটে এবং প্রায়শই অস্পষ্ট।\nপিছনের ডানার গোড়ার দুই-তৃতীয়াংশ (basal two-third) কালচে বাদামী এবং একটি অসমভাবে বিস্তৃত সীমারেখা (margin) দ্বারা বেষ্টিত। বেসাল এবং ডিসকোসেলুলার অংশজুড়ে কিছু রূপালী, সীসারঙ্গা (plum beous)তীর্যক এবং আঁকাবাঁকা সরু রেখা দ্বারা অসংলগ্ন ভাবে চিত্রিত। এপিকাল অংশ হালকা বাদামী এবং ডানার বাকী অংশ মূলত খয়েরী। পোস্ট ডিসকাল অংশে সাদা কেন্দ্র বিশিষ্ট ৬টি কালো চক্ষুবিন্দু বক্রাকারে সজ্জিত। উক্ত চক্ষুবিন্দুগুলি পর্যায়ক্রমে অন্তস্থ (কমলা-হলুদ), মধ্যবর্তী (বাদামী) এবং বহিস্থ (সোনালী) ৩টি বলয় দ্বারা আবৃত। সাবটার্মিনাল সাদা দাগের (কোন কোন ক্ষেত্রে অস্পষ্ট) সারী এবং টার্মিনাল কমলা হলুদ এবং বাদামীতে মেশানো রেখাটি লক্ষনীয়।\n\n\n=== স্ত্রী ===\nস্ত্রী প্রকার পুরুষ প্রকারেরই ভীষন অনুরূপ, তবে সামনের ডানার উপরিপৃষ্ঠে পোস্ট ডিসকাল একসারি হলদেটে সাদা ছোপ নজরে আসে। সেল এর বহিঃপ্রান্তের সামান্য বাইরে কোস্টা থেকে কয়েকটি হলদেটে সাদা ডিসকাল ছোপ সংলগ্ন ভাবে একটি ছোট বন্ধনীর সৃষ্টি করেছে। পিছনের ডানার উপরিতলে একটি চওড়া কমলাহলুদ সাব টার্মিনাল লম্বা দাগ চোখে পড়ে। ডানার নিম্নতল পুরুষের ন্যায় তবে দাগ ছোপ সব অধিকতর চওড়া।\nঅ্যান্টেনা বাদামী, শীর্ষে সাদা, মাথা, বুক এবং উদর বাদামী বর্নের।\n\n\n== আচরণ ==\nএই প্রজাতি পাহাড়ী জঙ্গলের ভিতর দিয়ে বয়ে চলা নদী অথবা ঝর্না বরাবর উড়ে বেড়ায় এবং নদীখাতে এবং প্বার্শবর্তী জমিতে অথবা পাথরে প্রায়শই মাড-পাডল করে। এছাড়া গাছের পাতায় অথবা জলে অবস্থান করে এদের রোদ পোহাতে দেখা যায়। মাঝেমধ্যে পাহাড়ের চূড়াতেও (hill top) এদের উড়ান এবং অবস্থান চোখে পোড়ে। প্রধানত মে এবং জুন মাসে ১৭০০ থেকে ২৬২০ মিটার উচ্চতা পর্যন্ত অনুকূল পরিবেশে এদের বিচরন লক্ষ্য করা যায়।\n\n\n== তথ্যসূত্র ==\n\n\n== বহিঃসংযোগ =="}