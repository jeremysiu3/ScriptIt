{"pageid": 1443246, "title": "মোহাম্মদ মোস্তফা (অর্থনীতিবিদ)", "url": "https://bn.wikipedia.org/wiki?curid=1443246", "content": "মোহাম্মদ মুস্তাফা (আরবি: محمد عبد الله محمد مصطفى \"السفاريني\", জন্ম ২৬ আগস্ট, ১৯৫৪) একজন ফিলিস্তিনি অর্থনীতিবিদ এবং রাজনীতিবিদ যিনি  ফিলিস্তিন রাষ্ট্র এবং  ফিলিস্তিনি জাতীয় কর্তৃপক্ষের বর্তমান প্রধানমন্ত্রী। তিনি এর আগে প্যালেস্টাইন ইনভেস্টমেন্ট ফান্ডের (পিআইএফ) বোর্ডের চেয়ারম্যান, প্রেসিডেন্ট  মাহমুদ আব্বাসের সিনিয়র অর্থনৈতিক উপদেষ্টা এবং প্যালেস্টাইন লিবারেশন অর্গানাইজেশনের নির্বাহী কমিটির একজন স্বাধীন সদস্য হিসেবে দায়িত্ব পালন করেছেন।  পূর্বে, তিনি ফিলিস্তিনের উপ-প্রধানমন্ত্রী ( ২০১৩-২০১৪) এবং ফিলিস্তিনের জাতীয় অর্থনীতির মন্ত্রী (২০১৪) হিসাবে দায়িত্ব পালন করেন। \n\n\n== প্রাথমিক জীবন এবং শিক্ষা ==\nমুস্তাফা জর্ডানের  পশ্চিম তীরের তুলকারম জেলার কাফর সুরে ১৯৫৪ সালের ২৬ আগস্ট জন্মগ্রহণ করেন। শৈশবে, তার পরিবার পশ্চিম তীরে তাদের বাড়ি থেকে উৎখাত হয়েছিল এবং কুয়েতে আশ্রয় নিয়েছিল। মুস্তাফা বাগদাদ ইউনিভার্সিটি থেকে ইলেকট্রিক্যাল ইঞ্জিনিয়ারিংয়ে স্নাতক ডিগ্রী এবং জর্জ ওয়াশিংটন বিশ্ববিদ্যালয় থেকে স্নাতকোত্তর ডিগ্রী এবং পিএইচডি অর্জন করেন।\n\n\n== ফিলিস্তিনের প্রধানমন্ত্রী ==\n\n১৪ মার্চ ২০২৪ তারিখে, ফিলিস্তিনি কর্তৃপক্ষের প্রেসিডেন্ট মাহমুদ আব্বাস মোহাম্মদ মোস্তফাকে প্রধানমন্ত্রী হিসেবে নিযুক্ত করেন। তার নিয়োগকে অন্যান্য ফিলিস্তিনি রাজনৈতিক দল যেমন হামাস, প্যালেস্টাইন ইসলামিক জিহাদ, ফিলিস্তিনের মুক্তির জন্য পপুলার ফ্রন্ট এবং প্যালেস্টাইন ন্যাশনাল ইনিশিয়েটিভ দ্বারা সমালোচিত হয়েছিল,  যারা ফাতাহকে\"জাতীয় ঐকমত্য ছাড়াই একটি নতুন সরকার গঠন\" করার জন্য অভিযুক্ত করেছে এবং এটিকে \"বর্জনের নীতির শক্তিশালীকরণ এবং বিভাজনের গভীরতা\" হিসাবে বর্ণনা করেছেন।\n\n\n== তথ্যসূত্র =="}