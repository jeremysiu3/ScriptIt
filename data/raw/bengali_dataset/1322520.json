{"pageid": 1322520, "title": "ইয়াওয়ান ম্যাটস", "url": "https://bn.wikipedia.org/wiki?curid=1322520", "content": "ইয়াওয়ান ম্যাটস (কাশ্মীরি یاون مژ) ছিলেন কাশ্মীরের শেখ নূর-উদ-দিন ওয়ালীর একজন মহিলা শিষ্য। চতুর্দশ শতাব্দীর শেষের দিকে এবং পঞ্চদশ শতাব্দীর শুরুতে কাশ্মীরের উচ্চ সমাজে একজন সুন্দরী নর্তকী ও গণিকা হিসেবে ইয়াওয়ান ম্যাটস বিখ্যাত ছিলেন। \n\n\n== শ্রুতি কথা ==\nকথিত আছে যে নিশাতের নিকটবর্তী ইশবর গ্রামে এক পবিত্র এবং অত্যন্ত জনপ্রিয় একজন ব্রাহ্মণ সাধক থাকতেন। কাশ্মীরে তাঁর অসংখ্য বিশ্বস্ত অনুসারী ছিল। একদিন কাশ্মীরের সুলতান (সিকান্দার, আলী শাহ বা বাদশাহ - আমরা নিশ্চিতভাবে জানি না) সেই স্থানে উপস্থিত হলেন। ব্রাহ্মণ সুলতানের সামনে আসতে অস্বীকার করলেন। অপমানিত হয়ে সুলতান একটি উপযুক্ত প্রতিশোধের পরিকল্পনা করেন। কয়েকদিন পর সুলতান সুন্দরী ইয়াওয়ান ম্যাটস কে পাঠালেন তাঁর কাছে। কুহকিনী নারী ভক্ত সেজে ব্রাহ্মণের কাছে গেলেন। তাঁর চেহারা দেখে ব্রাহ্মণ প্রলুব্ধ হয়ে হতাশভাবে আত্মসমর্পন করলেন। এই কলঙ্কজনক ঘটনার পর কাশ্মীরের অনেক মুসলমান এই ঘটনাকে তাদের হিন্দু প্রতিবেশীদের কাছে তাদের পবিত্র মানুষ সম্পর্কে মজা করার জন্য ব্যবহার করেছিল। কথিত আছে যে কিছু সুসংযুক্ত কাশ্মীরি পণ্ডিত সেই সময়ের সবচেয়ে বিশিষ্ট মুসলিম সাধক শেখ নূর-উদ-দীন ওয়ালীর উপর একই কৌশল ব্যবহার করতে চেয়েছিল। তাঁকে প্রলুব্ধ করার জন্য তারা ইয়াওয়ান ম্যাটসকে অর্থ প্রদান করেছিল। ইয়াওয়ান ম্যাটস তাঁর সৌন্দর্যের যাদু শেখ নূর-উদ-দীন ওয়ালীর ওপর ব্যবহার করার চেষ্টা করেছিলেন কিন্তু নূরের আকর্ষণ ক্ষমতা বেশি ছিল এবং তিনিই জিতেছিলেন। ইয়াওয়ান ম্যাটস শৌখিন সমাজের তরূণীর জীবন ত্যাগ করে তাঁর শিষ্যত্ব গ্রহণ করেছিলেন।  মহান নূর তাঁর নামে একটি কবিতা \"পায়েখ পায়স ইয়াওয়ান ম্যাটসি\" (ইয়াওয়ান ম্যাটস আপনি একদিন অনুতপ্ত হবেন) লিখে ইয়াওয়ান ম্যাটসকে অমর করে গেছেন। \nধর্মান্তরিত হওয়ার পর ইয়াওয়ান ম্যাটসকে শাঙ্গা বিবি নাম দেওয়া হয় এবং তিনিই ছিলেন শেখ নূর-উদ-দীন ওয়ালীর সমাধিতে একমাত্র মহিলা মুজাভির (পরিচর্যাকারী)। তাঁকে চারারি শরিফে তাঁর গুরুর মন্দিরের পাশে সমাহিত করা হয়েছে। \n\n\n== তথ্যসূত্র =="}