{"pageid": 1049168, "title": "দারুল হাদিস লতিফিয়াহ", "url": "https://bn.wikipedia.org/wiki?curid=1049168", "content": "দারুল হাদিস লতিফিয়াহ (পূর্বের নামঃ মাদ্রাসা-এ-দারুল কিরাত মজিদিয়াহ) ইংল্যান্ডের বৃহত্তর লন্ডনের বেথনাল গ্রিনে অবস্থিত স্বাধীন ইসলামিক শিক্ষাপ্রতিষ্ঠান (মাদ্রাসা)। প্রতিষ্ঠানটি ১১ থেকে ২০ বছর বয়সী ছেলেদের পাঠদান করায়। ১৯৭৮ সালে আবদুল লতিফ চৌধুরী (ফুলতলী সাহেব)-এর পরিচালনায় স্থানীয় মুসলিম সম্প্রদায়ের নেতৃবৃন্দ এটি প্রতিষ্ঠা করেছিলেন।\n\n\n== ইতিহাস ==\n১৯৭৮ সালে প্রতিষ্ঠানটি প্রতিষ্ঠিত হয়। আবদুল লতিফ চৌধুরী (ফুলতলী সাহেব)-এর পরিচালনায়  স্থানীয় মুসলিম সম্প্রদায়ের নেতারা মাদ্রাসা-এ-দারুল কিরাত মজিদিয়াহ নামে এটি প্রতিষ্ঠিত করেন। প্রথমদিকে শিক্ষা কার্যক্রমগুলো মূলত লন্ডনের ই১ নিউ রোডের একটি ভাড়া সম্পত্তিতে (বাড়ি) অনুষ্ঠিত হয়। ব্যক্তিগত অনুদানের মাধ্যমে স্থানীয় সম্প্রদায়ের নেতারা সম্পত্তিটি কেনার জন্য তহবিল সংগ্রহ করেন। ১৯৮১ সাল ১ কর্নওয়াল অ্যাভিনিউ, লন্ডন, ই২ ০এইচডব্লিউ (পূর্বের ৪৬-৪৮ ক্যানন স্ট্রিট রোড, লন্ডন, ই১ ০বিএইচ) ঠিকানার বর্তমান ভবনটি কেনা হয়।\nমাদ্রাসাটি শিক্ষার্থীদের জন্য বাংলা এবং কুরআন বিষয়ে শিক্ষা প্রদান করে। মাদ্রাসাটিতে ৫ থেকে ১৬ বছর বয়সী ২০০ জনেরও বেশি শিক্ষার্থী রয়েছে। ক্লাসগুলি সপ্তাহের কর্মদিবসের বিকাল ৫ টা থেকে সন্ধ্যা ৭ টা পর্যন্ত এবং সাপ্তাহিক ছুটি দিনগুলোতে সকাল ১০ টা থেকে দুপুর ১ টা পর্যন্ত চলে।\n১৯৯৮ সালে এই প্রতিষ্ঠানের নাম দারুল হাদিস লতিফিয়াহ নামকরণ করা হয় এবং এটি একটি মাধ্যমিক বিদ্যালয় ও কলেজ হিসাবে প্রতিষ্ঠিত করা হয়। যেখানে শিক্ষার্থীরা জাতীয় পাঠ্যক্রমের সাথে সামঞ্জস্য রেখে একটি পূর্ণ মাধ্যমিক শিক্ষা গ্রহণ করে এবং সেইসাথে ইসলামিক স্টাডিজ, বাংলা এবং উর্দুতে শিক্ষিত হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}