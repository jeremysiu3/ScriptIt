{"pageid": 1014787, "title": "কুরআনে মহান কুরুশ", "url": "https://bn.wikipedia.org/wiki?curid=1014787", "content": "কুরআনে মহান কুরুশ হলো একটি তত্ত্ব যেটি দ্বারা কুরআনে সূরা কাহফের, ৮৩-৯৮ আয়াতে উল্লিখিত ব্যক্তিত্ব জুলকারনাইন কে চিহ্নিত করা সাইরাস দ্য গ্রেট এর সাথে। (তবে তাকে মহান আলেকজান্ডার বলে সাধারণভাবে অভিহিত করা হয়)  যেটি জার্মান সাংস্কৃতিক ভাষাতাত্ত্বিক জি.এম রেডস্লব দ্বারা ১৮৫৫ সালে উত্থাপিত হয়, তবে এটি পশ্চিমা সংস্কৃতি তে জনপ্রিয়তা লাভ করতে ব্যর্থ হয়, কিন্তু ভারতীয়, পাকিস্তানি এবং ইরানি মুসলিম চিন্তাবিদ যেমন মৌলানা আবুল কালাম আজাদ, ড. ইসরার আহমেদ, মওদুদি, জাভেদ আহমেদ ঘামদি, আল্লামা তাবেতাবেঈ (তাফসীর আল-মিজান এ), নাসের মোকারম সিরাজি (তাফসির নিমুনিহ এ) এবং মুহাম্মদ আলী. দ্বারা এই মত গ্রহণযোগ্যতা পায়।\n\n\n== জুলকারনাইন: সূরা আল কাহফ (১৮) আয়াত ৮৩-১০১ ==\n\nজুলকারনাইন এর কাহিনী কোরআন শরীফের ১৮ নং সূরা (সূরা আল কাহফ, \"গুহা\") এর সাথে জড়িত। এই সূরাটি নবী মুহাম্মদ (সঃ) এর কাছে তখন নাজিল হয়েছিল যখন কুরাইশ গোত্রের লোকেরা ইহুদি যাদের শাস্ত্র সম্পর্কে জ্ঞান উচ্চতর তাদের কাছে দুইজন মানুষ পাঠায় যেকিনা তাদের পরামর্শ দেবে মুহাম্মদ (সঃ) সম্পর্কে যিনি আল্লাহর প্রেরিত আসল নবী কিনা পরীক্ষা করার জন্য। ইহুদিরা মুহাম্মদ (সঃ) কে জিজ্ঞেস করার জন্য তাদেরকে তিনটি জিনিসের কথা বলে। এদের মধ্যে একটি ছিল \" কোন মানুষ পৃথিবীর পূর্ব হতে পশ্চিম পর্যন্ত পৌছেছিল, এবং তাঁর গল্প কি\"। যদি তিনি তোমাদের এই তিনটি জিনিসের কথা বলতে পারে তাহলে তিনি একজন নবী, সুতরাং তাঁকে অনুসরণ করবে। কিন্তু যদি বলতে না পারে তাহলে মনে করবে তিনি এমন একজন মানুষ যে কথা বানিয়ে বানিয়ে বলছে।\nএই সূরাতে জুলকারনাইন সম্পর্কে আয়াত নাজিল করা হয়। বলা হয় জুলকারনাইন ছিল প্রথম ব্যক্তি যে পশ্চিম প্রান্তে ভ্রমণ করেছে যেখানে তাঁর মনে হয়েছে সূর্য কালোজলের নিচে ডুবে যাচ্ছে। এরপর তিনি সূদুর পূর্ব দিকে যান যেখানে দেখেন এটি সমুদ্র থেকে উদয় হচ্ছে। সবশেষে তিনি পূর্ব দিকের পাহাড়ি এক জায়গায় যান যেখানে তিনি দেখতে পান লোকজন ইয়াজুজ মাজুজ দ্বারা নিপীড়িত হচ্ছে।\n\n\n== জুলকারনাইন ও সাইরাস এর মধ্যে সামঞ্জস্যতা ==\n\nআধুনিক সময়ে, কিছু মুসলিম পণ্ডিত সাইরাস দ্য গ্রেট যিনি হাখমানেশি সাম্রাজ্যের প্রতিষ্ঠাতা এবং পারস্য ও ব্যাবিলন বিজেতা, তাকেই জুলকারনাইন বলে মনে করেন। এর কারন পুরাতন নিয়মে দানিয়েলের কল্পনায় দেখেন যে, \"দুই শিং যুক্ত মুকুট যেটি মিডিয়া এবং পারস্য'র প্রতিনিধি।(দানিয়েল ৮:২০).\nব্রানন হুইলার এই শনাক্তকরণের বিপক্ষে যুক্তি দেন যে খুব কম আরব ইতিহাসেই তাকে বিজয়ী হিসেবে দেখা হয়, এই অর্থে যেটি জুলকারনাইনের বর্ণনায় বর্ণিত, এবং আরব ইতিহাসে সাইরাস কে জুলকারনাইন হিসেবে খুব বেশি দেখা হয় নি। \nপুরাতাত্ত্বিক নিদর্শন, যেমন কুরুশের চোঙ দেখে বলা যায় যে সাইরাস ব্যাবিলনীয় ইশ্বর মারডুক এর উপাসক ছিলেন, যে তাকে পুরো পৃথিবী জয় করতে বলেন এবং ব্যাবিলনে ন্যায় প্রতিষ্ঠা করতে বলেন। চোঙটি প্রমাণ করে যে নাবোনডিয়াস অন্যান্য ব্যাবিলনীয় শহর থেকে ব্যাবিলনে যে মূর্তিগুলো নিয়ে আসেন সেগুলো সাইরাস উপাসনার স্থানে প্রতিস্থাপন করেন এবং ধ্বংসপ্রাপ্ত মন্দিরগুলো পুনরায় নির্মাণ করেন। অন্যান্য লিখন এবং শিলালিপি দ্বারা প্রমাণিত হয় যে সাইরাস তার রাজ্যে ধর্মীয় স্বাধীনতা প্রদান করেছিলেন।\nএকটি জনপ্রিয় নিদর্শন পসারগাদে প্রাসাদের দরজার সম্মুখে পিলারে দেখতে পাওয়া যায়, যেখানে একটি ডানাযুক্ত ব্যক্তির দেখা মিলে হেমহেম মুকুট (প্রাচীন মিশরীয় মুকুট, ভেড়ার লম্বা শিং দ্বারা নির্মিত) পরিহিত অবস্থায়।  অনেক পণ্ডিত এর উপরে দেখতে পাওয়া শিলালিপির ভিত্তিতে এটিকে সাইরাস হিসেবে চিত্রায়িত করেন। যদিও বেশিরভাগই এটিকে অধিদেবতা কিংবা কোনো পবিত্র ব্যক্তিত্ব হিসেবে উল্লেখ করেছে, কারন একই শিলালিপি আবাসনটির অন্যান্য প্রাসাদেও দেখা যায়।\nএই তত্ত্বটি সর্বপ্রথম ১৮৫৫ সালে জার্মান সাংস্কৃতিক ভাষাতত্ত্ববিদ জি.এম রেডস্লব উপস্থাপন করেন, যদিও পশ্চিমে এটি তেমন জনপ্রিয়তা পায় নি। মুসলিম বক্তাদের মধ্যে সর্বপ্রথম সৈয়দ আহমদ খান ১৮৮৯ সালে এটি প্রচার করেন। পরবর্তীতে মৌলানা আবুল কালাম আজাদ এবং পরবর্তী বছরগুলোতে ব্যাপক গ্রহণযোগ্যতা পায়।\n\n\n== তথ্যসূত্র =="}