{"pageid": 1093049, "title": "ফ্রেড এসপেনাক", "url": "https://bn.wikipedia.org/wiki?curid=1093049", "content": "ফ্রেড এসপেনাক একজন অবসরপ্রাপ্ত ইমেরিটাস মার্কিন জ্যোতিঃপদার্থবিজ্ঞানী। তিনি গাডার্ড মহাকাশ উড্ডয়ন কেন্দ্রে কাজ করেছেন। তিনি তার গ্রহণের ভবিষ্যতবাণী সংক্রান্ত কর্মের জন্য ভালো পরিচিত।\n৭–৮ বছর বয়সে তিনি জ্যোতির্বিজ্ঞানের প্রতি আগ্রহী হোন এবং ৯–১০ বছর বয়সে তিনি নিজের প্রথম টেলিস্কোপ হাতে পান। এসপেনাক দ্বীপের ওয়াগনার কলেজ থেকে পদার্থবিজ্ঞানের উপর স্নাতক ডিগ্রি অর্জন করা সহ গ্রহমণ্ডলের উপর কাজ করেন। তিনি টলেডো বিশ্ববিদ্যালয় থেকে কিট পিক জাতীয় মানমন্দিরে লাল বামন এর মাঝে বিস্ফোরিত এবং জ্বলন্ত তারার উপর স্নাতকোত্তর ডিগ্রি অর্জন করেন।\n\nতিনি গাডার্ড মহাকাশ উড্ডয়ন কেন্দ্রে নিযুক্ত হোন যেখানে তিনি সৌরজগতের গ্রহগুলোর বায়ুমণ্ডল পরিমাপ করতে ইনফ্রারেড স্পেকট্রোমিটার ব্যবহার করতেন। ১৯৭৮ সাল পর্যন্ত তিনি নাসার গ্রহণ সংক্রান্ত সংবাদ সরবরাহ করতেন। তিনি গ্রহণের ভবিষ্যতবাণী সংক্রান্ত বেশ কিছু প্রচলিত কর্মের লেখক, যেমন ফিফটি ইয়ার ক্যানন অব সোলার ইক্লিপ্সেস: ১৯৮৬–২০৩৫ এবং ফিফটি ইয়ার ক্যানন অব লুনার ইক্লিপ্সেস: ১৯৮৬–২০৩৫, দুটো কর্মই গ্রহণের উপর আদর্শ সূত্র। তিনি জীবনের যে প্রথম গ্রহণটি দেখেছিলেন সেটি ছিলো মার্চ ৭, ১৯৭০ তারিখের সূর্যগ্রহণ, যা গ্রহণের প্রতি উনার আগ্রহ সৃষ্টি করে, এবং এরপর থেকে তিনি কুড়িটির বেশি গ্রহণ দেখেছেন।\nজিন মিউসের সাথে তিনি ২০০৬ সালে ফাইভ মিলিনিয়াম ক্যানন অব সোলার ইক্লিপ্সেস এবং ফাইভ মিলিনিয়াম ক্যানন অব লুনার ইক্লিপ্সেস প্রকাশ করেন যে দুটি কর্মের মধ্যে ২০০০ খ্রিস্টপূর্ব থেকে ৩০০০ খ্রিস্টাব্দ পর্যন্ত সব ধরনের সূর্যগ্রহণ (আংশিক, মোট, বৃত্তাকার, বা সংকর) ও চন্দ্রগ্রহণের (পেনম্ব্রাল, আংশিক বা মোট) তথ্য রয়েছে। পরবর্তীতে তিনি থাউজ্যান্ড ইয়ার ক্যানন অব লুনার ইক্লিপ্সেস ১৫০১ টু ২৫০০, থাউজ্যান্ড ইয়ার ক্যানন অব সোলার ইক্লিপ্সেস ১৫০১ টু ২৫০০, এবং  ২১স্ট সেঞ্চুরি ক্যানন অব সোলার ইক্লিপ্সেস নামক আরও সংক্ষিপ্ত তালিকা প্রকাশ করেন। এছাড়াও তিনি টোটালিটি: ইক্লিপ্সেস অব দ্যা সান বইটির সহ-লেখক (মার্ক লিটম্যান এবং কেন উইলকক্সফ এর সাথে)।\nতিনি ডিসকভারি নভোখেয়াযানে করা একটি বায়ুমণ্ডলীয় পরীক্ষার সহ-তদন্তকারী ছিলেন।\nতিনি \"মিস্টার ইক্লিপস\" (অনু. গ্রহণ মহাশয়) নামেও পরিচিত। তিনি গ্রহণ ও মহাকাশ আলোকচিত্রের উপর জন বক্তৃতা দিয়ে থাকেন। এসপেনাকের তোলা জ্যোতির্বিদ্যা সংক্রান্ত ছবিগুলো ন্যাশনাল জিওগ্রাফিক, নিউজউইক, নেচার, নিউ সায়েন্টিস্ট এবং সিয়েল এট এস্পেস সাময়িকীগুলোতে প্রকাশিত হয়েছিলো।\nভারতে থাকাকালে ১৯৯৫ সালে প্যাট্রিসিয়া টোটেনের সাথে তাঁর দেখা হয়। ২০০৬ সালে তাদের বিয়ে হয়।\nতিনি ২০০৯ সালে অবসরপ্রাপ্ত হোন। ১৪১২০ এসপেনাক গ্রহাণুটি তাঁর স্মরণে ২০০৩ সালে নাম দেওয়া হয়।\n\n\n== তথ্যসূত্র ==\n\n\n== বহিঃসংযোগ ==\n\n উইকিমিডিয়া কমন্সে ফ্রেড এসপেনাক সম্পর্কিত মিডিয়া দেখুন।"}