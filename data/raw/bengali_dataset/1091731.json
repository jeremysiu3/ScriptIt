{"pageid": 1091731, "title": "সাইবা অডি", "url": "https://bn.wikipedia.org/wiki?curid=1091731", "content": "সাইবা অডি ( আরবি : صبا عودة, জন্ম ১৯৬৫ বৈরুত, লেবানন ), তিনি দুবাই, সংযুক্ত আরব আমিরাত এর একজন যোগাযোগ কৌশলবিদ এবং উদ্যোক্তা । তিনি বর্তমানে আশার্ক নিউজে 'মর্নিং উইথ সাইবা' উপস্থাপনা করছেন। এটি আরব অঞ্চলের ব্যবসায়ীদের জন্য “ব্যবসায়িক প্রভাতী অনুষ্ঠান”। \nউপসাগরীয় সহযোগী সংস্থা “সাবা কনসালটেন্টসের” প্রতিষ্ঠাতা ও ব্যবস্থাপনা পরিচালক। এ সংস্থাটি উপসাগরীয় সহযোগিতা পরিষদ জিসিসিভুক্ত দেশগুলির ক্লায়েন্টদের কৌশলগত যোগাযোগ পরিকল্পনা, সংবাদ তৈরী এবং বিনিয়োগকারীদের সম্পর্কে পরামর্শ প্রদান করে। এর পূর্বে, তিনি আল আরাবিয়া নিউজ চ্যানেলে একজন সিনিয়র উপস্থাপক এবং প্রযোজক ছিলেন। এখানে তিনি কল্পনা করে  আল-আসওয়াক আল-আরাবিয়া ( আরবি : الاسواق العربية, যার অর্থ \"আরব মার্কেটস\") টিভি চ্যানেলে জুন ২০০৫ সালে ব্যবসায়ীদের জন্য প্রথম ব্যবসা-সংবাদ শো  চালু করেন । শুরুর পরপরই, অনুষ্ঠানটি আরব টেলিভিশনে সর্বোচ্চ  পরিচিত ব্যবসায়িক অনুষ্ঠান হয়ে ওঠে। তিনি পাঁচ বছর ধরে সপ্তাহে পাঁচ দিন আল আরাবিয়ার প্রধান ব্যবসা শো উপস্থাপন করেন। সাইবা অডি সিনিয়র সরকারি কর্মকর্তা ও নির্বাহী কর্পোরেট ম্যানেজারদের প্রশিক্ষণ প্রদান করে। তিনি স্থানীয় ও আন্তর্জাতিক উভয় ফোরাম এবং সম্মেলনে একজন সম্মানিত মডারেটর। অডি একজন নারীবাদী মহিলা। তিনি আরব মহিলাদের মধ্যপ্রাচ্যে ব্যবসায় সক্রিয় ভূমিকা নিতে উৎসাহিত করেন।\n\n\n== প্রাথমিক জীবন ও শিক্ষা ==\nসাইবা অডি ১৯৮৫ সালে লেবাননের বৈরুতে জন্মগ্রহণ করেন। উচ্চ বিদ্যালয়ে অধ্যায়ন করা কালে তার ব্যবসায় প্রশাসনের প্রতি আবেগ  বিকশিত হয়। কেননা তিনি তার বাবাকে তাদের পারিবারিক ব্যবসা পরিচালনায় সহায়তা করতেন।  লেবাননের ইন্টারন্যাশনাল কলেজ থেকে  স্নাতক ডিগ্রি অর্জনের পর, অডি আমেরিকান ইউনিভার্সিটি অফ বৈরুতে ব্যাচেলর অব বিজনেস অ্যাডমিনিস্ট্রেশন (বিবিএ) করেন, যেখান থেকে তিনি ১৯৮৬ সালে স্নাতক ডিগ্রি অর্জন করেন।\n\n\n== পেশা ==\n\n\n=== ব্যক্তিগত ব্যাংকিং ===\nতিনি বিবিএ পাশ করার পর যুক্তরাজ্যের লন্ডনে চলে যান। যেখানে তিনি একটি বেসরকারি ব্যাংকের ট্রাস্ট বিশেষজ্ঞ এবং অ্যাকাউন্ট নির্বাহী হিসেবে কাজ করেন। তিনি  ১৯৯৮ সালে মেরিল লিঞ্চে ব্যবস্থাপক হিসেবে যোগদান করেন। তিনি এখানে ব্যক্তিগত বিনিয়োগের পোর্টফোলিও পরিচালনা এবং পুনর্বিন্যাস করেন। ২০০৩ পর্যন্ত উত্তরাধিকার পরিকল্পনায় বিশেষজ্ঞ হিসাবে কাজ করেছিলেন।\n\n\n=== ব্যবসায়িক সংবাদ ===\nঅর্থনৈতিক ক্ষেত্রে অডির শক্তিশালী যোগ্যতা সিএনবিসি আরাবিয়ার সিনিয়র ম্যানেজমেন্টের দৃষ্টি আকর্ষণ করে। সম্প্রতি চালু হওয়া এ চ্যানেলে সিনিয়র উপস্থাপক হিসেবে কাজ করার জন্য দুবাই চলে যান। দুই বছর ধরে, তিনি কালাম আল-সৌক ( আরবি : كلام السوق, যার অর্থ \"বাজারের কথা\") অনুষ্ঠানের মাধ্যমে আঞ্চলিক শেয়ারবাজারের খবর দেন এবং জলসাত আল-আমাল ( আরবি : جلسة الأعمال, মানে \" ব্যাবসার অবস্থান\") অনুষ্ঠানের মাধ্যমে অর্থনৈতিক ও ব্যবসায়িক সংবাদ পর্যালোচনা করেন। ২০০৫ সালে অডি আল আরাবিয়া নিউজ চ্যানেলে যোগদান করেন। যেখানে তিনি একই বছরের জুন মাসে তার ব্যবসায়িক অনুষ্ঠান “আল-আসওয়াক আল-আরাবিয়া (আরব মার্কেটস)”  চালু করেন। পাঁচ বছর ধরে তিনি আল আরাবিয়ার  টিভি চ্যানেলে সপ্তাহে পাঁচ দিন বাণিজ্যিক অনুষ্ঠান করেন। এ অনুষ্ঠানে তিনি বিভিন্ন কোম্পানির নির্বাহী পরিচালক, ব্যাংকার, মন্ত্রী ও কেন্দ্রীয় ব্যাংকের গভর্নরদের সাক্ষাৎকার নেন। অডি বিশদ বিশ্লেষণ ও কঠিন সাক্ষাৎকার স্টাইলের জন্য পরিচিত। এ যোগ্যতা তাকে আরব ব্যবসায়িক টেলিভিশন উপস্থাপকদের মধ্যে শীর্ষস্থানীয় অবস্থান দান করে। আরব অঞ্চলের বিজনেস ইভেন্টগুলি সরাসরি প্রচার করার জন্য তিনি জিসিসি জুড়ে ব্যাপকভাবে ভ্রমণ করেন, বিশেষ করে সৌদি আরবে । এ কাজ তাকে নির্দিষ্ট শিল্পের পাশাপাশি আর্থিক ও অর্থনৈতিক বিষয়ে স্থানীয় অন্তর্দৃষ্টি অর্জন করতে সক্ষম করে। ব্লুমবার্গ বিজনেসউইকের আরবি সংস্করণে অডি নিয়মিত একটি মতামত কলাম লিখেন।\n\n\n=== ব্যক্তিগত যোগাযোগ পরামর্শ ===\nঅডি লক্ষ্য করেন, এই অঞ্চলের ব্যবসায়িক নেতারা প্রায়ই তাদের কোম্পানির খবরগুলি কার্যকর উপায়ে প্রচারের জন্য যোগাযোগ করতে সমস্যায় পড়েন। ২০১০ সালে, তিনি মিডিয়া ও আর্থিক পরিষেবায় যোগাযোগ সংস্থা “সাবা কনসালটেন্টস” প্রতিষ্ঠা করেন। যেখানে তিনি এর প্রধান আলোচ ও ব্যবস্থাপনা পরিচালক হিসাবে কাজ করেন। সাবা কনসালটেন্টসের কাজ হলো- উচ্চপদস্থ ব্যক্তি, আঞ্চলিক সরকার এবং তালিকাভুক্ত কোম্পানিগুলিকে তাদের খ্যাতি গড়ে তোলা, স্টেকহোল্ডারদের সাথে কার্যকরভাবে যোগাযোগ এবং নিজেদের অবস্থান সম্পর্কে পরামর্শ দেয়। ফার্মটি কর্পোরেট কৌশল, আধুনিক ভিজ্যুয়াল এবং ক্লায়েন্টদের জন্য ডিজিটাল প্রচারাভিযানও তৈরি করে। অডি পাবলিক ইমেজ, পাবলিক স্পিকিং এবং মিডিয়ার মুখোমুখি হওয়ার বিষয়ে প্রধান নির্বাহীদের ও উর্ধ্বতন সরকারি কর্মকর্তাদেরও প্রশিক্ষণ দেয়।\n\n\n=== ইভেন্ট সংযম ===\nঅডি স্থানীয়, আঞ্চলিক এবং আন্তর্জাতিক ব্যবসায়িক ইভেন্টে একজন অভিজ্ঞ মডারেটর এবং উপস্থাপক। যেমন বিভিন্ন ওয়েব সাইট, শান্তির জন্য \"ভবিষ্যতের ১০০০ বাণী\", বিশ্ব অর্থনৈতিক ফোরাম, গ্লোবাল প্রতিযোগিতামূলক ফোরাম, এবং গ্লোবাল মানবিক ফোরাম । ইত্যাদি।\n\n\n== তথ্যসূত্র =="}