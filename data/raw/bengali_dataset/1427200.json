{"pageid": 1427200, "title": "বিল্বমঙ্গল (১৯৩৩-এর চলচ্চিত্র)", "url": "https://bn.wikipedia.org/wiki?curid=1427200", "content": "বিল্বমঙ্গল ১৯৩৩ সালে মুক্তিপ্রাপ্ত বাংলা চলচ্চিত্র। ইস্ট ইন্ডিয়া ফিল্ম কোম্পানি প্রযোজিত ছায়াচিত্রটি গিরিশচন্দ্র ঘোষের কাহিনি হতে তিনকড়ি চক্রবর্তীর পরিচালনায় নির্মাণ হয়। এটি ছিল ইস্ট ইন্ডিয়া ফিল্ম কোম্পানি প্রযোজিত দ্বিতীয় চলচ্চিত্র।\n\n\n== কুশীলব ==\nচলচ্চিত্রটির উল্লেখযোগ্য চরিত্র রূপায়ন করেন রতীন বন্দ্যোপাধ্যায়, ইন্দুবালা, রানীবালা, যোগেশ চৌধুরী, শৈলেন চৌধুরী, দূর্গাপ্রসন্ন বসু, কমলা ঝরিয়া, মায়া মুখোপাধ্যায়, পূর্ণিমা দেবী প্রমুখ। তিনকড়ি চক্রবর্তী পরিচালনার পাশাপাশি অভিনয়ও করেছিলেন।\n\n\n== ইতিহাস ==\n১৯৩৩ সালের এপ্রিলে মুক্তি পাওয়া সাবিত্রীর পর বিল্বমঙ্গল ছিল ইস্ট ইন্ডিয়া ফিল্ম কোম্পানির দ্বিতীয় চলচ্চিত্র। কলকাতার রিজেন্ট পার্কে কোম্পানীর স্টুডিওতে ৩৫ মিলিমিটার ফরম্যাটে ননীগোপাল সান্যালের ক্যামেরায় এটির চিত্রগ্রহণ হয়। এটি একটি সাদা-কালো ছায়াছবি। বিল্বমঙ্গল ১৯৩৩ সালের ৯ ডিসেম্বর, রীতেন এন্ড কোম্পানির পরিবেশনায় কলকাতার রুপবাণী প্রেক্ষাগৃহে মুক্তি পায়।\n\n\n== তথ্যসূত্র =="}