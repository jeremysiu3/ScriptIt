{"pageid": 1357430, "title": "মাহিফরাস", "url": "https://bn.wikipedia.org/wiki?curid=1357430", "content": "মাহিফরাস (ঢাকাইয়া: মাইফরাস) মূলত পুরান ঢাকার মৎস্য ব্যবসায়ীদের একটি বাঙালি মুসলিম সম্প্রদায়। একই নামে টাঙ্গাইলে মাহিফরাস নামক সম্প্রদায়ও আছে কিন্তু তারা আলাদা একটি সম্প্রদায় যারা মাপ্পিল মুসলমানদের বংশধর।   ময়মনসিংহে মাহিফরাস নামক আলাদা জেলে সম্প্রদায়ও আছে। \n\n\n== ব্যুৎপত্তি ==\nমাহিফরাস শব্দটি এসেছে ফার্সি শব্দ মাহি (ماهی) থেকে যার অর্থ মাছ এবং ফুরোশ (فروش) অর্থ বিক্রয় । পুরান ঢাকাইয়াদের মধ্যে তারা মাইফরাস নামে পরিচিত। \n\n\n== ইতিহাস এবং রীতিনীতি ==\nজাহাঙ্গীরনগরে মোগল শাসনের সূচনার পর থেকে, দলতি বাজারের মাহিফরাস সম্প্রদায় একচেটিয়াভাবে মৎস্য শিল্পের অধিকারী হয়েছে, এবং বর্তমান সময়েও তারা এই সেক্টরে কর্তৃত্ব বজায় রেখেছে। তাদের রীতিনীতি ঐতিহ্যগতভাবে একজন সর্দারের নেতৃত্বে ছিল, যিনি বিরোধ নিষ্পত্তিও করতেন। মোগল আমলে, মাহিফরাসরা চাষাবাদের মৌসুমের শুরুতে তাদের আজিমপুর ময়দানে ভোজসভার আয়োজন করতে পরিচিত ছিল।  তারা ২০ থেকে ২৫ মণ ভাত রান্না করে তাদের নিজস্ব সম্প্রদায়ের লোকজন ছাড়াও হাজার হাজার মানুষকে আপ্যায়ন করত। এই ভোজটি সারা দিন ধরে চলতে থাকত এবং এটি ছিল পরবর্তীতে পহেলা বৈশাখ উদযাপনের পূর্বসূরী। \n\n\n== আরও দেখুন ==\nসরদারী প্রথা\n\n\n== তথ্যসূত্র ==\n\n\n== আরও পড়া ==\nTaylor, James (ফেব্রুয়ারি ২০০১)। কোম্পানি আমলে ঢাকা।"}