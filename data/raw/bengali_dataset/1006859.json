{"pageid": 1006859, "title": "পাপ্পু হোসাইন", "url": "https://bn.wikipedia.org/wiki?curid=1006859", "content": "মোহাম্মদ পাপ্পু হোসাইন (জন্ম: ৭ এপ্রিল ১৯৯৯; পাপ্পু হোসাইন নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব চট্টগ্রাম আবাহনী এবং বাংলাদেশ জাতীয় দলের হয়ে একজন গোলরক্ষক হিসেবে খেলেন।\nবাংলাদেশী ফুটবল ক্লাব আরামবাগের যুব পর্যায়ের হয়ে খেলার মাধ্যমে পাপ্পু ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। অতঃপর আরামবাগের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। ২০১৭–১৮ মৌসুমে তিনি সাইফে যোগদান করেছেন, সাইফের হয়ে তিনি নাসিরুদ্দিন চৌধুরীর অধীনে ২০২০–২১ বাংলাদেশ ফেডারেশন কাপের রানার-আপ হয়েছেন। মাঝে তিনি এক মৌসুমের জন্য ধারে ঢাকা মোহামেডানের হয়ে খেলেছেন, যেখানে তিনি ১১ ম্যাচে অংশগ্রহণ করেছেন। ২০২২–২৩ মৌসুমে, তিনি সাইফ হতে বাংলাদেশী ক্লাব চট্টগ্রাম আবাহনীতে যোগদান করেছেন।\n\n\n== প্রারম্ভিক জীবন ==\nমোহাম্মদ পাপ্পু হোসাইন ১৯৯৯ সালের ৭ই এপ্রিল তারিখে বাংলাদেশের ঢাকায় জন্মগ্রহণ করেছেন এবং সেখানেই তার শৈশব অতিবাহিত করেছেন। তার চাচাতো ভাই সোহেল রানাও একজন ফুটবল খেলোয়াড়।\n\n\n== আন্তর্জাতিক ফুটবল ==\nপাপ্পু বাংলাদেশ অনূর্ধ্ব-২৩ দলে ডাক পেলেও একটি ম্যাচেও অংশগ্রহণ করেননি।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে পাপ্পু হোসাইন  (ইংরেজি)  \nট্রান্সফারমার্কেটে পাপ্পু হোসাইন (ইংরেজি) \nওয়ার্ল্ডফুটবল.নেটে পাপ্পু হোসাইন (ইংরেজি) \nইএসপিএন এফসিতে পাপ্পু হোসাইন (ইংরেজি)"}