{"pageid": 109676, "title": "ভিক্টোরিয়াস সিক্রেট", "url": "https://bn.wikipedia.org/wiki?curid=109676", "content": "ভিক্টোরিয়াস সিক্রেট (ইংরেজি: Victoria's Secret) একটি মার্কিন যুক্তরাষ্ট্র ভিত্তিক নারীদের পোশাক, ল্যানজারি, ও সৌন্দর্যবর্ধনকারী পণ্য নির্মাতা, বিপণন, ও বিক্রয় প্রতিষ্ঠান। খুচরো বিক্রি করে এমন লিমিটেড ব্র্যান্ডগুলোর মধ্যে ভিক্টোরিয়া’স সিক্রেট রাজস্বের দিক থেকে সর্ববৃহৎ। ২০০৬ সালে এটি প্রায় ৫০০ কোটি মার্কিন ডলার আয় করে, যার মধ্যে খরচ বাদ দিয়ে মোট লভ্যাংশের পরিমাণ ছিলো প্রায় ১০০ কোটি ডলার। বিভিন্ন রকমের ফ্যাশন ডিজাইনমূলক কাজের জন্যও ভিক্টোরিয়াস সিক্রেট সুপরিচিত। এর মধ্যে সবচেয়ে বেশি উল্লেখযোগ্য বার্ষিক ভিক্টোরিয়াস সিক্রেট ফ্যাশন শো। এখানে এই প্রতিষ্ঠানটির সকল পণ্যের ক্যাটালগ প্রকাশ পায়, এবং বিশ্বের নামীদামী ফ্যাশন মডেলরা পণ্যের র‌্যাম্পিং ও উপস্থাপনায় অংশ নেন।\n\n\n== ইতিহাস ==\n১৯৭৭ সালে যুক্তরাষ্ট্ররের ক্যালিফোর্নিয়ার সান ফ্রান্সিসকোতে ভিক্টোরিয়াস সিক্রেট প্রতিষ্ঠিত হয়। এর প্রতিষ্ঠাতা ছিলেন স্ট্যানফোর্ড গ্রাজুয়েট স্কুল অফ বিজনেসের প্রাক্তন ছাত্র রয় র‌্যামন্ড। তাঁর এধরনের একটি প্রতিষ্ঠান স্থাপনের কারণ ছিলো তিনি তাঁর স্ত্রীর জন্য ডিপার্টমেন্টাল স্টোর থেকে ল্যানজারি ক্রয় করতে লজ্জাবোধ করতেন। তিনি স্ট্যানফোর্ড শপিং সেন্টারে এর প্রথম বিক্রয়কেন্দ্রটি স্থাপন করেন। পরবর্তীতে তিনি ডাকে পাঠানোর সেবাসহকারে আরো তিনটি শাখাও চালু করেন। এই দোকানটি তৈরির কারণ ছিলো পুরুষের জন্য ক্রয়োপযোগী পরিবেশ তৈরি করা। এখানে ভিক্টোরীয় ধাঁচে কাঠের দেওয়ালে সকল মাপের বক্ষবন্ধনী ও প্যান্টি জোড়ায় জোড়ায় ফ্রেমে সাজানো থাকতো। এখানে পুরুষরা নিজের মানুষটির জন্য পছন্দমতো পণ্য বাছাই করতে পারতো, এবং বিক্রয়কর্মীরা মাপের ব্যাপারে তাঁদের সাহায্য করতেন। পাঁচ বছর পর, ১৯৮২ সালে রেমন্ড কোম্পানিটি দ্য লিমিটেডের কাছে বিক্রি করেন দেন। এছাড়া রেমন্ডের পরবর্তী ব্যবসা কার্যক্রম দেউলিয়াত্বের কারণে শেষ। পর এই শোকে ১৯৯৩ সালে সান ফ্রান্সিসকোর গোল্ডেন গ্রেট বিজ থেকে লাভিয়ে পড়ে রেমন্ড আত্মহত্যা করেন।\nক্রয়ের পর দ্য লিমিটেড ভিক্টোরিয়াস সিক্রেটের ঘরোয়া পরিবেশ অক্ষুণ্ন রাখে। ১৯৮০-এর দশকে যুক্তরাষ্ট্রের বিভিন্ন স্থানে ব্যাপক হারে প্রতিষ্ঠানটির শাখা ব্যপ্ত হতে থাকে। সেই সাথে তারা ল্যানজারির বাইরেও বিভিন্ন ধরনের পণ্য আনা শুরু করে। এর মধ্যে আছে, জুতা, বৈকালিক পোশাক, সুগন্ধী ইত্যাদি। এছাড়া এর ডাকে বিক্রির পরিমাণও আট গুণ বৃদ্ধি পায়। ১৯৯০-এর দশকে ভিক্টোরিয়াস সিক্রেট যুক্তরাষ্ট্রে ল্যানজারির সর্ববৃহৎ বিক্রেতা হিসেবে আবির্ভূত হয়। এবং এর বিক্রির পরিমাণ দাঁড়ায় প্রায় ১০০ কোটি ডলার। বর্তমানেও প্রতিষ্ঠানটি উত্তর আমেরিকার সর্ববৃহৎ ল্যানজারি নির্মাতা প্রতিষ্ঠান।\n১৯৯৫ সাল থেকে ভিক্টোরিয়াস সিক্রেট তাঁদের বার্ষিক ভিক্টোরিয়াস সিক্রেট ফ্যাশন শো চালু করে। এটি টেলিভিশন ব্যস্ত সময়ে প্রচারিত হতো। এই অনুষ্ঠানে প্রতিষ্ঠানটির আকর্ষণীয় সেটে ও সঙ্গীতের তালে প্রতিষ্ঠানটির বিভিন্ন ল্যানজারি পণ্যের প্রদর্শন করা হতো। এখানে মডেলরা পণ্যের মডেলিংয়ের সাথে পণ্যের সাথে সংশ্লিষ্ট বিভিন্ন রকমের ধারণা দেওয়ার চেষ্টা করতেন। এই অনুষ্ঠানটি শত শত চিত্রব্যক্তিত্ব ও বিনোদনকারীর দৃষ্টি আকর্ষণ করে, এবং প্রতি বছর অনুষ্ঠানটি আয়োজিত হতে থাকে।\n২০০৭ সালের ১০ জুলাই লিমিটেড ব্র্যান্ডস লিমিটেডের পোশাক বিক্রির চেইন শপগুলোর ৭৫% সান ক্যাপিটাল পার্টনারসের কাছে বিক্রি করে দেয়। এর মাধ্যমে প্রতিষ্ঠানটি ভিক্টোরিয়া’স সিক্রেটের ল্যানজারি স্টোর ও বাথ অ্যান্ড বডি ওয়ার্কসের দিকে তাঁর মনোযোগ বৃদ্ধি করে। কারণ এই অংশ থেকেই ২০০৬ সালের মোট লভ্যাংশের ৭২% অর্জিত হয়েছে। যুক্তরাষ্ট্রে ভিক্টোরিয়া’স সিক্রেটের প্রায় ১০০০ ল্যানজারি স্টোর ও প্রায় ১০০-এর মতো স্বায়ত্বশাসিত ভিক্টোরিয়া’স সিক্রেট বিউটি স্টোর রয়েছে। এর বেশিরভাগই বিভিন্ন শপিং মলে অবস্থিত। এগুলোতে বক্ষবন্ধনী, প্যান্টি, হোসিয়ারি, প্রসাধনী, ঘুমানোর পোশাক, এবং অন্যান্য পণ্যদ্রব্য বিক্রয় করা হয়। প্রতিষ্ঠানটি প্রতি বছর প্রায় ৪০ কোটি পণ্য ডাকযোগে বিক্রয় করে।\nবর্তমানে প্রতিষ্ঠানটি রক্ষণশীল ও মধ্যবিত্ত ক্রেতাদের মনে স্থান করে নেওয়ার চেষ্টা করছে। এবং তাঁর ল্যানজারি তৈরিতে এক্ষেত্রে প্রযোজ্য কোনো অতিরিক্ত জাকজমক ও অগোছালো স্টাইল এড়িয়ে চলছে।\nভিক্টোরিয়া’স সিক্রেট মানুষের মাঝে প্রচারণা পেতে থাকে ১৯৯০-এর দশকে। তখন থেকে প্রতিষ্ঠানটি সুপারমডেলদের পণ্যের বিজ্ঞাপন ও ফ্যাশন শোতে ব্যবহার করা শুরু করে। বিগত কয় দশক ধরে এটি বিভিন্ন জনপ্রিয় মডেল ও চিত্রব্যক্তিত্বদের এন্ডোর্সমেন্ট দিয়ে আসছে।\nপুরুষের জন্যও ভিক্টোরিয়াস সিক্রেটের বিভিন্ন রকমের পণ্য রয়েছে। যেমন: আফটার শেভ সেট ‘ভেরি সেক্সি ফর হিম’।\n\n\n== ভিক্টোরিয়াস সিক্রেট অ্যাঞ্জেলস ==\nদ্য ভিক্টোরিয়াস সিক্রেট অ্যাঞ্জেলস (The Victoria's Secret Angels) হচ্ছে প্রতিষ্ঠানটির সাথে চুক্তিবদ্ধ কিছু মডেল, যাঁদেরকে ভিক্টোরিয়া’স সিক্রেটে পণ্যের মডেলিংয়ে সবচেয়ে বেশি দেখা যায়। একই সাথে তাঁরা প্রতিষ্ঠানটির মুখপাত্রও বটে। ১৯৯৮ সালে এই অ্যাঞ্জেলদের ক্যাম্পেইন অনুষ্ঠিত হয়, যেখানে অংশ নেন টাইরা ব্যাঙ্কস, স্টেফানি সেইমুর, কারেন মাল্ডার, দানিয়েলা পেস্তোভা, ও হেলেনা ক্রিস্টেনসেন। এই অ্যাঞ্জেলরা সরাসরি র‌্যাম্পিংয়ে সর্বপ্রথম মডেলিং করেন চতুর্থ ভিক্টোরিয়া’স সিক্রেট ফ্যাশন শোতে। সেখানে বাদবাকী মডেলরা অপরিবর্তিত থাকলেও ক্রিস্টেনসেনের বদলে চান্ড্রা নর্থ|চান্ড্রা নর্থকে]] স্থান দেওয়া হয়। ২০০৭ সালের মে মাসে ভিক্টোরিয়া’স সিক্রেটে মডেল আর্দ্রিয়ানা লিমা, সেলিটা ইব্যাঙ্কস, আলেসান্দ্রো অ্যাম্ব্রোজিও, ইসাবেল গুলার্ট, এবং ক্যারোলিনা কুর্কোভা পিপল ম্যাগাজিনের বার্ষিক ‘বিশ্বের সবেচেয় সুন্দর ১০০ জন মানুষ’ (100 Most Beautiful People in the World) সংখ্যায় স্থান পান।\n২০০৭ সালের ১৩ নভেম্বর ভিক্টোরিয়া’স সিক্রেট অ্যাঞ্জলসরা প্রথম ট্রেডমার্ককৃত মডেল হিসেবে হলিউড ওয়াক অফ ফেইমে স্থান পায়। ভিক্টোরিয়া’স সিক্রেট অ্যাঞ্জেলসের মডেলরা বিশ্বের উচ্চতম পারিশ্রমিকপ্রাপ্ত মডেলদের মধ্যে পরিগণিত।\n\n\n=== বর্তমান অ্যাঞ্জেল ===\n হেইডি ক্লাম – (১৯৯৯–বর্তমান)\n আর্দ্রিয়ানা লিমা – (২০০০–বর্তমান)\n আলেসান্দ্রো অ্যাম্ব্রোজিও – (২০০৪–বর্তমান)\n মারিসা মিলার – (২০০৭–বর্তমান)\n মিরান্ডা কের – (২০০৭–বর্তমান)\n ডুটজেন কোরেস – (২০০৮–বর্তমান)\n বেহাটি প্রিন্সলু - (২০০৮-বর্তমান)\n ক্যান্ডিস সোয়ানেপোয়েল – (২০১০–বর্তমান)\n রোজি হানিংটন-হুইটনি – (২০১০–বর্তমান)\n\n\n=== প্রাক্তন অ্যাঞ্জেল ===\n হেলেনা ক্রিস্টেনসেন – (১৯৯৮-?)\n কারেন মাল্ডার – (১৯৯৮-?)\n দানিয়েলা পেস্তোভা – (১৯৯৮-?)\n স্টেফানি সেইমুর – (১৯৯৮-?)\n লিতিসিয়া কাস্তা – (?)\n টাইরা ব্যাঙ্কস – (১৯৯৮–২০০৫)\n জিযেলি বিন্ডচিন – (২০০০–২০০৭)\n ইসাবেল গুলার্ট – (২০০৫–২০০৮)\n ক্যারোলিনা কুর্কোভা – (২০০৫–২০০৮)\n সেলিটা ইব্যাঙ্কস – (২০০৫–২০০৮)\n\n\n=== ‘পিঙ্ক’ সুপারমডেল ===\nএছাড়াও ভিক্টোরিয়া সিক্রেটের ‘পিঙ্ক’ মর্যাদাধারী কিছু উঁচু শ্রেণীর সুপারমডেল রয়েছেন। তাঁরা হচ্ছেন:\n\nআলেসান্দ্রো অ্যাম্ব্রোসিও – (২০০৪–২০০৫)\nমিরান্ডা কের – (২০০৬-২০০৮)\nবেহাটি প্রিন্সলু - (২০০৮-বর্তমান)\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}