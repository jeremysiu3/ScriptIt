{"pageid": 1011635, "title": "ওমানে হিন্দুধর্ম", "url": "https://bn.wikipedia.org/wiki?curid=1011635", "content": "হিন্দুধর্ম ওমানের একটি সংখ্যালঘু সম্প্রদায়। ওমানের মোট জনসংখ্যার ৫.৫% মানুষ হিন্দু ধর্মাবলম্বী। ওমান মধ্যপ্রাচ্যের একমাত্র দেশ যেখানে স্বদেশীয় সংখ্যালঘু হিন্দু সম্প্রদায়ের মানুষ বসবাস করেন। হিন্দু মহাজন মন্দির নামক একটি সংগঠনের মাধ্যমে হিন্দুরা ওমানে একতাবদ্ধ।\n\n\n== ইতিহাস ==\nহিন্দুধর্ম প্রথম ১৫০৭ সালে ওমানে এসেছিল যখন ভারতের কচ্ছ থেকে আসা কাছি ভাষাভাষী হিন্দু সম্প্রদায়ের মানুষ মাস্কটে প্রবেশ করেন। ঊনবিংশ শতাব্দীতে ওমানে অপেক্ষাকৃত ৪,০০০ হিন্দু ছিলেন। ১৮৯৫ সালে, মাস্কটের হিন্দু কলোনিতে ইবাদিরা হামলা চালায় ও ১৯০০ সালের মধ্যে হিন্দু জনসংখ্যা ৩০০ তে কমে আসে। ওমানের স্বাধীনতাকালে অল্পসংখ্যক হিন্দুই ছিলেন। আল-ওয়ালজাত ও আল-বানিয়ানের মতো ঐতিহাসিক হিন্দু কোয়ার্টার যেখানে একসময় হিন্দুরা বসবাস করতেন সেখানে আর হিন্দুদের অধিকার নেই।\n\n\n== জনমিতি ==\nওমান মধ্যপ্রাচ্যের একমাত্র দেশ যেখানে স্বদেশীয় হিন্দু সম্প্রদায়ের মানুষ বসবাস করেন। ওমানে কমপক্ষে ১০০০ জন ভারতীয় (বেশিরভাগই হিন্দু) বসবাস করেন যাদের ওমানের নাগরিকত্ব রয়েছে। সিআইএ অনুযায়ী, ওমানে ২৫৯,৭৮০ জন হিন্দুর বসবাস যারা ওমানের মোট জনসংখ্যার ৫.৫% যাদের বেশিরভাগই অভিবাসী।\n\n\n== হিন্দু মন্দিরসমূহ ==\n\nওমানের সরকারিভাবে ঘোষিত দুটি হিন্দু মন্দির রয়েছে।\n\nমাস্কটের শিব মন্দির মধ্যপ্রাচ্যের অন্যতম প্রাচীন একটি হিন্দু মন্দির\nকৃষ্ণ মন্দির, মাস্কট\n\n\n== ওমানে বিখ্যাত হিন্দু ব্যক্তি ==\nকনকসি খিমজি - বিশ্বের একমাত্র হিন্দু শেখ\nসুরাজ কুমার (ক্রিকেটার)\n\n\n== আরও দেখুন ==\nআরব দেশগুলিতে হিন্দুধর্ম\nবিএপিএস শ্রী স্বামীনারায়ণ মন্দির, আবু ধাবি\nশ্রীনাথজি মন্দির, বাহরাইন\n\n\n== তথ্যসূত্র =="}