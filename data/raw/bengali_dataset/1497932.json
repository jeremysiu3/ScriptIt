{"pageid": 1497932, "title": "ইনস্তিতুতো সের্ভান্তেস", "url": "https://bn.wikipedia.org/wiki?curid=1497932", "content": "ইনস্তিতুতো সের্ভান্তেস (স্পেনীয়: [instiˈtuto θerˈβantes] , সের্ভান্তেস ইনস্টিটিউট ) একটি বিশ্বব্যাপী অলাভজনক সংস্থা যা ১৯৯১ সালে স্পেনীয় সরকার দ্বারা প্রতিষ্ঠিত হয়েছিল।  ডন কিহোতের লেখক এবং স্পেনীয় সাহিত্যের ইতিহাসে সম্ভবত সবচেয়ে গুরুত্বপূর্ণ ব্যক্তিত্ব মিগেল দে সের্ভান্তেসের (১৫৪৭-১৬১৬) নামানুসারে এটির নামকরণ করা হয়েছে। ইনস্তিতুতো সের্ভান্তেস বিশ্বের বৃহত্তম সংস্থা যা স্পেনীয় ভাষা ও সংস্কৃতির অধ্যয়ন এবং শিক্ষার প্রচারে অবদান রাখে৷\nএই প্রতিষ্ঠানটি বর্তমানে ৪৫টি দেশে শাখা বিস্তার করেছে এবং ৮৮টি কেন্দ্র পরিচালনা করছে যা স্পেনীয় ও হিসপানিক-আমেরিকীয় সংস্কৃতি এবং স্পেনীয় ভাষার প্রচারের জন্য নিবেদিত। ১৯৯১ সালের ২১ মার্চের আইন ৭/১৯৯১-এর ৩ নম্বর ধারা অনুযায়ী, ইনস্তিতুতো সের্ভান্তেসকে একটি সরকারি সংস্থা হিসেবে প্রতিষ্ঠা করা হয়। এই আইনে উল্লেখ করা হয়েছে যে, সংস্থার প্রধান লক্ষ্য স্পেনীয়কে দ্বিতীয় ভাষা হিসেবে সর্বজনীনভাবে শিক্ষা, অধ্যয়ন এবং ব্যবহারের জন্য উৎসাহিত করা; স্পেনীয় ভাষা শিক্ষার প্রক্রিয়াকে সহায়তা করার জন্য প্রয়োজনীয় পদ্ধতি এবং কার্যক্রমকে সমর্থন করা; এবং অ-স্পেনীয়ভাষী দেশগুলোতে স্পেনীয় ও হিসপানিক-আমেরিকীয় সংস্কৃতির উন্নয়নে অবদান রাখা।\n\n\n== তথ্যসূত্র =="}