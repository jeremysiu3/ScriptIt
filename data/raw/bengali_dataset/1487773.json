{"pageid": 1487773, "title": "ভোমরা স্থলবন্দর", "url": "https://bn.wikipedia.org/wiki?curid=1487773", "content": "ভোমরা স্থলবন্দর বাংলাদেশের একটি স্থলবন্দর। সাতক্ষীরা জেলার ভোমরা ইউনিয়নে অবস্থিত এই স্থলবন্দরটি ২০১৩ সাল চালু হয়।\n\n\n== অবস্থান ==\nবন্দরটি সাতক্ষীরা জেলার সদর উপজেলার ভোমরা ইউনিয়নের ভোমরায় অবস্থিত। ভোমরা স্থল বন্দরের বিপরীতে ভারতের উত্তর চব্বিশ পরগনা জেলায় অবস্থিত ঘোজাডাঙ্গা স্থলবন্দর রয়েছে।\nবাংলাদেশের রাজধানী ঢাকা হতে ভোমরা স্থলবন্দরের দূরত্ব প্রায় ২৮৫ কিলোমিটার (১৭৭ মাইল) এবং কলকাতার  দূরত্ব প্রায় ৬০ কিলোমিটার (৩৭ মাইল)।\n\n\n== ইতিহাস ==\nপ্রথমে ১৯৯৬ সালে জাতীয় রাজস্ব বোর্ডের আওতায় ভোমরা স্থল শুল্ক স্টেশনের কার্যক্রম চালু হয়। স্থলপথে আমদানি-রপ্তানি কার্যক্রম সহজতর করার উদ্দেশ্যে ২০০২ সালের জানুয়ারি মাসের ১২ তারিখে ভোমরা স্থলবন্দর ঘোষণা তৈরির ঘোষণা দেওয়া হয়। ২০১৩ সালের ১৯ মে থেকে স্থলবন্দরের কর্মক্ষম কার্যক্রম শুরু হয়।\nসম্প্রতি বাংলাদেশ নৌপরিবহন মন্ত্রণালয় বন্দরের অবকাঠামোগত উন্নয়নের জন্য ১১শ কোটি টাকার একটি প্রকল্প হাতে নিয়েছে। বন্দরের অবকাঠামোগত উন্নয়নের  জন্য ৬৭ একর (২,৭০,০০০ বর্গমিটার) জমি অধিগ্রহণ করা হবে।\n\n\n== কার্যক্রম ও সুবিধা ==\nবন্দর পরিচালনা ও স্থল শুল্ক কার্যক্রম পরিচালনার জন্য ভোমরা এলসি স্টেশন ও বাংলাদেশ স্থলবন্দর কর্তৃপক্ষ রয়েছে।\n\n\n== তথ্যসূত্র ==\n\n\n== বহিঃসংযোগ ==\nভোমরা স্থলবন্দর"}