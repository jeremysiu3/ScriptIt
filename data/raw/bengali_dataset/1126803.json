{"pageid": 1126803, "title": "মুকনা", "url": "https://bn.wikipedia.org/wiki?curid=1126803", "content": "মুকনা হল উত্তর-পূর্ব ভারতের মণিপুর রাজ্যের লোক কুস্তির একটি রূপ। এটি ইম্ফল, থৌবাল এবং বিষ্ণুপুরের জনপ্রিয় একটি খেলা। খেলাটি সাধারণত লাই হারাওবা উৎসবের শেষ দিনে খেলা হয় এবং এটি আনুষ্ঠানিক কার্যাবলীর একটি সহজাত অংশ।\n\n\n== ইতিহাস ==\nমেইতেই এবং পাঙ্গালদের অনুসারে এর পৌরাণিক উৎপত্তির তথ্য লেইথাল, লেখারোল এবং পুদিন এর মত পুয়া পান্ডুলিপিগুলি থেকে পাওয়া যায়। এটি মোইরাং কাংলেইরোলের উৎপত্তি বলে মনে করা হয়, যেখানে খাম্বা এবং নোংবান ছিলেন মুকনার দুই কিংবদন্তি ব্যক্তিত্ব।\n\n\n== মুকনার কৌশল ==\nবলা হয় যে মুকনায় ব্যবহৃত কৌশলগুলি পালোয়ানীর মতো মার্শাল আর্টের অন্যান্য ধরনের মতোই, যেটি কুস্তির প্রাচীন দক্ষিণ এশীয় শৈলী। এই খেলায় ‘লোউ’ এর মতো আঁকড়ে ধরার কৌশল ব্যবহার করা হয় এবং সেটি অন্যান্য কুস্তি মার্শাল আর্টেরও একটি সাধারণ দিক হিসাবে পরিচিত। 'লোউ'-এর কৌশল আয়ত্ত করার জন্য চরম শারীরিক সুস্থতা এবং দক্ষতা থাকা প্রয়োজন। কিছু পদক্ষেপ যেমন প্রতিপক্ষকে আঘাত করা বা তাদের ঘাড়, চুল, কান বা পা ধরে রাখা অনুমোদিত নয়। খেলার মূল উদ্দেশ্য হল প্রতিপক্ষের পিঠ মাটিতে স্পর্শ করানো, যাকে বলা হয় 'পিন' করা।\nপ্রতিযোগীদের তাদের ওজন শ্রেণী অনুযায়ী মুখোমুখি করানো হয়। মুকনায় প্রতিদ্বন্দ্বিতা করার সময় প্রতিযোগীদের দ্বারা ব্যবহৃত কিছু প্রাথমিক চাল হল নিতম্ব নিক্ষেপ (হিপ থ্রো) বা 'নিংগং', যেখানে প্রতিপক্ষের পায়ের গুলে মোচড় দিয়ে তাদের অসহায় করে তোলা হয়। এই পদক্ষেপটি 'লংখরু' নামেও পরিচিত। সবশেষে, আছে হাই থ্রো বা 'খুডং', যেখানে একজন প্রতিপক্ষকে উঁচু থেকে ছুঁড়ে ফেলে তার ভারসাম্য নষ্ট করা হয়।\n\n\n== ক্রীড়া ==\nপ্রতিযোগীদের কোমরে এবং কটিসন্ধিতে বেল্ট পরে। প্রতিযোগিরা একে অপরের কোমরের বেল্ট বা নিংরি ধরে থেকে খেলা শুরু করা হয়। মূল লক্ষ্য হল প্রতিপক্ষকে তাদের পিঠ দিয়ে মাটিতে স্পর্শ করানো। বিজয়ীকে বলা হয় যাত্রা। যে কোনো আঘাত করাকে ফাউল হিসেবে বিবেচনা করা হয়। যে কেউ পা ছাড়া শরীরের যে কোনো অংশ দিয়ে মাটি স্পর্শ করলে তাকে পরাজিত ঘোষণা করা হয়।\nমুকনায় অংশগ্রহণকারী প্রতিযোগিরা স্থানীয় অঞ্চলের কিছু ঐতিহ্যবাহী সরঞ্জাম এবং পোশাক পরেন। এটি প্রাথমিকভাবে একজন খেলোয়াড়ের শরীরের গুরুত্বপূর্ণ অংশগুলিকে রক্ষা করার জন্য পরা হয়। এটির নকশা পানা বা ইয়েক, অর্থাৎ কুস্তিগির যে দলে আছেন, সেটি সনাক্ত করতেও সাহায্য করে।\nএটি কাকচিং হারাওবা, চাকপা হারাওবা এবং অন্যান্যদের মধ্যে জনপ্রিয়। খেলাটি সাধারণত লাই হারাওবা উৎসবের শেষ দিনে খেলা হয় এবং এটি আনুষ্ঠানিক কার্যাবলীর একটি সহজাত অংশ।\n\n\n== আরও দেখুন ==\nআখড়া\nজব্বারের বলীখেলা\nগাট্টা গুস্তি\nইনবুয়ান\nমালাখরা\nমল্লযুদ্ধ\nপালোয়ানী\nহুয়েন ল্যাংলন\nবজ্র-মুষ্টি\n\n\n== তথ্যসূত্র ==\n\nটেমপ্লেট:Folk wrestling\nটেমপ্লেট:Indian martial arts"}