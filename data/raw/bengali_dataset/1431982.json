{"pageid": 1431982, "title": "অ্যানাবেল সাদারল্যান্ড", "url": "https://bn.wikipedia.org/wiki?curid=1431982", "content": "অ্যানাবেল জেন সাদারল্যান্ড (জন্ম ১২ অক্টোবর ২০০১) হলেন একজন অস্ট্রেলিয়ান মহিলা ক্রিকেটার যিনি জাতীয় দলে অল-রাউন্ডারের ভূমিকা পালন করেন। ঘরোয়া ক্রিকেটে তিনি মহিলা বিগ ব্যাশ লিগ প্রতিযোগিতায় মেলবোর্ন স্টার্সের হয়ে এবং মহিলা জাতীয় ক্রিকেট লিগে ভিক্টোরিয়ার হয়ে খেলেন।\n\n\n== ঘরোয়া ক্রিকেট জীবন ==\n\nতিনি ১৫ বছর বয়সে মেলবোর্ন রেনেগেডসের হয়ে অভিষেক করেছিলেন, এবং তার অভিষেকের সময় তিনি ছিলেন বিগ ব্যাশে অংশ নেওয়া সর্বকনিষ্ঠ খেলোয়াড়। তিনি অস্ট্রেলিয়ার অনূর্ধ্ব-১৫ এবং অনূর্ধ্ব-১৯ ক্রিকেট দলের হয়েও খেলেছেন। ২০১৯ সালের এপ্রিলে, ২০১৯-২০ মরশুমের আগে, ক্রিকেট অস্ট্রেলিয়া তার সঙ্গে জাতীয় পারফরম্যান্স স্কোয়াডের সাথে একটি চুক্তি করে।\n২০২২ সালের এপ্রিলে, ইংল্যান্ডে দ্য হান্ড্রেডের ২০২২ মরশুমের জন্য তাকে ওয়েলশ ফায়ার কর্তৃক কেনা হয়েছিল।\n\n\n=== মহিলাদের আইপিএল ===\n২০২৩-এ মহিলাদের আইপিএলের এর উদ্বোধনী মরশুমে, অ্যানাবেল সাদারল্যান্ডকে গুজরাট জায়ান্টস (জিজি) ৭০ লাখ মূল্যে কিনেছিল।\n\n\n== আন্তর্জাতিক ক্রিকেট ==\n২০২০ সালের জানুয়ারিতে, সাদারল্যান্ডকে ২০২০ অস্ট্রেলিয়া মহিলা ত্রি-দেশীয় সিরিজ এবং ২০২০ আইসিসি মহিলা টি-টোয়েন্টি বিশ্বকাপের জন্য অস্ট্রেলিয়ার স্কোয়াডে নেওয়া হয়েছিল। ২০২০ সালের ১ ফেব্রুয়ারি তারিখে ত্রিদেশীয় সিরিজে ইংল্যান্ডের বিপক্ষে অস্ট্রেলিয়ার হয়ে তার মহিলাদের টোয়েন্টি২০ আন্তর্জাতিকে অভিষেক হয়। ২০২০ সালের এপ্রিলে ক্রিকেট অস্ট্রেলিয়া ২০২০-২১ মরশুমের আগে সাদারল্যান্ডের সঙ্গে কেন্দ্রীয়ভাবে চুক্তি করে। তিনি ২০২০ সালের ৩ অক্টোবর অস্ট্রেলিয়ার হয়ে নিউজিল্যান্ডের বিপক্ষে তার মহিলা একদিনের আন্তর্জাতিক অভিষেক করেন।\n২০২১ সালের আগস্টে সাদারল্যান্ডকে ভারতের বিপক্ষে তাদের সিরিজের জন্য অস্ট্রেলিয়ার দলে নেওয়া হয়েছিল, যেটিতে সফরের অংশ হিসেবে দিন/রাতের টেস্ট ম্যাচ অন্তর্ভুক্ত ছিল। ২০২১ সালের ৩০ সেপ্টেম্বর সাদারল্যান্ড অস্ট্রেলিয়ার হয়ে ভারতের বিপক্ষে তার টেস্ট অভিষেক ঘটান।\n২০২২ সালের জানুয়ারীতে সাদারল্যান্ডকে মহিলাদের অ্যাশেজ প্রতিযোগিতার জন্য ইংল্যান্ডের বিরুদ্ধে তাদের সিরিজের জন্য অস্ট্রেলিয়ার স্কোয়াডে নেওয়া হয়েছিল। পরবর্তীতে একই মাসে, নিউজিল্যান্ডে ২০২২ মহিলা ক্রিকেট বিশ্বকাপের জন্য তাকে অস্ট্রেলিয়ার দলে নেওয়া হয়। ২০২২-এর মে মাসে, ইংল্যান্ডের বার্মিংহামে ২০২২ কমনওয়েলথ গেমস ক্রিকেট টুর্নামেন্টের জন্য সাদারল্যান্ডকে অস্ট্রেলিয়ার দলে নেওয়া হয়।\n২০২৩ সালের জুনে, মহিলাদের অ্যাশেজে, ইংল্যান্ডের বিপক্ষে একমাত্র টেস্টে সাদারল্যান্ড তার প্রথম টেস্ট সেঞ্চুরি করেন, প্রথম ইনিংসে ১৮৪ বলে অপরাজিত ১৩৭ রান করেন। সেঞ্চুরিটি ১৪৮ বলে, অস্ট্রেলিয়ান মহিলার জন্য দ্রুততম টেস্ট সেঞ্চুরি এবং সামগ্রিকভাবে চতুর্থ দ্রুততম সেঞ্চুরি।\n২০২৩ সালের জুলাইতে সাদারল্যান্ড প্রথম সাদা বলে তার সেঞ্চুরি করেন, আয়ারল্যান্ডের বিরুদ্ধে ৩য় ওডিআইতে অপরাজিত ১০৯ রান করেন। ২০২৪ সালের ফেব্রুয়ারিতে, সাদারল্যান্ড দশম মহিলা খেলোয়াড় হিসেবে টেস্ট ডাবল সেঞ্চুরি রেকর্ড করেন, শেষ পর্যন্ত ২১০ স্কোর করেন এবং দক্ষিণ আফ্রিকার বিপক্ষে বোলিং-এ ৫/৩০ নেন।\n\n\n== ব্যক্তিগত জীবন ==\nসাদারল্যান্ডের পিতা জেমস সাদারল্যান্ড, এককালে ক্রিকেট অস্ট্রেলিয়ার প্রধান ছিলেন। তার ভাই উইল সাদারল্যান্ড ভিক্টোরিয়া পুরুষ দলের অল-রাউন্ডার। অ্যানাবেল অস্ট্রেলীয় রুলস ফুটবলও খেলতেন। মেথোডিস্ট লেডিস কলেজ-এ তার কলেজ জীবন কেটেছে। \n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে অ্যানাবেল সাদারল্যান্ড সম্পর্কিত মিডিয়া দেখুন।\n\nইএসপিএনক্রিকইনফোতে অ্যানাবেল সাদারল্যান্ড  (ইংরেজি)\nক্রিকেটআর্কাইভে অ্যানাবেল সাদারল্যান্ড  (সদস্যতা প্রয়োজনীয়) (ইংরেজি) (আর্কাইভ)\nঅ্যানাবেল সাদারল্যান্ড, ক্রিকেট অস্ট্রেলিয়া\nকমনওয়েলথ গেমস অস্ট্রেলিয়ায় - অ্যানাবেল সাদারল্যান্ড\nবার্মিংহাম ২০২২ কমনওয়েলথ গেমস-এ অ্যানাবেল সাদারল্যান্ড"}