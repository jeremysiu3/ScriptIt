{"pageid": 1322156, "title": "এএসএম ফখরুল ইসলাম", "url": "https://bn.wikipedia.org/wiki?curid=1322156", "content": "এয়ার ভাইস মার্শাল এ এস এম ফখরুল ইসলাম ওএসপি, জিইউপি, এনডিসি, এএফডব্লিউসি, পিএসসি, জিডি (পি) একজন বাংলাদেশ বিমান বাহিনীর কর্মকর্তা এবং জাতীয় প্রতিরক্ষা কলেজের সিনিয়র ডাইরেক্ট স্টাফ। ইতিপূর্বে তিনি বঙ্গবন্ধু শেখ মুজিবুর রহমান অ্যাভিয়েশন অ্যান্ড অ্যারোস্পেস বিশ্ববিদ্যালয়ের উপাচার্য হিসেবে দায়িত্ব পালন করেন। এখানে যোগদানের আগে তিনি বঙ্গবন্ধু অ্যারোনটিক্যাল সেন্টারের কমান্ড্যান্ট ছিলেন। তিনি বিএএফ ঘাঁটি জহুরুল হক, পতেঙ্গা, চট্টগ্রামে এয়ার অফিসার কমান্ডিং (এওসি) হিসেবেও দায়িত্ব পালন করেন।\n\n\n== কর্মজীবন ==\nএ এস এম ফখরুল ইসলাম ১৯৮৫ সালে বাংলাদেশ বিমানবাহিনীতে জেনারেল ডিউটি (পাইলট) শাখায় কমিশন লাভ করেন। এয়ার কমোডর থাকাকালীন তিনি বাংলাদেশ এয়ার ফোর্স একাডেমীর (বাফা) কমান্ড্যান্ট ছিলেন। এছাড়াও তিনি এয়ার অপারেশনের পরিচালক, কল্যাণ ও অনুষ্ঠানের পরিচালক, অ্যাডমিন কোর্ডের পরিচালক, বাংলাদেশ বিমান বাহিনীর প্রভোস্ট মার্শাল এবং সশস্ত্র বাহিনী বিভাগে মহাপরিচালক (প্রশিক্ষণ) হিসেবে দায়িত্ব পালন করেন। অক্টোবর, ২০২২-এ তিনি বিএসএমআরএএইউ-এর নতুন উপাচার্য হিসেবে নিযুক্ত হয়েছেন।\n\n\n== তথ্যসূত্র =="}