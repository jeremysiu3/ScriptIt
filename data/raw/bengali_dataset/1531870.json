{"pageid": 1531870, "title": "আবু বকর আল-আজুর্রি", "url": "https://bn.wikipedia.org/wiki?curid=1531870", "content": "আবু বকর মুহাম্মদ ইবনে হুসাইন ইবনে আবদুল্লাহ আল-আজুর্রি (আরবি: أبو بكر محمد بن الحسين بن عبد الله الآجري البغدادي) ছিলেন দশম শতাব্দীর (হিজরি ৪র্থ শতাব্দী) একজন ইসলামী পণ্ডিত, মুহাদ্দিস ও গ্রন্থাকার। তিনি ইমাম আল-আজুর্রি নামে অধিক পরিচিত। তিনি ৯৭০ সালে মক্কায় মৃত্যুবরণ করেন। \n\n\n== জীবনী ==\nতিনি পশ্চিম বাগদাদের দার আল-আজুরে জন্মগ্রহণ করেন। ইরাকের তৎকালীন প্রসিদ্ধ পণ্ডিতের কাছে পড়াশোনা করার পর তিনি মক্কায় চলে আসেন এবং সেখানে শিক্ষকতা শুরু করেন। তিনি ৩০ বছর মক্কায় বসবাস করেন এবং ৯৭০/৩২০ হিজরীতে সেখানেই মৃত্যুবরণ করেন।  আল-আজুর্রি সাধারণত শাফিঈ পণ্ডিত হিসেবে পরিচিত; তবে ইবনে আবি ইয়া'লা বলেন যে, তিনি হাম্বলী মাজহাবের অনুসারী ছিলেন। \n\n\n== শিক্ষকবৃন্দ ==\nতাঁর প্রসিদ্ধ শিক্ষকবৃন্দের মধ্যে রয়েছেন:\n\nআবু মুসলিম আল-কাজি ইব্রাহিম ইবনে আব্দুল্লাহ (মৃ.: ২৯২ হিজরি)।\nআহমদ ইবনে উমর ইবনে মূসা ইবনে জানজুইহ আবুল আব্বাস আল-কাত্তান (মৃ.: ৩০৪ হিজরি)।\nআবু শুয়াইব আল-হাদ্দানি।\nখালাফ ইবনে আমর আল-আকবরি।\nআবু খলিফা ফাদল ইবনে হাব্বাব।\nমুফাদ্দাল ইবনে হাব্বাব আল-জুন্দি (মৃ.: ৩০৮ হি.)।\nহারুন ইবন ইউসুফ ইবনে জিয়াদ।\nকাসিম ইবনে যাকারিয়া আল-বাগদাদি (মৃ.: ৩০৫ হিজরি)।\nআবু বকর ইবনে আবু দাউদ আব্দুল্লাহ ইবনে সুলায়মান ইবনে আল-আশআস আস-সিজিস্তানি (মৃ.: ৩১৬ হিজরি)।\nআহমদ ইবনে ইয়াহইয়া আল-হালওয়ানি।\nআবু বকর জাফর ইবনে মুহাম্মদ ইবনে হাসান আল ফারিয়াবি (মৃ.: ৩০১ হিজরি)।\nআব্দুল্লাহ ইবনে আব্বাস আত-তিয়ালিসি\nহামিদ ইবনে শুয়াইব আল-বালখি,\nআহমদ ইবনে সাহল আল-আশনানি আল-মুকরি। \n\n\n== ছাত্রবৃন্দ ==\nঐতিহাসিক সূত্র অনুযায়ী তাঁর অনেক ছাত্র ছিলেন। তাঁদের মধ্যে রয়েছেন:\n\nআবু নুয়াঈম ইবনে আব্দুল্লাহ আল-ইসবাহানি (হিলয়াতুল আওলিয়া গ্রন্থের রচয়িতা; মৃ.: ৪০৪ হিজরি)।\nমুহাম্মদ ইবনে হুসাইন ইবনে মুফাদ্দাল আল-কাত্তান।\nআবুল হাসান আল-হাম্মামি।\nআব্দুর রহমান ইবনে উমর ইবনে নাহহাস।\nআলী ইবনে আহমদ আল-মুকরী।\nমাহমুদ ইবনে উমর আল-আকবরি।\nআবুল হুসাইন আলী ইবনে মুহাম্মদ ইবনে আব্দুল্লাহ ইবনে বিশরান।\nআবুল কাসিম আবদুল মালিক ইবন মুহাম্মদ ইবনে আব্দুল্লাহ ইবনে বিশরান আল-বাগদাদি (মৃত্যু: ৪০৩ হিজরি)।\nইমাম যাহাবি তাঁর তাজকিরাতুল হুফ্ফাজ নামক গ্রন্থে (১৩৬ পৃষ্ঠার পরে) উল্লেখ করেন যে, যখন তিনি মক্কায় অবস্থান করতেন, তাঁর কাছ থেকে বহু মানুষ মক্কায় হজের সময় হাদিস গ্রহণ করেছেন, বিশেষ করে মাগরিবী (পশ্চিমা) অঞ্চল থেকে আগতরা । \n\n\n== মর্যাদা ==\nআল-উলাইমি বলেন: তিনি বড় মাপের আলেমদের অন্তর্ভুক্ত ছিলেন এবং বহু বর্ণনা (হাদিস) শুনেছেন। তিনি বিশ্বস্ত, ফকীহ, আলেম ও সত্যবাদী ছিলেন।  \nখাতিব আল-বাগদাদি বলেন: আল-আজুর্রি ছিলেন বিশ্বস্ত, সত্যবাদী, ধার্মিক এবং তাঁর অনেক রচনা রয়েছে। \nসুযুতী বলেন: তিনি ছিলেন আমলদার আলেম, সুন্নাহের অনুসারী ও ধার্মিক ব্যক্তি। \nইবন মুফলাহ হাম্বলি বলেন: তিনি ফকীহদের মধ্যে একজন বড় আলেম ছিলেন।\nইয়াকুত হামাভি বলেছেন: তিনি ছিলেন বিশ্বস্ত, যিনি বহু গ্রন্থ রচনা করেছেন। প্রথমে বাগদাদে হাদীস বর্ণনা করেন। পরে মক্কায় চলে যান এবং সেখানেই মৃত্যুবরণ করেন। \nনাদীম বলেন: তিনি ছিলেন ফকীহ, নেককার ও সাধকদের অন্তর্ভুক্ত; মক্কায় অবস্থান করতেন। \n\n\n== দৃষ্টিভঙ্গি ==\nইতিহাসবিদদের মধ্যে তাঁর মাজহাব নিয়ে মতবিরোধ রয়েছে। কেউ বলেন, তিনি ইমাম শাফিঈর মাজহাবে ফিকহ শিখেছিলেন। এটি ইবনে খাল্লিকানের ওফায়াত ও তাবাকাত আশ-শাফিয়াহ গ্রন্থে উল্লেখ আছে।\nঅন্যদিকে কেউ বলেন যে, তিনি ইমাম আহমদ ইবনে হাম্বলের মাজহাবে ছিলেন। এটি তাবাকাত আল-হানাবিলা ও শাযারাত আদ-দাহাব গ্রন্থে পাওয়া যায়।\n\nতিনি নিজের “কিতাব আশ-শরীআহ” গ্রন্থে বলেন (পৃ. ৩০১):\"যাকে আল্লাহ্‌ কল্যাণ দিতে চান, তিনি তাকে এমন পথে পরিচালিত করেন, যে পথ আল্লাহর কিতাব (কুরআন) ও রসুলের সুন্নাহ কর্তৃক নির্দেশিত এবং সাহাবি, তাবেয়ী ও মুসলিম ইমামরা, যেমন: আওযাঈ, সুফিয়ান সাওরী, মালিক ইবনে আনাস, আহমাদ ইবন হাম্বল, কাসিম ইবনে সালাম প্রমুখ যে পথ অনুসরণ করেছেন।... যেসব মতামত বা পথকে এই বড় বড় আলেমগণ নিন্দা করেছেন, সেসব থেকে দূরে থাকা।\"তাঁর আরও বলেন (পৃষ্ঠা ৪৮৮): “তোমরা নিজেদের পূর্ববর্তী ইমামদের পথ অনুসরণ করো, তাহলে সঠিক পথে চলতে পারবে এবং আল্লাহ চাইলে পরিস্কার হেদায়াতের ওপর থাকবে।”তিনি সর্বদা বিদআতের বিরুদ্ধে ছিলেন। বিশেষ করে জিকিরের সময় সুফিদের নাচানাচি ও চিৎকার-চেঁচামেচির মতো কাজের তিনি কঠোর বিরোধিতা করতেন। তিনি তাঁর কিতাবুল আরবাঈন হাদীসান গ্রন্থে ইরবাজ ইবনে সারিয়ার হাদীসের ব্যাখ্যা করতে গিয়ে তিনি বলেন:“নবী আমাদের এমনভাবে উপদেশ দিয়েছিলেন, যাতে আমাদের অন্তর কেঁপে উঠেছিল এবং সবার চোখ অশ্রুসিক্ত হয়েছিল।\n ...তিনি বলেননি যে, আমরা চিৎকার করলাম বা চেঁচামেচি করলাম বা মাথায় মারলাম বা বুকে আঘাত করলাম কিংবা দৌড়ালাম বা নাচলাম, যেমনটি অনেক অজ্ঞ লোক বর্তমান করে থাকে। এসব কিছুই বেদাত ও গোমরাহী।” \n\n \n\n\n== মৃত্যু ==\nতিনি ৩৬০ হিজরি সালের মুহাররম মাসের প্রথম দিনে মক্কায় ইন্তেকাল করেন। \n\n\n== রচনাবলী ==\n\nবিভিন্ন ইসলামি শাস্ত্রে তিনি বহু গ্রন্থ রচনা করেছেন। তবে তার রচিত অধিকাংশ গ্রন্থই হারিয়ে গেছে। তাঁর বর্তমানে প্রচলিত কিছু গ্রন্থ হল:\n\nকিতাব আল শরিয়া 38959587\nআখলাক আল উলামা 18820407\nকিতাবুল আরবাঈন ফিল হাদিস 25461361\nআখলাক হামালাত আল কুরআন 22987732\nআখলাক আহলে কুরআন 23483970\nকিতাব আত-তাসদিক 23141885\nতাহরিম আন-নারদ, ওয়াল শারঞ্জ\nজাম্মুল লিওয়াত 33854700,\nকিতাব আল-গুরাবা 48871474 ইত্যাদি\n\n\n== তথ্যসূত্র =="}