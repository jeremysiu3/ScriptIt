{"pageid": 1001775, "title": "গুয়াতেমালা জাতীয় ফুটবল দল", "url": "https://bn.wikipedia.org/wiki?curid=1001775", "content": "গুয়াতেমালা জাতীয় ফুটবল দল (স্পেনীয়: Selección de fútbol de Guatemala) হচ্ছে আন্তর্জাতিক ফুটবলে গুয়াতেমালার প্রতিনিধিত্বকারী পুরুষদের জাতীয় দল, যার সকল কার্যক্রম গুয়াতেমালার ফুটবলের সর্বোচ্চ নিয়ন্ত্রক সংস্থা গুয়াতেমালা জাতীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৪৬ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯২১ সালের ১৪ই সেপ্টেম্বর তারিখে, গুয়াতেমালা প্রথমবারের মতো আন্তর্জাতিক খেলায় অংশগ্রহণ করেছে; গুয়াতেমালার গুয়াতেমালা সিটিতে অনুষ্ঠিত উক্ত ম্যাচে গুয়াতেমালা হন্ডুরাসকে ১০–১ গোলের ব্যবধানে পরাজিত করেছে।\n২৬,০০০ ধারণক্ষমতাবিশিষ্ট দোরোতেও গুয়ামুচ ফ্লোরেস স্টেডিয়ামে লস চাপিনেস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গুয়াতেমালার রাজধানী গুয়াতেমালা সিটিতে অবস্থিত। বর্তমানে এই দলের ম্যানেজারের দায়িত্ব পালন করছেন আমারিনি বিয়াতোরো এবং অধিনায়কের দায়িত্ব পালন করছেন আলিয়ান্সা পেত্রোলেরার গোলরক্ষক রিকার্দো হেরেস জুনিয়র।\nগুয়াতেমালা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে গুয়াতেমালা অন্যতম সফল দল, যেখানে তারা ১টি (১৯৬৭) শিরোপা জয়লাভ করেছে।\nকার্লোস রুইস, গুইয়ের্মো রামিরেস, গুস্তাবো আদোলফো কাব্রেরা, হুয়ান কার্লোস প্লাতা এবং ফ্রেদি গার্সিয়ার মতো খেলোয়াড়গণ গুয়াতেমালার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৬ সালের আগস্ট মাসে প্রকাশিত র‌্যাঙ্কিংয়ে গুয়াতেমালা তাদের ইতিহাসে সর্বোচ্চ অবস্থান (৫০তম) অর্জন করে এবং ১৯৯৫ সালের নভেম্বর মাসে প্রকাশিত র‌্যাঙ্কিংয়ে তারা ১৬৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গুয়াতেমালার সর্বোচ্চ অবস্থান হচ্ছে ৪০তম (যা তারা ১৯৭২ সালে অর্জন করেছিল) এবং সর্বনিম্ন অবস্থান হচ্ছে ১০৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (স্পেনীয়)\nফিফা-এ গুয়াতেমালা জাতীয় ফুটবল দল  ওয়েব্যাক মেশিনে আর্কাইভকৃত ২৮ ডিসেম্বর ২০১৭ তারিখে (ইংরেজি)\nকনকাকাফ-এ গুয়াতেমালা জাতীয় ফুটবল দল (ইংরেজি)"}