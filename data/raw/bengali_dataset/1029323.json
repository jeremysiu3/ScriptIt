{"pageid": 1029323, "title": "নারকেল মালায় পিতলের শিল্পকর্ম", "url": "https://bn.wikipedia.org/wiki?curid=1029323", "content": "নারকেল মালায় পিতলের শিল্পকর্ম হলো ভারতের কেরালার কারিগরদের নারকেলের খোলা ব্যবহার করে এক বিশেষ শিল্পকর্ম। নারকেল মালা সুন্দরভাবে খোদাই করে এবং পিতল দ্বারা সূচিকর্ম করে কাপ, ফুলদানি, নস্যদানি, বাদামের বাটি, পাউডার বাক্স এবং চামচ তৈরি করার নৈপুণ্য এটি। এই শিল্পে কারিগরদের দুর্দান্ত দক্ষতা প্রয়োজন কারণ খোলাটি অত্যন্ত শক্ত হয়।\n\n\n== উৎপাদন কেন্দ্র ==\nকেরালায় প্রধান উৎপাদন কেন্দ্রগুলি তিরুবনন্তপুরম এবং কালিকট জেলায় অবস্থিত। যদিও গোয়া, তামিলনাড়ু, পণ্ডিচেরী, আন্দামান এবং নিকোবর দ্বীপপুঞ্জ এবং পশ্চিমবঙ্গে নারকেল খোলার নৈপুণ্যের প্রচলন রয়েছে, তবে পিতলের সূচিকর্ম  কেবল কেরালায় দেখা যায়।\nকম্বোডিয়া, থাইল্যান্ড, ফিলিপাইন, মালদ্বীপ এবং শ্রীলঙ্কার মতো বিশ্বের অনেক দেশেই নারকেল খোলার শিল্পকলায় নৈপুণ্য প্রয়োগ করার প্রচলন রয়েছে।\n\n\n== ভৌগোলিক নির্দেশকপ্রাপ্তি ==\nহস্তশিল্প বিকাশ কমিশনার, ভারত সরকারের বস্ত্র মন্ত্রকের দায়েরকৃত একটি আবেদন অনুসারে, নারকেল মালা দিয়ে তৈরি জিনিসপত্রের \"কেরালায় নারকেল মালায় পিতলের শিল্পকর্ম\" কে ভৌগোলিক নির্দেশক (নিবন্ধকরণ এবং সুরক্ষা) আইন, ১৯৯৯ এর ১৩(১) অনুচ্ছেদের ২০ শ্রেণিতে নিবন্ধীকরণ করা হয়েছে, যা ৩০ নভেম্বর ২০১৫ থেকে কার্যকর হয়েছে।\n\n\n== তথ্যসূত্র =="}