{"pageid": 1174174, "title": "পশ্চিম ভারত রাজ্য এজেন্সি", "url": "https://bn.wikipedia.org/wiki?curid=1174174", "content": "পশ্চিম ভারত রাজ্য এজেন্সি ছিল ব্রিটিশ ভারতের একটি অন্যতম এজেন্সি। এই সংস্থাটি  মন্টেগু চেমসফোর্ড রিপোর্ট বাস্তবায়নের অংশ হিসাবে ১৯২৪ সালের ১০ অক্টোবর সাংবিধানিক সংস্কারের মাধ্যমে গঠিত হয়েছিল। এটি তৎকালীন কাথিয়াওয়ার, কচ্ছ (কেবল কচ্ছ রাজ্য অন্তর্গত ছিল) এবং পালনপুর এজেন্সিগুলির অধীনে থাকা অঞ্চলগুলোকে একত্রিত করে গঠিত হয়েছিল। \n১৯২৪ থেকে ১৯৪৪ সালের মধ্যবর্তী বিভিন্ন সময়ে ৪৩৫টি দেশীয় রাজ্য এই সংস্থার অন্তর্ভুক্ত ছিল। কিন্তু এর মধ্যে মাত্র আঠারোটি ছিল স্যালুট রাজ্য। এর অন্তর্ভূক্ত অঞ্চলটি প্রায় বর্তমান ভারতের গুজরাট রাজ্যের অনুরূপ। প্রায় ১৬৩টি তালুক এবং করদ রাজ্য বা এস্টেট এই সংস্থার অন্তর্ভুক্ত ছিল। এগুলোর বেশিরভাগই ছিল বেশ ক্ষুদ্র। কোনওটিই শহর বা কয়েকটি গ্রামের চেয়ে বড় ছিল না।\n\n\n== এজেন্সিসমূহ ==\nপশ্চিম ভারত রাজ্য এজেন্সির বিভাগগুলো ছিল :\n\nপূর্ব কাথিয়াওয়ার এজেন্সি (১৯২৬ সাল থেকে)\nসবর কাঁথা এজেন্সি (১৯৪৩ সালের ১ সেপ্টেম্বরে পূর্ব কাথিয়াওয়ার এজেন্সির সাথে একীভূত)\nবনাস কাঁথা এজেন্সি (সাবেক পালনপুর এজেন্সি) এবং মহীকাণ্ঠা এজেন্সি ১৯৩৩ সালে একীভূত হয়ে সবরকাঁথা এজেন্সি গঠন করে। তবে দান্তা ও পালনপুর রাজ্য রাজপুতানা এজেন্সিতে চলে যায়।\nপশ্চিম কাথিয়াওয়ার এজেন্সি (১৯২৬ সাল থেকে)\n\n\n== ইতিহাস ==\nরাজকোট শহর এই নতুন সংস্থার সদর দপ্তর হয়ে ওঠে এবং সিসি ওয়াটসন এই এজেন্সিতে ব্রিটিশ ভারতের গভর্নর জেনারেলের (এজিজি) প্রথম এজেন্ট হন। এর সীমানা ১৯৩৩ এবং ১৯৪৩ সালে দুবার সংশোধন করা হয়েছিল। ১৯৪৪ সালের ৫ নভেম্বরে এটি বৃহত্তর বরোদা, পশ্চিম ভারত এবং গুজরাট স্টেট এজেন্সি গঠনের জন্য বরোদা এবং গুজরাট স্টেট এজেন্সির সাথে একীভূত হয়।\n১৯২৪ সালে পালানপুর এজেন্সি পশ্চিম ভারত রাজ্য এজেন্সিতে একীভূত হয় এবং এর উ[প্র ভারত সরকারের রাজনৈতিক নিয়ন্ত্রণে রাখা হয়। ১৯২৫ সালে পালনপুর এজেন্সির নাম পরিবর্তন করে বনাস কাঁথা এজেন্সি করা হয়। ১৯৩৩ সালে পালানপুর রাজ্য রাজপুতানা এজেন্সিতে স্থানান্তরিত হয়। এছাড়াও ১৯৩৩ সালে দান্তা ছাড়া  মহীকাণ্ঠা এজেন্সি রাজ্যগুলো এই সংস্থার অন্তর্ভুক্ত হয়। \n১৯৪১ সালে এই সংস্থার আওতাভুক্ত এলাকা ছিল ৩৯,৬৮৮ বর্গমাইল (১,০২,৮০০ বর্গকিলোমিটার)  এবং জনসংখ্যা ছিল ৫২,২০,০১১।\n\n\n== প্রধান কর্মকর্তাগণ ==\n\n\n=== পশ্চিম ভারত রাজ্যস এজেন্সির এজেন্টগণ ===\n১০ অক্টোবর ১৯২৪ - ১৫ জুলাই ১৯২৬ চার্লস কানিংহাম ওয়াটসন (১ম বার) (জন্ম ১৮৭৪ - মৃত্যু ১৯৩৪)\n১৬ জুলাই ১৯২৬ - নভেম্বর ১৯২৬ এডি ম্যাকফারসন (ভারপ্রাপ্ত)\n২১ নভেম্বর ১৯২৬ - ১৭ অক্টোবর ১৯২৭ স্যার চার্লস ওয়াটসন (২য় বার) )\n১৮ অক্টোবর ১৯২৭ - ১৮ মে ১৯২৮ এডওয়ার্ড হার্বার্ট কেলি (১ম বার) (জন্ম ১৮৭৩ - মৃত্যু ১৯..) (২২ এপ্রিল ১৯২৮ পর্যন্ত ভারপ্রাপ্ত)\n১৯ মে ১৯২৮ - এপ্রিল ১৯২৯ এইচএস স্ট্রং (ভারপ্রাপ্ত)\n৩ এপ্রিল ১৯২৯ - ২৩ অক্টোবর ১৯২৯ টেরেন্স হামফ্রে কিজ (ভারপ্রাপ্ত)\n২৪ অক্টোবর ১৯২৯ - আগস্ট ১৯৩১ এডওয়ার্ড হার্বার্ট কেলি (২য় বার) )\n১৫ আগস্ট ১৯৩১ - আগস্ট ১৯৩২ এএইচই মস (ভারপ্রাপ্ত)\n১৭ আগস্ট ১৯৩২ - ২৬ মে ১৯৩৩ জে. কোর্টেনে ল্যাটিমার (১৬ ফেব্রুয়ারী ১৯৩৩ পর্যন্ত ভারপ্রাপ্ত)\n২৭ মে ১৯৩৩ - ১৩ অক্টোবর ১৯৩৩ জেসি টেট (ভারপ্রাপ্ত)\n১৪ অক্টোবর ১৯৩৩ - ৫ জুন ১৯৩৬ কোর্টে ল্যাটিমার (১ম বার) (জন্ম ১৮৮০ - মৃত্যু ১৯৪৪)\n৬ জুন ১৯৩৬ - ১ এপ্রিল ১৯৩৭ জে. ডি লা হে গর্ডন (ভারপ্রাপ্ত)\n১ নভেম্বর ১৯৩৬ - ৩১ মার্চ ১৯৩৭ স্যার কোর্টেনে ল্যাটিমার (২য় বার) )\n\n\n=== পশ্চিম ভারত রাজ্যস এজেন্সির রেসিডেন্টগণ ===\n১ এপ্রিল ১৯৩৭ - ১০ অক্টোবর ১৯৩৭ স্যার কোর্টেনে ল্যাটিমার (এসএ) )\n১১ অক্টোবর ১৯৩৭ - ৩১ জানুয়ারী ১৯৪১ এডমন্ড কারি গিবসন (১ম বার) (জন্ম ১৮৮৬ - মৃত্যু ১৯..) (১৬ মে ১৯৩৯ পর্যন্ত ভারপ্রাপ্ত)\n১ ফেব্রুয়ারি ১৯৪১ - ১৪ মার্চ ১৯৪১ জিবি উইলিয়ামস (ভারপ্রাপ্ত)\n১৫ মার্চ ১৯৪১ - ৩ এপ্রিল ১৯৪২ এমসি সিনক্লেয়ার (ভারপ্রাপ্ত)\n৪ এপ্রিল ১৯৪২ - ১৪ এপ্রিল ১৯৪২ আর ডাব্লিউ পার্কেস (ভারপ্রাপ্ত)\nএপ্রিল ১৯৪২ - নভেম্বর ১৯৪২ এডমন্ড কারি গিবসন (২য় বার) )\n২ নভেম্বর ১৯৪২ - ৫ সেপ্টেম্বর ১৯৪৪ ফিলিপ গেইসফোর্ড (৩ জানুয়ারী ১৯৪৪ পর্যন্ত ভারপ্রাপ্ত)\n৬ সেপ্টেম্বর ১৯৪৪ - ৫ নভেম্বর ১৯৪৪ সিরিল পার্সি হ্যানকক \n\n\n== আরো দেখুন ==\nসুরাট এজেন্সি\n\n\n== তথ্যসূত্র =="}