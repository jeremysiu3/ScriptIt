{"pageid": 1532977, "title": "কোটো গাদাং এর নুরুল ঈমান মসজিদ", "url": "https://bn.wikipedia.org/wiki?curid=1532977", "content": "কোটো গাদাংয়ের নুরুল ইমান মসজিদ বা তাপি কোটো গাদাং মসজিদ ইন্দোনেশিয়ার অন্যতম প্রাচীন মসজিদ। এটি কোটো গাদাং নগরীতে, আগাম, পশ্চিম সুমাত্রাতে অবস্থিত। এই মসজিদটি কোটো গাদাং এলাকায় সবচেয়ে বড় মসজিদ।\n১৮৫৬ সালে প্রতিষ্ঠার পর থেকে মসজিদটি বহুবার সংস্কার ও পরিবর্তনের মধ্য দিয়ে গেছে। প্রাথমিক মসজিদটি পুরাতন জামিক মসজিদ নামে পরিচিত ছিল এবং মিনাঙ্কাবাউদের ঐতিহ্যিক স্থাপত্যশৈলীতে নির্মিত হয়েছিল। এর ছাদ ছিল শঙ্কু আকৃতির ছিল। কিন্তু ১৯২৬ সালের ভূমিকম্পে মসজিদটি ভেঙে পড়ে।\nভূমিকম্পের কয়েক মাস পর মিনাঙ্কাবাউদের প্রতিনিধিত্বকারী ফোকসরাদের সদস্য ইয়াহিয়া দাতুক কায়োর উদ্যোগে নতুন মসজিদ নির্মাণ শুরু হয় এবং ৫ ফেব্রুয়ারি ১৯৩২ তারিখে এটি উদ্বোধন করা হয়। ইয়াজিদ রাজো মাঙ্কুতোর নকশায় নির্মিত এই মসজিদটি আগের চেয়ে সম্পূর্ণ ভিন্নরূপে নির্মিত হয়। কিন্তু ২০০৭ সালের ভূমিকম্পে এটি পুনরায় ধ্বংস হয়ে যায়। এরপর মসজিদটি পূর্বের নকশা অনুসারে পুনর্নির্মাণ করা হয়।\n\n\n== পুরাতন ভবন ==\n\nপুরাতন জামিক মসজিদ ১৮৫৬ সালে নির্মিত হয়। কাঠ দিয়ে তৈরি মিনাঙ্কাবাউ স্থাপত্যশৈলীর এই ভবনটির আয়তন ছিল ২০ × ২০ মিটার। ছাদের উপরে একটি মিনারও ছিল। ছাদে গম্বুজ ছিল না, বরং মিনাঙ্কাবাউ শৈলীর অনেকগুলো 'গোঁজোং' ছাদ ছিল। মাঝখানের একটি বড় 'গোঁজোং'-এর চারপাশে ছিল আটটি ছোট 'গোঁজোং'।\n২৮ জুন ১৯২৬ সালে ৭.৬ মাত্রার ভূমিকম্প পাদাংপাঞ্জাং অঞ্চলে আঘাত হানে এবং মসজিদের দেয়ালে ফাটল ধরে। কিছু দেয়াল ধসে পড়ে এবং বাকিগুলোতেও ফাটল দেখা যায়। এই ঝুঁকির কারণে অবশেষে মসজিদটি ভেঙে ফেলার সিদ্ধান্ত নেওয়া হয়। ১৮ জুলাই ১৯২৬ তারিখে স্থানীয় গণ্যমান্য ব্যক্তিদের এক বৈঠকে ইয়াহিয়া দাতুক কায়োর নেতৃত্বে একটি কমিটি গঠন করে নতুন মসজিদ নির্মাণের সিদ্ধান্ত নেওয়া হয়।\n\n\n== আরও দেখুন ==\nইন্দোনেশিয়ার মসজিদের তালিকা\n\n\n== তথ্যসূত্র ==\nপাদটীকা\n\nতালিকা"}