{"pageid": 1034589, "title": "হাবি পুয়াদো", "url": "https://bn.wikipedia.org/wiki?curid=1034589", "content": "হাবিয়ের পুয়াদো দিয়াস (স্পেনীয়: Javi Puado; জন্ম: ২৫ মে ১৯৯৮; হাবি পুয়াদো নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব এস্পানিওল এবং কাতালুনিয়া জাতীয় দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে দ্বিতীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলে থাকেন।\nস্পেনীয় ফুটবল ক্লাব বার্সেলোনার যুব পর্যায়ের হয়ে খেলার মাধ্যমে পুয়াদো ফুটবল জগতে প্রবেশ করেছেন এবং পরবর্তীকালে কোর্নেয়া এবং এস্পানিওলের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, স্পেনীয় ক্লাব এস্পানিওল বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; এস্পানিওল বি-এর হয়ে তিনি ৩ ম্যাচে ১টি গোল করেছেন। অতঃপর ২০১৮–১৯ মৌসুমে তিনি এস্পানিওলের মূল দলে যোগদান করেছেন। মাঝে তিনি রিয়াল সারাগোসার হয়ে খেলেছেন।\n২০১৬ সালে, পুয়াদো স্পেন অনূর্ধ্ব-২০ দলের হয়ে স্পেনের বয়সভিত্তিক পর্যায়ে অভিষেক করেছিলেন। তিনি ২০১৯ সালে কাতালুনিয়ার হয়ে আন্তর্জাতিক পর্যায়ে অভিষেক করেছেন; কাতালুনিয়ার জার্সি গায়ে তিনি এপর্যন্ত ১টি ম্যাচে অংশগ্রহণ করেছেন।\n\n\n== প্রারম্ভিক জীবন ==\nহাবিয়ের পুয়াদো দিয়াস ১৯৯৮ সালের ২৫শে মে তারিখে স্পেনের বার্সেলোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপুয়াদো স্পেন অনূর্ধ্ব-২০ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন। তিনি ২০২১ সালের ২৪শে মার্চ তারিখে স্লোভেনিয়া অনূর্ধ্ব-২১ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে হাবি পুয়াদো  (ইংরেজি)  \nসকারবেসে হাবি পুয়াদো (ইংরেজি) \nবিডিফুটবলে হাবি পুয়াদো  (ইংরেজি)  \nওয়ার্ল্ডফুটবল.নেটে হাবি পুয়াদো (ইংরেজি) \nইএসপিএন এফসিতে হাবি পুয়াদো (ইংরেজি)"}