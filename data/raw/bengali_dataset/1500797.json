{"pageid": 1500797, "title": "আলা হামিশ আস-সিরাহ", "url": "https://bn.wikipedia.org/wiki?curid=1500797", "content": "আলা হামিশ আস-সিরাহ (আক্ষ. 'জীবনবৃত্তান্তের পাশে') প্রখ্যাত মিশরীয় সাহিত্যিক তাহা হুসেইন রচিত একটি গ্রন্থ, যা ইসলামের নবী মুহাম্মাদের জীবনী সহজ ও সরল ভাষায় বর্ণনা করে। লেখক গ্রন্থটির ভূমিকায় উল্লেখ করেছেন যে, তিনি এতে সীরাতের প্রচলিত গ্রন্থসমূহের বাইরে নতুন কিছু উপস্থাপন করেননি; বরং সীরাত পাঠের সময় তার মনে উদিত কিছু ভাবনা সহজ-সরল ভাষায় তুলে ধরেছেন। গ্রন্থটি ১৯৩৩ সালে প্রথম প্রকাশিত হয়, এবং পরবর্তীতে বিভিন্ন প্রকাশনা সংস্থা থেকে পুনর্মুদ্রিত হয়েছে। এছাড়াও ১৯৭৮ সালে গ্রন্থটি অবলম্বনে একটি টিভি সিরিজও নির্মিত হয়েছে।\n\n\n== ভূমিকা আলোচনা ==\nলেখক বইটির বিস্তৃত একটি ভূমিকা লিখে বইটি লেখার কারণ ও বইটির সারাংশ সম্পর্কে ধারণা দেওয়ার চেষ্টা করেছেন।\n\n\n== বিষয়বস্তু ==\nগ্রন্থটি প্রকাশের পরপরই আরব বিশ্বে সারা ফেলেছিলো। বইটি মোটাদাগে তিনটি অংশে বিভক্ত করা যায়।\nপ্রথম অংশ: আবদুল মুত্তালিবের স্বপ্নে জমজম কূপ খননের নির্দেশনা পাওয়া এবং কুরাইশদের প্রতিক্রিয়া বর্ণিত হয়েছে।\nদ্বিতীয় অংশ: রোমান সম্রাটের অত্যাচার থেকে পলায়ন করা খ্রিস্টান ও ইহুদি সন্ন্যাসীদের গল্প, নবীজীর সঙ্গে খাদিজা বিনতে খুয়াইলিদের সাথে বিবাহ, কাবা পুনর্নির্মাণ এবং হাজরে আসওয়াদ স্থাপনে গোত্রসমূহের বিবাদ এবং নবীজীর দ্বারা তার সমাধানের বিবরণ রয়েছে।\nতৃতীয় অংশ: আবু জাহলের ষড়যন্ত্র, ওহী প্রাপ্তির পর খাদিজার সাথে ওয়ারাকা ইবনে নওফেলের আলোচনা, সাহাবী মুসআব ইবনে উমায়েরের ইসলাম গ্রহণ এবং উহুদ যুদ্ধে তার ভূমিকা, এবং জয়েদ ইবনে হারিসার মতো সাহাবীদের কাহিনী অন্তর্ভুক্ত রয়েছে।\n\n\n== তথ্যসূত্র ==\n\n\n== বহিঃসংযোগ ==\nইউটিউবে সম্পূর্ণ অডিও বই"}