{"pageid": 1442481, "title": "ট্যাবু টুয়েসডে (২০০৪)", "url": "https://bn.wikipedia.org/wiki?curid=1442481", "content": "ট্যাবু টুয়েসডে একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র-এর জন্য প্রযোজনা করেছে। এটি ট্যাবু টুয়েসডে/সাইবার সানডে কালানুক্রমিকের অধীনে প্রচারিত প্রথম অনুষ্ঠান ছিল। এই অনুষ্ঠানটি ২০০৪ সালের ১৯শে অক্টোবর তারিখে মার্কিন যুক্তরাষ্ট্রের উইসকনসিনের মিলওয়াউকির ব্র্যাডলি সেন্টারে অনুষ্ঠিত হয়েছে; যা ২০০২ সালের নো ওয়ে আউটের পর এই মাঠে ডাব্লিউডাব্লিউইর প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট নয়টি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে র‍্যান্ডি অরটন স্টিল কেজ ম্যাচে রিক ফ্লেয়ারকে পরাজিত করেছে। অন্যান্য শীর্ষস্থানীয় ম্যাচে, ট্রিপল এইচ ডাব্লিউডাব্লিউই ওয়ার্ল্ড হেভিওয়েট চ্যাম্পিয়নশিপের জন্য আয়োজিত একক ম্যাচে শন মাইকেলসকে এবং ডাব্লিউডাব্লিউই ওয়ার্ল্ড ট্যাগ টিম চ্যাম্পিয়নশিপ ম্যাচে এজ ও ক্রিস বেনোয়া লা রেজিস্টেন্সকে সাবমিশনের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র-এ ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র-এ প্রদর্শন করা হয়েছে।\n\n\n== পটভূমি ==\n২০০৪ সালে, ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) ট্যাবু টুয়েসডে নামে একটি প্রতি-দর্শনে-পরিশোধ (পিপিভি) অনুষ্ঠানের সময় নির্ধারণ করেছিল, যা উক্ত বছরের ১৯শে অক্টোবর আয়োজনের জন্য নির্ধারণ করা হয়েছিল। এর মাধ্যমে এটি ১৯৯১ সালের দিস টুয়েসডে ইন টেক্সাসের পর মঙ্গলবারে অনুষ্ঠিত ডাব্লিউডাব্লিউইর প্রথম নিয়মিত-নির্ধারিত প্রতি-দর্শনে-পরিশোধ অনুষ্ঠান, ১৯৯৪ সালের সার্ভাইভার সিরিজের পর রবিবার ছাড়া আয়োজিত প্রথম নিয়মিত-নির্ধারিত প্রতি-দর্শনে-পরিশোধ অনুষ্ঠান এবং ১৯৯৬ সালের ইন ইয়র হাউজ ৮: বিওয়ার অব ডগের পর রবিবার ছাড়া আয়োজিত যেকোনো ধরনের প্রথম প্রতি-দর্শনে-পরিশোধ অনুষ্ঠান ছিল। শুরুর দিকে এই অনুষ্ঠানটি শুধুমাত্র র ব্র্যান্ডের কুস্তিগিরদের একচেটিয়াভাবে প্রতি-দর্শনে-পরিশোধ হিসেবে আয়োজন করা হতো।\nএই অনুষ্ঠানের নামকরণটি কেবল তার সময়সূচীর দিনকেই ইঙ্গিত করে না, এর অনন্য একটি বৈশিষ্ট্যও রয়েছে। সর্বাধিক স্বতন্ত্র বৈশিষ্ট্যটি ছিল ভক্তরা তাদের ব্যক্তিগত কম্পিউটার এবং মোবাইল ফোনের মাধ্যমে বার্তা ব্যবহার করে প্রতিটি ম্যাচের শর্তাধীন বিষয় নির্ধারণ করতে পারতেন। ভোটদান কার্যক্রমটি সাধারণত র-এর একটি পর্বের মাঝামাঝি সময় থেকে শুরু হয়ে প্রতি-দর্শনে-পরিশোধ অনুষ্ঠানটি চলাকালীন (প্রায়ই ম্যাচ শুরু হওয়ার আগ মুহুর্তে) শেষ হয়েছিল। এই কারণে অনুষ্ঠানটিকে \"মিথষ্ক্রিয় প্রতি-দর্শনে-পরিশোধ\" হিসেবে অভিহিত হয়ে থাকে। প্রথম চারটি অনুষ্ঠানের জন্য, ডাব্লিউডাব্লিউই.কমের মাধ্যমে অনলাইনে ভোটদান করা হয়েছিল এবং প্রতি-দর্শনে-পরিশোধের আনুষ্ঠানিক ট্যাগলাইনটি ছিল \"লগ অন. টেক ওভার\"।\n২০০৪ সালের এই অনুষ্ঠানটি ট্যাবু টুয়েসডে/সাইবার সানডে কালানুক্রমিকের প্রথম অনুষ্ঠান ছিল, যা ১৯শে অক্টোবর তারিখে মার্কিন যুক্তরাষ্ট্রের উইসকনসিনের মিলওয়াউকির ব্র্যাডলি সেন্টারে আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}