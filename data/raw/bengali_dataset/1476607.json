{"pageid": 1476607, "title": "জাওয়াদুল হক", "url": "https://bn.wikipedia.org/wiki?curid=1476607", "content": "জাওয়াদুল হক (জন্ম: ১৬ নভেম্বর ১৯৬১) একজন বাংলাদেশী চিকিৎসক। তিনি রাজশাহী মেডিকেল কলেজের কমিউনিটি মেডিসিন বিভাগের অবসরপ্রাপ্ত অধ্যাপক এবং রাজশাহী মেডিকেল বিশ্ববিদ্যালয়ের তৃতীয় উপাচার্য।\n\n\n== জন্ম ==\nতিনি চাঁপাইনবাবগঞ্জ শহরের রাজারামপুরে ১৯৬১ সালের ১৬ নভেম্বর জন্মগ্রহণ করেন।\n\n\n== কর্মজীবন ==\nজাওয়াদুল হক ১৯৮৬ থেকে ১৯৯৩ সাল পর্যন্ত দেশের বিভিন্ন উপজেলা স্বাস্থ্য কমপ্লেক্সে মেডিকেল অফিসার হিসেবে দায়িত্ব পালন করেন। তিনি রংপুর মেডিকেল কলেজের কমিউনিটি মেডিসিন বিভাগে ১৯৯৩ সালে প্রভাষক হিসেবে শিক্ষকতা শুরু করেন। তিনি রাজশাহী মেডিকেল কলেজের কমিউনিটি মেডিসিন বিভাগের অধ্যাপক ও বিভাগীয় প্রধান ছিলেন। ২০২০ সালের ১৫ নভেম্বর তিনি সরকারি চাকরি থেকে অবসর গ্রহণ করেন। রাজশাহীর ইসলামী ব্যাংক মেডিকেল কলেজের উপাধ্যক্ষ হিসেবেও তিনি কিছুদিন দায়িত্ব পালন করেছেন।\nতিনি রাজশাহী মেডিকেল বিশ্ববিদ্যালয়ের সিন্ডিকেট সদস্য, প্রিভেন্টিভ ও সোশ্যাল মেডিসিন অনুষদের প্রতিষ্ঠাতা ডিন, নিয়োগ কমিটির সদস্য, সংবিধি কমিটি ও ক্রয় কমিটির আহ্বায়ক হিসেবে দায়িত্ব পালন করেন। এছাড়া তিনি কলেজ পরিদর্শক এবং পরীক্ষা নিয়ন্ত্রকের অতিরিক্ত দায়িত্ব পালন করেছেন।\nজাওয়াদুল হক ২০২৪ সালের ৯ সেপ্টেম্বর রাজশাহী মেডিকেল বিশ্ববিদ্যালয়ের উপাচার্য নিযুক্ত হন এবং ১০ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}