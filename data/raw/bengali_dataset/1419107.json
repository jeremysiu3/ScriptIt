{"pageid": 1419107, "title": "প্রসূন বন্দ্যোপাধ্যায়", "url": "https://bn.wikipedia.org/wiki?curid=1419107", "content": "প্রসূন বন্দ্যোপাধ্যায় বা প্রসূন ব্যানার্জী হলেন একজন ভারতীয় প্রাক্তন পেশাদার ফুটবলার এবং রাজনীতিবিদ যিনি হাওড়া থেকে লোকসভার সাংসদ হিসেবে দায়িত্ব পালন করছেন। তিনি একজন অর্জুন পুরস্কার বিজয়ী (১৯৭৯)। এছাড়াও প্রদীপ কুমার ব্যানার্জির ছোট ভাই প্রসূন আন্তর্জাতিক টুর্নামেন্টে ভারতের জাতীয় ফুটবল দলের অধিনায়ক ছিলেন।\n\n\n== খেলোয়াড়ী জীবন ==\nতিনি ভারতের অনূর্ধ্ব-২০ দলের সহ-অধিনায়ক ছিলেন যেটি থাইল্যান্ডে ১৯৭৪ এএফসি যুব চ্যাম্পিয়নশিপ শিরোপা জিতেছিল।\nব্যানার্জি তার ক্লাব ফুটবল ক্যারিয়ার শুরু করেন কলকাতা ফুটবল লিগ ক্লাব কিদারপুরের সাথে।  তিনি আরিয়ানদের হয়েও খেলেছেন। সেন্ট্রাল ডিফেন্সিভ মিডফিল্ডার হিসেবে মোহনবাগানের সর্বকালের সেরা একাদশ দলে অন্তর্ভুক্ত হন। তিনি এশিয়ান অল-স্টার একাদশের হয়ে খেলা দ্বিতীয় ভারতীয় ছিলেন। তিনি এশিয়ান অল-স্টার একাদশের হয়ে ব্রাজিলের বিপক্ষে দুটি ম্যাচ খেলেছেন এবং জিকো, এডার, ফ্যালকাও, সক্রেটিস এবং অন্যান্যদের বিপক্ষে খেলেছেন। তিনি ১০০টি ফুটবল ম্যাচে ভারতের প্রতিনিধিত্ব করার জন্য লিমকা বুক অব রেকর্ডে অন্তর্ভুক্ত হন।\n\n\n== প্রারম্ভিক জীবন ==\nপ্রসূন বিংশ শতাব্দীর ভারতের খেলোয়াড় এবং প্রাক্তন জাতীয় কোচ প্রদীপ কুমার ব্যানার্জির ছোট ভাই। তিনি কলকাতা বিশ্ববিদ্যালয়ের থেকে স্নাতক পাশ করেন।\n\n\n== রাজনীতি কর্মজীবন ==\n২০১৩ সালে, তিনি তৃণমূল কংগ্রেসের টিকিটে হাওড়া সদর সংসদীয় আসনের উপনির্বাচনে জয়লাভ করেন এবং এইভাবে ভারতের (লোকসভা) সংসদ সদস্য হওয়া প্রথম পেশাদার ফুটবলার হয়ে ওঠেন। তিনি তার প্রতিপক্ষ, বামফ্রন্টের শ্রীদীপ ভট্টাচার্যকে ২৭,০০০ ভোটের বেশি ভোটে পরাজিত করে আসনটি জিতেছিলেন। তিনি ২০১৪ সালে ১৬ তম লোকসভায় পুনরায় নির্বাচিত হন। \n\n\n== বিতর্ক ==\n২০১৫ সালে কলকাতার এক ট্রাফিক কনস্টেবলকে চড় মারার অভিযোগ ওঠে মমতা বন্দ্যোপাধ্যায়ের বিরুদ্ধে।  জানা গিয়েছে, মমতা বন্দ্যোপাধ্যায়ের গাড়ি 'নো ইউ-টার্ন' বিধি লঙ্ঘন করায় গাড়ি থামান তারাগতি বিশ্বাস নামে ওই কনস্টেবল।\n\n\n== ক্যারিয়ার পরিসংখ্যান ==\n\n\n=== ভারত জাতীয় দল ===\nঅভিষেক: ২৬ জুলাই ১৯৭৪ বনাম মালয়েশিয়া, কুয়ালালামপুরে মারদেকা কাপে (গৌতম সরকারের বদলি হিসেবে মাঠে নামেন প্রসূন বন্দ্যোপাধ্যায়)।\nম্যাচের সংখ্যা – ৪৯টি\nঅধিনায়ক হিসেবে খেলা ম্যাচের সংখ্যা – ৫টি\nগোল করেন - ৩টি\n\n\n=== আন্তর্জাতিক টুর্নামেন্ট ===\nএশিয়ান গেমস – ১৯৭৪, ১৯৭৮, ১৯৮২\nমারদেকা কাপ (কুয়ালালামপুর) – ১৯৭৪, ১৯৮১, ১৯৮২\nপ্রাক অলিম্পিক – ১৯৮০ (অধিনায়ক)\nনেহেরু কাপ - ১৯৮২\nকিংস কাপ (ব্যাংকক) – ১৯৭৭, ১৯৮১\nপ্রেসিডেন্টস কাপ (সিউল) – ১৯৮২\nআগা খান গোল্ডকাপ (ঢাকা)- ১৯৭৭\n\n\n=== অন্যান্য অর্জন ===\nপ্রসূন বন্দ্যোপাধ্যায় সাব্বির আলীর সাথে ভারতীয় যুব দলের যুগ্ম অধিনায়ক ছিলেন, যা ব্যাংককে এশিয়ান যুব ফুটবল টুর্নামেন্টে ইরানের সাথে যুগ্ম চ্যাম্পিয়ন হয়েছিল।\n\n\n=== বাংলা ===\nসন্তোষ ট্রফি- ১৯৭৪, ১৯৭৫, ১৯৭৬, ১৯৭৭, ১৯৭৮, ১৯৭৯ (অধিনায়ক), ১৯৮২\nগোল করেন - ৩টি\nচ্যাম্পিয়নশিপ জয়ী - ১৯৭৫, ১৯৭৬, ১৯৭৭, ১৯৭৮, ১৯৭৯ (অধিনায়ক) এবং ১৯৮২ (যৌথ) - ৬ বার\n\n\n=== ক্লাবসমূহ ===\nমোহনবাগান – ১৯৭৪, ১৯৭৫, ১৯৭৬, ১৯৭৭, ১৯৭৮ (অধিনায়ক), ১৯৭৯, ১৯৮০, ১৯৮২, ১৯৮৩।\nগোল– ২৪টি (সিএফএল-১৪, বরদলৈ ট্রফি-৪টি, আইএফএ শিল্ড-১টি, ডুরান্ড কাপ-১টি, রোভার্স কাপ-১টি, ফেডারেশন কাপ-২টি, দার্জিলিং গোল্ড কাপ-১)।\nট্রফি জয় -\nক্যালকাটা ফুটবল লিগ (৪) – ১৯৭৬, ১৯৭৮, ১৯৭৯, ১৯৮৩।\nআইএফএ শিল্ড (৫)- ১৯৭৬ (যৌথ), ১৯৭৭, ১৯৭৮ (যৌথ), ১৯৭৯, ১৯৮২\nডুরান্ড কাপ (৫) – ১৯৭৪, ১৯৭৭, ১৯৭৯, ১৯৮০, ১৯৮২ (যৌথ)\nরোভার্স কাপ (২) - ১৯৭৬, ১৯৭৭\nফেডারেশন কাপ (৩) – ১৯৭৮ (যৌথ), ১৯৮০ (যৌথ), ১৯৮২\nবরদলৈ ট্রফি (৪) – ১৯৭৪, ১৯৭৫, ১৯৭৬, ১৯৭৭\nদার্জিলিং গোল্ড কাপ (৪) – ১৯৭৫, ১৯৭৬ (যৌথ), ১৯৭৯, ১৯৮২\nনাগজি ট্রফি (১) – ১৯৭৮\nমোট- ২৮টি।\n\nমোহামেডান স্পোর্টিং – ১৯৮১, ১৯৮৪, ১৯৮৫\nগোল – ৪টি (সিএফএল-১টি, ফেডারেশন কাপ-২টি, সঞ্জয় গান্ধী গোল্ডকাপ-১টি)।\nট্রফি জয় -\nক্যালকাটা ফুটবল লিগ – ১৯৮১\nফেডারেশন কাপ – ১৯৮৪\nসঞ্জয় গান্ধী গোল্ড কাপ – ১৯৮১\nস্টাফোর্ড কাপ - ১৯৮১ (যৌথ)\nনিজাম গোল্ডকাপ – ১৯৮৪\nনাগজি ট্রফি – ১৯৮৪\nরোভার্স কাপ - ১৯৮৪\nদার্জিলিং গোল্ড কাপ – ১৯৮৪\nবরদলৈ ট্রফি – ১৯৮৫\nসর্বমোট- ৯টি\n\n\n=== কোচিং ===\n১৯৯০-৯১ মৌসুমে প্রসূন বন্দ্যোপাধ্যায়ও মোহনবাগানের কোচিং করিয়েছেন।\n\n\n== সাফল্য ==\nভারত\n\nকিংস কাপ তৃতীয় স্থান: ১৯৭৭\nভারত অনূর্ধ্ব-২০\n\nএএফসি এশিয়ান অনূর্ধ্ব-১৯ চ্যাম্পিয়নশিপ: ১৯৭৪\nস্বতন্ত্র\n\nঅর্জুন পুরস্কার: ১৯৭৯\nশান-ই-মোহামেডান: ২০১৬\n\n\n== তথ্যসূত্র ==\n\n\n== আরো পড়ুন ==\nGhoshal, Amoy (২৩ নভেম্বর ২০১৬)। \"All time Indian XI\"। sportskeeda.com। Sportskeeda। ২৪ জুন ২০২১ তারিখে মূল থেকে আর্কাইভ করা। সংগ্রহের তারিখ ২১ জুন ২০২১।"}