{"pageid": 1477611, "title": "বাতারখুয়াগ অতগোনবোলদ", "url": "https://bn.wikipedia.org/wiki?curid=1477611", "content": "বাতারখুয়াগ অতগোনবোলদ (মঙ্গোলীয়: Баатархуягийн Отгонболд; জন্ম: ২০ ডিসেম্বর ১৯৯৬) হলেন একজন মঙ্গোলীয় তীরন্দাজ, যিনি মঙ্গোলিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nঅতগোনবোলদ মঙ্গোলিয়ার হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nবাতারখুয়াগ অতগোনবোলদ ১৯৯৬ সালের ২০শে ডিসেম্বর তারিখে মঙ্গোলিয়ার উলানবাটরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nঅতগোনবোলদ মঙ্গোলিয়ার প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২১টি ১০ পয়েন্ট অর্জন করে সর্বমোট ৬৪৩ পয়েন্ট নিয়ে তিনি ৫৪তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১১তম স্থান অধিকারী মেক্সিকোর মাতিয়াস গ্রান্দের মুখোমুখি হয়েছিলেন, যেখানে তিনি ৭–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nঅলিম্পিডিয়ায় বাতারখুয়াগ অতগোনবোলদ (ইংরেজি)"}