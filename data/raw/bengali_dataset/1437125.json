{"pageid": 1437125, "title": "লোহাগড়া সরকারি আদর্শ কলেজ", "url": "https://bn.wikipedia.org/wiki?curid=1437125", "content": "লোহাগড়া সরকারি আদর্শ কলেজ নড়াইল জেলার লোহাগড়া উপজেলার একটি সরকারি কলেজ। কলেজটি ১৯৬৮ সালের জুলাই মাসে প্রতিষ্ঠিত হয়।\n\n\n== ইতিহাস ==\n১৯৬৮ সালের জুলাই মাসে লোহাগড়া সরকারি আদর্শ কলেজ যাত্রা শুরু করে।\n\n\n=== কোর্স চালুর ইতিহাস ===\n১৯৭০ সালে যশোর বোর্ডের অধীনে এইচ.এস.সি এবং বিশ্ববিদ্যালয় পর্যায়ে বি.এ ও বি.কম  কোর্স চালু হয়। ১৯৯৯ সালে বাংলাদেশ উন্মুক্ত বিশ্ববিদ্যালয় কর্তৃক পরিচালিত এইচ.এস.সি প্রোগ্রাম চালু হয়। ২০০৭ সালে চারটি (বাংলা, সমাজবিজ্ঞান, রাষ্ট্রবিজ্ঞান, এবং হিসাববিজ্ঞান) বিষয়ে স্নাতক (সম্মান) কোর্স এবং বি.এ, বি.এস.এস প্রোগ্রাম চালু হয়।\n\n\n=== জাতীয়করণ ===\nগণপ্রজাতন্ত্রী বাংলাদেশ সরকারের মাননীয় প্রধানমন্ত্রী শেখ হাসিনার একান্ত আগ্রহে নড়াইল জেলাধীন লোহাগড়া উপজেলার লোহাগড়া আদর্শ মহাবিদ্যালয়কে ১০/১১/২০১৩ ইং তারিখে জাতীয়করণ করা হয়।\n\n\n== অবস্থান ==\nমধুমতি-নবগঙ্গা বিধৌত নড়াইল জেলার লোহাগড়া উপজেলাধীন লোহাগড়া পৌরসভার প্রাণ কেন্দ্রে লোহাগড়া সরকারি আদর্শ কলেজটি অবস্থিত। নড়াইল সদর উপজেলা থেকে কলেজটির দুরত্ব ১৮ কিলোমিটার। কলেজটি প্রায় ১৫.০০ একর জমির উপর অবস্থিত।\n\n\n== বিষয়সমূহ ==\nলোহাগড়া সরকারি আদর্শ কলেজে উচ্চ মাধ্যমিক পর্যায়ে যশোর বোর্ডের অধীনে ৩টি বিভাগ রয়েছে। জাতীয় বিশ্ববিদ্যালয়ের অধীনে ০৪ ধরনের স্নাতক (সম্মান) কোর্স ও ডিগ্রি (পাশ) ৪টি বিষয় রয়েছে।\n\n\n== তথ্যসূত্র =="}