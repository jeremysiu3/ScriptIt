{"pageid": 1149780, "title": "অক্সালিস অরেগানা", "url": "https://bn.wikipedia.org/wiki?curid=1149780", "content": "অক্সালিস অরেগানা, রেডউড সোরেল বা ওরেগন অক্সালিস নামে পরিচিত, উড সোরেল অর্থাৎ অক্সালিডেসিয়াই পরিবারের ও অক্সালিস গণের অন্তর্ভুক্ত একটি উদ্ভিদ প্রজাতি, যা দক্ষিণ-পশ্চিমাঞ্চলীয় ব্রিটিশ কলাম্বিয়া থেকে ওয়াশিংটন, অরেগন ও ক্যালিফোর্নিয়া পর্যন্ত উত্তর-পশ্চিম আমেরিকার আর্দ্র ডগলাস-ফার এবং উপকূলীয় রেডউড বনাঞ্চলের একটি আদিম অধিবাসী উদ্ভিদ।\n\n\n== বিবরণ ==\n\nঅক্সালিস অরেগানা একটি হার্বজাতীয় ছোট বহুবর্ষজীবী উদ্ভিদ, যার ফুলের স্টেম দৈর্ঘ্যে ৫–১৫ সেমি লম্বা ও খাড়া হয়। এর সংযুক্ত পত্র ৫–২০ সেমি দৈর্ঘ্যের স্টকের (stalk) সাথে যুক্ত থাকে, যেখানে প্রতিটি যুগ্মপত্র তিনটি অংশ (leaflet) নিয়ে গঠিত। লিফলেটগুলো আকারে হৃদপিণ্ডের মতো, দৈর্ঘ্যে ১–৪.৫ সেমি লম্বা এবং এদের বিপরীত-পৃষ্ঠ ঈষৎ নীলচে বেগুনি বর্ণের হয়। সাদা থেকে বেগুনি বর্ণের পুষ্পমঞ্জরির ব্যাস ২.৪-৪ সেমি হয়, এতে পাঁচটি করে পাপড়ি (petal) ও সেপাল (sepal) থাকে। লোমশ পাঁচ-কক্ষ বিশিষ্ট বীজের ক্যাপসুলগুলো ডিম্বকৃতির, লম্বায় ৭-৯ মিমি হয় ; বীজ Almond-এর আকৃতি বিশিষ্ট। একটি আঁশযুক্ত রাইজোমের মাধ্যমে এর বিস্তার ঘটে। ছাউনি বা ছায়াযুক্ত আর্দ্র বন জুড়ে এর বিভিন্ন আকৃতি দেখা যায়।\n\n\n== আলোর প্রতি তাৎক্ষণিক প্রতিক্রিয়া ==\nপরিবেষ্টিত সূর্যালোকের অপেক্ষাকৃত কম স্তরে (পূর্ণ সূর্যালোকের ১/২০০ ভাগ) অক্সালিস অরেগানা আলোকসংশ্লেষণ করে। যখন সরাসরি সূর্যালোক পাতার ওপর পড়ে তখন পাতাগুলো নিচের দিকে ভাঁজ হয়ে ঝিমিয়ে পড়ে। পুনরায় ছায়া পড়লে পাতাগুলো আবারও খোলে। মাত্র কয়েক মিনিটের ব্যবধানেই এই পরিবর্তন খালি চোখে পর্যবেক্ষণযোগ্য।\n\n\n== ভক্ষণযোগ্যতা ==\nঅতীতে কাউলিটজ, কুইলিউটে এবং কুইনল্ট সম্প্রদায়ের খাদ্য তালিকায় অক্সালিস ওরেগানার পাতা ছিল। পালং শাকের মতো এগুলোতে হালকা বিষাক্ত অক্সালিক অ্যাসিড থাকে। এই গণের (oxalis) নাম থেকেই অ্যাসিডটির নামকরণ করা হয়েছে। অক্সালেট সংশ্লিষ্ট পার্শ-প্রতিক্রিয়া যাদের নেই, তারা এটি স্বল্প মাত্রায় খেতে পারেন।\n\n\n== তথ্যসূত্র =="}