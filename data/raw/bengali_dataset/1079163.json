{"pageid": 1079163, "title": "কাবুল পতন (২০২১)", "url": "https://bn.wikipedia.org/wiki?curid=1079163", "content": "কাবুল পতন বলতে ২০২১ সালের ১৫ আগস্ট আফগানিস্তানের রাজধানী কাবুল বর্তমান ক্ষমতাসীন তালেবান সরকার কর্তৃক দখল করাকে বোঝানো হয়। আমেরিকার সাথে তালেবান নেতৃবৃন্দের শান্তিচুক্তি হওয়ার পর আগস্টে তালেবান গোটা দেশে ব্যাপক হামলা শুরু করে। ফলে তৎকালীন আফগান সেনাবাহিনীর অধিকাংশ সদস্য আত্মসমর্পণ করতে শুরু করে। দেশের অধিকাংশ বড় বড় শহর দখলে নেওয়ার পর তালেবান স্পেশাল ফোর্স ১৫ আগস্ট কাবুল দখলের উদ্দেশ্যে রওনা হয়। তবে তালেবান কাবুলে রক্তপাত চায় না বলে শান্তিপূর্ণভাবে ক্ষমতা হস্তান্তরের আহ্বান জানায়। ফলে সম্পূর্ণ বিনা রক্তপাতে পরিপূর্ণ শান্তিপূর্ণভাবে কাবুলকে তালেবান বিদ্রোহীদের হাতে সমর্পণ করা হয়। \n\n\n== পটভূমি ==\n২০০১ সালে আমেরিকা আফগানিস্তান আক্রমণ করে তৎকালীন ক্ষমতাসীন তালেবান সরকারকে উৎখাত করে নিজের মিত্র সরকারকে ক্ষমতায় বসায়। ফলে তালেবান যোদ্ধারা শহর ছেড়ে গ্রাম ও পাহাড়ে আত্মগোপনে চলে যায়। ২০০৫ সালে তালেবান যোদ্ধারা পুনরায় সংগঠিত হতে থাকে এবং আমেরিকান বাহিনী ও তাদের মিত্র তৎকালীন আফগান বাহিনীর ওপর আক্রমণ করে দেয়। এভাবে ২০১৪ সালে হামলা আরো বৃদ্ধি পায়। ফলে একপ্রকার নিরুপায় হয়ে ২০২১ সালে তৎকালীন মার্কিন প্রেসিডেন্ট ডোনাল্ড ট্রাম্প তালেবান নেতাদের সাথে কাতারের রাজধানী দোহায় শান্তিচুক্তি করোন। শান্তিচুক্তির ফলে বেশিরভাগ মার্কিন সেনা প্রত্যাহারের সাথে সাথে তালেবান এবং সহযোগী গোষ্ঠীগুলি ২০২১ সালের ১লা মেতে ব্যাপক আক্রমণ শুরু করে। দেশজুড়ে আফগান সেনাবাহিনী দ্রুততার সাথে পরাজিত হতে থাকে এবং আগস্টের মাঝামাঝি পর্যন্ত মাত্র দুটি ইউনিট চালু থাকে: ২০১ নং দল এবং ১১তম বিভাগ। উভয়টিই কাবুলে অবস্থিত। তালেবান বাহিনী মিহতারলাম, শরণ, গার্দেজ, আসাদাবাদ এবং অন্যান্য শহর এবং পূর্বের জেলাগুলি দখল করার পর রাজধানী শহরটি ঘেরাও করে এবং ১৫ আগস্ট তাদের সামনে কাবুল পদানত হয়। \n\n\n== ফলাফল ==\nকাবুল পতনের ফলে তৎকালীন আফগানিস্তান সরকারের পতন ঘটে। তাদের বড় বড় নেতা বিভিন্ন দেশে পালিয়ে যায়। তৎকালীন প্রেসিডেন্ট আশরাফ গণিও রাতের আধাঁরে দেশ ত্যাগ করেন। তালেবান কেন্দ্রীয় ক্ষমতা দখল করে নতুন সরকার গঠন করে। \n\n\n== তথ্যসূত্র =="}