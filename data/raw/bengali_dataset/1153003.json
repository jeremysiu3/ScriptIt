{"pageid": 1153003, "title": "দস (২০০৫-এর চলচ্চিত্র)", "url": "https://bn.wikipedia.org/wiki?curid=1153003", "content": "দস (হিন্দি: दस, অনুবাদ 'দশ') অনুভব সিনহা পরিচালিত ২০০৫ সালের ভারতীয় হিন্দি ভাষার মারপিটধর্মী থ্রিলার চলচ্চিত্র। সাতজন কাল্পনিক ভারতীয় বিশেষ গোয়েন্দা দল (এসআইটি) কর্মকর্তার জীবনী নিয়ে নির্মিত চলচ্চিত্রটি প্রযোজনা করেছেন নিতিন মনমোহন। এতে শ্রেষ্ঠাংশে অভিনয় করেছেন সঞ্জয় দত্ত, সুনীল শেট্টি, অভিষেক বচ্চন, জায়েদ খান, শিল্পা শেট্টি, এশা দেওল, দিয়া মির্জা ও রাইমা সেন। এটি খ্যাতনামা পরিচালক মুকুল এস. আনন্দের প্রতি শ্রদ্ধাঞ্জলি, যিনি ১৯৯৭ সালে একই নামের চলচ্চিত্র নির্মাণকালে মারা যান এবং সেই চলচ্চিত্রটিতেও সঞ্জয় দত্ত অভিনয় করেছিলেন।\nচলচ্চিত্রটি ২০০৫ সালের ৮ই জুলাই ভারতে মুক্তি পায়। মুক্তির পর চলচ্চিত্রটি সমালোচনামূলক ও ব্যবসায়িকভাবে সফল হয়।\n\n\n== অভিনয়শিল্পীদল ==\nসঞ্জয় দত্ত - সিদ্ধান্ত ধীর\nসুনীল শেট্টি - দানিশ \"দান\"\nঅভিষেক বচ্চন - শশাঙ্ক ধীর\nশিল্পা শেট্টি - অদিতি\nজায়েদ খান - আদিত্য সিংহ\nদিয়া মির্জা - অনু ধীর\nএশা দেওল - নকল এটিসি এজেন্ট নেহা\nরাইমা সেন - প্রিয়া, দানের স্ত্রী\nগুলশান গ্রোবর - ইরফান / জামওয়াল\nপঙ্কজ কাপুর - হিম্মত মেহদি / জেডি / জামওয়াল\nরাজেন্দ্র সেঠি - আলতাফ\nনিনাদ কামত - এজেন্ট রায়\nদিল্লি গণেশ - সূর্যকান্ত রাইডু\nঅঞ্জল শ্রীবাস্তব - বোস\nমৈতি গার্সিয়া - \"দিদার দে\" গানের প্রধান গায়িকা ও নৃত্যশিল্পী\n\n\n== সঙ্গীত ==\n\nদস চলচ্চিত্রের সঙ্গীত পরিচালনা করেছেন বিশাল-শেখর। এর গীত রচনা করেছেন পঞ্চি জালোনবি ও মেহবুব। বক্স অফিস ইন্ডিয়া অনুসারে এটি এই বছরের ষষ্ঠ সর্বোচ্চ বিক্রীত চলচ্চিত্রের সাউন্ডট্র্যাক অ্যালবাম, যার ১৭,০০,০০০ কপি বিক্রি হয়েছিল। প্রতিবেদন প্রকাশিত হয় \"দস বাহানে\" গানটি ২০০৫ সালের সর্বোচ্চ বার বাজানো গান।\nবিশাল-শেখর \"দস বাহানে\" গানটি বাগী ৩ (২০২০) চলচ্চিত্রের \"দস বাহানে ২.০\" শিরোনামে পুনরায় রেকর্ড করেন। ফলে এটি এই যুগলের নিজেদের গানের প্রথম পুনতৈরিকৃত গান। \"দিদার দে\" গানটিও ছলাং (২০২০) চলচ্চিত্রের জন্য পুনরায় রেকর্ড করা হয়।\n\n\n=== গানের তালিকা ===\n\n\n== বক্স অফিস ==\nবক্স অফিস ইন্ডিয়া অনুসারে, চলচ্চিত্রটির উদ্বোধনী সপ্তাহ চমৎকার ছিল। প্রেক্ষাগৃহে চলাকালীন এটি বক্স অফিসে ₹৩৮.৮৪ কোটি আয় করে এবং এর অধিক নির্মাণব্যয়ের পরও এটি গড়পড়তার উপরে আয় করে। ২০০৫ সালে এটি দশম সর্বোচ্চ আয়কারী চলচ্চিত্র ছিল।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে দস   (ইংরেজি)"}