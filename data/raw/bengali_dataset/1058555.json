{"pageid": 1058555, "title": "কোশারি", "url": "https://bn.wikipedia.org/wiki?curid=1058555", "content": "কোশারি (মিশরীয় আরবি: كشري, [ˈKoʃæɾi] ) বা কুশারি  হলো মিশরের জাতীয় খাবার এবং একটি বহুল জনপ্রিয় রাস্তার খাবার। একটি মিশরীয় রান্না যা উনিশ শতকের মাঝামাঝি সময়ে উত্থিত হয়েছিল, রান্নাটি ইতালীয়, ভারতীয় এবং মধ্য প্রাচ্যের রন্ধন উপাদানের সমন্বয় করে। কোশারিতে চাল, ম্যাকারোনি এবং মসুর ডাল একসাথে মিশানো হয়, মশলাদার টমেটো সস এবং রসুনের ভিনেগার উপরে দেয়া হয় এবং ছোলা  খাস্তা ভাজা পেঁয়াজ দিয়ে সাজানো হয়। এটিতে প্রায়শই  রসুনের রস ছিটিয়ে দেওয়া হয়; রসুন ভিনেগার এবং গরম সস ঐচ্ছিকভাবে দেয়া হয়।\n\n\n== ব্যুৎপত্তি এবং বানান ==\n'কোশারি' সরাসরি \"কোশার\" শব্দ থেকে উদ্ভূত, যা আফ্রো-এশিয়াটিক ভাষায় নিরামিষ খাবার নামে পরিচিত, যাতে মাংস, দুগ্ধ বা মাছ নেই এমন খাবার বুঝায়। মিশরের সর্বাধিক জনপ্রিয় ইংরেজি বানানটি কোশারি ; বানানটির অন্যান্য রূপগুলি হলো কুশারী, কুশারি, কোশারি এবং কোশেরি ।\n\n\n== ইতিহাস ==\nকোশারি মধ্য ১৯ শতকের মধ্যে উদ্ভূত, যখন মিশর একটি বহুবিচিত্র সংস্কৃতির দেশ হিসেবে অর্থনৈতিক সমৃদ্ধির মধ্যে ছিল। এতে ভাজা পেঁয়াজ, মসুর ডাল, চাল, ম্যাকারনি এবং লেবুর সস থাকে। এটি খানিকটা ইতালীয় খাবার এবং শুধু ভাত ও মসুর ডালের তৈরি ভারতীয় খাবারের, খিচুড়ি থেকে তৈরি, তবে মিশরীয় থালাটিতে আরও উপাদান এবং স্বাদ রয়েছে, বিশেষত স্থানীয় মিশরীয় সসের কারণে এর স্বাদ একদমই অন্যরকম যে জন্য এই খাবার এতো জনপ্রিয়। কোশারি শুরুর দিকে খাবারের গাড়িতে বিক্রি হতো এবং পরে রেস্তোঁরাতে বিক্রি শুরু হয়। \nএই রান্না শ্রমিক এবং শ্রমিকদের মধ্যে ব্যাপকভাবে জনপ্রিয় এবং খাবারটি মিলনসভায় খাওয়ার মতো জায়গায় ভালো চলে। এটি বাড়িতে প্রস্তুত হতে পারে, এবং সারা মিশরের রাস্তার পাশে স্টল এবং রেস্তোঁরাগুলোতেও পরিবেশিত হয়; কিছু রেস্তোরাঁ অন্যান্য খাবারের জায়গায় কোশরি বিশেষভাবে বানায়, আবার অন্যরা অনেক খাবারের মধ্যে এটি বিশেষভাবে বিক্রি করে।  যেহেতু ঐতিহ্যগতভাবে প্রস্তুত কোশরিতে কোনও প্রাণীর পণ্য থাকে না, ততক্ষণ এটি নিরামিষ হিসাবে বিবেচনা করা যেতে পারে, যতক্ষণ ভাজার জন্য ব্যবহৃত তেল উদ্ভিজ্জ হয়।\n\n\n== সংস্করণ ==\nআলেকজান্দ্রীয় কোশারির স্বাদ এবং আকারে, অন্যান্য কোশারি থেকে একদমই ভিন্ন। রান্না প্রক্রিয়ায় হলুদ ডাল ও ভাত আছে, এতে ঝোলএবং জিরা চালের সাথে দেয়া হয়, যা কোশারিকে একটা বিশেষ রং দেয়। এর মধ্যে রয়েছে মিশরীয় প্যাঁচানো ডিম, যা প্রথমে সিদ্ধ করা হয় তারপর ঘি বা মাখন দিয়ে ভাজা হয়, পাশাপাশি টমেটো সসের পরিবর্তে হালকা আচারযুক্ত টমেটো এবং পাশে ফ্রেঞ্চ ফ্রাই থাকে। \nকোশারি সাম্প্রতিক বছরগুলিতে অন্যান্য আরব দেশগুলোতে, বিশেষত পূর্ব আরব এবং ইয়েমেনে জনপ্রিয়তা পেয়েছে। প্রতিটি দেশ বা অঞ্চলের উপর ভিত্তি করে বিভিন্ন ধরন বিদ্যমান যেমন ভাজা সবজি যোগ করা এবং সাদা বা হলুদ রান্না করা বাসমতী চাল ব্যবহার করা। এই অঞ্চলগুলির অন্যান্য রন্ধনপ্রণালিগুলোর মধ্যে ম্যাকারোনির অন্যান্য আকার ব্যবহার করা হয়। এই রন্ধনপ্রণালিগুলোতে মুরগিও থাকতে পারে, যা কিছু ক্ষেত্রে কাবসের কাছাকাছি হয়।\nখাবারটি জাপানি কার্টে পরিবেশন করা হয় এবং মূল রন্ধনপ্রণালির সাথে কিছু যোগ করা হয়েছে। অতিরিক্ত উপাদান, যা সাধারণত মিসরীয় রেসিপি পাওয়া যায় না, হলো: পুদিনা পাতা, মুরগি, কাঁচা টমেটো, টক ক্রিম, ভাজা ডিম, চেডারপনির পনিরের সস, অ্যাভোকাডো টুকরা, এবং হালাপিনো সমেত মসলার গুঁড়া।\nতাৎক্ষণিক কোশারির প্রস্তুতি তাৎক্ষণিক নুডলসের মতো।\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে কোশারি সম্পর্কিত মিডিয়া দেখুন।"}