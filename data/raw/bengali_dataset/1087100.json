{"pageid": 1087100, "title": "আসমা আগবারিয়াহ", "url": "https://bn.wikipedia.org/wiki?curid=1087100", "content": "আসমা আগবারিয়াহ-জাহালকা (আরবি: أسماء إغبارية-زحالقة, হিব্রু ভাষায়: אסמא אגבארייה‎, জন্ম ১৯৭৩) একজন ইসরায়েলি আরব সাংবাদিক এবং রাজনৈতিক কর্মী যিনি অর্গানাইজেশন ফর ডেমোক্রেটিক অ্যাকশন (দা'ম) পার্টির প্রধান। তিনি একমাত্র ইসরায়েলি আরব নারী যিনি একটি রাজনৈতিক দলের প্রধান।\n\n\n== জীবনী ==\nআসমা আগবারিয়াহ একটি রক্ষণশীল মুসলিম পরিবারে জন্মগ্রহণ করেন। তিনি জাফায় বেড়ে ওঠেন। ১৯৯৫ সালে তেল আভিভ বিশ্ববিদ্যালয়ে আরবি সাহিত্যে এবং শিক্ষা ও শিক্ষাদানে স্নাতক অধ্যয়ন শেষ করে তিনি সদ্য প্রতিষ্ঠিত দা'ম পার্টি কর্তৃক প্রকাশিত এটগার (চ্যালেঞ্জ) পত্রিকার আরবি ভাষার সংস্করণ আল-সবরের সম্পাদক হিসেবে কাজ শুরু করেন। এরপর তিনি সেই দলে যোগ দেন এবং শহরের আবাসন ঘাটতি, শিক্ষার মান এবং মহিলাদের অবস্থার উপর মনোনিবেশ করে তার সামাজিক-রাজনৈতিক কার্যক্রমে সক্রিয় হন।\n২০ সালে তিনি ওয়ার্কার্স অ্যাডভাইস সেন্টারের পূর্ব জেরুজালেম শাখা প্রতিষ্ঠা ও পরিচালনা করেন। সংগঠনটির নাম 'মান', যা অ-ইউনিয়নভুক্ত শ্রমিক এবং বেকারদের সহায়তা প্রদান করে। ২০০২ সালে, তিনি ইসরায়েলের \"ত্রিভুজ\" অঞ্চলের মায়ান শাখায় স্থানান্তরিত হন, যেখানে তিনি বিভিন্ন ক্ষেত্রে শ্রমিক এবং বেকারদের কর্মসংস্থান খোঁজার লক্ষ্যে প্রকল্পগুলিতে কাজ করেন, এবং যুব শিক্ষায়, পাশাপাশি উইসকনসিন প্রকল্প দ্বারা ক্ষতিগ্রস্তদের সহায়তা করার জন্য একটি প্রকল্প গ্রহণ করে।\n\n\n=== রাজনৈতিক জীবন ===\nতিনি ২০০৩ সালের নির্বাচনের নির্বাচনে দা'ম নামক রাজনৈতিক দলের প্রার্থী ছিলেন। একই ভাবে তিনি ইসরায়েলের ২০০৬, ২০০৯ এবং ২০১৩ সালের সাধারণ নির্বাচনেও এই দলের হয়ে প্রতিদ্বন্দ্বীতা করেন। প্রতিবারই তিনি দলের সদস্যদের মধ্যে সর্বোচ্চ সংখ্যক ভোট পেলেও, কোনো নির্বাচনেই দলটি অন্তত একটি আসন লাভের জন্য নির্ধারিত ন্যূনতম ভোটসীমা অতিক্রম করতে পারেনি। তাই তিনি নিজ দলের সর্বোচ্চ ভোট পাওয়া সত্ত্বেও একবারও ইসরায়েলি আইনসভা নেসেটের সদস্য হতে পারেন নি।\n২০০৮ সালের নভেম্বর তিনি তেল আবিব-ইয়াফোর মেয়র এবং এর সিটি কাউন্সিলের একটি আসনে প্রতিদ্বন্দ্বিতা করেন। দলটি০.৪৫% ব্যালট পেয়েছে, যা থ্রেশহোল্ড শতাংশের চেয়ে কম।\n\n\n=== ব্যক্তিগত জীবন ===\nতিনি অভিনেতা এবং ঠিকাদার মুসা জাহলকাকে বিয়ে করেছেন। এই দম্পতির একটি শিশু পুত্র রয়েছে। তার জন্ম ২০০৯ সালের জানুয়ারি। তারা তাদের পুত্রের নাম রাখে আদম। যা আসলে সকল মানুষদের জন্য সার্বজনীন নাম।\nতার প্রতিপালন সত্ত্বেও, তিনি এখন ইসলামের সমালোচক। কারণ, তার মতে ইসলাম শরিয়া আইনের বিধিনিষেধের কারণে \"নারীদের বিরুদ্ধে\"। তিনি একজন নাস্তিক।\n\n\n== তথ্যসূত্র ==\n\n\n== বহিঃসংযোগ ==\nশ্রমিক দলের আরব নেতা: ইসরায়েল আর ইহুদিদের রাষ্ট্র নয়, বরং ধনী হারেৎজের, ৩ ফেব্রুয়ারি ২০০৯।\nএকজন আরব নারী \"তেল আবিব\" এর মেয়র পদে লড়ছেন ৪-৪-২০০৮ \"তেল আভিভ\" ইদিওত আহরোনোটের সাপ্তাহিক সম্পূরক। মাসিক পর্যালোচনা দ্বারা ইংরেজিতে প্রকাশিত/"}