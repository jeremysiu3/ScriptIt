{"pageid": 1525286, "title": "সংযুত উপাদান", "url": "https://bn.wikipedia.org/wiki?curid=1525286", "content": "একটি সংযুত উপাদান বলতে এমন একটি উপাদান বোঝায়, যেটিকে দুই বা ততোধিক গঠনকারী উপাদান থেকে প্রস্তুত করা হয়। এই গঠনকারী উপাদানগুলির রাসায়নিক বা ভৌত বৈশিষ্ট্যগুলি উল্লেখযোগ্যভাবে ভিন্ন হয়ে থাকে। এগুলিকে একটি বিশেষ কাঠামোয় একত্রিত করে যে সংযুত উপাদানটি তৈরি হয়, সেটির বৈশিষ্ট্যগুলি গঠনকারী উপাদানগুলির প্রতিটি থেকে ভিন্ন হয়ে থাকে। পরিসমাপ্ত কাঠামোর মধ্যে গঠনকারী উপাদানগুলি পৃথক এবং স্বতন্ত্র অবস্থায় বিরাজ করে। তাই সংযুত উপাদানগুলি কোনও মিশ্র পদার্থ এবং কঠিন দ্রবণ নয়। একাধিক স্বতন্ত্র স্তর বিশিষ্ট সংযুত উপাদানকে সংযুত স্তরিত উপাদান বলা হয়।\nবেশিরভাগ নকশাকৃত সংযুক্ত উপাদানগুলি দুই ধরনের পদার্থ দিয়ে গঠিত। একটি হল বন্ধনকারক পদার্থ, যা মাতৃকা হিসেবে পরিচিত।অপরটি হল একটি পূরক উপাদান (কণা-পদার্থ বা তন্তু) দিয়ে তৈরি যা সার নামে পরিচিত। যেমন:\n\nকংক্রিট, শক্তিবর্ধিত কংক্রিট এবং গাঁথুনি, যেগুলিতে সিমেন্ট, চুন বা চুনসুরকি (যেটি নিজেই একটি যৌগিক উপাদান) বন্ধনকারক পদার্থ হিসেবে ব্যবহার করা হয়।\nগ্লুলাম এবং জোড়াকাঠের মতো সংযুত কাঠ, যাতে কাঠের আঠা বন্ধনকারক পদার্থ হিসেবে ব্যবহার করা হয়।\nশক্তিবর্ধিত প্লাস্টিক, যেমন তন্তুকাচ এবং তন্তু দ্বারা শক্তিবর্ধিত পলিমার, যাতে রজন বা তাপ-প্লাস্টিক বন্ধনকারক পদার্থ হিসেবে থাকে।\nদগ্ধমৃত্তিকা মাতৃকা সংযুত উপাদান ( সংযুত দগ্ধমৃত্তিকা এবং ধাতব মাতৃকা )\nধাতব মাতৃকা সংযুত উপাদান \nউন্নত সংযুত উপাদান, প্রায়শই প্রাথমিকভাবে মহাকাশযান এবং বিমান ব্যবহারের জন্য প্রস্তুত করা হয়।\nসংযুত উপাদানগুলি সাধারণ উপাদানগুলির তুলনায় বেশি সাশ্রয়ী, হালকা, শক্তিশালী বা টেকসই হতে পারে। কিছু সংযুত উপাদান উদ্ভিদ এবং প্রাণীর জৈবিক কাঠামো দ্বারা অনুপ্রাণিত হয়ে প্রস্তুত করা হয়। রোবটীয় উপাদান হল এমন সব সংযুত উপাদান যেগুলিতে সংবেদন, সক্রিয়ন, পরিগণনা এবং যোগাযোগের উপাদান অন্তর্ভুক্ত থাকে।\nনৌযানের দেহ, সাঁতার-পুকুরের ফলক, প্রতিযোগিতামূলক মোটরগাড়ির দেহ, ঝর্ণাখানা (শাওয়ার স্টল), স্নানের টব (বাথটাব), সংরক্ষণ টাংকি, মেকি গ্র্যানাইট এবং রান্নাঘরের জন্য কৃত্রিম শ্বেতপাথরের ধৌতপাত্র (সিংক) এবং টেবিলের উপরিভাগ (কাউন্টারটপ) মতো কারিগরি কাঠামো ও নির্মাণকাজে যৌগিক উপাদান ব্যবহার করা হয়। সাধারণ মোটরগাড়ির কর্মকাণ্ডেও এগুলির ব্যবহার ক্রমে বৃদ্ধি পাচ্ছে।\n\n\n== আরও দেখুন ==\nত্রিমাত্রিক সংযুত উপাদান\nঅ্যালুমিনিয়াম সংযুত ফলক\nমার্কিন সংযুত উপাদান নির্মাতা সংঘ\nরাসায়নিক বাষ্প অনুপ্রবেশ\nসংযুত স্তরিত উপাদান\nবিচ্ছিন্ন সমরেখায়িত সংযুত উপাদান\nইপক্সি গ্র্যানাইট\nসংকর উপাদান\nউপরিস্থাপন প্রক্রিয়া\nন্যানো-সংযুত উপাদান\nপাইক্রিট\nমিশ্রণের নিয়ম\nমাপ-পরিবর্তিত সংযুত উপাদান\nবুদ্ধিমান উপাদান\nস্মার্ট ম্যাটেরিয়ালস অ্যান্ড স্ট্রাকচার্স\nশূন্যস্থান (সংযুত উপাদান)\n\n\n== তথ্যসূত্র ==\n\n\n== আরও পড়ুন ==\n\n\n== বহিঃসংযোগ =="}