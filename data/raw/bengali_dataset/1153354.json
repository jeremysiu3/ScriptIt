{"pageid": 1153354, "title": "২০২২ দক্ষিণ আফ্রিকা নারী ক্রিকেট দলের ইংল্যান্ড সফর", "url": "https://bn.wikipedia.org/wiki?curid=1153354", "content": "দক্ষিণ আফ্রিকা নারী ক্রিকেট দল ২০২২ সালের জুন ও জুলাই মাসে একটি টেস্ট, তিনটি একদিনের আন্তর্জাতিক (ওডিআই) ও তিনটি টোয়েন্টি২০ আন্তর্জাতিক (টি২০আই) ম্যাচ খেলার জন্য ইংল্যান্ড সফর করে। ২০২২ সালের ফেব্রুয়ারি মাসে ইংল্যান্ড ও ওয়েলস ক্রিকেট বোর্ড সফরের সূচি নিশ্চিত করে। ২০১৪ সালের পর এ সিরিজেই দক্ষিণ আফ্রিকা দল প্রথমবারের মত কোনও টেস্ট ম্যাচে অংশ নেয়। সফরে সব ফরম্যাট মিলিয়ে জয়ী দল নির্ধারণের জন্য একটি পয়েন্ট পদ্ধতি ব্যবহার করা হয়।\nসিরিজের একমাত্র টেস্ট ম্যাচটি বৃষ্টিবিঘ্নিত হওয়ার কারণে ড্র হয়। ওডিআই সিরিজে ইংল্যান্ড ৩–০ ব্যবধানে জয়ী হয়। টি২০আই সিরিজেও ইংল্যান্ড ৩–০ ব্যবধানে জয়লাভ করে ও পয়েন্ট পদ্ধতি অনুসারে পুরো সফরে বড় ব্যবধানে বিজয় অর্জন করে।\n\n\n== প্রেক্ষাপট ==\nপ্রাথমিকভাবে সফরটি ২০২০ সালের সেপ্টেম্বর মাসে অনুষ্ঠিত হওয়ার কথা ছিল। সফরে চারটি ওডিআই ও দুটি টি২০আই ম্যাচ খেলা হওয়ার কথা ছিল। প্রথমে সবগুলো ম্যাচ ভিন্ন ভিন্ন মাঠে আয়োজন করার পরিকল্পনা থাকলেও পরবর্তীতে শুধু ডার্বির কাউন্টি ক্রিকেট মাঠে জৈবসুরক্ষিত পরিবেশে সব ম্যাচ খেলা হবে বলে সিদ্ধান্ত নেয়া হয়। কিন্তু ২০২০ সালের আগস্ট মাসে ক্রিকেট দক্ষিণ আফ্রিকা কোভিড-১৯ মহামারির কারণে দক্ষিণ আফ্রিকা দলের ইংল্যান্ডে সফরে না যাওয়ার কথা নিশ্চিত করে। ওয়েস্ট ইন্ডিজ সে সময় ইংল্যান্ড সফরে আসতে রাজি থাকায় ২০২০ সালের সেপ্টেম্বরে ইংল্যান্ড ও ওয়েস্ট ইন্ডিজের মধ্যে একটি সিরিজ খেলা হয়।\n\n\n== দলীয় সদস্য ==\n\nইসাবেল ওংকে প্রাথমিকভাবে ইংল্যান্ডের টেস্ট দলে রিজার্ভ খেলোয়াড় হিসেবে রাখা হয়েছিল। এমিলি আর্লটের দেহে কোভিড-১৯ শনাক্ত হওয়ায় ২০২২ সালের ২৫ জুন ইসাবেল ওংকে মূল দলে নেয়া হয়। ওডিআই সিরিজ শুরুর আগে দক্ষিণ আফ্রিকার লিজেল লি আন্তর্জাতিক ক্রিকেট থেকে অবসরের ঘোষণা দেন। দ্বিতীয় ওডিআই ম্যাচের আগে ডেলমি টাকার ও মাসাবাতা ক্লাসকে সিরিজের বাকি ম্যাচগুলোর জন্য দক্ষিণ আফ্রিকা দলে যুক্ত করা হয়। টি২০আই সিরিজের আগে দক্ষিণ আফ্রিকার তুমি সেখুখুনে ও মারিজান কাপ দল থেকে ছিটকে গেলে তাজমিন ব্রিটসকে দক্ষিণ আফ্রিকার টি২০আই দলে যোগ করা হয়।\n\n\n== প্রস্তুতিমূলক ম্যাচ ==\n\n\n== একমাত্র টেস্ট ==\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}