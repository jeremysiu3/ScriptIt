{"pageid": 1087637, "title": "প্যারাগুয়েতে পারিবারিক সহিংসতা", "url": "https://bn.wikipedia.org/wiki?curid=1087637", "content": "প্যারাগুয়েতে নারীর অধিকারের সবচেয়ে ব্যাপক লঙ্ঘনগুলি যৌন এবং গার্হস্থ্য নির্যাতনের সাথে জড়িত। সেখানে প্রতি ১০ দিনে গড়ে একজন নারী খুন হন। প্যারাগুয়ে এই সমস্যাগুলির সমাধানার্থে বেশ কিছু ব্যবস্থা নিয়েছে, যার মধ্যে আছে গার্হস্থ্য সহিংসতার শিকারদের জন্য বিশেষ পুলিশ বিভাগ তৈরি করা। কিন্তু পর্যাপ্ত আইনের অভাব এবং তার সঙ্গে পুরুষ শাসিত সমাজের রক্ষণশীল মনোভাব এর অগ্রগতির পক্ষে বড় বাধা।\n\n\n== সামাজিক পটভূমি ==\n\nপ্যারাগুয়ে দক্ষিণ আমেরিকার একটি স্থলবেষ্টিত দেশ, এর দক্ষিণ ও দক্ষিণ -পশ্চিমে আর্জেন্টিনা, পূর্ব ও উত্তর -পূর্বে ব্রাজিল এবং উত্তর -পশ্চিমে বলিভিয়া। এখানকার জনসংখ্যার অধিকাংশই রোমান ক্যাথলিক হিসাবে চিহ্নিত এবং প্যারাগুয়ের ধর্ম এই বিষয়ে একটি অত্যন্ত গুরুত্বপূর্ণ ভূমিকা পালন করে। প্যারাগুয়ে সামাজিকভাবে রক্ষণশীল একটি সমাজের অধীন; এবং পরিবার সম্পর্কে ঐতিহ্যগত দৃষ্টিভঙ্গি পরিবর্তন এখানে খুব ধীর: মাত্র ১৯৯১ সালে এখানে বিবাহ বিচ্ছেদ বৈধ করা হয়েছে।\n\n\n== গার্হস্থ্য সহিংসতার মাত্রা ==\nগার্হস্থ্য সহিংসতার মাত্রা নির্ণয় করা খুবই কঠিন। বেশিরভাগ ক্ষেত্রেই কর্তৃপক্ষকে বয়ান দেওয়া হয় না এবং অত্যাচারিতরা একান্তভাবে নীরবেই সহিংসতা সহ্য করে। ২০০৮ সালের একটি জরিপে, সাক্ষাৎকার নেওয়া মহিলাদের ২০.৪% (বয়স ১৫-৪৯) বলেছিলেন যে তাঁরা বর্তমান বা প্রাক্তন সঙ্গীর দ্বারা শারীরিক বা যৌন সহিংসতার শিকার হয়েছেন। এই অঞ্চলের অন্যান্য দেশের তুলনায় যদিও এটি কম, কিন্তু এই পরিসংখ্যানগুলি, স্ব-বিবৃতি হওয়ার কারণে, অবমাননা বলতে কী বোঝায় তা সম্পর্কে তাঁদের ব্যক্তিগত মতামত আলাদা হতে পারে। যেসব মহিলারা গত ১২ মাসে গার্হস্থ্য নির্যাতনের সম্মুখীন হয়েছেন বলেছিলেন, তাঁদের মধ্যে ১২.৯% বলেছিলেন যে তাঁরা এই অত্যাচার থেকে বাঁচার জন্য কোন না কোন প্রাতিষ্ঠানিক সাহায্য চেয়েছেন।\n২০১৭ সালে, পুরুষদের বিরুদ্ধে পারিবারিক সহিংসতার ৭৭০টি ঘটনা তাদের সঙ্গীদের দ্বারা নথিবদ্ধ করা হয়েছে (বার্ষিক ১,৫৪০)।\n\n\n== আইনী প্রতিক্রিয়া ==\nপারিবারিক সহিংসতার প্রতিরোধে প্যারাগুয়ের আইনি প্রতিক্রিয়া খুবই দুর্বল, এমনকি লাতিন আমেরিকান মানদণ্ড ধরলেও। যদিও ২০০০ সালে প্যারাগুয়ে \"আইন নং ১,৬০০ গার্হস্থ্য সহিংসতার বিরুদ্ধে\" আইন প্রণয়ন করেছিল, এই আইন - গার্হস্থ্য সহিংসতার বিস্তৃত সংজ্ঞা থাকার সঙ্গে সঙ্গে (শারীরিক, মানসিক এবং যৌন নির্যাতন সহ \"লেজিওন্স, মাল্ট্রাটোস ফিসিকোস, সাইকিকোস ও সেক্সুয়ালেস\")  - বলবৎ করার ক্ষেত্রে শিষ্টাচারপূর্ণ, এবং অপরাধীদের বিরুদ্ধে সেইভাবে কোন অনুজ্ঞা প্রদান করে না।\nযদিও ফৌজদারি আইন গার্হস্থ্য সহিংসতার অপরাধের বিধান করে, এই অপরাধের খুব সংকীর্ণ একটি সংজ্ঞা আছে, শারীরিক সহিংসতা যেগুলি অভ্যাসগতভাবে ঘটে সেগুলি শাস্তি শুধুমাত্র জরিমানা।  ২০১৪ সালের হিসাব অনুযায়ী, নারীর প্রতি সহিংসতার বিরুদ্ধে একটি বিস্তৃত আইন প্রণয়নের জন্য দেশের অভ্যন্তরে এবং বাইরে উভয় দিক থেকে ক্রমবর্ধমান দাবি আসছে।\n\n\n== আরো দেখুন ==\nপ্যারাগুয়েতে অপরাধ\nপ্যারাগুয়ের নারী\n\n\n== তথ্যসূত্র ==\n\nটেমপ্লেট:Domestic violence"}