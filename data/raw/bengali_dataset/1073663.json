{"pageid": 1073663, "title": "ইয়াং চুনশুয়েন", "url": "https://bn.wikipedia.org/wiki?curid=1073663", "content": "ইয়াং চুনশুয়েন (চীনা: 杨浚瑄, ইংরেজি: Yang Junxuan; জন্ম: ২৬ জানুয়ারি ২০০২) হলেন একজন চীনা সাঁতারু। তিনি ২০২০ সালে জাপানের টোকিওতে অনুষ্ঠিত গ্রীষ্মকালীন অলিম্পিকে চীনের প্রতিনিধিত্ব করেছেন এবং সাঁতারের নারীদের ৪×২০০ মিটার ফ্রিস্টাইল রিলে বিভাগে স্বর্ণ পদক জয়লাভ করেছেন।\nতিনি ইন্দোনেশিয়ার জাকার্তায় অনুষ্ঠিত ২০১৮ এশিয়ান গেমসে ৪×২০০ মিটার ফ্রিস্টাইল এবং ৪×১০০ মিটার মেডলি প্রতিযোগিতায় স্বর্ণ, ২০০ মিটার ফ্রিস্টাইল এবং ৪×১০০ মিটার ফ্রিস্টাইল প্রতিযোগিতায় রৌপ্য এবং ১০০ মিটার ফ্রিস্টাইল প্রতিযোগিতায় ব্রোঞ্জসহ সর্বমোট ৫টি পদক জয়লাভ করেছিলেন। বুয়েনোস আইরেসে অনুষ্ঠিত ২০১৮ গ্রীষ্মকালীন যুব অলিম্পিকে ইয়াং ২৫.৪৭ সেকেন্ডে ৫০ মিটার ফ্রিস্টাইল প্রতিযোগিতায় ব্রোঞ্জ, ৫৪.৪৩ সেকেন্ডে ১০০ মিটার ফ্রিস্টাইল প্রতিযোগিতায় রৌপ্য এবং ১:৫৮.০৫ মিনিটে ২০০ মিটার ফ্রিস্টাইল প্রতিযোগিতায় রৌপ্য পদক জয়লাভের পাশাপাশি ৪×১০০ রিলে এবং মিশ্র ৪×১০০ মেডলি রিলে প্রতিযোগিতায় স্বর্ণ পদক জয়লাভ করেছিলেন।\n\n\n== তথ্যসূত্র =="}