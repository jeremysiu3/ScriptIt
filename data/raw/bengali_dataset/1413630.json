{"pageid": 1413630, "title": "বো ইজ অ্যাফ্রেইড", "url": "https://bn.wikipedia.org/wiki?curid=1413630", "content": "বো ইজ অ্যাফ্রেইড (ইংরেজি: Beau Is Afraid) অ্যারি অ্যাস্টর রচিত, পরিচালিত ও প্রযোজিত ২০২৩ সালের মার্কিন পরাবাস্তববাদী বিয়োগান্ত-হাস্যরসাত্মক ভীতিপ্রদ চলচ্চিত্র। এতে নাম চরিত্র বো ওয়াসারম্যান ভূমিকায় অভিনয় করেন হোয়াকিন ফিনিক্স এবং অনান্য উল্লেখযোগ্য চরিত্রে অভিনয় করেছেন প্যাটি লুপোন, নাথান লেন, অ্যামি রায়ান, কাইলি রজার্স, পার্কার পোজি, স্টিফেন ম্যাকিনলি হেন্ডারসন, হেইলি স্কোয়ারেস, মাইকেল গ্যান্ডলফিনি, জো লিস্টার-জোন্স, আর্মেন নাহাপেটিয়ান, ও রিচার্ড কাইন্ড।\n২০২৩ সালের ১লা এপ্রিল আলামো ড্রাফটহাউজ সিনেমায় চলচ্চিত্রটির উদ্বোধনী প্রদর্শনী হয়। এ২৪-এর পরিবেশনায় ২০২৩ সালের ১৪ই এপ্রিল সীমিত পরিসরে এবং পরের সপ্তাহে বৃহৎ পরিসরে মুক্তি পায়। চলচ্চিত্রটি সমালোচকদের নিকট থেকে ইতিবাচক প্রতিক্রিয়া লাভ করে, কিন্তু বক্স অফিসে ব্যর্থ হয় ও মাত্র ১১ মিলিয়ন মার্কিন ডলার আয় করে। ৮১তম গোল্ডেন গ্লোব পুরস্কারে ফিনিক্স তার অভিনয়ের জন্য সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেতা বিভাগে গোল্ডেন গ্লোব পুরস্কারের মনোনয়ন লাভ করে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে বো ইজ অ্যাফ্রেইড   (ইংরেজি)\nমেটাক্রিটিকে বো ইজ অ্যাফ্রেইড  (ইংরেজি)\nরটেন টম্যাটোসে বো ইজ অ্যাফ্রেইড (ইংরেজি)"}