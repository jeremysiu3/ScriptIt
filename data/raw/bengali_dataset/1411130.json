{"pageid": 1411130, "title": "দেগ তেগ ফতেহ", "url": "https://bn.wikipedia.org/wiki?curid=1411130", "content": "দেগ তেগ ফতেহ (গুরুমুখী: ਦੇਗ ਤੇਗ਼ ਫ਼ਤਿਹ, অর্থ: দানে ও শক্তিতে বিজয়ী) হলো একটি শিখ স্লোগান এবং পাঞ্জাবী ভাষায় একটি জাতীয় সঙ্গীতের শিরোনাম যা খালসার দ্বৈত বাধ্যবাধকতাকে নির্দেশ করে: অভাবী ও নিপীড়িতের জন্য খাদ্য সরবরাহ এবং সুরক্ষা প্রদানের দায়িত্ব।\n\n\n== বিবরণ ==\nদেগ দ্বারা নির্দেশ করা হয় \"বড় পাত্র\" / \"কড়াই\" এবং তেগ দ্বারা বুঝায় \"তলোয়ার\"। বড় পাত্র বা কড়াই হলো দাতব্য কাজের প্রতীক এবং লঙ্গরের মতো শিখ ধর্মীয় কর্তব্য যাতে ধর্ম, বর্ণ ও জাতি নির্বিশেষে সকলকে খাদ্য সরবরাহ করা হয়। তলোয়ার, বা, কৃপাণ খালসাদের যোদ্ধা প্রকৃতিকে উপস্থাপন করে। খাণ্ডা চিহ্ন এই দুটি আদর্শের প্রতিফলন ঘটায়।\n\n\n== দেগ তেগ ফতেহকে গ্রহণ ==\nশিখ যোদ্ধা বান্দা সিং বাহাদুর এই স্লোগানটিকে তার সীলমোহরে অন্তর্ভুক্ত করেছিলেন এবং সর্দার জাস্সা সিং আহলুওয়ালিয়া ১৭৬৫ সালে প্রতিদ্বন্দ্বী আফগানকে চূড়ান্তভাবে পরাজিত করার পর এটিকে মুদ্রায় ছাপিয়ে নিয়েছিলেন।\nএই শিলালিপিটি পরবর্তীতে শিখ মিসালদার সর্দার এবং শাসকরা তাদের মুদ্রায় গ্রহণ করেছিলেন। এটি ১২টি শিখ শাসিত রাজ্যের সংযুক্তির সময় পাতিয়ালা রাজ্যের জাতীয় সঙ্গীত ছিল। এই জাতীয় সঙ্গীতটি ১৯৪৮ সাল পর্যন্ত সমস্ত শিখ রাজ্যে গাওয়া হতো। বি.কে.এস. নাভা তার বিশ্বকোষ / অভিধান মহান কোশ (১৯৩০) -এ এটি বর্ণনা করেছেন।\n\n\n== তথ্যসূত্র ==\n\n\n== বহিঃসংযোগ =="}