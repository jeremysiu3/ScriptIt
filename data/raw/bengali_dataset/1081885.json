{"pageid": 1081885, "title": "ভিক্তর লিন্দেলোফ", "url": "https://bn.wikipedia.org/wiki?curid=1081885", "content": "ভিক্তর ইয়োর্গেন নিলসন লিন্দেলোফ (সুইডীয়: Victor Lindelöf; জন্ম: ১৭ জুলাই ১৯৯৪; ভিক্তর লিন্দেলোফ নামে সুপরিচিত) হলেন একজন সুয়েডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ম্যানচেস্টার ইউনাইটেড এবং সুইডেন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলেন।\nসুয়েডীয় ফুটবল ক্লাব ফ্রাঙ্কের যুব পর্যায়ের হয়ে খেলার মাধ্যমে লিন্দেলোফ ফুটবল জগতে প্রবেশ করেছেন এবং পরবর্তীকালে ভেস্তেরস, ভেস্তেরস স্পোর্টস এবং বেনফিকার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৯ সালে, সুয়েডীয় ক্লাব ভেস্তেরস স্পোর্টসের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৪ মৌসুম অতিবাহিত করেছেন; ভেস্তেরস স্পোর্টসের হয়ে তিনি ৫০ ম্যাচে অংশগ্রহণ করেছেন। অতঃপর ২০১২–১৩ মৌসুমে তিনি বেনফিকা বি এবং পরবর্তী মৌসুমে বেনফিকায় যোগদান করেছেন, বেনফিকার হয়ে তিনি ৩টি লিগ শিরোপা জয়লাভ করেছেন। ২০১৭–১৮ মৌসুমে, তিনি প্রায় ৩৫ মিলিয়ন ইউরোর বিনিময়ে বেনফিকা হতে ইংরেজ ক্লাব ম্যানচেস্টার ইউনাইটেডে যোগদান করেছেন।\n২০১০ সালে, লিন্দেলোফ সুইডেন অনূর্ধ্ব-১৭ দলের হয়ে সুইডেনের বয়সভিত্তিক পর্যায়ে অভিষেক করেছিলেন। প্রায় ৬ বছর যাবত সুইডেনের বয়সভিত্তিক দলের হয়ে খেলার পর, তিনি ২০১৬ সালে সুইডেনের হয়ে আন্তর্জাতিক পর্যায়ে অভিষেক করেছেন; সুইডেনের জার্সি গায়ে তিনি এপর্যন্ত ৪৫ ম্যাচে ৩টি গোল করেছেন। তিনি সুইডেনের হয়ে এপর্যন্ত ২০১৮ এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, লিন্দেলোফ বেশ কিছু পুরস্কার জয়লাভ করেছেন, যার মধ্যে ২০১৬ এবং ২০১৯ সালে ফুতবলসগলানের সেরা রক্ষণভাগের খেলোয়াড়ের পুরস্কার অন্যতম। দলগতভাবে, লিন্দেলোফ এপর্যন্ত ৯টি শিরোপা জয়লাভ করেছেন, যার মধ্যে ১টি ভেস্তেরস স্পোর্টসের হয়ে, ৭টি বেনফিকার হয়ে এবং ১টি সুইডেনের হয়ে জয়লাভ করেছেন।\n\n\n== প্রারম্ভিক জীবন ==\nভিক্তর ইয়োর্গেন নিলসন লিন্দেলোফ ১৯৯৪ সালের ১৭ই জুলাই তারিখে সুইডেনের ভেস্তেরসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলিন্দেলোফ সুইডেন অনূর্ধ্ব-১৭, সুইডেন অনূর্ধ্ব-১৯ এবং সুইডেন অনূর্ধ্ব-২১ দলের হয়ে খেলার মাধ্যমে সুইডেনের প্রতিনিধিত্ব করেছেন। ২০১০ সালের ৩রা আগস্ট তারিখে তিনি সুইডেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ২০১৫ সালে তিনি সুইডেন অনূর্ধ্ব-২১ দলের হয়ে ২০১৫ উয়েফা ইউরোপীয় অনূর্ধ্ব-২১ চ্যাম্পিয়নশিপের শিরোপা জয়লাভ করেছেন, উক্ত প্রতিযোগিতার ফাইনালে তার দল পর্তুগাল অনূর্ধ্ব-২১ দলকে পেনাল্টি শুট-আউটে ৪–৩ গোলের ব্যবধানে পরাজিত করে উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। উক্ত আসরে তিনি ৫ ম্যাচে অংশগ্রহণ করেছিলেন। সুইডেনের বয়সভিত্তিক দলের হয়ে তিনি ৩৫ ম্যাচে অংশগ্রহণ করে ১টি শিরোপা জয়লাভ করেছেন।\n২০১৬ সালের ২৪শে মার্চ তারিখে, মাত্র ২১ বছর ৮ মাস ৭ দিন বয়সে, ডান পায়ে ফুটবল খেলায় পারদর্শী লিন্দেলোফ তুরস্কের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সুইডেনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছেন। ম্যাচটিতে সুইডেন ২–১ গোলের ব্যবধানে পরাজিত হয়েছিল। জাতীয় দলের হয়ে অভিষেকের ৬ মাস ১৬ দিন পর, সুইডেনের জার্সি গায়ে প্রথম গোলটি করেন; ১০ই অক্টোবর তারিখে, বুলগেরিয়ার বিরুদ্ধে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেন। সুইডেনের হয়ে অভিষেকের বছরে লিন্দেলোফ সর্বমোট ১১ ম্যাচে ১টি গোল করেছেন।\nলিন্দেলোফ রাশিয়ায় অনুষ্ঠিত ২০১৮ ফিফা বিশ্বকাপের জন্য ইয়ানে আন্দেরশনের অধীনে ঘোষিত সুইডেন দলে স্থান পাওয়ার মাধ্যমে প্রথমবারের মতো ফিফা বিশ্বকাপে অংশগ্রহণ করার সুযোগ পান। ২০১৮ সালের ২৩শে মার্চ তারিখে, তিনি জার্মানির বিরুদ্ধে গ্রুপ পর্বে নিজেদের দ্বিতীয় ম্যাচে অংশগ্রহণ করার মাধ্যমে ফিফা বিশ্বকাপে অভিষেক করেছেন। উক্ত বিশ্বকাপে তিনি ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৬ আগস্ট ২০২১ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট  (ইংরেজি)\nভিক্তর লিন্দেলোফ – ফিফা প্রতিযোগিতার রেকর্ড (ইংরেজি) \nভিক্তর লিন্দেলোফ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভিক্তর লিন্দেলোফ  (ইংরেজি)  \nসকারবেসে ভিক্তর লিন্দেলোফ (ইংরেজি) \nবিডিফুটবলে ভিক্তর লিন্দেলোফ  (ইংরেজি)  \nট্রান্সফারমার্কেটে ভিক্তর লিন্দেলোফ (ইংরেজি) \nওয়ার্ল্ডফুটবল.নেটে ভিক্তর লিন্দেলোফ (ইংরেজি) \nইএসপিএন এফসিতে ভিক্তর লিন্দেলোফ (ইংরেজি) \nন্যাশনাল-ফুটবল-টিমস.কমে ভিক্তর লিন্দেলোফ (ইংরেজি)"}