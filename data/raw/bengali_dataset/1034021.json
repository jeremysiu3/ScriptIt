{"pageid": 1034021, "title": "এডিনবরা ট্রাম", "url": "https://bn.wikipedia.org/wiki?curid=1034021", "content": "এডিনবরা ট্রাম এডিনবার্গ ট্রামস লিঃ দ্বারা পরিচালিত স্কটল্যান্ডের এডিনবরা শহরের একটি ট্রামওয়ে ব্যবস্থা। এটি ২০১৭ সাল পর্যন্ত ১৬ টি  স্টপ সহ নিউ টাউনের ইয়র্ক প্লেস ও এডিনবরা বিমানবন্দরের মধ্যেকার একটি ১৪ কিলোমিটার (৮.৭ মাইল) দীর্ঘ লাইন।\nনির্মাণ কাজটি ২০০৮ সালের জুন মাসে শুরু হয় এবং এটি বিলম্বের মুখোমুখি হওয়ার পরে ২০১৪ সালের ৩১ শে মে খোলা হয়। এই প্রকল্পটির ২০০৩ সালে প্রাথমিক আনুমানিক ব্যয় £৩৭৫ মিলিয়ন ছিল, তবে ২০০৮ সালের মে মাসের মধ্যে চুক্তি স্বাক্ষরিত হওয়ার পরে, ব্যয়টি বেড়ে দাঁড়ায় £৫২১ মিলিয়ন। বিলম্বের পরে চূড়ান্ত ব্যয় £৭৭৬ মিলিয়ন হয়।\nএই পরিকল্পনাটি মাত্র দু'বছর ধরে চলার পরে প্রাক-কর লাভজনকতা অর্জন ও মূল যাত্রী লক্ষ্যমাত্রাকে অতিক্রম করে।  এডিনবরা কাউন্সিল ২০১৯ সালের ১৪ ই মার্চ ইয়র্ক প্লেস থেকে নিউহ্যাভেন পর্যন্ত বিদ্যমান লাইনের সম্প্রসারণ অনুমোদনের পক্ষে ভোট প্রদান করে। সম্প্রসারিত লাইনটি ২০২৩ সালের প্রথম দিকে চালু হওয়ার সম্ভাবনা রয়েছে।\n\n\n== ইতিহাস ==\n\n\n=== পটভূমি ===\nশুরুতে এডিনবার্গ ও লেথে মূলত ঘোড়া টানা কোচের দ্বারা পরিষেবা পরিবেশন করা হয় এবং তারপরে ১৮৭১ সাল থেকে বিভিন্ন সংস্থা ও কর্পোরেশন ঘোড়া টানা ট্রাম পরিষেবা পরিবেশন করে, তারও পরে তার চালিত ও শেষ পর্যন্ত বৈদ্যুতিন ট্রাম ১৯৫৬ সালের ১৬ নভেম্বর পর্যন্ত চলাচল করে। এই তারিখের পরে, গণপরিবহন বাস ও যাত্রী রেল লাইনের একটি সীমাবদ্ধ নেটওয়ার্ক নিয়ে গঠিত ছিল।\nবিংশ শতাব্দীর শেষের দিকে, যুক্তরাজ্যে ট্রামের প্রতি আগ্রহ পুনরুদ্ধারিত হয় এবং বার্মিংহাম, ক্রয়েডন, ম্যানচেস্টার, নটিংহাম ও শেফিল্ডে  ট্রাম নেটওয়ার্কসমূহ পুনরায় চালু করা হয়। এডিনবরায় একটি ট্রাম নেটওয়ার্কের জন্য ১৯৯০-এর দশকে প্রস্তাব দেওয়া হয় এবং প্রিন্সেস স্ট্রিট ও লেথ ওয়াক থেকে নিউহ্যাভেন পর্যন্ত একটি লাইন তৈরির পরিকল্পনা ১৯৯৯ সালে সিটি অব এডিনবার্গ কাউন্সিল, লোডিয়ান অ্যান্ড এডিনবরা এন্টারপ্রাইজ ও নিউ এডিনবরা ট্রামওয়েজ সংস্থা  দ্বারা প্রস্তাবিত হয়।\n\n\n=== প্রস্তাব ও চুক্তি ===\n২০০১-এর প্রস্তাবনায় লাইন ১, ২ ও ৩ এর কল্পনা করা হয়, প্রথমটি ছিল উত্তর শহরতলির চারপাশে একটি বৃত্তাকার রুট এবং অন্যটি পশ্চিমে নিউব্রিজ ও দক্ষিণে নিউক্রাইঘল পর্যন্ত একটি রেডিয়াল রুট ছিল। সমস্ত লাইন শহরের কেন্দ্র দিয়ে অগ্রসর হয়। ট্রাম নেটওয়ার্ক পরিচালনা ও রক্ষণাবেক্ষণের জন্য ২০০৪ সালের মে মাসে ট্রান্সডেভকে ১৫ বছরের পরিচালনার চুক্তি প্রদান করা হয়। এই চুক্তিটি ২০০৯ সালে বাতিল করা হয়।\nট্রাম নেটওয়ার্কটি পুনরায় প্রবর্তনের জন্য দুটি বিল ২০০৬ সালের মার্চ মাসে স্কটিশ পার্লামেন্ট দ্বারা পাস করা হয়। লাইন ১ ও ২ সংসদীয় অনুমতি লাভ করে, তবে পুরো নেটওয়ার্কটির অর্থায়ন অসম্ভব বলে মনে করা হয়। গণভোটে লাইন ৩ এর নির্মানের প্রস্তাব ভারীভাবে পরাজিত করা হয় ও এডিনবরা যানজট নালিশ দ্বারা লাইন ৩ এর নির্মাণ বাতিল করা হয়, বাকী দুটি লাইন নির্মাণকে চার ধাপে বিভক্ত করা হয়:\n\n\n== গাড়িসম্ভার ==\n\n\n=== বর্তমান বহর ===\nএডিনবরা ট্রাম বর্তমানে ২৭ টি ট্রামের একটি বহর পরিচালনা করে:\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\n২০০৭ সালের জুন মাসে ট্রাম প্রকল্পের নিরীক্ষক জেনারেলদের প্রতিবেদন"}