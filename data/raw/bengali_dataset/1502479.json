{"pageid": 1502479, "title": "মুখতাসার সীরাতুর রাসূল সাল্লাল্লাহু আলাইহি ওয়া সাল্লাম", "url": "https://bn.wikipedia.org/wiki?curid=1502479", "content": "মুখতাসার সীরাতুর রাসূল সাল্লাল্লাহু আলাইহি ওয়া সাল্লাম হল মুহাম্মাদের জীবনীর উপর লিখিত আরবি ভাষার একটি সীরাত গ্রন্থ। বিখ্যাত আলেম মুহাম্মদ ইবন আবদুল ওহাব গ্রন্থটি ইবনে হিশামের সীরাত গ্রন্থের সংক্ষিপ্ত সংস্করণ হিসাবে লিখেছিলেন। বইটি ১৯৭৯ সালে কিতাব আল ইনক কর্তৃক প্রকাশিত হয়েছিলো, যা বর্তমানে গুগল বুকসে উপলব্ধ রয়েছে। এই বইটি নবী মুহাম্মদের জীবনের সংক্ষিপ্ত বিবরণ প্রদান করে, এবং এটি নবীজির সীরাতের সারসংক্ষেপ হিসেবে বিবেচিত হয়। বইটি ইতিহাস ও সীরাত অধ্যয়নকারী সকলের জন্য একটি সহজবোধ্য উপকরণ হিসেবে গণ্য করা হয়। বইটি আধুনিক যুগেও মুসলিম পাঠকদের মধ্যে নবীজির জীবন ও চরিত্রের সাথে সম্পর্কিত জ্ঞান প্রচার করেছে এবং সীরাত অধ্যয়নের ক্ষেত্রে একটি গুরুত্বপূর্ণ অবদান রেখেছে।\n\n\n== বিষয়বস্তু ==\nরাসূলুল্লাহর জীবনীর শুরু থেকে শেষ পর্যন্ত বইটি উল্লেখিত হয়েছে। নবীর শৈশব ও যৌবনকালের বর্ণনা, এতিম অবস্থায় বড় হওয়া, সততা ও আমানতের জন্য “আল-আমিন” উপাধি পাওয়া। নবীর ৪০ বছর বয়সে হেরা গুহায় প্রথম ওহি লাভ করা। এছাড়াও মাক্কী যুগে দাওয়াত, বিরোধিতা, সাহাবিদের হিজরত ইত্যাদি বর্ণনা রয়েছে। মদিনায় হিজরতের পরে মাদানী যুগে রাষ্ট্র গঠন, যুদ্ধসমূহ, সংবিধান, ইসলামি শাসন ইত্যাদি বর্ণিত হয়েছে। এরপরে বিদায় হজ ও ইন্তেকালের ঘটনা দিয়ে বইটির সমাপ্তি হয়েছে।\n\n\n== আরো দেখুন ==\nআফদাদুল সালাওয়াতি আলা সাইয়্যেদুল সাদাতি\nআল মাওয়াহিবুল লাদুন্নিয়াহ\nজাওয়ামিয়ুস সীরাতি আন-নাবুয়িয়াতি\n\n\n== তথ্যসূত্র ==\n\n\n== বহিঃসংযোগ ==\nআর্কাইভ.কম ওয়েবসাইটে মুখতাসার সীরাতুর রাসূলল্লাহ"}