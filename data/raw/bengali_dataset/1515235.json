{"pageid": 1515235, "title": "ক্রিসান ব্যারেটো", "url": "https://bn.wikipedia.org/wiki?curid=1515235", "content": "ক্রিসান ব্যারেটো একজন ভারতীয় অভিনেত্রী এবং মডেল যিনি মূলত হিন্দি টেলিভিশনে কাজ করার জন্য পরিচিত। ক্রিসান এমটিভির ক্যায়সি ইয়ে ইয়ারিয়া ধারাবাহিকে আলিয়া সাক্সেনার চরিত্রে অভিনয় করার জন্য এবং বিনোদনমূলক অনুষ্ঠান এস অফ স্পেস ২- তে অংশগ্রহণের জন্য সর্বাধিক পরিচিত। এস অফ স্পেস ২- তে তিনি চতুর্থ রানার আপ হয়েছিলেন।\nব্যারেটো মুম্বাইয়ের বান্দ্রার অ্যাপোস্টলিক কারমেল হাই স্কুল এবং মুম্বাইয়ের সেন্ট জেভিয়ার্স কলেজে পড়াশোনা করেছেন। এরপর তিনি মুম্বাইয়ের সরকারি আইন কলেজে ভর্তি হন কিন্তু অভিনয় জগতে ভবিষ্যত গড়ার লক্ষ্যে পড়াশোনা ছেড়ে দেন।\n\n\n== ব্যক্তিগত জীবন ==\n\n\n== কর্মজীবন ==\nব্যারেটো টেলিভিশন জগতে আত্মপ্রকাশ করেছিলেন হিরোস, দ্য ফাইটব্যাক ফাইলস এবং ইয়ে হ্যায় আশিকির মতো ধারাবাহিকে অভিনয়ের মাধ্যমে।  ২০১৪ সালে এমটিভি ইন্ডিয়ার ক্যায়সি ইয়ে ইয়ারিয়া নাটকে আলিয়া সাক্সেনার চরিত্রে অভিনয়ের মাধ্যমে তিনি তার সাফল্য অর্জন করেন। ২০১৬ সালে, তিনি অ্যান্ডটিভির কাহানি হামারী দিল দোস্তি দিওয়ানেপান কি ধারাবাহিকে কিয়া কাপুর চরিত্রে অভিনয় করেছিলেন। এমটিভি ইন্ডিয়ার গার্লস অন টপ- এ ক্রিসান তপস্যা চরিত্রে অভিনয় করেন।  ২০১৬ থেকে ২০১৭ সাল পর্যন্ত, তিনি স্টার প্লাসের ইশকবাজ ধারাবাহিকে রোমির চরিত্রে অভিনয় করেছিলেন।\n২০১৭ সালে, তিনি আল্ট বালাজির ক্লাস অফ ২০১৭ নামক ওয়েব সিরিজে সারা চরিত্রে এবং সাইবারস্কোয়াডে পায়েলের চরিত্রে অভিনয় করেন। ২০১৭ থেকে ২০১৮ সাল পর্যন্ত, তিনি কালারস টিভির সসুরাল সিমার কা ধারাবাহিকে সঞ্জনা ভরদ্বাজ চরিত্রে অভিনয় করেছিলেন। ২০১৮ সালে ক্রিসান তু আশিকি ধারাবাহিকে রঙ্গোলি রাই চরিত্রে অভিনয় করেছিলেন। ২০১৯ সালে, ব্যারেটো এমটিভি ইন্ডিয়ার বিনোদনমূলক অনুষ্ঠান এস অফ স্পেস ২ তে অংশগ্রহণ করেছিলেন যেখানে তিনি চতুর্থ রানার আপ হয়েছিলেন। ২০২২ সালের জুন মাসে, তিনি এমটিভি ইন্ডিয়ার আরেক বিনোদনমূলক অনুষ্ঠান এমটিভি এক্স অর নেক্সটে অংশগ্রহণ করেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== ওয়েব সিরিজ ===\n\n\n== তথ্যসূত্র =="}