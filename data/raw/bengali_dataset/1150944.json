{"pageid": 1150944, "title": "ব্রুস চেম্বারলেন", "url": "https://bn.wikipedia.org/wiki?curid=1150944", "content": "ব্রুস অ্যান্থনি চেম্বারলেন ছিলেন একজন অস্ট্রেলিয়ান রাজনীতিবিদ। তিনি দীর্ঘ সময় ভিক্টোরিয়ান আইনসভায় দায়িত্ব পালন করেছেন এবং ১ অক্টোবর ১৯৯২ থেকে ২৮ ফেব্রুয়ারি ২০০৩ সাল পর্যন্ত ভিক্টোরিয়ান পার্লামেন্টের লেজিসলেটিভ কাউন্সিলের ১৭তম সভাপতি হিসেবে দায়িত্ব পালন করেছেন। \n\n\n== প্রারম্ভিক জীবন ও শিক্ষা ==\nব্রুস চেম্বারলেন ১৯৩৯ সালের ৯ আগস্ট অস্ট্রেলিয়ার মেলবোর্নের ব্রাইটন শহরে জন্মগ্রহণ করেন।  তার পিতা পিটার হেনরি চেম্বারলেন ছিলেন একজন রেলওয়ের পেমাস্টার। তিনি দে লা সাল কলেজে পড়াশোনা করেন এবং পরে মেলবোর্ন বিশ্ববিদ্যালয় থেকে ব্যাচেলর অব আর্টস ও ব্যাচেলর অব ল'স ডিগ্রি অর্জন করেন।\n\n\n== রাজনৈতিক জীবন ==\nব্রুস চেম্বারলেন ১৯৬৯ থেকে ১৯৭৩ সাল পর্যন্ত হ্যামিলটন সিটি কাউন্সিলের সদস্য ছিলেন। ১৯৭৩ সালে তিনি ভিক্টোরিয়ান লেজিসলেটিভ অ্যাসেম্বলিতে ডান্ডাস আসন থেকে লিবারেল পার্টির প্রতিনিধি হিসেবে নির্বাচিত হন। ১৯৭৬ সালে তার আসন বিলুপ্ত হলে তিনি ভিক্টোরিয়ান লেজিসলেটিভ কাউন্সিলের ওয়েস্টার্ন প্রভিন্স আসন থেকে নির্বাচিত হন। \n\n\n== ছায়ামন্ত্রিত্ব ও শীর্ষ পদ ==\n১৯৮২ সালে তিনি ছায়া মন্ত্রিসভায় সংরক্ষণ ও পরিকল্পনা বিষয়ক ছায়ামন্ত্রী নিযুক্ত হন এবং ১৯৮৫ সালে ছায়া অ্যাটর্নি-জেনারেল হিসেবে দায়িত্ব গ্রহণ করেন। ১৯৮৬ সালে তিনি ঊর্ধ্বকক্ষের বিরোধীদলীয় নেতা হন। এরপর তিনি স্থানীয় সরকার ও প্রধান প্রকল্প (১৯৮৮), শিল্প, প্রযুক্তি ও সম্পদ (১৯৮৯-১৯৯০), পরিকল্পনা ও রাজ্য প্রবৃদ্ধি (১৯৯০-১৯৯১) এবং স্থানীয় সরকার (১৯৯০-১৯৯২) সংক্রান্ত ছায়ামন্ত্রীর দায়িত্ব পালন করেন। ১৯৯২ সালে চেম্বারলেন ভিক্টোরিয়ান লেজিসলেটিভ কাউন্সিলের ১৭তম সভাপতি নির্বাচিত হন এবং ২০০৩ সাল পর্যন্ত এই পদে দায়িত্ব পালন করেন। \n\n\n== সম্মাননা ==\n২০০৫ সালের অস্ট্রেলিয়া ডে তে তাকে অর্ডার অব অস্ট্রেলিয়ার মেম্বার (AM) পদক প্রদান করা হয়। \n\n\n== ব্যক্তিগত জীবন ==\n১৯৬৫ সালের ৬ ফেব্রুয়ারি তিনি পলা সোয়ানকে বিয়ে করেন। তাদের জেনি, মেথিউ, পিটার এবং লুইস নামে চার সন্তান ছিল।  \n\n\n== মৃত্যু ==\n২০০৫ সালের ১ অক্টোবর তিনি অস্ট্রেলিয়ার ভিক্টোরিয়ার হেমিল্টন শহরে মৃত্যুবরণ করেন।   \n\n\n== তথ্যসূত্র =="}