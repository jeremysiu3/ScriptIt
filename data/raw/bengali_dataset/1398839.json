{"pageid": 1398839, "title": "তফসিল", "url": "https://bn.wikipedia.org/wiki?curid=1398839", "content": "তফসিল (বিশেষ্য পদ অর্থে জমির চৌহদ্দির বিবরণ; বিশেষ উদ্দেশ্যে প্রণীত তালিকা) হলো একটি নির্বাচন আয়োজনে যেসব কার্যক্রম গ্রহণ করা হয় তার সবকিছুর বিবরণের আইনি ঘোষণা ও প্রক্রিয়া। তফসিল ঘোষণার মাধ্যমে নির্বাচনের বৈধতা শুরু হয়।\n\n\n== তফসিলে কি কি থাকে ==\nতফসিলে নিম্নোক্ত বিষয়গুলো স্পষ্ট থাকে:\n\nপ্রার্থিতার জন্য মনোনয়নের কাগজ জমা দেয়ার শুরু ও শেষ সময়;\nমনোনয়ন প্রত্যাহার করার সময়;\nমনোনয়নের কাগজ নির্বাচন কমিশন যাছাই বাছাই করার সময়;\nবাছাই প্রক্রিয়ায় যদি মনোনয়ন বাতিল হয়, তাহলে প্রার্থিতা প্রত্যাশী ব্যক্তি নির্বাচন কমিশনে আপিল করার সময়;\nযারা প্রার্থী হিসেবে মনোনয়ন পাবেন তাদের তালিকা প্রকাশ ও কবে নাগাদ ছাপানো হবে তার সময় দেয়া থাকে;\nনির্বাচনী প্রচারণা কবে থেকে শুরু হবে, আর কতদিন পর্যন্ত তা চলবে - সেটির উল্লেখ থাকে;\nপ্রার্থীর নির্বাচনী প্রতীক বরাদ্ধের সময়;\nনির্বাচন কত তারিখ হবে;\nকোন সময়ে ভোটগ্রহণ শুরু হবে;\nকোন সময় পর্যন্ত চলবে;\nভোটের পর ভোট গণনা কীভাবে এবং কোথায় হবে; তাও পরিষ্কার উল্লেখ করা থাকে এতে।\nএক কথায় নির্বাচনের পুরো প্রক্রিয়ার সমষ্টিই নির্বাচনের তফসিলে থাকে।\n\n\n== সিদ্ধান্ত গ্রহণকারী ==\nপ্রধান নির্বাচন কমিশনার বা তার অধিনস্থ কর্মকর্তা প্রার্থীর মনোনয়নের বাতিল বা রাখার বিষয়ে সিদ্ধান্ত প্রদান করেন। অনেক ক্ষেত্রে বিভাগীয় কমিশনার, জেলা প্রশাসক ও উপজেলা নির্বাহী অফিসারগণ মনোনয়ন পত্র প্রদান, জমা ও যাছাই বাছাই করেন।\n\n\n== তারিখ বদল করা ==\nতফসিল ঘোষণার পর নির্বাচন কমিশনার ইচ্ছা করলে সংসদ মেয়াদ শেষ হওয়ার আগে ঐ ৯০ দিনের মধ্যে দেয়া নির্বাচনের তারিখ বদলাতে পারে।\n\n\n== বিভিন্ন দেশে তফসিল ==\nবাংলাদেশে তফসিলে যেসব কার্যক্রম দেয়া থাকে তা করার জন্য সবমিলিয়ে পুরো সময়কাল ৪৫ দিন হয়ে থাকে। ব্রিটেন তফসিলের সময়কাল হল সব মিলিয়ে ১৭ দিন। ভারতের সংবিধান অনুযায়ী, বিলুপ্ত হওয়া লোকসভা বা বিধানসভার সর্বশেষ অধিবেশন থেকে নতুন সরকার গঠনের মধ্যে সময়সীমা ছয় মাসের বেশি হতে পারবে না। এই সময়সীমার মধ্যেই নির্বাচন সম্পন্ন করতে হয়। পাকিস্তানে নির্বাচনী তফসিল ঘোষণা, বাছাই, প্রচারণায় সবমিলিয়ে ৫৪ দিন।\n\n\n== আরও দেখুন ==\nনির্বাচন\nনির্বাচনী ব্যবস্থা\nনির্বাচনী জালিয়াতি\n\n\n== তথ্যসূত্র =="}