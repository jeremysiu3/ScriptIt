{"pageid": 1446421, "title": "মহারাজার দিঘী", "url": "https://bn.wikipedia.org/wiki?curid=1446421", "content": "মহারাজার দিঘী বাংলাদেশের পঞ্চগড়ে অবস্থিত একটি বিশালায়তনের জলাশয়। ধারণা করা হয়, প্রাচীন ঐতিহাসিক এক রাজ্যে মহারাজা পৃথু রাজত্ব করাকালীন এই দীঘিটি খনন করা হয়।\n\n\n== অবস্থান ও বর্ণনা ==\nপঞ্চগড় জেলা সদর থেকে মাত্র ১৫ কিলোমিটার দূরে অমরখানা ইউনিয়নে অবস্থিত এক ঐতিহাসিক পুকুরের নাম মহারাজার দীঘি। \nবিশালায়তনের স্বচ্ছ পানির এই জলাশয়ের পাড় সহ মোট আয়তন প্রায় ২৪০০x ১২০০ ফুট এবং পানির গভীরতা প্রায় ৪৫ ফুট। গাছপালায় ঘেরা মহারাজার দীঘির চারপাশে প্রায় ১০টি ঘাট রয়েছে। কথিত আছে, পৃথু রাজা তার পরিবার পরিজন ও ধনরত্ন সাথে নিয়ে “কীচক” নামক এক নিম্নশ্রেণী দ্বারা আক্রমণের শিকার হয়ে তাদের সংস্পর্শে ধর্মনাশের ভয়ে এই দীঘিতে আত্নহনন করেছিলেন।\nপ্রতিবছর বাংলা নববর্ষ উপলক্ষ্যে মহারাজার দীঘির পাড়ে এক বিশাল মেলার আয়োজন করা হয়। সে সময় পার্শ্ববর্তী দেশ ভারতের আশেপাশের বিভিন্ন জেলা থেকেও দর্শনার্থীরা মেলায় ঘুরতে আসেন।\n\n\n== তথ্যসূত্র =="}