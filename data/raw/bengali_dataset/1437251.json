{"pageid": 1437251, "title": "ডাব্লিউডাব্লিউই স্পিড চ্যাম্পিয়নশিপ", "url": "https://bn.wikipedia.org/wiki?curid=1437251", "content": "ডাব্লিউডাব্লিউই স্পিড চ্যাম্পিয়নশিপ হলো একটি পুরুষদের পেশাদার কুস্তি চ্যাম্পিয়নশিপ, যা মার্কিন সংস্থা ডাব্লিউডাব্লিউই দ্বারা নির্মিত এবং প্রচারিত হয়। এই চ্যাম্পিয়নশিপটি ২০২৪ সালের ২৭শে মার্চ তারিখে ঘোষণা করা হয়েছিল, যেখানে উদ্বোধনী চ্যাম্পিয়ন সাপ্তাহিক অনুষ্ঠান ডাব্লিউডাব্লিউই স্পিডে প্রচারিত একটি প্রতিযোগিতার মাধ্যমে নির্ধারিত হবে। অনুষ্ঠানটি ২০২৪ সালের ৩রা এপ্রিল হতে সামাজিক যোগাযোগ মাধ্যম এক্সে প্রচারিত হচ্ছে।\n\n\n== ইতিহাস ==\n২০২৪ সালের ৯ই ফেব্রুয়ারি তারিখে, মার্কিন পেশাদার কুস্তি সংস্থা ডাব্লিউডাব্লিউই সামাজিক যোগাযোগ মাধ্যমে প্রচার করার জন্য একটি সাপ্তাহিক ভিডিও ধারাবাহিক ডাব্লিউডাব্লিউই স্পিড-এর প্রবর্তনের জন্য এক্সের সাথে একটি অংশীদারিত্বের ঘোষণা দেয়, যেখানে কুস্তিগিররা পাঁচ মিনিটের একটি ম্যাচে অংশগ্রহণ করবে। অতঃপর ২৭শে মার্চ তারিখে ডাব্লিউডাব্লিউইর ভাষ্যকার কোরি গ্রেভস ঘোষণা করেন যে ২০২৪ সালের ৩রা এপ্রিল স্পিডের প্রথম পর্ব প্রচারিত হবে, তবে ম্যাচগুলোর দৈর্ঘ্য হবে তিন মিনিট। উদ্বোধনী ডাব্লিউডাব্লিউই স্পিড চ্যাম্পিয়ন নির্ধারণ করার জন্য একটি প্রতিযোগিতারও ঘোষণা করা হয়েছিল।\n\n\n=== উদ্বোধনী প্রতিযোগিতা ===\n২০২৪ সালের ২৭শে মার্চ তারিখে প্রথম স্পিড চ্যাম্পিয়ন নির্ধারণের জন্য একটি প্রতিযোগিতার ঘোষণা করা হয়েছিল, যা অনুষ্ঠানের প্রথম কয়েকটি পর্বে অনুষ্ঠিত হয়েছে।\n\n\n== তথ্যসূত্র =="}