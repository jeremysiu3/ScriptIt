{"pageid": 1488325, "title": "এদির্নে রেলওয়ে স্টেশন", "url": "https://bn.wikipedia.org/wiki?curid=1488325", "content": "এদির্নে রেলওয়ে স্টেশন (তুর্কি: Edirne garı) এদির্নের প্রধান রেলওয়ে স্টেশন যা শহরের দক্ষিণ-পূর্ব অংশে অবস্থিত। তুর্কি স্টেট রেলওয়ে ট্রান্সপোর্ট কর্তৃক পরিচালিত দুটি আন্তর্জাতিক আন্তঃনগর ট্রেন ইস্তানবুল থেকে বুলগেরিয়ার সোফিয়া ও রোমানিয়ার বুখারেস্ট পর্যন্ত যাত্রা করে এবং এই স্টেশনে যাত্রা বিরতি দেয়। এই দুটি ট্রেনের পাশাপাশি তুর্কি স্টেট রেলওয়ে ট্রান্সপোর্ট প্রতিদিন কাপিকুলে থেকে ইস্তানবুলের মধ্যে একটি আঞ্চলিক ট্রেনও পরিচালনা করে।\n১৯৭১ সালে এদির্নে স্টেশনটি নির্মিত হয়েছিল, যা ১৮৭৩ সালে ওরিয়েন্টাল রেলওয়ে দ্বারা নির্মিত স্টেশনের পরিবর্তে নির্মাণ করা হয়।\n\n\n== ইতিহাস ==\nএদিরন শহরের মূল রেলস্টেশনটি ১৮৭৩ সালে ওরিয়েন্টাল রেলওয়ে (CO) কর্তৃক নির্মিত হয়েছিল। এটি ইস্তানবুল থেকে ভিয়েনা পর্যন্ত একটি রেলপথের অংশ ছিল। ১৯২৩ সালে লসান চুক্তি স্বাক্ষরিত হলে, তুর্কি স্বাধীনতা যুদ্ধের পর তুরস্ক এবং গ্রিসের মধ্যবর্তী সীমান্ত মারিৎসা নদী বরাবর নির্ধারণ করা হয়, তবে এদিরনের পশ্চিমে একটি ছোট অঞ্চল তুরস্কের অধীনে রাখা হয়। এর ফলে তুরস্ক ও গ্রিস থেকে বুলগেরিয়ার দিকে ইউরোপগামী ট্রেনগুলোর জন্য সমস্যা তৈরি হয়, কারণ ট্রেনগুলোকে গ্রিস থেকে তুরস্কে প্রবেশ করতে হতো এবং পরে ৭ কিলোমিটার (৪.৩ মাইল) এগিয়ে পুনরায় গ্রিসে ঢুকে উত্তর-পশ্চিমে বুলগেরিয়ায় প্রবেশ করতে হতো।\n১৯৬০-এর শেষ দিকে, তুর্কি রাষ্ট্র রেলওয়ে (TCDD) সরাসরি বুলগেরিয়ার সঙ্গে সংযোগ স্থাপন করতে ৮৬.৫ কিমি (৫৩.৭ মা) দীর্ঘ একটি বাইপাস নির্মাণের সিদ্ধান্ত নেয়। এই নতুন রেলপথের অংশ হিসেবে এদিরনে একটি নতুন রেলস্টেশন নির্মাণ করা হয়। নতুন স্টেশনটি শহরের কেন্দ্রীয় স্থানে এবং উত্তরাধুনিক স্থাপত্যের স্টাইলের একটি বড় স্টেশন ভবন নিয়ে নির্মিত হয়েছিল। এই নতুন স্টেশন এবং রেলপথটি আগস্ট ১৯৭১ সালে উদ্বোধন করা হয়। এর ফলে কারাাগাচ স্টেশনটি বন্ধ হয়ে যায় এবং ৪ অক্টোবর একই বছরে রেল চলাচল বন্ধ করা হয়।\n১৯৮৯ সালে অপটিমা ট্যুরস এদিরন থেকে ভিলাখ, অস্ট্রিয়ায় মোটরেইল ট্রেন পরিষেবা শুরু করে। অপটিমা এক্সপ্রেস নামে এই ট্রেনটি তুরস্কের প্রথম মোটরেইল ট্রেন পরিষেবা ছিল।\n১৯৯৭ সালে এদিরন স্টেশনটি ২৫ কেভি এসি, ৬০ HZ ওভারহেড তারের মাধ্যমে বিদ্যুতায়িত করা হয়।\n\n\n== তথ্যসূত্র =="}