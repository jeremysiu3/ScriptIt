{"pageid": 1083937, "title": "ফিকে রাংচিতি", "url": "https://bn.wikipedia.org/wiki?curid=1083937", "content": "ফিকে রাংচিতি (বৈজ্ঞানিক নাম: Arhopala fulla(Hewitson)) এক প্রজাতির ছোট আকারের প্রজাপতি। এরা ‘লাইসিনিডি’ গোত্রের এবং 'থেকলিনি' উপগোত্রের সদস্য।\n\n\n== আকার ==\nফিকে রাংচিতি এর প্রসারিত অবস্থায় ডানার আকার ৩৬-৩৮ মিলিমিটার দৈর্ঘ্যের হয়।\n\n\n== উপপ্রজাতি ==\nফিকে রাংচিতি এর উপপ্রজাতিগুলো হলো:\n\nArhopala fulla fulla\nArhopala fulla babsi Joicey & Talbot, 1917\nArhopala fulla canulia (Hewitson, 1869)\nArhopala fulla prasia Fruhstorfer, 1914\nArhopala fulla ignara Riley & Godfrey, 1921\nArhopala fulla andamanica (Wood-Mason & de Nicéville, 1881)\nArhopala fulla intaca Corbet, 1941\nArhopala fulla santa (Evans, 1957)\n\n\n=== ভারতে প্রাপ্ত ফিকে রাংচিতি এর উপপ্রজাতি ===\nভারতে সাধারণত ফিকে রাংচিতি এর যে উপপ্রজাতি দেখা যায় তা হল:\n\nArhopala fulla ignara Riley & Godfrey, 1921 – Thai Spotless Oakblue\nArhopala fulla andamanica (Wood-Mason & de Nicéville, 1881) – Andaman Spotless Oakblue\nবন্যপ্রাণ সংরক্ষণ আইন অনুসারে Arhopala fulla ignara এই উপপ্রজাতি তফ্‌সিল ২ এর তালিকার অন্তর্ভুক্ত।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল  উজ্জ্বল এবং চকচকে নীলাভ বেগুনি এবং ডানার বাইরের দিকে অধিকতর বেগুনি। সামনের ডানার শীর্ষভাগ অ্যাপেক্স সূঁচালো অথবা তীক্ষ্ণ। উভয় ডানার কোস্টাল এবং টার্মিনাল মার্জিন (সীমারেখা) সরু এবং কালচে বাদামী। পিছনের ডানা গোলাকৃতি এবং লেজ বিহীন।\nডানার নিম্নতল ফ্যাকাশে কমলা-হলুদ এবং বাদামীর মিশ্রন। উভয় ডানার দাগ-ছোপ প্রায় নেই; শুধুমাত্র উভয় ডানাতে সরু অস্পষ্ট কালচে বাদামী পোস্ট-ডিসকাল এবং সাব-টার্মিনাল বন্ধনী এবং পিছনের ডানায় কয়েকটি খুব অস্পষ্ট বেসাল ছোপ এর উপস্থিতি লক্ষ্য করা যায়। পিছনের ডানায় লোব এবং টর্নাস অংশের সবজে আঁশ অনুপস্থিত।\n\n\n=== স্ত্রী ===\nডানার উপরিতলের বর্ন-গাঢ় নীল এবং পুরুষ নমুনা অপেক্ষা ইষদ ফ্যাকাশে, কোস্টাল, এপিকাল এবং টার্মিনাল অংশ চওড়া ভাবে কালো অথবা কালচে খয়েরী বর্নের। ডানার নিম্নতল পুরুষ প্রকারের অনুরূপ।\n\n\n== আচরণ ==\nদুর্লভ দর্শন এই প্রজাতিকে জঙ্গলের ছায়াচ্ছন্ন পরিবেশে দেখতে পাওয়া যায়। হিমালয় পর্বতের উষ্ণ উপত্যকা অঞ্চলে ৩০০মিটার উচ্চতা পর্যন্ত এদের বিচরন লক্ষ্য করা যায়। এপ্রিল থেকে জুন মাস পর্যন্ত এদের দর্শন মেলে।\n\n\n== তথ্যসূত্র ==\n\n\n== বহিঃসংযোগ =="}