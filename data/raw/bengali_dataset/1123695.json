{"pageid": 1123695, "title": "ভুটানের জাতীয় সমাবেশ নির্বাচন, ২০১৮", "url": "https://bn.wikipedia.org/wiki?curid=1123695", "content": "২০১৮ সালে ভুটান জাতীয় সমাবেশের তৃতীয় সাধারণ নির্বাচন অনুষ্ঠিত হয়। নিয়মানুযায়ী ১৫ সেপ্টেম্বর প্রথম দফা এবং ১৮ অক্টোবর দ্বিতীয় দফা, মোট দুই ধাপে নির্বাচন সম্পন্ন হয়। প্রথম দফায় চারটি দল অংশগ্রহণ করে। সেখান থেকে ড্রুক নিয়ামরুপ শোগপা (ডিএনটি) এবং ড্রুক ফুয়েনসিউম শোগপা (ডিপিটি) দ্বিতীয় দফায় যেতে সক্ষম হয়। দ্বিতীয় দফার নির্বাচনে ডিএনটি জয়লাভ করে সরকার গঠন করে এবং প্রধানমন্ত্রী হন লোটে শেরিং।\n\n\n== নির্বাচন ব্যবস্থা ==\nভুটানে সাধারণত দুই দফায় ভোট হয়ে থাকে। প্রথম দফায় ভোটাররা রাজনৈতিক দলগুলোকে ভোট দেয়। যে দুই দল প্রথম ও দ্বিতীয় স্থান পায়, তারা পার্লামেন্টের ৪৭টি আসনে প্রার্থী দেয় এবং তখন দ্বিতীয় দফা ভোট হয়। যেখানে সদস্যরা ফার্স্ট-পাস্ট-দ্য-পোস্ট ভোটদান ব্যবহার করে নির্বাচিত হয়।\n\n\n== পটভূমি ==\n২০০৭ সাল থেকে ভুটানে সংসদীয় গণতন্ত্রের পথচলা শুরু হয়। ভুটানের নির্বাচনে ভারত ও চীন ফ্যাক্টর গুরুত্বপূর্ণ পালন করে। ২০০৮ ও ২০১৩ সালে দুটি সংসদ নির্বাচন অনুষ্ঠিত হয়। দেশটিতে ভারতের একচ্ছত্র প্রভাব রয়েছে। ১৯৬১ সাল থেকে ভারত সরকারের \"প্রজেক্ট দানতাক\" প্রকল্প ভুটানে রাস্তাঘাট নির্মাণ করে আসছে। ২০১৮ সালের নির্বাচনের আগে ভারতের এই প্রকল্প নিয়ে ক্ষুদ্র প্রতিক্রিয়া ব্যক্ত করে ভুটানের তরুণরা। তারা মনে করছিল, এভাবে তাদের দেশকে যত্রতত্র ভারতীয় পতাকায় মুড়ে দেওয়া হচ্ছে। পরে দানতাক একে একে প্রতিটি প্রতীক থেকে ভারতীয় পতাকার রং মুছতে শুরু করে।\n১৫ সেপ্টেম্বর অনুষ্ঠিত হয় ভুটানের প্রথম দফা নির্বাচন। এতে নিবন্ধিত ভোটার সংখ্যা ছিল ৪ লাখ ৩৩ হাজার। তার মধ্যে ভোট দিয়েছেন ২ লাখ ৯১ হাজার ৫৮ জন অর্থাৎ ৬৬.৩ শতাংশ। ভুটানের প্রথম দফা নির্বাচনে ভারতপন্থী দল পিপলস ডেমোক্র্যাটিক পার্টি (পিডিপি) পরাজিত হয়ে দ্বিতীয় দফার নির্বাচনে প্রতিদ্বন্দ্বিতা করতে ব্যর্থ হয়।\n\n\n== ফলাফল ==\n\n\n=== নির্বাচনের ফলাফল ===\n\n\n=== নির্বাচনী এলাকা অনুসারে ===\n\n\n== তথ্যসূত্র =="}