{"pageid": 1076755, "title": "শাহ আলে রাসুল মারহারাভী", "url": "https://bn.wikipedia.org/wiki?curid=1076755", "content": "মখদুম শাহ আলে রাসুল মারহারাভী কাদেরী বরকাতী (ফেব্রুয়ারি ১৭৯৫ – ডিসেম্বর ১৮৭৯) অনুযায়ী (রজব ১২০৯ – ১৮ জিলহজ্ব ১২৯৬ হিজরী) কাদেরিয়া তরিকার ৩৭ তম ইমাম ও শায়খ। তার উপাধি হল খাতিমুল আকাবির। তার পিতার নাম সৈয়দ শাহ আলে বরকাতী, তিনি সাতরে মিয়া নামেও পরিচিত।\n\n\n== জন্ম ও পরিচয় ==\nআলে রাসুল মারহারাভী ১৭৯৫ সালে ভারতের উত্তর প্রদেশের মারহারায় জন্মগ্রহণ করেন। তার পিতার নাম সৈয়দ শাহ আলে বরকাতী প্রকাশ সাতরে মিয়া।\n\n\n== শিক্ষা ==\nআলে রাসুল তার পিতার কাছ থেকে ধর্মীয় জ্ঞান অধ্যয়ন করেন। তিনি আইন-উল-হক শাহ আবদুল মজিদ বদায়ুনী, মাওলানা শাহ সালাসাত কাশফি বদায়ুনী, মাওলানা আনোয়ার সাহেব ফারঙ্গী মাহিলি, হযরত শাহ নূর-উল-হক লখনউ এবং মাওলানা আবদুল ওয়াসীর কাছেও ধর্মীয় জ্ঞান অধ্যয়ন করেন। তিনি মাওলানা শাহ আব্দুল আজিজ মোহাদ্দেস দেহলভীর হাদিস শিক্ষায় অংশ নেন এবং হাদীসের সনদ লাভ করেন।\n\n\n== বায়আত ও খেলাফত ==\nতিনি তার চাচা হযরত আলে আহমদ (\"আছে মিয়া\") থেকে বায়আত গ্রহণ করেন ও খেলাফতপ্রাপ্ত হন।\n\n\n== শিষ্য ==\nতার অধিকাংশ শিষ্য (খলিফা) ছিলেন তাদের সময়ের সূফী। তাদের কয়েকজনের নাম এখানে দেওয়া হল:\n\nসৈয়দ শাহ জহুর হোসাইন\nসৈয়দ আবুল হাসান হোসাইন আহমদ নুরী\nআহমদ রেজা খান বেরলভী\nসৈয়দ শাহ মাহদী হাসান মারহারাভী\nসৈয়দ শাহ জহুরুল হাসান মারহারাভী\n\n\n== মৃত্যু ==\nতিনি ১৮৭৯ সালে ভারতের মারহারায় মৃত্যুবরণ করেন৷ তার মাজার ভারতের উত্তর প্রদেশের খানকায়ে বরকাতীয়া মারহারা শরীফে অবস্থিত। \n\n\n== তথ্যসূত্র =="}