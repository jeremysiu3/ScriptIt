{"pageid": 1513159, "title": "অনিতা দাস", "url": "https://bn.wikipedia.org/wiki?curid=1513159", "content": "অনিতা দাস (১লা অক্টোবর ১৯৫৩ - ১১ই মে ২০১৮) একজন ভারতীয় অভিনেত্রী ছিলেন, যিনি মূলত ওড়িয়া চলচ্চিত্রে এবং টেলিভিশনে অভিনয় করেছেন। তাঁর অভিনয় জীবনে তিনি তিনটি ওড়িশা রাজ্য চলচ্চিত্র পুরস্কার পেয়েছেন। অনিতা ২০১৮ দালের ১১ই মে তারিখে ৬৪ বছর বয়সে হৃদরোগে আক্রান্ত হয়ে মারা যান।\n\n\n== কর্মজীবন ==\n১৯৭৫ সালে ওড়িয়া ছবি যাযাবর -এ অভিনয়ের মাধ্যমে চলচ্চিত্র জগতে অনিতা দাসের অভিষেক ঘটে, সেখানে তিনি প্রধান চরিত্রে অভিনয় করেছিলেন। তারপর থেকে তিনি শতাধিক চলচ্চিত্রে অভিনয় করেছেন, বেশিরভাগই পার্শ্ব-চরিত্রে একজন মায়ের ভূমিকায়। ১৯৮০-এর দশকের পর বেশিরভাগ ছবিতে মায়ের ভূমিকায় অভিনয়ের জন্য তিনি বেশ জনপ্রিয় ছিলেন।\n১৯৮০ সালে তপস্যা ছবিতে অভিনয়ের জন্য অনিতা ওড়িশা রাজ্য চলচ্চিত্র পুরস্কার (সেরা অভিনেত্রী) পেয়েছিলেন এবং ১৯৮৩ সালে ভক্ত সালাবেগ ছবিতে তাঁর প্রধান ভূমিকার জন্য আবারও মর্যাদাপূর্ণ পুরস্কার পেয়েছিলেন। ১৯৮৭ সালে \"এয়াই তা দুনিয়া\" ছবিতে অভিনয়ের জন্য তিনি সেরা পার্শ্ব অভিনেত্রী হিসেবে ওড়িশা রাজ্য চলচ্চিত্র পুরস্কারও জিতেছিলেন।\n\n\n== মৃত্যু ==\n২০১৮ সালের ১০ই মে, অনিতা দাস তাঁর ভাগ্নে আকাশ দাসনায়কের কাছে নিজের স্বাস্থ্যের অবস্থা সম্পর্কে অভিযোগ করছিলেন বলে জানা গেছে। রাতে ঘুমোতে যাওয়ার আগে তাঁর বমি হচ্ছিল এবং হৃদপিণ্ড ও বুকে ব্যথা হচ্ছিল। পরের দিন আকাশ চিকিৎসার জন্য ডাক্তারের সাথে পরামর্শ করতে ছুটে যাওয়ার পর অনিতাকে মৃত অবস্থায় পাওয়া যায়।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অনিতা দাস (ইংরেজি)"}