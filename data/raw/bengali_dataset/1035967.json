{"pageid": 1035967, "title": "মুক্তা ভেঙ্কটেশ", "url": "https://bn.wikipedia.org/wiki?curid=1035967", "content": "মুক্তা ভেঙ্কটেশ হলেন একজন ভারতীয় চিত্রশিল্পী। তিনি তাঁর বিজড়িত পুষ্পসংক্রান্ত চিত্রগুলির জন্য সর্বাধিক পরিচিত।\n\n\n== জীবন ==\nমুক্তা ভেঙ্কটেশ ১৯০২ সালে তামিলনাড়ুর মাদ্রাজে  জন্মগ্রহণ করেছিলেন, জন্মের সময় তাঁর নাম ছিল মুথুলক্ষ্মী। তাঁর মা ও বাবা, যথাক্রমে  মীনাক্ষী এবং এ. মাধবাইয়া, বিভিন্ন সামাজিক কার্যে নিবেদিতপ্রাণ ছিলেন এবং তাঁর বাবা ছিলেন তামিল ও ইংরেজি ভাষার একজন সুপরিচিত লেখক। ছোটবেলা থেকেই তিনি তাঁর বাবার সাহিত্যের প্রতি আবেগ এবং প্রগতিশীল দৃষ্টিভঙ্গি দ্বারা প্রভাবিত হয়েছিলেন। তিনি আট সন্তানের মধ্যে চতুর্থজন ছিলেন। তাঁরা করমন্ডল উপকূলের পাশে বাস করতেন, যেহেতু যেখানে বিদ্যালয়ের সংখ্যা খুব কম ছিল, তাই তাঁর বাবা প্রাথমিক জীবনের বেশিরভাগ সময়ই তাঁর শিক্ষক ছিলেন। তাঁর পরিবার ১৯১৭ সালের ইনফ্লুয়েঞ্জা মহামারি থেকে বেঁচে ফিরেছিলেন। পরে, তিনি মহীশুর রেলের কর্মচারী এম. ভেঙ্কটেশকে বিবাহ করেছিলেন। তাঁদের তাঁর দুটি কন্যা ছিল।\n\n\n== কর্মজীবন ==\nমুক্তা ভেঙ্কটেশের শিল্পকর্মে অনন্য এবং জটিল ফুলের নকশার নিদর্শন রয়েছে। প্রথমদিকে তিনি বাইরের ভূদৃশ্য আঁকতেন, পরে তিনি তাঁর সম্পূর্ণ মনোযোগ ফুলের দিকে সরিয়ে নিয়েছিলেন, কারণ বয়সের সাথে সাথে বাইরে ভ্রমণ করা কঠিন হয়ে উঠছিল। তিনি সূচিশিল্প এবং সূচিকর্মে দক্ষতার জন্যও সুপরিচিত। ভেঙ্কটেশ নিয়মিতভাবে, এমনকি তাঁর জীবনের শেষ পর্যায় পর্যন্তও, ছবি এঁকে গেছেন। তিনি চিত্রাঙ্কনকে গভীরভাবে ধ্যানমূলক অনুশীলন হিসাবে বর্ণনা করেছেন: \"আমি ছবি আঁকলে খুব খুশি থাকি। আমি কী দেখলাম তার ছাপ কীভাবে কাগজে উৎপাদন করতে পারি তার প্রয়াসে আমি হারিয়ে যাই। সুতরাং পরিবারের সমস্যার দিকে আর নজর থাকেনা। \"\n\n\n== তথ্যসূত্র ==\n\n\n== বহিঃসংযোগ ==\nProfile"}