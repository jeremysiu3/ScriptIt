{"pageid": 1167449, "title": "ইন্দিরা গান্ধী সরণি", "url": "https://bn.wikipedia.org/wiki?curid=1167449", "content": "ইন্দিরা গান্ধী সরণি, (পূর্বতন রেড রোড) হল মধ্য কলকাতার একটি রাজপথ যা ইডেন গার্ডেন(রাণী রাসমণি অ্যাভিনিউ-গোস্ট পাল সরণির সংযোগস্থল) থেকে  ফোর্ট উইলিয়ামের পশ্চিম দ্বার প্রান্ত (ডাফরিন রোড-আউটরাম রোডের সংযাগস্থল) পর্যন্ত বিস্তৃত। ফোর্ট উইলিয়ামের দক্ষিণের পশ্চিম দ্বার হতে, রেড রোড হয় ক্যাসুয়ারিনা অ্যাভিনিউ/খিদিরপুর রোড।।  বীথিকাসহ  এই প্রশস্ত রাজপথ  ১৮২০ খ্রিস্টাব্দে নির্মিত হয়েছিল।  এটি  কলকাতা ময়দানকে   দ্বিখণ্ডিত করেছে।  ব্রিটিশ শাসকদের এই প্রশস্ত পথ নির্মাণের মুখ্য উদ্দেশ্য ছিল পতাকা উত্তোলন এবং প্যারেড প্রদর্শন।  উপরোক্ত কারণেই এই রাজপথটিকে পূর্বে  'রেড রোড' নাম দেওয়া হয়েছিল \n\nপ্রশস্ত রাস্তাটি কলকাতা মহানগরীর মধ্যস্থলে হওয়ায় দ্বিতীয় বিশ্বযুদ্ধের সময়, যুদ্ধবিমানের ওঠা-নামার জায়গা হিসাবে ব্যবহার করা হতো  রেড রোডের রেঞ্জার্স ক্লাবের বাইরে থেকে রেড রোডে বার্ষিক কলকাতা ম্যারাথন শুরু হয়।  ১৯৮৫ খ্রিস্টাব্দে 'ইন্দিরা গান্ধী সরণি' নামটি  গৃহীত হয়েছিল দেশের স্বাধীনতার পর প্রতি বছর প্রজাতন্ত্র দিবসের কুচকাওয়াজ, স্বাধীনতা দিবসে জাতীয় পতাকা উত্তোলন উপলক্ষে অনুষ্ঠান, ট্যাবলো প্রদর্শনী এই রাস্তাতেই  অনুষ্ঠিত হয়। ২০১৬ খ্রিস্টাব্দ হতে কলকাতার সর্বজনীন দুর্গোৎসবের  প্রতিমা নিরঞ্জন উপলক্ষে বর্ণাঢ্য শোভাযাত্রা বা দুর্গা কার্নিভাল এই রাজপথ বরাবর প্রদর্শিত হয়। \n\n\n== তথ্যসূত্র =="}