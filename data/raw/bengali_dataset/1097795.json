{"pageid": 1097795, "title": "প্রোড্রোমোস", "url": "https://bn.wikipedia.org/wiki?curid=1097795", "content": "প্রোড্রোমোস (গ্রিক: Πρόδρομος) সাইপ্রাসের একটি ছোট গ্রাম। এটি সমুদ্রপৃষ্ঠ থেকে ১,৩৮০ মিটার (৪,৫৩০ ফুট) উপরে অবস্থিত এবং সাইপ্রাসের সর্বোচ্চ গ্রাম হিসেবে পরিচিত। এটি দ্বীপের শীতকালীন খেলাধুলার প্রধান কেন্দ্র এবং কাছাকাছি মাউন্ট অলিম্পাস-এ তিনটি স্কি করার জায়গা রয়েছে। গ্রামটি লিমাসোল জেলার অন্তর্গত। এখানে বছরের পর বছর ধরে বাসিন্দার সংখ্যা ক্রমাগত হ্রাস পেয়েছে; ২০১১ সালের আদমশুমারি অনুসারে সেখানে মাত্র ১২৩ জন স্থায়ী বাসিন্দা ছিল, যদিও সেখানে ২৪০ টিরও বেশি বাসস্থান রয়েছে যা বেশিরভাগই গ্রীষ্ম এবং অন্যান্য ছুটির সময় অস্থায়ীভাবে পূর্ণ থাকে।\n\n\n== ভূসংস্থান ==\nপ্রোড্রোমোস গ্রামটি পাহাড়ের ধারে অবস্থিত এবং ট্রুডোসের ঘন পাহাড়ী সবুজ গাছপালা আচ্ছাদিত। অল্প সংখক বাসিন্দার প্রোড্রোমোস এমন একটি গ্রাম যা সারা বছর ভ্রমণকারীদের মন জয় করে। কারণ শীতকালে গ্রামটির সবকিছু তুষারে ঢেকে থাকে এবং গ্রীষ্মকালে সেখানে শীতল আবহাওয়া থাকে।\n\n\n== ব্যুৎপত্তি ==\nপ্রোড্রোমোসের নামকরণ করা হয়েছে জন দ্য ব্যাপটিস্ট এর নামানুসারে, যাকে সাধারণত গ্রিক সনাতনপন্থী ঐতিহ্যে 'প্রোড্রোমোস' (খ্রিস্টের অগ্রদূত) হিসাবে উল্লেখ করা হয়।\n\n\n== ক্যাম্পিং ==\nপ্রোড্রোমোসে শীতকালীন সময়ে তুষার প্রায়শই এক মিটার ছাড়িয়ে যায় এবং বেশ কয়েক সপ্তাহ ধরে গ্রামটিকে ঢেকে রাখে। কখনও কখনও এখানকার তাপমাত্রা শূন্যের নিচে নেমে যায়। এছাড়া গ্রাম থেকে অল্প দূরত্বে ট্রুডোস স্কি সেন্টার রয়েছে। এসব কারণে শীতকালীন পর্যটনের জন্য ভ্রমণকারীদের একটি প্রিয় গন্তব্য প্রোড্রোমোস। বসন্তের আগমনের সাথে সাথে, অনেকেই যারা পাহাড়ে, প্রাকৃতিক ট্রেইলে হাইকিং উপভোগ করেন তাঁরা সাধারনত প্রড্রোমোসের সরাইখানা এবং ক্যাফেতে একটি আরামদায়ক লাঞ্চ বা কফির জন্য থামেন। গ্রীষ্মে প্রোড্রোমোসের স্থানীয় বাসিন্দারা তাদের বাড়ি ভাড়া দিয়ে থাকেন। যারা গ্রীষ্মকাল পাহাড়ে কাটাতে চান, প্রকৃতি উপভোগ করতে চান, যারা ক্যাম্পিং পছন্দ করেন তাঁরা এসব বাড়ি ভাড়া নিয়ে থাকেন। এছাড়াও একটি ক্যাম্পিং সাইট রয়েছে যার নাম “কাম্বি টু কালোগেরু”।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== জলবায়ু ==\nপ্রোড্রোমোসে ভূমধ্যসাগরীয় জলবায়ু (কোপেন: Csa) অনুভব করা যায় যেখানে উষ্ণ থেকে গরম, শুষ্ক গ্রীষ্ম এবং ঠান্ডা থেকে ঠান্ডা, খুব আর্দ্র শীত।\n\n\n== শিক্ষা ==\n- সাইপ্রাস ফরেস্ট্রি কলেজ: সাইপ্রাস ফরেস্ট্রি কলেজ প্রোড্রোমোস গ্রামে অবস্থিত। এটি একটি সরকারি প্রতিষ্ঠান, যা কৃষি, প্রাকৃতিক সম্পদ এবং পরিবেশ মন্ত্রণালয়ের বন বিভাগের অন্তর্গত। এটি ১৯৫১ সালে প্রতিষ্ঠিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\nপ্রোড্রোমোস পৌরসভা ওয়েবসাইট  ওয়েব্যাক মেশিনে আর্কাইভকৃত ৩১ অক্টোবর ২০২০ তারিখে"}