{"pageid": 1034733, "title": "তড়িৎ-ধাতুবিজ্ঞান", "url": "https://bn.wikipedia.org/wiki?curid=1034733", "content": "ধাতুবিজ্ঞানের যে শাখায় কীভাবে তড়িৎশক্তি ব্যবহার করে বৈদ্যুতিক প্রক্রিয়াসমূহ (যেমন তড়িৎবিশ্লেষণ) ধাতুকে গলিয়ে আকরিক থেকে নিষ্কাশন বা পৃথক করা হয়, ধাতুর পরিশোধন করা হয়, সংকর ধাতু প্রস্তুত করা হয় কিংবা ধাতুর প্রলেপ তৈরী করা হয়, সেই ব্যাপারগুলি গবেষণা করা হয়, তাকে তড়িৎ-ধাতুবিজ্ঞান (ইংরেজি: Eletrcometallurgy) বলে। সাধারণত ধাতু উৎপাদনের শেষ ধাপে তড়িৎ-ধাতুবৈজ্ঞানিক পদ্ধতিগুলি প্রয়োগ করা হয়, এর আগে তাপ-ধাতুবিজ্ঞান ও উদ্‌ধাতুবিজ্ঞান-সংশ্লিষ্ট প্রক্রিয়াগুলি সম্পন্ন করা হয়।\nতড়িৎপ্রবাহের ফলে যে তড়িৎ-রাসায়নিক ক্রিয়ার সৃষ্টি হয়, তার ফলে ধাতব যৌগগুলির বিজারণ ঘটে এবং এভাবে ধাতু পৃথক বা পরিশোধন করা যায়। তড়িৎবিশ্লেষণ প্রক্রিয়াটি বিগলিত ধাতব অক্সাইডের উপরে প্রয়োগ করা যায় (বিগলিত তড়িৎবিশ্লেষণ)। যেমন এভাবে হল-এরো প্রক্রিয়ার মাধ্যমে অ্যালুমিনিয়াম অক্সাইড থেকে অ্যালুমিনিয়াম উৎপাদন করা যায়। তড়িৎবিশ্লেষণকে তাপ-ধাতুবৈজ্ঞানিক পদ্ধতিতে ধাতু উৎপাদনের সর্বশেষ পরিশোধন ধাপ হিসেবে ব্যবহার করা যায় (তড়িৎ-পরিশোধন)। এছাড়া এটিকে উদ্‌ধাতুবৈজ্ঞানিক পদ্ধতিতে সৃষ্ট একটি জলীয় ধাতব লবণের দ্রবণ থেকে ধাতুকে বিশ্লিষ্ট করার (তড়িৎ-নিষ্কাশন) কাজেও ব্যবহার করা হয়।\n\n\n== প্রক্রিয়াসমূহ ==\nতড়িৎ-ধাতুবিজ্ঞান ক্ষেত্রটি ধাতুর তড়িৎ-আস্তরণ (Electrophoretic deposition বা electrodeposition)। এই প্রক্রিয়াগুলিকে চারটি শ্রেণীতে ভাগ করা যায়:\n\nতড়িৎ-নিষ্কাশন (Electrowinning): আকরিক থেকে ধাতু নিষ্কাশন করা।\nতড়িৎ-পরিশোধন (Electrorefining): ধাতুসমূহের পরিশোধন বা বিশোধন। এই শ্রেণীতে তড়িৎ-আস্তরণের মাধ্যমে ধাতুগুঁড়া উৎপাদন (Powder metallurgy) অন্তর্ভুক্ত। কখনও কখনও তড়িৎ-নিষ্কাশনও প্রয়োগভেদে এই শ্রেণীর মধ্যে পড়তে পারে।\nতড়িৎ-প্রলেপন (Electroplating): কোনও ধাতুর উপরে অপর একটি ধাতুর আস্তরণ ফেলা।\nতড়িৎ-গঠন (Electroforming): তড়িৎ-প্রলেপনের মাধ্যমে পাতলা ধাতব অংশের উৎপাদন।\n\n\n== আরও দেখুন ==\nতড়িৎ-পালিশকরণ (Electropolishing): কোনও ধাতব কাঁচামাল থেকে কোনও উপাদান অপসারণ।\n\n\n== তথ্যসূত্র =="}