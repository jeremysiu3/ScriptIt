{"pageid": 1060721, "title": "এম আলাউদ্দিন", "url": "https://bn.wikipedia.org/wiki?curid=1060721", "content": "মুহাম্মদ আলাউদ্দিন একজন বাংলাদেশী রসায়নবিদ এবং বিশ্ববিদ্যালয়ের অধ্যাপক। তিনি ২০০৯ সালের মার্চ থেকে ডিসেম্বর ২০১২ পর্যন্ত ইসলামী বিশ্ববিদ্যালয়, বাংলাদেশের দশম উপাচার্য ছিলেন। তিনি একই বিশ্ববিদ্যালয়ের ফলিত রসায়ন ও রাসায়নিক প্রকৌশল বিভাগের অধ্যাপক। তিনি যুক্তরাজ্যের রয়্যাল সোসাইটি অফ কেমিস্ট্রি এর এমআরএসসি বা আজীবন সদস্য।\n\n\n== শিক্ষাজীবন ==\nআলাউদ্দিন রাজশাহী বিশ্ববিদ্যালয় থেকে রসায়নে স্নাতক এবং স্নাতকোত্তর ডিগ্রি এবং কানাডার সাসকাচোয়ান বিশ্ববিদ্যালয় থেকে পিএইচডি ডিগ্রি অর্জন করেছেন।\n\n\n== কর্মজীবন ==\nকর্মজীবনে তিনি ইসলামী বিশ্ববিদ্যালয়, বাংলাদেশের ফলিত রসায়ন ও রাসায়নিক প্রকৌশল বিভাগের অধ্যাপক ছিলেন। তিনি ১৯৯৫ সালে এই বিভাগের প্রতিষ্ঠাকালীন সভাপতি ছিলেন এবং ১৯৯৯ সালে তিনি জৈবপ্রযুক্তি এবং বংশাণু প্রকৌশল বিভাগে এক বছরেরও বেশি সময় ধরে সভাপতির দায়িত্ব পালন করেছিলেন।\n\n\n=== উপাচার্যের দায়িত্ব ===\n৯ মার্চ ২০০৯ সালে আলাউদ্দিনকে ইসলামী বিশ্ববিদ্যালয়, বাংলাদেশের উপাচার্য নিযুক্ত করা হয়, তিনি উপাচার্যের দায়িত্ব পালনকালে এমএ ওয়াজেদ মিয়া বিজ্ঞান ভবন, শেখ হাসিনা হল এবং কেন্দ্রীয় শহীদ মিনার প্রতিষ্ঠা করেছিলেন। এ সময় বিশ্ববিদ্যালয়ের রাজনৈতিক ও সার্বিক পরিস্থিতি ছিল সঙ্কটাপন্ন। ২০১২ সালে ইসলামী বিশ্ববিদ্যালয় শিক্ষক সমিতির উপাচার্য আলাউদ্দিন ও উপ-উপাচার্য কামাল উদ্দিনের বিরুদ্ধে দুর্নীতির ও স্বজনপ্রীতির অভিযোগ করেন এবং শিক্ষক ধর্মঘট শুরু করেন। এরফলে ২০১২ সালের ডিসেম্বর মাসে উপাচার্য ও ২০১৩ সালের জানুয়ারি মাসে উপ-উপাচার্য অপসারিত হন।\n\n\n== গবেষণা ==\nসোডিয়াম ডোডিসিল সালফেটের জল এবং জলীয় মাইক্রেলর সিস্টেমগুলিতে মাধ্যমিক বুটানল এবং তৃতীয় বুটানলের ভলিউমেট্রিক বৈশিষ্ট্য - (বিভাগ বি: রাসায়নিক ও জৈবিক বিজ্ঞান)।\n\n\n== তথ্যসূত্র =="}