{"pageid": 1526661, "title": "এমিলি হিল", "url": "https://bn.wikipedia.org/wiki?curid=1526661", "content": "এমিলি হিল (৫ সেপ্টেম্বর ১৮৪৭ – ২৭ আগস্ট ১৯৩০) নিউজিল্যান্ডের এক শিক্ষক, মদ্যনিবারণ আন্দোলনের কর্মী এবং নারী ভোটাধিকার আন্দোলনের নেত্রী ছিলেন।\n\n\n== জীবনী ==\nহিল ৫ সেপ্টেম্বর ১৮৪৭ সালে ইংল্যান্ডের উস্টারশায়ারের লাই শহরে জন্মগ্রহণ করেন। তিনি ১৮৭৩ সালে তার স্বামী হেনরি হিল এর সঙ্গে ক্রাইস্টচার্চে অভিবাসন করেন, হেনরি নিউজিল্যান্ডে যাত্রার এক মাসেরও কম সময় আগে তাকে বিবাহের প্রস্তাব দিয়েছিলেন। ১১ অক্টোবর ১৮৭৫ সালে তিনি নিউজিল্যান্ডের ক্যান্টারবারি শিক্ষা দপ্তর থেকে তার শিক্ষকের সনদ লাভ করেন। ১৮৭৫ থেকে ১৮৭৮ সালের মধ্যে, তিনি ক্রাইস্টচার্চ ইস্ট স্কুলের প্রধান শিক্ষক ছিলেন এবং তিনি সেখানে শিশু বিভাগের দায়িত্বে ছিলেন। পরবর্তীতে তারা নেপিয়ার শহরে চলে যান এবং সেখানে তিনি নারী ভোটাধিকার আন্দোলনে গুরুত্বপূর্ণ ভূমিকা পালন করেন।\nহিল ২৭ আগস্ট ১৯৩০ সালে নেপিয়ারে মৃত্যুবরণ করেন।\n\n\n== তথ্যসূত্র =="}