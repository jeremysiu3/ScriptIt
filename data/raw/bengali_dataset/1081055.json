{"pageid": 1081055, "title": "ইএমইউআই", "url": "https://bn.wikipedia.org/wiki?curid=1081055", "content": "ইএমইউআই (পূর্বে ইমোশন ইউআই নামে পরিচিত এবং অনার স্মার্টফোনে ম্যাজিক ইউআই নামেও পরিচিত) হল একটি অ্যান্ড্রয়েড থেকে তৈরিকৃত মোবাইল অপারেটিং সিস্টেম যা চীনা প্রযুক্তি কোম্পানি হুয়াওয়েই তৈরি করেছে। এটি কোম্পানির স্মার্টফোন এবং ট্যাবলেটগুলিতে ব্যবহৃত হয়।\nচীনের মূল ভূখণ্ডের বাইরে, ২০২০ সালের পূর্বের হুয়াওয়েই ডিভাইসগুলি অ্যান্ড্রয়েড বিতরণকারী প্রতিষ্ঠান, গুগল কর্তৃক সনাক্তকৃত ইএমইউআই সংস্করণ গুগল প্লে এবং অন্যান্য গুগল অ্যাপসকে সমর্থন করে। চীনের মূল ভূখণ্ডে এবং আন্তর্জাতিকভাবে মার্কিন নিষেধাজ্ঞার কারণে ২০২০ সাল থেকে, ইএমইউআই ডিভাইসগুলি হুয়াওয়েই-প্রদত্ত পরিষেবাগুলি যেমন অ্যাপগ্যালারি ব্যবহার করে।\n\n\n== ইতিহাস ==\n৩০ ডিসেম্বর ২০১২ সালে হুয়াওয়েই অ্যান্ড্রয়েড ৪.০ এর উপর ভিত্তি করে ইমোশন ইউআই ১.০ চালু করেছিল। এটি একটি কণ্ঠস্বরযুক্ত সহকারী অ্যাপ্লিকেশন (শুধুমাত্র চীনা ভাষায়), পরিবর্তনযোগ্য হোমস্ক্রিন এবং থিম-পরিবর্তন বৈশিষ্ট্যযুক্ত ছিল। হুয়াওয়েই প্রথমে তাদের ওয়েবসাইটের মাধ্যমে অ্যাসেন্ড পি১ এর জন্য ইনস্টলেশন ফাইলগুলি প্রকাশ করেছিল। হুয়াওয়েই দাবি করেছিল যে এটি \"সম্ভবত বিশ্বের সবচেয়ে আবেগপ্রবণ সিস্টেম\"।\n৪ সেপ্টেম্বর ২০১৪ সালে, বার্লিনে প্রাক-আইএফএ প্রদর্শনীতে অ্যাসেন্ড মেট ৭ সহ কোম্পানি ইএমইউআই ৩.০ সংস্করণের ঘোষণা করেছিল। ব্যবহারকারী ইন্টারফেস তখন থেকেই \"ইমোশন ইউআই\" এর পরিবর্তে \"ইএমইউআই\" নামে পরিচিত লাভ করেছিল। এই সংস্করণের সাথে চীনে হুয়াওয়েই অ্যাপগ্যালারি অ্যাপ্লিকেশন স্টোর প্রকাশ করেছিল; যা আন্তর্জাতিক বাজারে গুগল প্লে বিকল্প হিসাবে এর ব্যবহার অব্যাহত রয়েছে।\n২০১৫ সালের শেষের দিকে, হুয়াওয়েই অ্যান্ড্রয়েড মার্শম্যালোর উপর ভিত্তি করে ইএমইউআই ৪.০ চালু করেছিল। ২০১৬ সালে, অ্যান্ড্রয়েড ন্যুগাটের উপর ভিত্তি করে ইএমইউআই ৫.০ চালু করা হয়েছিল। ২০১৭ সালে, হুয়াওয়েই অ্যান্ড্রয়েড ওরিও এর উপর ভিত্তি করে ইএমইউআই ৮.০ চালু করেছিল; এই সংস্করণ থেকে শুরু করে, পরবর্তী সংস্করণ নম্বরটি বর্তমান যে অ্যান্ড্রয়েড সংস্করণ থেকে উদ্ভূত হয়েছে তার সাথে সংযুক্ত হবে।\nহুয়াওয়েই ২০১৮ সালে আইএফএতে অ্যান্ড্রয়েড পাই এর উপর ভিত্তি করে ইএমইউআই ৯.০ উন্মোচন করেছিল। ইএমইউআইকে আরো \"সহজ\", \"উপভোগ্য\" এবং সামঞ্জস্যপূর্ণ করার লক্ষ্যে হুয়াওয়েই মুক্তির লক্ষ্য ঘোষণা করেছিল; এতে বিভিন্ন ব্যবহারযোগ্য পরিবর্তন, পুনর্গঠিত সেটিংস মেনু, ডার্ক মোড, অঙ্গভঙ্গি নেভিগেশন এবং জিপিইউ টার্বো ২.০ অন্তর্ভুক্ত ছিল। ইএমইউআই ৯.০.১ থেকে শুরু করে, নতুন হুয়াওয়েই ডিভাইসগুলি কোম্পানির ইআরওএফএস ফাইল সিস্টেমের সাথে তার সিস্টেম পার্টিশনের জন্য অন্তর্ভুক্ত করে, যা সীমিত সংস্থানসম্পন্ন ডিভাইসে শুধুমাত্র পঠনযোগ্য সেটিংসে উচ্চতর পারফরম্যান্সের জন্য নকশা করা হয়েছিল। জুলাই ২০১৯ সালে হুয়াওয়েই ইএমইউআই ৯.১ প্রকাশ করেছিল।\nহুয়াওয়েই তার ডেভেলপার সম্মেলনে ৯ আগস্ট ২০১৯ সালে অ্যান্ড্রয়েড ১০ উপর ভিত্তি করে ইএমইউআই ১০ ঘোষণা করেছিল। এটি বৃহত্তর \"ম্যাগাজিন\" শিরোনাম, নতুন অ্যানিমেশন, চিত্রশিল্পী জর্জিও মোরান্ডি দ্বারা অনুপ্রাণিত রঙের তীব্রতা এবং অ্যান্ড্রয়েড ১০ এর সিস্টেম-সম্পূর্ণ ডার্ক মোড সমর্থন সহ একটি হালনাগাদ করা ইন্টারফেস আছে। হুয়াওয়েই এর বিরুদ্ধে মার্কিন যুক্তরাষ্ট্রের নিষেধাজ্ঞার কারণে ২০২০ সালের শুরুতে (যা মার্কিন ভিত্তিক কোম্পানিগুলিকে হুয়াওয়েই সঙ্গে ব্যবসা করতে নিষেধ করে), আন্তর্জাতিকভাবে বিক্রি হওয়া নতুন ইএমইউআই স্মার্টফোনগুলি (মেট ৩০ থেকে শুরু করে) আর গুগল দ্বারা প্রত্যয়িত নয়, যার ফলে গুগল প্লে সহ গুগল মোবাইল পরিষেবার (জিএমএস) সমর্থন অন্তর্ভুক্ত না করে এবং অ্যান্ড্রয়েড বাণিজ্যিক মার্কার কোন সূত্র ছাড়াই ইএমইউআই চলমান হিসাবে বাজারজাত করা হয়। এই ডিভাইসগুলি গুগল-প্রদত্ত সফটওয়্যারের বিকল্প হিসাবে অ্যাপগ্যালারি এবং হুয়াওয়েই মোবাইল পরিষেবাগুলি আন্তর্জাতিক বাজারে প্রবর্তন করে। এটি হুয়াওয়ে ঐসব মডেলের ক্ষেত্রে প্রযোজ্য নয় যা নিষেধাজ্ঞার পূর্বে প্রকাশিত হয়েছিল (যেমন পি৩০)।\n২০২০ সালে পি৪০ এর পাশাপাশি, হুয়াওয়েই ইএমইউআই ১০.১ ঘোষণা করেছিল, যা মাল্টি-উইন্ডো সমর্থন যোগ করে এবং নতুন ফার্স্ট-পার্টি অ্যাপ যেমন সেলিয়া এবং মিটাইম যুক্ত করে। হুয়াওয়েই ২০২০ সালের জুন মাসে তার বিদ্যমান কিছু ডিভাইসের আপডেট ঘোষণা করেছিল। ২০২০ সালের ডিসেম্বরে, হুয়াওয়ে পি৩০, পি৪০ এবং পি৫০ এর জন্য হারমনি ওএস ২.০ বেটা প্রকাশ করেছে, যা ইএমইউআই ১০ থেকে পুনরাবৃত্তি করে।\n\n\n== সংস্করণ ইতিহাস ==\n\n\n== অভ্যর্থনা ==\nহোম স্ক্রিনে সমস্ত অ্যাপ আইকন রাখার জন্য ইএমইউআই এর আগের সংস্করণ সমালোচিত হয়েছে, কিছু পর্যালোচক বলেছেন যে এটি অ্যাপলের আইওএস অনুকরণ করার চেষ্টা করে। অ্যাপড্রয়ারটি ইএমইউআই ৫.০ এর একটি বিকল্প হিসাবে ফিরিয়ে আনা হয়েছিল। পিসি ম্যাগাজিনের অ্যাডাম স্মিথ ইএমইউআইকে প্রতিলিপি অ্যাপ দিয়ে স্ফীত এবং সেটিংস মেনু পরিচালনা করা কঠিন বলে সমালোচনা করেছেন।\n\n\n== তথ্যসূত্র =="}