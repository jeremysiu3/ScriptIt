{"pageid": 1124878, "title": "মিসকোটিং জিসাস", "url": "https://bn.wikipedia.org/wiki?curid=1124878", "content": "মিসকোটিং জিসাস: দ্য স্টোরি বিহাইন্ড হু চেঞ্জড দ্য বাইবেল এন্ড হোয়াই (যুক্তরাজ্যে হুজ ওয়ার্ড ইজ ইট? নামে প্রকাশিত) চ্যাপেল হিলে অবস্থিত ইউনিভার্সিটি অব নর্থ ক্যারোলাইনার অধ্যাপক বার্ট ডি এহর্মান রচিত বাইবেলের নিউটেস্টামেন্ট উপর গবেষণাধর্মী একটি বই৷\nবইটি সাধারণ পাঠকদেরকে বাইবেল এর পাঠ্য সমালোচনার সাথে পরিচয় করিয়ে দেয়। এহর্মান হস্তলৈপিক যুগে ইচ্ছাকৃত বা আকস্মিকভাবে পাণ্ডুলিপির পরিবর্তনের কারণে বেশ কিছু পাঠ্য বৈচিত্র নিয়ে আলোচনা করেছেন। বইটি দ্য নিউ ইয়র্ক টাইমস বেস্ট সেলার লিস্ট এ জায়গা করে নিয়েছে৷\n\n\n== সার অংশ ==\nএহর্মান নিজের বাইবেল অধ্যয়ন এবং পাঠ্য সমালোচনার সাথে ব্যক্তিগত অভিজ্ঞতার বর্ণনা ধরেছেন। তিনি বর্তমান সময়কে ডেসিডেরিয়াস ইরাসমুস্টোর পাঠ্য সমালোচনার ইতিহাসের সংক্ষিপ্তসার তুলে ধরেছেন। বইটি একটি প্রারম্ভিক খ্রিস্টান পরিবেশকে বর্ণনা করেছে যেখানে তিনি দেখিয়েছেন যে, পরবর্তীতে নতুন নিয়ম এর জন্য রচনা করা বইগুলো কীভাবে শৌখিন হস্তকারক দ্বারা অনুলিপিত হয়েছিল৷ এহর্মান এ উপসংহারে পৌঁছেন যে, প্রাথমিক যুগের খ্রিস্টীয় গির্জায় নারীদের ভূমিকাকে জোর না দেওয়া, চারটি সুসমাচারে যীশুর বিভিন্ন ঘটনার সমন্বয় সাধন করা এবং কিছু কাল্টের বিরোধীতা করার জন্য বিভিন্ন প্রারম্ভিক হস্তকারক নিউ টেস্টামেন্টের পাঠে পরিবর্তন করেছিলেন। খ্রিস্টধর্ম হতে কীভাবে ইহুদি ধর্ম থেকে উদ্ভূত হয়, সেটার তাৎপর্য নিয়ে এহর্মান আলোচনা করেছেন। ইহুদি ধর্ম দ্বারা খ্রিস্টধর্মের পূর্বাভাস করা হয়েছিল এবং পশ্চিমা সভ্যতার দ্বারা প্রথম \"শাস্ত্রীয় ধর্ম\" হিসেবে বিবেচনা করা হয়েছিল। ইহুদি ধর্ম, তার আদি সময় গুলোতে, অন্যান্য ধর্মের তুলনায় অনেক দিক হতে স্বতন্ত্র ছিল৷ এটি ছিল সবচেয়ে স্বীকৃত একেশ্বরবাদী ধর্ম বিশ্বাস, যা অন্যান্য সকল বহুঈশ্বরবাদী ধর্মের থেকে আলাদা। এ ধর্মের সবচেয়ে তাৎপর্যপূর্ণ এবং অনন্য দিকটিকে এহর্মান এভাবে উল্লেখ করেছেন যে, পবিত্র গ্রন্থে লিপিবদ্ধ পূর্বপুরুষের ঐতিহ্যের সাথে নির্দেশাবলী ছিল, যা সমসাময়িক পৃথিবীতে অন্য কোন ধর্মীয় বিশ্বাসে পাওয়া যায়নি। ইহুদিদের পাঠ করা গ্রন্থগুলো পূর্বপুরুষের ঐতিহ্য, রীতিনীতি এবং বিধির উপর জোর দেয়। খ্রিস্টধর্মের ধর্মের ক্যানোনাইজেশনকে চিহ্নিত করার জন্য, এহর্মান প্রথম শতাব্দীতে কীভাবে নিউ টেস্টামেন্ট অস্তিত্বে এসেছে তা নিয়ে আলোচনা করেছেন৷ ইহুদিরা রোমান সাম্রাজ্যের সর্বত্র ছড়িয়ে ছিল, এবং শুধুমাত্র ঈশ্বরের দ্বারা মোশিকে দেওয়া তোরাহর উপর নির্ভর করত,  যার আক্ষরিক অর্থই হল \"আইন\" বা \"নির্দেশনা\"। এহরম্যান আলোচনায় এনেছেন যে কীভাবে এই লেখাগুলো ক্যানোনাইড করা হয়েছিল এবং তারপর নির্দিষ্ট সময় অন্তরে খ্রিস্টধর্মের উত্থানের সাথে \"ওল্ড টেস্টামেন্ট\" হিসাবে স্বীকৃত হয়েছিল। বার্ট ডি এহর্মান তার তত্ত্বের সার মর্মে পৌঁছতে বলেন যে, খ্রিস্টধর্ম এর সূচনায় ধর্ম গ্রন্থকেন্দ্রিক একটি ধর্ম ছিল, যীশু নিজে একজন ইহুদি রাব্বি ছিলেন এবং ইহুদিদের জন্য বিধিবদ্ধ  সমস্ত পবিত্র গ্রন্থ, বিশেষ করে তোরাহকে মেনে চলেন৷\n\n\n== আরও দেখুন ==\nবাংলা ভাষায় বাইবেল অনুবাদসমূহ\n\n\n== তথ্যসূত্র ==\n\n\n== বহিঃসংযোগ ==\nMisquoting Jesus Internet Archive\nMisquoting Jesus  ওয়েব্যাক মেশিনে আর্কাইভকৃত ১৯ জুন ২০১৫ তারিখে from bartdehrman.com\nMisquoting Jesus excerpts from NPR\nStanford lecture on \"Misquoting Jesus\""}