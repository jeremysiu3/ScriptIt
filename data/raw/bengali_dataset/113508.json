{"pageid": 113508, "title": "২০০৮ গ্রীষ্মকালীন অলিম্পিকে সাঁতার", "url": "https://bn.wikipedia.org/wiki?curid=113508", "content": "২০০৮ গ্রীষ্মকালীন অলিম্পিকে সাঁতার ১৩দিন ধরে, ৯ই আগস্ট থেকে ২১শে আগস্ট, চলে। চিরাচরিত বিভাগগুলি ১৭ তারিখেই শেষ হয়ে গেলেও নতুন বিভাগ হিসাবে ১০কিমি ম্যারাথন চলে ২০শে ও ২১শে আগস্ট। যাবতীয় সাঁতারের বিভাগগুলি (ব্যতিক্রম ১০ কিমির ম্যারাথন দুটি) অনুষ্ঠিত হয় বেইজিং ন্যাশনাল অ্যাকুয়াটিক সেন্টারে।\n\n\n== স্থান ==\n\n২০০৮ গ্রীষ্মকালীন অলিম্পিকের যাবতীয় সাঁতার, সমলয় সাঁতার ও ডাইভিং-এর প্রতিযোগিতা অনুষ্ঠিত হয় বেইজিং ন্যাশনাল অ্যাকুয়াটিক সেন্টারে (ওরফে \"ওয়াটার কিয়ুব\" বা জল ঘনক)। নির্মাতাদের দাবী অনুসারে এটি সাঁতারুদের গতিবর্ধনের জন্য বিশেষভাবে তৈরী। প্রধান জলাধারটি প্রায় ১০ ফুট (৩.০ মিটার) গভীর।, যা অন্যান্য যে কোনো অলিম্পিক জলাধার থেকে প্রায় ৩ ফুট (০.৯১ মিটার) বেশি গভীর। পথনির্দেশক রজ্জুগুলিকে (লেন লাইন্স) আদর করে ডাকা হয় \"ওয়েভ ইটার্স\" বা \"ঢেউখেকো\", কারণ এগুলি বিশেষভাবে তৈরী করা হয়েছে যাতে সাঁতারকাটার সময় উৎপন্ন তরঙ্গ যথাসম্ভব প্রশমিত হয়। সাঁতারের স্থলটি পুরোপুরি ইন্ডোর হওয়ায় উন্নত প্রযুক্তির ব্যবহারে উষ্ণতা, আর্দ্রতা ও আলোর উপরে পূর্ণ নিয়ন্ত্রণ, বিরাট সাহায্য করেছে। বড় বড় ডেকের নির্মাণ করা হয়েছে সাঁতারুদের ব্যপ্তির অনুভূতি দিতে।\n\n\n== বিভাগসমূহ ==\n\n২০০৪-এর তুলনায় ২০০৮-এ সাঁতারের বিভাগসমূহের বিবর্ধন করা হয়। খোলা জলে সাঁতারের বিভাগে ১০কিমি ম্যারাথনের মোট বিভাগের সংখ্যা বেড়ে দাঁড়ায় ৩৪(পুরুষ ও মহিলাদের জন্য ১৭টি করে বিভাগ)। নিম্নলিখিত বিভাগগুলিতে প্রতিযোগিতা সংঘটিত হয়:\n\nফ্রিস্টাইল: ৫০মিটার, ১০০মিটার, ২০০মিটার, ৪০০মিটার, ৮০০মিটার (মহিলা), ১৫০০মিটার (পুরুষ),\nব্যাকস্ট্রোক: ১০০মিটার, ২০০মিটার\nব্রেস্টস্ট্রোক: ১০০মিটার, ২০০মিটার\nবাটারফ্লাই: ১০০মিটার, ২০০মিটার\nব্যক্তিগত মেডলি: ২০০মিটার, ৪০০মিটার\nরিলে: ৪×১০০মিটার ফ্রি, ৪×২০০মিটার ফ্রি; ৪×১০০মিটার মেডলি\nম্যারাথন: ১০কিমি\nবিভাগগুলির প্রতিযোগিতার ক্রম জানার জন্য, অনুগ্রহ করে দেখুন\n\n\n== যোগ্যতা নির্ণয়ের মাপকাঠি ==\nপ্রতিটি জাতীয় অলিম্পিক কমিটি (NOC) প্রতিটি বিভাগে অনধিক ২জন প্রতিযোগীকে দেশের প্রতিনিধিত্ব করতে পাঠাতে পারে যদি দুজনেই A স্ট্যান্ডার্ডের হন, অথবা, প্রতিটি বিভাগে ১জন প্রতযোগী পাঠাতে পারে যদি সেই প্রতিযোগী B স্ট্যান্ডার্ডের হন। এছাড়া প্রত্যেক NOC ১টি করে যোগ্য রিলে দলও পাঠাতে পারে।\nযদি কোনো NOC-এর B স্ট্যান্ডার্ডেরও কোনো প্রতিযোগী না থাকে তাহলে সেই NOC একজন পুরুষ ও একজন মহিলা সাঁতারু (মোট দুজন) পাঠাতে পারেন।\nযোগ্যতানির্ণায়ক পদ্ধতির সম্পর্কে আরও বিশদে জানতে, অনুগ্রহ করে দেখুন:\n\n\n== জাতীয় দলগুলির যাচাইপর্ব ==\n\n\n== পদক সংক্ষেপ ==\n\n\n=== পদক তালিকা ===\n\nবেইজিং অলিম্পিক ২০০৮-এর সরকারি ওয়েবসাইট থেকে সংগৃহীত।\n\n\n=== পুরুষদের বিভাগের ফলাফল ===\n\n* শুধুমাত্র হিটে অংশগ্রহণ করে এই সাঁতারুরা পদক লাভ করেছেন।\n\n\n=== মহিলাদের বিভাগের ফলাফল ===\n\n* শুধুমাত্র হিটে অংশগ্রহণ করে এই সাঁতারুরা পদক লাভ করেছেন।\n\n\n== রেকর্ড সমূহ ==\n২০০৮ গ্রীষ্মকালীন অলিম্পিকে, ২৫বার নতুন বিশ্বরেকর্ড তৈরী হয় (২১টি পৃথক পৃথক বিশ্বরেকর্ডকে পরিবর্তন করে)। এছাড়া ৬৫বার নতুন অলিম্পিক রেকর্ড তৈরী হয় ও একটি রেকর্ড স্পর্শ করা হয় (৩০টি পৃথক পৃথক অলিম্পিক রেকর্ডকে পরিবর্তন করে)। একমাত্র ২০০৪-এর সিডনি গেমসে ইয়ান থর্পের ৪০০মিটার ফ্রিস্টাইলে করা ৩:৪০.৫৯ এবং ইঙ্গে ডি ব্রুজিনের ১০০মিটার বাটারফ্লাইতে করা ৫৬.৬১ অলিম্পিক রেকর্ড দুটি অক্ষত থাকে। যুক্তরাষ্ট্রেরমাইকেল ফেলপস মোট ১৪টি সোনা জিতে অলিম্পিকে সর্বাধিক সোনা জয়ের নতুন রেকর্ড গড়েন। এর মধ্যে ৮টি সোনা ২০০৮ অলিম্পিকেই সংগৃহীত - এটিও একটি রেকর্ড।\n\n\n=== পুরুষদের অলিম্পিক ও বিশ্ব রেকর্ড ===\n\nযদিও ৪×১০০মিটার ফ্রিস্টাইল রিলে ফাইনালে, অ্যাঙ্কর জ্যাসন লেজাক দ্রুততম ১০০মিটার সাঁতার কাটেন (৪৬.০৬), কিন্তু যেহেতু তিনি রেসের প্রথম চরণে সাঁতার কাটেননি তাই এটি FINA অনুমোদিত রেকর্ড হিসাবে গন্য হবে না।\n\n\n=== মহিলাদের অলিম্পিক ও বিশ্বরেকর্ড ===\n\n\n== LZR রেসার স্যুট ==\n\n১৩ই ফেব্রুয়ারি, ২০০৮ স্পিডো বাজারে আনে LZR রেসার সাঁতারের পোশাক। এটি সাঁতারের জগতে একটি আলোড়ন সৃষ্টিকারী উদ্ভাবন। স্যুটটি নাসা ও অস্ট্রেলিয়ান ইনস্টিটিউট অফ স্পোর্টস যৌথ উদ্যোগে তৈরি, এমন পোশাক, যা জলকে প্রতিহত করে, পেশিসমূহে অক্সিজেন সরবরাহে সহায়তা করে, এবং শরীরকে আরও বিজ্ঞানসম্মতভাবে জলের মধ্যে ধারণ করে। এটা পরীক্ষিত সত্য যে, এই পোশাক সাঁতারের সময় প্রায় ১.৯ থেকে ২.২% কমাতে সক্ষম। এই কারণে, কিছু সাঁতারু এই পোশাকের ব্যবহারে নীতিগত প্রশ্ন তোলে, বিশেষ করে কেউ কেউ একাধিক সুইমস্যুট পরে প্লবতা বাড়াতে আর শরীরকে সংকুচিত করতে চেষ্টা করে। ন্যাশনাল কলেজিয়েট অ্যাথলেটিক অ্যাসোসিয়েশন তাদের ব্লগসাইটে তারা \"প্রযুক্তি ডোপিং\" করছে কিনা, বা, এই ধরনের পোশাকের ব্যবহারে বাড়তি সুবিধা নেওয়া আর পারফর্মেন্স-বর্ধক মাদকের ব্যবহারের মধ্যে নীতিগত কোনো পার্থক্য আছে কিনা ইত্যাদি বিষয়ে জোরালো বিতর্ক করে। এই জাতীয় নানা অভিযোগের ভিত্তিতে, আন্তর্জাতিক সন্তরণ ফেডারেশন (FINA) স্পিডো কর্তৃপক্ষের সাথে এই পোশাক নিয়ে কথা বলে। আলোচনার শেষে, FINA যাবতীয় অভিযোগ খন্ডন করে ও আগামী সন্তরণ প্রতিযোগিতার জন্য এই পোশাকের অনুমোদন দেয়। আর ১৪ই আগস্ট, ২০০৮ এর মধ্যেই LZR রেসার পোশাক পরে সাঁতারুরা ৬২টি বিশ্বরেকর্ড ভাঙে।\n\n\n== আরও দেখুন ==\n২০০৮ সালে সাঁতার\n\n\n== তথ্যসূত্র ==\n\n\n== বহিঃসংযোগ ==\nOfficial Swimming Site\nSwim Rankings results\nVideo record swim Video record swim from Olympic Games 2008  ওয়েব্যাক মেশিনে আর্কাইভকৃত ২০ আগস্ট ২০১০ তারিখে"}