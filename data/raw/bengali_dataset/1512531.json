{"pageid": 1512531, "title": "ফৈজা আহমদ খান", "url": "https://bn.wikipedia.org/wiki?curid=1512531", "content": "ফৈজা আহমদ খান হলেন মুম্বাইয়ের একজন ভারতীয় তথ্যচিত্র নির্মাতা। তাঁর সবচেয়ে পরিচিত কাজ হল সুপারম্যান অফ মালেগাঁও, এই তথ্যচিত্রটি মালেগাঁওয়ের বাসিন্দাদের চলচ্চিত্র নির্মাণের প্রতি আবেগকে ঘিরে আবর্তিত হয়।\nফৈজা একজন সামাজিক কর্মীও। তিনি দ্য কস্ট অফ কোল চলচ্চিত্রটি পরিচালনা করেছিলেন। ছত্তিশগড়ের কোরবা জেলার কুসমুণ্ডা খনির আশেপাশে বসবাসকারী আদিবাসী সম্প্রদায়ের জীবনযাত্রার উপর ভিত্তি করে এটি নির্মিত, এটি একটি ৩৬০° অপ্রকৃত বাস্তবতার গল্প। তিনি মুম্বাইয়ের গোলিবার বস্তির 'পুনর্উন্নয়নের' বিরুদ্ধে প্রকাশ্যে প্রতিবাদ করেছেন।\n\n\n== শিক্ষা এবং কর্মজীবন ==\n২০০২ সালে, ফৈজা আহমেদ খান সামাজিক যোগাযোগ মাধ্যমের ওপর একটি পাঠক্রম শেষ করেন এবং তারপর একটি বিজ্ঞাপন সংস্থার প্রোডাকশন নির্বাহী হিসেবে কাজ করেন। তিনি ২০০৪ সালে স্বল্প দৈর্ঘ্যের তথ্যচিত্রের শুটিং শুরু করেন। ২০০৫ সালে, তিনি পরিচালক মনীশ ঝা- এর সাথে আনোয়ার চলচ্চিত্রে সহকারী পরিচালক হিসেবে কাজ করেছিলেন।\nসুপারম্যান অফ মালেগাঁও ছিল তাঁর প্রথম পূর্ণদৈর্ঘ্যের তথ্যচিত্র, এটি এখন পর্যন্ত কমপক্ষে ১৫টি পুরস্কার পেয়েছে। ছবিটি নিউ ইয়র্কের আধুনিক শিল্প জাদুঘরে প্রদর্শিত হয়েছে। তবে, ফৈজার জন্য, চলচ্চিত্র জীবনের সবচেয়ে গুরুত্বপূর্ণ মুহূর্ত ছিল নর্মদা নদীর ঘাটে এই তথ্যচিত্রের প্রদর্শনী।\n\n\n== চলচ্চিত্র তালিকা ==\n\n\n=== পরিচালক ===\nমালেগাঁওয়ের সুপারম্যান (২০১২)\nহোয়েন অল ল্যাণ্ড ইজ লস্ট, ডু উই ইট কোল? (২০১৬)\nদ্য কস্ট অফ কোল (২০১৭)\n\n\n=== সহকারী পরিচালক ===\nআনোয়ার (২০০৭)\n\n\n== পুরস্কার ==\n\n\n=== সুপারম্যান অফ মালেগাঁওয়ের জন্য ===\nরোমের এশিয়াটিকা ফিল্ম মিডিয়ালে সেরা তথ্যচিত্রের জন্য জুরি পুরস্কার\nপাকিস্তানের কারা ফিল্ম ফেস্টিভ্যালে সেরা তথ্যচিত্রের জন্য জুরি পুরস্কার\nনেপালে ফিল্ম সাউথ এশিয়ায় সেরা আত্মপ্রকাশ চলচ্চিত্র\nসিঙ্গাপুরের এশিয়ান ফেস্টিভ্যাল অফ ফার্স্ট ফিল্মসে সেরা সম্পাদনা, তথ্যচিত্র এবং পরিচালক\nসিঙ্গাপুরের এশিয়ান টিভি অ্যাওয়ার্ডসে সেরা সম্পাদনা\nলস অ্যাঞ্জেলেস ইণ্ডিয়ান ফিল্ম ফেস্টিভ্যাল (আইএফএফএলএ) -এর তথ্যচিত্রের জন্য দর্শক পছন্দ পুরস্কার\nমার্কিন আন্তর্জাতিক চলচ্চিত্র ও ভিডিও উৎসবে সেরা তথ্যচিত্রের জন্য গোল্ডেন ক্যামেরা পুরস্কার\nসম্পাদনা এবং সেরা তথ্যচিত্রের জন্য স্বর্ণ পুরস্কার এবং সাউণ্ড ডিজাইনের জন্য একটি রৌপ্য পুরস্কার, ইণ্ডিয়ান ডকুমেন্টারি প্রডিউসারস অ্যাসোসিয়েশন\nস্টুটগাটে বলিউড অ্যাণ্ড বিয়ণ্ড-এ সেরা তথ্যচিত্র\nভেসোল এশিয়ান চলচ্চিত্র উৎসবে ইয়ুথ চয়েস অ্যাওয়ার্ড\nরোমানিয়ার সেরা চলচ্চিত্র উৎসবে বিশেষ উল্লেখ\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফৈজা আহমদ খান (ইংরেজি)\nপরিচালক ফৈজা আহমদ খান -এর বক্তব্য"}