{"pageid": 1301533, "title": "আন্তর্জাতিক ফ্যাক্ট চেকিং নেটওয়ার্ক", "url": "https://bn.wikipedia.org/wiki?curid=1301533", "content": "আন্তর্জাতিক ফ্যাক্ট চেকিং নেটওয়ার্ক (ইংরেজি: International Fact-Checking Network) সংক্ষেপে আইএফসিএন হলো মার্কিন যুক্তরাষ্ট্রের ফ্লোরিডাতে অবস্থিত পয়েন্টার ইনস্টিটিউট অব জার্নালিজমের একটি অঙ্গসংগঠন, যা বিশ্বব্যাপী ফ্যাক্ট-চেকারদের ক্রমবর্ধমান সম্প্রদায়কে সহযোগিতা করে। ২০১৫ সালে এটি আনুষ্ঠানিকভাবে যাত্রা শুরু করে। এটি ফ্যাক্ট চেকিং সংস্থাগুলোর জন্য নীতিমালা তৈরি করে এবং নীতিমালা পূরণকারীদের সনদ প্রদান করে। এই সনদ এক বছর স্থায়ী হয়, পুনরায় সনদ দিতে ফ্যাক্ট চেকিং সংস্থাগুলোর কার্যক্রম পুনরায় যাচাই করা হয়। গুগল, ফেসবুক সহ অন্যান্য প্রযুক্তি কোম্পানিগুলি ফ্যাক্ট চেকিং চুক্তির জন্য এই প্রতিষ্ঠানের সনদ ব্যবহার করে। আইএফসিএন এবং আমেরিকান প্রেস ইনস্টিটিউট যৌথভাবে ফ্যাকচুয়ালি প্রকাশ করে, এটি ফ্যাক্ট চেকিং এবং সাংবাদিকতার নীতিশাস্ত্রের উপর একটি নিউজলেটার।\n\n\n== পদ্ধতি ==\nএটি পাঁচটি মূলনীতির ভিত্তিতে কোনো তথ্য যাচাইকারী প্রতিষ্ঠানকে স্বীকৃতি দিয়ে থাকে। এগুলো হচ্ছে নিরপেক্ষতা ও ন্যায্যতা, তথ্যের উৎসের গুণগতমান ও স্বচ্ছতা, অর্থায়ন ও সংস্থার স্বচ্ছতা, যাচাইপদ্ধতির মান ও স্বচ্ছতা এবং উন্মুক্ত ও সৎ সংশোধন নীতি। এই ৫টি মূলনীতি ও ৩১টি মানদণ্ড মেনে চললে আইএফসিএন স্বীকৃতি দেয়।\n\n\n== স্বীকৃত প্রতিষ্ঠান ==\nরিউমার স্ক্যানার বাংলাদেশ\n\n\n== তথ্যসূত্র =="}