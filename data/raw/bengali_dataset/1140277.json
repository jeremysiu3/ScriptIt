{"pageid": 1140277, "title": "এনআইডিএ (রাজনৈতিক দল)", "url": "https://bn.wikipedia.org/wiki?curid=1140277", "content": "NIDA (আরবি: نداء, প্রতিবর্ণীকৃত: nidā', অনুবাদ 'আবেদন') নেদারল্যান্ডসের একটি রাজনৈতিক দল। এই দলটি ইসলাম ধর্ম দ্বারা অনুপ্রাণিত। রটারডামের প্রাক্তন পৌর কাউন্সিলর নুরদিন এল ওউয়ালি ২০১৩ সালে এই দলটি প্রতিষ্ঠা করেছিলেন। দলটি বর্তমানে শুধুমাত্র পৌর পর্যায়ে প্রতিনিধিত্ব করে। দলটির রটারডামে দুটি আসন এবং হেগে একটি আসন রয়েছে। দলটির নির্বাচকমণ্ডলীর বেশিরভাগই ইসলাম ধর্মাবলম্বী অভিবাসী। এনআইডিএ (NIDA) একটি ইসলাম ধর্ম ভিত্তিক রাজনৈতিক দল।\n\n\n== ইতিহাস ==\n\n\n=== ২০১৪ সালের পৌরসভা নির্বাচন ===\nদলটি প্রথম দিকে শুধুমাত্র রটারডামে অংশগ্রহণ করে, যেখানে এটি সেটি পৌরসভার ৪.৮% ভোট এবং সাথে ২টি আসন পায়। দলটির কোনো রাজনৈতিক কর্মসূচি ছিল না কিন্তু তবুও রাজনৈতিক প্যামফলেট-এর মাধ্যমে তাদের পরিকল্পনা প্রচার করা হয়।\n\n\n=== ২০১৮ সালের পৌরসভা নির্বাচন ===\nদলটি রটারডামে তার ২টি আসন পাওয়ার পর দলটি ২০১৮ সালে ভোটের ৫.৪% ভোট অর্জন করে। দলটি হেগেও বিস্তৃত লাভ করে ২.৪% ভোট পেয়ে ১টি আসনে জয়লাভ করে। দলটি প্রাথমিকভাবে লেবার পার্টি (নেদারল্যান্ডস), সোশ্যালিস্ট পার্টি (নেদারল্যান্ডস) এবং গ্রোয়েনলিঙ্কসের সাথে \"বামপন্থী চুক্তিতে\" অংশগ্রহণ করে এবং একটি সামাজিক, পরিবেশগত ও অন্তর্ভুক্তিমূলক রটারডাম সমর্থন করে বসবাসযোগ্য রটারডামের বিরুদ্ধে একটি যৌথ ঘোষণাপত্র প্রকাশ করে। জোটটি ২০১৪ সাল থেকে একটি টুইটের কারণে ভেঙে পড়ে তখন দলের নেতা নুরদিন এল ওউয়ালি ইসরায়েলকে ইসলামিক স্টেট অফ ইরাক অ্যান্ড দ্য লেভান্টের সাথে তুলনা করেন।\n\n\n=== ২০১৯ প্রাদেশিক নির্বাচন ===\nজাতীয় রাজনীতিতে অংশগ্রহণের জন্য পার্টির প্রথম ২০১৯ সালে প্রচেষ্টা চালিয়ে উত্তর হল্যান্ড এবং দক্ষিণ হল্যান্ডের প্রাদেশিক নির্বাচনে অংশগ্রহণ করে। দলটি প্রাদেশিক রাজ্যে কোনো আসন পায়নি যেখানে তাদের ভোটের পরিমাণ ছিল যথাক্রমে ০.৪% এবং ০.৫%।\n\n\n=== ২০২১ সালের সাধারণ নির্বাচন ===\n২০২১ সালে দলটি প্রথম দেশটির সাধারণ নির্বাচনে অংশগ্রহণ করে। নুরদিন এল ওউয়ালি তখন দলটির লিজস্ট্রেকার হিসেবে নিয়োগ পায়। ২০২১ সালের সাধারণ নির্বাচনে দলটি মাত্র ০.৩% ভোট পায় এবং কোনো আসনে জয়লাভ করতে পারেনি।\n\n\n=== প্রতিবাদ এবং কার্যক্রম ===\nযখন পার্টির সদস্যরা ২০১৪ সালের জুন মাসে দশ হাজারেরও বেশি লোকের উপস্থিতির সাথে গাজাবাসীর জন্য সংহতি মিছিলের আয়োজন করে, দলটি জাতীয় মনোযোগ আকর্ষণ করতে সক্ষম হয়। ২০১৫ সালের নভেম্বরে, পার্টি রটারডামের মেয়রসহ উল্লেখযোগ্য অতিথিদের নিয়ে সন্ত্রাসবাদের বিরুদ্ধে বৈচিত্র্যের মধ্যে ঐক্য নামে একটি বড় কর্মসূচি আয়োজন করে।\n\n\n== তথ্যসূত্র =="}