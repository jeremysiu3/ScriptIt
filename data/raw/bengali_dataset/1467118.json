{"pageid": 1467118, "title": "ফরিদা আখতার (অর্থনীতিবিদ)", "url": "https://bn.wikipedia.org/wiki?curid=1467118", "content": "ফরিদা আখতার হলেন বাংলাদেশের লেখক, গবেষক, আন্দোলনকর্মী ও বর্তমান অন্তর্বর্তীকালীন সরকারের একজন উপদেষ্টা।\n\n\n== প্রাথমিক জীবন ও শিক্ষা ==\nফরিদা আখতারের জন্ম ১৯৫৩ সালে তৎকালীন পূর্ববঙ্গের চট্টগ্রাম জেলার চন্দনাইশ উপজেলার হারলা গ্রামে। তিনি চট্টগ্রাম বিশ্ববিদ্যালয়ে অর্থনীতি বিষয়ে পড়াশোনা করেছেন। তিনি লেখক ও কলামিস্ট ফরহাদ মজহারের সাথে দাম্পত্য বন্ধনে আবদ্ধ।\n\n\n== কর্মজীবন ==\nফরিদা আখতার উবিনীগ সংস্থার নির্বাহী পরিচালক। তিনি বাংলাদেশের নারী আন্দোলনের সাথে সক্রিয়ভাবে জড়িত। এছাড়া জনসংখ্যা নিয়ন্ত্রণের নামে পরিচালিত কার্যক্রমের কুফল ও নারী স্বাস্থ্যের উপর এর ক্ষতিকর প্রভাব নিয়ে লেখালেখি করে থাকেন।\nতিনি ২০২৪ সালের ৮ আগস্ট বাংলাদেশের অন্তর্বর্তী সরকার এর উপদেষ্টা হিসেবে নিযুক্ত হন এবং ৯ আগস্ট মৎস্য ও প্রাণিসম্পদ মন্ত্রণালয়ের উপদেষ্টা হিসেবে দায়িত্ব পান।\n\n\n== তথ্যসূত্র =="}