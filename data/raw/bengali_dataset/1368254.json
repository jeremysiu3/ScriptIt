{"pageid": 1368254, "title": "পরিযায়ী শ্রমিক", "url": "https://bn.wikipedia.org/wiki?curid=1368254", "content": "পরিযায়ী শ্রমিক বলতে কাজের জন্য যারা নিজ দেশের মধ্যে বা বাইরে যান তাঁদের বোঝায়। পরিযায়ী শ্রমিকগণ সাধারণত যে দেশ বা অঞ্চলে কাজ করেন সেখানে স্থায়ীভাবে থাকতে চান না।\nযেসব পরিযায়ী শ্রমিক নিজ দেশের বাইরে কাজ করেন তাঁদের বিদেশি শ্রমিক বলে। তাঁদেরকে এক্সপ্যাট্রিয়েট বা অতিথি শ্রমিকও বলা হয়, বিশেষ করে যাদেরকে নিজ দেশ ত্যাগের আগে কাজ করার জন্য আমন্ত্রিত করা হয়েছে।\n২০১৯ সালে আন্তর্জাতিক শ্রম সংস্থা অনুমান করেছে যে বিশ্বজুড়ে ১৬.৯ কোটি আন্তর্জাতিক পরিযায়ী শ্রমিক বিদ্যমান। কিছু দেশে লক্ষ লক্ষ পরিযায়ী শ্রমিক আছে। কিছু পরিযায়ী শ্রমিক অনিথিভুক্ত অভিবাসী বা দাস।\n\n\n== বিশ্বব্যাপী ==\n\n\n=== উত্তর আমেরিকা ===\n\n\n==== মার্কিন যুক্তরাষ্ট্র ====\n\nমার্কিন যুক্তরাষ্ট্রে প্রায় ১.৪ কোটি অস্থায়ী কর্মী বর্তমান। এক অনুমান অনুযায়ী, যুক্তরাষ্ট্রে প্রায় ১.০৭ কোটি অনথিভুক্ত পরিযায়ী শ্রমিক বিদ্যমান, যার বেশিরভাগই মেক্সিকোসহ মধ্য আমেরিকার একাধিক দেশ থেকে আগত। এই কর্মীগণ প্রায়শয় জীবিকার খোঁজে ও তাঁদের পরিবারের আর্থিক স্থিতির জন্য যুক্তরাষ্ট্রে ভ্রমণ করেন। এই কর্মীগণ সীমান্ত পার করার মতো ঝুঁকি নেন, চরম তাপমাত্রা ও যুক্তরাষ্ট্রে চাকরি খোঁজার জন্য সীমান্ত নিয়ন্ত্রণের হাতে ধরা পরার বিপদের সম্মুখীন হন। এর ফলে যুক্তরাষ্ট্রে তাঁদের প্রায় ভাষা সমস্যা, কালচার শক ও বৈষম্য ভোগ করতে হয়। যুক্তরাষ্ট্রে কৃষি কর্মীদের ৬৫% লাতিনো এবং এর অর্ধেক সংখ্যক অনথিভুক্ত।\n\n\n=== এশিয়া ===\n১৯৭৩ সালে পারস্য উপসাগর অঞ্চলে, যার মধ্যে উপসাগর সহযোগিতা পরিষদ অন্তর্গত, তেল উৎপাদনের হার বৃদ্ধির ফলে তেল, নির্মাণ ও শিল্প ক্ষেত্রে শ্রমের এক অভাবনীয় চাহিদার সৃষ্টি হয়েছিল। উন্নয়নের জন্য এক শ্রমশক্তির প্ররয়জন। বিদেশি শ্রমিকদের দ্বারা এই চাহিদা পূরণ করা হয়েছিল, বিশেষত আরব রাষ্ট্র থেকে, পরে এশীয় দেশ থেকে।\n\n\n==== ভারত ====\nভারতের কাছে অত্যন্ত বেশিসংখ্যক পরিযায়ী শ্রমিক বিদ্যমান এবং এর এক-তৃতীয়াংশ জনসংখ্যা পরিযায়ী। ২০১১ সালের আদমশুমারি অনুযায়ী, পরিযায়ীদের জনসংখ্যা প্রায় ৪৫.৫৮ কোটি, যা মোট জনসংখ্যার (প্রায় ১২১ কোটি) ৩৭.৬৮%। এর মধ্যে আন্তঃরাজ্য ও অন্তঃরাজ্য পরিযায়ী অন্তর্গত। ৪৫.৫৮ পরিযায়ী দের মধ্যে ৬৭.৯৩% মহিলা ও ৩২.০৭% পুরুষ। মহিলাদের পরিভ্রমণের প্রধান কারণ বিবাহ এবং মোট ৬.৫৪ কোটি মহিলা পরিযায়ীদের মধ্যে ৪.২৪ কোটি পরিযায়ীদের কাছে এটি পরিভ্রমণের কারণ। পুরুষদের পরিভ্রমণের প্রধান কারণ কাজ বা চাকরি এবং মোট ৩.২৮ কোটি পুরুষ পরিযায়ীদের মধ্যে ১.২৩ কোটি পরিযায়ীদের কাছে এটি পরিভ্রমণের কারণ। ভালো কাজের জন্য বিগত দশকে বাংলাদেশ ও নেপাল থেকে ভারতে বহুসংখ্যক ব্যক্তির আবির্ভাব ঘটেছে। ওভারসিজ ডেভলপমেন্ট ইনস্টিটিউটের গবেষকগণ পর্যবেক্ষণ করলেন যে গন্তব্যে যাওয়া ও বাড়ি ফেরার সময় এই পরিযায়ী শ্রমিকদের হয়রানি, হিংসা ও বৈষম্যের শিকার হতে হচ্ছে।\nকোভিড-১৯ মহামারীর সময় ভারতের পরিযায়ী শ্রমিকদের একাধিক কষ্টে ভুগতে হয়েছে। লকডাউনের জন্য একাধিক কারখানা ও কর্মস্থল বন্ধ হওয়ার ফলে লক্ষ লক্ষ পরিযায়ী শ্রমিকদের আয়ের ঘাটতি, খাদ্য সঙ্কট ও তাঁদের ভবিষ্যতের অনিশ্চয়তার সঙ্গে জীবন কাটাতে হয়েছিল। এরপর পরিযায়ীদের বেশিরভাগ ও তাঁদের পরিবার ক্ষুধার্ত হয়ে পড়েছিল। লকডাউনের জন্য কোনো পরিবহন মাধ্যম না থাকার জন্য হাজার হাজার পরিযায়ী শ্রমিকদের হেঁটে বাড়ি ফিরতে হয়েছিল। লকডাউনের জন্য ৫ মে পর্যন্ত ক্ষুধা, আত্মহত্যা, রাস্তা ও রেল দুর্ঘটনা, পুলিশদের লাঠিচার্জ ইত্যাদি কারণে ৩০০ জনের বেশি মৃত্যুর কথা প্রতিবেদিত হয়েছিল। মৃতদের বেশিরভাগ প্রান্তিক পরিযায়ী শ্রমিক। চালু হওয়ার এক মাসের মধ্যে বাড়ি ফেরার পথে শ্রমিক স্পেশাল ট্রেনের মধ্যে ৮০ জনের মৃত্যু হয়েছিল।\n\n\n=== লাতিন আমেরিকা ===\nলাতিন আমেরিকায় অভিবাসীরা প্রায় যেকোনো কাজে অংশগ্রহণ করে, সাধারণত জমিতে। কাজের মধ্যে কঠোর কায়িক পরিশ্রম, অনেকক্ষেত্রে অযথা মূল্যের বিনিময়ে। উইলিয়াম ট্রিপলেটের মাইগ্র্যান্ট ফার্মওয়ার্কার্স নিবন্ধ অনুযায়ী, গড় বার্ষিক আয় $৭,৫০০ এবং ৬১% পরিযায়ীদের আয় দারিদ্র্যসীমার নিচে। নিজস্ব সাংস্কৃতিক সত্ত্বা হারানোর পর অভিবাসীগণ তাঁদের পরিবারদের খাওয়ানোর পথ খোঁজেন এবং তাঁরা শোষণের কবলে পরে যান। ট্রিপলেট আরও পর্যবেক্ষণ করলেন যে ১৯৮৯ থেকে প্রতি ঘণ্টায় তাঁদের গড় প্রকৃত বেতন (১৯৯৮ মার্কিন ডলারে) $৬.৮৯ থেকে $৬.১৮-এ নেমে এসেছিল এবং অভিবাসীরা কর্মসংস্থানে কায়িক ও আর্থিক শোষণে ভোগেন।\n\n\n== তথ্যসূত্র ==\n\n\n== গ্রন্থপঞ্জি ==\n\n\n== আরও পড়ুন ==\nKnox, Paul; Agnew, John; McCarthy, Linda (2003). The Geography of the World Economy (4th ed.). London: Hodder Arnold. আইএসবিএন ০-৩৪০-৮০৭১২-১.\n———. Moving Here, Staying Here: The Canadian Immigrant Experience. Web exhibition. Library and Archives Canada.\nNess, Immanuel (2011) Guest Workers and Resistance to U.S. Corporate Despotism Urbana: University of Illinois Press. আইএসবিএন ৯৭৮-০২৫২০৭৮১৭০\n\n\n== বহিঃসংযোগ ==\n\nMigrant workers in the gulf and the Middle East\nPictures of Austria's first Transnational Migrants' Strike"}