{"pageid": 1372077, "title": "কাবুলিওয়ালা (২০২৩-এর চলচ্চিত্র)", "url": "https://bn.wikipedia.org/wiki?curid=1372077", "content": "কাবুলিওয়ালা হলো ২০২৩ সালের একটি ভারতীয় বাংলা ভাষার চলচ্চিত্র। এটি রবীন্দ্রনাথ ঠাকুরের লেখা ১৮৯২ সালের ছোটগল্প কাবুলিওয়ালা অবলম্বনে পরিচালনা করেছেন সুমন ঘোষ। এই ছবিতে মিঠুন চক্রবর্তী, অনুমেঘা কাহালি, আবীর চট্টোপাধ্যায় এবং সোহিনী সরকার প্রধান চরিত্রে অভিনয় করেছেন। এটি প্রযোজনা করেছেন জ্যোতি দেশপান্ডে, শ্রীকান্ত মোহতা এবং মহেন্দ্র সোনি এবং সঙ্গীত পরিচালনা করেছেন ইন্দ্রদীপ দাশগুপ্ত । এটি ২০২৩ সালের ২২ ডিসেম্বর বড়দিন উপলক্ষে প্রেক্ষাগৃহে মুক্তি পায়।\n\n\n== পটভূমি ==\nকাবুলিওয়ালা' হল রহমতের কালজয়ী একজন মধ্যবয়সী আফগান ব্যক্তির গল্প। যার হৃদয় ১৯৬৫ সালের কলকাতার কোলাহলপূর্ণ শহরে একটি ছোট্ট মেয়ে মিনির জন্য পিতৃসুলভ ভালোবাসায় উপচে পড়ে। ছবিটিতে তুলে ধরা হয় সেই সময়কাল, যা হৃদয়স্পর্শী সংযোগের সারমর্ম এবং প্রেমের গভীর তাৎপর্যকে তুলে ধরে। যা কোন সীমানা জানে না, উভয় সীমানা এবং সংস্কৃতিকে অতিক্রম করে।\n\n\n== অভিনয়শিল্পী ==\nমিঠুন চক্রবর্তী - রহমত/কাবুলিওয়ালা\nআবির চট্টোপাধ্যায় - মিনির বাবা\nসোহিনী সরকার - মিনির মা\nঅনুমেঘ কাহালি - মিনি (খুকু)\nগুলশানারা খাতুন মক্কোদা, দাসীর চরিত্রে\nভোলার চরিত্রে সুমিত সমাদ্দার\nদোকানদার হিসেবে কাঞ্চন মল্লিক\n\n\n== নির্মাণ ==\n২০২৩ সালের এপ্রিলে এসভিএফ ছবিটির শিরোনাম ঘোষণা করে। ১ অগাস্ট চলচ্চিত্রটির ফার্স্টলুক ও মুক্তির দিন প্রকাশ করা হয় এবং সে দিনেই ছবির চিত্রগ্রহণ শুরু হয়।\n\n\n== মুক্তি ==\nচলচ্চিত্রটি ২২ ডিসেম্বর বড়দিনের সপ্তাহান্তে প্রধান, সালার এবং ডানকি সাথে সংঘর্ষে মুক্তি পায়।\n\n\n=== বক্স অফিস ===\nছবিটি প্রথম ৫ দিনে বক্স অফিসে ₹ ১ কোটির বেশি আয় করেছে। চলচ্চিত্রটির প্রযোজক জানিয়েছেন যে চলচ্চিত্রটি শুধুমাত্র ইংরেজি নববর্ষের দিনে ₹২৫ লাখের বেশি আয় করেছে। এটি প্রথম তিন সপ্তাহে মোট ₹ ২.৩৭ কোটি আয় করে।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে কাবুলিওয়ালা   (ইংরেজি)"}