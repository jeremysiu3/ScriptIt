{"pageid": 1042196, "title": "আবু তুরাব ইস্পাহানি", "url": "https://bn.wikipedia.org/wiki?curid=1042196", "content": "আবু তুরাব ইস্পাহানি, ছদ্মনাম: তোরাবা, (১৫৮১-১৬৬২) ছিলেন নাস্তালিক লিপির একজন বিশিষ্ট ফার্সি চারুলিপিকার এবং মীর এমাদের অন্যতম চারুলিপির ছাত্র।\n\n\n== জীবনী ==\nআবু তুরাব ইস্পাহানি ইস্পাহানের একটি ধনী পরিবারে জন্মগ্রহণ করেন। ঐতিহাসিক দলিল-নথিতে তার জন্ম তারিখ উল্লেখ করা হয়নি, কিন্তু যেহেতু মির্জা সাংলাখের একটি রচনায় মৃত্যুকালে তার বয়স ৮৩ বছর ছিল বলে উল্লেখ করা হয়েছে, তাই তিনি হয়ত ১৫৮১ সালে জন্মগ্রহণ করেছিলেন বলে অনুমান করা হয়।\nতার প্রথম চারুলিপি শিক্ষক ছিলেন মোল্লা আলি ফায়েজি (মৃত্যু: ১৬২৬)। এরপর তিনি মীর এমাদের অধীনে তার শিক্ষা অব্যাহত রেখেছিলেন। ইস্পাহানি মীর এমাদের অন্যতম সফল ছাত্র ছিলেন। ১৬১৫ সালে মীর এমাদ যখন নিহত হন, তখন তিনিই একমাত্র ব্যক্তি ছিলেন, যিনি মীর এমাদের লাশ কবর দেওয়ার সাহস দেখিয়েছিলেন।\nমীর এমাদের মৃত্যুর পর তিনি সবচেয়ে বিখ্যাত ফার্সি চারুলিপিকার। তিনি অনেক চারুলিপিকরের শিক্ষক। তার সবচেয়ে বিখ্যাত ছাত্রদের মধ্যে ছিলেন মোহাম্মদ মোহসেন ইমামি, তার নিজের ছেলে নুরেদ্দীন মোহাম্মদ ইস্পাহানি এবং মোহাম্মদ সালেহ ইস্পাহানি।\nতিনি ১৬৬২ সালে ইস্পাহানে ৮৩ বছর বয়সে মারা যান এবং লনবান মসজিদে সমাধিস্থ হন।\n\n\n== তথ্যসূত্র =="}