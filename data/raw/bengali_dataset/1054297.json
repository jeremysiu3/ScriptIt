{"pageid": 1054297, "title": "ভারত-মিয়ানমার-থাইল্যান্ড ত্রিপাক্ষিক মহাসড়ক", "url": "https://bn.wikipedia.org/wiki?curid=1054297", "content": "ভারত-মিয়ানমার-থাইল্যান্ড ত্রিপাক্ষিক মহাসড়ক ভারতের পুবে তাকাও নীতির অধীনে একটি নির্মাণাধীন মহাসড়ক যা ভারতের মণিপুর রাজ্যের মোরে শহরকে মিয়ানমার হয়ে থাইল্যান্ডের মায়ে সোত শহরের সাথে যুক্ত করবে। সড়কটি আসিয়ান-ভারত মুক্ত বাণিজ্য অঞ্চলে ব্যবসা-বাণিজ্যে জোয়ার আনবে বলে প্রত্যাশা করা হচ্ছে। ভারত মহাসড়কটিকে কম্বোডিয়া, লাওস এমনকি ভিয়েতনাম পর্যন সম্প্রসারণ করার প্রস্তাব দিয়েছে। ভারত থেকে ভিয়েতনাম পর্যন্ত প্রসারিত প্রস্তাবিত আনুমানিক ৩,২০০ কিমি (২,০০০ মা) দীর্ঘ সড়কটিকে পূর্ব-পশ্চিম অর্থনৈতিক করিডোর নাম দেওয়া হয়েছে। থাইল্যান্ড থেকে ক্যাম্বোডিয়া ও ভিয়েতনাম পর্যন্ত অংশটি ২০১৫ সালে চালু হয়। মহাসড়কটি চিন্দউইন নদীর উপরে নির্মীয়মান কালে ও মণিওয়া নদীবন্দরগুলির সাথেও সংযুক্ত হবে।\nলাওস, কম্বোডিয়া ও ভিয়েতনাম পর্যন্ত প্রসারিত হলে এই সংযোগসড়কটি বাৎসরিক ৭০০০ কোটি মার্কিন ডলার অতিরিক্ত স্থূল অভ্যন্তরীণ উৎপাদন (জিডিপি) এবং ২০২৫ সাল নাগাদ প্রায় ২ কোটি লোকের কর্মসংস্থান অর্জনে সাহায্য করবে। ২০১৭ সালের তথ্য অনুযায়ী ভারত-আসিয়ান সংযুক্তি প্রকল্পগুলির জন্য ভারত সরকার ১০০ কোটি মার্কিন ডলার ঋণের ব্যবস্থা করে। ২০২০ সালের ডিসেম্বর মাসে বাংলাদেশ ঢাকার সাথে সংযুক্তি শক্তিশালী করার জন্য আনুষ্ঠানিকভাবে এই মহাসড়ক প্রকল্পে যোগদানের ইচ্ছা প্রকাশ করে। বিদ্যমান বাংলাদেশ-ভুটান-ভারত-নেপাল মোটরযান চুক্তিটি সীমান্ত নিয়ন্ত্রণ এবং ভারত ও বাংলাদেশের মধ্যে মালামাল পরিবহনে শুল্ক নজরদারি শিথিলকরণ সহজতর করেছে।\n\n\n== তথ্যসূত্র =="}