{"pageid": 1440731, "title": "স্প্রিং ব্রেকিন' (২০২২)", "url": "https://bn.wikipedia.org/wiki?curid=1440731", "content": "স্প্রিং ব্রেকিন' একটি পেশাদার কুস্তি টেলিভিশন বিশেষ অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করেছে; এটি মূলত ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটির বিশেষ পর্ব হিসেবে সরাসরি সম্প্রচার করা হয়েছে। এটি স্প্রিং ব্রেকিন' কালানুক্রমিকের অধীনে প্রচারিত প্রথম অনুষ্ঠান ছিল। এই অনুষ্ঠানটি ২০২২ সালের ৩রা মে তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে অনুষ্ঠিত হয়েছে।\nএই অনুষ্ঠানে সর্বমোট পাঁচটি ম্যাচ অনুষ্ঠিত হয়েছে। এই অনুষ্ঠানের সর্বশেষ ম্যাচে ব্রন ব্রেকার এনএক্সটি চ্যাম্পিয়নশিপ ম্যাচে জো গেসিকে পরাজিত করেছে। অন্যান্য শীর্ষস্থানীয় ম্যাচে, কোরা জেড ও নিকিটা লায়ন্স ট্যাগ টিম ম্যাচে নাটালিয়া ও ল্যাশ লেজেন্ডকে এবং এনএক্সটি নর্থ আমেরিকান চ্যাম্পিয়নশিপ ম্যাচে ক্যামেরন গ্রাইমস সোলো সিকোয়া ও কারমেলো হেইসকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটির পূর্ববর্তী পর্বগুলোতে প্রদর্শন করা হয়েছে।\n\n\n== পটভূমি ==\nস্প্রিং ব্রেকিন' হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের মে মাসে অনুষ্ঠিত হয়।\n২০২২ সালের এই অনুষ্ঠানটি স্প্রিং ব্রেকিন' কালানুক্রমিকের প্রথম অনুষ্ঠান ছিল, যা ৩রা মে তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে আয়োজন করার জন্য নির্ধারণ করা হয়েছিল। এই অনুষ্ঠানটি ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটির বিশেষ পর্ব হিসেবে মার্কিন যুক্তরাষ্ট্রে ইউএসএ নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)"}