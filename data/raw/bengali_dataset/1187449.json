{"pageid": 1187449, "title": "পশ্চিমবঙ্গের হিন্দি বিরোধী আন্দোলন", "url": "https://bn.wikipedia.org/wiki?curid=1187449", "content": "পশ্চিমবঙ্গের হিন্দি বিরোধী আন্দোলন ভারতে ধারাবাহিকভাবে সংগঠিত হয়। আন্দোলনগুলি মূলত সামাজিক মাধ্যম ও পথসভা বা বিক্ষোভ ও ডেপুটেশন জমাদানের মাধ্যমে পরিচালিত হয়েছিল। পথসভা বা বিক্ষোভ ও ডেপুটেশন জমাদানের কর্মসূচি প্রারম্ভিক সময়ে মূলত কলকাতা শহর বা কলকাতা মহানগর অঞ্চল কেন্দ্রিক হলেও পরবর্তী সময়ে পশ্চিমবঙ্গের বিভিন্ন বিভাগীয় শহর ও জেলা শহরে বিস্তার লাভ করে। এই সকল আন্দোলনগুলি আমরা বাঙালি, বাংলা পক্ষ ও জাতীয় বাংলা সম্মেলনের মত সংগঠনের দ্বারা সংঘটিত হয়েছিল।\nএকবিংশ শতকের দ্বিতীয় দশকের শেষের সমকাল থেকে পশ্চিমবঙ্গের বিভিন্ন প্রতিষ্ঠানের নামফল, জাতীয় সড়কের ও কলকাতা মেট্রোর নির্দেশনা ফলক বাংলা ব্যতিরকে হিন্দি বা হিন্দি ও ইংরেজি ভাষার ব্যবহার বিরুদ্ধে বিভিন্ন সংগঠন পথসভা ও আন্দোলন পরিচালনা করেছে। কলকাতা মেট্রো রেলের স্মার্ট কার্ডে শুধু মাত্র হিন্দি ও ইংরেজি ভাষা ব্যবহার করা হত। এই বিষয়ে বাংলা পক্ষ প্রতবাদে অবতীর্ণ হয়েছিল এবং বাংলা ভাষী রাজ্যে বাংলা ভাষা ব্যবহার না হওয়া ও সেই সঙ্গে বাংলাকে ব্যতি রেখে হিন্দি ব্যবহাররে বিষয়টি তুলে ধরেছিল। এই প্রতিবাদের পরে বাংলা ভাষাকে কলকাতা মেট্রো রেলের স্মার্ট কার্ডে স্থান দেওয়া হয়েছিল। \n\n\n== বাঙালি জাতীয়তাবাদী সংগঠনের আন্দোলন ==\nবাঙালি জাতীয়তাবাদী সংগঠন বাংলা পক্ষ অহিন্দিভাষীদের উপর হিন্দি ও উর্দু ভাষা চাপিয়ে দেওয়া তথা তাদের ভাষায় হিন্দি সাম্রাজ্যবাদের বিরুদ্ধে কাজ করে থাকে। সংগঠনটি মূলত ভাষাগত ভিত্তিতে সংগঠিত হয় এবং তারা ভারতে বাঙালি সংস্কৃতিকে রক্ষা করার লক্ষ্যে পরিচালিত হয়।\nএকই উদ্দেশ্যে ৯ ডিসেম্বর ২০১৯-এ বাংলা পক্ষ থেকে পৃথক হয়ে জাতীয় বাংলা সম্মেলন গঠিত হয়েছিল। জাতীয় বাংলা সম্মেলন কলকাতা ও পশ্চিমবঙ্গের বিভিন্ন প্রান্তে \"হিন্দি আরোপ\"-এর বিরোধিতা করেছিল। এই আন্দোলনগুলির উদ্দেশ্য হলো বাঙালিদের উপর \"হিন্দি আরোপ\" ও কেন্দ্রীয় সরকারের জাতীয় শিক্ষানীতির বিরোধিতা।\n\n\n== ২০২১-এর আন্দোলন ==\nইন্ডিয়ান অ্যাসোসিয়েশন ফর দ্য কালটিভেশন অব সায়েন্স ১৯ মার্চ ২০২১-এ প্রতিষ্ঠানের কর্মীদের উদ্দেশ্যে একটি বিজ্ঞপ্তি জারি করেছিল, যেখানে উল্লেখ করা হয়েছিল, যে প্রতিষ্ঠানে লিখিত যোগাযোগের ক্ষেত্রে ৫৫% হিন্দি ভাষায় সম্পন্ন করতে হবে। এটি বিজ্ঞান মন্ত্রণালয়ের অধিন্যাস্ত বিজ্ঞান ও প্রযুক্তি বিভাগের (ডিএসটি) হিন্দি সেল ২০২১ সালের ফেব্রুয়ারি মাসে আইএসিএস-কে একটি বিজ্ঞপ্তি পাঠানোর পরে শুরু হয়েছিল, বিজ্ঞপ্তিটি উল্লেখ করেছিল যে প্রতিষ্ঠানটি ১৯৬৩ সালের সরকারী ভাষা আইন দ্বারা নির্ধারিত প্রয়োজনীয় লক্ষ্যমাত্রা পূরণ করতে ব্যর্থ হয়েছে। বিজ্ঞপ্তিটি আইএসিএস-এর অভ্যন্তরীণ যোগাযোগের ত্রৈমাসিক পর্যালোচনা অনুসরণ করে পাঠানো হয়েছিল। ঘটনাটি পশ্চিমবঙ্গের শিক্ষাবিদদের মধ্যে প্রচলিত হিন্দি বিরোধী মনোভাব প্রকাশ করেছিল। চিঠিতে কর্মীদের বলা হয়েছিল যে সমস্ত যোগাযোগের ৫৫ শতাংশ হিন্দি ভাষায় সম্পন্ন করতে হবে এবং কমপক্ষে ৩৩ শতাংশ \"ফাইলে লেখা নোটিং\" হিন্দিতে হওয়া উচিত। বিশ্ববিদ্যালয়ে হিন্দি চাপানোর বিরুদ্ধে কর্মীরা প্রতিবাদের আয়োজন করেছিল। শিক্ষার্থীরা বিদ্যায়তনের মাঠে \"নো হিন্দি ইমপোজিশন\" লিখে সামাজিক দূরত্ব বজায় রেখে প্রতিবাদে দাঁড়িয়েছিল। তবে বিজ্ঞপ্তিটি কেবলমাত্র প্রশাসনিক কর্মীদের জন্য ছিল।\n\n\n== আরও দেখুন ==\nভারতে বাঙালি বিরোধী মনোভাব\nভারতে বাংলা ভাষা আন্দোলন – ভারতে বাংলা ভাষা প্রতিষ্ঠা করার জন্য আন্দোলন\n\n\n== তথ্যসূত্র =="}