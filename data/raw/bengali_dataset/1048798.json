{"pageid": 1048798, "title": "টেক্সাসের ইসলামিক শিক্ষা ইনস্টিটিউট", "url": "https://bn.wikipedia.org/wiki?curid=1048798", "content": "ইসলামিক শিক্ষা ইনস্টিটিউট অফ টেক্সাস ( আইইআইটি) বা দারুল আরকাম ইসলামিক জেলা স্কুল (ডিএআইএসডি) বা দারুল আরকাম স্কুল নামেও পরিচিত মার্কিন যুক্তরাষ্ট্রের টেক্সাসের বৃহত্তর হিউস্টনের ইসলামিক বিদ্যালয়গুলোর একটি সংগঠন। সংগঠনটি বৃহত্তর হিউস্টন ইসলামিক সমিতি(আইএসজিএইচ)-এর একটি সহায়ক সংস্থা। আইইআইটি সদর দফতর হিউস্টনের দক্ষিণ-পশ্চিম ম্যানেজমেন্ট জেলায় (পূর্বের  বৃহত্তর শার্পস্টাউন) অবস্থিত।\nআইইআইটি দারুল আরকাম হিসাবে ১৯৯৯ সালে দুটি  বাড়িতে অবস্থিত একটি পূর্ণ-সময়ের প্রাক-কিন্ডারগার্টেন -৩ স্কুল দিয়ে শুরু হয়েছিল। যেখানে ৩৩ জন শিক্ষার্থী এবং ৮ জন শিক্ষক ছিলেন। ২০০৪ সালে এটির মোট ৩০০ জন  শিক্ষার্থী ছিল। এটি একটি প্রাক-কিন্ডারগার্টেন -১২ ভিত্তিক স্কুল।\n\n\n== শিক্ষাঙ্গন ==\n\nছয়টি ক্যাম্পাসের প্রতিটিতে একটি নির্দিষ্ট আইএসজিএইচ মসজিদ অবস্থিত:\n\nউত্তর দারুল আরকাম স্কুল (একীভূত হারিস কাউন্টি )  - মসজিদ বিলালে (আদেল সড়কের ইসলামিক কেন্দ্র)-এ অবস্থিত। এটি ১৯৯২ সালে চালু হয়েছিল এবং প্রাক-কিন্ডারগার্টেন -১২ গ্রেড ভিত্তিক পাঠদান করে। ২০০৪ সালে এটিতে ১৯ জন  সিনিয়র হাই স্কুল শিক্ষার্থী সহ মোট ১৭৫ জন শিক্ষার্থী ছিল। ২০১৯-এর হিসাব অনুযায়ী ৩০০ জনেরও বেশি শিক্ষার্থী রয়েছে।\nদক্ষিণ-পূর্বের দারুল আরকাম স্কুল ক্যাম্পাস ( হিউস্টন)  - আবু-বকর  মসজিদ (৩ নং মহাসড়কের ইসলামিক কেন্দ্র)-এ অবস্থিত। এটি ১৯৯২ সালে উদ্বোধন করা হয় এবং শৈশব শুরুর গ্রেড-৩ ভিত্তিক পাঠদান করে।\nএভারেস্ট একাডেমি  (দক্ষিণ দারুল আরকাম স্কুল ) (স্টাফর্ড)  আল-সাবিরীন মসজিদ (ব্র্যান্ড লেন ইসলামী কেন্দ্র)-এ অবস্থিত। এটা ২০০৫ সালে উদ্বোধন করা হয় এবং প্রাক-কিন্ডারগার্টেন-৮ ভিত্তিক পাঠদান করে।\nদক্ষিণ-পশ্চিম দারুল আরকাম( আলিফ, হিউস্টন, সুগার ল্যান্ডের নিকটবর্তী)  - আত-তাকওয়া মসজিদে (সিনোট ইসলামিক কেন্দ্র) অবস্থিত।  এটি ১৯৯৩ সালে চালু হয়েছিল এবং শৈশবকালীনের ৮ম গ্রেডের পাঠদান করে।\nআইএলএম একাডেমি (হিউস্টন)  - টেক্সাসের স্প্রিংয়ের ইসলামিক কেন্দ্রে অবস্থিত। এটি ২০০৬ সালে চালু হয়েছিল এবং শৈশবকালীনের ৮ম গ্রেডের পাঠদান করে।\nহিউস্টন পিস একাডেমি (এইচপিএ) (অবিচ্ছিন্ন হ্যারিস কাউন্টি)  - আল-সালাম মসজিদে  (চ্যাম্পিয়ন্স ইসলামিক কেন্দ্র) অবস্থিত। যার একটি টেক্সাসের স্প্রিংয়ে একটি ঠিকানা রয়েছে। এটি ২০১০ সালে উদ্বোধন করা হয় এবং শৈশবকালীন পঞ্চম শ্রেণিতে পাঠদান করে।\n\n\n== খেলাধুলা ==\n২০০৪-এর হিসাব অনুযায়ী মাধ্যমিক বিদ্যালয়ের গ্রেডগুলি বেসরকারি আন্তঃস্কুল খেলাধুলায় অংশ নেয়। যদিও হাই স্কুল গ্রেডের জন্য কোনও খেলাধুলা ভিত্তিক সমিতি নেই।\n২০০৪ সালে দারুল আরকাম একটি বেসরকারী স্কুল অ্যাথলেটিক সমিতি টেক্সাসের বেসরকারি এবং প্যারোকিয়াল স্কুলের সংগঠনে(টিএপিপিএস) যোগদানের জন্য একটি আবেদন জমা দিয়েছিল। যেখানে বেশ কয়েকটি খ্রিস্টান বেসরকারী স্কুল রয়েছে। ২০০৪ সালের ৪ নভেম্বর স্কুলটির প্রতিনিধিত্বকারী খালেদ কাটবি টিএপিপিএসের সাথে বৈঠক করেছিলেন এবং কোনও অস্বাভাবিক প্রশ্নই করেননি। তবে পরে স্কুলটি একটি চিঠি পেয়েছিল যাতে একটি প্রশ্ন ছিল \"কেন আপনারা এমন একটি সংস্থায় যোগদান করতে চান যার সদস্যপদটি মূলত আপনাদের ধর্মীয় বিশ্বাসের সাথে একমত নয়?\" এবং \"আপনি কেন ভাবেন যে টিএপিপিএসের বর্তমান সদস্য স্কুলগুলি আপনার ধর্ম এবং খ্রিস্টান ধর্মের মৌলিক পার্থক্যের ভিত্তিতে আপনার বিদ্যালয়ের বিরুদ্ধে পক্ষপাতদুষ্ট হবে না, যেহেতু প্রায় ৯০% টিএপিপিএস স্কুল খ্রিস্টান ধর্ম গ্রহণ করে?\" জবাবে টেক্সাসের আমেরিকান সিভিল লিবার্টিজ ইউনিয়ন বলেছে টিএপিপিএস-এর এই বিষয়ে তদন্ত করা উচিত।\n\n\n== আরও দেখুন ==\nহিউস্টনে ইসলাম\n\n\n== তথ্যসূত্র ==\n\n\n== বহিঃসংযোগ ==\nটেক্সাসের ইসলামিক শিক্ষা ইনস্টিটিউট\nদারুল আরকাম স্কুল  ওয়েব্যাক মেশিনে আর্কাইভকৃত ১০ সেপ্টেম্বর ২০১৯ তারিখে\nএভারেস্ট একাডেমি"}