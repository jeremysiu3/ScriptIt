{"pageid": 1116179, "title": "দেওয়ান আব্দুল কাদির", "url": "https://bn.wikipedia.org/wiki?curid=1116179", "content": "দেওয়ান আব্দুল কাদির একজন বাংলাদেশী শিক্ষাবিদ এবং মহাকাশ ও আবহাওয়া বিজ্ঞানী। তিনি মানিকগঞ্জে অবস্থিত বেসরকারি বিশ্ববিদ্যালয়, এনপিআই ইউনিভার্সিটি অব বাংলাদেশের সাবেক উপাচার্য।\n\n\n== শিক্ষা ==\nতিনি পদার্থ বিজ্ঞানে স্নাতক ও স্নাতকোত্তর ডিগ্রিধারী। মস্কো স্টেট বিশ্ববিদ্যালয় থেকে আবহাওয়া ও জলবায়ু বিজ্ঞানে পিএইচডি ডিগ্রি অর্জন করেন তিনি।\n\n\n== কর্মজীবন ==\nআব্দুল কাদির বাংলাদেশ মহাকাশ গবেষণা ও দূর অনুধাবন প্রতিষ্ঠান (স্পারসো)-তে কাজ করেছেন। সেখানে কর্মরত অবস্থায় তিনি যুক্তরাষ্ট্রের মেরিল্যান্ডে অবস্থিত নাসার গবেষণা প্রতিষ্ঠান গডার্ড স্পেস ফ্লাইট সেন্টার এবং লুইজিয়ানা স্টেট ইউনিভার্সিটিতে উচ্চতর প্রশিক্ষণ গ্রহণ ও পোস্ট ডক্টরাল পর্যায়ে গবেষণা করেন। এছাড়া এক দশকের বেশি সময় তিনি উত্তরা ইউনিভার্সিটির পদার্থ বিজ্ঞান বিভাগে অধ্যাপক এবং বিভাগীয় সভাপতির দায়িত্ব পালন করেছেন।\nদেওয়ান আব্দুল কাদির ২০১৮ সালের ৮ মার্চ থেকে ২০২২ সালের ৭ মার্চ পর্যন্ত মানিকগঞ্জে অবস্থিত বেসরকারি বিশ্ববিদ্যালয়, এনপিআই ইউনিভার্সিটি অব বাংলাদেশের উপাচার্য হিসেবে দায়িত্ব পালন করেন।\n\n\n== আরও দেখুন ==\nবাংলাদেশ মহাকাশ গবেষণা ও দূর অনুধাবন প্রতিষ্ঠান\n\n\n== তথ্যসূত্র =="}