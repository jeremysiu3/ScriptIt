{"pageid": 1423824, "title": "সিন্ধি ভগত", "url": "https://bn.wikipedia.org/wiki?curid=1423824", "content": "সিন্ধি ভগত একটি সিন্ধি লোকশিল্প যা গান, নৃত্য, গল্প এবং নাটক নিয়ে গঠিত। এটি বিনোদনের সবচেয়ে জনপ্রিয় সিন্ধি লোকজ রূপ।\n\n\n== ইতিহাস ==\nভগত বছরের পর বছর ধরে বিকশিত হয়। এর উৎস প্রাচীন বার্ডদের কাছ থেকে পাওয়া যেতে পারে যারা গ্রামাঞ্চলে ঘুরে বেড়াতেন এবং পুরানো সময়ের প্রেমিক এবং যোদ্ধাদের পুরানো বীরত্বপূর্ণ বীর গাথাগুলি বর্ণনা করতেন। সিন্ধি ভগত প্রায় এক শতাব্দী আগে তার স্বতন্ত্র রূপ অর্জন করেছিল এবং বর্তমানে ধীরে ধীরে সাংস্কৃতিক বিনোদনের জনপ্রিয় উৎসে পরিণত হয়েছে। এর পারফরম্যান্স আরও পেশাদার হয়ে ওঠে এবং একটি সম্মিলিতভাবে তৈরি লোক-শিল্পে পরিণত হয়।\n\n\n== অনুষ্ঠান ==\nঅভিনয়ের প্রধান চরিত্র হল \"ভগত\", যার নামানুসারে শিল্পের নামকরণ করা হয়েছে। তিনি প্রধান নৃত্যশিল্পী, গল্পকার এবং অভিনয়ের প্রাণ। অন্যরা হল \"বোল্ডিয়াস\" (সমর্থক বাদক)। এছাড়াও রয়েছে বিভিন্ন সরল ছন্দময় বাদ্যযন্ত্রের বাদক যেমন হারমোনিয়াম, তবলা, ঢোলক, খঞ্জরি ইত্যাদি।\nভগত বিভিন্ন শিল্পমাধ্যমের সূক্ষ্ম গুণগুলিকে এমন কার্যকরী এবং আকর্ষণীয়ভাবে একত্রিত করেছেন যে শ্রোতাদের ঘন্টার পর ঘন্টা একত্রে মন্ত্রমুগ্ধ করে রাখতে পারে। কারণ ভগত সন্ধ্যায় শুরু হওয়ার কথা, যখন গ্রাম বা শহরের লোকেরা তাদের রাতের খাবার গ্রহণ করে এবং পরের দিন সকালের প্রথম ঘন্টা পর্যন্ত চলে। পুরুষ, মহিলা এবং শিশুরা প্রায়শই রাতভর বসে অনুষ্ঠানে অংশ নেয়।\nভগত তার সুরেলা কণ্ঠ, তার পদক্ষেপের সূক্ষ্ম ছন্দ, শরীরের নড়াচড়া এবং খুব কার্যকর নাটকীয় গল্প বলার মাধ্যমে এমনভাবে দর্শকদের মন্ত্রমুগ্ধ করে রাখে যে পুরো অনুষ্ঠান জুড়ে তাদের চোখ পলক ফেলে না। ভগতের একটি বৈচিত্র্যময় কণ্ঠস্বর রয়েছে, যা বিভিন্ন মনের ভাব তৈরি করে - তা হতে পারে উদ্দীপনা, বেদনা, হাস্যরস, সুর, গৌরব বা ট্র্যাজেডি যেমনটি বর্ণনার জন্য প্রয়োজন হয়ে থাকে। তিনি তার শ্রোতাদের হৃদয়কে নাড়া দেন ও পরিস্থিতির চাহিদা অনুযায়ী হাসি বা কান্নার অনুভূতির সৃষ্টি করেন।\n\n\n== সিন্ধি ভগতের বর্তমান পরিস্থিতি ==\nভগত সিন্ধি লোক-শিল্পের সবচেয়ে গুরুত্বপূর্ণ এবং অবিচ্ছেদ্য অংশ। এটি সিন্ধি সম্প্রদায়ের একটি সমৃদ্ধ সাংস্কৃতিক ঐতিহ্য এবং ব্যাপকভাবে প্রশংসিত। একসময় গ্রামাঞ্চলের পাশাপাশি সিন্ধুর শহুরে্র আনাচে-কানাচে এই বহুমুখী শিল্পীর সংখ্যা ছিল। তবে দেশ বিভাগের পর ইলেকট্রনিক গণমাধ্যমের প্রভাব ও আর্থ-সামাজিক বাধ্যবাধকতাসহ বিভিন্ন কারণে এই লোকশিল্পের অবক্ষয় ঘটছে। যদিও এখনো কিছু বিশিষ্ট ভগত আছেন যারা নিবেদিত প্রাণ এবং মাঝে মাঝে অনুষ্ঠান করেন।\n[তথ্য দেওয়ার জন্য শ্রী কিরাত বাবানিকে বিশেষ ধন্যবাদ।]\n\n\n== প্রভাবশালী সিন্ধি এবং অন্যান্য ভগতদের তালিকা ==\nনিম্নলিখিত সিন্ধি ভগতদের একটি অসম্পূর্ণ তালিকা রয়েছে যারা সমৃদ্ধ সিন্ধি ঐতিহ্য ও সংস্কৃতির প্রবর্তক এবং সংরক্ষণকারী হিসাবে বিবেচিত হন:\n\nঅর্জন ভগত\nভগবান চাওলা\nঘনশো ভগত\nগোবিন্দরাম ভগত\nহাসরাম ভগত\nখানুরাম ভগত\nপ্রতাপ ভগত\nপ্রীতম ভগত\nআয়াজ আলী ভগত\nঅধ্যাপক রাজ কুমার ভগত\n\n\n== বহিঃসংযোগ ==\nসিন্ধি সঙ্গত - একটি অলাভজনক সংস্থা যা বিশ্বব্যাপী নাটক এবং শিল্পী প্রচারের মাধ্যমে সিন্ধি সংস্কৃতি, ভাষা এবং শিল্পকে প্রচার করে।"}