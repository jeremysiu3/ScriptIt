{"pageid": 1440598, "title": "মাক্সিমিলিয়ান মাটেলস্টাট", "url": "https://bn.wikipedia.org/wiki?curid=1440598", "content": "মাক্সিমিলিয়ান মাটেলস্টাট (জার্মান: Maximilian Mittelstädt; জন্ম: ১৮ মার্চ ১৯৯৭) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব স্টুটগার্ট এবং জার্মানি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৪ সালে, মাটেলস্টাট জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত জার্মানির বয়সভিত্তিক দলের হয়ে খেলার পর, তিনি ২০২৪ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমাক্সিমিলিয়ান মাটেলস্টাট ১৯৯৭ সালের ১৮ই মার্চ তারিখে জার্মানির বার্লিনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমাটেলস্টাট জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ৫ বছরে ২৪ ম্যাচে অংশগ্রহণ করে ২টি গোল করেছেন।\n২০২৪ সালের ২৩শে মার্চ তারিখে, ২৭ বছর ও ৫ দিন বয়সে, বাম পায়ে ফুটবল খেলায় পারদর্শী মাটেলস্টাট ফ্রান্সের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৮ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ২–২ গোলে ড্র হয়েছিল। জার্মানির হয়ে অভিষেকের বছরে মাটেলস্টাট সর্বমোট ২ ম্যাচে ১টি গোল করেছেন। জাতীয় দলের হয়ে অভিষেকের ৩ দিন পর, জার্মানির জার্সি গায়ে প্রথম গোলটি করেছেন; ২০২৪ সালের ২৬শে মার্চ তারিখে, নেদারল্যান্ডসের বিরুদ্ধে ম্যাচের ১১তম মিনিটে জামাল মুসিয়ালার অ্যাসিস্ট হতে জার্মানির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমাক্সিমিলিয়ান মাটেলস্টাট – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মাক্সিমিলিয়ান মাটেলস্টাট  (ইংরেজি)  \nসকারবেসে মাক্সিমিলিয়ান মাটেলস্টাট (ইংরেজি) \nবিডিফুটবলে মাক্সিমিলিয়ান মাটেলস্টাট  (ইংরেজি)  \nইইউ-ফুটবলে মাক্সিমিলিয়ান মাটেলস্টাট (ইংরেজি) \nট্রান্সফারমার্কেটে মাক্সিমিলিয়ান মাটেলস্টাট (ইংরেজি) \nওয়ার্ল্ডফুটবল.নেটে মাক্সিমিলিয়ান মাটেলস্টাট (ইংরেজি) \nইএসপিএন এফসিতে মাক্সিমিলিয়ান মাটেলস্টাট (ইংরেজি) \nন্যাশনাল-ফুটবল-টিমস.কমে মাক্সিমিলিয়ান মাটেলস্টাট (ইংরেজি)"}