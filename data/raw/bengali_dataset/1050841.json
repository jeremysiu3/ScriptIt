{"pageid": 1050841, "title": "শূল", "url": "https://bn.wikipedia.org/wiki?curid=1050841", "content": "শুল ঈশ্বর নিবাস পরিচালিত ১৯৯৯ সালের ভারতীয় হিন্দি ভাষার অ্যাকশন অপরাধ চলচ্চিত্র। রাম গোপাল বর্মা রচিত ও প্রযোজিত চলচ্চিত্রটি বিহারের রাজনীতিবিদ-অপরাধী জোট ও রাজনীতির অপরাধীকরণ এবং একজন সৎ পুলিশ অফিসারের জীবনে প্রভাব তুলে ধরা হয়েছে। এতে মনোজ বাজপেয়ী সৎ পুলিশ ইনস্পেক্টর সমর প্রতাপ সিং এবং সায়াজি শিন্দে রাজনীতিবিদ মোঃ শাহাবুদ্দিনের উপর ভিত্তি করে রচিত চিত্তবিকারগ্রস্থ অপরাধী-রাজনীতিবিদ বাচ্চু যাদব চরিত্রে অভিনয় করেছেন। শিল্পা শেট্টির অংশগ্রহণকৃত \"ম্যাঁয় আয়ি হুঁ ইউপি বিহান লুঠনে\" গানটি চার্টবাস্টার হয়ে ওঠে। এই চলচ্চিত্রটির স্বত্ব শাহরুখ খানের রেড চিলিজ এন্টারটেইনমেন্টের মালিকানাধীন।\nচলচ্চিত্রটির কিছু অংশের শুটিং হয়েছে বিহারের মতিহারিতে। হায়দরাবাদের রাজ্য আইনসভায় ছবিটির চরম অবস্থার চিত্রায়ন হয়েছিল। চলচ্চিত্রটি শ্রেষ্ঠ হিন্দি ভাষার পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার অর্জন করে, এবং ভারতের আন্তর্জাতিক চলচ্চিত্র উত্সব এবং টরন্টো আন্তর্জাতিক চলচ্চিত্র উত্সবে প্রদর্শিত হয়। \"ইন্ডিয়া টুডে\" চলচ্চিত্রটিকে দশকের \"সেরা পুলিশি চলচ্চিত্র\" হিসেবে উল্লেখ করেছে।\n\n\n== অভিনয়শিল্পীদল ==\nমনোজ বাজপেয়ী - ইনস্পেক্টর সমর প্রতাপ সিং\nরবীনা ট্যান্ডন - মঞ্জরি সিং, সমরের স্ত্রী\nসায়াজী শিন্দে - বাচ্চু \"ভাইয়াজী\" যাদব\nবিনীত কুমার - ইনস্পেক্টর তিওয়ারি\nগণেশ যাদব - ইনস্পেক্টর হুসেন\nবীরেন্দ্র সাক্সেনা - প্রবল প্রতাপ সিং, সমরের বাব\nনন্দু মাধব - লালজী যাদব\nসন্দীপ কুলকার্নি - গোপালজী\nনগেশ ভোসলে - সুধীর বিনোদ\nযশপাল শর্মা - লল্লান সিং\nশ্রী বল্লভ ব্যাস - ডি.এস.পি.\nরাজপাল যাদব - কুলি\nপ্রতিমা কাজমি - বাচ্চু যাদবের মা\nনওয়াজুদ্দীন সিদ্দিকী - খাদ্য পরিবেশক\nশিল্পা শেট্টি - \"ম্যাঁয় আয়ি হুঁ ইউপি বিহান লুঠনে\" গানের নৃত্যশিল্পী\n\n\n== সঙ্গীত ==\n\nশূল চলচ্চিত্রটির সুরায়োজন করেছেন সন্দীপ চৌটা এবং গানের সুর করেছেন শঙ্কর-এহসান-লায়। গীত রচনা করেছেন সমীর। গানে কণ্ঠ দিয়েছেন কবিতা কৃষ্ণমূর্তি, শঙ্কর মহাদেবন, বেবি অনঘ, সপ্না আবস্তি, চেতন শশীতাল ও সুখবিন্দর সিং।\n\nসকল গানের গীতিকার সমীর; সকল গানের সুরকার শঙ্কর-এহসান-লায়।\n\n\n== পুরস্কার ==\nজাতীয় চলচ্চিত্র পুরস্কার ১৯৯৯\nশ্রেষ্ঠ হিন্দি ভাষার পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার - রাম গোপাল বর্মা\nফিল্মফেয়ার পুরস্কার\nশ্রেষ্ঠ অভিনয় বিভাগে ফিল্মফেয়ার সমালোচক পুরস্কার, ২০০০ - মনোজ বাজপেয়ী।\nস্ক্রিন পুরস্কার\nশ্রেষ্ঠ খল অভিনয়শিল্পী বিভাগে স্ক্রিন পুরস্কার, ২০০০ - সায়াজি শিন্দে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শূল  (ইংরেজি)\n\nটেমপ্লেট:অনুরাগ কশ্যপ"}