{"pageid": 10540, "title": "আফতাব আহমেদ", "url": "https://bn.wikipedia.org/wiki?curid=10540", "content": "আফতাব আহমেদ চৌধুরী (জন্ম নভেম্বর ১০, ১৯৮৫, চট্টগ্রাম) বাংলাদেশ ক্রিকেট দলের ডানহাতি মিডল অর্ডার ব্যাটসম্যান এবং ডানহাতি স্লো মিডিয়াম পেস বোলার। টেস্ট খেলায় তার অভিষেক হয় ২০০৪ সালে চট্টগ্রামে নিউজিল্যান্ডের বিপক্ষে। আর একদিনের খেলায় অভিষেক হয় একই বছর বার্মিংহামে দক্ষিণ আফ্রিকার বিপক্ষে।\n\n\n== প্রাথমিক জীবন ==\nআফতাবের জন্ম ও শৈশব কেটেছে চট্টগ্রামে। তার প্রথম বিদ্যালয় সেন্ট মেরি স্কুল। শুরুর দিকে আফতাবের আন্তর্জাতিক খেলার প্রতি তেমন টান ছিল না, এমনকি তিনি এটাকে নির্যাতন বলেও মনে করতেন। পরিবার ও বন্ধুবান্ধব থেকে দূরে থাকতে হবে ভেবে তিনি বিকেএসপিতে ভর্তি হতে অস্বীকৃতি জানিয়েছিলেন। কিন্তু তার পিতা ক্রীড়ামোদী ছিলেন এবং তার ছেলেকে ক্রিকেটার বানাতে অত্যন্ত উৎসাহী ছিলেন। আফতাব তার ক্রিকেটীয় জীবন সম্পর্কে উৎসাহী ছিলেননা এবং তার ক্রিকেট ক্যাম্প থেকে পালিয়ে আসার ঘটনাও রয়েছে। দলে সুযোগ না পাওয়ার কারণে তার মধ্যে হতাশার সৃষ্টি হয়েছিল। তিনি বলেন, \"আমি অনেক বার ক্যাম্পে ডাক পেয়েছিলাম, কিন্তু কখনো দলে ঢুকতে পারিনি।\" শেষ পর্যন্ত প্রতীক্ষার অবসান ঘটে এবং তিনি দলে সুযোগ পান। তার পিতা ১৯৯৯ সালের ক্রিকেট বিশ্বকাপ চলাকালে মারা যান।\n\n\n== ক্যারিয়ার রেকর্ড ==\n\n\n=== টেস্ট ===\nটেস্ট অভিষেক: বিপক্ষ নিউজিল্যান্ড, এম এ আজিজ স্টেডিয়াম, ২০০৪\nটেস্টে সর্বোচ্চ রান ৮২*, বিপক্ষ ইংল্যান্ড, চেস্টারলি স্ট্রীট, ২০০৫\n\n\n=== একদিনের আন্তর্জাতিক ===\nএকদিনের খেলায় অভিষেক: বিপক্ষ দক্ষিণ আফ্রিকা, বার্মিংহাম, ২০০৪-২০০৫\n\nএকদিনের আন্তর্জাতিকে সর্বোচ্চ রান ৮১*, বিপক্ষ জিম্বাবুয়ে, বঙ্গবন্ধু স্টেডিয়াম, ২০০৪-২০০৫\nসেরা বোলিং ৩১ রানে ৫ উইকেট (৫/৩১), বিপক্ষ নিউজিল্যান্ড, বঙ্গবন্ধু স্টেডিয়াম\n\n\n== তথ্যসূত্র ==\n\n\n== বহিঃসংযোগ ==\nক্রিকইনফো প্রফাইল\nবাংলাক্রিকেট প্রফাইল\nটাইগারক্রিকেট প্রফাইল"}