{"pageid": 1091328, "title": "ইমরান নাশিদ", "url": "https://bn.wikipedia.org/wiki?curid=1091328", "content": "ইমরান নাশিদ (ইংরেজি: Imran Nasheed; জন্ম: ১৪ আগস্ট ১৯৮৮) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ঈগলস এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেলেন।\n২০০৭–০৮ মৌসুমে, মালদ্বীপীয় ক্লাব অল ইয়ুথ লিঙ্কেজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; অল ইয়ুথ লিঙ্কেজের হয়ে চার মৌসুম অতিবাহিত করার পর ২০১২ সালে তিনি ভিলিঙ্গিলিতে যোগদান করেছেন। ভিলিঙ্গিলিতে মাত্র এক মৌসুম অতিবাহিত করার পর ভিবি আড্ডুর সাথে চুক্তি স্বাক্ষর করেছেন। ২০১৪–১৫ মৌসুমে, তিনি ভিবি আড্ডু হতে মালদ্বীপীয় ক্লাব ঈগলসে যোগদান করেছেন। মাঝে তিনি এক মৌসুমের জন্য তিনাডুর হয়ে ধারে খেলেছেন।\nইমরান ২০১৬ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৯ ম্যাচে অংশগ্রহণ করেছেন।\n\n\n== প্রারম্ভিক জীবন ==\nইমরান নাশিদ ১৯৮৮ সালের ১৪ই আগস্ট তারিখে মালদ্বীপের জন্মগ্রহণ করেছেন।\n\n\n== আন্তর্জাতিক ফুটবল ==\n২০১৬ সালের ২রা জুন তারিখে, ২৭ বছর, ৯ মাস ও ১৯ দিন বয়সে, ডান পায়ে ফুটবল খেলায় পারদর্শী ইমরান ইয়েমেনের বিরুদ্ধে অনুষ্ঠিত ২০১৯ এএফসি এশিয়ান কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি ইয়েমেন ০–২ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে ইমরান সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইমরান নাশিদ  (ইংরেজি)  \nট্রান্সফারমার্কেটে ইমরান নাশিদ (ইংরেজি) \nওয়ার্ল্ডফুটবল.নেটে ইমরান নাশিদ (ইংরেজি) \nইএসপিএন এফসিতে ইমরান নাশিদ (ইংরেজি) \nন্যাশনাল-ফুটবল-টিমস.কমে ইমরান নাশিদ (ইংরেজি)"}