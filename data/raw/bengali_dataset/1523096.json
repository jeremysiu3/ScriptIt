{"pageid": 1523096, "title": "তেজালি ঘানেকর", "url": "https://bn.wikipedia.org/wiki?curid=1523096", "content": "তেজালি ঘানেকর হলেন একজন ভারতীয় অভিনেত্রী যিনি ১৯৯০-এর দশকে হিন্দি টেলিভিশন ধারাবাহিক এবং মালায়ালাম ও তামিল ভাষার ছবিতে অভিনয় করেছেন। দূরদর্শন চ্যানেলে প্রচারিত ধারাবাহিকের মাধ্যমে একজন অভিনেত্রী হিসাবে তার কর্মজীবন শুরু করার পর, তেজালি সুরেশ কৃষ্ণের আহা (১৯৯৭) চলচ্চিত্রে অভিনয় করেন, যেখানে তিনি তার মঞ্চনাম  সুলেখা ব্যবহার করেন। \n\n\n== কর্মজীবন ==\nতেজালি ঘানেকর চলচ্চিত্র জগতের সাথে ঘনিষ্ঠভাবে জড়িত একটি পরিবারে বড় হয়ে উঠেছিলেন। তার প্রপিতামহ গোবিন্দ বি. ঘানেকর এবং কাকা গিরিশ ঘানেকর হিন্দি ও মারাঠি ভাষার চলচ্চিত্র পরিচালনার সাথে জড়িত ছিলেন। তেজালি কিশোরী বয়সে নাট্যমিঞ্চে অভিনয় করতে শুরু করেন। তিনি রাজকুমার কেতকরের কাছ থেকে শাস্ত্রীয় নৃত্যের প্রশিক্ষন নিয়েছিলেন।  পরবর্তীতে তিনি পেশাদারভাবে অভিনয় প্রশিক্ষুন নেওয়ার জন্যমুম্বাইয়ের মধুমতি একাডেমি অফ ফিল্ম ড্যান্সিং অ্যান্ড অ্যাক্টিং -এ  ভর্তি হন।\nতেজালি তার অভিনয় জীবনের প্রথম দিকে দূরদর্শনের টেলিভিশন ধারাবাহিকগুলিতে অভিনয় করে টিভির দর্শকদের মধ্যে জনপ্রিয় হয়ে ওঠেন। তার অভিনীত দূরদর্শনের কিছু জনপ্রিয় টিভি ধারাবাহিকের  মধ্যে রয়েছে কুছ ভি হো সকতা হ্যায়, রিপোর্টার (বিনোদ পান্ডে পরিচালিত) এবং বিক্রম ভাট পরিচালিত আপনে জাইসে  টাইপস \"। \nসুরেশ কৃষ্ণের আহা (১৯৯৭) চলচ্চিত্রে অভিঅনয়ের মাধ্যমে তেজালি প্রথম পূর্ণদৈর্ঘ্য চলচ্চিত্রে অভিনয় করার সু্যোগ পান। আহা চলচ্চিত্রে তার সহ-অভিনেতা  ছিলেন ততকালীন নবাগত অভিনেতা রাজীব কৃষ্ণ। এছাড়াও এই চলচ্চিত্রে তিবি প্রবীণ অভিনেতা রঘুবরণ, ভানুপ্রিয়া, শ্রীবিদ্যা এবং বিজয়কুমারের সাথে অভিনয় করেন। ছবিটি ইতিবাচক পর্যালোচনা পায় এবং ভালো ব্যবসা করে বানিজ্যিকভাবে সফল হয়।  তিনি পরবর্তীকালে দুটি মালায়ালম চলচ্চিত্রের চিত্রায়নের কাজ করেন,  যেগুলি হল মিনাথিল থালিকেত্তু (১৯৯৮) এবং চন্দামামা(১৯৯৯)। মিনাথিল থালিকেত্তু চলচ্চিত্রে তেজালি অভিনেতা দিলীপের সাথে এবং চন্দামামা চলচ্চিত্রে অভিনেতা কুঞ্চকো বোবানের সাথে কাজ করেন\nমুম্বাই ফিরে আসার পর তেজালি চলচ্চিত্র থেকে বিরতি নেওয়ার সিদ্ধান্ত নেন। পরবর্তীতে তিনি একটি বহুজাতিক কর্পোরেশনের ব্যবসায়িক উন্নয়নে কাজ শুরু করেন এবং বাণিজ্যে স্নাতকোত্তর ডিগ্রি অর্জন করেন। ২০০৪ সালের জানুয়ারিতে বিবাহের পর তিনি সিঙ্গাপুরে চলে যান। পরে তিনি সিঙ্গাপুরের নানইয়াং টেকনোলজিক্যাল ইউনিভার্সিটি থেকে গণযোগাযোগে স্নাতকোত্তর ডিগ্রি অর্জন করেন। \n\n\n== চলচ্চিত্র তালিকা ==\nচলচ্চিত্র\n\nটেলিভিশন\n\n\n== তথ্যসূত্র =="}