{"pageid": 138755, "title": "প্লাটুন", "url": "https://bn.wikipedia.org/wiki?curid=138755", "content": "প্লাটুন একটি মিলিটারি ইউনিট যা সাধারণত দুই বা চারটি সেকশন বা স্কোয়াড্রন নিয়ে গঠিত এবং এতে প্রায় ১৬ থেকে ৫০ জন সৈন্য থাকে। প্লাটুন একটি কম্পানির অংশ, যা তিন, চার বা পাঁচটি প্লাটুন নিয়ে গঠিত। একজন কমিশন্ড অফিসারের নেতৃত্বে এমন সবচেয়ে ছোট মিলিটারি ইউনিট হল প্লাটুন। একটি প্লাটুনে প্লাটুন লিডার বা প্লাটুন কমান্ডার হিসেবে দায়িত্ব পালন করেন সাধারণত একজন লেফটেনেন্ট। তার সহকারী হিসাবে থাকেন একজন প্লাটুন সার্জেন্ট যিনি একজন জ্যেষ্ঠ নন-কমিশন্ড অফিসার।\nকিছু কিছু দেশে সেনাবাহিনীর সকল বিভাগেই প্লাটুন শব্দটি ব্যবহৃত হয়। আবার অন্যান্য দেশে,যেমন ব্রিটিশ সেনাবাহিনীতে বেশীর ভাগ প্লাটুনই পদাতিক প্লাটুন, আর অন্যান্য বিভাগের সমপর্যায়ের ইউনিট ভিন্ন নামে পরিচিত হয়- যেমন, ট্যাংক, মর্টার বা হেভি উইপন প্লাটুন। অল্পসংখ্যক বাহিনী, যেমন ফরাসি সেনাবাহিনীতে প্লাটুন বলতে নির্দিষ্ট করে ক্যাভলরি ইউনিটকে বোঝায় এবং পদাতিকে সমপর্যায়ের ইউনিটকে \"সেকশন\" বলা হয়।\nপ্লাটুন শব্দটি ১৭-শতকের ফরাসি শব্দ পেলতন হতে এসেছে, যার অর্থ অল্পসংখ্যক সৈন্য। এই পেলতন এসেছে পেলতে হতে যার অর্থ 'একটি ছোট বল' (যা এসেছে লাতিন পিল্লুলা হতে, যার অর্থ 'ছোট বল')।\n\n\n== অস্ট্রেলীয় সংগঠন ==\n\n\n== ব্রিটিশ সংগঠন ==\n\n\n== বাংলাদেশি সংগঠন ==\nবাংলাদেশ সেনাবাহিনীর পদাতিক রেজিমেন্টে একজন মেজর বা ক্যাপ্টেন প্লাটুন কমান্ডার হিসাবে দায়িত্ব পালন করেন। তার সহযোগী হিসাবে থাকেন দুই থেকে চারজন লেফটেনেন্ট (বা লেফটেনেন্ট ও জুনিয়র কমিশন্ড অফিসারদের সমন্বিত দল) এবং অন্তত দুইজন সার্জেন্ট। সাধারণত একটি প্লাটুন ৩০ থেকে ৪০ জন সৈন্য নিয়ে গঠিত হয়ে থাকে।\nএই প্লাটুনগুলো ন্যূনতম একটি হেভি মেশিন গান, রকেট লঞ্চার বা এন্টি-ট্যাংক গান দ্বারা সজ্জিত থাকে এবং এই অস্ত্র পরিচালনাকারীদের নেতৃত্বে থাকেন একজন কর্পোরাল। এর সাথে আরও অন্তত দুইটি লাইট মেশিন গান বা এলএমজি থাকে, যাদের প্রত্যেকটির নেতৃত্বে থাকেন একজন করে ল্যান্স কর্পোরাল। প্রত্যেক সৈনিক একটি করে স্বয়ংক্রিয় বা আধা-স্বয়ংক্রিয় রাইফেল দ্বারা সজ্জিত থাকেন এবং প্রত্যেক কমিশন্ড অফিসার একটি করে সাইড আর্মস বহন করেন।\n\n\n== আরও দেখুন ==\nসামরিক বিজ্ঞান\nমিলিটারি ইউনিট"}