{"pageid": 1344569, "title": "বিনিতা টপ্পো", "url": "https://bn.wikipedia.org/wiki?curid=1344569", "content": "বিনীতা টপ্পো, (জন্ম ২১শে নভেম্বর ১৯৮০) হলেন ভারতের মহিলা জাতীয় ফিল্ড হকি দলের একজন সদস্য। ২০০৪ সালে মহিলা হকি এশিয়া কাপে স্বর্ণ পদক জয়ী ভারতীয় দলে তিনি খেলেছিলেন। টপ্পো বর্তমানে পশ্চিম রেলওয়েতে কর্মরত।\n\n\n== প্রাথমিক জীবন ==\nটপ্পো ওডিশার সুন্দরগড় জেলার লুলকিডিহিতে জন্মগ্রহণ করেন। তিনি খুব অল্প বয়সে তাঁর বাবাকে হারিয়েছিলেন এবং তাঁর মা একটি স্কুলে ঝাড়ুদার হিসাবে কাজ করেছিলেন।\n\n\n== শিক্ষা ==\nটপ্পো রাঁচির মাহিন্দ্রা কলেজে পড়াশোনা করেছেন। তিনি রাউরকেলার পানপোশ স্পোর্টস হোস্টেলে হকির প্রশিক্ষণ নেন। জামশেদপুরের টাটা ফুটবল একাডেমি এবং দিল্লির বাইচুং ভুটিয়া ফুটবল স্কুল থেকে তিনি প্রশিক্ষক প্রশিক্ষণ কার্যক্রম সম্পন্ন করেছেন।\n\n\n== কর্মজীবন এবং প্রশিক্ষণ ==\nটপ্পো ২০০৪ সালে ভারতীয় জাতীয় দলে জায়গা করে নেন। এর আগে, তিনি রাজ্যের অনেক স্থানীয় টুর্নামেন্ট জিতেছিলেন। তিনি ২০০৭ মহিলা এশিয়া কাপে ভারতীয় মহিলা হকি দলের নেতৃত্ব দিয়েছিলেন। তিনি স্কুলে পড়ার সময় অনূর্ধ্ব - ১৬ ঝাড়খণ্ড রাজ্য দলের নেতৃত্ব দিয়েছিলেন। তিনি ২০১০ সালে কমনওয়েলথ ক্রীড়ায় ৫ম অবস্থানে ছিলেন\nঘরোয়া সার্কিটে ভারতীয় মহিলা হকি দলে টপ্পো ফুল ব্যাক অবস্থানে খেলেছেন।\nআন্তর্জাতিক সার্কিটে টপ্পো যেগুলি খেলেছেন সেগুলি হলো\n\n২০০৬ সালের ডিসেম্বরে দোহায় এশিয়ান গেমস\n২০০৪ সালের ফেব্রুয়ারিতে দিল্লিতে এশিয়া কাপ\n২০০৫ সালের অক্টোবরে দিল্লিতে ইন্দিরা গান্ধী গোল্ড কাপ\n২০০৪ সালের আগস্ট মাসে এশিয়ান ট্যুরে সিঙ্গাপুরে একটি চার দেশের টুর্নামেন্ট।\n২০০৪ সালের এপ্রিল মাসে অস্ট্রেলিয়া সফর, ৩টি দেশের একটি সিরিজ।\n২০০৬ সালে মাদ্রিদে বিশ্বকাপেও টপ্পো ভারতের প্রতিনিধিত্ব করেছিলেন।\n\n\n== স্বীকৃতি ==\n২০১১ সালের মে মাসে, টপ্পোকে ভারতীয় হকিতে অবদানের জন্য ভুবনেশ্বরের জয়দেব ভবনে তৎকালীন মুখ্যমন্ত্রী নবীন পট্টনায়েক দ্বারা সংবর্ধিত করা হয়েছিল।\n\n\n== তথ্যসূত্র ==\n\nটেমপ্লেট:ভারত এফএইচডব্লিউ স্কোয়াড ২০০৪ এশিয়া কাপটেমপ্লেট:ভারত এফএইচডব্লিউ স্কোয়াড ২০০৬ এশিয়ান গেমসটেমপ্লেট:ভারত এফএইচডব্লিউ স্কোয়াড ২০০৯ এশিয়া কাপ"}