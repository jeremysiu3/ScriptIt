{"pageid": 1371198, "title": "দেওয়ান লালন আহমেদ", "url": "https://bn.wikipedia.org/wiki?curid=1371198", "content": "দেওয়ান লালন আহমেদ (১২ ডিসেম্বর ১৯৭৯ - ১৪ জুন ২০২২) ছিলেন একজন বাংলাদেশী লেখক ও গীতিকার। তিনি ২০২০ সালে ঐক্য চ্যানেল আই থেকে সেরা গীতিকার সম্মাননা লাভ করেন।\nদেওয়ান লালন আহমেদ চাকুরী জীবনে জাতিসংঘ শান্তিরক্ষা মিশনে আইভরিকোস্টে বাংলাদেশ ফ্রমড পুলিশ ইউনিটের ডেপুটি কমান্ডার হিসেবে জাতিসংঘ পদক লাভ করেন। এছাড়াও ২০১৮ সালে আইজিপি গুড সার্ভিস পদক লাভ করেন।\n\n\n== প্রারম্ভিক জীবন ও শিক্ষা জীবন ==\nদেওয়ান লালন আহমেদ টাঙ্গাইলের মির্জাপুর থানার ছাওয়ালী মহেড়া গ্রামে সম্ভ্রান্ত দেওয়ান পরিবারে জন্মগ্রহণ করেন। তার বাবা মরহুম নুরুল ইসলাম দেওয়ান একজন বীর মুক্তিযোদ্ধা ছিলেন। সেক্টর ৬/এ দিনাজপুর ঠাকুরগাঁও পঞ্চগড় অঞ্চলে উইং কমান্ডার খাদেমুল বাশার এর অধীনে মুক্তিযুদ্ধে অংশগ্রহণ করেন। তিন ভাই দুই বোনের মধ্যে তিনি তৃতীয়, বড় ভাই দেওয়ান সিরাজুল ইসলাম টিটু ১৯৯৬ সালের ৫ আগস্ট এক মর্মান্তিক সড়ক দুর্ঘটনায় নিহত হন ‌। বড় বোন  মাকরুমা বেগম, ছোট বোন ছলেমন নেসা নিপু ও ছোট ভাই দেওয়ান একরামুল ইসলাম রাহাত। লেখক ও কবি দেওয়ান লালন আহমেদ লেখাপড়া করেছেন ঠাকুরগাঁও সুগার মিলস হাই স্কুল (১৯৯৪), ঢাকার সুনামধন্য নটরডেম কলেজে (১৯৯৬)। এবং জাহাংগীরনগর বিশ্ববিদ্যালয়ে সরকার ও রাজনীতি বিভাগ থেকে স্নাতক  ও স্নাতকোত্তর ডিগ্রী অর্জন করে ২৪তম বিসিএস উত্তীর্ণ হয়ে পুলিশ ক্যাডারে যোগদান করেন। \n\n\n== ব্যক্তিগত জীবন ==\nমৃত্যুকালে   তিনি স্ত্রী ফারজানা গাজী তানিতিয়া, পুত্র দেওয়ান নুর তিওম এবং কন্যা সেহলা তায়িবাহ আশনাকে রেখে গেছেন।\n\n\n== কর্মজীবন ==\nজীবদ্দশায় চাকুরীজীবনে তিনি ময়মনসিংহের গফরগাঁও সার্কেল এএসপি, মুন্সিগঞ্জ জেলার এএসপি হেডকোয়ার্টার, গাজীপুর শিল্প পুলিশের এএসপি অপারেশন , অতিরিক্ত পুলিশ সুপার হিসেবে নবম এপিবিএন চট্টগ্রামের ডেপুটি কমান্ডার ছিলেন। অতিরিক্ত পুলিশ সুপার সৈয়দপুর রেলওয়ে পুলিশ, অতিরিক্ত পুলিশ সুপার ঠাকুরগাঁও জেলা তে কর্মরত ছিলেন। ২০২২ সালে মৃত্যুকালে তিনি পুলিশ সুপার, টুরিস্ট পুলিশ, খুলনা রিজিওন এ সফলতার সাথে দায়িত্বপালন করেন।  \n\n\n== উল্লেখযোগ্য কর্ম ==\n\n\n=== গান ===\nদেওয়ান লালন আহমেদ একজন গীতিকবি এবং গীতিকবি সংঘের সদস্য । তার লিখা ৫০০ এর বেশি গান রয়েছে । মহান মুক্তিযুদ্ধে পুলিশের ভূমিকা নিয়ে তার লেখা গান :পচিশে মার্চ' এবং মহান মুক্তিযুদ্ধে বীরাঙ্গনাদের নিয়ে তার লেখা গান 'বীরাঙ্গনা' \n  ব্যাপকভাবে সাড়া জাগিয়েছে।\nগানগুলো হলো-বঙ্গবন্ধু, পাখিরা কাঁদে, গ্রাম বাংলার শেখ সাহেব, শতবর্ষের মহীরুহ।\nতিনি নাটক-সিনেমাতেও গান লিখেছেন। স্ট্যান্ড আপ নাদিম ও ভুল অংক এই দুটি নাটকে গান লিখেছেন।\n২০২০ সালে শাহরিয়ার নাজিম জয় পরিচালিত সিনেমা 'আমার মা' এবং রায়হান জুয়েল পরিচালিত : অ্যাডভেঞ্চার অফ সুন্দরবন' এই দুইটি সিনেমার গান লিখেছেন ।\nতার লেখা 'তুই জীবনের চেয়েও বেশি' গানটি বাউল সুকুমার এর কন্ঠে  ব্যাপক জনপ্রিয়তা লাভ করেছে যা ইতোমধ্যে তিন মিলিয়ন ভিউ অতিক্রম করেছে। মানিয়ে তার ৬ টি গান ইতোমধ্যে চারটি প্রকাশিত হয়েছে। মায়ের নেই কোন বিকল্প, মা, আসমানে না জমিনে না জলে, তোমার টানে পথ পানে , উল্লেখযোগ্য।\nএছাড়াও জারুল ফুল, কষ্ট ফুলের দল, কষ্ট, পাগল  নাকি পাগল বলে, পাসওয়ার্ড, যত দূরে যাও, করোনা নিয়ে তার লেখা দুঃসময়ের হাল ধরা নাবিক, যুদ্ধ চলছে অস্ত্র ছাড়াই ব্যাপকভাবে সমাদৃত হয়েছে।\nবরফ কলের গল্প ওয়েব সিরিজ এর থিম সং তার লেখা, এছাড়া সময়ের অগ্রদূত, প্রগতি প্রত্যয়ের জয়গান প্রকাশিত গানগুলোর মধ্যে উল্লেখযোগ্য।\n\n\n=== গ্রন্থ ===\nশিশুতোষ ছড়া ও কাব্যগ্রন্থ সহ দেওয়ান লালন আহমেদের প্রকাশিত গ্রন্থ সংখ্যা | \n\nবাবার চোখে মুক্তিযুদ্ধ - (২০১৬) 'দাঁড়কাক প্রকাশনী'\nপুলিশের খেরোখাতা -(২০১৭) 'দাঁড়কাক প্রকাশনী' \nবিতং বনে বন বনিয়ে(শিশুতোষ) (২০১৮) 'এক রঙ্গা এক ঘুড়ি প্রকাশনী' \nপুলিশের খেরোখাতা দ্বিতীয় পর্ব (২০২০) 'এক রঙ্গা এক ঘুড়ি প্রকাশনী'\nসাধু সঙ্গে ডুবাও অঙ্গ (২০২০)  'এক রঙ্গা এক ঘুড়ি প্রকাশনী' \nবেদনা বিবর্ণ বাকল (২০২১)  'অন্যপ্রকাশ'\nসারেং ছাড়া জাহাজ চলে (২০২১)  'মিজান পাবলিশার্স'\n\n\n=== কবিতাসমুহ ===\nদেওয়ান লাওলন আহমেদের লিখা ও প্রকাশিত কবিতার সংখ্যা প্রায় একহাজারের বেশি। বিভিন্ন মাধ্যমে তার প্রকাশিত কবিতার মধ্যে ৬৬৮ টি কবিতা এখানে ধারাবাহিকভাবে প্রকাশিত।   \n\n\n== তথ্যসূত্র =="}