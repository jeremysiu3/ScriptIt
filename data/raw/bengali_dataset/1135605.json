{"pageid": 1135605, "title": "চীন জাতীয় নারী ক্রিকেট দল", "url": "https://bn.wikipedia.org/wiki?curid=1135605", "content": "চীন জাতীয় নারী ক্রিকেট দল (চীনা: 中国女子板球国家队) নারীদের আন্তর্জাতিক ক্রিকেটে গণপ্রজাতন্ত্রী চীনের প্রতিনিধিত্ব করে।\n\n\n== ইতিহাস ==\n২০০৬ সালের সেপ্টেম্বর মাসে শাংহাই-এ স্কটল্যান্ডের বিপক্ষে একটি পাঁচ ওভারের ম্যাচের মধ্য দিয়ে চীনের আন্তর্জাতিক ক্রিকেটে যাত্রা শুরু হয়, যে ম্যাচটিতে তারা ৫৯ রানে পরাজিত হয়। কিন্তু সে ম্যাচে অংশগ্রহণকারী দলটিকে চীনা ক্রিকেট অ্যাসোসিয়েশন আনুষ্ঠানিক স্বীকৃতি প্রদান করেনি।\nচীনের আনুষ্ঠানিক জাতীয় ক্রিকেট দল ২০০৭ সালের মে মাসে যাত্রা শুরু করে। জাতীয় ক্রিকেট টুর্নামেন্টের ফাইনালের পর ১৯টি দলের ২১ জন খেলোয়াড়কে প্রশিক্ষণ দেয়া হয়, এবং তাদের থেকে ১৪ জনের একটি চূড়ান্ত দলকে ব্যাংককে ২০০৭ সালের এসিসি নারী টুর্নামেন্টের জন্য পাঠানো হয়। টুর্নামেন্টে দলটি সেমিফাইনালে যেতে সক্ষম হয়।\n\n\n== আন্তর্জাতিক প্রতিযোগিতা ==\n২০১৮ সালের ৩ নভেম্বর চীন দলের দক্ষিণ কোরিয়া সফরে চীন নিজেদের প্রথম আনুষ্ঠানিক টোয়েন্টি২০ আন্তর্জাতিক (টি২০আই) ম্যাচ খেলে।\n\n২০১৯ সালের ১৩ জানুয়ারি সংযুক্ত আরব আমিরাতের বিরুদ্ধে একটি ম্যাচে চীন ১৪ রানে অল আউট হয়, যেটি ছিল সে সময়ে কোনও টোয়েন্টি২০ আন্তর্জাতিক ম্যাচে সর্বনিম্ন দলীয় ইনিংসের রেকর্ড।\n\n\n== টুর্নামেন্টের ইতিহাস ==\n\n\n=== এশিয়ান গেমস ===\n২০১০: ৪র্থ\n২০১৪: ৪র্থ\n\n\n=== আইসিসি নারী টি২০ বিশ্বকাপ বাছাইপর্ব ===\n২০১৫: ৬ষ্ঠ (উত্তীর্ণ হতে অসমর্থ)\n\n\n=== টোয়েন্টি২০ পূর্ব এশিয়া কাপ ===\n২০১৫: চ্যাম্পিয়ন\n২০১৭: ৩য়\n২০১৯: চ্যাম্পিয়ন\n২০২৩: রানার-আপ\n\n\n== খেলোয়াড় ==\n২০২৩ আইসিসি নারী টি২০ বিশ্বকাপ এশিয়া বাছাইপর্বে চীনের দলটি ছিল নিম্নরূপ:\n\nহান লিলি (অধি.)\nইন ওয়েনজিং\nইয়াং জিং (উই.)\nচেন উয়ে\nচেন শিনউই\nজিন শিউলি\nঝাও রোংউই\nঝু মিংউয়ে\nঝৌ ৎসাইউইন\nঝ্যং লিলি\nৎজু মেই (উই.)\nৎসাই উয়েনউয়েন\nলিউ মেংতিং\nশু চিয়েন\n\n\n== পরিসংখ্যান ==\nআন্তর্জাতিক ম্যাচের সারসংক্ষেপ — চীন\n২১ সেপ্টেম্বর ২০২৩ তারিখে সর্বশেষ হালনাগাদ।\n\n\n=== টোয়েন্টি২০ আন্তর্জাতিক ===\nসর্বোচ্চ দলীয় স্কোর: ১৩২/৬ বনাম দক্ষিণ কোরিয়া (ইনচন, ২০ সেপ্টেম্বর ২০১৯)\nসর্বোচ্চ একক স্কোর: ৫৫, ঝাং চান বনাম দক্ষিণ কোরিয়া (ইনচন, ৩ নভেম্বর ২০১৮)\nইনিংসে সেরা বোলিং বিশ্লেষণ: ৫/১৫, জিন শিউলি বনাম কুয়েত (কলং, ৩১ আগস্ট ২০২৩)\n\nঅন্যান্য দলের বিরুদ্ধে টি২০আই পরিসংখ্যান\nটি২০আই #১৬৬৬ পর্যন্ত সঠিক পরিসংখ্যান। ২১ সেপ্টেম্বর ২০২৩ তারিখে সর্বশেষ হালনাগাদ।\n\n\n== আরও দেখুন ==\nচীন জাতীয় পুরুষ ক্রিকেট দল\n\n\n== তথ্যসূত্র =="}