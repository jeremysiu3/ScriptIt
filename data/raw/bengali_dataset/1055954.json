{"pageid": 1055954, "title": "মিরাকল ইন্ডাস্ট্রিজ লিমিটেড", "url": "https://bn.wikipedia.org/wiki?curid=1055954", "content": "মিরাকল ইন্ডাস্ট্রিজ লিমিটেড বাংলাদেশ সরকারের মালিকানাধীন একটি সংস্থা যা প্লাস্টিকের প্যাকেজিং তৈরি করে।\n\n\n== ইতিহাস ==\nমিরাকল ইন্ডাস্ট্রিজ লিমিটেড ১৯৯৫ সালে রাষ্ট্রীয় মালিকানাধীন বাংলাদেশ রাসায়নিক শিল্প কর্পোরেশনের একটি সহযোগী সংস্থা হিসাবে প্রতিষ্ঠিত হয়েছিল। সংস্থাটি ঢাকা স্টক এক্সচেঞ্জের তালিকাভুক্ত। ২০০৫ সালে, ১১ তম বার্ষিক সাধারণ সভায় মিরাকল ইন্ডাস্ট্রিজ লিমিটেড তার শেয়ারহোল্ডারদের জন্য ১২.৫ শতাংশ লভ্যাংশ ঘোষণা করেছিলো। ২০১০ সালের নভেম্বরে, বাংলাদেশ সিকিউরিটিজ অ্যান্ড এক্সচেঞ্জ কমিশন অপ্রত্যাশিত দাম বৃদ্ধির জন্য সংস্থাটির শেয়ারের বাণিজ্য সাময়িকভাবে বন্ধ করে দিয়েছিল।\nসংস্থাটি ২০০০ সালে ঢাকা স্টক এক্সচেঞ্জ ও চট্টগ্রাম স্টক এক্সচেঞ্জে তালিকাভুক্ত হয়। ডিসেম্বর ২০১৯ সালে বাংলাদেশ কেমিক্যাল ইন্ডাস্ট্রিজ কর্পোরেশন মিরাকল ইন্ডাস্ট্রিজ লিমিটেডের আর্থিক প্রতিবেদন নিয়ে আপত্তি জানায় এবং বাংলাদেশ সিকিউরিটিজ অ্যান্ড এক্সচেঞ্জ কমিশনকে তদন্ত করতে বলে। সংস্থাটিতে বাংলাদেশ কেমিক্যাল ইন্ডাস্ট্রিজ কর্পোরেশনের ২০ শতাংশ শেয়ার রয়েছে। একই মাসে সংস্থার মূলধনের ঘাটতির কারণে কারখানাটি অস্থায়ীভাবে বন্ধ ছিল।\n২০২০ সালের অক্টোবরে, সংস্থার পরিচালকরা তাদের শেয়ারগুলো মেহমুদ ইক্যুইটিস লিমিটেডের কাছে বিক্রির পরিকল্পনা ঘোষণা করেছিলেন।\n\n\n== তথ্যসূত্র =="}