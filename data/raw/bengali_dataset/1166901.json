{"pageid": 1166901, "title": "বোয়িং পি-৮ পসাইডন", "url": "https://bn.wikipedia.org/wiki?curid=1166901", "content": "বোয়িং পি-৮ পসাইডন হল বোয়িং ডিফেন্স, স্পেস অ্যান্ড সিকিউরিটি দ্বারা তৈরি ও উত্পাদিত একটি মার্কিন সামুদ্রিক টহল ও পরিদর্শনকরণ বিমান, যা ৭৩৭-৮০০ইআরএক্স থেকে পরিবর্তিত করে তৈরি করা হয়েছিল। এটি মার্কিন যুক্তরাষ্ট্রের নৌবাহিনীর (ইউএসএন) জন্য তৈরি করা হয়েছিল।\nপি-৮ অ্যান্টি-সাবমেরিন ওয়ারফেয়ার (এএসডব্লিউ), অ্যান্টি-সারফেস ওয়ারফেয়ার (এএসইউডব্লিউ) এবং বুদ্ধিমত্তা, নজরদারি ও পরিদর্শনকরণ (আইএসআর) ভূমিকায় কাজ করে। এটি টর্পেডো, হার্পুন এন্টি-শিপ মিসাইল ও অন্যান্য অস্ত্রে সজ্জিত, সোনোবুয়গুলিকে ড্রপ  ও নিরীক্ষণ করতে পারে এবং নরথ্রপ গ্রামেন এমকিউ-৪সি ট্রাইটন মেরিটাইম সার্ভেইল্যান্স আনম্যানড এরিয়াল ভেহিকেল (ইউএভি) সহ অন্যান্য সম্পদের সাথে একযোগে কাজ করতে পারে।\nপি-৮ বিমান মার্কিন যুক্তরাষ্ট্রের নৌবাহিনী, ভারতীয় নৌবাহিনী, রাজকীয় অস্ট্রেলীয় বিমানবাহিনী ও যুক্তরাজ্যের রয়্যাল এয়ার ফোর্স দ্বারা পরিচালিত হয়। এটি রয়্যাল নরওয়েজিয়ান এয়ার ফোর্স, রয়্যাল নিউজিল্যান্ড এয়ার ফোর্স, রিপাবলিক অব কোরিয়া নৌবাহিনী ও জার্মান নৌবাহিনী দ্বারাও ক্রয়ের আদেশ দেওয়া হয়েছে।\n\n\n== উন্নয়ন ==\n\n\n=== উৎপত্তি ===\nএকটি টার্বোপ্রপ এএসডব্লিউ বিমান লকহিড পি-৩ ওরিয়ন ১৯৬২ সাল থেকে মার্কিন যুক্তরাষ্ট্রের নৌবাহিনীর (ইউএসএন) সাথে কাজ করছিল।  ইউএসএন ১৯৮০-এর দশকে পি-৩ প্রতিস্থাপনের জন্য একটি অধ্যয়ন শুরু করে, যার পরিসীমা ও সহনশীলতা ক্রমবর্ধমান ওজন ও এয়ারফ্রেমের জীবনকালের সীমাবদ্ধতার কারণে হ্রাস পেয়েছিল। নির্দিষ্টকরণের জন্য একটি নতুন বিমানের পরিচালনা ও সমর্থন খরচ কমানোর প্রয়োজন ছিল। লকহিডকে পি-৭ বিমানের বিকাশের জন্য একটি নির্দিষ্ট মূল্যের চুক্তি ১৯৮৯ সালে প্রদান করা হয়েছিল, কিন্তু পরের বছর এটি বাতিল করা হয়েছিল। \n\n\n== পরিচালনার ইতিহাস ==\n\n\n=== ভারত ===\n\nবোয়িং ২০০৮ সালের জানুয়ারি মাসে ভারতীয় নৌবাহিনীর জন্য পি-৮আই, পি-৮এ-এর একটি কাস্টমাইজড রপ্তানি রূপের প্রস্তাব করেছিল।  এটিতে পি-৮এ তে যুক্ত নেই এমন দুটি প্রধান উপাদান রয়েছে, একটি টেলিফোনিক্স এপিএস-১৪৩ ওশেনআই আফ্ট রাডার ও একটি ম্যাগনেটিক অ্যানোমালি ডিটেক্টর (এমএডি)।  ভারতের প্রতিরক্ষা মন্ত্রণালয় ২০০৯ সালের ৪ই জানুয়ারি ভারতীয় নৌবাহিনীর পুরনো সামুদ্রিক নজরদারি টার্বোপ্র তুপোলেভ তু-১৪২এম  প্রতিস্থাপনকারী আটটি পি-৮আই ক্রয়ের জন্য বোয়িং-এর সঙ্গে একটি ইউএস$২.১ বিলিয়নের চুক্তি স্বাক্ষর করেছিল।  এটি ভারতের কাছে বোয়িং-এর প্রথম সামরিক বিক্রয় ছিল এবং ভারত পি-৮ এর প্রথম আন্তর্জাতিক গ্রাহকে পরিণত হয়েছিল। \n\n\n== তথ্যসূত্র =="}