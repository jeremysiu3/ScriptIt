{"pageid": 1433934, "title": "মান সিং (ডাকাত)", "url": "https://bn.wikipedia.org/wiki?curid=1433934", "content": "মান সিং (১৮৯০–১৯৫৫), যিনি ডাকু মান সিং নামে বেশি পরিচিত, ছিলেন একজন কুখ্যাত ভারতীয় ডাকাত।\n\n\n== জীবনী ==\nমান সিং ১৮৯০ সালে ভারতের উত্তর-পশ্চিম প্রদেশের আগ্রা জেলার বাহের কাছে খেরা রাঠোর গ্রামে জন্মগ্রহণ করেন। তিনি ছিলেন রাজপুতদের রাঠোর বংশের সন্তান। তিনি দুর্জন সিংয়ের ছোট ভাই।\n১৯৩৯ থেকে ১৯৫৫ সালের মধ্যে তিনি ৩২ জন পুলিশ কর্মকর্তাকে হত্যা সহ ১,১১২টি ডাকাতি এবং ১৮৫টি খুনের জন্য দায়ী। তিনি তার ভাই নবাব সিং, ছেলে, ভাগ্নে সহ ১৭ জনের একটি দলকে নেতৃত্ব দিতেন। পুলিশ তার বিরুদ্ধে অপহরণ থেকে শুরু করে হত্যা পর্যন্ত বিভিন্ন অভিযোগে শতাধিক মামলা নথিভুক্ত করেছিল।\n১৯৫৫ সালে মধ্যপ্রদেশের ভিন্দের কাকেকাপুরায় একটি বটগাছের নিচে বসে থাকা অবস্থায় গোর্খা সৈন্যরা তাকে গুলি করে হত্যা করে। এই অভিযানের নেতৃত্বে ছিলেন ইন্সপেক্টর বিনোদ চাঁদ চতুর্বেদী।\n\n\n== মিডিয়াতে চিত্রায়ন ==\nতার জীবনী নিয়ে ১৯৭১ সালে ডাকু মান সিং নামে একটি চলচ্চিত্র নির্মিত হয়েছিল, যেটি পরিচালনা করেছিলেন বাবুভাই মিস্ত্রি। এই চলচ্চিত্রে অভিনয় করেছিলেন দারা সিং, নিশি, শেখ মুখতার, জীবন, শ্যাম কুমার এবং গুড্ডি মারুতি। চলচ্চিত্রটিতে সঙ্গীতায়োজন করেছিলেন সার্দুল কোয়াত্রা। চলচ্চিত্রটি প্রযোজনা করেছিল টাইম লাইফ ফিল্মস। ২০১৯ সালে সোনচিড়িয়া চলচ্চিত্রে মান সিংয়ের চরিত্রে অভিনয় করেছিলেন অভিনেতা মনোজ বাজপেয়ী।\n\n\n== আরও দেখুন ==\nভারতীয় উপমহাদেশে ডাকাতি\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ডাকু মান সিং  (ইংরেজি)"}