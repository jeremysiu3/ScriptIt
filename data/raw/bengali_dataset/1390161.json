{"pageid": 1390161, "title": "ইজাফা", "url": "https://bn.wikipedia.org/wiki?curid=1390161", "content": "ইজাফা (ফার্সি: اضافه, প্রতিবর্ণীকৃত: এজ়াফ়ে, অনুবাদ 'অতিরিক্ত') একধরনের অপ্রধান পদ, যা দুটি শব্দকে সংযুক্ত করে। এটি কিছু ইরানীয় ভাষা এবং তুর্কি ও হিন্দি-উর্দুর মতো ফার্সি দ্বারা প্রভাবিত ভাষায় পাওয়া যায়। ফার্সি ভাষায় এটি সংযোগকারী দুই শব্দের মাঝে শ্বাসাঘাতবিহীন হ্রস্ব স্বরধ্বনি -এ- বা -ই- (স্বরধ্বনির পরে -য়ে- বা -য়ি)। ফার্সি লিপিতে এটি সাধারণত নির্দেশ করা হয় না, যেহেতু এতে হ্রস্ব স্বরবর্ণ লেখা হয় না।\n\n\n== হিন্দি-উর্দু ==\nহিন্দি-উর্দুতে ইজ়াফ়ৎ হচ্ছে দুই বিশেষ্যের মধ্যে সংযোগকারী হ্রস্ব স্বর। এক্ষেত্রে প্রথম বিশেষ্যটি নির্ধারিত বিশেষ্য এবং দ্বিতীয়টি নির্ধারক। এই পদ্ধতিটি ফার্সি থেকে নেয়া। হিন্দি-উর্দুতে শব্দ দুটিকে সংযুক্ত করার জন্য হ্রস্ব এ বা ই ব্যবহার করা হয়, এবং উচ্চারণের সময় হ্রস্ব স্বরটি প্রথম শব্দের সঙ্গে যুক্ত থাকে। প্রথম শব্দটি কোনো ব্যঞ্জনবর্ণ বা 'আইন্ (ع) দিয়ে শেষ হলে প্রথম শব্দের শেষে এটি জ়ের্ ( ــِـ ) দ্বারা লিখিত হতেও পারে আবার নাও হতে পারে। প্রথম শব্দটি ছোটী হে (ہ) বা য়ে (ی বা ے) দ্বারা শেষ হলে শেষ অক্ষরের উপর হাম্‌জ়া (ء) লেখা হয় (ۂ বা ئ বা ۓ)। প্রথম শব্দটি কোনো দীর্ঘ স্বর দ্বারা শেষ হলে (ا বা و) প্রথম শব্দের শেষে বড়ী য়ে (ے) অক্ষরের উপরে হাম্‌জ়া বসে (ئے)। দেবনাগরী লিপিতে এইসব অক্ষরদের ए হিসেবে লেখা হয়।\n\n\n== টীকা ==\n\n\n== তথ্যসূত্র =="}