{"pageid": 1447700, "title": "মার্তিন বাতুরিনা", "url": "https://bn.wikipedia.org/wiki?curid=1447700", "content": "মার্তিন বাতুরিনা (ক্রোয়েশীয়: Martin Baturina; জন্ম: ১৬ ফেব্রুয়ারি ২০০৩) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে ক্লাব দিনামো জাগরেব এবং ক্রোয়েশিয়া জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৭ সালে, বাতুরিনা ক্রোয়েশিয়া অনূর্ধ্ব-১৫ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় চার বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০২৩ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমার্তিন বাতুরিনা ২০০৩ সালের ১৬ই ফেব্রুয়ারি তারিখে ক্রোয়েশিয়ার স্প্লিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবাতুরিনা ক্রোয়েশিয়া অনূর্ধ্ব-১৫, ক্রোয়েশিয়া অনূর্ধ্ব-১৬, ক্রোয়েশিয়া অনূর্ধ্ব-১৮, ক্রোয়েশিয়া অনূর্ধ্ব-১৯ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০১৭ সালের ১২ই নভেম্বর তারিখে তিনি ক্রোয়েশিয়া অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৪ বছরে ২৪ ম্যাচে অংশগ্রহণ করে ২টি গোল করেছেন।\n২০২৩ সালের ১৮ই নভেম্বর তারিখে, ২০ বছর, ৯ মাস ও ২ দিন বয়সে, ডান পায়ে ফুটবল খেলায় পারদর্শী বাতুরিনা লাতভিয়ার বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। উক্ত ম্যাচের ৮৬তম মিনিটে মধ্যমাঠের খেলোয়াড় লুকা মদরিচের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৮ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ক্রোয়েশিয়া ২–০ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে বাতুরিনা সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমার্তিন বাতুরিনা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মার্তিন বাতুরিনা  (ইংরেজি)  \nসকারবেসে মার্তিন বাতুরিনা (ইংরেজি) \nবিডিফুটবলে মার্তিন বাতুরিনা  (ইংরেজি)  \nইইউ-ফুটবলে মার্তিন বাতুরিনা (ইংরেজি) \nট্রান্সফারমার্কেটে মার্তিন বাতুরিনা (ইংরেজি) \nওয়ার্ল্ডফুটবল.নেটে মার্তিন বাতুরিনা (ইংরেজি) \nইএসপিএন এফসিতে মার্তিন বাতুরিনা (ইংরেজি) \nন্যাশনাল-ফুটবল-টিমস.কমে মার্তিন বাতুরিনা (ইংরেজি)"}