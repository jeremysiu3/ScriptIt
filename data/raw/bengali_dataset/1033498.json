{"pageid": 1033498, "title": "শিরিন মাজারি", "url": "https://bn.wikipedia.org/wiki?curid=1033498", "content": "শিরিন মেহেরুন্নিসা মাজারি ( উর্দু: شیریں مہر النساء مزاری‎‎ ) হলেন একজন পাকিস্তানি রাজনীতিবিদ যিনি ২০১৮ সালের ২০ আগস্ট থেকে বর্তমান মানবাধিকার মন্ত্রী হিসাবে দায়িত্বরত রয়েছেন। তিনি ২০১৮ সালের আগস্টথেকে পাকিস্তানের জাতীয় পরিষদের সদস্য এবং পাকিস্তান তেহরিক-ই-ইনসাফের প্রধান হুইপ হিসাবে দায়িত্ব পালন করছেন। এর পূর্বে তিনি ২০১৩ সালের জুন থেকে ২০১৮ সালের মে পর্যন্ত জাতীয় সংসদ সদস্য ছিলেন।\n\n\n== প্রাথমিক ও শিক্ষাজীবন ==\nজাতিগতভাবে শিরিন মাজারি হলেন একজন বেলুচ শিয়া।\nতিনি লন্ডন স্কুল অফ ইকোনমিক্সে পড়াশোনা করেছিলেন এবং তারপরে কলম্বিয়া বিশ্ববিদ্যালয় থেকে রাষ্ট্রবিজ্ঞানে পিএইচডি অর্জন করেছেন।\n\n\n== পেশাদার কর্মজীবন ==\nশিরিন মাজারি কায়েদ-ই-আজম বিশ্ববিদ্যালয়ে সহযোগী অধ্যাপক হিসাবে যোগদান করেছিলেন। ২০০২ সালে তিনি সরকারি অনুদানপ্রাপ্ত স্ট্র‍্যাটেজিক স্টাডিজ ইনস্টিটিউটের প্রধান হয়েছিলেন এবং ২০০৮ সালে পাকিস্তান সরকার তাকে এই পদ থেকে বরখাস্ত করেছে। ২০০৯ সালে তিনি দ্য নেশনের সম্পাদক হিসাবে নিযুক্ত হয়েছিলেন। তিনি ওয়াক্ত নিউজে একটি সাপ্তাহিক টেলিভিশন অনুষ্ঠানও পরিচালনা করেছিলেন। একজন মার্কিন সাংবাদিককে সিআইএর গোয়েন্দা বলে প্রকাশ্যে অভিযুক্ত করার পর তিনি সাংবাদিক সুরক্ষা কমিটি কর্তৃক তীব্র সমালোচনার শিকার হয়েছিলেন।\n\n\n== তথ্যসূত্র =="}