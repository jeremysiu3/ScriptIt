{"pageid": 1498387, "title": "এম. কিং হাবার্ট", "url": "https://bn.wikipedia.org/wiki?curid=1498387", "content": "ম্যারিয়ন কিং হাবার্ট (৫ই অক্টোবর, ১৯০৩ – ১১ই অক্টোবর, ১৯৮৯) একজন মার্কিন ভূতত্ত্ববিদ এবং ভূপদার্থবিজ্ঞানী ছিলেন। তিনি মার্কিন যুক্তরাষ্ট্রের টেক্সাস অঙ্গরাজ্যের হিউস্টন শহরে শেল খনিজ তেল কোম্পানির গবেষণাগারে গবেষণাকর্ম সম্পাদন করেন। তিনি ভূতত্ত্ব, ভূ-পদার্থবিজ্ঞান, ও পেট্রোলিয়ামের ভূতত্ত্বে একাধিক গুরুত্বপূর্ণ অবদান রেখেছেন, যাদের মধ্যে করে হাবার্ট বক্ররেখা এবং হাবার্ট শীর্ষবিন্দু তত্ত্ব ( খনিজ তেল উৎপাদনের শীর্ষবিন্দু তত্ত্বের একটি মৌলিক উপাদান) বিশেষভাবে উল্লেখ্য। এগুলির গুরুত্বপূর্ণ রাজনৈতিক প্রভাবও রয়েছে।\n\n\n== জীবনী ==\nহাবার্ট টেক্সাসের সান সাবা শহরে জন্মগ্রহণ করেন। তিনি শিকাগো বিশ্ববিদ্যালয়ে ভূতত্ত্ব, গণিত এবং পদার্থবিজ্ঞান বিষয় উচ্চশিক্ষা লাভ করেন ও ১৯২৬ সালে বিজ্ঞানে স্নাতক, ১৯২৮ সালে বিজ্ঞানে স্নাতকোত্তর এবং ১৯৩৭ সালে ডক্টরেট উপাধি অর্জন করেন। ডক্টরেট পর্যায়ে পড়াশোনা করার সময় তিনি আমেরাডা পেট্রোলিয়াম কোম্পানির সহকারী ভূতাত্ত্বিক হিসেবে দুই বছর কাজ করেন এবং পাশাপাশি কলাম্বিয়া বিশ্ববিদ্যালয়ে ভূ-পদার্থবিজ্ঞান বিষয়ে শিক্ষকতা করেন। এছাড়াও তিনি বোর্ড অফ ইকোনমিক ওয়ারফেয়ারের একজন জ্যেষ্ঠ বিশ্লেষক হিসেবেও কাজ করেন। তিনি ১৯৪৩ সালে শেল অয়েল কোম্পানিতে যোগ দেন এবং ১৯৬৪ সালে ব্যবসা প্রতিষ্ঠানটি থেকে অবসর নেন। শেল থেকে অবসর নেওয়ার পর তিনি মার্কিন যুক্তরাষ্ট্রের ভূতাত্ত্বিক জরিপ প্রতিষ্ঠানে একজন জ্যেষ্ঠ গবেষক ভূ-পদার্থবিজ্ঞানী হিসেবে যোগ দেন ও সেখানে ১৯৭৬ সাল পর্যন্ত কাজ করেন। তিনি ১৯৬৩ থেকে ১৯৬৮ সাল পর্যন্ত স্ট্যানফোর্ড বিশ্ববিদ্যালয়ে ভূতত্ত্ব এবং ভূপদার্থবিজ্ঞানের অধ্যাপক এবং ১৯৭৩ থেকে ১৯৭৬ সাল পর্যন্ত ক্যালিফোর্নিয়া বিশ্ববিদ্যালয়, বার্কলি-তে অধ্যাপক হিসেবেও দায়িত্ব পালন করেন।</link>\nহাবার্ট প্রয়োগবিদতন্ত্রের একজন উৎসাহী প্রবক্তা ছিলেন। তিনি হাওয়ার্ড স্কটের সাথে একত্রে টেকনোক্রেসি ইনকর্পোরেটেড প্রতিষ্ঠানটি প্রতিষ্ঠা করেন। হাববার্ট একটি অধ্যয়ন পাঠক্রম লিখেছিলেন  যা টেকনোক্রেসি স্টাডি কোর্স নামে উৎসনির্দেশ ছাড়াই প্রকাশিত হয়। এটিতে প্রচলিত মূল্য পদ্ধতির পদ্ধতির বিপরীতে শক্তি হিসাবরক্ষণের একটি অ-বাজার অর্থনীতির রূপের পক্ষ সমর্থন করা হয়েছে।\nহাবার্ট ১১ই অক্টোবর, ১৯৮৯ তারিখে ৮৬ বছর বয়সে ফুসফুসীয় রক্তনালির প্রতিবন্ধকতা রোগের চিকিৎসা গ্রহণ করার সময় মারা যান।\n\n\n== আরও দেখুন ==\n\nজৈব-অর্থশাস্ত্র (জীববিজ্ঞান)\nফ্রেড মাইসনার\nদ্য লিমিটস টু গ্রোথ\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে এম. কিং হাবার্ট সম্পর্কিত মিডিয়া দেখুন।\n উইকিউক্তিতে এম. কিং হাবার্ট সম্পর্কিত উক্তি পড়ুন।\nM. King Hubbert Bibliography  ওয়েব্যাক মেশিনে আর্কাইভকৃত ২০১৯-০৮-০১ তারিখে\nM. King Hubbert papers at the American Heritage Center\nইউটিউবে Hubbert explaining some aspects of worldwide peak oil. 1976 video clip of M King Hubbert speaking about fossil fuel depletion\nটেমপ্লেট:Presidents of the Geological Society of Americaটেমপ্লেট:Shell oil"}