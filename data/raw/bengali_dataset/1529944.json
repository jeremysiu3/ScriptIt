{"pageid": 1529944, "title": "সনম (নৃত্য)", "url": "https://bn.wikipedia.org/wiki?curid=1529944", "content": "সনম ওরফে সেনেম যা সাইনইমু নামেও পরিচিত। এটি চীনদেশের একটি জাতিগত সঙ্গীত এবং নৃত্য যা চীনের স্বায়ত্তশাসিত অঞ্চল জিনজিয়াংয়ের উইঘুর জনগণের মধ্যে ব্যাপকভাবে প্রচলিত। এটি সাধারণত বিবাহ, উৎসব অনুষ্ঠান এবং মজলিশে পরিবেশিত হয়।  এই নৃত্য প্রদর্শনকালে সাধারণত ধীর লয়ে সঙ্গীত শুরু হয় এবং নৃত্যের অগ্রগতির সাথে ধীরে ধীরে লয়ের গতি দ্রুততর হয় যার ফলে সময়ের সাথে সাথে নৃত্য পরিবেশনা আরও প্রাণবন্ত হয়ে ওঠে।\n\n\n== সনম সঙ্গীত ==\nসনম সঙ্গীত এমন একটি সঙ্গীত ধারা যেখানে সাধারণত নাচের সময় মূলত ছয় থেকে তেরোটি বিভিন্ন গান পরিবেশন করা হত। মূলত নাঘরা - সুনয় সঙ্গীতদল দ্বারা পরিবেশিত বিশেষ এই সঙ্গীত ধারা সম্পূর্ণরূপে যন্ত্রসঙ্গীতের উপর ভিত্তি করে দর্শকদের সম্মুখে পরিবেশন করা হত। নৃত্য শুরুর সময় গানগুলি হাল্কা মাঝারি নৃত্য ছন্দ দিয়ে শুরু হয় এবং ধীরে ধীরে গানের লয়ের গতি দ্রুত হয়ে ওঠে। \nবিভিন্ন ধরণের সনম সঙ্গীত ধারার প্রচলন রয়েছে। প্রধানত চীনের মরুদ্যান অঞ্চলের শহরগুলির নিজস্ব স্বতন্ত্র কণ্ঠশৈলী এবং গায়ন শৈলী এই সঙ্গীত ধারায় অন্তর্ভুক্ত হয়েছে। স্থানীয় অঞ্চলে এই গান সনম নামেই বেশি পরিচিত।\n\n\n== সনম নাচ ==\nসনম নৃত্যে নৃত্যশিল্পীরা বিশেষ কিছু অঙ্গ সঞ্চালনের উপর জোড় দেয় যাদের মধ্যে রয়েছে ঘাড়ের বৈশিষ্ট্যপূর্ণ নড়াচড়া এবং কনুই, চোখ ও আঙুলের নড়াচড়া। নৃত্যশিল্পীরা সঙ্গীতের তাল অনুসরণ করে নতুন কিছু চমক প্রদর্শ‌ন করতে পারেন। সনম নৃত্যধারায় প্রতিটি অঞ্চলের নিজস্ব স্বতন্ত্র বৈশিষ্ট্য যুক্ত থাকতে পারে। \nনাচের সময় নৃত্যশিল্পী এবং গায়কদের আলাদা আলাদা স্থানে উপবেশন করানো হয়।\n\n\n== তথ্যসূত্র =="}