{"pageid": 1421714, "title": "গর্ভপাত তহবিল", "url": "https://bn.wikipedia.org/wiki?curid=1421714", "content": "গর্ভপাত তহবিল হল একটি অলাভজনক সংগঠন, যারা গর্ভপাতের খরচ বহন করতে পারে না এই সংগঠন তাদের আর্থিক এবং পরিবহনগত সহায়তা প্রদান করে। গর্ভপাতের তহবিল সেইসব দেশে গর্ভপাত পরিষেবার ক্ষেত্রে অর্থায়ন করে যেখানে গর্ভপাত বৈধ কিন্তু সহজগম্য নয়। উদাহরণস্বরূপ, যেখানে স্বাস্থ্য বীমার অধীনে গর্ভপাত আসে না অথবা গর্ভপাত ক্লিনিকগুলিতে পরিবহন আর্থিকভাবে বা যৌক্তিকভাবে অসম্ভব হতে পারে। গর্ভপাত তহবিল সেইসব শহর, রাজ্য, প্রদেশ বা দেশেও সহায়তা প্রদান করে যেখানে গর্ভপাত অবৈধ এবং মহিলারা বৈধ গর্ভপাতের জন্য অন্যত্র ভ্রমণ করেন।\n\n\n== কাজ ==\nগর্ভপাত তহবিল ব্যক্তিগত প্রয়োজনের ভিত্তিতে আর্থিক সহায়তার পরিমাণ নির্ধারণ করে। আশ্রিত মহিলাদের স্বতন্ত্রভাবে সাক্ষাৎকার নেওয়া হয় এবং যতটা সম্ভব নিজস্ব অবদান রাখার আশা করা হয়। এরপর অবশিষ্টাংশ অনুদান এবং / অথবা পরিশোধযোগ্য ঋণ হিসাবে তহবিল থেকে প্রদত্ত হয়। গর্ভপাত তহবিল খুব কম ক্ষেত্রেই পুরো পদ্ধতির জন্য অর্থ সরবরাহ করে। কিছু তহবিল অনুদান বা ঋণের মোট পরিমাণ বাড়াতে অন্যান্য তহবিলের সাথে সংস্থানগুলিকে একত্রিত করে। বেশিরভাগ গর্ভপাত তহবিল একটি নির্দিষ্ট অঞ্চল বা মেট্রোপলিটন এলাকায় পরিষেবা দেয়। কিছু গর্ভপাত তহবিল একটি নির্দিষ্ট ক্লিনিকের সাথে সম্পর্কিত থাকে, সেক্ষেত্রে শুধুমাত্র সেই ক্লিনিকের রোগীদের জন্যই তহবিল পাওয়া যায়। চিকিৎসা খরচ বহন করার পাশাপাশি, কিছু গর্ভপাত তহবিল শিশুর যত্ন, পরিবহন সহায়তা, খাবার, ধাত্রী পরিষেবা এবং অন্যান্য সহায়তা পরিষেবা প্রদান করে।\nবেশিরভাগ গর্ভপাত তহবিলে প্রাথমিকভাবে স্থানীয় দাতা এবং অনুদান প্রদানকারী প্রতিষ্ঠান দ্বারা অর্থায়ন করা হয়। অবশ্য, ২০১৯ সালে, নিউইয়র্ক সিটি কাউন্সিল গর্ভপাতের উদ্দেশ্যে অন্যান্য রাজ্য থেকে নিউইয়র্কে ভ্রমণকারী রোগীদের জন্য স্থানীয় গর্ভপাত তহবিলে $২৫০,০০০ বরাদ্দ করেছে। পরিকল্পিত পিতৃ-মাতৃত্ব ক্লিনিকগুলিরও তাদের নিজস্ব অভ্যন্তরীণ তহবিল ব্যবস্থা রয়েছে যাকে ন্যায় তহবিল বলা হয়। উপরন্তু, মার্কিন যুক্তরাষ্ট্রে অনেক স্বাধীন গর্ভপাত ক্লিনিক ছাত্র, সামরিক কর্মী এবং চিকিৎসা সুবিধা প্রাপক রোগীদের জন্য ছাড় দেয়।\nগর্ভপাত তহবিল বেশ কয়েকটি দেশে কাজ করে। ন্যাশনাল নেটওয়ার্ক অফ অ্যাবরশন ফাণ্ড (এনএনএএফ) হল মার্কিন যুক্তরাষ্ট্রে স্থানীয় গর্ভপাত তহবিলের জন্য একটি ছাতা সুলভ গোষ্ঠী এবং এরা টিলার মেমোরিয়াল ফাণ্ড পরিচালনা করে। ন্যাশনাল অ্যাবরশন ফেডারেশন (এনএএফ) মার্কিন যুক্তরাষ্ট্র এবং কানাডায় গর্ভপাত তহবিল এবং সুপারিশের জন্য একটি শুল্ক মুক্ত হটলাইন পরিচালনা করে। এনএএফ হটলাইন থেকে বিকল্প পরামর্শ দেওয়া হয়, বিশেষ চাহিদা সম্পন্ন ব্যক্তিদের অবস্থা অনুযায়ী ব্যবস্থাপনাও প্রদান করা হয় এবং ভ্রমণ বা অতিরিক্ত অর্থ সহায়তা প্রদান করা হতে পারে। উইমেনস রিপ্রোডাক্টিভ রাইটস অ্যাসিসট্যান্স প্রজেক্ট (ডব্লিউআরআরএপি) হল মার্কিন যুক্তরাষ্ট্রে আরেকটি জাতীয় গর্ভপাত তহবিল, ১৯৯১ সালে এলএ ন্যাশনাল কাউন্সিল অফ জিউইশ উইমেন এটি তৈরি করেছিল। এই সংস্থা প্রতি বছর মার্কিন যুক্তরাষ্ট্রে প্রায় ১০০০ জন মানুষের গর্ভপাত প্রক্রিয়ার জন্য অর্থায়ন করে। গর্ভপাত সমর্থন নেটওয়ার্ক আয়ারল্যান্ড, উত্তর আয়ারল্যান্ড, আইল অফ ম্যান, মাল্টা এবং জিব্রাল্টারের যে বাসিন্দাদের গর্ভপাতের জন্য ভ্রমণ করতে হবে, তাদের পরিষেবা দেয়। সামাজিক ন্যায়বিচারের জন্য মারিয়া গর্ভপাত তহবিল মেক্সিকো সিটিতে আইনি গর্ভপাত পরিষেবাগুলি অধিগত করার জন্য আর্থিক, যৌক্তিক এবং মানসিক সহায়তা প্রদান করে। উইমেন হেল্প উইমেন হল একটি অনলাইন অলাভজনক সংস্থা যা মার্কিন যুক্তরাষ্ট্র, কানাডা এবং পশ্চিম ইউরোপের কিছু অংশ বাদ দিয়ে বিশ্বব্যাপী মহিলাদের জন্য চিকিৎসা গর্ভপাত, গর্ভনিরোধ এবং জরুরি গর্ভনিরোধক প্রদান করে। উইমেন হেল্প উইমেন সাইট সহায়তা চাওয়া মানুষদের স্থানীয় গর্ভপাত তহবিল, সংস্থান এবং হটলাইনে পুনর্নির্দেশ করে।\n\n\n== আইন প্রণয়ন ==\nদেশীয়, যুক্তরাষ্ট্রীয় বা বিশ্বব্যাপী আইন গর্ভপাতের অধিগম্যতার পাশাপাশি গর্ভপাতের জন্য আর্থিক সহায়তাকেও প্রভাবিত করতে পারে। মার্কিন যুক্তরাষ্ট্রে, হাইড সংশোধনীর দ্বারা যুক্তরাষ্ট্রীয় তহবিল দিয়ে মেডিকেডের ( নিম্ন আয়ের বাসিন্দাদের জন্য জনস্বাস্থ্য বীমা) মাধ্যমে গর্ভপাতের কর্মসূচি নিষিদ্ধ করা হয়েছে। শুধুমাত্র অজাচার, ধর্ষণ, এবং জীবন বিপন্ন হওয়ার ঘটনা এর মধ্যে পড়বে না। এছাড়াও, ২০১৯ সাল পর্যন্ত, ৩৩টি রাজ্য এবং ডিস্ট্রিক্ট অফ কলম্বিয়া গর্ভপাতের জন্য রাষ্ট্রীয় মেডিকেড তহবিল ব্যবহার নিষিদ্ধ করেছে এবং ১১টি রাজ্য গর্ভপাতের জন্য ব্যক্তিগত স্বাস্থ্য বীমা সীমাবদ্ধ করেছে।\nতদুপরি, মেক্সিকো সিটি শাসন-প্রণালী, গ্লোবাল হেলথ অ্যাসিসট্যান্স পলিসিতে প্রোটেক্টিং লাইফ, বা গ্লোবাল গ্যাগ নিয়ম নামে পরিচিত মার্কিন আইনের দ্বারা সংস্থাগুলিকে মার্কিন বিদেশী সহায়তা নিষিদ্ধ করা হয়েছ, যদি না তারা পরিবার পরিকল্পনার একটি রূপ হিসাবে বা সক্রিয়ভাবে গর্ভপাত প্রচার না করার প্রতিশ্রুতি দেয়। এটি সেই জনস্বাস্থ্য সংস্থাগুলির ক্ষেত্রে প্রযোজ্য, যারা গর্ভপাতের জন্য অর্থ সহায়তা বা তথ্য প্রদান করতে পারে। নিরাপদ গর্ভপাত অ্যাকশন ফাণ্ড (এসএএএফ) ২০০৬ সালে আন্তর্জাতিক পরিকল্পিত পিতৃ-মাতৃত্ব ফেডারেশন (আইপিপিএফ) দ্বারা গর্ভপাতের তহবিল সহ গ্লোবাল গ্যাগ রুল দ্বারা প্রভাবিত স্থানীয় সংস্থাগুলিকে অর্থায়ন করার জন্য প্রতিষ্ঠিত হয়েছিল।\n\n\n== মার্কিন যুক্তরাষ্ট্রে গর্ভপাতের খরচ ==\nমার্কিন যুক্তরাষ্ট্রে খরচের জন্য গর্ভপাত করা একটি সাধারণ বাধা। সুবিধা, গর্ভপাতের ধরন এবং গর্ভাবস্থায় গর্ভকালীন সময়ের ভিত্তিতে গর্ভপাতের খরচ পরিবর্তিত হয়। ২০১৪ সালের হিসাবে, প্রথম ত্রৈমাসিকে একটি পদ্ধতিগত বা ওষুধের সাহায্যে গর্ভপাতের গড় খরচ অনুমান করা হয় প্রায় $৫০০, এবং দ্বিতীয় ত্রৈমাসিকে এটি প্রায় দ্বিগুণ হয়ে যায়। এর মধ্যে চিকিৎসার বাইরের খরচ, যেমন পরিবহন, বাসস্থান, শিশুর যত্ন এবং বিনষ্ট মজুরি অন্তর্ভুক্ত নয়।\nমার্কিন গর্ভপাতের রোগীরা দরিদ্র বা নিম্ন আয়ের, এবং বেশিরভাগই এমন বীমার অধীন নন যারা গর্ভপাতের জন্য অর্থ প্রদান করে। ব্যক্তিগত স্বাস্থ্য বীমা সবসময় গর্ভপাতের জন্য সাহায্য করে না, এবং জনস্বাস্থ্য বীমা শুধুমাত্র নির্দিষ্ট পরিস্থিতিতে গর্ভপাতের জন্য সাহায্য করে। ফলস্বরূপ, বেশিরভাগ গর্ভপাত রোগীদের গর্ভপাত পরিষেবা গ্রহণ করার সময় হিসেবের বাইরে খরচ হয়। এই সময় হিসেবের বাইরে খরচ দেখে গর্ভপাতের ব্যবস্থা করতে দেরি হয়ে যায়, গর্ভকালীন সময় বেড়ে গেলে পরবর্তী সময়ে গর্ভপাতের সাহায্য দেয় এমন ক্লিনিকগুলিতে গর্ভপাত প্রক্রিয়া এবং ভ্রমণের খরচ আরও বেড়ে যেতে পারে।\n\n\n== বৈধতা ==\nবিভিন্ন দেশের গর্ভপাত বিরোধী আইন প্রণেতারা তাঁদের দেশের গর্ভপাত আইনের অধীনে ফৌজদারি বিচারের সাথে গর্ভপাত তহবিলগুলিকে ও তাদের দাতাদের নিশানা করছেন এবং হুমকি দিচ্ছেন। ২০২২ সালের ১৮ই মার্চ, রাজ্য প্রতিনিধি ব্রিসকো কেইন টেক্সাসের প্রতিটি গর্ভপাত তহবিলকে \"অপরাধী সংস্থা\" ঘোষণা করেন এবং অবিলম্বে টেক্সাসে সম্পাদিত ঐচ্ছিক গর্ভপাতের জন্য অর্থ প্রদান বন্ধ করার দাবি জানিয়ে বন্ধ-এবং-নিবৃত্তির চিঠি পাঠিয়েছিলেন। কেইন গর্ভপাত তহবিলকে সতর্ক করে দিয়ে বলেছিলেন যে তারা বৈকল্পিক গর্ভপাতে সহায়তা করে বা গর্ভপাতে প্ররোচিত করে টেক্সাসের অরহিত প্রাক-রো গর্ভপাত আইন লঙ্ঘন করছে, এবং তাদের প্রতিটি কর্মচারী, স্বেচ্ছাসেবক এবং দাতাকে অপরাধমূলক ফৌজদারি বিচারের সম্মুখীন করছে। কেইন বলেছেন যে রো বনাম ওয়েড অন্য ব্যক্তির গর্ভপাতের জন্য অর্থ প্রদানের সাংবিধানিক অধিকার তৈরি করেনি বা স্বীকৃতি দেয়নি, এবং রো শুধুমাত্র গর্ভপাত প্রদানকারী এবং তাদের রোগীদের রাষ্ট্রের প্রাক-রো অপরাধী গর্ভপাত আইনের অধীনে বিচার থেকে রক্ষা করে। জবাবে, গর্ভপাত তহবিল দাবি করেছিল যে কেইন যেন তাঁর দাবি প্রত্যাহার করেন এবং সংস্থা তাঁকে মানহানির জন্য মামলা করার হুমকি দেয়।\n\n\n== আরও দেখুন ==\nগর্ভপাত\nমেক্সিকোতে গর্ভপাত\nযুক্তরাজ্যে গর্ভপাত\nমার্কিন যুক্তরাষ্ট্রে গর্ভপাত\nহাইড সংশোধনী\n\n\n== তথ্যসূত্র ==\n\n\n== বহিঃসংযোগ ==\nগর্ভপাত তহবিলের জাতীয় নেটওয়ার্ক - প্রায় ৪০টি রাজ্যে এবং কলাম্বিয়া জেলায় ~৭০ সদস্যের গর্ভপাত তহবিলের একটি মার্কিন নেটওয়ার্ক। নেটওয়ার্কটি হাইড সংশোধনের মতো গর্ভপাত কভারেজ বিধিনিষেধ প্রত্যাহার করার জন্য কাজ করার জন্য অ্যাডভোকেসি প্রচারাভিযানও চালায়।\n\nন্যাশনাল অ্যাবোরশন ফেডারেশন - একটি ইউএস-ভিত্তিক সংস্থা যা কখনও কখনও একাধিক উৎস থেকে তথ্য, রেফারেল এবং তহবিল সমন্বয়ে সহায়তা প্রদান করে।\n\nগর্ভপাত সমর্থন নেটওয়ার্ক - একটি যুক্তরাজ্য-ভিত্তিক সংস্থা যা আয়ারল্যান্ড, উত্তর আয়ারল্যান্ড, আইল অফ ম্যান, মাল্টা এবং জিব্রাল্টারের বাসিন্দাদের জন্য পরামর্শ, আর্থিক সহায়তা এবং আবাসন প্রদান করে যাদের গর্ভপাতের জন্য ভ্রমণ করতে হবে।\nসামাজিক ন্যায়বিচারের জন্য মারিয়া গর্ভপাত তহবিল - একটি মেক্সিকো-ভিত্তিক সংস্থা যা মেক্সিকো সিটিতে আইনি গর্ভপাত পরিষেবাগুলি অ্যাক্সেস করার জন্য আর্থিক, যৌক্তিক এবং মানসিক সহায়তা প্রদান করে।\nউইমেন হেল্প উইমেন - বিশ্বব্যাপী চিকিৎসা গর্ভপাত, গর্ভনিরোধ, জরুরী গর্ভনিরোধ, এবং তথ্য এবং স্থানীয় রেফারেল প্রদানকারী একটি সংস্থা"}