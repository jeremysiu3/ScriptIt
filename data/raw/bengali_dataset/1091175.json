{"pageid": 1091175, "title": "বিরাজ বৌ (১৯৭২-এর চলচ্চিত্র)", "url": "https://bn.wikipedia.org/wiki?curid=1091175", "content": "বিরাজ বৌ  হল একটি জনপ্রিয় বাংলা চলচ্চিত্র যা পরিচালনা করেন মনু সেন। বিখ্যাত লেখক শরৎচন্দ্র চট্টোপাধ্যায় এর বিরাজ বৌ উপন্যাস থেকে এই চলচ্চিত্রটি নির্মিত। এই চলচ্চিত্রটি ১৯৭২ সালে কে. সি. দাস প্রোডাকশন ব্যানারে মুক্তি পেয়েছিল এবং এই চলচ্চিত্রটি সংগীত পরিচালনা করেছিলেন কালীপদ সেন। এই চলচ্চিত্রটির মুখ্য চরিত্রে অভিনয় করেন উত্তম কুমার, অনুপ কুমার, মাধবী মুখোপাধ্যায়, কমল মিত্র।\n\n\n== কাহিনী ==\nনীলাম্বর (উত্তম কুমার) ও পীতাম্বর (অনুপ কুমার) দুই ভাই। দাদা নীলাম্বর বুদ্ধিহীন, অথচ পরোপকারী। উপার্জন করেন না। শুধু প্রচুর গাঁজা খান। ভাই পীতাম্বর সংসারী মানুষ। তিনি নিজের উপার্জন নষ্ট না করে পৈত্রিক সম্পত্তি দু'ভাগ করে দিয়ে বাড়ির মাঝে পাঁচিল তুলে দিলেন। নীলাম্বরের স্ত্রী বিরাজমোহিনী (মাধবী মুখোপাধ্যায়) এতে কষ্টে পড়লেন। দুই ভাইয়ের একমাত্র বোন হরিমতির দেখাশোনার ভার নীলাম্বরকেই নিতে হল। হরিমতির বিয়ে দিতে এবং তার স্বামীর পড়াশোনার খরচ জোগাতে নীলাম্বরকে বিষয়সম্পত্তি-জমিজমা সব বন্ধক রাখতে হল। কিন্তু বিরাজের পরামর্শ সত্ত্বেও মমতাবশত পৈতৃক সম্পত্তি বিক্রি করতে পারলেন না। বিরাজ নিজে অভুক্ত থেকেও স্বামীর অন্ন জোগাতে লাগল।\nইতোমধ্যে গ্রামের নতুন জমিদার রাজেন্দ্রকুমার সুন্দরী বিরাজের প্রতি আকৃষ্ট হলেন। তিনি বিরাজকে দেখার জন্য মাছ ধরার আছিলায় পুকুরে ছিপ ফেলে বসে থাকতেন। একদিন স্নান করতে গিয়ে ঘাটে রাজেন্দ্রকুমারকে দেখে বিরাজ তাঁকে খুব অপমান করলেন। সেরাতে চাল ধার করতে বেরিয়ে গাঁজাখোর স্বামীর সন্দেহভাজন হয়ে স্বামীর ছোঁড়া পানের ডিবেয় আহত হলেন বিরাজ। অপমানিতা হয়ে গৃহত্যাগ করে বিরাজ উঠলেন জমিদারের বজরায়। কিন্তু সেখানে বিপদ বুঝে গঙ্গায় ঝাঁপ দিলেন তিনি। কারা তাকে উদ্ধার করে ইমামবাড়া হাসপাতালে দিল। হাসপাতাল থেকে ছাড়া পেয়ে দাসীবৃত্তি-ভিক্ষাবৃত্তি করে শেষে তারকেশ্বরে উপস্থিত হলেন বিরাজ। সেখানে তীর্থযাত্রী নীলাম্বরের সঙ্গে তাঁর দেখা হল। কিন্তু তখন তাঁর শেষ অবস্থা। অবশেষে অনুতপ্ত স্বামীর কোলে মাথা রেখে শেষনিঃশ্বাস ত্যাগ করলেন তিনি।\n\n\n== শ্রেষ্ঠাংশে ==\nঅনুপ কুমার  - পীতাম্বর\nউত্তম কুমার -  নীলাম্বর\nকমল মিত্র\nমাধবী মুখোপাধ্যায় - বিরাজ\nজহর রায়\nজীবন বোস\nসিবানি বোস\nবীরেন চ্যাটার্জী\nনৃপতি চট্টোপাধ্যায়\nসুব্রতা চট্টোপাধ্যায়\nধীরাজ দাস\nনীলিমা দাস\nতরুণ কুমার\nপ্রীতি মজুমদার\nবিকাশ রায়\nদিলীপ রায়\nগৌর শী\nবেচু সিংহ\n\n\n== সাউন্ডট্রাক ==\nসকল গানের সুরকার কালীপদ সেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিরাজ বৌ  (ইংরেজি)"}