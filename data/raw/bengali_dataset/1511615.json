{"pageid": 1511615, "title": "তারা ডি'সুজা", "url": "https://bn.wikipedia.org/wiki?curid=1511615", "content": "তারা কনসেপ্টা ডি'সুজা (জন্ম: ২০শে ডিসেম্বর ১৯৮৬), যিনি সাধারণত তারা ডি'সুজা নামে পরিচিত, একজন ভারতীয় অভিনেত্রী এবং মডেল। তিনি \"মুঝসে ফ্রাণ্ডশিপ করোগে\" এবং \"মেরে ব্রাদার কি দুলহন \" ছবিতে তাঁর কাজের জন্য পরিচিত।\n\n\n== প্রাথমিক জীবন এবং পটভূমি ==\nতারা ডি'সুজা ভারতের তেলেঙ্গানার হায়দ্রাবাদে কোঙ্কানি বাবা-মা আন্দ্রেয়াস এবং ডায়ান ডি'সুজার ঘরে জন্মগ্রহণ করেন। তাঁর এক ভাই, নোয়েল প্রসাদ ডি'সুজা এবং এক বোন, মীরা ডি'সুজাও রয়েছেন। তিনি বিদ্যারণ্য হাই স্কুল ফর বয়েজ অ্যাণ্ড গার্লস থেকে পড়াশোনা করেছেন, এই স্কুলটি আংশিকভাবে জিদ্দু কৃষ্ণমূর্তি'র শিক্ষার উপর ভিত্তি করে তৈরি।\n\n\n== কর্মজীবন ==\n\n\n=== মডেলিং ===\nকলেজে থাকাকালীন, তারা ডি'সুজা মডেলিংয়ে জীবন শুরু করেছিলেন। তিনি কিংফিশার ক্যালেণ্ডারের জন্যও মডেলিং করেছেন, ২০১০ সালে এনডিটিভি গুড টাইমসে রিয়েলিটি টিভি সিরিজ, কিংফিশার ক্যালেণ্ডার মডেল হান্টের পরে তাঁকে নির্বাচিত করা হয়েছিল।\n\n\n=== অভিনয় ===\n২০০৫ সালে, তারা ডি'সুজা দ্য অ্যাংরেজ (২০০৫) ছবি দিয়ে চলচ্চিত্রে তাঁর অভিষেক করেন। এটি ছিল একটি টলিউড ছবি যা শুধুমাত্র হায়দ্রাবাদের কিছু অংশে মুক্তি পেয়েছিল এবং স্থানীয়ভাবে একটি সুপারহিট ছবি হয়ে উঠেছিল। যেহেতু এটি অনেক প্রেক্ষাগৃহে মুক্তি পায়নি, তাই এই ছবির পরে তিনি খুব বেশি পরিচিত হয়ে উঠতে পারেন নি। তিনি যশ রাজ ফিল্মসের মেরে ব্রাদার কি দুলহন ছবিতে আলী জাফরের বিপরীতে অভিনয় করেছিলেন; এটি একটি হিট ছবি হিসেবে বিবেচিত হয়েছে। এই ছবিতে তাঁর  ভক্তরা তাঁর অভিনয় উপভোগ করেছিল এবং তিনি জনপ্রিয় হয়ে উঠেছিলেন। তিনি ফেসবুক ভিত্তিক গল্প \"মুঝসে ফ্রাণ্ডশিপ কারোগে\"-তেও অভিনয় করেছিলেন , যেটি ইতিবাচক পর্যালোচনা পেয়েছিল।\n\n\n== চলচ্চিত্র তালিকা ==\n\n\n=== টেলিভিশন ===\nদানব হান্টার্স (২০১৫)\nজিরো কেএমএস (২০১৮)\n\n\n== আরও দেখুন ==\n\nভারতীয় চলচ্চিত্র অভিনেত্রীদের তালিকা\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে তারা ডি'সুজা  (ইংরেজি)\nবলিউড হাঙ্গামায় তারা ডি'সুজা\nটুইটারে তারা ডি'সুজা"}