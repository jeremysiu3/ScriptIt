{"pageid": 1128947, "title": "হোস্তোমেল", "url": "https://bn.wikipedia.org/wiki?curid=1128947", "content": "হোস্তোমেল (ইউক্রেনীয়: Гостомель) বা গোস্তোমেল (রুশ: Гостомель) হল ইউক্রেনের একটি শহর। এটি ইউক্রেনের রাজধানী কিয়েভের উত্তর-পশ্চিম উপকণ্ঠে অবস্থিত। প্রশাসনিকভাবে, এটি ইরপিন পৌরসভার অধীনস্থ। ২০২১ সালে এর জনসংখ্যা ছিল ১৭,৫৩৪। \nশহরটি প্রধানত হোস্তোমেল বিমানবন্দরের জন্য বিখ্যাত। যা আন্তোনভ বিমানবন্দর নামেও পরিচিত। এই বিমানবন্দরে প্রধান আন্তর্জাতিক কার্গো সুবিধা রয়েছে। হোস্তোমেলে একটি ভেট্রোপ্যাক কাঁচের কারখানা রয়েছে।\n২০২২ সালে ইউক্রেনে রুশ আক্রমণের সময় হোস্তোমেল শহর ভীষনভাবে ক্ষতিগ্রস্ত হয়। হামলাকারীদের হাতে নিহতদের মধ্যে সিটি মেয়র ইউরি প্রিলিপকোও ছিলেন। ২০২২ সালের ১৩ মার্চ এই শহরটিকে ইউক্রেনের হিরো সিটি-র উপাধি দেওয়া হয়।\n\n\n== ইতিহাস ==\n১৪৯৫ সালে লিথুয়ানিয়ার গ্র্যান্ড ডিউক আলেকজান্ডার, হোস্তোমেল অঞ্চলটি প্রিন্স ইভান ড্যাশকেভিচ লভোভিচ হ্লিনস্কিকে দেন। ১৫০৯ সালে গ্লিনস্কি মুসকোভাইটদের বিশ্বাসঘাতকতার পরে রাজা সিগিসমন্ড (প্রথম)-এর সম্পত্তি সেমিয়ন পোলোজকে দেওয়া হয়। হোস্তোমেল গ্রামটি কিভ চেম্বারলেন ফেলিক্সের ছেলে স্ট্যানিস্লাভ খারলেনস্কি সহায়তায় শহরের অধিকার পায়। ১৬৫৪ সালে এই শহরটিকে মুসকোভি দখল করে নেয়। ১৬৯৪ সালে এখানে একটি গির্জা নির্মিত হয়েছিল। ১৮৬৬ সালে হোস্তোমেল একটি সক্রিয় উন্নয়নশীল টাউনশিপ কেন্দ্র হয়ে ওঠে। এ শহরটি ইউক্রেনের অতীতের সাথে সম্পর্কিত অনেক ঐতিহাসিক ঘটনার সাক্ষী ছিল। ১৯৬২ সালে হোস্তোমেল এবং অন্যান্য বসতিগুলিকে ইরপিনের অধীনস্থ করা হয়। ১৯৭২ সালে মোস্তিশে গ্রামটিকে হোস্তোমেলে শহরের সঙ্গে অন্তর্ভুক্ত করা হয়।\n২০১৯ সালের ২৪ ডিসেম্বর হোস্তোমেল শহরে একটি জল পরিশোধন প্রকল্প চালু করা হয়। এটি দিনের বেলায় ১,২০০ ঘনমিটার জল বিশুদ্ধ করতে পারে।\n২০২২ সালের ২৪ ফেব্রুয়ারি ইউক্রেনে রুশ আক্রমণের প্রথম দিন এই শহরটি দখল করার চেষ্টায় রুশ সামরিক বাহিনী হোস্তোমেল এবং হোস্তোমেল বিমানবন্দর আক্রমণ করেছিল।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}