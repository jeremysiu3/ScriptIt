{"pageid": 1344874, "title": "আলিশা আবদুল্লাহ", "url": "https://bn.wikipedia.org/wiki?curid=1344874", "content": "আলিশা আবদুল্লাহ (২৪শে জুলাই, ১৯৮৯; চেন্নাই) একজন ভারতীয় রেসিং ড্রাইভার। তিনি দেশের প্রথম মহিলা জাতীয় রেসিং চ্যাম্পিয়ন।\n\n\n== প্রাথমিক জীবন ==\nআলিশা ৯ বছর বয়সেই তাঁর গাড়ি দৌড়ের জীবন শুরু করেছিলেন, অন্দর (ইনডোর) কার্ট রেসিংয়ে অংশগ্রহণ করে। তিনি চেন্নাইয়ের সেন্ট কেভিন হাই স্কুল থেকে এবং তারপর সেক্রেড হার্ট থেকে তাঁর বিদ্যালয় শিক্ষা সমাপ্ত করেন। তিনি সমাজবিজ্ঞানে স্নাতক সম্পন্ন করেন চেন্নাইয়ের এমওপি বৈষ্ণব কলেজ ফর উইমেন থেকে। এরপর তিনি স্নাতকোত্তর করেন লয়োলা ইনস্টিটিউট অফ বিজনেস অ্যাডমিনিস্ট্রেশন থেকে।\n২০০৬ সালে, জাতীয় রোড রেসিং চ্যাম্পিয়নশিপ ইউসিএএল-য়ে অংশগ্রহণ করে তিনি আত্মপ্রকাশ করেন। ২০১৬ সালে, তিনি আলিশা আবদুল্লা রেসিং একাডেমি প্রতিষ্ঠা করেন। এই প্রতিষ্ঠানের মাধ্যমে তিনি প্রতিভাবান রেসারদের সহায়তা করার জন্য চিহ্নিত করেন।\n\n\n== অর্জন ==\n২০০৮ সালে, রোটারির ইয়ং অ্যাচিভারস অ্যাওয়ার্ডে সম্মানিত হন। ২০০৯ সালে, জে কে টায়ার জাতীয় সুপার বাইক রেসিং চ্যাম্পিয়নশিপে ১৫ জন পুরুষের মধ্যে তিনি তৃতীয় হন। ২০১১ সালে, ভক্সওয়াগন জাতীয় পোলো কাপে (ভারত) ৮ম স্থানে (বিজয় মঞ্চ) শেষ করেন। ২০১২ সালেও তিনি ভক্সওয়াগন জাতীয় পোলো কাপে ৮ম স্থানে শেষ করেছিলেন। ২০১৮ সালে,রাষ্ট্রপতি রাম নাথ কোবিন্দ এবং মহিলা ও শিশু উন্নয়ন মন্ত্রী মানেকা সঞ্জয় গান্ধী তাঁকে 'ফার্স্ট লেডি' হিসাবে সম্মানিত করেছিলেন। ভারত থেকে মোটরের ক্রীড়া ক্ষেত্রে তিনি প্রথম মহিলা হওয়ার জন্য তাঁকে এই সম্মান জানানো হয়েছিল।\n\n\n== ব্যক্তিগত জীবন ==\n২০২০ সালের জুলাইয়ে, তিনি জাতীয় মানবাধিকার অপরাধ বিরোধী ও দুর্নীতি দমন ব্যুরোর তামিলনাড়ু রাজ্য মহিলা সভাপতি হিসাবে নিযুক্ত হন।\nতাঁর বাবা আর এ আবদুল্লাহও একজন বিখ্যাত বাইক রেসার এবং সাতবারের জাতীয় চ্যাম্পিয়ন। তাঁর স্বামী ভেল নবীন দেবন রাজ একজন পাইলট।\n\n\n== রাজনীতি ==\nআলিশা ২০২২ সালের সেপ্টেম্বরে ভারতীয় জনতা পার্টির তামিলনাড়ু বিভাগে যোগদান করেন। বিজেপিতে যোগদানের পর, তিনি বলেছিলেন যে তাঁর লক্ষ্য সংসদ সদস্য হওয়া।\nতিনি তামিলনাড়ুতে হিন্দিকে বাধ্যতামূলক ভাষা হিসেবে সুপারিশ করেন।\n\n\n== চলচ্চিত্রের তালিকা ==\n\n\n== তথ্যসূত্র =="}