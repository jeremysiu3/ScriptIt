{"pageid": 1492778, "title": "এলেন চার্চিল সেম্পল", "url": "https://bn.wikipedia.org/wiki?curid=1492778", "content": "এলেন চার্চিল সেম্পল (৮ জানুয়ারি,১৮৬৩ – ৮ মে,১৯৩২) ছিলেন একজন মার্কিন ভূগোলবিদ এবং আমেরিকান ভূগোলবিদ সমিতি-র প্রথম নারী সভাপতি। তিনি যুক্তরাষ্ট্রে ভূগোলের প্রাথমিক বিকাশে গুরুত্বপূর্ণ ভূমিকা পালন করেছেন এবং মানব ভূগোল অধ্যয়নের ক্ষেত্রেও অবদান রাখেন। তিনি মানবীয় ভূগোল এবং পরিবেশবাদ সংক্রান্ত বিতর্কে বিশিষ্ট ভূমিকা পালন করেছেন।\n\n\n== প্রারম্ভিক জীবন ==\nসেম্পল লুইসভিল, কেন্টাকি-তে জন্মগ্রহণ করেছিলেন। তিনি ছিলেন আলেকজান্ডার বনার সেম্পল এবং এমেরিন প্রাইসের পাঁচ সন্তানের মধ্যে সবচেয়ে ছোট সন্তান।\n\n\n== শিক্ষা ==\nসেম্পলের প্রাথমিক শিক্ষার দায়িত্বে ছিলেন তার মা এবং ব্যক্তিগত গৃহশিক্ষক। তার বোন প্যাটি সেম্পল ভ্যাসার কলেজে পড়তেন, তিনিও একই কলেজে ভর্তি হন। সেখানে তিনি ভ্যালেডিকটোরিয়ান হিসেবে স্নাতক ডিগ্রী লাভ করেন এবং তার ব্যাচের মধ্যে তিনিই বয়সে সবচেয়ে ছোট ছিলেন।  তিনি মাত্র ১৯ বছর বয়সে ১৮৮২ সালে ভ্যাসার কলেজ থেকে ইতিহাসে ব্যাচেলর ডিগ্রি (BA) লাভ করেন। পরবর্তীতে তিনি ১৮৯১ সালে একই কলেজ থেকে ইতিহাস বিষয়ে মাস্টার্স ডিগ্রি (MA) অর্জন করেন। লন্ডনে ভ্রমণের সময় তিনি ভূগোল বিষয়ে অনেক আগ্রহী হয়ে উঠেন এবং সেখানে ফ্রিডরিখ র‍্যাটজেল-এর কাজের সঙ্গে পরিচিত হয়। র‍্যাটজেলের সঙ্গে পড়াশোনা করার জন্য জার্মানি যান এবং লাইপজিগ বিশ্ববিদ্যালয়ে তার অধীনে পড়াশোনা শুরু করেন। তবে একজন নারী হওয়ার কারণে, তাকে আনুষ্ঠানিকভাবে ভর্তি নেওয়া হয়নি। তিনি বিশেষ অনুমতি নিয়ে র‍্যাটজেলের বক্তৃতায় উপস্থিত থাকেন। পাঁচশত পুরুষ শিক্ষার্থীর মধ্যে তিনি ছিলেন একমাত্র নারী। \nতিনি র‍্যাটজেলের সঙ্গে কাজ করেন। আমেরিকা ও ইউরোপের বিভিন্ন জার্নালে, একাধিক একাডেমিক প্রবন্ধ প্রকাশ করেন। এতো অবদান থাকার পরেও এলেন চার্চিল সেম্পলকে কখনও কোনো আনুষ্ঠানিক ডিগ্রি প্রদান করা হয়নি। \n\n\n== পেশা ==\nসেম্পল আমেরিকান ভূগোলবিদ সমিতি-এর প্রথম নারী সভাপতি হিসেবে যোগ দেন। তিনি আমেরিকান ভূগোলের পথিকৃৎ ছিলেন এবং এই শাখাকে পৃথিবীর ভৌত বৈশিষ্ট্যের বাইরে প্রসারিত করে মানবিক দিকগুলোতে মনোযোগ দেওয়ার জন্য ভূমিকা রাখেন। তার উদ্ভাবনী দৃষ্টিভঙ্গি ও তত্ত্ব মানব ভূগোলকে একটি গুরুত্বপূর্ণ উপশাখা হিসেবে প্রতিষ্ঠা করেন এবং ইতিহাস ও নৃতত্ত্বসহ বিভিন্ন সামাজিক বিজ্ঞান শাখায় প্রভাবিত করে। ১৯০৬ থেকে ১৯২০ সাল পর্যন্ত সেম্পল শিকাগো বিশ্ববিদ্যালয়ে শিক্ষকতা করেন। তার প্রথম স্থায়ী একাডেমিক পদটি তিনি ১৯২২ সালে ক্লার্ক বিশ্ববিদ্যালয়ে লাভ করেন। তিনি ক্লার্ক বিশ্ববিদ্যালয়ে এক দশক ধরে ভূগোল বিভাগের স্নাতকোত্তর শিক্ষার্থীদের শিক্ষক হিসেবে কর্মরত ছিলেন । তবে তার বেতন পুরুষ সহকর্মীদের তুলনায় উল্লেখযোগ্যভাবে কম ছিলো। তিনি অক্সফোর্ড বিশ্ববিদ্যালয়েও ১৯১২ এবং ১৯২২ সালে বক্তৃতা দেন।\nতার প্রথম বই, American History and its Geographic Conditions (১৯০৩) এবং দ্বিতীয় বই Influences of Geographic Environment (১৯১১), ২০শ শতাব্দীর শুরুতে মার্কিন যুক্তরাষ্ট্রে ভূগোল ও ইতিহাসের ছাত্রদের জন্য উল্লেখযোগ্য বই ছিলো ।\nসেম্পল আমেরিকান ভূগোলবিদ সমিতি (AAG)-এর প্রতিষ্ঠাতা সদস্য ছিলেন।তিনি ১৯২১ সালে AAG-এর প্রথম নারী সভাপতি নির্বাচিত হন। এই সংগঠনের ১৯০৪ সালে প্রতিষ্ঠার পর থেকে তিনি ছয় জন নারীর মধ্যে একজন ছিলেন ।\n\n\n== মৃত্যু ==\nসেম্পল ১৯৩২ সালে মৃত্যুর আগ পর্যন্ত ভূগোল বিষয়ে শিক্ষার্থীদের পড়ান ।\n তিনি ওয়েস্ট পাম বিচ, ফ্লোরিডা-তে মারা যান এবং কেভ হিল ন্যাশনাল সেমেটারি, লুইসভিলে সমাহিত হন।\n\n\n== গ্রন্থপঞ্জি ==\nKeighren, Innes M. \"Bringing geography to the book: charting the reception of Influences of geographic environment.\" Transactions of the Institute of British Geographers 31, no. 4 (2006): 525–40.\nKeighren, Innes M. Bringing geography to book: Ellen Semple and the reception of geographical knowledge. লন্ডন: I.B. Tauris, 2010.\n\"Semple, Ellen Churchill.\" Notable American Women. Vol. 2, 4th ed., The Belknap Press of Harvard University Press, 1975.\nworldcat.org প্রাপ্তি তারিখ: ২৭ আগস্ট, ২০০৭।\nLewis, Martin W. (ফেব্রুয়ারি ২০১১)। \"Ellen Churchill Semple and Paths Not Taken\". GeoCurrents. প্রাপ্তি তারিখ: ২০১৫-০৩-১২।"}