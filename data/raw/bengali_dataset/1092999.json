{"pageid": 1092999, "title": "মহাপ্রমোদতরী", "url": "https://bn.wikipedia.org/wiki?curid=1092999", "content": "একটি মহাপ্রমোদতরী (ইংরেজি: Superyacht বা Megayacht) এক ধরনের অতিবৃহৎ বিলাসবহুল নৌপ্রমোদযান। এই ধরনের প্রমোদতরীর কোনও আনুষ্ঠানিক বা সর্বজনস্বীকৃত সংজ্ঞা নেই, তবে নাবিকদল পরিচালিত ও মোটরচালিত বা পালচালিত ৪০ মিটার থেকে ১৮০ মিটার দৈর্ঘ্যের প্রমোদতরীগুলিকে প্রায়শই মহাপ্রমোদতরী নামে ডাকা হয়ে থাকে। কখনও কখনও ২৪ মিটার দৈর্ঘ্যের প্রমোদতরীকেও মহাপ্রমোদতরী ডাকা হতে পারে।\nমহাপ্রমোদতরীগুলিকে প্রায়শই চুক্তিতে সাময়িকভাবে ভাড়া করা যায় এবং এর কর্মচারীবৃন্দ অতিথিদেরকে উচ্চমানের আরাম প্রদানে সচেষ্ট থাকে। আরামদায়কতা, গতিবেগ কিংবা অভিযানে যাওয়ার সক্ষমতা, ইত্যাদির উপর নির্ভর করে মহাপ্রমোদতরীগুলির নকশা ভিন্ন হতে পারে। মৌসুম অনুযায়ী মহাপ্রমোদতরীগুলিকে হয় ভূমধ্যসাগরে কিংবা ক্যারিবীয় সাগরে সবচেয়ে বেশি দেখতে পাওয়া যায়। এগুলির অনেকগুলির ভাড়াই সপ্তাহে ১ লক্ষ ইউরো (বাংলাদেশী টাকায় প্রায় ১ কোটি টাকা, ২০২১ সালের হিসাবে) ছাড়িয়ে যেতে পারে। অপেক্ষাকৃত বৃহৎ প্রমোদতরীগুলিতে একের বেশি সাঁতারের চৌবাচ্চা থাকতে পারে এমনকি হেলিকপ্টারও থাকতে পারে।\n\n\n== তথ্যসূত্র =="}