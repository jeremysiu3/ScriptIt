{"pageid": 1151303, "title": "আন্তর্জাতিক বিধবা দিবস", "url": "https://bn.wikipedia.org/wiki?curid=1151303", "content": "আন্তর্জাতিক বিধবা দিবস হল \"অনেক দেশে লক্ষ লক্ষ বিধবা এবং তাদের নির্ভরশীলদের দ্বারা সম্মুখীন দারিদ্র্যতা এবং অবিচার\" মোকাবেলা করার জন্য জাতিসংঘের অনুমোদনকৃত কর্ম দিবস।  দিনটি প্রতি বছর ২৩ জুন উদযাপিত হয়।\nদ্য লুম্বা ফাউন্ডেশন কর্তৃক আন্তর্জাতিক বিধবা দিবস প্রতিষ্ঠিত হয় বৈধব্যের বিষয়ে সচেতনতা বাড়াতে। ২৩ জুনের তাৎপর্য হল যে ১৯৫৪ সালের সেই দিনেই ফাউন্ডেশনের প্রতিষ্ঠাতা লর্ড লুম্বার মা শ্রীমতি পুষ্প ওয়াতি লুম্বা বিধবা হয়েছিলেন।  ফাউন্ডেশনের লক্ষ্যগুলির মধ্যে একটি হল, এটি একটি অদৃশ্য বিপর্যয় হিসাবে বর্ণনা করে তা তুলে ধরা। একটি ২০১০ সালের বই, ইনভিজিবল, ফরগটেন সাফারার্স: দ্য প্লাই অব উইডোস এরাউন্ড দ্য ওয়ার্ল্ড, অনুমান করে যে বিশ্বব্যাপী ২৪৫ মিলিয়ন বিধবা রয়েছেন, যাদের মধ্যে ১১৫ মিলিয়ন দারিদ্র্যের মধ্যে বাস করেন এবং সামাজিক কলঙ্ক এবং অর্থনৈতিক বঞ্চনার শিকার হন কারণ তাঁরা তাঁদের স্বামী হারিয়েছেন।  লুম্বা ফাউন্ডেশনের সচেতনতামূলক প্রচারণার অংশ হিসেবে, এই গবেষণাটি জাতিসংঘের মহাসচিব বান কি-মুনের কাছে ২২ জুন ২০১০-এ উপস্থাপন করা হয়েছিল।  বিধবা মহিলাদের ঠিকমতো ভরণ পোষণ এবং সামাজিক স্বীকৃতি যাতে দেওয়া হয় সেজন্য প্রতিটি রাষ্ট্রের কতকগুলি নিয়ম-কানুন থাকা দরকার। বিধবাদের প্রতি অনেক দেশে যে সামাজিক কুপ্রথা চালু আছে তা অবিলম্বে বন্ধ করা দরকার। বিধবারা যাতে নিজের পছন্দমত পোশাক পরতে পারেন, নিজের পছন্দমত খাবার খেতে পারেন সেজন্য প্রয়োজনীয় ব্যবস্থা নেওয়া দরকার। কম বয়সী বিধবারা যাতে পুনরায় নিজের ইচ্ছা মত বিবাহ করতে পারেন সেটা দেখা রাষ্ট্রের কর্তব্য।\n\n\n== তথ্যসূত্র =="}