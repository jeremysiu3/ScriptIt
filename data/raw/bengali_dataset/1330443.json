{"pageid": 1330443, "title": "ক্রিস্টিনা কাকপুরা", "url": "https://bn.wikipedia.org/wiki?curid=1330443", "content": "ক্রিস্টিনা আনা কাকপুরা ফেডারেশন ফর উইমেন অ্যান্ড ফ্যামিলি প্ল্যানিংয়ের নির্বাহী পরিচালক, যৌন অধিকার উদ্যোগের একজন সদস্য, ইউরোপীয় সোসাইটি ফর কনট্রাসেপশন অ্যান্ড রিপ্রোডাক্টিভ রাইটস এবং পোলিশ উইমেন কংগ্রেসের প্রোগ্রাম কাউন্সিল।\n\n\n== জীবনী ==\nকাকপুরা পোল্যান্ডের ওয়ারশ বিশ্ববিদ্যালয় থেকে স্নাতক হয়েছেন এবং পোলিশ ইনস্টিটিউট অফ ইন্টারন্যাশনাল অ্যাফেয়ার্স থেকে স্নাতকোত্তর করেছেন। তিনি পোল্যান্ডে যৌন ও প্রজনন অধিকার রক্ষার পক্ষে বক্তব্য রাখেন এবং পোলিশ পররাষ্ট্র মন্ত্রণালয়ে বেশ কয়েক বছর কাজ করেছেন। তিনি ফেডারেশন ফর উইমেন অ্যান্ড ফ্যামিলি প্ল্যানিং-এর পরিচালক এবং এইসঙ্গে এএসটিআরএ (যৌন এবং প্রজনন স্বাস্থ্য এবং অধিকারের জন্য মধ্য ও পূর্ব ইউরোপীয় মহিলা নেটওয়ার্ক) এর নির্বাহী পরিচালক। এএসটিআরএ নেটওয়ার্কটি ১৯৯৯ সালে প্রতিষ্ঠিত হয়েছিল এবং ১৭টি দেশে এদের ২৮টি সদস্য সংস্থা রয়েছে।\nতিনি ২০ বছরেরও বেশি সময় ধরে প্রজনন স্বাস্থ্য এবং অধিকারের ক্ষেত্রে সক্রিয় রয়েছেন। কাকপুরা মধ্য ও পূর্ব ইউরোপে যৌন ও প্রজনন স্বাস্থ্য এবং অধিকারের উপর অনেক প্রকাশনায় লিখেছেন। এএসটিআরএ এর অংশ হিসাবে, তিনি এফইএমএম কমিটির অনুরোধে 'যৌন এবং প্রজনন স্বাস্থ্য অধিকার এবং কর্তব্যবোধে চালিত আপত্তির প্রভাব'-এর উপর একটি প্রতিবেদনে লেখায় সহায়তা করেছেন।\n\n\n=== সক্রিয়তা ===\nফেডারেশন ফর উইমেন অ্যান্ড ফ্যামিলি প্ল্যানিংয়ের সাথে তাঁর কাজের অংশ হিসেবে, কাকপুরা পোলিশ উইমেনস স্ট্রাইক আয়োজনে জড়িত ছিলেন, যা ব্ল্যাক মানডে নামে পরিচিত। ওয়ারশ-এর রাস্তায় ৯০,০০০ মানুষ জড়ো হয়েছিল। আর্জেন্ট অ্যাকশন ফান্ডের মতামত অনুসারে এই ঘটনা আন্তর্জাতিক সম্প্রদায়ের জন্য সতর্কবাণী। এটি জাতিসংঘের মানবাধিকার বিশেষজ্ঞ, কাউন্সিল অফ ইউরোপ কমিশনার ফর হিউম্যান রাইটস এবং ২০০টি এনজিওর হস্তক্ষেপের আহ্বান।\nপোল্যান্ডে গর্ভপাত বন্ধ করার উদ্যোগের দ্বারা প্রস্তাবিত গর্ভপাতের ওপর সম্পূর্ণ নিষেধাজ্ঞার  বিলের প্রভাবের বিরুদ্ধে সচেতনতা বাড়াতে তিনি একটি প্রচারণার আয়োজন করেন। প্রচারণার মধ্যে ছিল রাস্তায়, দোকানে, অফিসে এবং স্কুলে মহিলাদের জন্য প্রচারপত্র বিতরণ এবং বিলের বিরুদ্ধে রাস্তায় বিতর্ক ও বিক্ষোভে অংশগ্রহণের জন্য মহিলাদের সংগঠিত করা। তিনি রাজনীতিবিদদের কাছ থেকে সংহতি ও সমর্থনের আহ্বান জানিয়ে প্রকাশ্যে বক্তৃতা করেছিলেন; স্ত্রীরোগ বিশেষজ্ঞদের কাছে এই অভিযানে সহায়তা করার জন্য আবেদন করেছিলেন। তিনি একটি সাক্ষাৎকারে বলেছিলেন 'মনে হয় যেন আমি একটি সন্মোহের মধ্যে ছিলাম: হাজার হাজার ব্যক্তিগত কথোপকথন; কয়েক ডজন বিতর্ক, বিক্ষোভ, মিছিল; শত শত ফোন কল, ইমেইল। আমি জানতাম যে আমাকে চালিয়ে যাওয়ার শক্তি খুঁজে বের করতে হবে। আমি যখন ক্লান্ত হয়ে পড়তাম, তখন আমি আমার ড্রয়ার খুলে সেভ উইমেন ইনিশিয়েটিভের অধীনে শত শত পোলিশের স্বাক্ষর দেখতাম  – এটি মনে করিয়ে দিত যে এই সমস্ত লোকেরা আমাকে এবং আমার সংস্থাকে বিশ্বাস করেছে।\nআর্জেন্ট অ্যাকশন ফান্ড তাঁর কাজকে সমর্থন করেছিল।\nতাঁর বেশিরভাগ কাজ পোলিশ ডাক্তারদের \"কর্তব্যবোধে আপত্তি\" র সঙ্গে সংশ্লিষ্ট সমস্যাগুলিকে সবার দৃষ্টিগোচর করে।  সমস্যাগুলি পোল্যান্ডে গর্ভপাত পরিষেবা অধিগত করার ক্ষেত্রে মহিলাদের ক্ষমতার উপর নেতিবাচক প্রভাব ফেলে। ফেডারেশন ফর উইমেন অ্যান্ড ফ্যামিলি প্ল্যানিং সংস্থা হাসপাতালের পদ্ধতি এবং গর্ভপাত করতে চাওয়া নারীদের অভিজ্ঞতা পর্যবেক্ষণ করে এবং তাদের জন্য একটি হেল্পলাইন বজায় রাখে।\n\n\n== তথ্যসূত্র =="}