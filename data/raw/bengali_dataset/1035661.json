{"pageid": 1035661, "title": "প্রিয়া সিগদেল", "url": "https://bn.wikipedia.org/wiki?curid=1035661", "content": "প্রিয়া সিগদেল ( নেপালি: प्रिया सिग्देल; জন্ম ৮ ডিসেম্বর, ১৯৯৫) হলেন নেপালি সৌন্দর্য প্রতিযোগিতার একজন শিরোপাধারী যিনি মিস নেপাল আর্থ ২০১৮ প্রতিযোগিতায় এই খেতাব অর্জন করেছেন। তিনি মোট ২৫ জন প্রতিযোগীর সাথে প্রতিদ্বন্দ্বিতা করে এই মুকুট জয় করেছিলেন।\nপ্রিয়া সিগদেল বর্তমানে সাঝা পার্টির সাথে কাজ করছেন এবং সাঝা যুব সংগঠনের (সাঝা যুব সংস্থা) জাতীয় সহ-সমন্বয়ক পদে দায়িত্ব পালন করছেন।\n\n\n== জীবনী ==\nপ্রিয়া সিগদেল ১৯৯৫ সালের ৮ ডিসেম্বর নেপালের কাঠমান্ডুতে জন্মগ্রহণ করেছিলেন। তিনি হাট্টিহাট্টি নেপালের সভাপতি  এবং বিদেশ নেপাল ইয়ুথ কনভেনশনের (প্রবাসী নেপালি যুব সম্মেলন/বিএনওয়াইসি) এর জাতীয় সহ-সমন্বয়ক। \nতিনি বালুবাটার ন্যাশনাল কলেজ থেকে ডেভলপমেন্ট স্টাডিজে স্নাতক ডিগ্রি অর্জন করেছিলেন। তিনি  ইউডিএএন ফাউন্ডেশন এবং সুইজারল্যান্ডের জুরিখ থেকে আয়োজিত গ্লোবাল চেঞ্জমেকার্স ২০১৭ এর স্থানীয় সমন্বয়কারী। তিনি মিস আর্থ ২০১৮-তে নেপালের প্রতিনিধিত্ব করেছিলেন এবং সেখানে তিনি শীর্ষ ১৮ তে স্থান পেয়েছিলেন।  তিনি মিস ইউনিভার্স নেপাল ২০২০-তেও অংশ নিয়েছিলেন এবং শীর্ষ দশে স্থান পেয়েছিলেন।\n\n\n== তথ্যসূত্র =="}