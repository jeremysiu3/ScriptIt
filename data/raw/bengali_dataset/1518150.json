{"pageid": 1518150, "title": "সর্গুন কৌর লুথরা", "url": "https://bn.wikipedia.org/wiki?curid=1518150", "content": "সর্গুন কৌর লুথরা একজন ভারতীয় টেলিভিশন এবং চলচ্চিত্র অভিনেত্রী।  তিনি কালারস টিভি চ্যানেলের অতিপ্রাকৃতধর্মী ধারাবাহিকতন্ত্র -এ নিয়তি খান্না এবং স্টার প্লাস চ্যানেলের জনপ্রিয় ধারাবাহিক ইয়ে হ্যায় চাঁহতে -তে ডঃ প্রীশা খুরানা ও ডঃ নয়নতারা আইয়ারের দ্বৈত চরিত্রে অভিনয়ের জন্য পরিচিত। \n\n\n== জীবনের প্রথমার্ধ ==\nলুথরার জন্ম ১৯৯৮ সালের ২৪ নভেম্বর ভারতের নয়াদিল্লিতে। তিনি নতুন দিল্লির গুরু হরকৃষ্ণ পাবলিক স্কুলে তার স্কুলজীবন সম্পন্ন করেন। তিনি কলেজে মনোবিজ্ঞান বিষয়ে পড়াশোনা শুরু করেছিলেন কিন্তু পরে অভিনয়ের দিকে মনোনিবেশ করার সিদ্ধান্ত নিয়েছিলেন। তিনি কলেজের প্রথম বর্ষেই পড়াশোনা ছেড়ে দেওয়ার সিদ্ধান্ত নেন। তার এক যমজ ভাই আছে যার নাম হর্মন লুথরা। \n\n\n== কর্মজীবন ==\nঅভিনয়ের জন্য পড়াশোনা ছেড়ে দেওয়ার পর, তিনি ২০১৭ সালে স্টার ভারত চ্যানেলে রহস্য-রোমাঞ্চ ও অতিপ্রাকৃতধর্মী ধারাবাহিক কাল ভৈরব রহস্য -তে গৌরী চরিত্রে অভিনয়ের মাধ্যমে টেলিভিশন জগতে আত্মপ্রকাশ করেন।  লুথরা অনেক মডেলিং, আলোকচিত্র এবং টিভি বিজ্ঞাপনে কাজ করেছেন।\n২০১৮ সালে লুথরা স্টার ভারত -এর রূপকথাধর্মী ধারাবাহিক মায়াবী মালিং -এ একটি স্বল্পদৈর্ঘ্য চরিত্রে অভিনয় করতে দেখা গিয়েছিল। পরে ২০১৮ থেকে ২০১৯ সাল পর্যন্ত, তিনি কালারস টিভির ভৌতিক ধারাবাহিক, তন্ত্রে মুখ্য চরিত্র নিয়তি খান্নার ভূমিকায় অভিনয় করেছিলেন। \n২০১৯ সালে, তিনি কাসগঞ্জ ওয়েব সিরিজে আয়াত গণাই চরিত্রে অভিনয় করেন এবং ২০১৯ সালের ডিসেম্বর থেকে, লুথরা স্টার প্লাসের জনপ্রিয় ধারাবাহিকইয়ে হ্যায় চাহতেঁ -তে ডঃ প্রীশা শ্রীনিবাসন খুরানার চরিত্রে অভিনয় করছিলেন। এই ধারাবাহিকে তিনি অভিনেতা আবরার কাজীর সাথে জুটি বেঁধেছিলেন। ৪ বছর পর তিনি ধারাবাহিকটি ছেড়ে দেন। \n২০২০ সালে, তিনি অশ্বথামা নামক তেলুগু চলচ্চিত্রে অভিনেতা নাগা শৌর্যের বোন প্রিয়ার চরিত্রে অভিনয় করেন, এইভাবে তার চলচ্চিত্র জগতে আত্মপ্রকাশ ঘটে।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ===\n\n\n=== সঙ্গীত ভিডিও ===\n\n\n=== স্ট্রিমিং ===\n\n\n== তথ্যসূত্র =="}