{"pageid": 1470937, "title": "আলেক্সিস কান্তেরো", "url": "https://bn.wikipedia.org/wiki?curid=1470937", "content": "আলেক্সিস হাভিয়ের কান্তেরো ফের্নান্দেস (স্পেনীয়: Alexis Cantero; জন্ম: ৫ ফেব্রুয়ারি ২০০৩; আলেক্সিস কান্তেরো নামে সুপরিচিত) হলেন একজন প্যারাগুয়ীয় পেশাদার ফুটবল খেলোয়াড়। তিনি বর্তমানে প্যারাগুয়ীয় ক্লাব গুয়ারানি এবং প্যারাগুয়ে জাতীয় অনূর্ধ্ব-২৩ দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেলেন।\n২০২৩ সালে, কান্তেরো প্যারাগুয়ে অনূর্ধ্ব-২৩ দলের হয়ে প্যারাগুয়ের বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nআলেক্সিস হাভিয়ের কান্তেরো ফের্নান্দেস ২০০৩ সালের ৫ই ফেব্রুয়ারি তারিখে প্যারাগুয়ের আসুন্সিওনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকান্তেরো প্যারাগুয়ে অনূর্ধ্ব-২৩ দলের হয়ে খেলার মাধ্যমে প্যারাগুয়ের প্রতিনিধিত্ব করেছেন। ২০২৩ সালের ১৮ই ডিসেম্বর তারিখে তিনি পানামা অনূর্ধ্ব-২৩ দলের বিরুদ্ধে ম্যাচে প্যারাগুয়ে অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। কান্তেরো ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত প্যারাগুয়ে অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলেক্সিস কান্তেরো  (ইংরেজি)  \nসকারবেসে \nবিডিফুটবলে \nট্রান্সফারমার্কেটে আলেক্সিস কান্তেরো (ইংরেজি) \n\nইএসপিএন এফসিতে"}