{"pageid": 1346065, "title": "গনেমত সেখোঁ", "url": "https://bn.wikipedia.org/wiki?curid=1346065", "content": "গনেমত সেখোঁ (জন্ম ২৯শে নভেম্বর ২০০০) হলেন চণ্ডীগড়ের একজন ভারতীয় ক্রীড়া শুটার। তিনি স্কিট শ্যুটিংয়ে (লক্ষ্যবস্তু দুটি স্থির স্টেশন থেকে যান্ত্রিকভাবে উচ্চ গতিতে এবং বিভিন্ন কোণে বাতাসে উড়ে যায়) বিশেষ পারদর্শী। তিনি ২০২১ সালের মার্চ মাসে আইএসএসএফ শ্যুটিং বিশ্বকাপের মহিলাদের স্কিট ইভেন্টে ভারতের হয়ে একটি পদক জিতেছিলেন, স্কিট ইভেন্টে আইএসএসএফ বিশ্বকাপ পদক জয়ী তিনি প্রথম ভারতীয় মহিলা। তিনি ডান হাতি এবং ডান চোখ দিয়ে লক্ষ্যভেদে অধিক পারদর্শী।\n\n\n== প্রাথমিক জীবন ==\nগনেমত ২০০০ লালের ২৯শে নভেম্বর ভারতের কেন্দ্রশাসিত অঞ্চল চণ্ডীগড়ে জন্মগ্রহণ করেন।  তিনি বিবেক হাই স্কুল থেকে পড়াশুনো করেছেন। তাঁর এক সম্পর্কিতভাই ভাই হলেন জাতীয় পর্যায়ের শুটার ইন্দ্রেশ্বর সিং। \n\n\n== ক্রীড়া জীবন ==\nগনেমত ২০১৫ সালে তাঁর বাবা অমরিন্দর সিংয়ের পরামর্শক্রমে শ্যুটিং শুরু করেছিলেন, সেই সময় তাঁর বয়স ছিল ১৫। ২০১৬ সালে সুহলে আইএসএসএফ জুনিয়র বিশ্বকাপে তাঁর আন্তর্জাতিক অভিষেক হয়েছিল, সেখানে তিনি ৩৩তম স্থানে ছিলেন।\n২০১৮ সালে, অস্ট্রেলিয়ার সিডনিতে জুনিয়র আইএসএসএফ বিশ্ব চ্যাম্পিয়নশিপে ব্রোঞ্জ জিতে তিনি প্রথম ভারতীয় মহিলা স্কিট শুটার হয়েছিলেন। তিনি ২০১৯ সালে এশিয়ান চ্যাম্পিয়নশিপে রৌপ্য পদক জিতেছিলেন। গনেমত নতুন দিল্লিতে ২০২১ আইএসএসএফ শ্যুটিং বিশ্বকাপ মহিলা স্কিট ইভেন্টে ব্রোঞ্জ জিতেছিলেন, মহিলাদের ইভেন্টে এটি ভারতের জন্য প্রথম পদক। \n২০২১ আইএসএসএফ জুনিয়র ওয়ার্ল্ড চ্যাম্পিয়নশিপে, গনেমত মহিলাদের স্কিট দল এবং ব্যক্তিগত ইভেন্টে যথাক্রমে স্বর্ণ এবং রৌপ্য জিতেছেন।\n\n\n== তথ্যসূত্র =="}