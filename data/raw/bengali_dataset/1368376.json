{"pageid": 1368376, "title": "ইন্টারপ্ল্যানেটারি ফাইল সিস্টেম", "url": "https://bn.wikipedia.org/wiki?curid=1368376", "content": "ইন্টারপ্ল্যানেটারি ফাইল সিস্টেম (আইপিএফএস বা IPFS) হলো একটি প্রোটোকল, হাইপারমিডিয়া এবং নথি আদান-প্রদান পিয়ার-টু-পিয়ার নেটওয়ার্ক যা একটি বিস্তৃত(ডিসট্রিবিউটেড) ফাইল সিস্টেমে তথ্য সংরক্ষণ এবং ভাগ করার জন্য তৈরি। আইপিএফএস কন্টেন্ট-অ্যাড্রেসিং ব্যবহার করে আইপিএফএস উপস্থাপকের(হোস্ট) সাথে সংযোগকারী গ্লোবাল নেমস্পেসে প্রতিটি নথিকে স্বতন্ত্রভাবে সনাক্ত করে।\nআইপিএফএস বিভিন্ন কাজের মধ্যে ওয়ার্ল্ড ওয়াইড ওয়েব বিতরণ করার ক্ষেত্রে http এবং https প্রতিস্থাপন করতে পারে।\n\n\n== নকশা ==\nআইপিএফএস ব্যবহারকারীদের বিটটরেন্টের মতোই আধেয় প্রদান ও গ্রহণ করতে দেয়। একটি কেন্দ্রীয়ভাবে অবস্থিত সার্ভারের বিপরীতে, আইপিএফএস একটি বিকেন্দ্রীকৃত ব্যবস্থা ব্যবহারকারী-চালকদের ঘিরে তৈরি করা হয়েছে যারা সামগ্রিক তথ্যের একটি অংশ ধারণ করে, নথি রাখা এবং ভাগ করার একটি স্থিতিস্থাপক ব্যবস্থা তৈরি করে। নেটওয়ার্কের যেকোন ব্যবহারকারী তার বিষয়বস্তুর ঠিকানা দ্বারা একটি নথি পরিবেশন করতে পারে, এবং নেটওয়ার্কের অন্যান্য সহকর্মীরা একটি বিস্তৃত হ্যাশ টেবিল (DHT) ব্যবহার করে যে কোনো নোড থেকে সেই সামগ্রীটি খুঁজে পেতে বা অবস্থান জানার অনুরোধ করতে পারে।\nবিটটরেন্টের বিপরীতে, আইপিএফএস একটি একক বিশ্বব্যাপী নেটওয়ার্ক তৈরি করার লক্ষ্য রাখে। এর মানে হল যে যদি দুইজন ব্যবহারকারী একই হ্যাশের সাথে ডেটার একটি ব্লক প্রকাশ করে, তাহলে \"ব্যবহারকারী ১\" তাদের সাথেও তথ্য বিনিময় করবে যারা \"ব্যবহারকারী ২\" থেকে তথ্য নামাচ্ছিল। আইপিএফএস-এর লক্ষ্য হল স্থির ওয়েবপেজ প্রদানের জন্য ব্যবহৃত প্রোটোকলগুলোকে হাইপার টেক্সট ট্রান্সফার প্রোটোকল (HTTP) দিয়ে অ্যাক্সেসযোগ্য গেটওয়ে ব্যবহার করে প্রতিস্থাপন করা। ব্যবহারকারীরা তাদের ডিভাইসে একটি আইপিএফএস গ্রাহক(ক্লায়েন্ট) ইনস্টল না করে, একটি উন্মুক্ত গেটওয়ে ব্যবহার করতে পারে। এই গেটওয়েগুলোর একটি তালিকা আইপিএফএস গিটহাব পাতায় রক্ষণাবেক্ষণ করা হয়।\n\n\n== ইতিহাস ==\nআইপিএফএস জুয়ান বেনেট তৈরি করেছে, যিনি পরবর্তীতে মে ২০১৪ সালে প্রোটোকল ল্যাবস প্রতিষ্ঠা করেন।\n২০১৫ সালের ফেব্রুয়ারিতে আইপিএফএস একটি আলফা সংস্করণে চালু করা হয়েছিল এবং একই বছরের অক্টোবরে টেকক্রাঞ্চ দ্বারা \"মুখের কথায় ছড়িয়ে পড়ছে\" হিসেবে বর্ণনা করা হয়েছিল। নেটওয়ার্ক পরিসেবা প্রদানকারী ক্লাউডফ্লেয়ার ২০১৮ সালে আইপিএফএস ব্যবহার করা শুরু করে এবং ২০২২ সালে সিস্টেমে নিজস্ব গেটওয়ে চালু করে।\n\n\n== প্রয়োগ ==\nফাইলকইন হল একটি আইপিএফএস-ভিত্তিক সমবায় স্টোরেজ ক্লাউড, যা প্রোটোকল ল্যাবস দ্বারা রচিত।\nক্লাউডফ্লেয়ার স্থানীয় নোডের প্রয়োজন ছাড়াই আইপিএফএস ব্যবহার সহজীকরণ, গতি বাড়ানো এবং নিরাপত্তা বৃদ্ধির জন্য একটি বিস্তৃত ওয়েব গেটওয়ে চালায়।\nমাইক্রোসফটের স্ব-সার্বভৌম পরিচয় ব্যবস্থা, মাইক্রোসফ্ট আইওন, সাইডট্রির মাধ্যমে বিটকয়েন ব্লকচেইন এবং আইপিএফএস তৈরি করে -ভিত্তিক ডিআইডি নেটওয়ার্ক।\nছায়া গ্রন্থাগার অ্যানাজ আর্কাইভ এবং লাইব্রেরি জেনেসিস আইপিএফএস-এর মাধ্যমে বই সরবরাহ করে, বইয়ের বৃহত্তম মানব গ্রন্থাগারটিকে আরও স্থিতিস্থাপক হতে সক্ষম করে।\nব্রেভ অরিজিন প্রোটোকল এবং আইপিএফএস ব্যবহার করে তার বিকেন্দ্রীভূত পণ্যের দোকান হোস্ট করে এবং ২০২১ সালে তাদের ব্রাউজার আইপিএফএস সমর্থন যোগ করে।\nঅ্যান্ড্রয়েডের জন্য অপেরা ও ব্রেভ আইপিএফএস সহজাতভাবে সমর্থন করে, যা মোবাইল ব্যবহারকারীদের আইপিএফএস নেটওয়ার্কে ডেটা অ্যাক্সেস করতে ipfs:// লিঙ্কগুলি ব্রাউজ করতে দেয়।\nSuperhighway84 হল একটি আইপিএফএস-ভিত্তিক ইউজনেট-এর মত আলোচনার ব্যবস্থা\nফাইলবেস হল একটি ভূ-স্থিতিস্থাপক আইপিএফএস পিনিং পরিষেবা যা প্রতিটি ফাইলকে আইপিএফএস নেটওয়ার্কে পিন করে ৩টি অতিরিক্ত অনুলিপি সহ বিভিন্ন ভৌগোলিক অবস্থানে সংরক্ষিত রাখে।\n\n\n=== সেন্সরশিপ-রোধ ===\nসেপ্টেম্বর-অক্টোবর ২০১৭ এ অনুষ্ঠিত কাতালান স্বাধীনতা গণভোটকে স্পেনের সাংবিধানিক আদালত অবৈধ বলে গণ্য করেছে এবং এই সম্পর্কিত ওয়েবসাইট ব্লক করা হয়েছে। পরবর্তীকালে, কাতালান পাইরেট পার্টি, কাতালোনিয়ার হাইকোর্ট অফ জাস্টিসের অবরোধের আদেশকে এড়ানোর করার জন্য আইপিএফএস-এ ওয়েবসাইটটি আয়না/অনুলিপি করে।\nতুরস্কে উইকিপিডিয়া ব্লকের সময়, আইপিএফএস উইকিপিডিয়ার একটি আয়না তৈরি করতে ব্যবহৃত হয়েছিল, যা নিষেধাজ্ঞা থাকা সত্ত্বেও সংরক্ষণাগারভুক্ত স্ট্যাটিক উইকিপিডিয়া বিষয়বস্তুতে অ্যাক্সেসের অনুমতি দেয়। আয়নাটি এখন ইংরেজি, ইউক্রেনীয়, রুশ, আরবি, এবং চীনা এর মতো আরো ভাষায় প্রসারিত হয়েছে৷ একটি আইপিএফএস গেটওয়েতে এর সিআইডি ব্যবহার করে আয়নার একটি সংগ্রহ দেখা যেতে পারে।\n\n\n=== ম্যালওয়্যার ===\nজুলাই ২০১৮ থেকে ক্লাউডফ্লেয়ারের আইপিএফএস গেটওয়ের মাধ্যমে ফিশিং আক্রমণ বিতরণ করা হয়েছে। ফিশিং স্ক্যামের এইচটিএমএল, আইপিএফএস-এ সংরক্ষণ করা হয় এবং ক্লাউডফ্লেয়ারের গেটওয়ের মাধ্যমে প্রদর্শিত হয়। সংযোগটি একটি ক্লাউডফ্লেয়ার এসএসএল সনদপত্রের মাধ্যমে সুরক্ষিত হিসাবে দেখায়৷\nআইপিস্টর্ম বটনেট, প্রথম জুন ২০১৯ এ সনাক্ত করা হয়, যা আইপিএফএস ব্যবহার করে। এতে এটি আইপিএফএস নেটওয়ার্কে বৈধ তথ্য প্রবাহের মধ্যে তার নির্দেশ-এবং-নিয়ন্ত্রণ লুকিয়ে রাখতে পারে। নিরাপত্তা গবেষকরা পূর্বে আইপিএফএসকে বটনেট নির্দেশ-এবং-নিয়ন্ত্রণ ব্যবস্থা হিসাবে ব্যবহার করার তাত্ত্বিক সম্ভাবনা নিয়ে কাজ করেছিল।\n\n\n== আরও দেখুন ==\nটর\nগ্নুনেট\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nটেমপ্লেট:File systemsটেমপ্লেট:Internet censorship circumvention technologies"}