{"pageid": 110216, "title": "দ্রিতা (ম্যাগাজিন)", "url": "https://bn.wikipedia.org/wiki?curid=110216", "content": "দ্রিতা ম্যাগাজিন (আলবেনীয়: Shoqëria e Artistëve të Rinj Modernë) হচ্ছে অ্যাসোসিয়েশন অফ দ্য ইয়াং মডার্ন আর্টিষ্ট অফ আলবেনিয়া থেকে আলবেনিয়া থেকে প্রকাশিত একটি ম্যাগাজিন। আলবেনীয় দ্রিতা শব্দের অর্থ ‘আলো’। আলবেনীয় ভাষায় প্রকাশিত ম্যাগাজিনগুলোর মধ্যে দ্রিতা সর্বপ্রথম। এই ম্যাগাজিনটি ১২৭ বছর ধরে প্রকাশিত হয়ে আসছে। যদিও মাঝে কয়েকবার এটির প্রকাশনা বন্ধ হয়ে যায়।\n\n\n== ইতিহাস ==\nদ্রিতা আলেবেনীয় ভাষায় প্রকাশিত প্রথম দিকের ম্যাগাজিনগুলোর একটি। ১৮৮৩ সালে প্রথমে এটি ছাপা হয় তুরস্কের ইস্তাম্বুলে (পরবর্তীতে উসমানীয় সাম্রাজ্য)। তুরস্কে অবস্থিত দ্য সেন্ট্রাল কমিটি ফর ডিফেন্ডিং আলবেনিয়ান রাইটস, সোসাইটি ফর দ্য প্রিন্টিং অফ দি আলবেনিয়ান রাইটিংস, এবং তাদের সভাপতি সামি ফ্রাশেরি ছিলেন ম্যাগাজিনটির প্রধান অবদানকারী। যদিও সে সময়ে তাদের পরিচয় গোপন ছিলেন। ম্যাগাজিনটির প্রকাশক ছিলেন পেট্রো পোগা। তৃতীয় সংখ্যার প্রকাশের পর ম্যাগাজিনটি তাদের নাম পরিবর্তন করে রাখে দিতুরিয়া (অর্থ ‘জ্ঞান’)। সেই সাতে ম্যাগাজিনটি স্থানান্তর করে বুখারেস্টে স্থানান্তরিত হয়। এরপর ম্যাগাজিনটি প্যান্ডেলি সোতিরির পরিচালনায় পরিচালিত হতে থাকে।\nএই প্রকাশনাটি তৎকালীন শাসক ও লেখকদের একটি গোষ্ঠীর বিরূদ্ধে ছিলো বলে জানা যায়। পরিচয়ের গোপনীয়তা রক্ষার্থে নাইম ফ্রাশেরি নিজেও তার নাম শুধুমাত্র ডি (D) অক্ষর দ্বারা স্বাক্ষর করতেন। যে কমিটি এই ম্যাগাজিনটির প্রকাশনায় সহায়তা করতো তারা আলবেনিয়ায় বাইবেলের বইগুলো প্রকাশ করতেন। তারা গসপেল অফ ম্যাথিউ ও জেনেসিস-এর মতো বইও প্রকাশনার অনুমতি বের করেন।\nএই ম্যাগাজিনটি শুধুমাত্র আলবেনিয়ার প্রথম গবেষণাধর্মী ম্যাগাজিন ছিলো না। এই ছিলো আলবেনিয়ার আধুনিক লেখনীর একটি নিদর্শন ও অংশ। এই ম্যাগাজিনটি প্রকাশ করা সম্ভব হয়েছিলো কারণ কোতো হোজি, সামি ফ্রাশেরি, পাশকো ভাসা, এবং জানি ভ্রেতো ১৮৭৯ সালে লেখার জন্য আলবেনীয় ভাষার অক্ষরগুলোকে বিভিন্ন ভাগে ভাগ করেছিলেন। এর ওপর ভিত্তি করেই আলেবনীয় ভাষার প্রথম বর্ণমালার বই লেখা সম্ভব হয়েছিলো, বাইবেল প্রকাশ করা গিয়েছিলো, এবং একই সাথে দ্রিতাও প্রকাশিত হয়েছিলো।\nদ্বিতীয় বিশ্বযুদ্ধের সময় প্রকাশনা বন্ধ হয়ে যাবার পর ১৯৪৫ সালে আবার এটির প্রকাশিত হতে থাকে, এবং আলবেনিয়ান লিগ অফ রাইটার্সের এ প্রাতিষ্ঠানিক ম্যাগাজিন হিসেবে নির্বাচিত হয়। কিছু সময়ের জন্য টিওডোর কেকো ম্যাগাজিনটির প্রধান সম্পাদকে দায়িত্ব পালন করেন। তিনি ছিলেন একজন প্রখ্যাত আলবেনীয় লেখক। ২০০৭ সালে অ্যাসোসিয়েশন অফ দ্য ইয়াং মডার্ন আর্টিস্ট অফ আলবেনিয়া ম্যাগাজিনটির দায়িত্ব নেয় এবং তাদের মাধ্যমেই ম্যাগাজিনটি এখনো প্রকাশিত হয়ে আসছে।\n\n\n== তথ্যসূত্র =="}