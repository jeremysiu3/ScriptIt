{"pageid": 1497358, "title": "সুলতান ইব্রাহিম স্টেডিয়াম", "url": "https://bn.wikipedia.org/wiki?curid=1497358", "content": "সুলতান ইব্রাহিম স্টেডিয়াম মালয়েশিয়ার জোহর প্রদেশের ইস্কান্দার পুতেরিতে অবস্থিত ফুটবল স্টেডিয়াম। দেশটির শাসক সুলতান ইব্রাহিম ইবনে আলমারহুম সুলতান ইস্কান্দারের সম্মানে এটির নামকরণ করা হয়েছে।\nমালয়েশিয়া সুপার লিগের দল জোহর দারুল তা'জিম ২০২০ সাল থেকে স্টেডিয়ামটিকে নতুন স্বাগতিক মাঠ হিসেবে ব্যবহার করছে। এর আগে জোহর দারুল তা'জিম ও পূর্ববর্তী সকল জোহর ফুটবল দল ১৯৬৪ সাল থেকে লারকিন স্টেডিয়ামকে স্বাগতিক ভেন্যু হিসেবে ব্যবহার করেছে। এটির নির্মাণ খরচ প্রায় ২০০  মিলিয়ন মালয়েশীয় রিংগিট। ২০২০ সালে ফেব্রুয়ারিতে খুলে দেওয়া স্টেডিয়ামটির দর্শক ধারণক্ষমতা ৪০,০০০।\n\n\n== নকশা ==\nকলা-পাতা আকৃতি থেকে অনুপ্রাণিত হয়ে, জোহরের ইস্কান্দার পুতেরিতে একটি অনুষ্ঠানে টুঙ্কু ইসমাইল ইদ্রিস স্টেডিয়ামের ধারণা এবং স্থাপত্য নকশা উন্মোচন করেন। স্টেডিয়ামটি ১৪০,০০০ বর্গ মিটার বিস্তৃত এবং মোট নির্মিত এলাকা ৭০,০০০ বর্গ মিটার এবং এতে ৪০,০০০ জন দর্শক ধরতে পারে। রাতের আলোকসজ্জার জন্য স্টেডিয়ামের বাইরে লাল, নীল এবং সাদা এলইডি ( জোহর প্রদেশের পতাকার রং) লাগানো হয়েছে।\nগুয়াংডং কনস্ট্রাকশন ইঞ্জিনিয়ারিং গ্রুপ কোম্পানি লিমিটেডের সহযোগী প্রতিষ্ঠান গুয়াংডং প্রাদেশিক একাডেমি অফ বিল্ডিং রিসার্চ গ্রুপ দ্বারা স্টেডিয়ামের নকশার জন্য একটি অবিচ্ছেদ্য বায়ু সুড়ঙ্গ পরীক্ষা করা হয়েছিল।\n\n\n== নির্মাণ ==\nজোহরের সুলতান তথা মালয়শিয়ার রাখা নির্মাণের জন্য প্রয়োজনীয় তহবিল মঞ্জুর করেছিলেন, নতুন স্টেডিয়াম নির্মাণব্যয় ছিল আনুমানিক ২০০ মিলিয়ন মালয়েশীয় রিংগিট। স্টেডিয়াম নির্মাণের জন্য কান্ট্রি গার্ডেন প্যাসিফিকভিউ এসডিএন বিএইচডি নির্বাচন করা হয়।\n২০১৭ সালের জানুয়ারিতে দারুল তাজিম ক্লাব ঘোষণা করেছিল নির্মাণ বেশ কয়েক মাস বিলম্বিত হয়েছে, স্টেডিয়ামের অবস্থান এবং প্রযুক্তিগত ও নকশার পরিবর্তনের ক্ষেত্রে টুঙ্কু ইসমাইল সামঞ্জস্য করার পর ২০১৭ সালের জুলাই থেকে ২০১৮ সালের শেষ দিকে নির্মাণ সম্পন্নের আশা করা হয়েছিল। ২০২০ সালের ফেব্রুয়ারিতে ব্যবহারের জন্য উন্মোচন করা হয়।\n\n\n== তথ্যসূত্র =="}