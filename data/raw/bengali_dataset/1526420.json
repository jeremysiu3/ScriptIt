{"pageid": 1526420, "title": "কাট্টলী সমুদ্র সৈকত", "url": "https://bn.wikipedia.org/wiki?curid=1526420", "content": "কাট্টলী সমুদ্র সৈকত বাংলাদেশের চট্টগ্রাম শহরে অবস্থিত একটি স্বল্প পরিচিত কিন্তু অত্যন্ত মনোরম সমুদ্র সৈকত। এটি চট্টগ্রাম শহর থেকে প্রায় ৮ কিলোমিটার দূরে পাহাড়তলী থানার জহুর আহমেদ চৌধুরী স্টেডিয়ামের পাশে অবস্থিত। স্থানীয়ভাবে এটিকে জেলেপাড়া সমুদ্র সৈকত বা জাইল্লাপাড়া নামেও ডাকা হয়। সৈকতটি তার শান্ত পরিবেশ, ম্যানগ্রোভ বন এবং জেলেদের জীবনধারার জন্য জনপ্রিয়।\n\n\n== বর্ণনা ==\n\nকাট্টলী সমুদ্র সৈকত একটি তুলনামূলক নিরিবিলি সৈকত যেখানে সমুদ্রের বিশালতা, সবুজ প্রকৃতি, এবং জেলেদের জীবনযাত্রা একসঙ্গে মিশে আছে। অন্যান্য সমুদ্র সৈকতের তুলনায় এটি কম বাণিজ্যিকায়িত, ফলে প্রকৃতির নৈসর্গিক সৌন্দর্য এখানে বেশি অনুভূত হয়। সৈকতের পাশেই রয়েছে কিছু মাছ বাজার (যেমন মাছপট্টি, ইলিশঘাট, রাণীঘাট মাছবাজার), যেখানে প্রতিদিন জেলেরা মাছ বিক্রি করে। বর্ষাকালে সৈকতের দৃশ্য আরও মনোমুগ্ধকর হয়ে ওঠে।\n\n\n== আকর্ষণ ==\n\nকাট্টলী সৈকতের প্রধান আকর্ষণসমূহ:\n\nসৈকতের উড়ি ঘাস, ম্যানগ্রোভ বন, আঁকাবাঁকা খাল এবং বিচিত্র পাখির ঝাঁক।\nজাল বোনা, নৌকা মেরামত, মাছ ধরা এবং বিক্রির দৃশ্য।\nসমুদ্রের বুকে ভাসমান জাহাজ, সন্ধ্যায় জাহাজের আলোর ঝলকানি।\nগাড়ি চালানো, ঘোড়ায় চড়া, স্পিডবোটে ঘোরা এবং বনভোজনের সুযোগ।\nহিন্দু সম্প্রদায়ের বারুণী স্নানের জন্য প্রতি বছর এখানে তীর্থযাত্রীরা আসেন।\n\n\n== পর্যটন ==\nকাট্টলী সৈকত বর্তমানে সরকারের সংরক্ষিত এলাকা ভুক্ত নয়। অন্যদিকে সন্ধ্যার পর এখানে পর্যাপ্ত নিরাপত্তা না থাকায় ছিনতাই ও চুরি-ছিনতাইয়ের ঘটনা ঘটে। পুলিশের স্থায়ী ক্যাম্প স্থাপনের দাবি উঠেছে।\n\n\n== পার্ক ও অবকাঠামো ==\nসৈকতের আশপাশে কয়েকটি পার্ক গড়ে উঠেছে:\n\nনিঝুম পার্ক\nনিরিবিলি নিরুপমা পার্ক\nশুকতারা পার্ক\n\n\n== তথ্যসূত্র =="}