{"pageid": 1049590, "title": "জল্লট্যমপেট", "url": "https://bn.wikipedia.org/wiki?curid=1049590", "content": "জল্লট্যমপেট দক্ষিণ ভারতের তামিলনাড়ু রাজ্যের চেন্নাই জেলার দক্ষিণ দিকে অবস্থিত একটি আবাসিক অঞ্চল। ২০১১ খ্রিস্টাব্দে অক্টোবর মাসের পূর্বে এটি কাঞ্চীপুরম জেলার শোলিঙ্গনলুর তালুকের একটি জনগণনা নগরী ছিল, পরবর্তীকালে চেন্নাই জেলার আয়তন বৃদ্ধি করা হলে এই অঞ্চল ওই জেলার অন্তর্ভুক্ত হয়। ২০১৮ খ্রিস্টাব্দে এটি চেন্নাই নগর নিগমের অন্তর্ভুক্ত হয়।\n\n\n== অবস্থান ==\nজল্লট্যমপেট লোকালয়ের উত্তরে বরদরাজপুরম ও পল্লীকরনাই, পশ্চিমে মেটবক্কম, দক্ষিণে পেরুম্বক্কম এবং পূর্ব দিকে কেলমবক্কম ও শোলিঙ্গনলুর রয়েছে৷\n\n\n== জনতত্ত্ব ==\n২০০১ খ্রিস্টাব্দের জনগণনা অনুসারে জল্লট্যমপেটের জনসংখ্যা ছিল ৭,৫৭৬ জন। কিন্তু তৎপরবর্তী দশ বছরে জনসংখ্যা প্রায় দ্বিগুণেরও অধিক হয়।\n\n২০১১ খ্রিস্টাব্দে ভারতের জনগণনা অনুসারে এই শহরের জনসংখ্যা হয় ১৯,১০০ জন, যেখানে পুরুষ ৯,৬০৯ জন ও নারী ৯,৪৯১ জন অর্থাৎ প্রতি হাজার পুরুষে ৯৮৮ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ২,২৮১ জন যেখানে শিশুপুত্র সংখ্যা ১,১৭৫ জন এবং শিশুকন্যা সংখ্যা ১,১০৬ জন। জনসংখ্যা অনুপাতে শিশু ১১.৯৪ শতাংশ। শহরটির সাক্ষরতার হার ছিল ৮৬.৯০ শতাংশ যেখানে পুরুষ সাক্ষরতার হার ৯২.০৩ শতাংশ ও নারী সাক্ষরতার হার ৮১.৭৪ শতাংশ। শহরে মোট পরিবার সংখ্যা ৪,৮০১ টি।\n\n\n== তথ্যসূত্র =="}