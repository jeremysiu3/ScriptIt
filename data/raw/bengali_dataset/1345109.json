{"pageid": 1345109, "title": "বুনুয়েলো", "url": "https://bn.wikipedia.org/wiki?curid=1345109", "content": "বুনুয়েলো  হল একটি ভাজা ময়দার রান্না যা স্পেন, ল্যাটিন আমেরিকা এবং দক্ষিণ-পশ্চিম ইউরোপ, বলকান, আনাতোলিয়া এবং এশিয়া এবং উত্তর আফ্রিকার ইত্যাদি দেশের পাওয়া যায় । বুনুয়েলো ঐতিহ্যগতভাবে ক্রিসমাসে প্রস্তুত করা হয়।  এটির সাধারণত একটি ফিলিং বা একটি টপিং থাকবে। মেক্সিকান রন্ধনপ্রণালীতে, এটি প্রায়শই পিলনসিলো দিয়ে তৈরি হয় ও সিরাপ দিয়ে পরিবেশন করা হয়। \nস্পেনের মরিস্কো জনসংখ্যার মধ্যে বুনুয়েলস প্রথম খাওয়া হত বলে জানা যায়। এগুলিতে সাধারণত গম-ভিত্তিক খামিরের ময়দা থাকে। একে প্রায়শই মৌরি দিয়ে স্বাদযুক্ত করা হয়। একে পৃথক পৃথক টুকরো টুকরো করে ভাজা হয় এবং মিষ্টি টপিং দিয়ে শেষ করা হয়। বুনুয়েলস বিভিন্ন  মিষ্টি বা সুস্বাদু জিনিসে ভরা হয়। এগুলি বল আকারে গোলাকার বা চ্যপ্টা আকৃতির হতে পারে। লাতিন আমেরিকায়, বুনুয়েলসকে সৌভাগ্যের প্রতীক হিসেবে দেখা হয়। \nবুনুয়েলো পুরানো স্প্যানিশ শব্দ বোনো থেকে এসেছে যা জার্মানিক গথিক ভাষা থেকে উদ্ভূত।এটি প্রোটো-ইন্দো-ইউরোপীয় ভাষার সাথে সম্পর্কযুক্ত। \nবেইগনেট হল বুনুয়েলোর মতো একটি ফরাসি রন্ধনপ্রণালীর ময়দার ভাজা রান্না। ব্যুৎপত্তিগতভাবে  জার্মানিক ফ্রাঙ্কিশ ভাষার থেকে এর নামটি এসেছে। বেইগনেট শব্দটি ফরাসি থেকে ইংরেজিতে ধার করা হয়েছে।\nঅন্যান্য পরিচিত শব্দগুলির মধ্যে রয়েছে ওল্ড হাই জার্মান -এর বুঙ্গো(\"ফোলা, কন্দ\"), জার্মান বুংগে, ডাচ বংক (“গলদা, গুটি”), গৌলিশ বুনিয়া , স্কটিশ গ্যালিক বোনাচ (\"কেক, বিস্কুট\") ইত্যাদি।\nকাটো দ্য এল্ডারের তার বই ডি এগ্রি কালচারায় \"বেলুন\" নামের একটি রেসিপি অন্তর্ভুক্ত করেছিলেন, যা খ্রিস্টপূর্ব দ্বিতীয় শতাব্দীতে লেখা হয়েছিল। সেই রেসিপিতে, ময়দা এবং পনিরের বলগুলিকে ভাজা এবং মধু এবং পোস্ত বীজের তৈরি মাখা দিয়ে পরিবেশন করা হয়েছিল। \n\n\n== তথ্যসূত্র =="}