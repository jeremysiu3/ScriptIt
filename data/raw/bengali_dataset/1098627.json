{"pageid": 1098627, "title": "এপসাইলন নর্মি", "url": "https://bn.wikipedia.org/wiki?curid=1098627", "content": "এপসাইলন নর্মি (ইংরেজি: Epsilon Normae; ε Normae থেকে লাতিনকৃত) হল দক্ষিণ আকাশের নর্মা তারামণ্ডলের অন্তর্গত একটি নীল-সাদা বর্ণযুক্ত ত্রি-নক্ষত্র জগৎ। এটির আপাত মান ৪.৪৭ হওয়ায় এটিকে খালি চোখে দেখতে পাওয়া সম্ভব। পৃথিবী থেকে দৃষ্ট ৬.১৫ মিলিআর্কসেকেন্ড বার্ষিক লম্বন দৃষ্টিভ্রম-জনিত স্থানান্তরণের ভিত্তিতে সূর্য থেকে এই নক্ষত্র জগৎটির দূরত্ব নির্ধারিত হয়েছে ৫৩০ আলোকবর্ষ। এই দূরত্বে আন্তঃনাক্ষত্রিক ধূলিকণার কারণে দৃশ্যগত আপাত মান ০.২১ নির্বাপণ ফ্যাক্টরে কমে যায়।\nঅভ্যন্তরীণ নক্ষত্র-জোড়টি গঠিত হয়েছে একটি দ্বি-রেখাযুক্ত বর্ণালিগত যুগ্ম নক্ষত্র জগৎ নিয়ে। এই জোড়টির কাক্ষিক পর্যায় ৩.২৬ দিনের এবং উৎকেন্দ্রতা ০.১৩। জোড়ের দু’টি তারাকেই আপাত দৃষ্টিতে বি৪ পাঁচ নাক্ষত্রিক শ্রেণির অন্তর্গত একই রকমের বি-শ্রেণির প্রধান-পর্যায়ভুক্ত তারা মনে করা হয়। তৃতীয় উপাদানটি অভ্যন্তরীণ জোড়ের থেকে ২২.৮ আর্ক সেকেন্ড কৌণিক পার্থক্যে দৃষ্টি হয়। এটি সম্ভবত বি৯ পাঁচ বর্ণালিগত শ্রেণির অন্তর্গত একটি ক্ষুদ্রতর বি-শ্রেণির প্রধান-পর্যায়ভুক্ত তারা। এই নক্ষত্র জগৎটি বয়সে অপেক্ষাকৃত নবীন। এটির বয়স অনুমান করা হয় প্রায় ৫০ মিলিয়ন বছর।\n\n\n== তথ্যসূত্র =="}