{"pageid": 1380601, "title": "চন্দ্র অবতরণ যান", "url": "https://bn.wikipedia.org/wiki?curid=1380601", "content": "চন্দ্র অবতরণ যান বলতে চাঁদের পৃষ্ঠে অবতরণের জন্য নকশাকৃত ও প্রেরিত মহাকাশযানকে বোঝায়। একে ইংরেজিতে \"লুনার ল্যান্ডার\" বা \"মুন ল্যান্ডার\" বলা হয়। ২০২১ সাল পর্যন্ত মার্কিন যুক্তরাষ্ট্রের মহাকাশ সংস্থা নাসার নির্মিত অ্যাপোলো লুনার মডিউলটি হল একমাত্র চন্দ্র অবতরণ যান যা মনুষ্যবাহী মহাকাশ যাত্রায় ব্যবহৃত হয়েছে। মার্কিন যুক্তরাষ্ট্রের অ্যাপোলো কর্মসূচি চলাকালীন ১৯৬৯ খ্রিস্টাব্দ থেকে ১৯৭২ খ্রিস্টাব্দ পর্যন্ত এটি চাঁদের বুকে ছয়বার অবতরণ সম্পন্ন করেছিল। \nএছাড়া বেশ কিছু স্বয়ংক্রিয় বা রোবোটিক চন্দ্র অবতরণ যান চাঁদের পৃষ্ঠে পৌঁছেছে এবং কিছু নমুনা পৃথিবীতে ফিরিয়ে নিয়ে এসেছে।\nএই চন্দ্র অবতরণ যানের নকশার শর্তগুলি কী মূল্যবান বোঝা বহন করা হবে, কী হারে উড্ডয়ন করা হবে, প্রবর্তক প্রয়োজনীয়তা ও কনফিগারেশন সীমাবদ্ধতার উপর নির্ভর করে। নকশার অন্যান্য গুরুত্বপূর্ণ কারণগুলির মধ্যে সামগ্রিক শক্তির প্রয়োজনীয়তা, অভিযানের সময়কাল, চন্দ্র পৃষ্ঠে অভিযান পরিচালনার ধরন এবং যদি যানচালক কর্মীদল থাকে তবে জীবনধারণ ব্যবস্থা অন্তর্ভুক্ত থাকে। চাঁদের মাধ্যাকর্ষণ বল তুলনামূলকভাবে উচ্চ বলে (সমস্ত পরিচিত গ্রহাণুর চেয়ে বেশি, কিন্তু সৌরজগতের সব গ্রহের চেয়ে কম) ও সেটিতে বায়ুমণ্ডলের অভাবের কারণে মহাকাশযানের উপরে বায়ুজনিত বাধা (অ্যারোব্রেকিংয়ের) অনুপস্থিত থাকে, তাই একটি অবতরণ যানের গতি কমাতে ও একটি সুরক্ষিত অবতরণ অর্জন করতে সম্মুখ-পশ্চাৎ প্রচালন (প্রোপালশন) ব্যবহার করতে হয়।\n\n\n== তথ্যসূত্র =="}