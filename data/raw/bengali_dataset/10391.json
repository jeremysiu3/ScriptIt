{"pageid": 10391, "title": "এ. আর. রহমান", "url": "https://bn.wikipedia.org/wiki?curid=10391", "content": "আল্লাহ রাখা রহমান (তামিল: ஏ. ஆர். ரகுமான்; ; জন্ম এ. এস. দিলীপ কুমার; ৬ জানুয়ারি, ১৯৬৭), পেশাদারভাবে এ. আর. রহমান হিসাবে পরিচিত, তিনি একজন ভারতীয় সঙ্গীত পরিচালক, গায়ক ও সঙ্গীত প্রযোজক। তিনি প্রচুর হিন্দি এবং দক্ষিণ ভারতীয় চলচ্চিত্রে সঙ্গীত পরিচালনা করেছেন। তার জন্মস্থান ভারতের মাদ্রাজ। তার পিতার নাম আর কে শেখর। মুসলমান হিসেবে ধর্মান্তরিত হবার আগে এ আর রহমানের নাম ছিল এ এস দিলীপ কুমার। তার পুরস্কার গুলির মধ্যে রয়েছে দুটি অস্কার, একটি বাফটা পুরস্কার, একটি গোল্ডেন গ্লোব, চারটি ন্যাশনাল ফিল্ম এওয়ার্ড এবং ১৩ টি ফিল্মফেয়ার এওয়ার্ড। তার কাজের জন্যে তাকে “মাদ্রাজের মোজার্ট” বলা হয়, এবং তার তামিল ভক্তরা তাকে “মিউজিকের ঝড়” উপাধিতে ভূষিত করেছেন।\n২০০৪ সালে “টাইম ম্যাগাজিন” তাকে বিশ্বের সবচেয়ে প্রভাবশালী ব্যক্তিদের তালিকায় অন্তর্ভুক্ত করে। ২০০৯ সালে লন্ডনের ওয়ার্ল্ড মিউজিক ম্যাগাজিন তাকে “ভবিষ্যৎ পৃথিবীর মিউজিক আইকন” দের মধ্যে একজন বলে অভিহিত করে।\nবাড়ির ভেতরের একটি স্টুডিও (চেন্নাইয়ের 'পঞ্চতন রেকর্ড ইন) তে তিনি একটি তামিল ছবি “রোজা” র মধ্য দিয়ে তার সিনেমা মিউজিক ক্যারিয়ার শুরু করেন ১৯৯২ সালের দিকে।  ভারতের ফিল্ম ইন্ডাস্ট্রি এবং ইন্টারন্যাশনাল সিনেমায় কাজ করার মাধ্যমে তিনি বিশ্বের সর্বকালের সবচেয়ে বেশি বিক্রিত হওয়া রেকর্ডিং আর্টিস্টদের মধ্যে একজন। প্রায় দু দশকেরও বেশি সময়ের মিউজিক ক্যারিয়ার এ তিনি ভারতীয় সঙ্গীতে নতুনত্ব দেয়ার, এবং বহু ছবির সাফল্যের পেছনে অবদান রাখার জন্যে প্রশংসিত। তিনি একজন মানবতাবাদী এবং দাতা হিসেবে আবির্ভূত হয়েছেন পাশাপাশি অনেক চ্যারিটির জন্যেও অর্থ সংগ্রহ করে প্রশংসিত হয়েছেন।\n\n\n== পারিবারিক জীবন ==\nরহমান অভিনেতা রাশিন রহমানের শ্যালিকা সায়রা বানুর সাথে বিয়ে করেছেন;  তাদের তিনটি সন্তান রয়েছে: খাতিজা, রাহিমা এবং আমীন।\nহিন্দু পরিবারে জন্মগ্রহণকারী, রহমান ২০ বছর বয়সে ইসলাম ধর্ম গ্রহণ করেন। তার পূর্ব নাম ছিল এ এস দিলীপ কুমার। নয় বছর বয়সে পিতার মৃত্যুর পর, তার পরিবার কঠিন সময় অতিবাহিত করছিল। পুরো পরিবারের দায়িত্ব তার কাধে এসে পরেছিল। ১৯৮৮ সালে তিনি ও তার পুরো পরিবার ইসলাম ধর্ম গ্রহণ করে।\n২০১৭ সালে দ্য টাইমস অব ইন্ডিয়া কে দেওয়া এক সাক্ষাৎকারে রহমান বলেন, \"আমি কখনই জানতাম না যে আমি সঙ্গীতের জন্য জন্মগ্রহণ করেছি৷ আমার মা পছন্দ করেছিলেন এবং তিনি বলেছিলেন যে আমি একজন সংগীত সুরকার হব৷\"\n২০২০ সালে, বাংলাদেশি লেখিকা তাসলিমা নাসরিন এ. আর. রহমানের মেয়ের বোরকা পরা নিয়ে সমালোচনা করে বলেন, \"যখনই আমি তার কন্যাকে দেখি, আমার দমবন্ধ হয়ে আসে। একটি সংস্কৃতিবান পরিবারের শিক্ষিত নারীও যে এরকম মগজ ধোলাইর শিকার হতে পারে, সেটি খুবই পীড়াদায়ক।\"\n২০২৪ সালের নভেম্বরে, এ. আর. রহমান ও সায়রা বানু বিচ্ছেদের ঘোষণা দেন।\n\n\n== সংগীত শিক্ষা ==\nরহমানের বাবা রাজগোপালা কুলাসেখরণ ছিলেন তামিল সংগীত সুরকার। মূলত পশ্চিমি সংগীতে তিনি শিক্ষা লাভ করেন। পরবর্তীতে মাস্টার ধনরাজ ও মনয়ঙ্গত সুব্রমণিয়ন বিশ্বনাথন এর কাছে বিভিন্ন বাদ্যযন্ত্রের তালিম নেন।\n\n\n== পেশাজীবন ==\nতার কাজগুলো ভারতীয় সঙ্গীতের সাথে ইলেক্ট্রনিক মিউজিক এবং ওয়ার্ল্ড মিউজিক এবং পশ্চিমা অর্কেস্ট্রাল মিউজিকের সম্মিলনের জন্যে বিখ্যাত। প্লে ব্যাক বা চলচ্চিত্রে গান গেয়ে এ আর রহমান এর আত্মপ্রকাশ বম্বে (তামিল, ১৯৯৫) ছবিতে। এর আগে তিনি অনেক গানে কোরাস এ কণ্ঠ দিয়েছিলেন। কিন্তু প্রথম কোন গানে পূর্নাঙ্গ ভূমিকা পালন করেন বম্বে সিনেমার হাম্মা হাম্মা গান টি তে। তার কণ্ঠে প্রথম অ্যালবাম বের হয় বন্দে মাতরম শিরোনামে সনি মিউজিক কোম্পানির পক্ষ থেকে। অ্যালবামটি ২৮ টি দেশে একযোগে প্রকাশ করা হয় ১৫ই আগস্ট, ১৯৯৭।\n\n\n== সঙ্গীত পরিচালনা ==\n\n\n=== চলচ্চিত্র ===\n\n\n== পুরস্কার ==\nস্লামডগ মিলিয়নিয়ার ছবির সঙ্গীত পরিচালনার জন্য ৮১তম অস্কার প্রতিযোগীতায় শ্রেষ্ঠ সঙ্গীত পরিচালনা এবং সর্বোচ্চ স্কোরের জন্য এ আর রহমান দুটি পুরস্কার লাভ করেন। তিনি ১০ বার ফিল্মফেয়ার পুরস্কার বিজয়ী। যা ভারতীয় সঙ্গীত ইতিহাসে সর্বোচ্চসংখ্যক।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nঅলমিউজিকে এ. আর. রহমান  \nডিস্কওগ্‌সে এ. আর. রহমান ডিস্কতালিকা  \nইন্টারনেট মুভি ডেটাবেজে এ. আর. রহমান  (ইংরেজি)\nA. R. Rahman at Billboard.com\nটুইটারে এ. আর. রহমান \nফেসবুকে এ. আর. রহমান \nইন্সটাগ্রামে এ. আর. রহমান"}