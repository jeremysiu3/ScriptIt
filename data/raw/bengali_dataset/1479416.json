{"pageid": 1479416, "title": "মুহাম্মদ আমান", "url": "https://bn.wikipedia.org/wiki?curid=1479416", "content": "মুহাম্মদ আমান ( উর্দু: محمد آمان; জন্ম: ১৫ আগস্ট, ২০০৬) হল একজন ভারতীয় ক্রিকেটার, যিনি ভারত জাতীয় অনূর্ধ্ব-১৯ ক্রিকেট দলের হয়ে খেলেন।  ২০২৩ সালে বিনু মানকড় ট্রফিতে উত্তরপ্রদেশের হয়ে আমান ৩৬৩ রান করেন।  এছাড়া তিনি অনূর্ধ্ব-১৯ চ্যালেঞ্জার সিরিজ়েও ২৯৪ রান করেন। ২০২৪ সালে অস্ট্রেলিয়া জাতীয় অনূর্ধ্ব- ১৯ ক্রিকেট দলের বিরুদ্ধে ভারতীয় স্কোয়াডে তার নামভুক্ত করা হয় এবং তাঁকে যুব ওডিআই সিরিজের অধিনায়ক ঘোষণা করা হয়। তিনি ম্যাচের উক্ত সিরিজে আমান ২ ইনিংসে ১২৯.০ গড়ে ১২৯ রান করে তৃতীয় সর্বোচ্চ রান সংগ্রাহক হন এবং ভারত অনুর্ধ্ব-১৯ ৩–০ ব্যবধানে সিরিজ জিতে নেয়। \n\n\n== প্রাথমিক জীবন ==\nআমান উত্তরপ্রদেশের সাহারানপুরে জন্মগ্রহণ করেন। তার পিতা মেহতাব একজন ট্রাকচালক ছিলেন এবং মাতা একজন গৃহিণী। ২০২০ সালে মহামারি কোভিডে তার মাতা সায়েবা মারা যান। তারপর তার পিতা বেশ কিছু দিন অসুস্থ থেকে ২০২২ সালে মারা যান। তখন তার বয়স মাত্র ১৬ বছর ছিল। পিতা মাতা মারা যাবার পর তিন ভাইবোনসহ গোটা পরিবারের ভার তাঁর ওপর এসে পড়ে। \nতখন তিনি সাহারানপুরের তার ক্রিকেট কোচ রাজীব গয়ালের কাছে গিয়ে কাজের আবদার করেন। কিন্তু কোচ তার মাঝে প্রতিভা দেখার ফলে তাকে ক্রিকেট চালিয়ে যাওয়ার পরামর্শ দেন। রাজীবের কোচিংয়েই তখন থেকে আমন খেলতে থাকেন। উপার্জনের মাধ্যম হিসেবে কোচ তাকে অ্যাকাডেমির ছোটদের শেখানোর কাজ দেন এবং এর বিনিময়ে তাকে মাসে মাসে বেতন দিতেন, যা দিয়ে তার সংসারও চলত। \n\n\n== অনুর্ধ্ব- ১৯ ক্রিকেট ক্যারিয়ার ==\nক্লাব এবং স্থানীয় ক্রিকেট খেলায় অংশ নেওয়ার পাশা পাশি আমান বিভিন্ন ট্রফিতে ট্রায়ালেও অংশ নিতেন। ২০২৩ বিনু মানকড় ট্রফিতে উত্তর প্রদেশের অনূর্ধ্ব-১৯ দলের হয়ে আট ইনিংসে চারটি হাফ সেঞ্চুরিসহ তিনি ৩৬৩ রান করেন এবং ২০২৩ অনূর্ধ্ব-১৯ চ্যালেঞ্জার সিরিজে তিনি ৯৮ গড়ে ২৯৪ রান করে দ্বিতীয় সর্বোচ্চ রান সংগ্রাহক ছিলেন।  দক্ষিণ আফ্রিকায় অনুষ্ঠিত ২০২৪ অনুর্ধ্ব-১৯ বিশ্বকাপেও তিনি ভারতীয় রিজার্ভ স্কোয়াডের অন্তর্ভুক্ত ছিলেন। \n২০২৪ সালে অস্ট্রেলিয়া জাতীয় অনূর্ধ্ব- ১৯ ক্রিকেট দলের ভারত সফরকালে আমান ভারতীয় স্কোয়াডের অন্তর্ভুক্ত ছিলেন এবং তাঁকে যুব ওডিআই সিরিজের অধিনায়ক ঘোষণা করা হয়। সিরিজের প্রথম ম্যাচে তিনি কেপি কার্থিকিয়ার সাথে ১৫৩ রানের এক বিরাট অংশীদারিত্ব কায়েম করেন এবং নিজে ৫৮ (৮৯) রান করেন, যার ফলে ভারত ৭ উইকেটে জয়লাভ করে। দ্বিতীয় ম্যাচে ব্যাট করার সুযোগ না হলেও ৩য় ম্যাচে ৭১ (৭২) রান করেন। তার নেতৃত্বে ভারত উক্ত সিরিজ ৩–০ ব্যবধানে জেতে।  \n\n\n== তথ্যসূত্র =="}