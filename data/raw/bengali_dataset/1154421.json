{"pageid": 1154421, "title": "আমি মারের সাগর পাড়ি দেব", "url": "https://bn.wikipedia.org/wiki?curid=1154421", "content": "আমি মারের সাগর পাড়ি দেব হল বিশ্বকবি রবীন্দ্রনাথ ঠাকুর কর্তৃক বাংলা ভাষায় রচিত ও সুরারোপিত একটি কালজয়ী গান (রবীন্দ্রসঙ্গীত)। এটি একটি পূূজা পর্যায়ের গান হলেও, দেশাত্মবোধক গান হিসেবেও খ্যাত। এটি রচিত হয়েছিল ৩০ পৌষ, ১৩২৮ বঙ্গাব্দে (১৪ জানুয়ারি, ১৯২২ খৃষ্টাব্দ)। এর স্বরলিপিকার হলেন অনাদিকুমার দস্তিদার।\n\n\n== গানের কথা ==\nআমি    মারের সাগর পাড়ি দেব বিষম ঝড়ের বায়ে\nআমার  ভয়ভাঙা এই নায়ে॥\n         মাভৈঃ বাণীর ভরসা নিয়ে   ছেঁড়া পালে বুক ফুলিয়ে\nতোমার ওই পারেতেই যাবে তরী ছায়াবটের ছায়ে॥\n         পথ আমারে সেই দেখাবে যে  আমারে চায়—আমি    অভয় মনে ছাড়ব তরী, এই শুধু মোর দায়।\n         দিন ফুরালে, জানি জানি,   পৌঁছে ঘাটে দেব আনি\nআমার  দুঃখদিনের রক্তকমল তোমার করুণ পায়ে॥\n\n\n== তথ্যসূত্র =="}