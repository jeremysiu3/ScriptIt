{"pageid": 1049022, "title": "বাংলাদেশ মেরিন একাডেমি, সিলেট", "url": "https://bn.wikipedia.org/wiki?curid=1049022", "content": "বাংলাদেশ মেরিন একাডেমী, সিলেট বাংলাদেশের সিলেট অবস্থিত একটি সরকারি শিক্ষাপ্রতিষ্ঠান, যেখানে বাণিজ্যিক জাহাজের ক্যাডেট, ডেক অফিসার এবং মেরিন ইঞ্জিনিয়ারদের প্রশিক্ষণ প্রদান করা হয়। সিলেট সদর উপজেলার হাটখলা ইউনিয়নের বাদাঘাট এলাকার চেঙ্গেরখাল নদীর তীরবর্তী এলাকায় এই মেরিন একাডেমিটির অবস্থান।\nবর্তমানে বাংলাদেশ মেরিন একাডেমি, সিলেট বঙ্গবন্ধু শেখ মুজিবুর রহমান মেরিটাইম ইউনিভার্সিটির অধিভুক্ত হয়ে শিক্ষা কার্যক্রম পরিচালনা করছে। ২০১২ সালে প্রকল্পের কাজ শুরু হয়ে ২০২১ সালের ৬ মে এর উদ্বোধন করা হয়।\n\n\n== বিবরণ ==\n১০ একর জমির ওপর একাডেমিক ভবন, প্রশাসনিক ভবন, প্যারেড গ্রাউন্ড, ডরমেটরি ভবন, সাতটি আবাসিক ভবন, মসজিদ, অত্যাধুনিক জিমনেশিয়াম, সুইমিং পুল, পুকুরসহ  ৩৫টি অবকাঠামোতে অত্যাধুনিক প্রশিক্ষণের ব্যবস্থা রয়েছে।\n\n\n== শিক্ষা কার্যক্রম ==\n২০২০ সালের জানুয়ারি মাসে ৫০ জন ক্যাডেট ভর্তির মাধ্যমে শিক্ষা কার্যক্রম শুরু হয়। তারা প্রাথমিকভাবে বাংলাদেশ মেরিন একাডেমি, চট্টগ্রাম এ সাময়িকভাবে সংযুক্ত আছেন। মেরিন ইঞ্জিনিয়ারিং ও নটিক্যাল শাখায় ২৫ জন করে শিক্ষার্থী আছেন।\n\n\n== তথ্যসূত্র =="}