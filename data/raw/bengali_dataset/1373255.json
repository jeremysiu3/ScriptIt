{"pageid": 1373255, "title": "বাস লেন", "url": "https://bn.wikipedia.org/wiki?curid=1373255", "content": "বাস লেন (ইংরেজি: bus lane) বা বাস-অনলি লেন (ইংরেজি: bus-only lane) হলো বাসদের জন্য সীমাবদ্ধ একধরনের সড়ক লেন। অনেকক্ষেত্রে এটি কোনো নির্দিষ্ট দিন বা সময়ের জন্য বাসদের জন্য সীমাবদ্ধ থাকে এবং সাধারণত যানজট এড়িয়ে গণপরিবহনের গতিবৃদ্ধির জন্য এই ব্যবস্থাটি করা হয়। এর সম্পর্কিত শব্দ বাস রাস্তা বা বাসওয়ে (busway) বলতে বাসদের জন্য সম্পূর্ণভাবে নিয়োজিত সড়কপথকে বোঝায়, এবং বাস গেট (bus gate) বলতে গণপরিবহনে শর্টকাট হিসেবে ব্যবহৃত ছোট বাস লেনকে বোঝায়। বাস লেন উচ্চমানের দ্রুতগামী বাস পরিবহন নেটওয়ার্কের এক গুরুত্বপূর্ণ অংশ, যার মাধ্যমে অন্যান্য ট্র্যাফিকের জন্য বিলম্বকে হ্রাস করে বাস যাত্রার গতি ও নির্ভরযোগ্যতা বৃদ্ধি করা হয়।\n\n\n== নকশা ==\n\nবাস লেন কোনো রাস্তার উপর বিভিন্ন অবস্থানে থাকতে পারে, যেমন কার্বের নিকটবর্তী ধারে কিংবা মাঝখানে। বাস লেন কখনো দীর্ঘ নিরবিচ্ছিন্ন নেটওয়ার্ক হতে পারে, আবার কখনো সড়কের বাধা এড়ানো বা বাসপথের জটিলতা কমানোর জন্য রাস্তার ছোট অংশ হতে পারে, যেমন কন্ট্রাফ্লো বাস লেন।\nকোনো বাস লেনকে বিভিন্নভাবে চিহ্নিত করা হয়। বিশেষত বাস লেনের শুরুতে ও শেষে রাস্তার উপর \"BUS LANE\" বা অনুরূপ লেখা থাকতে পারে। স্বতন্ত্র্য বাস লেন বোঝানোর জন্য কিছু শহরে হীরকাকৃতি চিহ্ন ব্যবহার করা হয়। বাস লেনের রং আলাদা হতে পরে, এবং এটি সাধারণত লাল রঙের হয়। এর ফলে বাস লেনে নিষিদ্ধ যানের প্রবেশ কমে যায়। সড়ক নির্দেশিকার মাধ্যমে কখন বাস লেন কার্যকরী হবে তা জানানো যেতে পরে।\nবলার্ড, কার্ব, কিংবা অন্যান্য উত্তোলিত সরঞ্জামের মাধ্যমে বাস লেনকে অন্যান্য ট্র্যাফিক থেকে আলাদা করা যেতে পারে।\n\n\n== তথ্যসূত্র ==\n\n\n== বহিঃসংযোগ ==\n\nTransit lane design guidance from the National Association of City Transportation Officials Transit Street Design Guide."}