{"pageid": 1087346, "title": "উইরাসিংহে সুজান পেরেরা", "url": "https://bn.wikipedia.org/wiki?curid=1087346", "content": "উইরাসিংহে সিন্নাথ থম্মেলাঙ্গে ডন সুজান পেরেরা (ইংরেজি: Weerasinghe Sujan Perera; জন্ম: ১৮ জুলাই ১৯৯২; উইরাসিংহে সুজান পেরেরা নামে সুপরিচিত) হলেন একজন শ্রীলঙ্কান পেশাদার ফুটবল খেলোয়াড়। তিনি বর্তমানে শ্রীলঙ্কান ক্লাব আপ কান্ট্রি লায়ন্স এবং শ্রীলঙ্কা জাতীয় দলের হয়ে গোলরক্ষক হিসেবে খেলেন।\n২০১১–১২ মৌসুমে, শ্রীলঙ্কান ক্লাব কালুতারা পার্কের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কালুতারা পার্কের হয়ে ৪ মৌসুম অতিবাহিত করার পর ২০১৫–১৬ মৌসুমে তিনি ক্লাব ঈগলসে যোগদান করেছেন। ২০২০–২১ মৌসুমে, তিনি ক্লাব ঈগলস হতে আপ কান্ট্রি লায়ন্সে যোগদান করেছেন। ২০১১ সালে, পেরেরা শ্রীলঙ্কার হয়ে আন্তর্জাতিক পর্যায়ে অভিষেক করেছেন; শ্রীলঙ্কার জার্সি গায়ে তিনি এপর্যন্ত ৩৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nউইরাসিংহে সিন্নাথ থম্মেলাঙ্গে ডন সুজান পেরেরা ১৯৯২ সালের ১৮ই জুলাই তারিখে শ্রীলঙ্কার কলম্বোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১১ সালের ৩রা ডিসেম্বর তারিখে, মাত্র ১৯ বছর ৪ মাস ১৭ দিন বয়সে, ডান পায়ে ফুটবল খেলায় পারদর্শী পেরেরা ভুটানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে শ্রীলঙ্কার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি শ্রীলঙ্কা ৩–০ গোলের ব্যবধানে জয়লাভ করেছিল। জাতীয় দলের হয়ে অভিষেকের ১০২ মিনিট পর, শ্রীলঙ্কার জার্সি গায়ে প্রথম গোলটি হজম করেছেন; ৫ই ডিসেম্বর তারিখে, আফগানিস্তানের বিরুদ্ধে ম্যাচের ২২তম মিনিটে সান্দজার আহমাদির গোলটি হজম করার মাধ্যমে তিনি আন্তর্জাতিক ফুটবলে তার প্রথম গোলটি হজম করেছেন। শ্রীলঙ্কার হয়ে অভিষেকের বছরে পেরেরা সর্বমোট ৩ ম্যাচে অংশগ্রহণ করেছেন। ২০১৫ সালের ২৫শে ডিসেম্বর তারিখে, ২০১৫ সাফ চ্যাম্পিয়নশিপে ভারতের বিরুদ্ধে অনুষ্ঠিত ম্যাচে তিনি শ্রীলঙ্কার হয়ে প্রথমবারের মতো অধিনায়কের দায়িত্ব পালন করেছেন, ম্যাচটি ভারত ২–০ গোলের ব্যবধানে জয়লাভ করেছিল, যেখানে তিনি পূর্ণ ৯০ মিনিট খেলেছিলেন।\n\n\n== পরিসংখ্যান ==\n\n\n=== আন্তর্জাতিক ===\n১০ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে উইরাসিংহে সুজান পেরেরা  (ইংরেজি)  \nট্রান্সফারমার্কেটে উইরাসিংহে সুজান পেরেরা (ইংরেজি) \nওয়ার্ল্ডফুটবল.নেটে উইরাসিংহে সুজান পেরেরা (ইংরেজি) \nন্যাশনাল-ফুটবল-টিমস.কমে উইরাসিংহে সুজান পেরেরা (ইংরেজি)"}