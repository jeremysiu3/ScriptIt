{"pageid": 1172829, "title": "আলী মামুদ পূর্ণ গোপীনাথপুর আলিম মাদ্রাসা", "url": "https://bn.wikipedia.org/wiki?curid=1172829", "content": "আলী মামুদ পূর্ণ গোপীনাথপুর আলিম মাদ্রাসা বাংলাদেশের জয়পুরহাট জেলার একটি আলিয়া মাদ্রাসা। এটি জয়পুরহাট জেলার আক্কেলপুর উপজেলাই গোপীনাথপুর ইউনিয়নে পূর্ন গোপীনাথপুর গ্রামে অবস্থিত। মাদ্রাসার দাখিল ও আলিম শ্রেণী বাংলাদেশ মাদ্রাসা শিক্ষাবোর্ডের অধীনে পরিচালিত হয়। মাদ্রাসার বর্তমান অধ্যক্ষের নাম মাওলানা মামুনূর রশিদ।\n\n\n== ইতিহাস ==\n১৯৭০ সালে মাদ্রাসাটি প্রতিষ্ঠিত হয়। রিয়াজ কাজী আলী মামুদ পূর্ণ গোপীনাথপুর আলিম মাদ্রাসা প্রতিষ্ঠা করেন এবং মাদ্রাসার জন্য জমি দান করেন রিয়াজ কাজি ও আনার আলী খলিফা। ২০০২ সালে মাদ্রাসাটি এমপিও ভুক্ত অনুমোদন লাভ করে। আলী মাহমুদপুর গ্রাম ও পূর্নগোপীনাথপুর গ্রামের নাম অনুসারে মাদ্রাসাটির নাম রাখা হয়। মাদ্রাসাটি আক্কেলপুর উপজেলার একটি প্রাচীন মাদ্রাসা । বর্তমান মাদ্রাসাটি মাদ্রাসা শিক্ষাবোর্ডের অধীনে পরিচালিত হয়।\n\n\n== ব্যবস্থাপনা ==\nমাদ্রাসা পরিচালনার জন্য হান্নান খলিফা কে সভাপতি করে ১১ জন বিশিষ্ট পরিচালনা পরিষদ রয়েছে। মাদ্রাসার অধ্যক্ষ মাওলানা মামুনূর রশিদ। মাদ্রাসার মূল ভবনটি একটি দু্ই তালা ভবন। এ প্রতিষ্ঠানে সহ-শিক্ষা ব্যবস্থা রয়েছে। এ মাদ্রাসায় আলিম (উচ্চ মাধ্যমিক) পর্যায় পর্যন্ত শিক্ষালাভের সুযোগ রয়েছে। বর্তমানে ছয় শতাধিক শিক্ষার্থী অধ্যয়নরত আছে। প্রত্যেক বছর এ প্রতিষ্ঠান থেকে আলিম, দাখিল, জেডিসি ও ইবতেদায়ী সমাপনী পরীক্ষায় কৃতিত্বের সাথে শিক্ষার্থীরা ফলাফল করে আসছে।\n\n\n== আরো দেখুন ==\nবাংলাদেশ মাদ্রাসা শিক্ষাবোর্ড\nইসলামী বিশ্ববিদ্যালয়, বাংলাদেশ\nতামিরুল মিল্লাত মাদ্রাসা\nবাংলাদেশের আলিয়া মাদ্রাসার তালিকা\n\n\n== তথ্যসূত্র =="}