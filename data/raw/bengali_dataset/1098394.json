{"pageid": 1098394, "title": "হেলিওফোরাস মুরে", "url": "https://bn.wikipedia.org/wiki?curid=1098394", "content": "আজুর স্যাফায়ার (বৈজ্ঞানিক নাম: Heliophorus moorei (Hewitson)) একটি ছোট প্রজাপতি। এরা ‘লাইসিনিডি’ গোত্রের এবং 'লাইসিনিনি' উপগোত্রের সদস্য। পূর্বে এই প্রজাতিকে গ্রীন স্যাফায়ার এর সিকিম এবং ভুটান এ প্রাপ্ত একটি উপপ্রজাতি বলে বিবেচনা করা হলেও, সম্প্রতিকালে আজুর স্যাফায়ারকে একটি আলাদা প্রজাতি হিসাবে গন্য করা হয়।\n\n\n== আকার ==\nআজুর স্যাফায়ার এর প্রসারিত অবস্থায় ডানার আকার ৩০-৩৫ মিলিমিটার দৈর্ঘের হয়।\n\n\n== উপপ্রজাতি ==\nভারতে প্রাপ্ত আজুর স্যাফায়ার এর উপপ্রজাতি হল-\n\nHeliophorus moorei moorei (Hewitson, 1865) – Bhutan Azure Sapphire\nHeliophorus moorei coruscans (Moore, 1882) – Himachal Azure Sapphire\nHeliophorus moorei tytleri (Riley, 1929) – Naga Azure Sapphire\n\n\n== বিস্তার ==\nএই প্রজাতি উত্তর-পূর্ব ভারত এর অরুণাচল প্রদেশ পর্যন্ত এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\ncoruscans উপপ্রজাতি:\n\n\n=== পুরুষ ===\nডানার উপরিতল উজ্জ্বল রূপালি নীল বর্নের, সেল এর বাইরের দিকে ২মিলিমিটার পর্যন্ত। উভয় ডানার কোস্টাল, এপিকাল এবং টার্মিনাল, সাব-টার্মিনাল এবং পোস্ট-ডিসকাল অংশের কিছুটা কালচে বাদামী বর্ন। পিছনের ডানার ডরসাল অংশও কালচে বাদামী। পিছনের ডানায় টর্নাস থেকে শুরু হয়ে, টার্মেনের এক তৃতীয়াংশ জুড়ে লালচে কমলা অর্ধচন্দ্রাকৃতি টার্মিনাল বন্ধনী বর্তমান। উক্ত বন্ধনী শুষ্ক ঋতুরূপে স্ত্রী-পুরুযষ উভয় প্রকারে অধিকতর চওড়া এবং লম্বা। পিছনের ডানা ছোট লেজযুক্ত। উভয় ডানার সিলিয়া অথবা প্বার্শরোয়া সাদা।\n\n\n=== স্ত্রী ===\nডানার উপরিতল কালচে বাদামী এর সামনের ডানায় মধ্যস্থলে কমলা ডিসকাল পটি বিদ্যমান। পিছনের ডানায় লালচে কমলা অর্ধচন্দ্রাকৃতি টার্মিনাল বন্ধনী টর্নাস থেকে ৬নং শিরা অবধি বিস্তৃত।\ntytleri উপপ্রজাতি:\n\n\n=== পুরুষ ===\nডানার উপরিতল coruscans উপপ্রজাতির পুরুষেরই অনুরূপ তবে ডানার রূপালীনীল অংশ সবেমাত্র সেল কে অতিক্রম করে (barely extending beyond cell)।\n\n\n=== স্ত্রী ===\nডানার উপরিতল coruscans উপপ্রজাতির স্ত্রী প্রকারের অনুরূপ তবে টার্মিনাল বন্ধনী কমলা এবং সমগ্র টার্মেন জুড়ে বিস্তৃত।\nউভয় উপপ্রজাতির স্ত্রী-পুরুষ প্রকার এর ডানার নিম্নতল অনুরূপ এবং উজ্জ্বল হলুদ। উভয় ডানাতে সরু কালচে ডিসকাল রেখা লক্ষ্য করা যায় এবং পিছনের ডানার ডিসকাল রেখা অস্পষ্ট। সামনের ডানার একদম নীচের প্রান্তে বাইরের কিনারাতে সাদা কিনারাযুক্ত, সুস্পষ্ট কালো ছোপ বর্তমান। পিছনের ডানার শীর্ষদেশ থেকে টর্নাস পর্যন্ত বিস্তৃতলালচে-কমলা টার্মিনাল পটি সাদা আঁশে ছাওয়া যা শুষ্ক ঋতুরূপে অধিকতর স্পস্টভাবে প্রিতীয়মান। উক্ত লালচে-কমলা পটি (patch) ভিতরের দিকে কালো রেখায় পরিবেষ্টিত সাদা অর্ধচন্দ্রাকৃতি ছোপদ্বারা সীমায়ীত প্রতিটি শিরামধ্যে।\n\n\n== আচরণ ==\nএই প্রজাতি দুস্প্রাপ্য নয় তবে এদের দর্শন খুব কমই মেলে। উড়ান দ্রুতবেগ সম্পন্ন, তবে এক উড়ানে সাধারনত স্বল্প দূরত্ব গমন করে(short flight)। জংগলের পথে ভূমি কাছাকাছি নিচু উচ্চতায় এদের বিচরন পরিলক্ষিত হয়। এরা জঙ্গলের উন্মুক্ত অঞ্চলে রৌদ্র ওড়াওড়ি করে এবং ডানা বন্ধ অথবা ডানা আধ-খোলা অবস্থায় পাতার উপর অবস্থান করে। পুরুষ প্রকার ভীষনরকম আঞ্চলিক অথবা স্থানিক (territorial)। এই প্রজাতির coruscans উপপ্রজাতিকে জন্মু কাশ্মীর থেকে উত্তরাখণ্ডের পার্বত্য বনাঞ্চলে ১৩০০-৩০০০ মিটার এবং উত্তর পূর্ব ভারতের পার্বত্য বনভূমিতে ১৮০০-২০০০ মিটার উচ্চতায় দেখা যায়। tytleri উপপ্রজাতির দর্শন মেলে উত্তরপূর্ব ভারতের পার্বত্য বনানীতে ১৮০০-২০০০ মিটার উচ্চতায়। সাধারনত মার্চ থেকে অক্টোবর মাস পর্যন্ত উপযুক্ত বাসভূমিতে এই প্রজাতির বিচরন লক্ষ্য করা যায়।\n\n\n== তথ্যসূত্র ==\n\n\n== বহিঃসংযোগ =="}