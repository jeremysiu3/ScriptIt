{"pageid": 1106668, "title": "সিটি হান্টারের পর্ব তালিকা", "url": "https://bn.wikipedia.org/wiki?curid=1106668", "content": "সিটি হান্টার (জাপানি: シティーハンター, হেপবার্ন: Shitī Hantā) একটি জাপানি মাঙ্গা ধারাবাহিক যা সুকাসা হোজো দ্বারা লিখিত এবং চিত্রিত। অ্যানিমেতে রূপান্তরিত ধারাবাহিকটি সানরাইজ দ্বারা নির্মিত এবং ইয়োমিউরি টেলিভিশনে সম্প্রচারিত হয়েছিল।\nসিটি হান্টার ৬ এপ্রিল, ১৯৮৭ থেকে ২৮ মার্চ, ১৯৮৯ সাল পর্যন্ত ৫১টি পর্ব সম্প্রচারিত হয়েছিল। কাহোরু কোহিরুইমাকির আই ও কেইনাইদে ছিল ১ থেকে ২৬ পর্ব পর্যন্ত এবং ইয়োশিয়োকি ওসাওয়ার গো গো হ্যাভেন বাকি পর্বগুলোর জন্য সূচনা সঙ্গীত হিসেবে ব্যবহৃত হয়েছিল। সমস্ত ৫১টি পর্বের সমাপনী সঙ্গীত ছিল টিএন নেটওয়ার্কের গেট ওয়াইল্ড; \"গেট ওয়াইল্ড\" এবং এর পরবর্তী ১৯৮৯ সালের রিমিক্স জাপানে সব মিলিয়ে ৫,১৫,০১০ সংখ্যক বিক্রি হয়েছিল।\nতারপর সিরিজটি ডিসেম্বর ১৯৮৭ থেকে জুলাই ১৯৮৮ এর মধ্যে দশটি ভিএইচএস টেপ হিসাবে জাপানে প্রকাশিত হয়েছিল। অ্যানিপ্লেক্স দ্বারা প্রকাশিত বত্রিশটি ডিস্কের একটি ডিভিডি বক্সসেট সিটি হান্টার কমপ্লিট শিরোনামে জাপানে ৩১শে আগস্ট, ২০০৫-এ মুক্তি পায়। সেটটিতে চারটি ধারাবাহিক, টিভি বিশেষ এবং অ্যানিমেটেড চলচ্চিত্রও ছিল। একটি চিত্র সম্বলিয় বই এবং রিও এবং কাওরির ছবি ছিল। তারপর ডিস্কগুলি পৃথকভাবে প্রকাশ করা হয়েছিল, প্রথম ধারাবাহিক ডিস্কে ১৯ ডিসেম্বর, ২০০৭ থেকে ২৭ ফেব্রুয়ারি, ২০০৮ এর মধ্যে প্রকাশিত হয়েছিল।\nধারাবাহিকটি উত্তর আমেরিকায় মুক্তির জন্য এডিভি ফিল্মস অধিকারপ্রাপ্ত হয়েছিল। প্রথম সিটি হান্টার ধারাবাহিকটি মার্চ ২০০০-এ এডিভি ফ্যানসাবস শিরোনামে প্রকাশিত হয়েছিল। এই নামের লক্ষ্য ছিল সাধারণের চেয়ে দ্রুত গতিতে সস্তায় সাবটাইটেলযুক্ত ভিএইচএস প্রকাশনা প্রদান করা। ধারাবাহিকটি ১৩টি টেপের প্রকাশ পায়, যার প্রতিটিতে চারটি করে পর্ব রয়েছে। টেপগুলি পৃথকভাবে বা সাবস্ক্রিপশন পরিষেবার মাধ্যমে অর্ডার করা যেতে পারে। এডিভি পরবর্তীতে ধারাবাহিকটি ডিভিডিতে প্রকাশ করে। প্রথম সিরিজটি ২৯ জুলাই, ২০০৩-এ ৫টি ডিস্কের দুটি বক্সসেট হিসাবে প্রকাশিত হয়েছিল।\n\n\n== পর্ব তালিকা ==\n\n\n== তথ্যসূত্র =="}