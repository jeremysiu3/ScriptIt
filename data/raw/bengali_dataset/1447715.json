{"pageid": 1447715, "title": "কুষ্টিয়া পৌর ভবন", "url": "https://bn.wikipedia.org/wiki?curid=1447715", "content": "কুষ্টিয়া পৌর ভবন কুষ্টিয়া শহরে অবস্থিত একটি প্রাসাদ সমতুল্য ভবন। পূর্বে এটি সতীশ সাহার জমিদার বাড়ি ছিল। ১৯৬৬ সাল থেকে ভবনটি কুষ্টিয়া পৌরসভর কার্যালয় হিসেবে ব্যবহৃত হচ্ছে।\n\n\n== ইতিহাস ==\nপৌর ভবনটি ব্রিটিশ আমলে ইউরোপীয় স্থাপত্য রীতিতে নির্মিত। এর সঠিক নির্মাণ সাল অজানা। এটি কুষ্টিয়ার জমিদার সতীশ সাহা-এর বাড়ি ছিল। ১৯৬৬ সাল থেকে কুষ্টিয়া পৌরসভার কার্যালয় হিসেবে ব্যবহৃত হয়ে আসছে।\n\n\n== গঠনশৈলী ==\nভবনটি ইউরোপীয় স্থাপত্য-নকশায় আয়তাকার ভূমি-পরিকল্পনায় নির্মিত সুউচ্চ তিনতলা বিশিষ্ট ভবন। ভবনটির উচ্চতা ৪২ ফুট এবং উত্তর-দক্ষিণে ৬২ ফুট লম্বা পূর্ব ও পশ্চিম দিক থেকে দেখলে মনে হবে ভবনটি দেখতে ইংরেজি ‘H’ অক্ষরের মতো। নির্মাণ উপকরণ হিসেবে পাকা ইট ও টালি, চুন-সুরকি, পলেস্তারা এবং কড়ি-বরগা ব্যবহার করা হয়েছে। প্রতিটি দরজা ও জানালার উপরে জ্যামিতিক মাপের চার স্তর বিশিষ্ট ভাঁজ সমৃদ্ধ অর্ধগোলায়িত খিলান রয়েছে। জানালা ও দরজায় কাঠের খড়খড়ি বিদ্যমান। ভবনের দেওয়ালের পুরুত্ব দুই ফুটের বেশি এবং কোনাগুলো নকশায়িত। ভবনটিতে মোট ১২টি কক্ষ রয়েছে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== গ্রন্থপঞ্জিকা ==\nমোঃ রেজাউল করিম (ডিসেম্বর ২০২০)। কুষ্টিয়ার প্রত্ননিদর্শন। ৩৮/২ক বাংলাবাজার, ঢাকা ১১০০: গতিধারা। পৃষ্ঠা ৬৮–৭২। আইএসবিএন 978-984-8950-41-8। \n\n\n== বহিঃসংযোগ ==\n\"কুষ্টিয়া পৌর ভবন\"। বাংলাদেশ জাতীয় তথ্য বাতায়ন-কুষ্টিয়া জেলা। সংগ্রহের তারিখ ২০২৪-০৫-৩০। \n\nটেমপ্লেট:কুষ্টিয়া জেলার দর্শনীয় এ"}