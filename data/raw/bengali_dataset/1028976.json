{"pageid": 1028976, "title": "থিররা", "url": "https://bn.wikipedia.org/wiki?curid=1028976", "content": "থিররা বা থেয়াম থিরা হল একটি শাস্ত্রীয় আচারানুষ্ঠানিক নৃত্য যা দক্ষিণ ভারতের কেরল রাজ্যের মালাবার অঞ্চলের \"কাভু\" (উদ্যান) এবং মন্দিরগুলোতে উপস্থাপিত হয়। এই শিল্পকলাটি মালয় সম্প্রদায়ের শিল্পীদের দ্বারা সম্পাদিত হয়। এই শিল্পীরা স্থানীয়ভাবে \"পেরুমালয়ান\" হিসাবে পরিচিত। নৃত্যটি উৎসবমের (বার্ষিক মন্দির উৎসব) সময় পরিবেশন করা হয় যার মাধ্যমে ভগবতী, শিবের মতো দেবদেবীদের পূজো ও বন্দনা করা হয়ে থাকে। থেয়াম থিরা হল থেয়াম নৃত্যের একটি প্রধান উপবিভাগ। এটি একই অঞ্চলে পরিবেশিত থেয়াম নৃত্যের অনুরূপ। তবে পার্থক্য হল এটাই যে থেয়াম নৃত্যে নৃত্যশিল্পীকে উপস্থাপিত ঈশ্বর হিসাবে বিবেচনা করা হয় কিন্তু থিরা নৃত্যে নৃত্যশিল্পী ঈশ্বরের অধিকারী বলে বিবেচিত হয়।\n\n\n== বর্ণনা ==\nবিশ্বাস অনুযায়ী থিরা দেবতাদেরকে বাস্তব জীবনে নিয়ে আসে। নৃত্য উপস্থাপক বা পরিবেশকরা আনুষ্ঠানিকভাবে মুখে বিভিন্ন প্রথাগত নকশা এঁকে এবং জাঁকাল পোশাক পরে দেবী ভগবতীর সামনে নৃত্য করে, যার উদ্দেশ্য স্পষ্টতই কার্যপ্রণালীতে বিস্ময়ের বোধ তৈরি করা। প্রতিটি নৃত্যশিল্পী একটি নির্দিষ্ট দেবতার প্রতিনিধিত্ব করে এবং ভক্তরা দেবতারূপে তাদের প্রার্থনা করে ও নৈবেদ্য প্রদান করে। এই নৃত্যশিল্পী তথা রূপক দেবতারা যখন তাদের অভিনয় সম্পাদন করে, তখন তাদের দেবতা দ্বারা অধিগৃহীত মনে করা হয়। ভক্তরা তাদের দুঃখ ও ইচ্ছা সেই দেবতাদের জানানোর জন্য সারি দিয়ে দাঁড়িয়ে থাকে।\nঅভিনয়কারী বা নৃত্য শিল্পীরা \"পেরুওয়ান্নন\" বর্ণের হয়, যারা থিররা নৃত্যের প্রতি অধিক গুরুত্ব দিয়ে থাকে। তাই কেরলে উচ্চবর্ণের ব্রাহ্মণ এবং নিম্ন বর্ণের উপজাতি উভয়েরই এই উপাসনায় গুরুত্বপূর্ণ স্থান রয়েছে। সমস্ত কার্যপ্রণালীতে 'তাড়ি' (দেশীয় মদ্য) বেশ গুরুত্বপূর্ণ ভূমিকা পালন করে থাকে। এটি দেবতাদের জন্য একটি নৈবেদ্যস্বরূপ এবং প্রায় সমস্ত নৃত্যশিল্পীরা এর প্রভাবে নাচেন। এটি \"ঈশ্বরের অধিকারী\" হওয়ার অনুভূতি তৈরি করতে সহায়তা করে।\n\n\n== বিভিন্ন ধরনের থিররা ==\nভগবতী থিররা\nভৈরবন থিররা\nচাঁতু থিররা\nগুলিকান থিররা\nকুটিছাথান থিররা\nহনুমান থিররা\nপট্টন থিররা\nকন্দকার্নন থিররা\nচামুন্ডি থিররা\nভাসুরিমালা থিররা\nনাগকলি থিররা\nধরিকবধাম থিররা\nকরিনকলি থিররা\nভদ্রকালী থিররা\nরক্তেশ্বরী অম্মা\nইতিকুরুম্ভা\nওড়াক্কলি\n\n\n== তথ্যসূত্র =="}