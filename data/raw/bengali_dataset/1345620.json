{"pageid": 1345620, "title": "কনডং", "url": "https://bn.wikipedia.org/wiki?curid=1345620", "content": "কন্ডং বা কন্দং হল বালিদ্বীপের একটি নৃত্যকলা যা প্রায়শই লেগং নৃত্যের ভূমিকা হিসেবে পরিবেশিত হয় এবং গেমলানের সেমার পাঙ্গুলিংগান শৈলীর সাথে সম্পাদিত হয়।\nকনডং নৃত্য উনিশ শতকের মাঝামাঝি বালির রাজপ্রাসাদ থেকে উদ্ভূত হয়েছিল। এই নৃত্যের স্রষ্টা কে তা অজানা, তবে লোক ইতিহাস থেকে জানা যায় যে সুকাওয়াতির এক মরনাপন্ন রাজপুত্র গেমলান সঙ্গীতের সাথে দুটি সুন্দরী মেয়েকে সুন্দরভাবে নাচতে দেখেছিলেন। এর ফলে তার স্বাস্থ্য ফিরে আসে। রাজপুত্র সেই নাচের পুনরাবৃত্তি ও প্রচার করেন। এটি মূলত সুপ্রবা এবং উইলোটামা নামে দুই বিদাদারির (নিম্ফ) গল্প। ১৯৩০ সাল নাগাদ গল্পটির পটকথার পরিবর্তন করা হয় ও গল্পের মুখ্য চরিত্র হয়ে ওঠেন একজন রাজা বা রাণী।\nবর্তমানে, কনডং -এর অভিনীত চরিত্র এক অনুগত দাসের প্রতীক স্বপ। রিত্যকার নী কেতুত আরিনি কনডং নর্তকীকে একজন প্রাসাদ ভৃত্যের চরিত্র হিসাবে পরিবেশনা করেছেন যে রাজার সেবা করে এবং তার ক্ষমতার একজন অনুরাগী। এছাড়াও সে রাজার কন্যার সৌন্দর্যের অনুরাগী।\nকনডং নৃত্যের বিবিধ অঙ্গ সঞ্চালন বিভিন্ন লেগং নাচের অঙ্গ সঞ্চালনার সরলীকৃত সংস্করণ। কিন্তু প্রকৃতপক্ষে, কনডং একটি মৌলিক বালিনিজ নৃত্য হিসেবে বিবেচিত হয়। স্থানীয় শিশুদের মধ্যে এই নাচ শেখার বেশ আগ্রহ আছে।\n\n\n== প্রদর্শন শৈলী ==\n\nকনডং সাধারণত লেগং নৃত্যের মুখবন্ধ হিসেবে ব্যবহৃত হয়। লেগং নৃত্যের আগে কনডং নৃত্য পরিবেশিত হয় (যদিও তা সবসময় আবশ্যিক নয়)। কনডং নৃত্য গাম্বু বা আরজা নৃত্যের আগেও পরিবেশন করা যেতে পারে।\nলেগং নৃত্যে শুরু হওয়ার আগে কনডং নর্তকী প্রথমে মঞ্চে প্রবেশ করে এবং তার নৃত্য পরিবেশনা সম্পাদন করে। কনডং নর্তকী সাধারণত একটি অল্পবয়সী মেয়ে হয় যার অঙ্গ সঞ্চালনা \"তীক্ষ্ণ এবং তীব্র\"। যখন লেগং পারফরম্যান্স সঠিকভাবে শুরু হয়, তখন কনডং নর্তকী লেগং নর্তকীদের সাথে নাচতে পারে। কনডং নর্তকী মঞ্চ ছাড়ার পূর্বে মঞ্চে আসীন প্রতিটি নর্তকীকে একটি হাতপাখা প্রদান করে। একটি কনডং পরিবেশনার গড় দৈর্ঘ্য প্রায় ১৫ মিনিট।  লেগং ল্যাসেম নৃত্য শুরু জলে কনডং নর্তকী একটি দাঁড়কাকের ডানা নিয়ে মঞ্চে ফিরে আসে যা রাজা লাসেমের মৃত্যুর পূর্বাভাস দেয়।\nলেগং নাচের মতো, কনডং-এর সাথে গেমলানের সেমার পাঙ্গুলিংগান শৈলী মিশ্রিত রয়েছে।\n\n\n== তথ্যসূত্র =="}