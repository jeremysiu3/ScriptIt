{"pageid": 1022868, "title": "আরুবা জাতীয় ফুটবল দল", "url": "https://bn.wikipedia.org/wiki?curid=1022868", "content": "আরুবা জাতীয় ফুটবল দল (ওলন্দাজ: Arubaans voetbalelftal, পাপিয়ামেন্তো: Seleccion Arubano di futbol) হচ্ছে আন্তর্জাতিক ফুটবলে আরুবার প্রতিনিধিত্বকারী পুরুষদের জাতীয় দল, যার সকল কার্যক্রম আরুবার ফুটবলের সর্বোচ্চ নিয়ন্ত্রক সংস্থা আরুবা ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং ১৯৮৬ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯২৪ সালের ৬ই এপ্রিল তারিখে, আরুবা প্রথমবারের মতো আন্তর্জাতিক খেলায় অংশগ্রহণ করেছে; আরুবায় অনুষ্ঠিত উক্ত ম্যাচে আরুবা কুরাসাওয়ের কাছে ৪–০ গোলের ব্যবধানে পরাজিত হয়েছে।\n২,৫০০ ধারণক্ষমতাবিশিষ্ট ত্রিনিদাদ স্টেডিয়ামে লে সেলেকসিওন নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় আরুবার রাজধানী নর্টে অবস্থিত। বর্তমানে এই দলের ম্যানেজারের দায়িত্ব পালন করছেন মার্ভিক বের্মুদেস এবং অধিনায়কের দায়িত্ব পালন করছেন ডে ডেইকের মধ্যমাঠের খেলোয়াড় রেমন্ড বাতেন।\nআরুবা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও আরুবা এপর্যন্ত একবারও অংশগ্রহণ করতে সক্ষম হয়নি।\nথেরিক রুইজ, লেরয় ওহলার্স, এরিক আব্দুল, ফ্রেদেরিক রোনালদ গোমেস এবং ডোয়াইনালেক্স রাভেনের মতো খেলোয়াড়গণ আরুবার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের নভেম্বর মাসে প্রকাশিত র‌্যাঙ্কিংয়ে আরুবা তাদের ইতিহাসে সর্বোচ্চ অবস্থান (১১২তম) অর্জন করে এবং ২০০৮ সালের ফেব্রুয়ারি মাসে প্রকাশিত র‌্যাঙ্কিংয়ে তারা ২০২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে আরুবার সর্বোচ্চ অবস্থান হচ্ছে ৫০তম (যা তারা ১৯২৪ সালে অর্জন করেছিল) এবং সর্বনিম্ন অবস্থান হচ্ছে ২০৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ আরুবা জাতীয় ফুটবল দল  ওয়েব্যাক মেশিনে আর্কাইভকৃত ১১ ডিসেম্বর ২০১৭ তারিখে (ইংরেজি)\nকনকাকাফ-এ আরুবা জাতীয় ফুটবল দল  ওয়েব্যাক মেশিনে আর্কাইভকৃত ৬ ডিসেম্বর ২০২০ তারিখে (ইংরেজি)"}