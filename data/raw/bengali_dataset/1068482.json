{"pageid": 1068482, "title": "রাজশাহী দারুস সালাম কামিল মাদরাসা", "url": "https://bn.wikipedia.org/wiki?curid=1068482", "content": "রাজশাহী দারুস সালাম কামিল মাদরাসা বাংলাদেশের রাজশাহী মহানগরী শহরে অবস্থিত একটি বিখ্যাত কামিল মাদরাসা। ১৯৫৭ সালে প্রতিষ্ঠিত এই মাদরাসা উত্তরবঙ্গ ও রাজশাহী বিভাগের আলিয়া মাদরাসার অন্যতম শ্রেষ্ঠ প্রতিষ্ঠান। ২০১৯ সালে এই মাদ্রাসাকে সরকারীভাবে মডেল মাদ্রাসা বানানোর প্রস্তাব করা হয়। ২০২১ সালে এই মাদরাসায় মিশরের আল-আজহার বিশ্ববিদ্যালয়ের প্রাক বিশ্ববিদ্যালয় শাখা চালুর সিদ্ধান্ত হয়। বর্তমানে এই মাদরাসার ভারপ্রাপ্ত অধ্যক্ষের দায়িত্ব পালন করছেন জাকির হুসাইন।\n\n\n== ইতিহাস ==\nরাজশাহীতে ইসলামী শিক্ষার বিস্তার ঘটাতে স্থানীয় বিশিষ্ট ব্যক্তিরা ১৯৫৭ সালের ১৫ ফেব্রুয়ারি এই মাদরাসাটি প্রতিষ্ঠা করেন। পরবর্তীতে ১৯৬১ সালের ৭ জানুয়ারি এই মাদ্রাসা পাকিস্তান সরকার কর্তৃক অনুমোদন লাভ করে। এবং শিক্ষার্থীদের উচ্চ শিক্ষার সুযোগ তৈরি করার জন্য ধীরে ধীরে কামিল মাদরাসায় রুপান্তরিত হয়।\n\n\n== শিক্ষা কার্যক্রম ==\nরাজশাহী দারুস সালাম কামিল মাদরাসায় ইবতেদায়ী থেকে শুরু করে আলিয়া মাদরাসার সর্বোচ্চ পর্যায় কামিল শ্রেণী পর্যন্ত রয়েছে। এই মাদরাসার দাখিল ও আলিম পর্যায়ে বিজ্ঞান ও মানবিক উভয় শাখা রয়েছে। বিজ্ঞান বিভাগের ছাত্ররা বিভিন্ন প্রতিযোগিতায় অংশগ্রহণ করে থাকে। এছাড়াও ফাজিল ও কামিল পর্যায়ে আল কুরআন এন্ড ইসলামিক স্টাডিজ, আল হাদিস এন্ড ইসলামিক স্টাডিজ, দাওয়াহ প্রভৃতি বিভাগ চালু আছে। ফাজিল ও কামিল পর্যায়ের ছাত্রদের বিষয়ভিত্তিক গবেষণার সুযোগ রয়েছে।\n\n\n== সুযোগ-সুবিধা ==\nরাজশাহী শহরে অবস্থিত এই মাদ্রাসা আধুনিক সকল সুযোগ সুবিধা সম্পন্ন একটি মাদরাসা। শিক্ষার্থীদের খেলার মাঠ, পড়াশোনার জন্য লাইব্রেরি থেকে শুরু করে গ্রন্থাগার, গবেষণাগার, এবং মেয়েদের জন্য কমন রুম, মেয়েদের অভ্যন্তরীণ সময় কাটানোর জন্য খেলাধুলার সুযোগ প্রভৃতি।\n\n\n=== গ্রন্থাগার ===\nমাদরাসার সকল শিক্ষার্থীদের জন্য উন্মুক্ত লাইব্রেরি রয়েছে। দাখিল থেকে শুরু করে কামিল পর্যায়ের সকল শিক্ষার্থীরা এখান থেকে বই ধার নিয়ে পড়াশোনা করতে পারে। মাদরাসার গ্রন্থাগারে আল কুরআন, আল হাদিস, তাফসীর, আল ফিকহ, ইসলামের ইতিহাস প্রভৃতি বিষয়ের উপর বহু মূল্যবান বই রয়েছে। মাদরাসার শিক্ষক ও শিক্ষার্থীরা এই লাইব্রেরীতে এসে পড়াশোনাও করতে পারে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}