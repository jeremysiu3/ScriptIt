{"pageid": 1146093, "title": "পীরগাছা সরকারি কলেজ", "url": "https://bn.wikipedia.org/wiki?curid=1146093", "content": "পীরগাছা সরকারি কলেজ রংপুর বিভাগের রংপুর জেলার একটি সরকারি মহাবিদ্যালয়। এটি পীরগাছা উপজেলার পীরগাছা ইউনিয়নে অবস্থিত এবং ১ জুলাই, ১৯৭০ সালে প্রতিষ্ঠিত হয়। বর্তমানে এই কলেজে উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। এছাড়া, জাতীয় বিশ্ববিদ্যালয়ের অধীনে স্নাতক (পাস) কোর্স এবং ৭টি বিষয়ে স্নাতক (সম্মান) কোর্স চালু আছে। ২০২৪ সালের তথ্য অনুযায়ী, এখানে মোট ৩৮২৯ জন শিক্ষার্থী অধ্যয়ন করছে। \n\n\n== ইতিহাস ==\n১ জুলাই ১৯৭০ সালে স্থানীয় বিদ্যানুরাগী ব্যক্তিদের উদ্যোগে এই শিক্ষাপ্রতিষ্ঠানটি প্রতিষ্ঠিত হয়। এটি শুরুতে একটি উচ্চমাধ্যমিক কলেজ হিসাবে যাত্রা শুরু করে। প্রতিষ্ঠাকালীন অধ্যক্ষ ছিলেন আইয়ুব হোসেন। সময়ের সাথে সাথে কলেজটি সম্প্রসারিত হয়ে জাতীয় বিশ্ববিদ্যালয়ের অধীনে ডিগ্রি পাস কোর্স এবং পরবর্তীতে অনার্স কোর্স চালু করে। ২০১৮ সালে এটি সরকারিকরণ করা হয়, যা প্রতিষ্ঠানটির গুরুত্ব ও মর্যাদাকে আরও বৃদ্ধি করেছে।\n\n\n== উপলব্ধ কোর্স ==\n\n\n=== উচ্চ মাধ্যমিক ===\nবিজ্ঞান\nমানবিক\nব্যবসায় শিক্ষা\n\n\n=== ব্যাচেলর ডিগ্রি (পাস) কোর্স ===\nবিএ (পাস)\nবিএসএস (পাস)\nবিএসসি (পাস)\nবিবিএস (পাস)\n\n\n=== ব্যাচেলর ডিগ্রি অনার্স কোর্স ===\nবাংলা\nইতিহাস\nইসলামিক ইতিহাস ও সংস্কৃতি\nদর্শন\nরাষ্ট্রবিজ্ঞান\nঅ্যাকাউন্টিং\nব্যবস্থাপনা\n\n\n== অবকাঠামো ==\n\n\n=== ভবনের বিবরণ ===\nপ্রশাসনিক ভবন-১টি।\nএকাডেমিক ভবন-৩টি।\nমসজিদ ১টি\n\n\n=== অন্যান্য ===\nবিজ্ঞানাগার-১টি\nকম্পিউটার ল্যাব-১টি\nপাঠাগার- ১টি\nশিক্ষক কন্ফারেন্স রুম ১টি।\nছাত্রাবাস-১টি (পরিত্যক্ত)।\n\n\n== শিক্ষার্থী ==\n২০২৪ সালের তথ্যানুযায়ী উচ্চ মাধ্যমিক স্তরে ৪৮৩ জন, স্নাতক (পাশ) স্তরে ১০৮৮ জন এবং স্নাতক (সম্মান) কোর্সে ২২৫৮ জন মিলে মোট ৩৮২৯ জন শিক্ষার্থী অধ্যায়নরত আছে।\n\n\n== ফলাফল ও র‍্যাংকিং ==\n\n\n=== ২০০৯-২০২৪ শিক্ষাবর্ষে ফলাফল ===\n২০০৯ থেকে ২০২৪ সাল পর্যন্ত এইচএসসি পরীক্ষায় এই প্রতিষ্ঠান থেকে মোট ৪৪৫৮ জন শিক্ষার্থী অংশগ্রহণ করেছে। এর মধ্যে ৩৩০০ জন পাস করেছে এবং ২৮১ জন জিপিএ-৫ (এ+) পেয়েছে। পাসের হার ৭৪.০২% এবং এ+ পাওয়ার হার ৬.৩%।\n\n\n=== ২০২৪ সালের কলেজ র‍্যাংকিং ===\n২০২৪ সালের সহপাঠী কলেজ র‍্যাংকিং অনুযায়ী, প্রতিষ্ঠানটি জাতীয় পর্যায়ে ২৮০৯ তম, দিনাজপুর বোর্ডে ৯৫ তম, রংপুর বিভাগে ৩৫০ তম এবং রংপুর জেলায় ৭৬ তম স্থানে রয়েছে।\n\n\n== আরো দেখুন ==\nরংপুর জেলার শিক্ষাপ্রতিষ্ঠানের তালিকা\nবাংলাদেশের সরকারি কলেজের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}