{"pageid": 1174122, "title": "শ্রীনাথ অরবিন্দ", "url": "https://bn.wikipedia.org/wiki?curid=1174122", "content": "শ্রীনাথ অরবিন্দ (কন্নড়: ಅರವಿಂದ್ ಶ್ರಿನಾಥ್; জন্ম: ৮ এপ্রিল ১৯৮৪) একজন সাবেক ভারতীয় ক্রিকেটার, যিনি কর্ণাটক এবং রয়্যাল চ্যালেঞ্জার্স ব্যাঙ্গালোরের হয়ে খেলেছেন। ২০১৫ সালের ২রা অক্টোবর তারিখে, তিনি দক্ষিণ আফ্রিকার বিরুদ্ধে ভারতের হয়ে টুয়েন্টি২০ আন্তর্জাতিকে অভিষেক করেছেন।\n\n\n== আন্তর্জাতিক ক্রিকেট ==\nএকজন বাম-হাতি মিডিয়াম-ফাস্ট বোলার অরবিন্দ ২০১১ সালের অক্টোবর মাসে ইংল্যান্ডের বিরুদ্ধে সিরিজের জন্য ভারতের একদিনের আন্তর্জাতিক দলে ডাক পেয়েছিলেন, কিন্তু তিনি এক ম্যাচও খেলেননি। ২০১৫ সালের ২রা অক্টোবর তারিখে, তিনি দক্ষিণ আফ্রিকার বিরুদ্ধে টুয়েন্টি২০ আন্তর্জাতিকে অভিষেক করেছেন।\nঅরবিন্দ ভারতের হয়ে আন্তর্জাতিক ক্রিকেটএ মাত্র এক ম্যাচেই খেলেছেন। ২০১৫ সালের অক্টোবর মাসে, দক্ষিণ আফ্রিকার বিপক্ষে ভারতের হয়ে অভিষেকের পর তিনি আর কখনো আন্তর্জাতিক ক্রিকেট খেলেননি।\n\n\n== ঘরোয়া ক্রিকেট ==\n২০১১ চ্যাম্পিয়ন্স লিগ টুয়েন্টি২০-এ অরবিন্দ রয়্যাল চ্যালেঞ্জার্স ব্যাঙ্গালোরের হয়ে ছয়টি ম্যাচে খেলেছিলেন; উক্ত প্রতিযোগিতার ফাইনালে তার দল মুম্বই ইন্ডিয়ান্সের কাছে পরাজিত হয়েছিল।\nঅরবিন্দ কয়েক বছর পূর্বে তার খেলোয়াড়ি জীবনের জন্য হুমকিস্বরূপ একটি সড়ক দুর্ঘটনার সম্মুখীন হয়েছিলেন। ২০০৮ সালে তিনি প্রথম-শ্রেণীর ক্রিকেটে অভিষেক করেছিলেন। তিনি বাম-হাতি ফাস্ট এবং বাম-হাতি স্পিন উভয় ক্ষেত্রেই বোলিং করার দক্ষতার জন্য পরিচিত।\n\n\n== অবসর ==\n২০১৮ সালের ২৭শে ফেব্রুয়ারি তারিখে, বিজয় হাজারে ট্রফির ফাইনাল জয়ের পর অরবিন্দ সব ধরনের ক্রিকেট থেকে অবসরের ঘোষণা দিয়েছেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে শ্রীনাথ অরবিন্দ  (ইংরেজি)"}