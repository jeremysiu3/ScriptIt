{"pageid": 1419963, "title": "শামসুল হক (সাংবাদিক)", "url": "https://bn.wikipedia.org/wiki?curid=1419963", "content": "শামসুল হক (জন্ম: ১৮ অক্টোবর ১৯৫৬) বাংলাদেশের একজন লেখক ও সাংবাদিক। তিনি ২০২২ সালে মুক্তিযুদ্ধভিত্তিক গবেষণায় অবদানের জন্য বাংলা একাডেমি সাহিত্য পুরস্কার পুরস্কার অর্জন করেন।\n\n\n== প্রাথমিক জীবন ==\nশামসুল হক ১৮ অক্টোবর ১৯৫৬ সালে চট্টগ্রামের পটিয়ার কাগজিপাড়া গ্রামে জন্মগ্রহণ করেন। তার পিতা মৃত নুরুল হক ও মাতা নুর খাতুন।\n\n\n== কর্মজীবন ==\nশামসুল হকের সাংবাদিকতার শুরু ১৯৭৭ সালে অধুনালুপ্ত দৈনিক জমানা দিয়ে। দৈনিক প্রথম আলোর জন্মলগ্নে ১৯৯৮ সালে যুক্ত হয়ে ১৫ বছর দায়িত্ব পালন করে সিনিয়র সাব এডিটর পদ থেকে পদত্যাগ করেন।\nতিনি ২০১৪ সাল থেকে ইতিহাস-ঐতিহ্য-সংস্কৃতি, মুক্তিযুদ্ধ অনুসন্ধান, গবেষণা ও প্রকাশকেন্দ্রের প্রতিষ্ঠাতা এবং সহায়ক হিসেবে প্রকাশিত ইতিহাস আশ্রয়ী পত্রিকা ‘ইতিহাসের খসড়া’র সম্পাদক ও প্রকাশক।\nতিনি ১৯৭৭-১৯৭৯ সালে চট্টগ্রামের বিভিন্ন সাহিত্য ও সাংস্কৃতিক সংগঠনের উদ্যোক্তা-সংগঠক এবং চট্টগ্রাম সাংবাদিক ইউনিয়ন ও সাংবাদিক কো-অপারেটিভ হাউজিং সোসাইটির সহসভাপতি ছিলেন।\n১৯৮০-১৯৮২ সালে তিনি চট্টগ্রামের পটিয়া প্রেস ক্লাবের সাধারণ সম্পাদক ছিলেন। \nবর্তমানে তিনি বাংলাদেশ ইতিহাস সম্মিলনী কেন্দ্ৰীয় কমিটির সহসভাপতি, চট্টগ্রাম জেলা কমিটির সভাপতি এবং খেলাঘর চট্টগ্রাম দক্ষিণ জেলা কমিটির উপদেষ্টা।\n\n\n== গ্রন্থ ==\nশামসুল হকের প্রকাশিত গ্রন্থ ১৩টির মধ্যে উল্লেখযোগ্য:-\n\nস্বাধীনতার বিপ্লবী অধ্যায়-বঙ্গবন্ধু ও অন্যান্য-৪৭-৭১ (২০১৬)\nস্বাধীনতার ঘোষক বঙ্গবন্ধু: প্রামান্য দলিল, (১৯৯৬) \nবৃহত্তর চট্টগ্রামে অসহয়োগ আন্দোলনের রক্তঝরা দিনগুলি\nস্বাধীনতা সংগ্রামের প্রস্তুতি ও বেতার ঘোষণার ইতিবৃত্ত, (১৯৯৯)\nচোখে দেখা ৭১, (২০০৫);\nস্বাধীনতার সশস্ত্র প্রস্তুতি : আগরতলা মামলার অপ্রকাশিত জবানবন্দি (২০০৯)\nখ্যাতিমানদের নানা রঙের দিনগুলি (২০১১)\nস্বাধীনতার সশস্ত্র প্রস্তুতি ও বঙ্গবন্ধু -আগরতলা মামলার অপ্রকাশিত জবানবন্দি (২০১৮)\nপ্রত্যক্ষদর্শীর চোখে দেখা ৭১ (২০১৮);\nচট্টগ্রামে বঙ্গবন্ধু ও তাঁর সঙ্গীরা, (২০২০);\nএকাত্তরের শোকগাথা, (২০২০);\nযুক্তি তথ্য-প্রমাণ প্রেক্ষাপট: বঙ্গবন্ধুই স্বাধীনতার ঘোষক, (২০২০)\n\n\n== পুরস্কার ও সম্মাননা ==\nবাংলা একাডেমী পুরস্কার –২০২২\nএকুশে সাহিত্য পুরস্কার –২০১৮\nলেখক-সাংবাদিক পুরস্কার চট্টগ্রাম প্রেস ক্লাব আয়োজিত বই প্রতিযোগিতা –২০১৭\n\n\n== তথ্যসূত্র =="}