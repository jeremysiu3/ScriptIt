{"pageid": 1438112, "title": "লুনা ই-৬ নং. ৫", "url": "https://bn.wikipedia.org/wiki?curid=1438112", "content": "লুনা ই-৬ নং. ৫, কখনও কখনও নাসা কর্তৃক লুনা ১৯৬৪বি হিসাবে চিহ্নিত করা হয়, হলো লুনা কর্মসূচির অংশ হিসাবে ১৯৬৪ সালে মহাশূণ্যে প্রেরণ করা একটি সোভিয়েত মহাকাশযান যা উৎক্ষেপণ ব্যর্থতায় হারিয়ে গিয়েছে। এটি ছিলো ১,৪২২-কিলোগ্রাম (৩,১৩৫-পাউন্ড) ভর বিশিষ্ট লুনা ইয়ে-৬ মহাকাশযান, বারোর মধ্যে পঞ্চম উৎক্ষেপণ করাটি। এটি চাঁদে মৃদু অবতরণ করার জন্য প্রেরিত প্রথম মহাকাশযান হওয়ার উদ্দেশ্যে উৎক্ষেপন করা হয়েছিল, একটি সুনির্দিষ্ট লক্ষ্য যা শেষ পর্যন্ত চূড়ান্ত ইয়ে-৬ মহাকাশযান, লুনা ৯ কর্তৃক সম্পন্ন করা হয়।\nলুনা ই-৬ নং. ৫ মহাকাশযানটি ১৯৬৪ সালের ২০ এপ্রিল ০৮:০৮:২৮ ইউটিসি-এ বাইকোনুরের সাইট ১/৫ থেকে একটি মোলনিয়া-এম ৮কে৭২ (নং টি১৫০০০-২১) ক্যারিয়ার রকেটের উপরে বসিয়ে উৎক্ষেপণ করা হয়েছিল। উড্ডয়নের ৩৪০ সেকেন্ডে উপরের পর্যায়ে পাওয়ার সিস্টেমটি ত্রুটিপূর্ণ হয়ে পড়ে যার ফলে কক্ষপথে পৌঁছানোর আগেই ইঞ্জিনটি কেটে যায়। উপরের পর্যায় এবং মহাকাশযানটি কিছুক্ষণ পরেই বায়ুমণ্ডলে পুনরায় প্রবেশের পর বিচ্ছিন্ন হয়ে যায়। এই অভিযান সম্পর্কে তথ্য প্রকাশের আগেই নাসা সঠিকভাবে এটিকে সনাক্ত করেছিল যে এটি চাঁদে একটি মহাকাশযান অবতরণের প্রচেষ্টা ছিল।\n\n\n== তথ্যসূত্র ==\n\n\n== বহিঃসংযোগ ==\nZarya - লুনা কর্মসূচির কালপঞ্জী  ওয়েব্যাক মেশিনে আর্কাইভকৃত ১ জুলাই ২০২২ তারিখে\n\nটেমপ্লেট:Orbital launches in 1964"}