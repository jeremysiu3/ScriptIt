{"pageid": 1118740, "title": "এনামুল হক (বিজ্ঞানী)", "url": "https://bn.wikipedia.org/wiki?curid=1118740", "content": "এনামুল হক (জন্ম ১ জুলাই ১৯৬৫) হলেন বাংলাদেশী কৃষি কর্মকর্তা। তিনি বাংলাদেশ ধান গবেষণা ইনস্টিটিউটের জৈবপ্রযুক্তি বিভাগের মুখ্য বৈজ্ঞানিক কর্মকর্তা। উচ্চ ফলনশীল জাতের ধান উদ্ভাবনে গুরুত্বপূর্ণ অবদানের জন্য বাংলাদেশ সরকার তাকে ২০২২ সালে গবেষণায় দলগতভাবে একুশে পদক প্রদান করে।\n\n\n== প্রাথমিক জীবন ==\nএনামুল হক ১ জুলাই ১৯৬৫ সালে জন্মগ্রহণ করেন। বাংলাদেশ কৃষি বিশ্ববিদ্যালয় থেকে তিনি ১৯৮৭ সালে স্নাতক ও ১৯৯০ সালে মাস্টার্স ডিগ্রী অর্জন করেন। তিনি ২০০২ সালে ইম্পেরিয়াল কলেজ লন্ডন ও লন্ডন বিশ্ববিদ্যালয় থেকে পিএইচডি ডিগ্রী অর্জন করেন।\n\n\n== গবেষণাকর্ম ==\nএনামুল আরও দুই গবেষক সাহানাজ সুলতানা ও জান্নাতুল ফেরদৌসের সাথে দলগত গবেষণা করে বাংলাদেশের জনপ্রিয় ধান ব্রি ধান-২৯-এর পরিবর্তে উচ্চ ফলনশীল জাত ব্রি ধান-৮৯ উদ্ভাবন করেন। ২০১৮ সালে এ ধানের জাত অবমুক্ত হয়। হেক্টর প্রতি ফলন গড়ে ৮টন। ১৫৪ থেকে ১৫৮ দিনে ফলন ঘরে তুলতে পারেন কৃষকেরা।\n\n\n== সম্মাননা ==\nএকুশে পদক (২০২২)\n\n\n== তথ্যসূত্র =="}