{"pageid": 1464525, "title": "মেগুমি ফিল্ড", "url": "https://bn.wikipedia.org/wiki?curid=1464525", "content": "মেগুমি ফিল্ড (ইংরেজি: Megumi Field; জন্ম: ১৫ অক্টোবর ২০০৫) হলেন একজন মার্কিন সমলয় সাঁতারু, যিনি মার্কিন যুক্তরাষ্ট্রের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nফিল্ড মার্কিন যুক্তরাষ্ট্রের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nমেগুমি ফিল্ড ২০০৫ সালের ১৫ই অক্টোবর তারিখে মার্কিন যুক্তরাষ্ট্রের ডেলাওয়্যারে জন্মগ্রহণ করেছেন এবং সেখানেই তার শৈশব অতিবাহিত করেছেন। ফিল্ড সমলয় সাঁতার শুরু করেছিল যখন সে পাঁচ বছর বয়সের ছিল। ২০১০ সালে, ফিল্ড এবং তার মা নাওমি উইলমিংটন, ডেলাওয়্যার থেকে ক্যালিফোর্নিয়ার সেরিটোসে চলে আসেন, যাতে তিনি ক্যালিফোর্নিয়া বিশ্ববিদ্যালয়, লস এঞ্জেলেসে প্রশিক্ষণ নিতে পারেন।\n\n\n== খেলোয়াড়ি জীবন ==\nতিনি টোকিও, জাপানে ২০২০ গ্রীষ্মকালীন অলিম্পিকের জন্য টিম ইউএসএ এর সদস্য ছিলেন। ফিল্ড ২০২১ সালে জুনিয়র প্যান আমেরিকান গেমসে তিনটি রৌপ্য পদক জিতেছিলেন। তিনি ফ্রান্সের প্যারিসে ২০২৪ গ্রীষ্মকালীন অলিম্পিকের জন্য টিম ইউএসএ-এর সদস্য।\nফিল্ড মার্কিন যুক্তরাষ্ট্রের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি হাইমে চারকোভস্কির সাথে মার্কিন যুক্তরাষ্ট্রের দ্বৈত হিসেবে মহিলাদের দ্বৈত প্রতিযোগিতায় অংশগ্রহণ করেছিলেন; তারা প্রতিযোগিতাটির টেকনিকাল রুটিনে ২৩০.৭১৩৪ এবং ফ্রি রুটিনে ২৫৪.০৩৫৪ পয়েন্ট অর্জন করেছিলেন, যার ফলে সর্বমোট ৪৮৪.৭৪৮৮ পয়েন্ট নিয়ে তারা ১০ম স্থান অধিকার করেছেন।\nতিনি আনিতা আলভারেস, হাইমে চারকোভস্কি, কিয়ানা হান্টার, অড্রি কুওন, জ্যাকলিন লু, দানিয়েলা রামিরেস এবং রুবি রেমাতির সাথে মার্কিন যুক্তরাষ্ট্রের দল হিসেবে দলগত প্রতিযোগিতায় অংশগ্রহণ করেছিলেন; তারা প্রতিযোগিতাটির টেকনিকাল রুটিনে ২৮২.৭৫৬৭, ফ্রি রুটিনে ৩৬০.২৬৮৮ এবং অ্যাক্রোব্যাটিক রুটিনে ২৭১.৩১৬৬ পয়েন্ট অর্জন করেছিলেন, যার ফলে সর্বমোট ৯১৪.৩৪২১ পয়েন্ট নিয়ে তারা রৌপ্য পদক জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড অ্যাকুয়াটিক্সে মেগুমি ফিল্ড (ইংরেজি)\nঅলিম্পিকস.কমে মেগুমি ফিল্ড (ইংরেজি)\nটিম ইউএসএতে মেগুমি ফিল্ড (সংগৃহীত)  (ইংরেজি)"}