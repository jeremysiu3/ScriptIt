{"pageid": 1496806, "title": "বিজয় নদী", "url": "https://bn.wikipedia.org/wiki?curid=1496806", "content": "বিজয় নদ বা নদী ভারতের ত্রিপুরা রাজ্যের সিপাহীজলা জেলার বাংলাদেশ-ভারতের একটি আন্তঃসীমান্ত নদী। বাংলাদেশে এটি সালদা নদী নামে পরিচিত।  \n\n\n== উৎপত্তি ও প্রবাহ ==\nভারতের ত্রিপুরা রাজ্যের সিপাহীজলা জেলার বড়মুড়া পাহাড়ি অঞ্চল থেকে বিজয় নদ বা নদী উৎপত্তি লাভ করে বিশালগড় হয়ে পুটিয়া দিয়ে বাংলাদেশে প্রবেশ করেছে। প্রবেশ করার সাথে সাথেই সালদা নাম ধারণ করে। তারপর বায়েক ইউনিয়েনের কৈখলা গ্রামের কাছে এসে সালদার একটি শাখা বিজনী নদী নামে উত্তর দিক বরাবর কসবা বাজারের পাশ দিয়ে বয়ে গিয়ে আখাউড়া উপজেলার ধরখার ইউনিয়নের নিকট তিতাস নদীতে পতিত হয়েছে। আর মূল প্রবাহ সালদা নদীটি উত্তর-পশ্চিম দিক বরাবর প্রবাহিত হয়ে ব্রাহ্মণবাড়িয়া জেলার কুটি ইউনিয়নের নিকট বুড়ি নদীতে পতিত হয়েছে।\n\n\n== আরও দেখুন ==\nবাংলাদেশ-ভারত আন্তঃসীমান্ত নদীর তালিকা\nপশ্চিমবঙ্গের নদনদীর তালিকা\nভারতের নদীর তালিকা"}