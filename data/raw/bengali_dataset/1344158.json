{"pageid": 1344158, "title": "কাক (রুটি)", "url": "https://bn.wikipedia.org/wiki?curid=1344158", "content": "কাক রুটি ( ফার্সি : کاک ) কাক এক ধরণের রুটি এবং বেলুচ এবং পশতুন জনগণের একটি স্থানীয় খাবার।   \nযাযাবরদের মধ্যে জনপ্রিয় খাবার কাক রুটি। এই রুটি বা পাউরুটি জাতীয় খাবারটি সাধারণত একবার বেক করার পরই খুব শক্ত হয়ে ওঠে। তাই একে মাঝে মাঝে পাথর কি রোটি ( উর্দু :پتھر کی روٹی, \"পাথরের রুটি\") নামেও ডাকা হয়।\n\n\n== প্রস্তুতি ==\nকাক রুটি প্রস্তুতির জন্য প্রয়োজনীয় উপাদানগুলি হল ময়দা, শুকনো খামির, চিনি, লবণ, দুধ, জল এবং অন্যান্য আনুসংগিক কিছু খাদ্য উপাদান। প্রথমে সাধারণভাবে ময়দা মেখে একটি মন্ড প্রস্তুত করা হয় এবং সেটিকে চ্যাপ্টা করে চেপে উপযুক্ত স্থানে রাখা হয়। একটি পাথরকে আগে থেকে গরম করে রাখা হয়। সেই গরম পাথরের উপর ময়দার রুটি বেলা হয়। কখনও কখনও এই রুটিতে পরিপূরক উপাদান হিসাবে তিল বীজ যোগ করা হয়। এরপর পাথর সহ কাক রুটিটিকে একটি মাটির নির্মিত চুলার মধ্যে ঢোকানো হয় এবং রুটিটি পুরোপুরি রান্না না হওয়া পর্যন্ত তাকে সেই চুলার মধ্যে রাখা হয়। এই মাটির নির্মিত বিশেষ চুলাটিকে তন্নুর চুলা বলা হয়। মাখার সময় ময়দার ডেলাটি পাতলা এবং আলগা হয় কিন্তু চুলাতে গরম করার পর এটি প্রসারিত হয় এবং পরে শক্ত হয়। কাক রুটি একটি জনপ্রিয় মাংসের পদ সাজ্জির সাথে পরিবেশন করা হয়।\n\n\n== উৎসব ==\nগ্রীষ্ম ঋতুতে, খাবাজ মাহরাজান মাগিজ নামে একটি জনপ্রিয় উৎসব মহোর শহরে অনুষ্ঠিত হয়। উৎসবটি সমগ্র পাকিস্তান জুড়ে সেরা রুটি ও পাউরুটি প্রস্তুতকারকদের প্রচার করার উদ্দেশ্যে অনুষ্ঠিত হয়। এই উৎসবের সময় খুব বড় জনসমাগম হয়। প্রত্যেক বছর এই উৎসবে একটি কাক রুটি তৈরির প্রতিযোগিতা আয়োজন করার প্রথা রয়েছে। এই প্রতিযোগিতায় সমস্ত রুটি প্রস্তুতকারক তাদের প্রস্তুত কাক রুটি বিচারকদের কাছে জমা দেয়। এই প্রতিযোগিতার বিজয়ীদের প্রাপ্ত স্থান আনুসারে স্বর্ণ, রৌপ্য এবং ব্রোঞ্জ পদক দেওয়া হয়।\nআরবের কিছু দেশে কাক শব্দের মাধ্যমে একটি পাতলা সুস্বাদু গোলাকার পেস্ট্রিকে বোঝায় যার আকৃতি ব্যাগেল নামক স্থানীয় রুটির মতো হয়।  এগুলির গায়ে প্রায়শই সাদা তিলের বীজ দিয়ে আবৃত থাকে।\n\n\n== তথ্যসূত্র =="}