{"pageid": 1027618, "title": "ইসলাম ও আধুনিকতা (বই)", "url": "https://bn.wikipedia.org/wiki?curid=1027618", "content": "ইসলাম ও আধুনিকতা (উর্দু: اسلام اور جدت پسندی‎, প্রতিবর্ণী. ইসলাম আওর জিদ্দাত পছন্দি‎ ; Islam and Modernism নামেও পরিচিত) দেওবন্দি ইসলামি পণ্ডিত মুহাম্মদ তাকি উসমানির ইসলাম ও আধুনিকতা বিষয়ে উর্দু ভাষায় রচিত একটি জনপ্রিয় ইসলামি বই। এই বইয়ে লেখক বহু পশ্চিমা বিষয়ে আলোকপাত করেছেন যা দীর্ঘকাল ধরে মুসলমানদের মগজ ধোলাই করে চলেছে। এটি ইসলামি বিধিবিধানের একটি যৌক্তিক ধারণা দেয় এবং এটিও বর্ণনা করে মানুষ কীভাবে অতীতে এবং বর্তমানেও নিজেদের সুবিধাজনক করে তোলার জন্য তা পরিবর্তনের চেষ্টা করে। যৌক্তিক যুক্তি দিয়ে বইটি আধুনিক মানসিকতাকে চ্যালেঞ্জ জানিয়েছে। এটি আধুনিকতাবাদের একটি অর্থ দেয় এবং ইসলাম কীভাবে আধুনিকতাবাদকে উৎসাহিত করে তা নিয়ে আলোচনা করে। এই বইয়ে লেখক আরও উপস্থাপন করেছেন যে, প্রগতি ও আধুনিকতার নামে ইসলাম বিরোধী বিশ্বাস ও চরিত্র ধ্বংসের যে ভয়াবহ ফিতনা পৃথিবীকে গ্রাস করছে, প্রকৃতপক্ষে তা হচ্ছে মূর্খতা ও পশ্চাৎপদতা। এতে ইসলামের সাথে আধুনিকতা, বিজ্ঞান, শিল্প বিপ্লব, জিহাদ প্রভৃতি বিষয় আলোচিত হয়েছে। লেখক তার যুক্তি ব্যাপক করার জন্য অতীত থেকে পরিস্থিতি সংকলন করতে যথেষ্ট পরিমাণে গবেষণা করেছেন।\n\n\n== ইতিহাস ==\nবর্তমান যুগে ইসলামি বিধান বাস্তবায়ন এবং জীবনের নানা অঙ্গনে উদ্ভূত নতুন সমস্যার ইসলামি সমাধানের ব্যাপারে তাকি উসমানি ‘মাসিক আলবালাগ ’ পত্রিকায় লেখালেখি করতেন। এখান থেকে তার নিবন্ধগুলো নিয়ে ‘আছরে হাজের মে ইসলাম কেইসে নাফেয হাে’ নামে প্রায় সাড়ে সাতশ পৃষ্ঠার একটি সংকলন প্রকাশিত হয়। ঐ গ্রন্থ প্রকাশের পরও এই বিষয়ের বিভিন্ন দিক নিয়ে আরাে বেশ কিছু প্রবন্ধ জমা হয় এবং এগুলো নিয়ে তিনি ‘ইসলাম আওর জিদ্দাত পছন্দি’ নামে আরেকটি গ্রন্থ প্রকাশ করেন। যা উর্দু ভাষায় ১৯৯০ সালে প্রথম প্রকাশিত হয়।\n২০০২ সালে ‘ইসলাম ও আধুনিকতা’ নামে এই বইটির বঙ্গানুবাদ করে শামসুল ইসলাম, যা সম্পাদনা করেছেন আবুল ফাতাহ মুহাম্মদ ইয়াহইয়া। ২০০৮ সালে মুহাম্মদ ছলেহ সিদ্দিকী এর ইংরেজি অনুবাদ করেন।\n\n\n== বিষয়বস্তু ==\nবইটির অধ্যায় ও আলোচ্য বিষয়সমূহ হল:\n\nইসলাম ও আধুনিকতা\nইসলাম ও শিল্প বিপ্লব\nযুগ চাহিদা\nব্যাখ্যার নামে অপব্যাখ্যা\nইসলামের নতুন ব্যাখ্যা\nউলামা ও পােপতন্ত্র\nবিজ্ঞান ও ইসলাম\nইসলাম ও মহাকাশ অভিযান\nইসলাম ও বিশ্ব জয়\nইজতিহাদ\nজিহাদ: আক্রমণাত্মক ও রক্ষণাত্মক\n\n\n== আরও দেখুন ==\nমুহাম্মদ তাকি উসমানির গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nমূল উর্দু ডাউনলোড\nবাংলা অনুবাদ ডাউনলোড  ওয়েব্যাক মেশিনে আর্কাইভকৃত ৩০ জানুয়ারি ২০২১ তারিখে\nইংরেজি অনুবাদ ডাউনলোড\nমুহাম্মদ তাকি উসমানির রচনাবলি  ওয়েব্যাক মেশিনে আর্কাইভকৃত ১ মার্চ ২০২১ তারিখে"}