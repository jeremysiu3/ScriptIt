{"pageid": 1449494, "title": "লাসলো ক্লেইনহেইসলার", "url": "https://bn.wikipedia.org/wiki?curid=1449494", "content": "লাসলো ক্লেইনহেইসলার (হাঙ্গেরীয়: László Kleinheisler; জন্ম: ৮ এপ্রিল ১৯৯৪) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে ক্রোয়েশীয় ক্লাব খায়দুক স্প্লিত এবং হাঙ্গেরি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১০ সালে, ক্লেইনহেইসলার হাঙ্গেরি অনূর্ধ্ব-১৭ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় দুই বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০১৫ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ৪৯ ম্যাচে ৩টি গোল করেছেন।\n\n\n== প্রারম্ভিক জীবন ==\nলাসলো ক্লেইনহেইসলার ১৯৯৪ সালের ৮ই এপ্রিল তারিখে হাঙ্গেরির কাজিনৎসবারৎসিকায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nক্লেইনহেইসলার হাঙ্গেরি অনূর্ধ্ব-১৭ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১০ সালের ২০শে সেপ্টেম্বর তারিখে তিনি হাঙ্গেরি অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ২ বছরে ১৮ ম্যাচে অংশগ্রহণ করে ৫টি গোল করেছেন।\n২০১৫ সালের ১২ই নভেম্বর তারিখে, ২১ বছর, ৭ মাস ও ৪ দিন বয়সে, ডান পায়ে ফুটবল খেলায় পারদর্শী ক্লেইনহেইসলার নরওয়ের বিরুদ্ধে অনুষ্ঠিত উয়েফা ইউরো ২০১৬ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৫ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি হাঙ্গেরি ১–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে ক্লেইনহেইসলার সর্বমোট ২ ম্যাচে ১টি গোল করেছেন। জাতীয় দলের হয়ে অভিষেক ম্যাচেই হাঙ্গেরির জার্সি গায়ে প্রথম গোলটি করেছেন; উক্ত ম্যাচের ২৬তম মিনিটে আকোশ এলেকের অ্যাসিস্ট হতে হাঙ্গেরির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলাসলো ক্লেইনহেইসলার – ফিফা প্রতিযোগিতার রেকর্ড (ইংরেজি) \nলাসলো ক্লেইনহেইসলার – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লাসলো ক্লেইনহেইসলার  (ইংরেজি)  \nসকারবেসে লাসলো ক্লেইনহেইসলার (ইংরেজি) \nবিডিফুটবলে \nইইউ-ফুটবলে লাসলো ক্লেইনহেইসলার (ইংরেজি) \nট্রান্সফারমার্কেটে লাসলো ক্লেইনহেইসলার (ইংরেজি) \nওয়ার্ল্ডফুটবল.নেটে লাসলো ক্লেইনহেইসলার (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে লাসলো ক্লেইনহেইসলার (ইংরেজি)"}