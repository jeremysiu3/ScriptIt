{"pageid": 1417161, "title": "মনোমোহন দাস", "url": "https://bn.wikipedia.org/wiki?curid=1417161", "content": "ডঃ মনোমোহন দাস একজন কংগ্রেস রাজনীতিবিদ এবং কেন্দ্রীয় উপমন্ত্রী ছিলেন।\nতিনি ১৯১০ সালের মার্চ মাসে পূর্ব বর্ধমান জেলার নওপাড়ায় পূর্ণ চন্দ্র দাসের একটি বৈদ্য পরিবারে জন্মগ্রহণ করেন। তিনি সেন্ট্রাল কলেজিয়েট স্কুল, সিটি কলেজ এবং কলকাতা মেডিকেল কলেজে শিক্ষা লাভ করেন। তিনি কিছুদিন কলকাতা কর্পোরেশনে স্যানিটারি অফিসার হিসেবে কাজ করেন। তিনি ১৯৩৩ সালে প্রতিময়ীর সাথে বিবাহ বন্ধনে আবদ্ধ হন।\n\n\n== রাজনৈতিক পেশা ==\nঅল্প সময়ের জন্য ফরওয়ার্ড ব্লকের সাথে যুক্ত থাকার পর, তিনি ১৯৩৬ সালে কংগ্রেসে যোগ দেন। তিনি ১৯৪৮ থেকে ১৯৫০ সাল পর্যন্ত গণপরিষদের সদস্য এবং ১৯৫০ থেকে ১৯৫২ সাল পর্যন্ত অস্থায়ী সংসদের সদস্য ছিলেন।\nতিনি ১৯৫২ সালে বর্ধমানের দুটি আসনের একটি (লোকসভা কেন্দ্র) থেকে প্রথম লোকসভায় নির্বাচিত হন। অন্য আসনে জয়ী হয়েছেন অতুল্য ঘোষ। ১৯৫৭ সালে তিনি নবগঠিত আসানসোল (লোকসভা কেন্দ্র) এর দুটি আসনের একটি থেকে নির্বাচিত হন। অন্য আসনে জয়ী হয়েছেন অতুল্য ঘোষ। ড. মনোমোহন দাস ১৯৬২ সালে নবনির্মিত আউসগ্রাম (লোকসভা কেন্দ্র) থেকে তৃতীয় লোকসভায় নির্বাচিত হন।\nতিনি মে ১৯৫৬ থেকে এপ্রিল ১৯৫৭ পর্যন্ত শিক্ষা উপমন্ত্রী হিসেবে দায়িত্ব পালন করেন; মে ১৯৫৭ থেকে মার্চ ১৯৫৮ পর্যন্ত শিক্ষা ও বৈজ্ঞানিক গবেষণা উপমন্ত্রী; এবং এপ্রিল ১৯৫৮ থেকে বৈজ্ঞানিক গবেষণা ও সাংস্কৃতিক বিষয়ক উপমন্ত্রী।\n\n\n== মৃত্যু ==\nডাঃ মনো মোহন দাস ১৩ ডিসেম্বর ১৯৯২ সালে ৮২ বছর বয়সে মারা যান।\n\n\n== তথ্যসূত্র =="}