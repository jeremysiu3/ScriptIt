{"pageid": 1520354, "title": "পবিত্রা ভেঙ্গটেশ", "url": "https://bn.wikipedia.org/wiki?curid=1520354", "content": "পবিত্রা ভেঙ্গটেশ (ভেঙ্কটেশ, জন্ম ৮ই ডিসেম্বর ২০০১) হলেন তামিলনাড়ুর একজন ভারতীয় ক্রীড়াবিদ। তিনি পোল ভল্ট ইভেন্টে ভারতের প্রতিনিধিত্ব করেন। তিনি চীনের হাংচৌতে অনুষ্ঠিত এশিয়ান গেমসে ভারতীয় দলের একজন প্রতিনিধি। পবিত্রার ব্যক্তিগত সেরা ৪.১০ মিটার। ২০১৪ সালে ভি এস সুরেখার করা ৪.১৫ মিটারের জাতীয় রেকর্ডটি রয়ে গেছে।\n\n\n== প্রারম্ভিক জীবন ==\nপবিত্রা ভেঙ্গটেশ একটি দরিদ্র পরিবার থেকে এসেছেন। তাঁর বাবা সালেমে একজন দিনমজুরের কাজ করেন এবং তাঁর মা একজন গৃহিণী। তাঁর এক বোন এবং এক ভাই আছে। তিনি সারদা বিদ্যালয় বালিকা উচ্চ মাধ্যমিক স্কুলে পড়াশোনা করেছিলেন। তিনি সালেমের এভিএস কলেজ অফ আর্টস অ্যাণ্ড সায়েন্স থেকে বিএ (ইংরেজি অনার্স) পড়েছেন। গত দশ বছর ধরে তিনি তামিলনাড়ুর স্পোর্টস ডেভেলপমেন্ট প্রশিক্ষক কে এলামপারিথির অধীনে প্রশিক্ষণ নিচ্ছেন। তিনি ৯ বছর বছর বয়সে স্প্রিন্টার ও লং জাম্পার হিসেবে শুরু করেছিলেন এবং ৪০০ মিটারেও দৌড়েছিলেন। পরে ২০১৩ সালে, তিনি পোল ভল্টকে তাঁর নিজস্ব ক্রীড়া হিসেবে বেছে নেওয়ার সিদ্ধান্ত নেন। ২০২২ সালের আগস্টে, তিনি ক্রীড়া কোটায় চাকরি পান এবং দক্ষিণ রেলওয়েতে নিযুক্ত হন।\n\n\n== কর্মজীবন ==\n২০২৩: ফেব্রুয়ারিতে, তিনি আন্তর্জাতিক পর্যায়ে অভিষেক করেন এবং কাজাখস্তানের আস্তানায় অনুষ্ঠিত এশিয়ান ইনডোর চ্যাম্পিয়নশিপে ৪ মিটার দূরত্বে পোল ছুঁড়ে রৌপ্য জিতেছিলেন।\n২০২২: তিনি বেঙ্গালুরুতে খেলো ইণ্ডিয়া ইউনিভার্সিটি গেমসে তামিলনাড়ুর পেরিয়ার বিশ্ববিদ্যালয়ের প্রতিনিধিত্ব করেছিলেন। গেমসের প্রথম দিনে পোল ভল্ট ইভেন্টে ৪.০১ মিটার দূরে পোল ছুঁড়ে তিনি পঞ্চম মহিলা ক্রীড়াবিদ হিসেবে ৪.০০ মিটারের ওপরের দূরত্ব অতিক্রম করেন।\n২০২২: তিনি ওড়িশার ভুবনেশ্বরে ৮১তম অল ইণ্ডিয়া ইন্টার ইউনিভার্সিটি উইমেন'স অ্যাথলেটিক্স চ্যাম্পিয়নশিপে ৪ মিটারের অল ইণ্ডিয়া ইন্টার-ইউনিভার্সিটি (এআইইউ) রেকর্ড স্থাপন করেন।\n২০২১: সেপ্টেম্বরে, তিনি তেলেঙ্গানা রাজ্যের ওয়ারাঙ্গলের জওহরলাল নেহেরু স্টেডিয়ামে ৬০তম জাতীয় ওপেন অ্যাথলেটিক্স প্রতিযোগিতায় স্বর্ণ জিতেছিলেন।\n২০২১: সাউথ জোন জুনিয়র অ্যাথলেটিক্স প্রতিযোগিতায় স্বর্ণপদক জিতেছেন।\n২০১৮: খেলো ইণ্ডিয়া যুব গেমসে স্বর্ণপদক।\n২০১৯: খেলো ইণ্ডিয়া যুব গেমসে স্বর্ণপদক।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড অ্যাথলেটিক্সে পবিত্রা ভেঙ্গটেশ (ইংরেজি)\nঅফিসিয়াল এএফআই ওয়েবসাইট"}