{"pageid": 1432537, "title": "রাজা ভাগ্যকে জয় করবেন", "url": "https://bn.wikipedia.org/wiki?curid=1432537", "content": "\"রাজা ভাগ্যকে জয় করবেন\" হলো একটি ভারতীয় রূপকথা, অ্যাণ্ড্রু ল্যাং এটিকে দ্য ব্রাউন ফেইরি বুক- এ অন্তর্ভুক্ত করেছেন।\n\n\n== সারমর্ম ==\nএক কন্যা সহ এক রাজা শিকারের সময় হারিয়ে গিয়েছিলেন। এক সন্ন্যাসীর সাথে তাঁদের দেখা হয়েছিল, সন্ন্যাসী ভবিষ্যদ্বাণী করেছিলেন যে রাজার মেয়ে উত্তরের রাজার একজন দাসীর ছেলেকে বিয়ে করবেন। বন থেকে বের হওয়ার সাথে সাথেই রাজা উত্তরের রাজার কাছে দাসী ও তার ছেলের জন্য প্রস্তাব পাঠান। উত্তরের রাজা উপহার হিসেবে তাদেরকে সেই রাজার কাছে পাঠান। রাজা তাদের জঙ্গলে নিয়ে যান এবং সেখানে সেই দাসীর মাথা কেটে ফেলেন এবং শিশুটিকে জঙ্গলে ফেলে রেখে চলে যান।\nজঙ্গলে একজন বিধবা ছাগল পালন করেছিলেন। তিনি দেখতে পান যে তাঁর সেরা শিশুপালনকারী-ছাগলটির এক ফোঁটা দুধও নেই। তিনি এই ছাগলটিকে অনুসরণ করে শিশুটির কাছে পৌঁছোলেন এবং ভেবেছিলেন যে বৃদ্ধ বয়সে তাঁকে দেখাশোনা করার জন্য শেষ পর্যন্ত তিনি একটি পুত্র পেয়েছেন।\nছেলেটি যখন বড় হল, তখন একদিন একটি ব্যবসায়ীর গাধা তার মায়ের বাঁধাকপি খেতে শুরু করল। ছেলেটি তখন তাকে পিটিয়ে তাড়িয়ে দিল। এই ঘটনাটি বহুপল্লবিত হয়ে ব্যবসায়ীর কানে পৌঁছে যায়, দাবি করা হয় যে ছেলেটি ব্যবসায়ীকে হত্যার হুমকি দিয়েছে। ব্যবসায়ী রাজার কাছে এই নিয়ে অভিযোগ করলেন। রাজা তখন ছেলেটিকে ধরে আনতে লোক পাঠিয়েছিলেন। বৃদ্ধ মহিলা পুত্রের জীবনের জন্য অনুরোধ করেছিলেন, কারণ তাঁকে সেবা করার জন্য ছেলেটির প্রয়োজন ছিল। রাজা বিশ্বাস করেন নি যে এত বৃদ্ধা মহিলার এত ছোট ছেলে হতে পারে। তিনি জানতে চাইলেন বৃদ্ধা মহিলা তাকে কোথায় পেয়েছেন। সমস্ত গল্প শোনার পর রাজা বুঝতে পেরেছিলেন যে ছেলেটি কে।\nরাজা তাকে ছেড়ে দেওয়ার শর্ত দেন, তাকে সেনাবাহিনীতে যোগ দিতে হবে। সবচেয়ে বিপজ্জনক যুদ্ধক্ষেত্রে ছেলেটিকে পাঠানো হলেও, সেনাবাহিনীর জীবন তাকে শেষ করতে পারেনি। সে একজন ভাল সৈনিক হিসেবে স্বীকৃত হয়েছিল। তখন তাকে রাজার দেহরক্ষী হিসেবে নথিভুক্ত করা হয়। কালান্তরে সে একজন আততায়ীর হাত থেকে রাজাকে রক্ষা করেছিল। রাজা এতটাই কৃতজ্ঞতাপাশে আবদ্ধ হয়েছিলেন যে, তিনি তাকে একজন পরিচারক হিসেবে নিয়োগ দেন। রাজার জন্য লড়াইতে সে ক্রমাগত আক্রান্ত হয়ে গেছে কিন্তু সর্বদাই সে বেরিয়ে আসতে পেরেছে। অবশেষে, রাজা তাকে একজন দূরবর্তী শাসকের কাছে একটি বার্তা দিয়ে পাঠালেন, এই শাসক রাজকুমারীর দায়িত্বে ছিলেন। যখন দুর্গের বাকি লোকেরা দিনের বেলার প্রচণ্ড উত্তাপে ক্লান্ত হয়ে ঘুমিয়ে পড়েছিল, দুষ্টু রাজকুমারী কিন্তু জেগে ছিল এবং এবং দেখতে পেয়েছিল যে এই চিঠিটির বাহককে হত্যা করার বার্তা আছে। সে অন্য একটি চিঠির সাথে এই চিঠিটি প্রতিস্থাপন করেছিল, যাতে লেখা ছিল রাজকুমারীর সাথে বার্তাবাহকের বিয়ে দেবার জন্য শাসককে আদেশ দেওয়া হচ্ছে।\nরাজা এই খবর পেয়ে ছেলেটির ক্ষতি করার চেষ্টা ত্যাগ করেন।\n\n\n== বিশ্লেষণ ==\nলোকসাহিত্যিক স্টিথ থম্পসন তাঁর মূল রচনা দ্য ফোকটেলে উল্লেখ করেছেন যে পূর্বনির্ধারিতভাবে একজন রাজকন্যাকে একটি ছেলের বিয়ে করার গল্প ভারতের সাহিত্য ইতিহাসে পাওয়া যায়, এমনই তার প্রাচীনত্ব।\nগল্পের বিভিন্ন সংস্কৃতিতে একটি দরিদ্র ছেলে সম্বন্ধে লেখা পাওয়া যায় যায়, যে \"ভাগ্য দ্বারা সুরক্ষিত\"।\n\n\n== আরও দেখুন ==\nদ্য ডেভিল উইথ দ্য থ্রি গোল্ডেন হেয়ার\nতিন বিস্ময়কর ভিখারির গল্প\nমাছ এবং আংটি\n\n\n== তথ্যসূত্র ==\n\n\n== আরও পড়ুন ==\nঝাং, জুয়েন। \"প্রিডেস্টিনড ওয়াইফ\" (ATU 930A) এর গল্পে \"মুন ম্যান\" চিত্রের সংক্রমণের জন্য সাংস্কৃতিক গ্রাউণ্ডিং।\" The Journal of American Folklore 127, no. 503 (2014): 27-49। doi:10.5406/jamerfolk.127.503.0027."}