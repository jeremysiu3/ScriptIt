{"pageid": 1044442, "title": "ইসরা হিরসি", "url": "https://bn.wikipedia.org/wiki?curid=1044442", "content": "ইসরা হিরসি (জন্ম ২২ ফেব্রুয়ারি, ২০০৩) একজন আমেরিকান পরিবেশকর্মী। তার সহ-প্রতিষ্ঠিত মার্কিন যুব জলবায়ু ধর্মঘটের তিনি একজন সহ-নির্বাহী পরিচালক হিসাবে দায়িত্ব পালন করেছেন। ২০২০সালে ৪০ বছরের কম বয়সীদের নিয়ে সরকারি এবং রাজনীতির ক্ষেত্রে প্রভাবশালীদের নামের ফরচুন-৪০-এর যে তালিকা তৈরি হয় তাতে হিরসির নাম রয়েছে।\n\n\n== প্রাথমিক জীবন এবং সক্রিয়তাবাদ ==\nহিরসির বাল্যকাল কেটেছে মিনেসোটার মিনিয়াপোলিস শহরে। তিনি মার্কিন কংগ্রেস মহিলা ইলহান ওমারের মেয়ে। তার বাবার নাম আহমেদ আবদিসালান হিরসি। মাত্র বারো বছর বয়সে আমেরিকার মলে জামার ক্লার্কের পক্ষে বিচারের জন্য প্রতিবাদকারীদের মধ্যে তিনি ছিলেন অন্যতম। হিরসি মিনিয়াপলিস সাউথ হাই স্কুলের ছাত্রী।.উচ্চ বিদ্যালয়ের পরিবেশ ক্লাবে যোগদানের পরে তিনি জলবায়ু সক্রিয়তা সংক্রান্ত বিষয়ে জড়িয়ে পড়েন।\n২০১৯ সালের ১৫ মার্চ এবং ৩ মে সারা আমেরিকা যুক্তরাষ্ট্র জুড়ে শত শত ছাত্রেরা যে ধর্মঘটে সামিল হয় সেই সংগঠনকে হিরসি নেতৃত্ব দিয়েছিলেন। মার্কিন যুব জলবায়ু ধর্মঘটের তিনি ছিলেন সহ-প্রতিষ্ঠাতা। ২০১৯ সালের জানুয়ারী মাসে মার্কিন যুক্তরাষ্ট্রের বিশ্বব্যাপী যুব জলবায়ু পরিবর্তন আন্দোলনেরও সহ-প্রতিষ্ঠাতা। তিনি এই সংগঠনের সহ-নির্বাহী পরিচালক হিসাবে কাজ করেন। ২০১৯ সালে তাকে ব্রওয়ার ইয়ুথ সম্মান দেওয়া হয়। ঐ বছরই হিরসি ভয়েস অফ দ্য ফিউচার সম্মানও পেয়েছিলেন। ২০২০ সালে ব্ল্যাক এন্টারটেনমেন্ট টেলিভিশন (বিইটি) হিরসিকে \"ভবিষ্যত ৪০\"-এর তালিকায় স্থান দেয়।\n\n\n== তথ্যসূত্র =="}