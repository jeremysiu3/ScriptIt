{"pageid": 1431089, "title": "আল-ওয়াজির মসজিদ", "url": "https://bn.wikipedia.org/wiki?curid=1431089", "content": "আল-ওয়াজির মসজিদ ইরাকের বাগদাদ শহরে অবস্থিত একটি প্রাচীন মসজিদ, যা একটি সাংস্কৃতিক ঐতিহ্যবাহী ভবন হিসাবে বিবেচিত হয়। ১৫৯৯ সালে উসমানীয় আমলে বাগদাদের উজির হাসান পাশা মসজিদটি নির্মাণ করেন। পরে মসজিদটি বেশ কয়েকবার সংস্কার করা হয়েছিলো। মসজিদটির প্রধান বৈশিষ্ট্য হলো এর উসমানীয় স্থাপত্য শৈলী। এটি টাইগ্রিস নদীর তীরে সৌক আল-সারাইয়ের পিছনে আর-রুসাফা জেলায় অবস্থিত।\nআল-ওয়াজির মসজিদটি ইরাকের বাগদাদ শহরে অবস্থিত এবং মসজিদটি ইউনেস্কোর বিশ্ব ঐতিহ্যবাহী স্থানের একটি অংশ।\n\n\n== ঐতিহাসিক পটভূমি ==\nবর্তমানে মসজিদটি টাইগ্রিস নদীর তীরে সৌক আল-সারাইয়ের পিছনে আর-রুসাফা জেলায় অবস্থিত। আব্বাসীয় যুগের সময় মসজিদটির নাম ছিলো \"ধু আল-মানারা মসজিদ\"। ইরাকি ইতিহাসিকবিদ ইমাদ আবদ আল-সালাম রউফ তার \"দ্য ব্রাইট কন্ট্রাক্ট\" বইয়ে উল্লেখ করেছেন যে, সেলজুক আমির মুহাম্মদ আই তাপারের রাজত্বকালে ১১০৬ সালে নির্মিত একটি মাদ্রাসা ভবনের অবস্থান \"তাতচি-বাগদাদী মাদ্রাসা\" নামে পরিচিত ছিলো।\nমসজিদটির নির্মাণ কাজ প্রথমে ১৫৯৯ সালে হাসান পাশার তত্ত্বাবধানে শুরু হয়েছিলো, তিনি ১৫৯৪ থেকে ১৬০৩ সালের মধ্যে উসমানীয় সাম্রাজ্যের অধীনে বাগদাদ শাসন করেন। মসজিদটি \"আল-ওয়াজির মসজিদ\" নামে পরিচিত হয়ে ওঠে যার অর্থ \"গভর্নরের মসজিদ\"। হাসান পাশা মসজিদের স্থাপত্যশৈলী নবায়ন করেন এবং একটি বৈজ্ঞানিক মাদ্রাসা প্রতিষ্ঠা করেন যেখানে যুক্তিসঙ্গত ও যোগাযোগমূলক বিজ্ঞান শেখানো হয়। মসজিদে শিক্ষাদানকারী সবচেয়ে সুপরিচিত শিক্ষকদের মধ্যে ছিলেন শেখ তাহা আল-সানভি, তাকেও মৃত্যুর পর এ মসজিদে দাফন করা হয়।\n\nপরবর্তীতে ১৬০৪ সালে, দজলা নদীর তীরে মসজিদের পাশে একটি বিখ্যাত কফিহাউস নির্মিত হয়েছিল এবং এর নামকরণ করা হয় \"হাসান পাশা ক্যাফে\"। ১৬৮৬ সালে, \"আহমেদ আগা\" নামে একজন সেনা কর্মকর্তাকে মসজিদের পশ্চিম দিকটি পুনর্নির্মাণের আদেশ দেওয়া হয়েছিলো। তিনি একটি উঁচু গম্বুজ যুক্ত করে তা সম্প্রসারণ করেন। ইরাকি ইতিহাসবিদ শেরিফ ইউসুফের মতে, মসজিদটি একাধিকবার সংস্কার করা হলেও, মসজিদের মিনারটি প্রাচীনতম সংরক্ষিত অংশ হিসাবে রয়ে গেছে।\n১৮১৬ সালে ব্রিটিশ ভ্রমণকারী ও সাংবাদিক জেমস সিল্ক বাকিংহাম বাগদাদ শহরে সফরের সময় মসজিদটি পরিদর্শন করেন এবং ১৮২৭ সালে তিনি \"ট্রাভেলস ইন মেসোপটেমিয়া\" তে মসজিদটিকে \"সূক্ষ্ম গম্বুজ এবং উঁচু মিনার\" হিসাবে উল্লেখ করেন।\n\n\n== স্থাপত্যের বর্ণনা ==\n\nআল-ওয়াজির মসজিদটি আল-মুতানাব্বি রাস্তার নিকটে সৌক আল-সরাইয়ের কেন্দ্রস্থলে অবস্থিত। মসজিদটিতে একটি ঐতিহ্যবাহী ইরাকি মিনার ছাড়াও চকচকে টাইলস এবং মার্বেল দিয়ে আচ্ছাদিত একটি গম্বুজ রয়েছে। ভেতরে রয়েছে কোরআনের আয়াত ও ফুলের মোটিফ দিয়ে সজ্জিত স্ট্যালাকটাইট ও মুকারনাদের সমন্বয়ে সাজানো সাজসজ্জা। মসজিদের প্রবেশদ্বারটি হলুদ ইট দ্বারা বেষ্টিত একটি কাঠের দরজা এবং নীল রঙের। মসজিদে ঢোকার পর এক হাজার বর্গমিটারের বেশি আয়তনের একটি প্রশস্ত প্রাঙ্গণ পাওয়া যায় এবং দেয়ালে মোটিফ ও লেখা দিয়ে সজ্জিত রয়েছে। মসজিদটিতে ৪০০ জনেরও বেশি মুসল্লির নামাজের জায়গা রয়েছে। মসজিদের বাম পাশে একটি গোল আকৃতির মিনার রয়েছে। মসজিদে সংযুক্ত বাগানটি টাইগ্রিস নদীর তীর পর্যন্ত বিস্তৃত।\nমসজিদটি ১০০০ বর্গমিটার এলাকা জুড়ে নির্মিত হয়েছিলো এবং এতে গ্রীষ্মকালীন সময়ে নামাজের জন্য দুটি স্থান রয়েছে, যেখানে প্রায় ৩৩০ জন মানুষের নামাজের ব্যবস্থা রয়েছে এবং শীতকালীন সময়ে নামাজের জন্য কক্ষ রয়েছে, যেখানে প্রায় ৫০০ জন মানুষ নামাজ পড়তে পারে। মসজিদটিকে বাগদাদের সবচেয়ে সুন্দর মসজিদগুলির মধ্যে একটি হিসাবে বিবেচনা করা হয় এবং এটি টাইগ্রিস নদীর তীরে একটি জাহাজ ধ্বংসের পরে এটির নির্মাণ সম্পর্কে একটি লোককাহিনী তৈরি করেছিল যা এ মসজিদের অবস্থান নির্ধারণ করে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n\nইরাকে ইসলাম\nবাগদাদের মসজিদসমূহের তালিকা\nইরাকের মসজিদসমূহের তালিকা\n\n\n== তথ্যসূত্র =="}