{"pageid": 1068490, "title": "রনি স্ক্রুওয়ালা", "url": "https://bn.wikipedia.org/wiki?curid=1068490", "content": "রনি স্ক্রুওয়ালা (জন্মঃ ৮ সেপ্টেম্বর ১৯৫৬) হচ্ছেন ভারতের একজন চলচ্চিত্র প্রযোজক। ১৯৯০ সালে তিনি ইউটিভি গ্রুপ নামে একটি প্রযোজনা প্রতিষ্ঠান গড়ে তোলেন যেটা দ্বারা চলচ্চিত্র এবং টেলিভিশন নাটক বানানো হয়েছে। এই প্রতিষ্ঠানটি ২০১২ সালে ভেঙে দিয়ে ২০১৪ সালে আরএসভিপি মুভিজ নামের আরেকটি প্রতিষ্ঠান গড়ে তোলেন রনি।\n\n\n== পূর্ব জীবন এবং শিক্ষা ==\nরনি ১৯৫৬ সালে মুম্বাইের একটি পার্সি পরিবারে জন্মগ্রহণ করেন। তিনি মুম্বাইয়ের ক্যাথেড্রাল অ্যান্ড জন কনোন স্কুলে পড়াশোনা করেন। শুরুতে তিনি একটি দাঁতব্রাশ নির্মাণ কারখানা খুলেছিলেন; পরে তিনি চলচ্চিত্র এবং নাটক বানানোর কাজ শুরু করেন। এর আগে আশির দশকে তিনি ক্যাবল টিভির ব্যবসা করতেন যখন ভারতে শুধু দূরদর্শন নামের একটি চ্যানেল ছিলো।\n\n\n== ব্যক্তিগত জীবন ==\nরনির স্ত্রীর নাম হচ্ছে জেরিনা মেহতা, জেরিনা রনির সঙ্গেই ইউটিভি গ্রুপ নামের ব্যবসাপ্রতিষ্ঠান চালান, এছাড়া তাদের 'স্বদেশ ফাউন্ডেশন' নামের একটি এন.জি.ও. আছে। রনির আগে মঞ্জুলা নামের একটি স্ত্রী ছিলো এবং ঐ সংসারে তাদের তৃষা নামের একটি মেয়ে আছে, মঞ্জুলা এবং তৃষা 'লাইটহাউজ প্রজেক্ট' নামের একটি প্রতিষ্ঠান চালান।\n\n\n== তথ্যসূত্র =="}