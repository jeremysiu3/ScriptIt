{"pageid": 1177626, "title": "সিলেট কেন্দ্রীয় কারাগার", "url": "https://bn.wikipedia.org/wiki?curid=1177626", "content": "সিলেট কেন্দ্রীয় কারাগার (সিলেট নতুন কেন্দ্রীয় কারাগার নামেও পরিচিত) হলো বাংলাদেশের সিলেট বিভাগের একটি কারাগার। এটি সিলেট শহর থেকে ১২ কিলোমিটার দূরে বাদাঘাটে অবস্থিত।\n\n\n== ইতিহাস ==\n১৭৮৯ সালে বর্তমান সিলেট পুরাতন কেন্দ্রীয় কারাগার প্রতিষ্ঠিত হয়। পরবর্তীতে, ৩ মার্চ ১৯৯৭ এ বাংলাদেশ সরকার এটিকে কেন্দ্রীয় কারাগার হিসেবে উন্নীত করেন।   পুরনো কারাগারটিতে বন্দির সংখ্যা বৃদ্ধি পাওয়ায় ২০১৮ সালের ১ নভেম্বর ভিডিও কনফারেন্সের মাধ্যমে প্রধানমন্ত্রী শেখ হাসিনা নতুন সিলেট কেন্দ্রীয় কারাগারের (বর্তমান কারাগার) উদ্বোধন করেন। সিলেট কেন্দ্রীয় কারাগার নির্মাণ প্রকল্পের আওতায় ২৭০ কোটি টাকা ব্যয়ে ২০১২ সালে নির্মাণ কাজ শুরু হয়ে ২০১৮ সালে কারাগার নির্মাণ কার্য সম্পন্ন হয়। সিলেট নতুন কেন্দ্রীয় কারাগারে ২০২১ সালের ১৭ জুন প্রথম ফাঁসি কার্যকর করা হয়। এর আগে সিলেট পুরাতন কারাগারে সাতজনের ফাঁসি কার্যকর করা হয়েছিল।\n\n\n== অবকাঠামো ও ধারণক্ষমতা ==\nসিলেট কেন্দ্রীয় কারাগার ৩১.৩৬ একর ভূমির ওপর প্রতিষ্ঠিত। এর কারাবন্দি ধারণক্ষমতা ২০০০ জন, এটি উদ্বোধনের পর পুরাতন কারাগারের কারাবন্দিদের এখানে স্থানান্তর করা হয়। নতুন এই কারাগারে রয়েছে ৫৯টি ভবন, এর মধ্যে পুরুষ ও নারী কারাবন্দিদের জন্য রয়েছে পৃথক ভবন। আরও আছে যক্ষ্মা এবং মানসিক রোগীদের জন্য আলাদা হাসপাতালসহ মোট ৪টি হাসপাতাল। কারাগারে দুই তলা বিশিষ্ট একটি রেস্টহাউজের পাশাপাশি, চার তলা বিশিষ্ট একটি ডে কেয়ার সেন্টার, লাইব্রেরি, স্কুল এবং মসজিদ রয়েছে। \n\n\n== আরও দেখুন ==\nসিলেট কেন্দ্রীয় কারাগার-২\nচট্টগ্রাম কেন্দ্রীয় কারাগার\n\n\n== তথ্যসূত্র =="}