{"pageid": 1119195, "title": "ফ্রিম্যান ফ্রিম্যান-টমাস, উইলিংডনের ১ম মার্কেস", "url": "https://bn.wikipedia.org/wiki?curid=1119195", "content": "লর্ড উইলিংডন (১৮৬৬-১৯৪১) ১৯৩১ থেকে ১৯৩৬ সাল পর্যন্ত ভারতের গভর্নর জেনারেল ও ভাইসরয় ছিলেন। তিনি ইটন এবং ক্যামব্রিজ-এ শিক্ষা লাভ করেন। ভাইসরয় হওয়ার আগে মারকুইস ফ্রিম্যান টমাস উইলিংডন বোম্বাই (১৯১৩-১৯১৯) ও মাদ্রাজের (১৯১৯-২৪) গভর্নর হিসেবে দায়িত্ব পালন করেন। দ্বিতীয় গোলটেবিল বৈঠকে অংশ নিতে কংগ্রেসকে সম্মত করা, দ্বিতীয় পর্যায়ের আইন অমান্য আন্দোলন নিষ্ক্রিয়করণ ও ১৯৩৫ সালের ভারত শাসন আইন সংক্রান্ত বিল প্রণয়নে সাহায্য করা ছিল ব্রিটিশ সরকারের প্রতি তাঁর বড় অবদান।"}