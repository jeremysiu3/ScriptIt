{"pageid": 1386672, "title": "মিশরীয় আরবি", "url": "https://bn.wikipedia.org/wiki?curid=1386672", "content": "মিশরীয় বা মাসরি আরবি হল আরবি ভাষার একটি উপভাষা, যাতে বেশিরভাগ আধুনিক মিশরীয়রা কথা বলে। মিশরীয় আরবি ভাষার একটি উত্তর আফ্রিকীয় উপভাষা; এটি আফ্রো-এশীয় ভাষা পরিবারের একটি সেমিটীয় শাখা। এটি রাজধানী কায়রোর আশেপাশে নিম্ন মিশরের নীল ব-দ্বীপে উৎপন্ন হয়েছিল। মিশরীয় উপভাষাটি আরবি ভাষা থেকে বিকশিত হয়েছিল, যা খ্রিস্টীয় সপ্তম শতাব্দীতে মিশরে স্থানান্তরিত হয়েছিল ইসলামি বিজয়ের পরেই, যার লক্ষ্য ছিল মিশরীয়দের মধ্যে ইসলামের প্রচার করা। মিশরীয় আরবি কিবতীয় ভাষা প্রভাবিত হয়েছিল, যা ইসলামি বিজয়ের আগে মিশরীয়দের আদি মাতৃভাষা ছিল এবং এটি পরবর্তীতে ফরাসি, ইতালীয়, গ্রীক, তুর্কি ও ইংরেজির মতো অন্যান্য ভাষা থেকেও সীমিত প্রভাবিত।\nপ্রায় ১০০ মিলিয়নেরও বেশি মিশরীয় জনসংখ্যা এর বিভিন্ন উপভাষায় কথা বলে থাকে, যার মধ্যে কেইরিন সবচেয়ে জনপ্রিয়। মিশরীয় এ উপভাষাটি বেশিরভাগ আরবি-ভাষী দেশে বোঝা যায় সেই অঞ্চলে মিশরীয় প্রভাবের কারণে। বিশেষত মিশরী সিনেমা ও মিশরীয় মিডিয়ার কারণে, যা মিশরীয় সঙ্গীতশিল্পের সাথে এক শতাব্দীরও বেশি সময় ধরে মেনা অঞ্চলে একটি বড় প্রভাব ফেলেছে। এছাড়া মিশরী শিক্ষকদের মাধ্যমেও এর প্রচার ঘটেছে , যা একে সবচে' বিস্তৃত ও সবচেয়ে অধ্যয়ন-যোগ্য আরবি উপভাষাগুলির একটি করে তোলে।\nযদিও এটি প্রাথমিকভাবে একটি কথ্য উপভাষা; তবে এটি লিখিত আকারে কিছু উপন্যাস, নাটক, কবিতার (দেশীয় সাহিত্য) পাশাপাশি কমিক স্ট্রিপ, সংবাদপত্র, বিজ্ঞাপন ও জনপ্রিয় গানে পাওয়া যায়। বেশিরভাগ লিখিত মিডিয়া ও টেলিভিশনের সংবাদ প্রতিবেদনে, আধুনিক প্রমিত আরবি ব্যবহার করা হয়, যা কুরানের ভাষার উপর ভিত্তি করে একটি ঐক্যবদ্ধ প্রমিত ভাষা। মিশরীয় আরবি বেশিরভাগই আরবি বর্ণমালায় লেখা হয়; তবে অস্থানীয় লোকদের শেখানোর উদ্দেশ্যে এটি সাধারণত লাতিন অক্ষর অথবা আন্তর্জাতিক ধ্বনিগত বর্ণমালায় লেখা হয়।\n\n\n== তথ্যসূত্র =="}