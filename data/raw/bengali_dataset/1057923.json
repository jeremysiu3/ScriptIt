{"pageid": 1057923, "title": "বৃহত্তর মুম্বই পৌর নিগম", "url": "https://bn.wikipedia.org/wiki?curid=1057923", "content": "বৃহত্তর মুম্বই মহানগর পালিকা (মারাঠি: बृहन्मुंबई महानगरपालिका) পূর্বে বিএমসি নামে পরিচিত, মহারাষ্ট্রের রাজধানী মুম্বইয়ের নাগরিক পরিচালনা পর্ষদ। এটি ভারতের সবচেয়ে ধনী পৌর নিগম। এমসিজিএম-এর বার্ষিক বাজেট ভারতের কয়েকটি ছোট রাজ্যের তুলনায় বেশি হয়ে থাকে। ১৮৮৮ সালে বোম্বাই পৌর নিগম আইনের অধীনে সংস্থাটি প্রতিষ্ঠিত হয়েছিল। মুম্বই শহর এবং এর কয়েকটি শহরতলির নাগরিক অবকাঠামো এবং প্রশাসনের দায়িত্ব এই সংস্থাটির।\n\n\n== পরিচালনা ==\nএমসিজিএম-এর নেতৃত্বে একজন আইএএস আধিকারিক থাকেন, যিনি কার্যনির্বাহী পৌর অধ্যক্ষ হিসাবে দায়িত্ব পালন করেন। বুনিয়াদি নাগরিক অবকাঠামো এবং অন্যান্য প্রাথমিক দায়িত্ব পালনের দায়িত্বপ্রাপ্ত নগরসেবকদের নির্বাচিত করার জন্য একটি পঞ্চমবার্ষিক নির্বাচন অনুষ্ঠিত হয়। মেয়র সাধারণত সসংখ্যাগরিষ্ঠতা পাওয়া দল থেকে নির্বাচিত হন এবং সংস্থাটির প্রধানের দায়িত্ব পালন করেন। বিএমসির সমস্ত প্রশাসনিক কাজ ২০০৮ সালের জুন পর্যন্ত মারাঠি ভাষায় পরিচালিত হয়, যার কারণে বিতর্ক ছাড়িয়ে পড়ে, যার কারণে বিএমসির ভাষানীতিতে কিছুটা শিথিলতা আনা হয় এবং ইংরেতি ভাষাতেও ফর্ম গ্রহণ করা শুরু হয়\n\n\n== ব্যবস্থাপক-সভা ==\n২০১৭ সাল পর্যন্ত,  এমসিজিএম-এর ব্যবস্থাপক-সভা ২২৭ জন সদস্য নিয়ে গঠিত। ২০১৭ সালেই সর্বপ্রথম কোনও একটি ওয়ার্ড (১৬৪) থেকে ৩০ জন প্রার্থী প্রতিদ্বন্দ্বিতা করেন। ২১ বছর বয়সী রাঘবেন্দ্র সিং ছিলেন সবচাইতে কম বয়সী নির্দল প্রার্থী। এমসিজিএম এশিয়ার অন্যতম ধনী পৌর নিগম।\n\n\n== তথ্যসূত্র ==\n\nটেমপ্লেট:মুম্বই বিষয়াদি"}