{"pageid": 1526066, "title": "আমেরিকা ইসলামী ঐতিহ্য জাদুঘর", "url": "https://bn.wikipedia.org/wiki?curid=1526066", "content": "আমেরিকা ইসলামী ঐতিহ্য জাদুঘর হল মার্কিন যুক্তরাষ্ট্রের ওয়াশিংটন, ডিসিতে অবস্থিত একটি ইতিহাস জাদুঘর। এটি একটি অলাভজনক সংস্থা। এখানে ১৬শ শতাব্দী থেকে ২১শ শতাব্দী পর্যন্ত বিভিন্ন ইসলামি নিদর্শন, ছবি এবং গল্প প্রদর্শিত হয়।  জাদুঘর হওয়ার আগে এটি  একটি ভ্রাম্যমাণ প্রদর্শনী ছিল। এটির নাম ছিল \"কালেকশনস অ্যান্ড স্টোরিজ অফ আমেরিকান মুসলিমস\" (সিএসএএম)। পরে এই ভ্রাম্যমাণ প্রদর্শনীটি ২০১১ সালের ৩০ এপ্রিল স্থায়ী জাদুঘরে রূপান্তরিত হয়  ২০২৪ সালে, নতুনভাবে নির্মিত একটি বহুমুখী ভবনের নিচতলায় জাদুঘরটি পুনরায় চালু হয়। এখানে আবাসন ও ভাড়ার জন্য অন্যান্য স্থানও রয়েছে।\n\n\n== প্রতিষ্ঠানের ইতিহাস ==\n\n\n=== জাদুঘরের সামনে ===\n১৯৯৬ সালে \"কালেকশনস অ্যান্ড স্টোরিজ অফ আমেরিকান মুসলিমস, ইনকর্পোরেটেড\" (সিএসএএম) প্রতিষ্ঠিত হয়। এরপরের বছরগুলোতে সিএসএএম আমেরিকার বিভিন্ন জায়গায় ভ্রমণ করে আমেরিকার মুসলিমদের ইতিহাস জনগণের সামনে তুলে ধরে। এর মধ্যে ডুসেবল মিউজিয়াম অফ আফ্রিকান আমেরিকান হিস্ট্রি, হার্ভার্ড বিশ্ববিদ্যালয়, হাওয়ার্ড বিশ্ববিদ্যালয়, ম্যালকম এক্স অ্যান্ড ড. বেটি শাবাজ মেমোরিয়াল অ্যান্ড এডুকেশনাল সেন্টার, রাটগার্স বিশ্ববিদ্যালয়, আনাকোস্টিয়া কমিউনিটি মিউজিয়াম, স্ট্যানফোর্ড বিশ্ববিদ্যালয়, ফ্লোরিডা বিশ্ববিদ্যালয়, ইলিনয় বিশ্ববিদ্যালয় শিকাগো, ইলিনয় বিশ্ববিদ্যালয় আরবানা-শ্যাম্পেইন, পিটসবার্গ বিশ্ববিদ্যালয় এবং যুক্তরাষ্ট্রের পররাষ্ট্র দপ্তরের আন্তর্জাতিক দর্শক নেতৃত্ব কর্মসূচি অনুষ্ঠানের আয়োজন করে। এই প্রদর্শনী কাতার এবং নাইজেরিয়ার মত দেশেও দেখানো হয়েছিল। ২০১১ সালের ৩০ এপ্রিল, ওয়াশিংটন, ডিসির প্রাক্তন ক্লারা মুহাম্মদ স্কুলে জাদুঘরটি জনসাধারণের জন্য খোলা হয়।\n\n\n=== পুনরায় উদ্বোধন ===\n২০২৪ সালের ৮ মার্চ, আমেরিকার ইসলামিক হেরিটেজ মিউজিয়াম ক্লারা নামে একটি নতুন সাশ্রয়ী আবাসন স্থানে পুনরায় উদ্বোধন করে। এটি জাদুঘরের নতুন স্থায়ী ঠিকানা। এখানে ১১,০০০ বর্গফুট নতুন জায়গা রয়েছে। জাদুঘরের এই নতুন ঘর ২০২৪ সালের শীতে খোলার কথা রয়েছে। \n\n\n== জাদুঘরের বিষয়বস্তু ==\nজাদুঘরের বেশিরভাগ বিষয়বস্তু বিভিন্ন প্যানেলে দেখানো হয়ে থাকে। এতে এস্তেভানিকো, ওমর ইবনে সাঈদ, হাজ্জি আলী, ইয়ারো মামউট এবং মোহাম্মদ আলেকজান্ডার রাসেল ওয়েবের মতো ব্যক্তিত্বদের গল্প রয়েছে। এটিতে আমেরিকার বিশেষ জাতিগত গোষ্ঠী এবং অভিবাসনের ধরন তুলে ধরে। যেমন  ১৯শ শতাব্দী থেকে বসনিয়ান মুসলিমদের অভিবাসনের ইতিহাস তুলে ধরা হয়েছে। নেশন অফ ইসলামের সম্পর্কে একটি বিস্তৃত অংশ আছে। এখানে পুরনো সংবাদপত্র, ছবি এবং অন্যান্য স্মৃতিচিহ্ন রয়েছে। জাদুঘরে ইসলামের সঙ্গে সম্পর্কিত কয়েকটি শহরের কথাও উল্লেখ আছে। যেমন মাহোমেট (ইলিনয়), মাহোমেট (টেক্সাস), মক্কা (ইন্ডিয়ানা) এবং এলকাডার (আইওয়া)।\n\n\n=== সময়সূচি ===\nজাদুঘর মঙ্গলবার থেকে শনিবার সকাল ১০টা থেকে বিকেল ৫টা পর্যন্ত এবং রোববার দুপুর ১২টা থেকে বিকেল ৫টা পর্যন্ত খোলা থাকে। সোমবার এটি বন্ধ থাকে।\n\n\n== তথ্যসূত্র =="}