{"pageid": 1460487, "title": "ইউসুফ ইয়াজিজি", "url": "https://bn.wikipedia.org/wiki?curid=1460487", "content": "ইউসুফ ইয়াজিজি (তুর্কি: Yusuf Yazıcı; জন্ম: ২৯ জানুয়ারি ১৯৯৭) হলেন একজন তুর্কি পেশাদার ফুটবল খেলোয়াড়। তিনি বর্তমানে ফরাসি ক্লাব লিল এবং তুরস্ক জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা কেন্দ্রীয় আক্রমণভাগের খেলোয়াড় হিসেবে খেলেন।\n২০১৬ সালে, ইয়াজিজি তুরস্ক অনূর্ধ্ব-১৯ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় এক বছর যাবত তুরস্কের বয়সভিত্তিক দলের হয়ে খেলার পর, তিনি ২০১৭ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৪৩ ম্যাচে ৩টি গোল করেছেন।\n\n\n== প্রারম্ভিক জীবন ==\nইউসুফ ইয়াজিজি ১৯৯৭ সালের ২৯শে জানুয়ারি তারিখে তুরস্কের ত্রাবজোনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইয়াজিজি তুরস্ক অনূর্ধ্ব-১৯ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১৬ সালের ২৫শে ফেব্রুয়ারি তারিখে তিনি চেক প্রজাতন্ত্র অনূর্ধ্ব-১৯ দলের বিরুদ্ধে ম্যাচে তুরস্ক অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ১ বছরে ৬ ম্যাচে অংশগ্রহণ করে ১টি গোল করেছেন।\n২০১৭ সালের ১১ই জুন তারিখে, ২০ বছর, ৪ মাস ও ১৩ দিন বয়সে, বাম পায়ে ফুটবল খেলায় পারদর্শী ইয়াজিজি কসোভোর বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৭৪তম মিনিটে মধ্যমাঠের খেলোয়াড় ওয়ুজহান ওজিয়াকুপের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১০ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি তুরস্ক ৪–১ গোলের ব্যবধানে জয়লাভ করেছিল। তুরস্কের হয়ে অভিষেকের বছরে ইয়াজিজি সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ২ মাস ও ৩০ দিন পর, তুরস্কের জার্সি গায়ে প্রথম গোলটি করেছেন; ২০১৯ সালের ১০ই সেপ্টেম্বর তারিখে, মলদোভার বিরুদ্ধে ম্যাচের ৮৮তম মিনিটে জেঙ্ক তোসুনের অ্যাসিস্ট হতে তুরস্কের হয়ে ম্যাচের চতুর্থ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ জুলাই ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nইউসুফ ইয়াজিজি – ফিফা প্রতিযোগিতার রেকর্ড (ইংরেজি) \nইউসুফ ইয়াজিজি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইউসুফ ইয়াজিজি  (ইংরেজি)  \nসকারবেসে ইউসুফ ইয়াজিজি (ইংরেজি) \nবিডিফুটবলে ইউসুফ ইয়াজিজি  (ইংরেজি)  \nইইউ-ফুটবলে ইউসুফ ইয়াজিজি (ইংরেজি) \nট্রান্সফারমার্কেটে ইউসুফ ইয়াজিজি (ইংরেজি) \nওয়ার্ল্ডফুটবল.নেটে ইউসুফ ইয়াজিজি (ইংরেজি) \nইএসপিএন এফসিতে ইউসুফ ইয়াজিজি (ইংরেজি) \nন্যাশনাল-ফুটবল-টিমস.কমে ইউসুফ ইয়াজিজি (ইংরেজি)"}