{"pageid": 1344754, "title": "নির্মল সাইনি", "url": "https://bn.wikipedia.org/wiki?curid=1344754", "content": "নির্মল কৌর সাইনি (৮ই অক্টোবর ১৯৩৮  –  ১৩ই জুন ২০২১) একজন ভারতীয় ভলিবল খেলোয়াড় এবং ভারতের মহিলা জাতীয় ভলিবল দলের অধিনায়ক ছিলেন। তিনি ক্রীড়াবিদ মিলখা সিংয়ের স্ত্রী এবং জীব মিলখা সিংয়ের মা ছিলেন।\n\n\n== জীবনী ==\nতিনি ১৯৩৮ সালের ৮ই অক্টোবর পাঞ্জাবের শেখুপুরায়  (বর্তমানে পাকিস্তানের অংশ) জন্মগ্রহণ করেন। তাঁর বাবার নাম ছিল চৌধুরী মেহর চাঁদ সাইনি। নির্মল রাজ্য দপ্তরে মহিলাদের জন্য ক্রীড়া নির্দেশক ছিলেন। তিনি ১৯৫৮ সালে পাঞ্জাব বিশ্ববিদ্যালয় থেকে রাষ্ট্রবিজ্ঞানে স্নাতকোত্তর ডিগ্রি অর্জন করেন।\n\n\n== ব্যক্তিগত জীবন ==\n১৯৫৬ সালে নির্মল শ্রীলঙ্কায় একটি প্রতিযোগিতায় ভারতীয় মহিলা ভলিবল দলের নেতৃত্বে ছিলেন। দৌড়বিদ মিলখা সিং সেখানে একটি প্রতিযোগিতায় অংশগ্রহণ করতে গিয়েছিলেন। সেখানে তাঁদের দেখা হয়েছিল। এর পরে নির্মল সাইনি মিলখা সিংকে বিয়ে করেছিলেন। তাঁদের ৩ কন্যা এবং ১ পুত্র হয়েছিল। পুত্রও একজন ক্রীড়াবিদ, যাঁর নাম জীব মিলখা সিং এবং তিনি হলেন একজন গলফ খেলোয়াড়। নির্মল চণ্ডীগড়ে থাকতেন। টাইগার হিলের যুদ্ধে মারা যাওয়া হাবিলদার বিক্রম সিংয়ের সাত বছরের ছেলেকে মিলখা দম্পতি ১৯৯৯ সালে দত্তক নেন।\nতিনি ২০২১ সালের ১৩ই জুন তারিখে, ৮৫ বছর বয়সে মোহালিতে, কোভিড-১৯ আক্রান্ত হয়ে মারা যান; তাঁর স্বামী মিলখা সিংও এর পাঁচ দিন পরে একই ব্যধিতে আক্রান্ত হয়ে মারা যান। মৃত্যকালে পুত্র জীব মিলখা সিং এবং মার্কিন যুক্তরাষ্ট্রে কর্মরত ডাক্তার কন্যা মোনা সিং উপস্থিত ছিলেন।\n\n\n== তথ্যসূত্র =="}