{"pageid": 1043057, "title": "ভাসাত আতিক আলি পাশা মসজিদ", "url": "https://bn.wikipedia.org/wiki?curid=1043057", "content": "ভাসাত আতিক আলি পাশা মসজিদ (তুর্কি: Vasat Atik Ali Paşa Camii) হল তুরস্কের ইস্তাম্বুলের ফাতিহ জেলার পেভজিপাশা সড়কে অবস্থিত একটি মসজিদ। এটি একটি উসমানীয় মসজিদ। সুলতান দ্বিতীয় বায়েজীদের উজিরে আজম হাদিম আতিক আলি পাশার নামানুসারে মসজিদটির নামকরণ করা হয়। সুলতান দ্বিতীয় বায়েজীদ ১৫০২ সালে এটি নির্মাণের আদেশ দেন, এবং উজিরে আজমের মৃত্যুর এক বছর পর ১৫১২ সালে এটির নির্মাণকাজ সম্পন্ন হয়।\nমসজিদটি ইস্তাম্বুলে থাকা একাধিক গম্বুজবিশিষ্ট দুটি মসজিদের একটি, অন্যটি হল পিয়ালে পাশা মসজিদ। উভয় মসজিদে ছয়টি করে গম্বুজ রয়েছে। মসজিদটি জিঞ্চিরলিকুয়ু (জিঞ্চিরলি \"শিকলযুক্ত\", কুয়ু \"কুয়া\") নামক একটি কূপের পাশে অবস্থিত বিধায়, দীর্ঘ সময় ধরে জিঞ্চিরলিকুয়ু মসজিদ (তুর্কি: Zincirlikuyu Camii) নামে পরিচিত ছিল। মসজিদে পানি সরবরাহের লাইন যুক্ত করা হলে কূপটি বন্ধ করে দেওয়া হয়। কূপের এই অংশটি দীর্ঘদিন ধরে খালি জমি হিসেবে বিদ্যমান থাকলেও, এখন বাগান হিসাবে ব্যবহৃত হয়।\n১৬৪৮ সালের জুন মাসে ভূমিকম্পের ফলে মসজিদটির মিনার ভেঙে পড়ে যায়। দীর্ঘ সময় পর, ২০১৩ সালে ২.২ মিলিয়ন তুর্কি লিরা ব্যয়ে মিনারের মেরামত কাজ শুরু করা হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nতুরস্কের মসজিদের তালিকা\nউসমানীয় স্থাপত্য\n\n\n== তথ্যসূত্র =="}