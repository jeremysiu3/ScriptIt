{"pageid": 1012269, "title": "ফুরকাত", "url": "https://bn.wikipedia.org/wiki?curid=1012269", "content": "যকিরজোন খলমুহাম্মাদ ওʻগʻলো (উজবেক: Zokirjon Xolmuhammad oʻgʻli, Зокиржон Ҳолмуҳаммад ўғли) (১৮৫৯–১৯০৯), যিনি ফুরকাত নামে বেশি পরিচিত, একজন উজবেক লেখক, কবি ও রাজনৈতিক ব্যক্তিত্ব. আধুনিক উজবেক সাহিত্যের বিকাশে তাঁর বড় প্রভাব ছিল। তিনি উজবেক ভাষায় প্রথম দিকের একটি পুস্তিকা এবং ব্যঙ্গাত্মক নিবন্ধ লিখেছিলেন।.\nজার ঔপনিবেশিক আমলের অন্যান্য লেখকদের মতো ফুরকাতও তাঁর কাজটিতে রাশিয়ান সাম্রাজ্য এবং এর সংস্কৃতির প্রশংসা করতে বাধ্য হয়েছিল। তিনি যখন রাশিয়ান শাসনের নিষ্ঠুরতার সমালোচনা করে এমন কবিতা লিখতে শুরু করেছিলেন, তখন তাকে চীনা তুর্কিস্তানে নির্বাসিত করা হয়েছিল.\n\n\n== জীবন ==\nযোকিরজন খলমুহাম্মাদ ও'গ'লির জন্ম ১৮৫৯ সালে কোকান্দে। চৌদ্দ বছর বয়সে তাঁকে একটি মাদ্রাসায় প্রেরণ করা হয়েছিল। মাদ্রাসায়, জোলমুহমুদ ওগালি আরবি ও ফারসি ভাষা শিখেন এবং প্রাচ্য সাহিত্যে আগ্রহী হন। ১৮৭৬ সালে, তিনি মার্গিলানে চলে গেলেন তাঁর চাচার কাছে কাজ করার জন্য যার দোকান ছিল। ১৮৮০ সালে, খলমুহাম্মাদ ও'গ'লি কোকান্দে ফিরে এসে বিয়ে করেন। ১৮৮৯ সালে তিনি তাশখন্দে চলে আসেন।\n১৮৯১ সাল থেকে শুরু করে, খলমাহমুদ ওগলি আজারবাইজান, তুরস্ক, সৌদি আরব, মিসর, গ্রীস, বুলগেরিয়া এবং ভারত সহ বহু দেশে ভ্রমণ করেছিলেন। তিনি তার কাজগুলিতে রাশিয়ান শাসনের নির্মমতার সমালোচনা শুরু করার পরে তাকে চীনা তুর্কিস্তানে নির্বাসিত করা হয়েছিল। তিনি ১৮৯৩ সালে ইয়ারকান্তে এসে পৌঁছান এবং ১৯০৯ সালে তাঁর মৃত্যুর আগ পর্যন্ত তিনি সেখানে অবস্থান করেন।\n\n\n== সাহিত্যকর্ম ==\nযোকিরজন খলমুহাম্মাদ ও'গ'লি \"ফুরকাত\" ছদ্মনামে লেখালেখি শুরু করেন, যার অর্থ \"বিচ্ছিন্নকরণ\"। তিনি \" ফারহাত\" ছদ্মনামেও লেখালেখি করেন যার অর্থ \"আনন্দ\"। তাঁর রচনাবলীতে ফুরকাত মানব মর্যাদার প্রশংসা করেছিলেন এবং ধর্ম ও সন্ন্যাসী জীবনের বিরোধী ছিলেন।\n১৮৯১ সালে তিনি তাঁর আত্মজীবনীমূলক বই সারগুজাশ্তনোমা লেখেন। একে ফুরকাতনোমা-ও বলা হয়। ফুরকাতের অন্যান্য লেখা: গিমনাজিয়া, ইল্ম খোসিয়াতি, ভিস্তাভকা খুসুসিদা, আক্ত মাজলিসি খুসুসিদা, নাগʻমা বাযমি খুসুসিদা, আদাশগানমান, ফাসলি নাভবাহোর ওʻল্দি..., সায়দিঙ্গ কোʻয়া বের, সায়্যোদ..., কেলিঞ্চাক, সাবোগʻআ খিতোব, বোরমাসমিয এবং আরো অনেক।"}