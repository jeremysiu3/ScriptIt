{"pageid": 1100990, "title": "দেউলপোতা", "url": "https://bn.wikipedia.org/wiki?curid=1100990", "content": "দেউলপোতা হল ভারতের পশ্চিমবঙ্গ রাজ্যের দক্ষিণ চব্বিশ পরগনা জেলায় অবস্থিত একটি প্রত্নস্থল। এটি ওই জেলার ডায়মন্ড হারবার মহকুমার ডায়মন্ড হারবার ২ সমষ্টি উন্নয়ন ব্লকে হুগলি নদীর তীরে অবস্থিত।\n\n\n== ভূগোল ==\n\n\n=== অবস্থান ===\nদেউলপোতার স্থানাঙ্ক ২২°১২′০২.৪″ উত্তর ৮৮°৯′৩০.৫″ পূর্ব। এই স্থানটি সমুদ্রপৃষ্ঠ থেকে ৭ মিটার গড় উচ্চতায় অবস্থিত।\n\n\n== প্রত্নতাত্ত্বিক খননকার্য ==\nজেলা জনগণনা হ্যান্ডবুক, দক্ষিণ চব্বিশ পরগনা অনুযায়ী, হুগলি নদীর তীরে অবস্থিত দেউলপোতা একটি গুরুত্বপূর্ণ প্রত্নস্থল। এই স্থানে প্রত্নতাত্ত্বিক খননকার্য শুরু হয় ১৯৬৩-৬৪, ১৯৬৪-৬৫ ও ১৯৭২-৭৩ সালে। গুপ্ত ও আদি মধ্যযুগের অনেক শিল্পকর্ম এখান থেকে আবিষ্কৃত হয়েছে। এই দ্রব্যগুলির মধ্যে রয়েছে কারুকার্যশোভিত পোড়ামাটির পাত্র, বহুমূল্য ও প্রায়-বহুমূল্য পাথরের তৈরি গয়না, যক্ষিণীমূর্তি সহ নারীমূর্তি, গজলক্ষ্মী ফলক, পোড়ানো পালিশ করা বা পালিশ না করা মৃৎপাত্র, চীনামাটির পাত্র ইত্যাদি।\nপূর্ব ভারতের প্রত্নতত্ত্ব বিদ্যা ও প্রশিক্ষণ কেন্দ্রের শর্মি চক্রবর্তীর মতে, এখান থেকে শুঙ্গ-কুষাণ যুগের রুলেট-যুক্ত পণ্যসামগ্রী সহ মৃৎপাত্রও আবিষ্কৃত হয়েছে।\n\n\n== তথ্যসূত্র =="}