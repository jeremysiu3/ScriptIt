{"pageid": 12771, "title": "এনবিসি", "url": "https://bn.wikipedia.org/wiki?curid=12771", "content": "এনবিসি (পূর্বের নাম ন্যাশনাল ব্রডকাস্টিং কোম্পানি) একটি মার্কিন টেলিভিশন সংস্থা। এর প্রধান কার্যালয় নিউ ইয়র্ক শহরের রকেফেলার সেন্টারে অবস্থিত। এটি যুক্তরাষ্ট্রের প্রাচীনতম টেলিভিশন নেটওয়ার্ক। ময়ূর পুচ্ছের মতো বর্ণীল প্রতীকের কারণে এনবিসিকে অনেক সময় পিকক নেটওয়ার্ক বা ময়ূর নেটওয়ার্কও বলা হয়ে থাকে।\nএই নেটওয়ার্কটি বর্তমানে এনবিসি ইউনিভার্সাল নামক সংস্থার অংশ, এবং সারা মার্কিন যুক্তরাষ্ট্রের ২০০ এর ও বেশি টিভি স্টেশনে অনুষ্ঠান সরবরাহ করে থাকে। এনবিসি ইউনিভার্সাল নিজে জেনারেল ইলেক্ট্রিক এর অঙ্গপ্রতিষ্ঠান।\nএনবিসি প্রতিষ্ঠিত হয় ১৯২৬ সালে, আরসিএ এর অধীনে। ১৯৮৬ সালে ৬.৪ বিলিয়ন মার্কিন ডলারে আরসিএ কে জেনারেল ইলেক্ট্রিক কিনে নেয়ার মাধ্যমে এনবিসির মালিকানা লাভ করে।\n\n\n== ইতিহাস ==\nমার্কিন যুক্তরাষ্ট্রের প্রথম এবং প্রাচীনতম প্রধান সম্প্রচার নেটওয়ার্ক হলো এনবিসি। নেটওয়ার্কটি ১৯২৬ সালে রেডিও কর্পোরেশন অফ আমেরিকা (আরসিএ) দ্বারা প্রতিষ্ঠিত হয়েছিল, তারপরে জেনারেল ইলেকট্রিক (জিই), ওয়েস্টিংহাউস, এটিএন্ডটি কর্পোরেশন এবং ইউনাইটেড ফ্রুট কোম্পানি এ কোম্পানিটির মালিকানা বিভিন্ন সময়ে কিনে নেয়। ১৯৩২ সালে জেনারেল ইলেকট্রিক, অ্যান্টিট্রাস্ট চার্জের কারণে এনবিসি বিক্রি করতে বাধ্য হয়েছিল হয়েছিল। ১৯৮৬ সালে, জিই পূণরায় ৬.৪ বিলিয়ন ডলারের বিনিময়ে এনবিসি কিনে নেয়।\nএনবিসি হল আমেরিকার ইতিহাসের সবচেয়ে দীর্ঘমেয়াদী টেলিভিশন আয়োজনগুলোর সম্প্রচারকারী, যার মধ্যে রয়েছে সংবাদ অনুষ্ঠান মিট দ্য প্রেস (১৯৪৭ সাল থেকে); ট্যুডে (১৯৫২ সাল থেকে); দ্য টুনাইট শো (১৯৫৪ সাল থেকে) এবং স্যাটারডে নাইট লাইভ (১৯৭৫ সাল থেকে)।\n\n\n== তথ্যসূত্র =="}