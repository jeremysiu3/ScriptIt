{"pageid": 1424816, "title": "হাসিনা মমতাজ (কণ্ঠশিল্পী)", "url": "https://bn.wikipedia.org/wiki?curid=1424816", "content": "হাসিনা মমতাজ (১০ মার্চ ১৯৪৫-১৮ ফেব্রুয়ারি ২০২৪) ছিলেন বাংলাদেশি কণ্ঠশিল্পী। কণ্ঠসঙ্গীতে অবদানের জন্য তিনি ২০১৯ সালে বাংলাদেশ শিল্পকলা একাডেমি প্রদত্ত শিল্পকলা পদক লাভ করেন।\n\n\n== প্রাথমিক জীবন ==\nহাসিনা মমতাজ ১০ মার্চ ১৯৪৫ সালে তৎকালীন ব্রিটিশ ভারতের চট্টগ্রাম জেলাার মীরসরাইয়ে জন্মগ্রহণ করেন। তার পিতার নাম বদিউল আলম ছিলেন পুলিশ অফিসার ও মাতার নাম বিবি জুলফা খাতুন চৌধুরানী ছিলেন গৃহিণী। \nকমলাপুর শেরে বাংলা রেলওয়ে স্কুল এন্ড কলেজ থেকে তিনি মেট্রিক পাশ করেন। মাধ্যমিক পাশ করেন ইডেন মহিলা কলেজ থেকে। তিনি ঢাকা বিশ্ববিদ্যালয়ের ভূগোল বিভাগ থেকে ১৯৬৬ সালে এমএ পাশ করেন। বিশ্ববিদ্যালয়ের বিভিন্ন সাংস্কৃতিক কর্মকাণ্ডের সাথে জড়িত ছিলেন তিনি।\n\n\n== কর্মজীবন ও মুক্তিযুদ্ধে অবদান ==\nহাসিনা মমতাজ শাট এর দশক থেকে কণ্ঠশিল্পী হিসেবে জনপ্রিয়তা লাভ করেন। ঊনসত্তরের গণঅভ্যুত্থান এবং মুক্তিযুদ্ধের সময়েও সংগীতের মাধ্যমে অনুপ্রেরণা দেন তিনি। জনপ্রিয় গান ‘তন্দ্রাহারা নয়ন আমার…’সহ আরো অনেক তাৎপর্যপূর্ণ গানের জন্য তিনি স্মরণীয়। \n\n\n== পুরস্কার ==\nশিল্পকলা পদক ২০১৯\n\n\n== পারিবারিক জীবন ==\nহাসিনা মমতাজ ১৯৬৭ সালে রফিকুল ইসলামকে বিয়ে করেন। রফিক ন্যাশনাল ব্যাংকের ব্যবস্থাপনা পরিচালক ছিলেন। এই দম্পতীর একমাত্র পুত্র শিবলী রুবাইয়াত-উল-ইসলাম ঢাকা বিশ্ববিদ্যালয়ের ব্যবসায় প্রশাসন অনুষদের সাবেক ডিন এবং বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) চেয়ারম্যান।\n\n\n== মৃত্যু ==\nহাসিনা মমতাজ ১৮ ফেব্রুয়ারি ২০২৪ সালে ধানমন্ডি’র জাপান বাংলাদেশ ফ্রেন্ডশিপ হাসপাতালে মৃত্যুবরণ করেন। আজিমপুর গোরস্থানে তাকে সমাহিত করা হয়।\n\n\n== তথ্যসূত্র =="}