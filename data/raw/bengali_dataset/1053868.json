{"pageid": 1053868, "title": "কারেন্টস", "url": "https://bn.wikipedia.org/wiki?curid=1053868", "content": "কার্রেন্টস অস্ট্রেলীয় বহু-বাদ্যযন্ত্রী কেভিন পার্কারের সাইকাইডেলিক সংগীত প্রকল্প টেম ইম্পালার তৃতীয় স্টুডিও অ্যালবাম। এটি মডুলার রেকোর্ডিংস এবং ইউনিভার্সাল মিউজিক কর্তক ১৫ই জুলাই ২০১৭ সালে অস্ট্রেলিয়ায় প্রকাশিত হয়েছিল। যুক্তরাষ্ট্রে এটি ইন্টারস্কোপ রেকর্ডস এবং ফিকশন রেকর্ডস প্রকাশ করেছিল, ক্যারোলিন ইন্টারন্যাশনাল এটি অন্যান্য আন্তর্জাতিক অঞ্চলে প্রকাশ করেছিল। রেকর্ডিং ষ্টুডিওতে, পার্কার বরাবরের মতো প্রকল্পটির সমস্ত সংগীত লেখেন, রেকর্ড করেন, সম্পাদনা করেন এবং উৎপাদন করেন। অ্যালবামটি অস্ট্রেলিয়ায় এক নম্বরে, যুক্তরাজ্যে তিন নম্বরে এবং যুক্তরাষ্ট্রে চার নম্বরে আত্মপ্রকাশ করে, টেম ইম্পালার সেরা চার্টিং রিলিজে পরিণত হয়।অ্যালবামটি সমালোচকদের থেকে ব্যাপক প্রশংসা লাভ করে। মার্কিন সংগীত প্রকাশনা \"পিচফোর্ক\" আলবামটিকে ২১শ শতাব্দীর অন্যতম সেরা রক অ্যালবাম হিসেবে স্বীকৃতি দিয়ে একে ১০০ -তে ৯৩ (অথবা ৯.৩/১০) রেটিং দেয়। ২০১৫ এর এআরআইএ সংগীত পুরস্কারে কার্রেন্টসকে বছরের সেরা রক অ্যালবাম ঘোষণা করা হয়। একই বছর এলবামটি গ্র্যামি অ্যাওয়ার্ড এ সেরা অল্টারনেটিভ রক অ্যালবাম হিসাবে মনোনয়ন পেয়েছিলো। কার্রেন্টস এর ওপেনিং ট্র্যাক \"লেট ইট হ্যাপেন\" বহু সংগীত সমালোচক ও প্রকাশনীর ২০১৫ এর সেরা সংগীত তালিকায় স্থান পায়। পিচফোর্ক এর ইয়ান কোহেন সংগীতটিকে \"বেস্ট নিউ ট্র্যাক\" উপাধিতে ভূষিত করেন। মার্কিন ডিজে, সংগীত প্রযোজক এবং গীতিকার মার্ক রনসন, লেট ইট হ্যাপেন এর গানের কথাকে শতাব্দীর অন্যতম সেরা হিসাবে আখ্যায়িত করেন। অ্যালবামটির চুতুর্থ ট্র্যাক \"দ্য লেস আই নো দ্য বেটার\" অস্ট্রেলিয়ার সরকারি অনুদানপুষ্ট রেডিও স্টেশন ট্রিপল জে'র \"হটেস্ট ওয়ান হান্ড্রেড অফ দ্য ডেকেইড\" তালিকায় প্রথম স্থান অর্জন করে। ২০২১ সালের মে মাসে সংগীতটি ১ বিলিয়ন স্ট্রিমের মাইলফলক অর্জন করে।\n\n\n== তথ্যসূত্র =="}