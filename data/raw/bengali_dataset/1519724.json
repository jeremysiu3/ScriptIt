{"pageid": 1519724, "title": "সানা আমিন শেখ", "url": "https://bn.wikipedia.org/wiki?curid=1519724", "content": "সানা আমিন শেখ একজন ভারতীয় অভিনেত্রী এবং রেডিও শিল্পী, যিনি মূলত হিন্দি টেলিভিশন অনুষ্ঠান এবং চলচ্চিত্রে অভিনয় করেন।  সানা কেয়া মস্ত হ্যায় লাইফ ধারাবাহিকে ঋতু শাহের চরিত্রে অভিনয়ের মাধ্যমে অভিনয় জগতে প্রবেশ করেন। তিনি ৩০টিরও বেশি টেলিভিশন ধারাবাহিকে অভিনয় করেছেন এবং নিজেকে সবচেয়ে জনপ্রিয় টেলিভিশন তারকাদের মধ্যে প্রতিষ্ঠিত করেছেন। সানা জিত জায়েঙ্গে হাম, গুস্তাখ দিল, মিলিয়ন ডলার গার্ল, ভুতু (প্রথম মরসুম), কৃষ্ণদাসী, পারফেক্ট  ইত্যাদি বিবিধ ধারাবাহিকে প্রধান ভূমিকায় অথবা গুরুত্বপূর্ন ভূমিকায় অভিনয় করেছেন। তিনি কুছ রং পেয়ার কে অ্যায়সে ভি ধারাবাহিকের তৃতীয় মরসুমে একটি নেতিবাচক চরিত্রে অভিনয় করেছিলেন। এছাড়াও তিনি তেরে শেহর মে, মন কি আওয়াজ প্রতিজ্ঞা ইত্যাদি বিভিন্ন ধারাবাহিকে নেতিবাচক বা সহায়ক ভূমিকায় অভিনয় করেছেন। আমিন সিংহাম চলচ্চিত্রে অঞ্জলি ভোঁসলে চরিত্রে অভিনয়ের মাধ্যমে বলিউডের চলচ্চিত্র জগতে প্রবেশ করেন। এছাড়াও তিনি টেবিল নং ২১, আইল্যান্ড সিটি এবং বামফাড় ইত্যাদি চলচ্চিত্র প্রকল্পে সহ-অভিনেত্রী হিসেবে অভিনয় করেছেন।\n\n\n== জীবনের প্রথমার্ধ ==\nসানা মুম্বাইয়ের অধিবাসী। তার প্রপিতামহ আশরাফ খান গুজরাটি নাট্য জগতের একজন অভিনেতা এবং গায়ক ছিলেন এবং চলচ্চিত্র নির্মাতা মেহবুব খানের রোটি ছবিতে কথক চরিত্রে অভিনয় করেছিলেন।\n\n\n== ব্যক্তিগত জীবন ==\nতিনি ২০১৬ থেকে ২০২২ সাল পর্যন্ত টেলিভিশন পরিচালক আইজাজ শেখের সাথে বিবাহ বন্ধনে আবদ্ধ ছিলেন। \n\n\n== চলচ্চিত্র তালিকা ==\n\n\n=== টেলিভিশন ===\n\n\n=== ওয়েব সিরিজ ===\n\n\n=== চলচ্চিত্র ===\n\n\n== তথ্যসূত্র =="}