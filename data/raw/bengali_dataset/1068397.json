{"pageid": 1068397, "title": "মহিমারঞ্জন রায়চৌধুরী", "url": "https://bn.wikipedia.org/wiki?curid=1068397", "content": "মহিমারঞ্জন রায়চৌধুরী কাকিনার ৬ষ্টতম জমিদার ছিলেন। তিনি একজন প্রজাবৎসল ও সাহিত্যানুরাগি জমিদার হিসাবে পরিচিত। ১৮৭১ সালে কাকিনার শাসনভার তাঁর উপর ন্যস্ত হয়। ১৮৮৭ সালে তাঁকে ব্রিটিশ সরকার \"রাজা\" উপাধিতে ভূষিত করেন।\n\n\n== শৈশব ও শিক্ষা ==\nকাকিনার জমিদার রাজা শম্ভুচন্দ্র রায়চৌধুরীর দত্তকপুত্র ছিলেন মহিমারঞ্জন রায়চৌধুরী। মহিমারঞ্জন রায়চৌধুরীর জন্ম  বগুড়ার কাহালু উপজেলার লক্ষীপুর গ্রামে। তাঁর পিতার নাম রাজকমল মজুমদার ও মায়ের নাম শান্তমনি। ১৮৬৮ সালে তাঁর বিবাহ হয় রাণি মনমোহিনী রায়চৌধুরীর সাথে। লেখাপড়া কাকিনার জমিদার বাড়ির পাঠশালাতে হয়। পরে উচ্চ শিক্ষার জন্য রংপুর শহরে চলে আসেন। এবং রংপুর জিলা স্কুলে ভর্তি হন। এরপর আবার কাকিনায় চলে আসেন এবং জমিদার স্কুলে ভর্তি হন । তিনি মাইনর স্কলারশীপ পাশ করেন। তার  লেখাপড়া বেশি ছিল না।\n\n\n== জমিদারি ==\nতিনি একজন প্রজাবত্সল রাজা ছিলেন। তাঁর সময়কালে কাকিনা, কৃষি, শিল্প, শিক্ষা-দিক্ষা সর্বদিকেই উন্নতি করেছিল। তাঁর রাজত্বকাল পানীয় জল সরবরাহ প্রকল্প, মিউসিয়াম ও লাইব্রেরি স্থাপনার মত ইতিবাচক কর্মযজ্ঞের জন্য সুপরিচিত ছিল। হিন্দু ও মুসলমান উভয় সম্প্রদায়ই তাঁর জমিদারীতে সম্প্রীতির সঙ্গে বসবাস করেছে |\n\n\n== সাহিত্য প্রেমি ==\n১৮৬০ সালে, রাজা শম্ভুচন্দ্রের দ্বারা শুরু করা সাপ্তাহিক পত্রিকা \"রঙ্গপুর দিক্ প্রকাশ\" নিয়মিত প্রকাশিত হয়েছে রাজা মহিমারঞ্জন-এর পৃষ্ঠপোষকতায়।\n\n\n== চরিত্র ==\nতিনি বিনয়ী, সদালাপী এবং সুপণ্ডিত ছিলেন। দুর্গাদাস লাহিড়ি লিখেছেন যে ...\n\"ইঁহার বৈঠকখানায় একটি বিশেষত্ব এই যে, উহা বিলাসী রাজা মহারাজগণের অনুকরণে সজ্জিত নহে ; তাঁহার বৈঠকখানার দেয়াল, অর্ধনগ্না বা নগ্না রূপসীর চিত্রের পরিবর্তে, সুচিত্রিত মানচিত্রে সুশোভিত ; আর গ্রন্থপত্রেই তাঁর বৈঠকখানা বিভূষিত।\"\n\n\n== অবদান ==\nতিনি জমিদারির পাশাপাশি কাকিনায় একটি যাদুঘর প্রতিষ্ঠা করেন। তিনি রঙ্গপুর সাহিত্য পরিষদ এর প্রথম ও আজীবন সভাপতি ছিলেন। ১৯০৮ সালে বগুড়ার 'উডবার্ণ' লাইব্রেরী, রংপুর জেলার রেলপথ ও রেল স্টেশন। দুটি রেল স্টেশন মহেন্দ্রনগর ও মহিমাগঞ্জ তার নিজের এবং পুত্রের নামে করেন। ১ একর ১৮ শতক জমি রংপুর পাবলিক লাইব্রেরির জন্য দান করেন। এডওয়ার্ড  মেমোরিয়াল হল, রংপুর, রংপুর জমিদার স্কুল তথা রংপুর জিলা স্কুলের সেক্রেটারি ছিলেন। এ স্কুলে তিনি জমি দান করেন। লালমনিরহাটের পীর জাকারিয়ার মাযারের জন্য  ৪৩২শতক জমি ওয়াকফ করেন। ১৮৯১ সালে তার দানকৃত ১০ বিঘা ৩ কাঠা জমি জমিতে 'রংপুর নাট্য সমাজ গৃহ' প্রতিষ্ঠা করা হয়। যার বর্তমান নাম রংপুর টাউন হল।\n\n\n== আরও দেখুন ==\nরংপুর টাউন হল\nরংপুর জিলা স্কুল\nবাংলার ইতিহাস\n\n\n== তথ্যসূত্র =="}