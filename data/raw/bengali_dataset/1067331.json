{"pageid": 1067331, "title": "কেন্দ্রা সান্ডারল্যান্ড", "url": "https://bn.wikipedia.org/wiki?curid=1067331", "content": "কেন্দ্রা জেন সান্ডারল্যান্ড (জন্ম ১৬ জুন, ১৯৯৫) একজন মার্কিন মডেল এবং পর্নোগ্রাফিক চলচ্চিত্র অভিনেত্রী। ২০১৫ সালে ওরেগন স্টেট ইউনিভার্সিটির গ্রন্থাগারে তার অপেশাদার পারফরম্যান্সের একটি ওয়েবক্যাম ভিডিও অনলাইনে ব্যাপকভাবে ছড়িয়ে যাওয়ার পর তিনি \"লাইব্রেরি গার্ল\" নামে পরিচিত পান। ২০২০ সালে তিনি পর্নোগ্রাফিক প্রযোজনা সংস্থা ব্রেজার্সের সাথে চুক্তিবদ্ধ হন।\n\n\n== প্রাথমিক জীবন ==\nসান্ডারল্যান্ড একজন পরামর্শদাতা অথবা একজন হিসাবরক্ষক হওয়ার পরিকল্পনা করেছিলেন। কিন্তু পরবর্তীতে চিরাচরিত অফিসের কাজের প্রতি আগ্রহ হারিয়ে ফেলেন। কলেজের সময় তিনি লেবানন, ওরেগনের একটি রেস্টুরেন্টে কাজ করেছিলেন।\n\n\n== কর্মজীবন ==\nতিনি ২০১৪ সালের অক্টোবরে একটি ওয়েবক্যাম সাইটে সাইন আপ করেন এবং প্রতিদিন কয়েক শত ডলার উপার্জন করেন। একজন ব্যবহারকারী তাকে বেশি অর্থ উপার্জনের জন্য যেকোন উন্মুক্ত স্থানে পারফর্ম করার পরামর্শ দেন। সে অনুযায়ী সান্ডারল্যান্ড ওরেগন স্টেট ইউনিভার্সিটির গ্রন্থাগারকে বেছে নেন। সেখানে তিনি তার স্তন প্রদর্শন এবং হস্তমৈথুন করেন। একজন অজ্ঞাত ব্যক্তি ভিডিওটি রেকর্ড করে পর্নহাবে আপলোড করলে সেটি পরবর্তীতে অনলাইনে ছড়িয়ে পড়ে। এসবের ধারাবাহিকতায় অপ্রত্যাশীতভাবে পর্নোগ্রাফি পেশায় তার প্রকৃত নাম প্রকাশ পেয়ে যায়। এই ঘটনার পর কর্তৃপক্ষ তাকে বিশ্ববিদ্যালয় থেকে বহিষ্কার এবং ক্যাম্পাসে তার প্রবেশ নিষিদ্ধ করে। ক্যাম ওয়েবসাইটটিও তাকে নিষিদ্ধ করে এবং তিনি জন-উন্মুক্ত স্থানে অশ্লীলতার অভিযোগে ফৌজদারি মামলা এবং ৬,০০০ ডলারের বেশি জরিমানার সম্মুখীন হন। অভিযোগে তিনি দোষী সাব্যস্ত হয়ে ১,০০০ ডলার জরিমানা প্রদান করেন। বিশ্ববিদ্যালয় থেকে বহিষ্কার হওয়ার পর তার বাবা-মা তাকে টিউশন ফি প্রদান বন্ধ করে দেন।\nপর্নোগ্রাফিতে পেশাদার কর্মজীবন গড়তে তিনি ক্যালিফোর্নিয়ার লস অ্যাঞ্জেলেসে চলে যান। ২০১৮ সালে তিনি প্রথম পর্নহাব পুরস্কারে \"সবচেয়ে সুন্দর স্তন\" এর জন্য একটি ফ্যান পুরস্কার জেতেন, যার জন্য র‍্যাপার কানিয়ে ওয়েস্ট সোয়েটশার্ট মার্চেন্ডাইজ তৈরি করেছিলেন। ২০২৩ সালে ভিক্সেন মিডিয়া গ্রুপের সাথে তার চুক্তি শেষ হয় এবং তিনি অন্যান্য সংস্থার জন্য ফ্রি এজেন্ট হিসেবে পারফর্ম করা শুরু করেন।\n২০২০ সালের ডিসেম্বরে ইনস্টাগ্রামে তার নগ্নবক্ষের বেশ কয়েকটি ছবি সংবলিত একটি পোস্টে তিনি ইনস্টাগ্রামের সিইও অ্যাডাম মসেরির সাথে তার যৌন সম্পর্কের দাবী করেন। পোস্টটির পর সান্ডারল্যান্ড ইনস্টাগ্রামে নিষিদ্ধ হন। সেখানে তার প্রায় ২২ লক্ষ অনুসারী ছিল।\n২০২৪ সালের আগস্টে তিনি টেক্সাসে এক আউন্সেরও কম গাঁজা রাখার জন্য গ্রেপ্তার হন। কিন্তু ২ মাস পরে অভিযোগগুলো খারিজ করা হয়। সান্ডারল্যান্ডের নিজ রাজ্য নেভাদায় অল্প পরিমাণ গাঁজা রাখা বৈধ।\n\n\n== পুরস্কার ==\n২০১৫ নাইটমুভস অ্যাওয়ার্ড – মিজ কনজিনিয়ালিটি\n২০১৬ এক্সবিআইজেড অ্যাওয়ার্ড – বছরের ওয়েব তারকা\n২০১৬ নাইটমুভস অ্যাওয়ার্ড – সেরা অনলাইন উপস্থিতি (ফ্যানের পছন্দ)\n২০১৭ এভিএন অ্যাওয়ার্ড – সেরা ছেলে/মেয়ে যৌন দৃশ্য (মিক ব্লুর সাথে) – ন্যাচারাল বিউটিজ\n২০১৭ ভিক্সেন এঞ্জেল অফ দ্য ইয়ার\n২০১৮ এভিএন অ্যাওয়ার্ড – সেরা তিনজনের যৌন দৃশ্য (জেসন ব্রাউন ও রিকি জনসনের সাথে) – কেন্দ্রা'স অবসেশন\n২০১৮ পর্নহাব অ্যাওয়ার্ড – সবচেয়ে সুন্দর স্তন (ফ্যান পুরস্কার)\n২০২৪ এক্সবিআইজেড অ্যাওয়ার্ড – সেরা যৌন দৃশ্য - গঞ্জো (অ্যাঞ্জেলা হোয়াইট, ব্লেক ব্লসম, এঞ্জেল ইয়াংস, ও ম্যানুয়েল ফেরারার সাথে) – টেক মি টু ইয়োর ব্রিডার\n২০২৫ এক্সএমএ অ্যাওয়ার্ড – সেরা যৌন দৃশ্য - ভিগনেট (জেনিফার হোয়াইট ও জেসন লাভের সাথে) – নেগোসিয়েশন\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে কেন্দ্রা সান্ডারল্যান্ড\nটুইটারে কেন্দ্রা সান্ডারল্যান্ড\nইন্টারনেট মুভি ডেটাবেজে Kendra Sunderland (ইংরেজি)\nইন্টারনেট অ্যাডাল্ট ফিল্ম ডেটাবেজে কেন্দ্রা সান্ডারল্যান্ড\nঅ্যাডাল্ট ফিল্ম ডেটাবেজে কেন্দ্রা সান্ডারল্যান্ড (ইংরেজি)"}