{"pageid": 1099318, "title": "ভিয়েতনামের প্রদেশগুলি", "url": "https://bn.wikipedia.org/wiki?curid=1099318", "content": "প্রথম স্তরে,ভিয়েতনাম পঞ্চাশটি প্রদেশে (ভিয়েতনামি:tỉnh) এবং কেন্দ্রীয় সরকারের অধীনে পাঁচটি পৌরসভায় (ভিয়েতনামি: thành phố trực thuộc trung ương) বিভক্ত ছিল। পৌরসভাগুলি ভিয়েতনামের সর্বোচ্চ মর্যাদাপুর্ণ শহর। পৌরসভাগুলি কেন্দ্রীয়ভাবে নিয়ন্ত্রিত শহর এবং প্রদেশগুলির সমান বিশেষ মর্যাদা উপভোগ করে।\nপ্রদেশগুলিকে দ্বিতীয় স্তরের ইউনিট হিসাবে প্রাদেশিক শহর গ্রামীণ জেলাগুলিতে ভাগ করা হয়েছে। তৃতীয় স্তরে, প্রাদেশিক শহর এবং অন্যান্য শহরগুলো ওয়ার্ড এবং কমিউনে বিভক্ত, অন্যদিকে গ্রামীণ জেলাকে টাউনশিপ (thị trấn) এবং কমিউনে বিভক্ত করা হয়েছে।\nপিপলস কমিটির চেয়ারম্যান হলেন প্রতিটি প্রদেশের প্রধান, পাঁচটি পৌরসভা ছাড়া। পৌরসভাগুলিতে পার্টি কমিটির সেক্রেটারি প্রধান হিসেবে দায়িত্ব পালন করেন।\n\n\n== শাসনব্যবস্থা ==\n\n\n=== কমিউনিস্ট পার্টির প্রাদেশিক কমিটি ===\nকমিউনিস্ট পার্টির প্রাদেশিক কমিটি (Đảng bộ Đảng Cộng sản cấp tỉnh বা Tỉnh ủy Đảng Cộng sản) হল ভিয়েতনামের কমিউনিস্ট পার্টির একটি প্রাদেশিক তৃণমূল কমিটি। যেহেতু ভিয়েতনাম একটি একদলীয় রাষ্ট্র, তাই কমিউনিস্ট পার্টির প্রাদেশিক কমিটি হল প্রাদেশিক শাসনের সবচেয়ে গুরুত্বপূর্ণ সংগঠন।\n\n\n=== গণ পরিষদ ===\nএকটি প্রদেশের আইনসভা শাখা হল গণ পরিষদ  (Hội đồng Nhân dân বা সংক্ষেপে HDND) গণ পরিষদ  প্রদেশের উন্নয়নের জন্য নীতি, প্রবিধান এবং আদেশের উপর ভোট দেয়। গণ পরিষদ সদস্যদের ডেলিগেট বা কাউন্সিলর (đại biểu) বলা হয় এবং সেই প্রদেশের মধ্যে বসবাসকারীদের দ্বারা তারা নির্বাচিত হন। প্রদেশের জনসংখ্যার উপর নির্ভর করে কাউন্সিলর সংখ্যা প্রদেশ থেকে প্রদেশে ভিন্ন হয়।  \n\n\n==== জনগণের কমিটি ====\nএকটি প্রদেশের নির্বাহী শাখা হল জনগণের কমিটি (Uỷ ban Nhân dan বা সংক্ষেপে UBND)। জনগণের কমিটি বিভিন্ন নীতি বাস্তবায়ন এবং আইন ও আদেশ কার্যকর করে থাকে। জনগণের কমিটি প্রাদেশিক বিভাগগুলি (Sở) পরিচালনা করে যা মন্ত্রনালয়ের সমতুল্য।\n\n\n=== গণ আদালত ===\nএকটি প্রদেশের বিচার বিভাগীয় শাখা হল গণ আদালত (Tòa án Nhân dan বা সংক্ষেপে TAND)। বিচারিক প্রক্রিয়া এবং বিচারকার্জের জন্য দ্বয়িত্বপ্রাপ্ত। ভিয়েতনামের সুপ্রিম পিপলস কোর্টএর বিচার বিভাগের সমতুল্য হল এই গণ আদালত । গণ আদালতের নেতৃত্বে থাকেন একজন প্রধান বিচারপতি (Chánh án) এবং কয়েকজন বিচারক (thẩm phán) নিয়ে গঠিত হয় এই আদালত। \n\n\n=== পুলিশ বিভাগ ===\nপ্রাদেশিক পুলিশ বিভাগ জননিরাপত্তা মন্ত্রনালয়ের সরাসরি অধীনে কাজ করে।\n\n\n== তালিকা এবং পরিসংখ্যান ==\n১এপ্রিল ২০১৯ এর আদমশুমারি অনুসারে, ভিয়েতনামের জনসংখ্যা হল ৯৬,২০৮,৯৮৪ জন। ভিয়েতনামের সবচেয়ে শীর্ষ-স্তরের জনবহুল প্রশাসনিক স্থান হল হো চি মিন সিটি; এটি পাঁচটি কেন্দ্রীয় শাসিত শহরের মধ্যে একটি। এই শহরে প্রায় ৮,৯৯৩,০৮২ জন লোক বাস করে। দ্বিতীয় সর্বাধিক জনবহুল প্রশাসনিক শহর হল হ্যানয় যেখানে ৮,০৫৩,৬৬৩ জন লোকের বাস। সবচেয়ে কম জনসংখ্যার প্রদেশ হল বাক কান, দেশের উত্তর-পূর্বের একটি প্রত্যন্ত পাহাড়ী প্রদেশ যেখানে ৩১৩,৯০৫ জন লোক রয়েছে।\nআয়তনে বৃহত্তম প্রদেশ হল নি অ্যান যা ভিন শহর থেকে শুরু হয়ে প্রশস্ত সোং কা উপত্যকা পর্যন্ত চলে গেছে। সবচেয়ে ছোট প্রদেশ হল জনবহুল রেড রিভার ডেল্টা অঞ্চলে অবস্থিত ব্যাক নিন।\n\n\n== তথ্যসূত্র =="}