{"pageid": 1022001, "title": "রোমাঞ্চকর অভিযান", "url": "https://bn.wikipedia.org/wiki?curid=1022001", "content": "রোমাঞ্চকর অভিযান হলো এমন একটি আকর্ষণীয় অভিজ্ঞতা যা সাধারণত সাহসী, কখনও কখনও ঝুঁকিপূর্ণ।  রোমাঞ্চকর অভিযানের মধ্যে ভ্রমণ, অভিযান, স্কাইডাইভিং, পর্বত আরোহণ, স্কুবা ডাইভিং, রিভার রাফটিং এবং চরম খেলাধুলায় অংশগ্রহণ অন্তর্ভুক্ত। রোমাঞ্চকর অভিযানগুলো প্রায়ই মনস্তাত্ত্বিক উত্তেজনা বৃদ্ধি করার জন্য বা জ্ঞান অর্জনের জন্য পরিচালিত হয়। যা কেবল ঝুঁকিপূর্ণ উপায়েই অর্জিত হতে পারে।\n\n\n== প্রেরণা ==\nদুঃসাহসিক অভিজ্ঞতা সাধারণত মনস্তাত্ত্বিক উদ্দীপনা তৈরি করে। যা নেতিবাচক (উদাহরণস্বরূপ ভয় ) বা ইতিবাচক (যেমন প্রবাহ ) উভয় হিসেবেই ব্যাখ্যা করা যেতে পারে। কিছু লোকের ক্ষেত্রে, দুঃসাহসিক অভিযান তাদের জীবনের প্রধান সাধনা হয়ে ওঠে। দুঃসাহসিক অভিযাত্রী আন্ড্রে ম্যালারাক্স-এর লা কন্ডিশন হুমাইন (১৯৩৩) নামক বইয়ে তিনি বলেছেন, \"যদি কোনও ব্যক্তি নিজের জীবনের ঝুঁকি নিতে প্রস্তুত না থাকে তবে জীবনের মর্যাদা কোথায়?\" একইভাবে হেলেন কেলার বলেছিলেন যে \"জীবন আসলে রোমাঞ্চকর অভিযান ছাড়া কিছুই নয়।\" \nঘরের বাইরের রোমাঞ্চকর অভিযানের ক্রিয়াকলাপগুলি সাধারণত বিনোদন বা উত্তেজনার উদ্দেশ্যে পরিচালিত হয়। যেমন অ্যাডভেঞ্চার রেসিং এবং অ্যাডভেঞ্চার ট্যুরিজম । দুঃসাহসিক অভিযানের ক্রিয়াকলাপগুলি জ্ঞান অর্জনে সহায়ক নেতৃত্ব দিতে পারে। যেমনটা দুঃসাহসিক অভিযাত্রীরা দেখিয়েছেন।\nলেখক জন লেভির মতে  কোনো অভিজ্ঞতাকে রোমাঞ্চকর অভিযান হিসাবে বিবেচনা করা হবে যদি তা বেশ কয়েকটি মানদণ্ড পুরণ করে। এগুলো হলো :\n\nঅন্যান্য অভিজ্ঞতার তুলনায় বিশেষ এবং লক্ষণীয় হয়ে উঠা\nপ্রতিকূলতা বা ঝুঁকির সম্পৃক্ততা\nব্যক্তির শারীরিক বৃদ্ধি আনয়ন\n\n\n== পুরাণ এবং কল্পকাহিনী ==\nহোমার এর দ্য ওডিসি তে বিশ্বের প্রাচীনতম রোমাঞ্চকর অভিযানের কিছু গল্প আছে।\nস্টার ওয়ার্স  এবং লস্ট আ  রাইডার্সের মতো অনেক জনপ্রিয় ফিচার ফিল্মগুলির মতো হোমারের রচনাও রোমাঞ্চকর অভিযানের ভ্রমণে নায়কের বৈশিষ্ট্যগুলো প্রদর্শন করেছিল। \n\n\n=== অনুসন্ধান ===\nঅনেক রোমাঞ্চকর অভিযান কেবল একটিমাত্র অনুসন্ধানের ধারণার উপর ভিত্তি করে পরিচালিত হতে পারে। যেমন কোনো  ব্যক্তির সুরক্ষা প্রদান বা নায়কের দক্ষতা প্রদর্শনের উদ্দেশ্যে নায়ক কোনও পুরস্কারের জন্য তাড়াহুড়া করে রোমাঞ্চকর অভিযানে চলে যেতে পারে। তবে পথে নায়ককে অবশ্যই বিভিন্ন বাধা অতিক্রম করতে হবে।\n\n\n=== ভিডিও গেমস ===\nভিডিও-গেম সংস্কৃতিতে কোনো ব্যক্তি  খেলোয়াড়  খোঁজা এবং ধাঁধা-সমাধানের মতো একটি ইন্টারেক্টিভ কাহিনীতে নায়কের ভূমিকা পালন করে। । অনেক রোমাঞ্চকর অভিযানের গেমস ( টেক্সট এবং গ্রাফিক ) একক খেলোয়াড়ের জন্য ডিজাইন করা হয়েছে। কারন গল্প এবং চরিত্রের উপর অত্যধিক জোর একাধিক খেলোয়াড়  ডিজাইনকে কঠিন করে তোলে। \n\n\n== উল্লেখযোগ্য কাজ ==\nপ্রাচীনকাল থেকেই, ভ্রমণকারীরা এবং দুঃসাহসিক অভিযাত্রীরা তাদের রোমাঞ্চকর অভিযান সম্পর্কে লিখেছেন। তাদের অভিযানের কাহিনিগুলো তাদের সময়কার সেরা সাময়িক পত্রিকাগুলোতে প্রকাশিত হতো। যেমন মার্কো পোলোর  দ্য ট্র্যাভেলস অফ মার্কো পোলো বা মার্ক টোয়েনের রুফিং ইট ইত্যাদি। অন্যগুলো ব্যক্তিগত সাময়িক পত্রিকায় প্রকাশিত হতো। যেগুলো পরে সার্বজনীনভাবে প্রকাশিত হয়েছিল। যেমন লুইস এবং ক্যাপ্টেন জেমস কুকের সাময়িক পত্রিকাগুলো। টম ওল্ফের রাইট স্টাফ, বা অ্যাডভেঞ্চারে অংশ নেওয়া ব্যক্তিদের দ্বারা রচিত বইগুলো কিন্তু জার্নাল ছাড়া অন্য কোনও ফরম্যাটে যেমন, কনকুইস্টাডার্সের মতো ফরম্যাটে প্রকাশিত হতো । বর্তমান সময়ে  তথ্যচিত্রগুলো প্রায়ই দুঃসাহসিক অভিযানের থিম ব্যবহার করে।\n\n\n== রোমাঞ্চকর  অভিযানের খেলা ==\nসহজাত বিপদ এবং উত্তেজনা থাকার কারণে এখন অনেকগুলো খেলা রোমাঞ্চকর অভিযানের খেলা হিসাবে শ্রেণিবদ্ধ হয়েছে। এর মধ্যে রয়েছে পর্বত আরোহণ, স্কাইডাইভিং এবং অন্যান্য চরম খেলাগুলো।\n\n\n== আরও দেখুন ==\nঅন্বেষণ\nপর্যটন\nভ্রমণ\nখেলাধুলা\nদুঃসাহসিক সিনেমা\n\n\n== তথ্যসূত্র ==\n\n\n== বহিঃসংযোগ ==\nরিসার্চ ইউনিটের ওয়েবসাইট \"অ্যাডভেঞ্চারের ফিলোলজি\" : অ্যাডভেঞ্চারের ধরনের সাহিত্যের ইতিহাস নিয়ে চলমান গবেষণা প্রকল্প\nঅ্যাডভেঞ্চার কী? \"অ্যাডভেঞ্চার\", \"নায়ক\" এবং \"মহাকাব্য\" এর একটি সংজ্ঞা নায়কের যাত্রার উদাহরণ সহ।\nউইকিভ্রমণ\nমার্টিন ফিনির গোয়িং অন আ জার্নি: লাইফ ইন ইয়ার ১০"}