{"pageid": 1491956, "title": "রংপুর মডেল কলেজ", "url": "https://bn.wikipedia.org/wiki?curid=1491956", "content": "রংপুর মডেল কলেজ বাংলাদেশের রংপুর শহরের একটি এমপিওভুক্ত শিক্ষা প্রতিষ্ঠান। এটি শহরের মডার্ন মোড়ের কাছে তালুক ধর্মদাস এলাকায় অবস্থিত এবং ১৫ অক্টোবর, ১৯৯৫ সালে প্রতিষ্ঠিত হয়। বর্তমানে এই কলেজে উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। এছাড়া, স্নাতক (পাস) কোর্স, ৭টি বিষয়ে স্নাতক (সম্মান) এবং ১টি বিষয়ে স্নাতকোত্তর কোর্স চালু আছে। ২০২৪ সালের তথ্য অনুযায়ী, এখানে মোট ২৪৬৩ জন শিক্ষার্থী অধ্যয়ন করছে।  \n\n\n== ইতিহাস ==\n১৯৯৫ সালের ১৫ অক্টোবর কলেজটি প্রতিষ্ঠা করা হয়। সময়রেখা-\n\n১৯৯৫ - উচ্চ মাধ্যমিক পাঠদানের স্বীকৃতি প্রদান।\n১৯৯৬ - উচ্চ মাধ্যমিক এমপিওভুক্তিকরণ।\n১৯৯৯ -\nস্নাতক (পাশ) পাঠদানের স্বীকৃতি প্রদান।\nস্নাতক (পাশ) এমপিওভুক্তিকরণ।\n২০১২ - স্নাতক (সম্মান) পাঠদানের স্বীকৃতি প্রদান।\n২০১৮ - স্নাতকোত্তর পাঠদানের স্বীকৃতি প্রদান।\n\n\n== উপলব্ধ কোর্স ==\nউচ্চ মাধ্যমিক\nবিজ্ঞান\nমানবিক\nব্যবসায় শিক্ষা\nব্যাচেলর ডিগ্রি (পাস) কোর্স\nবিএ (পাস)\nবিএসএস (পাস)\nবিএসসি (পাস)\nবিবিএস (পাস)\nব্যাচেলর ডিগ্রি অনার্স কোর্স\nবাংলা\nইতিহাস\nরাষ্ট্রবিজ্ঞান\nসমাজবিদ্যা\nঅর্থনীতি\nঅ্যাকাউন্টিং\nব্যবস্থাপনা\nমাস্টার্স ফাইনাল কোর্স\nরাষ্ট্রবিজ্ঞান\n\n\n== শিক্ষার্থী ==\n২০২৪ সালের তথ্যানুযায়ী কলেজের উচ্চ মাধ্যমিকে ৭৬৩ জন, স্নাতক (পাশ) কোর্সে ১২২ জন, স্নাতক (সম্মান) কোর্সে ১৫৫৭ জন, স্নাতকোত্তর কোর্সে ২১ জন মিলে মোট ২৪৬৩ জন শিক্ষার্থী শিক্ষাগ্রহণ করছে।\n\n\n== ফলাফল ও র‍্যাংকিং ==\n২০০৯ থেকে ২০২৪ পর্যন্ত এইচএসসি পরীক্ষায় মোট অংশগ্রহণ করেছে ৪২০৬ জন, পাস করেছে ৩৪৩৬ জন, ফেল করেছে ৭৭০ জন, এ+ পেয়েছে ৮৬ জন, শতকরা পাস করেছে ৮১.৬৯%, শতকরা এ+ পেয়েছে ২.০৪ %।\n২০২৪ সহপাঠী কলেজ র‍্যাংকিং অনুযায়ী, কলেজটি জাতীয় পর্যায়ে ৩২তম, দিনাজপুর বোর্ডে ১৯৪৭ তম, রংপুর বিভাগে ২০১ তম এবং রংপুর জেলায় ৫৫ তম স্থানে রয়েছে। \n\n\n== আরো দেখুন ==\nরংপুর সরকারি কলেজ\nরংপুর জেলার শিক্ষাপ্রতিষ্ঠানের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}