{"pageid": 1148370, "title": "(ডোন্ট) টাচ মি অন মাই স্টুডিও", "url": "https://bn.wikipedia.org/wiki?curid=1148370", "content": "(ডোন্ট) টাচ মি অন মাই স্টুডিও হচ্ছে একটি দক্ষিণ আফ্রিকান মিম যা ৭ এপ্রিল ২০১০ এ ডানপন্থী দল এডব্লিউবি এর প্রাক্তন মহাসচিব আন্দ্রে ভিসাগি এবং রাজনৈতিক বিশ্লেষক লেবোহাং ফেকোর একটি টেলিভিশন সাক্ষাৎকার থেকে উদ্ভূত হয়েছিল। তারা দুজন, এডব্লিউবি নেতা ইউজিনন টেরি'ব্ল্যাঞ্চের হত্যার পর দক্ষিণ আফ্রিকায় জাতিগত সম্পর্ক নিয়ে আলোচনা করছিলেন। দক্ষিণ আফ্রিকায় খামারে শ্রমিকদের বিরুদ্ধে কথিত অপব্যবহারের বিষয়ে ফেকো, ভিসাগির মুখোমুখি হন। এসময় ভিসাগি তার মেজাজ হারিয়ে ফেলেন, তার মাইক্রোফোনটি ছিঁড়ে ফেলেন এবং সেট থেকে ঝড় তুলে বেরিয়ে গিয়ে পুনরায় ফিরে এসে বলেন: \"তুমি জিতবে না। আমাকে বাধা দেওয়ার সাহস করো না...আমি তোমার সাথে শেষ করিনি।\" ফলে অনুষ্ঠানের উপস্থাপক ক্রিস মারোলেংকে হস্তক্ষেপ করতে হয়।\nভিসাগির কাছে ম্যারোলেংয়ের বারবার বলা,\"আমার স্টুডিওতে আমাকে স্পর্শ (করো না), আমাকে আমার স্টুডিওতে স্পর্শ (করো না),\" এবং ভিসাগির কড়া জবাব, \"আমি তোমার স্টুডিওতে তোমাকে স্পর্শ করবো\", টুইটার, ইমেইল, ফেসবুক, ফোরামস এ হাস্যতামাশার বিষয়ে পরিণত হয়  এবং ইউটিউব এ এর রিমিক্স ভিডিও প্রকাশিত হয়। সম্প্রচার অভিযোগ কমিশন মারোলেং-এর বিষয়ে ১৯টি অভিযোগ পায় কিন্তু এই অভিযোগ গুলো প্রত্যাখ্যান করা হয়েছিলো।\nদক্ষিণ আফ্রিকার কবি এবং শিক্ষাবিদ অ্যান্টজি ক্রগ, এই মিম সম্পর্কে সন্দেহ প্রকাশ করে বলেছেন, \"একজন আফ্রিকান এবং একজন কৃষ্ণাঙ্গের সঠিক ইংরেজি ব্যবহারে অক্ষমতা দেশের হাসির পাত্র হয়ে উঠেছে\"। এটাকে তিনি বর্ণবৈষম্য হিসেবে বিচার করেছেন।\n\n\n== তথ্য সূত্র =="}