{"pageid": 1436156, "title": "অ্যান কারি", "url": "https://bn.wikipedia.org/wiki?curid=1436156", "content": "অ্যান কারি একজন আমেরিকান সাংবাদিক এবং আলোকচিত্র সাংবাদিক, যিনি ৪৫ বছরেরও বেশি সময় ধরে একজন সাংবাদিকতা করেছেন। তাঁর বিশেষ মনোনিবেশ ছিল যুদ্ধাঞ্চল এবং প্রাকৃতিক দুর্যোগে বিপর্যস্ত মানুষ। তিনি কসোভো, ইরাক, সিরিয়া, লেবানন, প্যালেস্টাইন, আফগানিস্তান, দারফুর, কঙ্গো এবং মধ্য আফ্রিকান প্রজাতন্ত্রের যুদ্ধস্থল থেকে প্রতিবেদন করেছেন।  তিনি ২০০৪ সালে ভারত মহাসাগরের সুনামি এবং ২০১০ সালে হাইতিতে ভূমিকম্প সহ অসংখ্য বিপর্যয় নিয়ে প্রতিবেদন করেছেন।\nঅ্যান কারির জন্ম গুয়ামের আগানাতে, তিনি হিরো নাগাসে এবং রবার্ট পল \"বব\" কারির কন্যা।  তার বাবা কর্মজীবনে মার্কিন যুক্তরাষ্ট্রের নৌবাহিনীর নাবিক ছিলেন। তিনি নাগাসেকে বিয়ে করার জন্য দুই বছর পরে ফিরে আসেন। কারি পাঁচ সন্তানের মধ্যে বড়। \n২০১৬ সালের জুনে তিনি ইন্ডিয়ানাপোলিসে মেয়রদের ৮৪তম বার্ষিক ইউএস সম্মেলনে দলাই লামা এবং লেডি গাগার মধ্যে একটি প্যানেল আলোচনা পরিচালনা করেছিলেন। ২০১৭ সালের জুলাইতে পিবিএস একটি নতুন তথ্যনির্ভর টেলিভিশন ধারাবাহিক ঘোষণা করে, যার নাম উই উইল মিট এগেইন উইথ অ্যান কারি, এটির উপস্থাপনা এবং সহ-প্রযোজনায় ছিলেন কারি। ২০১৭ সালের নভেম্বরে, তিনি মিনেসোটার সেন্ট পলের এক্সেল এনার্জি সেন্টারে উই ডে- তে যোগ দিয়েছিলেন। ২০১৮ সালে, তিনি সিয়াটলে এবং টরন্টোতে উই ডে ইভেন্টে আরও কিছু কথা বলেছিলেন।\n২০১৮ সালের জানুয়ারিতে, কারি তার পিবিএস ধারাবাহিক দিয়ে টেলিভিশনে ফিরে আসেন। ২০১৯ সালে, কারি টিএনটি / টিবিএস এর প্রযোজিত অনুষ্ঠান চেজিং দ্য কিউর উপস্থাপনা করেছেন।\n\n\n== ব্যক্তিগত জীবন ==\nকারিকে তার ক্যাথলিক মা ক্যাথলিকভাবে বড় করেছিলেন। কারি একজন সফটওয়্যার এক্সিকিউটিভ ব্রায়ান রসকে বিয়ে করেছেন, যার সাথে তাঁর কলেজে দেখা হয়েছিল। তাদের একটি কন্যা, ম্যাকেঞ্জি এবং একটি পুত্র, উইলিয়াম ওয়াকার কারি রস রয়েছে। পরিবারটি কানেকটিকাটের নিউ কানানে থাকে।\n\n\n== দাতব্য কাজ ==\nমাইলোমা রিসার্চ ফাউন্ডেশন\nসুসান জি কোমেন ব্রেস্ট ক্যান্সার ফাউন্ডেশন\nঅ্যামেরিকেয়ার্স\nসেভ দ্য চিলড্রেন\nমেদসাঁ সঁ ফ্রোঁতিয়ের\nএয়ারলাইন অ্যাম্বাসেডার্স ইন্টারন্যাশনাল\nবিল্ডঅন\n\n\n== তথ্যসূত্র =="}