{"pageid": 1051392, "title": "ইন্টারস্টেট ৬৮", "url": "https://bn.wikipedia.org/wiki?curid=1051392", "content": "ইন্টারস্টেট ৬৮ (আই-৬৮) ১১২.৯ মাইল (১৮১.৭ কিমি) দীর্ঘ মার্কিন যুক্তরাষ্ট্রের পশ্চিম ভার্জিনিয়া ও মেরিল্যান্ড রাজ্যের আন্তঃরাজ্য মহাসড়ক। এটি পশ্চিম ভার্জিনিয়ার মর্গানটাউনে আই- ৭৯ ও  মেরিল্যান্ডের হ্যানককে আই-৭০ এর সাথে সংযুক্ত। এছাড়াও আই-৬৮ হল অ্যাপাল্যাচিয়ান ডেভলপমেন্ট হাইওয়ে সিস্টেমের করিডোর ই। এটি ১৯৬৫ সাল থেকে ১৯৯১ সাল পর্যন্ত ফ্রিওয়ের নির্মাণকাজ শেষ হওয়ার আগ পর্যন্ত মার্কিন রুট ৪৮ (ইউএস ৪৮) হিসাবে মনোনীত হয়। কীজা শৈলশিরা ও হ্যানককের সমান্তরাল মহাসড়কটি মেরিল্যান্ডে জাতীয় ফ্রিওয়ে হিসাবে পরিচিত। ফ্রিওয়েটি মূলত গ্রামীণ অঞ্চলসমূহের মধ্যে বিস্তৃত এবং পথে অসংখ্য পর্বত শৈলশিরাকে অতিক্রম করে। সিডিলিং হিলের একটি সড়ক কাটা পাহাড়ের ভূতাত্ত্বিক বৈশিষ্ট্যসমূহ উন্মোচিত করে এবং এটি পর্যটকদের আকর্ষণে পরিণত হয়।\nআই-৬৮ এর নির্মাণ কাজ ১৯৬৫ সালে শুরু হয় এবং ২৫ বছরেরও বেশি সময় ধরে অব্যাহত থাকা নির্মাণ কাজ ১৯৯১ সালের ২ই আগস্ট সমাপ্ত হয়। সড়কটির নির্মাণাধীন অবস্থায়, ভবিষ্যদ্বাণী করা হয়, যে আই-৬৮ দ্বারা যুক্ত পাঁচটি কাউন্টির জন্য করিডোর বরাবর অর্থনৈতিক অবস্থার উন্নতি ঘটবে। কাউন্টি ৫ টি হল মেরিল্যান্ডের অ্যালেগেনি, গ্যারেট ও ওয়াশিংটন এবং পশ্চিম ভার্জিনিয়ার প্রেস্টন ও মনোঙ্গালিয়া। মহাসড়কের দ্বারা সংযুক্ত দুটি বৃহত্তম শহর হল পশ্চিম ভার্জিনিয়ার মরগানটাউন ও মেরিল্যান্ডের কম্বারল্যান্ড। যদিও ফ্রিওয়েটি কোনও বৃহৎ মেট্রোপলিটন অঞ্চলে পরিষেবা পরিবেশন করে না, এটি পশ্চিম মেরিল্যান্ড ও উত্তর পশ্চিম ভার্জিনিয়ার একটি বড় পরিবহন পথ সরবরাহ করে এবং ওয়াশিংটন, ডি.সি. ও বাল্টিমোর থেকে পশ্চিম দিকের যানবাহন চলাচলের জন্য পেনসিলভেনিয়া টার্নপাইকটির বিকল্প সরবরাহ করে।\nইউএস ২১৯ ও ইউএস ২২০ যথাক্রমে গ্যারেট কাউন্টি ও কম্বারল্যান্ডে আই-৬৮ এর সাথে ওভারল্যাপ করে এবং ইউএস ৪০ কাইজার রিজ থেকে হ্যানককে ফ্রিওয়ের পূর্ব প্রান্ত পর্যন্ত ৪০ টি ওভারল্যাপ গঠন করে।\n\n\n== তথ্যসূত্র ==\n\n\n== বহিঃসংযোগ ==\n\n উইকিমিডিয়া কমন্সে ইন্টারস্টেট ৬৮ সম্পর্কিত মিডিয়া দেখুন।\nভবিষ্যতের সড়ক - জাতীয় ফ্রিওয়ে (আই-৬৮)"}