{"pageid": 1045997, "title": "বিজিম হিকায়ে", "url": "https://bn.wikipedia.org/wiki?curid=1045997", "content": "বিজিম হিকায়ে (অর্থ: আমাদের গল্প) হচ্ছে  তুর্কি টেলিভিশন ধারাবাহিক নাটক। এই সিরিজে প্রধান চরিত্রে রয়েছেন বুরাক দেনিয এবং হ্যাজাল কেয়া। এটির গল্প ইউকের মৌলিক ধারাবাহিক শেমলেস থেকে নেওয়া হয়েছে। এই ধারাবাহিকটি পাকিস্তান,  ভার‍ত এবং বাংলাদেশে অনেক জনপ্রিয়তা লাভ করেছে। এই ধারাবাহিকের প্রথম পর্ব (২০১৭ সালের সেপ্টেম্বর) ১.২ কোটি বারের বেশি দেখা হয়েছে। এই ধারাবাহিকের চিত্রধারণ ইস্তানবুলে   করা হয়েছে।\n\n\n== পটভূমি ==\nমৌসুম ১\nফিলিজ একজন নিম্নবিত্ত শ্রেনীর পরিবারের যুবতী মেয়ে, তাদের মা তাদেরকে ছেড়ে যাওয়ার পর একাই তার ছোট ভাই বোনদের লালন পালন করে। তার বাবা, ফিকরি, একজন মাতাল। ফিলিজ বিশ্বাস করত তার জীবনে ভালোবাসার কোনোই জায়গা নাই যতদিন না তার বারিসের (আসল নাম সাভাস) বারিসের সাথে দেখা না হয়। বারিস ফিলিজ আর তার পরিবারের মন জয়ের জন্য সবকিছু করতে পারে। কেমিল, একজন পুলিশ অফিসার, যে ফিলিজের প্রেমে পড়ে গিয়েছিল। কেমিল জানতে পারে বারিস একজন গাড়ি চোর তাই তাকে ভয় দেয় সে যদি না চলে যায়, ফিলিজকে কে সব সত্য কথা জানিয়ে দিবে। ফিকরি সামাজিক সেবা দলে অভিযোগ দেয় তার ছেলেমেয়েরা বাবা মা ছাড়া বসবাস করছে। সামাজিক সেবা দল ফিলিজের ভাই বোনকে জোর করে নিয়ে যায়। ফলে বাধ্য হয়ে ফিলিজ কেমিলকে বিয়ে করে।  বারিসের বাবার সাথে খুব খারাপ সম্পর্ক, যে ফিলিজ খুব অপছন্দ করে কারণ সে গরিব পরিবারে মেয়ে। ওমর, একজন মাফিয়া নেতা, যে ফিলিজের বড় বোন ইয়েলিজের স্বামী।  ওমর গোপনে ফিলিজ কে ভালোবাসতো। ওমর ফিলিজের এলাকায় আসে ইয়েলিজের চুরি করা হীরা খুজতে। ওমর আর সারভাত ষড়যন্ত্র করে ফিলিজ কে জেলে পাঠায়। ফিলিজ আর বারিস পুনরায় একে অপরকে ভালোবেসে ফেলে, কিন্তু তাদের সম্পর্কে অনেক বিপদ আসে। কারণ বারিসের অতীত জীবনের রহস্যের জন্য।\nমৌসুম ২\nফিলিজ জেল থেকে মুক্তি পেয়ে জানতে পারে বারিস কোথায় কেউ জানেনা। ফিলিজ হতবাক হয়ে যায়। ফিলিজ বিশ্বাস করতে পারেনা যে তার ছোট ভাইরা বারিস নামে চিঠি লিখেছিল। কিন্তু তার ভাইরা তাকে জানায় সেই চিঠিগুলো তাদের লেখা। ফিলিজ বারিসকে একটা হাসপাতালে খুজে পায়। সেখানে সে জানতে পারে বারিসের স্ত্রী এবং একটি ছেলে,  সাভাস জুনিয়র আকতান আছে। বারিস ফিলিজকে বলে সে তাকে ধোকা দিয়েছে, কখনোই ফিলিজ কে ভালোবাসিনি। শুধুমাত্র ফিলিজকে ব্যবহার করেছে। ফিলিজ কষ্ট পায় ,  এবং মদ্যপান করে মাতাল হয়ে যায়।  ফিলিজের উকিল সেলিম,  যে ফিলিজ কে গোপনে ভালোবাসে, সে ফিলিজকে বাসায় পৌছে দেয়।\nফিলিজ নতুন করে ব্যবসা শুরু করে ভাগ্যক্রমে তার দোকানের পাশে বারিসের মেডিকেল ক্লিনিক। ফিলিজের দোকানের মেরামত কাজের জন্য বারিস বিরক্ত হয়, এই বিষয়ে দুইজনের তর্ক হয়। ফিলিজ জানায় দেয় সে এই এলাকা ত্যাগ করবেনা। তুলের জমজ বাচ্চা মারা যায়। তখন হিকমত জেইনাপ নামের এক গর্ভবতী মেয়ের প্রেমে পড়ে। হিকমত জেইনাপকে বিয়ে করে এবং তার সন্তানকে নিজের পরিচয়ে বড় করার সিদ্ধান্ত নেয়। হিকমত সম্পূর্ণ বিষয়টি গোপন রাখার চেষ্টা করে। কিন্তু চিচেক তাদের বিয়ের কাগজ পত্র খুজে পায় এবং পরিবারের বাকি সদস্যদেরকেও জানায় দেয়। তুলের মনে জেইনাপের জন্য সহানুভূতি জাগে কারণ সে গর্ভবতী। তাই সে জেইনাপকে নিজের কাছে রাখার সিদ্ধান্ত নেয়।\nসাভাস জুনিয়রের হার্ট ট্রান্সপ্লান্ট করা হয়, তারপর বারিস ফিজার কাছে গিয়ে সত্য কথা জানায় দেয়। বারিস জানাত সে তার প্রথম স্ত্রী নিহালের কাছে ফিরেছিল কারণ তার ছেলে অসুস্থ চজিল। ফিলিজ আর বারিস পুনরায় এক হয়। ফিকরি মেলেক নামের একজন ধনী নারীকে বিয়ে করে, যে একজন ক্যান্সার রোগী। তার প্রশ্রয়ে কিরাজ আর ফিকো খারাপ হত্ব যায়। কিরাজ আস্তে আস্তে ফিলিজের সাথে খুব বাজে ব্যবহার করে এবং বলে তাদের জীবন থেকে চলে যেতে। মেলেক চিকিৎসার জন্য  মায়ের কাছে স্কটল্যান্ড যায় সেখানেই তার মৃত্যু হয়। ফিকরি আর তার বাচ্চাদের  বাড়ি থেকে বের করে দেওয়া হয়। ফিলিজ তাদেরকে নিজেদের বাসায় আবার ফিরিয়ে আনে। কিরাজ নির্মাণধীন ভবনের  ছাদে উঠে বন্ধুদের ক্লাব এ যোগ দেওয়ার জন্য। ক্লান্তি, কিরাজের চিন্তায় ফিলিজের অনেক জ্বর আসে এবং হাসপাতালে ভর্তি করা হয়। বারিস হাসপাতালে ফিলিজকে বিয়ের প্রস্তাব দেয় এবং ফিলিজ রাজী হয়। নিহাল বারিসকে হুমকি দেয় যদি সে ফিরে না আসে, ফিলিজকে আবারো জেলে পাঠাবে। বারিস নিহালের কাছে ফেরেনা বরং মিথ্যা মৃত্যুর নাটক করে এবং ফিলিজকে বিয়ে করে। হিকমত বারিসের সাথে থাকতে চায় না বলে বাড়ি থেকে ভলে যায়। বারিসের বোন, মার্ভি আসে। মার্ভি নিহালের উপর নজর রাখে, বারিসকে নিহালের বিষয় সাহায্য করতে থাকে। হিকমত এক মহিলার সন্তানকে অপহরণ করে  এবং বারিস জানতে পারে হিকমত বাইয়োপোলার রোগী। ডাক্তার জানায় ফিলিজ গর্ভবতী। মার্ভি বারিসকে ধোকা দেয়। নিহাল জানতে পারে বারিস বেঁচে আছে, বারিসকে জেলে পাঠায়। নিহালের মস্তিষ্কে রক্তক্ষরণ হয়, এবং পুরোপুরি সুস্থ হয়ে ছেলেকে নিয়ে বিদেশে চলে যায়।\nনেসলিয়ান বারিসের প্রাক্তন প্রেমিকা এবং সহকর্মী। রহমত বারিসকে নেসলিয়ানকে কোলে করে হোটেলের ঘরে নিয়ে যেতে দেখে। রহমত ভাবে বারিস ফিলিজকে ধোকা দিচ্ছে। ফিলিজ বারিসের কাছে ডিভোর্স চায়, বারিসও রাজি হয়। পরে রহমত জানতে পারে এটা সম্পূর্ণ ভুল বুঝাবুঝি ছিল। বারিস নেসলিয়ানকে তার ঘরে নিয়েছিল মূলত সে মাতাল ছিল, বারিস তার ঘরে ঘুমাননি। ফিলিজ বারিসের কাছে ক্ষমা চায়, কিন্তু বারিস ক্ষমা করেনা। ফিলিজ বারিসের হাসপাতালে গিয়ে জানতে পারে তাদের মেয়ে সন্তান হবে। বারিস মেয়ে হওয়ার খুশিতে ফিলিজকে মাফ করে। ফিকরির হার্ট অ্যাটাক হয় এবং ফিকরি মৃত্যুর হাত থেকে ফিরে আসে। ফিকরি দাবি করে হিকমত আর তার নাতনি তাকে মৃত্যুর হাত থেকে বাচিয়েছে। ফিকরি শপথ নেয় একজন ভালো বাবা হওয়ার। হিকমত কে হাসপাতাল থেকে মুক্তি দেয়  এবং  হিকমত আবারো এলিবোলদের থাকা শুরু করে। ১ মাস পর, কেমিল আর চিচেক বিয়ে করে করে। তাদের সাথে রহমত আর ডেনিজেরও বিয়ে হয়। ফিলিজ মেয়ে সন্তানের জন্ম দেয়। ফিকরি নাতনি হওয়ার খুশিতে সবার জন্য বাড়ি কেনে। শেষে ফিকরিদের দরজায় একটা বাচ্চা রেখে যাওয়া হয়, বাচ্চাটি ফিকরির সপ্তম সন্তান।\n\n\n== অভিনয় এবং চরিত্রসমূহ ==\n\n\n=== প্রধান ===\n\n\n=== পার্শ্ব চরিত্র ===\n\n\n== পর্বসমূহ ==\n\n\n== প্রযোজনা ==\n\n\n=== নির্মাণ ===\n২০১৫ সালে এই ধারাবাহিকের পরিকল্পনা নিয়ে প্রথম আলোচনা করা হয়। এবং  উতানমাজলার নামকরণ করা হয়।  এটি আমেরিকার টেলিভিশন সিরিজ শেমলেসর অভিযোজন।  মিলিয়েত লেখক সিনা কোলোগ্লু ২০১৭ সালের ১৬ জানুয়ারি একটি নিবন্ধ প্রকাশ করেন। সেখানে তিনি জিজ্ঞাসা করেন  \"কে আমাদের ‘বেহায়া’ হতে চলেছে?\" প্রযোজকদের পক্ষ থেকে অন্য তুর্কি অভিযোজনের উদাহরণ দিয়ে বলা হয়,  \"আমেরিকানরা এটা এইভাবে করে , বেশ, আমাদের জন্য এটি কেমন হতে চলেছে?\" পরবর্তীতে এই ধারাবাহিকটির শিরোনাম  বিজিম হিকিয়ে হিসেবে নিশ্চিত করা হয়। পরিচালক সরদার গোজেলেক্লি এক বিবৃতিতে জানায় এই ধারাবাহিকটি সম্পূর্ণ তুর্কি দর্শকদের মত করে করা হবে। বিজিম হিকিয়ে'র সংলাপ লিখেছেন হাতিচে মেরিয়াক এবং বানু কিরেমিতচি বুজকার্ত।  দ্বিতীয় মৌসুমে গোজেলকলির পরিবর্তে করায় কেরিমগ্লু ধারাবাহিকের পরিচালক হিসেবে যোগ দেন। বানু কিরেমিতচি বুজকার্ত, প্রথম মৌসুমের সংলাপ লেখক, চলে যান, এবং সেরাও শাহিনার প্রধান সংলাপ লেখক হন।\n\n\n=== চিত্রধারণ ===\n২০১৭ সালের ২৪ জুলাই  ইস্তানবুলে মূল চিত্রধারণ শুরু হয়।\n\n\n=== অভিনয় ===\n২০১৭ সালের জানুয়ারিতে, প্রথম অভিনেত্রী হিসেবে হ্যাজাল কেয়াকে নিশ্চিত করা হয়, যে ফিলিজ এলিবোল চরিত্রে অভিনয় করেছেন। ২০১৭ সালের ১৬ জুন, বুরাক ডেনিজকে  সাভাস/বারিস আকতান হিসেবে নিশ্চিত করা হয়। ২০২৭ সালের ২৪ জুলাই, বাকি সকল অভিনেতাদের নাম ঘোষণা করা হয়; রেহা অজচান পরিবারের বাবা, ফিকরি এলিবোল, মা  সুকরানের অভিনয়ে ইসরা বেজেন বিলগিনের নাম বলা হয়েছিল। ইয়াগিজ চান কোনয়ালি, নিজাত উইগুর, জেইনাপ সেলিমোগ্লু, আল্প আকার এবং ওমর সেভেগি পরিবারের বাকি সন্তান রহমত, হিকমত, কিরাজ, ফিকরাত এবং ইসমাতের চরিত্রের জন্য নিশ্চিত করা হয়।\n২১তম পর্বে নিলাই দুরু ইয়েলিজ হিসেবে যোগদান করেন। কেমাল তক্তাস ২৬ তম পর্ব থেকে ওমর হিসেবে অভিনয় করেন। ২০১৮ সালের এপ্রিলে বেরেন গোকয়িলদিজ ২৯ পর্ব থেকে আয়সে হিসেবে যোগদান করার কথা নিশ্চিত করেন। তার কিছুদিন পর ঘোষণা করা হয় আয়সেন গ্রুদা ইয়েদি বেলা আইসেল হিসেবে ৩২ পর্ব থেকে অভিনয় করবেন।\nদ্বিতীয় মৌসুমে, সাহরা সাস, মিরেই আকাই , মুরাত দানাচি, মেলিসা দোঙ্গেল এবং হাজেল আদিয়ামান নানা চরিত্রে অভিনয় শুরু করেন।\n\n\n== সম্প্রচার ==\n২০১৭ সালের ৫ আগষ্ট, এই ধারাবাহিকটির প্রথম টিজার মুক্তি পেয়েছিল এবং ২০১৭ সালের ২২ আগষ্ট দ্বিতীয় টিজার মুক্তি পেয়েছিল। প্রথম পর্ব ২০১৭ সালের ১৪ সেপ্টেম্বর ফক্সে সম্প্রচার করা হয়েছিল। এই সিরিজটির দ্বিতীয় মৌসুম ২০১৮ সালের ১৩ সেপ্টেম্বর প্রিমিয়ার হয়।\n\n\n== আন্তর্জাতিক সম্প্রচার ==\nএই ধারাবাহিকটি ম্যাক্স প্লেয়ার নামক ভারতীয়  ওটিটি প্লাটফর্মে হিন্দি শিরোনাম \"আমাদের গল্প\" হিসেবে প্রচারিত হয়। এই ধারাবাহিকটি ভারতীয় দর্শকরা ১ কোটি বার দেখে।\nপাকিস্তানে উর্দু১ চ্যানেলে ہماری کہانی শিরোনামে (তুর্কি শিরোনামের অনুবাদ) বিজিম হিকায়ে সম্প্রচার করা হয়। \n\n\n== অভ্যর্থনা ==\nওয়া দোগান গোজেলেক্লি প্রথম পর্বের কাজকে প্রশংসা করেছেন। এছাড়াও তিনি হাজেল কেয়ার ফিলিজের অভিনয় সম্পর্কে প্রশংসা করেছেন। তিনি বলেছেন  ফিলিজের অভিনয় যখন দেখতেছিলাম,  আমি হাজেলকে [উপস্থিতি] ভুলে গেছিলাম এবং গল্পের গভীরে ঢুকে গিয়েছিলাম।\"\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিজিম হিকায়ে  (ইংরেজি)"}