{"pageid": 1008602, "title": "জিদ্দি মামা", "url": "https://bn.wikipedia.org/wiki?curid=1008602", "content": "জিদ্দি মামা হচ্ছে ২০১২ সালে মুক্তিপ্রাপ্ত একটি বাংলাদেশী মারপিটধর্মী নাট্য চলচ্চিত্র। চলচ্চিত্রটি পরিচালনা করেছেন শাহাদাত হোসেন লিটন এবং প্রযোজনা করেছে চিত্রালী কথাচিত্র। এতে কেন্দ্রীয় চরিত্রে অভিনয় করেছেন শাকিব খান, অপু বিশ্বাস, রুমানা খান ও মিশা সওদাগর। এছাড়াও পার্শ্বচরিত্রে অভিনয় করেছেন সাদেক বাচ্চু, কাবিলা, সিরাজ হায়দার ও মিশা সওদাগর সহ আরও অনেকে।\nচলচ্চিত্রটি চিরঞ্জীবী অভিনীত ২০০৫ সালে মুক্তিপ্রাপ্ত তেলুগু জয় চিরঞ্জীবা চলচ্চিত্রের অনানুষ্ঠানিক পুনঃনির্মাণ। চলচ্চিত্রটি ভুলব না তোমাকে শিরোনামে চিত্রগ্রহণ শুরু হলেও পরবর্তী সময়ে গল্পের সঙ্গে সামঞ্জস্যতা রেখে নাম পরিবর্তন করে জিদ্দি মামা রাখা হয়।\n\n\n== ভূমিকা ==\nঅবৈধ অস্ত্র ব্যবসায়ীর গুলিতে মারা যায় এক শিশুকন্যা। এক সময় তার মামা আগুন (শাকিব খান) বিষয়টি জানতে পেরে মরিয়া হয়ে ওঠে ভাগনে হত্যার প্রতিশোধ নিতে।\n\n\n== অভিনয় ==\nশাকিব খান - আগুন\nঅপু বিশ্বাস - নীলিমা\nরুমানা খান - রোজলিন\nমিশা সওদাগর - আসলাম, একজন আন্তর্জাতিক অস্ত্র চোরাচালান ব্যবসায়ী\nসাদেক বাচ্চু - জাফর\nকাবিলা - আবুল, আগুনের বড় ভাই\nসিরাজ হায়দার - একজন ডাক্তার\n\n\n== প্রযোজনা ==\nচলচ্চিত্রটির চিত্রনাট্য তৈরি হয়েছে মামা-ভাগ্নিকে ঘিরে। আগুন নামের একজনের ভাগ্নি অস্ত্র ব্যবসায়ীদের হাতে নিহত হলে, প্রতিশোধ নেওয়ার জন্য সে মরিয়া হয়ে ওঠেন। আর এ কারণেই এর নাম পরিবর্তন করে জিদ্দি মামা রাখা হয়েছে।\nএ বিষয়ে পরিচালক শাহাদাত হোসেন লিটন জানান, \"এর আগে ছবিটির নাম ছিলো ‘ভুলবো না তোমাকে’ তবে শুটিং শুরুর পরে সিনোমটির নাম পরিবর্তন করে রাখা হয় ‘জিদ্দি মামা’।\" ২০১২ সালের সেপ্টেম্বরে চলচ্চিত্রটি বাংলাদেশ চলচ্চিত্র সেন্সর বোর্ড থেকে মুক্তির ছাড়পত্র পায়।\n\n\n== সঙ্গীত ==\n\nচলচ্চিত্রটির সুর ও সঙ্গীতায়োজন করেছেন আলী আকরাম শুভ এবং সবগুলো গানের গীত রচনা করেছেন কবির বকুল।\n\n\n== মুক্তি ==\nচলচ্চিত্রটি ২০১২ সালের ২৭ অক্টোবর ঈদুল আজহা উপলক্ষে বাংলাদেশে মুক্তি পায়। এটি বক্স অফিসে প্রত্যাশিত ব্যবসা করতে পারেনি।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে জিদ্দি মামা  (ইংরেজি)\nবাংলা মুভি ডেটাবেজে জিদ্দি মামা\nইউটিউবে জিদ্দি মামা"}