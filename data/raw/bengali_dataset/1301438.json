{"pageid": 1301438, "title": "খ্রিস্টের অপ্সুদীক্ষা (চিত্রকর্ম)", "url": "https://bn.wikipedia.org/wiki?curid=1301438", "content": "খ্রিস্টের অপ্সুদীক্ষা (জার্মান: Taufe Christi) ১৫১৫ সালে ফ্লেমিশ রেনেসাঁ চিত্রশিল্পী হোয়াকিম পাতিনির কর্তৃক ওক কাঠের ক্যানভাসে অঙ্কিত তৈলচিত্র। চিত্রে বাইবেলে বর্ণিত সাধু বাপ্তিস্মদাতা যোহন কর্তৃক যিশু খ্রিস্টকে অপ্সুদীক্ষা দেয়ার ঘটনার চিত্রায়ন করা হয়েছে। চিত্রকর্মটি বর্তমানে ভিয়েনার কুন্সথিস্টোরিচেস যাদুঘরের সংগ্রহে রয়েছে। ভিয়েনার কুন্সথিস্টোরিচেস যাদুঘরের সংগ্রহে আসার আগে ১৬৫৯ সাল পর্যন্ত তৈলচিত্রটি অস্ট্রিয়ার আর্চডিউক লিওপোল্ড উইলহেমের ব্যক্তিগত সংগ্রহে ছিল।\n\n\n== বিষয় ==\nহোয়াকিম পাতিনির চিত্রে বাইবেলের ম্যাথিউ ৩ অধ্যায়ের ১৩-১৭ স্তবকে বর্ণিত জর্দান নদীতে যোহন কর্তৃক যিশুর অপ্সুদীক্ষা নেয়া ঘটনা চিত্রায়ন করেছেন। বাইবেলের বর্ণনা অনুযারী যিশু দীক্ষা নিতে চেয়েছিলেন যোহন প্রথমে প্রত্যাখ্যান করেছিলেন, বলেছিলেন যে তিনি অযোগ্য, কিন্তু যীশু তাকে দীক্ষা দিতে রাজি করেছিলেন। যিশু যখন জল থেকে উঠলেন তখন স্বর্গ খুলে গেল এবং তিনি ঈশ্বরের আত্মাকে নেমে আসা ঘুঘুর আকারে দেখতে পেলেন। স্বর্গ থেকে একটি কণ্ঠস্বর বলল: \"এটি আমার ছেলে, যাকে আমি ভালবাসি; আমি তার প্রতি সন্তুষ্ট।\"\n\n\n== বর্ণনা ==\nচিত্রের বামপাশে জোহনকে উটের চামড়ার চাদর ও বেল্ট পরিহিত অবস্থায় সবুজ বন ও তৃণভূমিতে পাপ স্বীকারকারী একদল সাক্ষাৎপ্রার্থিদের অপ্সুদীক্ষার বানী শোনাচ্ছেন। নীল আলখাল্লা পরিহিত যিশু তাদের পিছনে একটি ঝোপের মাঝে দাঁড়িয়ে জোহনের কথা শুনছেন। সম্মুখ ও ছবির কেন্দ্রে যোহন যিশুকে জর্দান নদীতে দীক্ষা দিচ্ছেন। যিশুর আলখাল্লা রেখে নদীতে দণ্ডায়মান, যোহন নদীতীর হতে তার মাথায় অপ্সুদীক্ষার জল দিচ্ছেন। নীল পটভূমিতে পবিত্রভূমির পাহাড় ও জর্দান নদী এবং ত্রীত্বের অপর দুই সারথি পিতা ঈশ্বর ও ঘুঘু রূপী পবিত্র আত্মার চিত্রায়ন করা হয়েছে। স্বর্গ থেকে ইশ্বর পবিত্র আত্মাকে মর্তে যিশুর সাথে নিজের যুক্তকরার জন্য অবমুক্ত করছেন।\nচিত্রের সম্মুখে নিম্নভাগে পাথরে হোয়াকিম চিত্রকর হিসেবে তার নাম স্বাক্ষর করেছেন (OPVS.IOACHIM.D.PATINIER)।\n\n\n== কৃতিত্ব ==\nএডউইন মুলিনন্সের পরিকল্পনায় দ্বাদশ শতাব্দী হতে ১৯৫০ দশক পর্যন্ত চিত্রকর্ম নিয়ে ১৯৮০ সালে বিবিসি ২ চ্যানেলে 'হান্ড্রেড গ্রেট পেইন্টিংস' শিরোনামের ধারাবাহিক প্রামাণ্যচিত্র প্রচারিত হয়েছিল। সেরাচিত্রের এই প্রামাণ্য অনুষ্ঠানে হোয়াকিম পাতিনিরের এই চিত্রটিকে উপস্থাপন করা হয়েছিল।\n\n\n== তথ্যসূত্র =="}