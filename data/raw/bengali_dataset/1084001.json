{"pageid": 1084001, "title": "ভাবিনা প্যাটেল", "url": "https://bn.wikipedia.org/wiki?curid=1084001", "content": "ভাবিনা হাসমুখভাই প্যাটেল একজন ভারতীয় প্যারাথলেট এবং টেবিল টেনিস খেলোয়াড় । তিনি গুজরাটের মেহসানার বাসিন্দা ।  তিনি টোকিওতে ২০২০ গ্রীষ্মকালীন প্যারালিম্পিকে ক্লাস ৪ টেবিল টেনিসে রৌপ্য পদক জিতেছিলেন। \n\n\n== কর্মজীবন ==\nভাবিনা প্যাটেল, যিনি হুইলচেয়ারে টেবিল টেনিস খেলেন, তিনি জাতীয় এবং আন্তর্জাতিক প্রতিযোগিতায় বেশ কয়েকটি স্বর্ণ ও রৌপ্য পদক জিতেছেন।  ২০১১ সালে অনুষ্ঠিত পিটিটি থাইল্যান্ড টেবিল টেনিস চ্যাম্পিয়নশিপে ইন্ডিভিজুয়াল ক্যাটাগরিতে ভারতের জন্য রৌপ্য পদক জেতার মাধ্যমে তিনি বিশ্ব নম্বরে ২ নম্বরে পৌঁছেছিলেন।  ২০১৩ সালের অক্টোবরে, প্যাটেল বেইজিংয়ে এশিয়ান প্যারা টেবিল টেনিস চ্যাম্পিয়নশিপে মহিলাদের একক ক্লাস 4 -এ রৌপ্য পদক জিতেছিলেন। \nভাবিনা ২০১৭ সালের আগস্ট মাসে আন্তর্জাতিক টেবিল টেনিস ফেডারেশন এশিয়ান প্যারা টেবিল টেনিস চ্যাম্পিয়নশিপে ব্রোঞ্জ পদক জিতেছেন । তিনি মহিলা একক শ্রেণী-৪ বিভাগে কোরিয়ান খেলোয়াড় কাংয়ের বিরুদ্ধে খেলে তাকে ৩-০ ব্যবধানে হারিয়ে ব্রোঞ্জ জিতেছিলেন। \nটোকিও ২০২০ প্যারালিম্পিকসে তিনি বিশ্ব এক নম্বর এবং রিও প্যারালিম্পিক স্বর্ণপদক বিজয়ী বরিস্লাভা র্যাঙ্কোভিচকে ছিটকে দিয়ে মহিলা একক শ্রেণি 4 বিভাগে সেমিফাইনালে উঠেছিলেন।  ফাইনালে ওঠার পরে বর্তমান বিশ্বের দ্বিতীয় নম্বর চীনের ঝাউ ইং -এর বিরুদ্ধে সোনা জেতার ম্যাচে তিনি হেরে যান এবং টোকিও প্যারালিম্পিকে রৌপ্য পদক জয় করেন।\n\n\n== তথ্যসূত্র =="}