{"pageid": 1089716, "title": "লং বিচ জেন ডো", "url": "https://bn.wikipedia.org/wiki?curid=1089716", "content": "লং বিচ জেন ডো (স্থানীয়ভাবে জেন ডো ৪০ নামে পরিচিত) একজন অজ্ঞাত পরিচয় হত্যার শিকার যার লাশ ১৯৭৪ সালের ২৮ শে মে পাওয়া যায়। তার সন্দেহভাজন খুনিকে ২০১৩ সালে গ্রেপ্তার করা হয়, কিন্তু ব্যাপক তদন্ত সত্ত্বেও তাকে কখনও শনাক্ত করা যায়নি।\n\n\n== দেহ আবিষ্কার ==\n১৯৭৪ সালের ২৮ শে মে ক্যালিফোর্নিয়ার লং বিচের আলামিতোস বিচের জেটিতে এক যুবতীর গলা কাটা মৃতদেহ পাওয়া যায়।\nতার বয়স আনুমানিক ১৮ থেকে ২৮ বছরের মধ্যে ছিল এবং তাকে ধর্ষণ করা হয়েছিল। সাধারণ শারীরিক পরীক্ষায় দেখা যায় যে তার উচ্চতা প্রায় ৫ ফুট ৫ ইঞ্চি এবং ওজন প্রায় ১১৮ পাউন্ড ছিল। ভুক্তভোগী সম্ভাব্য হিস্প্যানিক বংশোদ্ভূত সাদা ছিল, কারণ তার বাদামী বা কালো চুল এবং বাদামী চোখ ছিল। তার বাম হাতের পিছনে একটি অনন্য দাগও ছিল, যা টি অক্ষরের মতো আকৃতির ছিল। তার বাম উরুর পিছনে এক ইঞ্চি লম্বা দাগও ছিল।\nতার পরনে একটি সাদা সোনা রনের একটি ছোট ১৪ ক্যারাট হীরার বাগদান আংটি ছিল। তিনি একটি গোলাপী-কমলা রঙের জামা পরেছিলেন।\nজেন ডো যে জিনিসগুলি বহন করেছিল তা ছিল একটি বাড়ির চাবি এবং তালার চাবি। তালার চাবিটি একটি ভাঙা চেইনের সাথে সংযুক্ত ছিল।\n\n\n== তদন্ত ==\nভুক্তভোগীর বর্ণনার সাথে মেলে এমন কোনও নিখোঁজ ব্যক্তিকে খুঁজে পাওয়া যায়নি।  তদন্তকারীদের কাছে মেয়েটির ডিএনএ এবং আঙুলের ছাপ রয়েছে। সনাক্তকরণে সহায়তা করার জন্য ন্যাশনাল সেন্টার ফর মিসিং অ্যান্ড এক্সপ্লয়েটেড চিলড্রেন একটি ফরেনসিক ফেসিয়াল পুনর্গঠন তৈরি করেছিল।\n\n\n=== গ্যারি স্ট্যাম্প গ্রেফতার ===\nপুলিশ টেক্সাসের এক ব্যক্তির কাছ থেকে স্বীকারোক্তি পায় যিনি দাবি করেছেন যে তিনি ভুক্তভোগীর দেহ ফেলে দেওয়ার ক্ষেত্রে সহায়তা করেছিলেন। তিনি কর্তৃপক্ষকে অন্য সন্দেহভাজনের কাছে নিয়ে যান।\n২০মে, ২০১৩ তারিখে ৬১ বছর বয়সী গ্যারি স্ট্যাম্পকে গ্রেপ্তার করা হয়। তিনি হত্যার কথা স্বীকার করেন কিন্তু মেয়েটির নাম সম্পর্কে নিশ্চিত ছিলেন না, তিনি জানান যে মেয়েটির নাম সম্ভবত \"আন্না\" ছিল। ১২ জুন, ২০১৩ সালে সুপিরিয়র কোর্টে স্ট্যাম্পকে হাজির করা হয়।\nস্ট্যাম্প পুলিশকে বলেন যে তিনি একটি বারে মেয়েটির সাথে দেখা করেছিলেন। যা পূর্ব প্রমাণের সাথে মিলে যায় যে ভুক্তভোগীকে সম্ভবত এই প্রকৃতির একটি প্রতিষ্ঠানে শেষ দেখা গিয়েছিল। স্ট্যাম্প ২০১৪ সালের জানুয়ারিতে পুলিশ হেফাজতে ক্যান্সারের কারণে মারা যায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nঅমীমাংসিত হত্যার তালিকা\n\n\n== তথ্যসূত্র =="}