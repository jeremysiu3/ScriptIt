{"pageid": 1525107, "title": "মল্লিকা বদ্রীনাথ", "url": "https://bn.wikipedia.org/wiki?curid=1525107", "content": "মল্লিকা বদ্রীনাথ হলেনএকজন ভারতীয় খাদ্য বিষয়ক লেখক, প্রধান পাচক বা রাঁধুনি, রান্নার বইয়ের লেখক এবং রান্নার অনুষ্ঠানের উপস্থাপক।\nতিনি ইংরেজিতে ২৯টি  এবং তামিল ভাষায় ৩০টি রান্নার বই লিখেছেন। এর মধ্যে ৪,০০০ টিরও বেশি রন্ধন প্রণালী রয়েছে। তাঁর কিছু বই তেলুগু, কন্নড় এবং হিন্দিতে অনূদিত হয়েছে। তাঁর প্রকাশিত বইয়ের মধ্যে রয়েছে তামিল ভাষায় \"সিরু ধনিয়া সাময়াল\" সিরিজ। এই বইতে তিনি বিভিন্ন  পুষ্টিকর উপাদান এবং বাজরা যেমন সিরুধানিয়াঙ্গাল রাগি, কাম্বু, সামাই, থিনাই, ভারাগু, চোলাম এবং কুধিরাইভালি ব্যবহার করে বিভিন্ন রন্ধন প্রণালী লিখেছেন।\n\n\n== প্রারম্ভিক জীবন ==\nমল্লিকা ভারতের তামিলনাড়ুর  সালেমে জন্মগ্রহণ করেন ও সেখানেই বড়ো হয়ে ওঠেন। সালেম থেকে তিনি গৃহ বিজ্ঞানে স্নাতক হন। ১৯৮০-এর দশকের শেষের দিকে, ২১ বছর বয়সে, তাঁর বদ্রীনাথের সাথে বিয়ে হয়। বদ্রীনাথ ছিলেন চেন্নাইয়ের একজন চার্টার্ড অ্যাকাউন্ট্যান্ট।  দ্য হিন্দুকে দেওয়া এক সাক্ষাৎকারে তিনি স্বীকার করেছেন যে বিয়ের আগে তিনি খুব কমই রান্না করতেন। তিনি ২৫ জনের একটি বিশাল যৌথ পরিবারে থাকতেন।  বাড়ীতে রান্না করার জন্য একজন রাঁধুনি এবং একজন সহকারী রাঁধুনি ছিলেন। তবে, তিনি রান্নার পদ্ধতি বিষয়ে বিশেষ আগ্রহী ছিলেন।  সেগুলি তিনি একটি স্ক্র্যাপ বইতে সংগ্রহ করেছিলেন এবং  লিখে রেখেছিলেন।\n\n\n== সাহিত্যিক কর্মজীবন ==\nমল্লিকা চেন্নাইতে রান্না করতে শুরু করেন।এবংবিভিন্ন  রন্ধন প্রণালী সংগ্রহ করতে থাকেন। তিনি তাঁর  মা , মাসীমা, পিসীমাদের  কাছ থেকে বিভিন্ন রন্ধন প্রণালী সংগ্রহ করতেন এবং   নোটবুকে লিখে রাখতেন। ফলতঃ তার হাতে লেখা ১০টি বই তৈরি হয় । এর মধ্যে ৮০টি সাইড ডিশ বা প্রধান খাবারের সাথে থাকে এমন খাবারের ও  রন্ধন প্রণালী ছিল। তাঁর স্বামী তাঁকে এই রন্ধন প্রণালীগুলি প্রকাশ করতে উৎসাহিত করেছিলেন।  ১৯৮৮ সালে তাঁর প্রথম বই \"১০০ নিরামিষ রেসিপি\" প্রকাশিত হয়। তার বইগুলি জনপ্রিয় হয়ে ওঠার সাথে সাথে তিনি পুরোপুরি লেখালেখি শুরু করেন। পরবর্তীকালে তার নিজস্ব প্রকাশনা সংস্থা \"প্রদীপ এন্টারপ্রাইজ\" এর মাধ্যমে তিনি পরবর্তী বইগুলি প্রকাশ করেন। তার স্বামী, বদ্রীনাথও তার বই বাজারজাত করতে সাহায্য করেছিলেন।\n১৯৯০-এর দশকে ভারতে কেব্‌ল টেলিভিশনের ব্যবহার বৃদ্ধি পায়। তবে তামিলের মতো আঞ্চলিক ভাষায় রান্নার অনুষ্ঠান খুব কম ছিল। ফলস্বরূপ, মল্লিকা প্রথমে দূরদর্শন এবং পরে সান টিভিতে রান্না বিষয়ক টেলিভিশন অনুষ্ঠানের আহ্বান পেতে শুরু করেন।\nমল্লিকা বলেন, তিনি প্রতি বছর একটি করে বই লেখার চেষ্টা করেন।\n\n\n== তথ্যসূত্র =="}