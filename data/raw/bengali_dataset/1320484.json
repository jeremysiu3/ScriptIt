{"pageid": 1320484, "title": "চন্দ্রলেখা (নৃত্যশিল্পী)", "url": "https://bn.wikipedia.org/wiki?curid=1320484", "content": "চন্দ্রলেখা প্রভুদাস প্যাটেল (৬ই ডিসেম্বর ১৯২৮ – ৩০শে ডিসেম্বর ২০০৬), যিনি সাধারণভাবে শুধু চন্দ্রলেখা নামেই পরিচিত, তিনি ভারতের একজন নৃত্যশিল্পী এবং নৃত্য পরিচালক ছিলেন। তিনি ছিলেন ভারতের প্রথম উপ-প্রধানমন্ত্রী বল্লভভাই পটেলের ভাইঝি। ভরতনাট্যমের সাথে যোগাসন এবং কালারিপায়াত্তুর মতো মার্শাল নৃত্যকলার মিশ্রণ ঘটিয়ে তিনি এক বিশেষ ধরনের নৃত্য পরিবেশনার প্রতিপাদক ছিলেন।\n২০০৪ সালে, তিনি ভারতের সঙ্গীত, নৃত্য ও নাটক জাতীয় একাডেমী, সঙ্গীত নাটক অকাদেমির সর্বোচ্চ পুরস্কারে ভূষিত হন, তাঁকে সঙ্গীত নাটক অকাদেমি ফেলোশিপ দেওয়া হয়েছিল।\n\n\n== প্রাথমিক জীবন এবং শিক্ষা ==\nতিনি মহারাষ্ট্রের ওয়াদায় জন্মগ্রহণ করেন। তাঁর বাবা ছিলেন একজন অজ্ঞেয়বাদী ডাক্তার এবং মা একজন ধর্মপ্রাণ হিন্দু। তিনি নিজের শৈশব কাটিয়েছেন জন্মভূমি গুজরাত এবং মহারাষ্ট্রে।\n\n\n== কর্মজীবন ==\nউচ্চ বিদ্যালয় শেষ করার পর, চন্দ্রলেখা আইন অধ্যয়ন শুরু করেন, কিন্তু নাচ শেখার জন্য মাঝপথেই পড়াশোনা ছেড়ে দেন। তিনি দাসি আট্টম দিয়ে নৃত্য শুরু করেছিলেন, এটি দক্ষিণ ভারতের মন্দিরের নর্তকীদের দ্বারা অনুশীলন করা নৃত্যের একটি রূপ। এলাপ্পা পিল্লাই ছিলেন তাঁর শিক্ষাগুরু। তিনি নৃত্য শিক্ষার ক্ষেত্রে বালাসরস্বতী এবং রুক্মিণী দেবী অরুণ্ডেল দ্বারাও প্রভাবিত ছিলেন, কিন্তু তাঁর নৃত্য পরিচালনা থেকে বোঝা যায় যে তিনি প্রথম গুরুর দ্বারা বেশি প্রভাবিত ছিলেন। যদিও চন্দ্রলেখা তাঁর প্রাথমিক প্রশিক্ষণ ভরতনাট্যমেই পেয়েছিলেন, পরে তিনি নিজের মনোযোগ পরিবর্তন করে নিয়ে যান উত্তর-আধুনিক ফিউশন নৃত্যের দিকে, যেখানে কালারিপায়াত্তুর মতো মার্শাল কলা এবং পরিবেশন শিল্পকলার মতো উপাদানগুলি রয়েছে।\n\n\n== পুরস্কার এবং স্বীকৃতি ==\n১৯৯১ সালে তিনি সৃজনশীল নৃত্যের জন্য সংগীত নাটক অকাদেমি পুরস্কার পুরস্কার পেয়েছিলেন। ২০০৩ - ২০০৪ সালে তিনি কালিদাস সম্মানে ভূষিত হন। ২০০৪ সালে তিনি সঙ্গীত নাটক অকাদেমি ফেলোশিপ প্রাপ্ত হন।\n\n\n== তথ্যসূত্র ==\n\n\n== গ্রন্থপঞ্জী ==\nরুস্তম বরুচা। চন্দ্রলেখা: ওম্যান, ডান্স, রেজিস্টেন্স। ইণ্ডাস। নতুন দিল্লি: ১৯৯৫। আইএসবিএন ৮১-৭২২৩-১৬৮-৭\n\n\n== বহিঃসংযোগ ==\nসংরক্ষিত চলচ্চিত্রে ১৯৯৪ সালে জ্যাকব'স পিলোতে ইয়ান্তা পরিবেশনায় চন্দ্রলেখা\nটেমপ্লেট:সঙ্গীত নাটক অকাদেমি ফেলোশিপ"}