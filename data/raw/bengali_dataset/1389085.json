{"pageid": 1389085, "title": "মার্ক উইন্স", "url": "https://bn.wikipedia.org/wiki?curid=1389085", "content": "মার্ক উইন্স (ইংরেজি: Mark Wiens; জন্ম ২৬ ফেব্রুয়ারি ১৯৮৬) একজন আমেরিকান ভ্রমণ ও খাদ্য বিষয়ক ব্লগার, ভ্লগার, ইউটিউব ব্যক্তিত্ব, টেলিভিশন উপস্থাপক এবং থাইল্যান্ডের ব্যাংকক ভিত্তিক একটি রেস্তোরাঁর মালিক।\n\n\n== ব্যক্তিগত জীবন ==\nউইন্স অ্যারিজোনাযর ফিনিক্সে খ্রিস্টান মিশনারিদের একটি পরিবারে জন্মগ্রহণ করেন। তিনি জার্মান ও চীনা বংশোদ্ভূত। তিনি ফ্রান্স, গণতান্ত্রিক কঙ্গো প্রজাতন্ত্র এবং কেনিয়ার নাইরোবিতে তাঁর পরিবারের সঙ্গে বসবাস করেছেন। তিনি অ্যারিজোনা স্টেট ইউনিভার্সিটিতে যোগদান করে ২০০৮ সালে গ্লোবাল স্টাডিজে স্নাতক ডিগ্রি অর্জন করেন। স্নাতক হওয়ার পর উইন্স দক্ষিণ আমেরিকায় ভ্রমণ করেন এবং পাতাগোনিয়ার পাহাড়ে ইংরেজি শেখানোর চাকরি পান।\nথাইল্যান্ডে ইংরেজি পড়াতে গিয়ে স্ত্রী ইং-এর সঙ্গে দেখা হয় উইন্সের। ২০১৬ সালে তাঁদের ছেলের জন্ম হয়।\n\n\n== কর্মজীবন ==\nউইন্সকে সবচেয়ে জনপ্রিয় খাদ্য ভ্লগারদের একজন হিসেবে বিবেচনা করা হয়।\nউইন্স ছাত্র থাকাকালীন অ্যান্থনি বোর্ডেইনকে দেখেছিলেন এবং তাঁকে অগ্রগামী বলে অভিহিত করেছেন।\n২০০৯ সালে উইন্স মাইগ্রেশনোনলজি ডট কম নামে তাঁর ফুড ব্লগ শুরু করেন। ২০১২ সালে তিনি দ্য ইটিং থাই ফুড গাইড নামে একটি ই-বুক প্রকাশ করেন এবং পূর্ণকালীন ব্লগিং ও ইউটিউব ভিডিও তৈরির জন্য তাঁর চাকরি ছেড়ে দেন। উইন্সের ভ্রমণ ভ্লগ বিষক ভিডিওগুলোতে তাঁর কয়েক ডজন দেশ ভ্রমণের অভিজ্ঞতা নথিভুক্ত করেন। নিউ ইয়র্ক ম্যাগাজিন, সিএনএন এবং অ্যান্ড্রু জিমার্ন তাঁকে একজন থাই খাদ্য বিশেষজ্ঞ হিসেবে চিহ্নিত করেছেন।\n২০১৯ সালে উইনস, খুন তান (থাই ফুড ব্লগার), খুন পংথেপ (ডিজাইনার ও অভিনেতা), শেফ গিগের (শেফ ও থাই আয়রন শেফ চ্যাম্পিয়ন) সঙ্গে ব্যাংককে เผ็ดมาร์ค (ফেড মার্ক) নামে একটি পাট কাপ্রাও রেস্তোরাঁ খোলেন।\n২০২০ সালে উইনস ব্যাংকক-ভিত্তিক ট্যুর কোম্পানি ব্যাংককভ্যানগার্ডের সাথে সহযোগিতায় \"দ্য আলটিমেট ব্যাংকক ফুড ট্যুর\" চালু করেন।\n২০২২ সালে মার্ক উইন্সের সাথে এইচবিও এশিয়ার ধারাবাহিক ফুড অ্যাফেয়ার উইথ মার্ক উইন্স-এর উপস্থাপক হিসেবে উইন্সকে ঘোষণা করা হয়েছিল। ধারাবাহিকটি সিঙ্গাপুরের রন্ধনপ্রণালীকে কেন্দ্র করে সিঙ্গাপুর পর্যটন বোর্ডের সাথে যৌথ প্রযোজনায় নির্মিত এবং এরিক খু পরিচালিত।\n\n\n== ছায়াছবি ==\n\n\n== তথ্যসূত্র ==\n\n\n== বহিঃসংযোগ ==\nMigrationology\nPersonal website  ওয়েব্যাক মেশিনে আর্কাইভকৃত ৩০ জানুয়ারি ২০২৩ তারিখে\n\n\n== লেখা ==\nবুশ, অস্টিন; উইন্স, মার্ক (২০১৫)। Thailand from the source : authentic recipes from the people that know them best (১ম সংস্করণ)। ফুটসক্রে, ভিক্টোরিয়া, অস্ট্রেলিয়া। আইএসবিএন 978-1-74360-763-3। ওসিএলসি 893710272।"}