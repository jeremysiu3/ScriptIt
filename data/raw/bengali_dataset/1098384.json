{"pageid": 1098384, "title": "ওসমান আল ওমির", "url": "https://bn.wikipedia.org/wiki?curid=1098384", "content": "ওসমান আল ওমির (জন্ম ১৯৫০) ( আরবি :عثمان العمير) একজন সৌদি বংশোদ্ভূত ব্রিটিশ ব্যবসায়ী, সাংবাদিক এবং সম্পাদক।  তাকে সৌদি আরবের বাদশাহ সালমান এবং বাদশাহ ফাহদ, বাদশাহ হাসান দ্বিতীয় এবং হাসান বিন তালাল সহ প্রাক্তন শাসকদের ঘনিষ্ঠ বলে মনে করা হয়। \n\n\n== প্রাথমিক জীবন এবং শিক্ষা ==\nআল ওমির ১৯৫০ সালে আল জুলফি তে জন্মগ্রহণ করেন।  তার বাবা আল জুলফির একটি মসজিদের কিতাব শিক্ষক ছিলেন। আল ওমির মদিনা বিশ্ববিদ্যালয়ের একজন স্নাতক। \n\n\n== সাংবাদিকতা ==\nআল ওমির ১৯৭০ এর দশকের গোড়ার দিকে সৌদি আরবের আল জাজিরা সংবাদপত্রের জুনিয়র ক্রীড়া সংবাদদাতা হিসাবে তার কর্মজীবন শুরু করেন।  শীঘ্রই, তিনি পত্রিকাটির ব্যবস্থাপনা সম্পাদক এবং লন্ডন সংবাদদাতা হন।  তার লন্ডনে কাজের সময়, তিনি ইংরেজি ভাষা অধ্যয়ন করেন, এবং তার মেয়াদ ১৯৮৩ সাল পর্যন্ত স্থায়ী হয়  এরপর তিনি ১৯৮৩ থেকে ১৯৮৭ সাল পর্যন্ত দ্য মাজাল্লা ম্যাগাজিনের প্রধান সম্পাদক হিসেবে দায়িত্ব পালন শুরু করেন। এরপর, তিনি আলশারক আলাওসাতের প্রধান সম্পাদক হন  এবং দশ বছর এই পদে কাজ করেন।  মাজাল্লা এবং আলশারক আলাসাত উভয়ই সৌদি গবেষণা ও বিপণন গ্রুপের মালিকানাধীন। তিনি আল ইয়াউমের প্রধান সম্পাদক হিসেবেও কাজ করেন এবং আল জাজিরাহ-এর পরিচালনা পর্ষদের সদস্য ছিলেন।  তার সাংবাদিকতা কর্মজীবনে, তিনি জর্জ ডব্লিউ বুশ, মার্গারেট থ্যাচার, হেলমুট কোহল, জ্যাক শিরাক, কিং ফাহদ এবং গর্বাচেভ সহ বিশ্বের বড় বড় নেতাদের সাক্ষাত্কার নিয়েছেন। \n২১ মে ২০০১-এ, তিনি লন্ডনে অবস্থিত প্রথম স্বাধীন আরবি ই-সংবাদপত্র এলাফ চালু করেন।  ওয়েবসাইটের কেন্দ্র হিসেবে লন্ডনকে বেছে নেওয়ার কারণ ছিল সৌদি আরবের সেন্সরশিপ নিয়ম থেকে মুক্ত হওয়া এবং উদার দৃষ্টিভঙ্গি, বিশেষ করে ধর্মীয় উগ্রবাদের বিরোধিতা করা।  আল ওমির এলাফে তার সাক্ষাত্কার চালিয়ে যাচ্ছেন। জুলাই ২০১৩ সালে তিনি বাহরাইনের শাসক রাজা হামাদের সাক্ষাৎকার নেন। \n\n\n== তথ্যসূত্র =="}