{"pageid": 1146599, "title": "আবু তাহের মিসবাহ", "url": "https://bn.wikipedia.org/wiki?curid=1146599", "content": "আবু তাহের মিসবাহ (জন্ম: ৬ মার্চ ১৯৫৬), যিনি আদিব হুজুর নামেও পরিচিত, একজন বাংলাদেশি দেওবন্দি ইসলামি পণ্ডিত, শিক্ষাবিদ ও লেখক। বাংলা সাহিত্যিক আলেম হিসেবে তার পরিচিতি রয়েছে। আল জামিয়া আল ইসলামিয়া পটিয়ায় লেখাপড়া সমাপ্ত করে তিনি শিক্ষকতায় নিযুক্ত হন। নূরিয়া মাদরাসায় শিক্ষকতাকালে তিনি হাতে লেখা আরবি পত্রিকা ইকরা প্রকাশের মাধ্যমে একটি শিক্ষা সংস্কার আন্দোলনের সূচনা করেন। পরবর্তীতে তার চিন্তাধারার আলোকে প্রতিষ্ঠা করেন মাদরাসাতুল মাদীনাহ। এখান থেকে তার প্রবর্তিত শিক্ষা পদ্ধতি মাদানি নেসাব নামে পরিচিত। পরবর্তীতে তার প্রবর্তিত শিক্ষা পদ্ধতি সারাদেশে ছড়িয়ে পড়ে। মাদানি নেসাবের জন্য তার রচিত প্রথম পাঠ্যবই এসো আরবি শিখি, যেটি বাংলাদেশে আরবি শিখার প্রাথমিক গ্রন্থ হিসেবে পঠিত হয়। তার রচিত অন্যান্য পাঠ্যবইয়ের মধ্যে রয়েছে: এসো সরফ শিখি, এসো নাহু শিখি, এসো বালাগাত শিখি, এসো ফিকাহ শিখি, এসো উর্দু শিখি, এসো কলম মেরামত করি, ইসলামকে জানতে হলে, আত তামরিন, এসো তাফসির শিখি। এসো কোরআন শিখি তার লেখা উপমহাদেশের মাদ্রাসা ছাত্রদের কুরআন বিষয়ক প্রথম প্রাথমিক গ্রন্থ। আল মানার ও আল মুজামুল ওয়াসিত তার রচিত দুটি আধুনিক আরবি-বাংলা অভিধান।\nতিনি বাংলা সাহিত্য সাময়িকী মাসিক আল কলমের (পুষ্প) প্রতিষ্ঠাতা সম্পাদক। বাংলা সাহিত্যের ক্ষেত্রে তিনি আলেমসমাজকে এক নতুন পথ দেখিয়েছেন। তার অসংখ্য শিষ্য বাংলা সাহিত্যচর্চায় আত্মনিয়োগ করেছেন। তিনি আবুল হাসান আলী হাসানী নদভীর ভাবশিষ্য। নদভীর লেখা মুসলমানদের পতনে বিশ্ব কী হারালো?, সংগ্রামী সাধকদের ইতিহাস, আরকানে আরবাআ, আল মুরতাজা, কাসাসুন নাবিয়্যিন অনুবাদ করেছেন। অনুবাদ করেছেন তাকি উসমানির লেখা মাযহাব কী ও কেন?, ইতিহাসের কাঠগড়ায় হযরত মুআবিয়া রা.। গুরু দত্ত সিং দারার রসুলে আরাবি তার হাতে তোমাকে ভালোবাসি হে নবী নামে বাংলা ভাষায় অনূদিত হয়ে আলোড়ন সৃষ্টি করেছে। মুহাম্মদুল্লাহ হাফেজ্জীর সাথে তরুণ বয়সে তার হজ্জের ভ্রমণকাহিনী বায়তুল্লাহর মুসাফির, এসো কলম মেরামত করি, তুরস্কে তুর্কিস্তানের সন্ধানে ইত্যাদি বাংলা সাহিত্যে তার অনবদ্য সৃষ্টি। শিশু আকিদা সিরিজ, শিশু সীরাত সিরিজ ইত্যাদি তার শিশু সাহিত্যে উল্লেখযোগ্য সংযোজন।\n\"বায়তুল্লাহর মুসাফির\" বইয়ের তথ্য অনুযায়ী, আবু তাহের মিসবাহ হাফেজ্জি হুজুরের সাথে ১৯৮২ সালে ইরাক-ইরান যুদ্ধ বন্ধের উদ্দেশ্যে ইরাক সফর করেন এবং সে সময় সাদ্দাম হোসেনের সাথে ব্যক্তিগতভাবে সাক্ষাৎ করেন।\n\n\n== জীবনী ==\nআবু তাহের মিসবাহ ১৯৫৬ সালের ৬ মার্চ জন্মগ্রহণ করেন। তার পিতা মিছবাহুল হক। পৈতৃক বাড়ি কুমিল্লায় হলেও তিনি বড় হন ঢাকায়। জামিয়া কুরআনিয়া আরাবিয়া লালবাগ, জামিয়া নূরিয়া ইসলামিয়ায় পড়ার পর ১৯৭৭ সালে তিনি আল জামিয়া আল ইসলামিয়া পটিয়া থেকে দাওরায়ে হাদিস (মাস্টার্স) সমাপ্ত করেন। জামিয়া ইসলামিয়া দারুল উলুম মাদানিয়ায় শিক্ষক হিসেবে তার কর্মজীবনের সূচনা হয়। পরবর্তীতে তিনি জামিয়া নূরিয়া ইসলামিয়ায় প্রায় ২৫ বছর শিক্ষকতা করেন। তখন থেকে তিনি মাদানি নেসাবের জন্য পরীক্ষামূলক পাঠ্যবই রচনা শুরু করেন। ১৯৯২ সালে তার চিন্তাধারার আলোকে আবদুল হাই পাহাড়পুরীর তত্ত্বাবধানে তিনি মাদরাসাতুল মদিনা প্রতিষ্ঠা করেন।\n\n\n== সাহিত্যকর্ম ==\nতার সাহিত্যকর্মের মধ্যে রয়েছে:\n\n\n=== পাঠ্যবই ===\nএসো আরবী শিখি\nএসো ছারফ শিখি\nএসো নাহ্‌ব শিখি\nএসো কোরআন শিখি\nএসো ফিকহ শিখি\nইসলামকে জানতে হলে\nএসো বালাগাত শিখি\nএসো উর্দু শিখি\nএসো তাফসির শিখি\nআত তামরিনুল কিতাবী আলাত তরিক ইলাল আরাবিয়াহ\n\n\n=== বাংলা সাহিত্য ===\nবায়তুল্লাহর মুসাফির (ভ্রমণকাহিনী)\nবাইতুল্লাহর ছায়ায় (ভ্রমণকাহিনী)\nতুরস্কে তুর্কিস্তানের সন্ধানে (ভ্রমণকাহিনী)\nদরদী মালীর কথা শোনো\nতালিবানে ইলমের রাহে মানযিল\nএসো কলম মেরামত করি\n\n\n=== আরবি সাহিত্য ===\nতাফসীরুল কুরআনিল কারীম\nরসাইলুল মাছাবিহ\n\n\n=== অনুবাদ সাহিত্য ===\nকবুল করুন আপনার আমানত (মূল: কালিম সিদ্দিকী)\nতোমাকে ভালবাসি হে নবী (মূল: গুরুদত্ত সিং)\nমুসলিম উম্মাহর পতনে : বিশ্বের কী ক্ষতি হলো? (মূল: আবুল হাসান আলী হাসানী নদভী)\nতালিবে ইলমে জীবন পথের পাথেয় (মূল: আবুল হাসান আলী হাসানী নদভী)\nকাসাসুন নাবিয়্যিন (মূল: আবুল হাসান আলী হাসানী নদভী)\nসংগ্রামী সাধকদের ইতিহাস (মূল: আবুল হাসান আলী হাসানী নদভী)\nআরকানে আরবাআ (মূল: আবুল হাসান আলী হাসানী নদভী)\nপ্রাচ্যের উপহার (মূল: আবুল হাসান আলী হাসানী নদভী)\nহযরত আলী রা. জীবন ও খিলাফত (মূল: আবুল হাসান আলী হাসানী নদভী)\nইতিহাসের কাঠগড়ায় হযরত মুআবিয়া রা. (মূল: মুহাম্মদ তাকি উসমানি)\nআমার স্মৃতি - কিছু সুখের, কিছু দুঃখের (মূল: মুহাম্মদ তাকি উসমানি)\nমাযহাব কী ও কেন? (মূল: মুহাম্মদ তাকি উসমানি)\nমাকামে ছাহাবা ও কারামাতে ছাহাবা (মূল: আশরাফ আলী থানভী ও মুহাম্মদ শফি উসমানি)\nদুহাল ইসলাম (ইসলামের দ্বিপ্রহর) (মূল: আহমদ আমিন)\nআমার স্মৃতি কিছু সুখের, কিছু দুঃখের ১ম, ২য় খণ্ড (মূল: আল্লামা তাক্বি উসমানি)\n\n\n=== অভিধান ===\nআল মানার (বাংলা-আরবি)\nআল মুজামুল ওয়াসিত\n\n\n=== সম্পাদনা ===\nতাইসিরুল ফিকহিল মুয়াসসার\nতাওবা ইস্‌তিগফারের হাকীকত\nপুষ্পসমগ্র\nআল-হিদায়া\nহায়াতে মুহাদ্দিস রহ.\nহাদীছের আলো জীবনের পাথেয়\n\n\n=== শিশু আকীদা সিরিজ ১ থেকে ১০ ===\nআল্লাহ\nনবী ও রাসূল\nআসমানী কিতাব\nফেরেশতা\nপ্রথম মানুষ\nজান্নাত\nজাহান্নামে\nকিয়ামত\nশেষ বিচার\nমাটির ঘর\n\n\n=== শিশু সীরাত সিরিজ ১ থেকে ১০ ===\nমক্কায় নবীজী\nমদিনায় নবীজী\nজিহাদের ময়দানে নবীজী ১\nজিহাদের ময়দানে নবীজী ২\nনবীজী এমন ছিলেন ১\nনবীজী এমন ছিলেন ২\nনবীজী তোমাদের ভালোবাসতেন\nনবীজীর মোজেজা\nনবীজী বলেছেন\nঅমুসলিমদের চোখে নবীজী\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র ==\n\n\n== আরও পড়ুন ==\nমাসিক আল কাউসার-এ আবু তাহের মিসবাহ'র লেখা"}