{"pageid": 1089228, "title": "দারুল উলুম নিউক্যাসল", "url": "https://bn.wikipedia.org/wiki?curid=1089228", "content": "জামিয়া দারুল উলুম নিউক্যাসল দক্ষিণ আফ্রিকার কোয়াজুলু-নাটাল প্রদেশের নিউক্যাসলে অবস্থিত কলেজ সমমানের একটি দেওবন্দি মাদ্রাসা। এটিই দক্ষিণ আফ্রিকায় উচ্চতর ইসলামি পড়াশোনার প্রথম আনুষ্ঠানিক শিক্ষাপ্রতিষ্ঠান, একইসাথে দক্ষিণ আফ্রিকার প্রথম দেওবন্দি মাদ্রাসা। ১৯৭৩ সালে কাসিম সেমা এটি প্রতিষ্ঠা করেন। এটিকে দক্ষিণ আফ্রিকার সমস্ত দারুল উলুমের মা বলা হয়। ভারতীয় উপমহাদেশে এ ধরনের শিক্ষাপ্রতিষ্ঠানে শুধুমাত্র হানাফি ফিকহ শিক্ষা দেওয়া হলেও এটিতে হানাফি ও শাফিঈ উভয় ফিকহ শিক্ষা দেওয়া হয়।\n\n\n== ইতিহাস ==\n১৯৭৩ সালের ১৩ মে মাত্র ৯ জন ছাত্র নিয়ে আনুষ্ঠানিকভাবে দারুল উলুম নিউক্যাসেলের যাত্রা শুরু হয়। ৯ সেপ্টেম্বর আনুষ্ঠানিক ক্লাস শুরু হয়। মাদ্রাসাটি যে জায়গায় অবস্থিত তা ছিল একটি একটা রোমান ক্যাথলিক কনভেন্ট। এটি ১৫ বছরের বেশি সময় ধরে খালি ছিল। উপযুক্ত কর্তৃপক্ষের সাথে ৩ বছর আলোচনার পর জায়গাটি অধিগ্রহণ করা হয়। প্রথম তিন বছর কাসিম সেমা একাই ছাত্রদের ক্লাস নিতেন এবং তার স্ত্রী তাদের জন্য খাবার রান্না করতেন। শিক্ষার মাধ্যম ইংরেজি হওয়ায় এখানে প্রচুর বিদেশী ছাত্রও পড়তে আসে।\nপ্রতিষ্ঠার পর থেকেই এটি তাবলিগ জামাতের সাথে ঘনিষ্ঠভাবে যুক্ত। শুরু থেকে অ-হানাফি ছাত্র ভর্তি হতে শুরু করায় দক্ষিণ আফ্রিকার প্রথম দেওবন্দি মাদ্রাসা হিসেবে এটি শাফিঈ ফিকহকে পাঠ্যক্রমের অন্তর্ভুক্ত করে। বর্তমানে মাদ্রাসার অধ্যক্ষ ইসমাইল ইব্রাহিম আকু এবং মজলিসে শুরার সভাপতি আইয়ুব মোহাম্মদ কাচভি।\n\n\n== আরও দেখুন ==\nকওমি মাদ্রাসা\n\n\n== তথ্যসূত্র =="}