{"pageid": 1068082, "title": "লুমেন সেকেন্ড", "url": "https://bn.wikipedia.org/wiki?curid=1068082", "content": "দীপ্তিমিতি বা ফটোমিতিতে লুমেন সেকেন্ড (lm⋅s) হল প্রতি সেকেন্ডে এক লুমেন আলোক ফ্লাক্স বা দীপন ক্ষমতার উৎস থেকে নির্গত আলোর পরিমাণ। এটি দীপন শক্তির এসআই একক যা আলোক ফ্লাক্সের এসআই একক লুমেন এবং সময়ের এসআই একক সেকেন্ড থেকে প্রতিপাদিত।\nলুমেন সেকেন্ডকে কখনো কখনো  টলবট (talbot) বলা হয় এবং T প্রতীকের দ্বারা প্রকাশ করা হয়। নামটি অপটিকাল সোসাইটি অব আমেরিকার আবিষ্কার। অপটিকাল সোসাইটি অব আমেরিকা আলোকবিজ্ঞান ও ফোটোনিক্সে আগ্রহীদের নিয়ে গড়ে ওঠা একটি পেশাদার বর্ণমিতিক সংগঠন যা ১৯৩৭ সালে ইংরেজ আবিস্কারক ও আলোকচিত্রশিল্পী উইলিয়াম ফক্স টলবটের সম্মানে এ নামের প্রস্তাব করে। টলবল ঠিক লুমেন সেকেন্ডের সমান:—\n\n1 T = 1 lm⋅s\nটলবট এককের জন্য T প্রতীকটির ব্যবহার চৌম্বক ফ্লাক্স ঘনত্বের এসআই একক টেসলা এর প্রতীক T এর সাথে সাংঘর্ষিক।\nঅপটিকাল সোসাইটি অব আমেরিকা ১৯৩৭ সালে লিউমার্গ (lumerg) নামের আরেকটি ফটোমিতিক এককের প্রস্তাব করে।  উপরন্তু দ্বিতীয় বিশ্বযুদ্ধ শুরুর কিছু পূর্বে লুমেন সেকেন্ড এর পরিভাষারূপে লম্বার্গ (lumberg) শব্দটির উদ্ভব ঘটে। সিজিএস একক আর্গের সাথে লিউমার্গের যে সম্পর্ক রেডিওমিতিক একক জুল সাথে লম্বার্গ তেমনিভাবে সম্পর্কযুক্ত।\n\n\n== মাত্রা সমীকরণ ==\nদীপন শক্তিকে Q সংকেতের দ্বারা সূচিত করা হয়। কখনো কখনো  W ব্যবহার করা হয়। দীপন শক্তির মাত্রা সমীকরণ:—\n\nQ = TJ\nযেখানে T হল সময় এবং J হল দীপন ঘনত্ব\n\n\n== রূপান্তর ==\nদীপন শক্তির এসআই একক হল লুমেন সেকেন্ড। 555 ন্যানোমিটার তরঙ্গদৈর্ঘ্যের আলোক উৎস থেকে প্রতি সেকেন্ডে 107 আর্গ পরিমাণ বিকিরণ নিঃসরণকে 680 লুমেন ধরা হয়। অন্যান্য এককের সাথে লুমেন সেকেন্ড এর সম্পর্ক: \n\n(যাচাই করে দেখতে ক্লিক করুন যাচাই ১ অথবা যাচাই ২ অথবা যাচাই ৩)\n1 lm⋅s = 1 cd.sr.s\n1 lm⋅s = 1 T = 1 Lumberg\n1 lm⋅s = 1.0×107 lumerg\n1 lm⋅s = 0.016 666 667 Lumen minute (lmmin)\n1 lm⋅s = 0.000 277 778 Lumen hour (lmh)\n1 lm⋅s = +১.০×১০৭/৬৮০ erg\n1 lm⋅s = +১/৬৮০ Joule\n\n\n== তথ্যসূত্র =="}