{"pageid": 1367943, "title": "ভারত–পাকিস্তানের ক্রিকেট দ্বৈরথ", "url": "https://bn.wikipedia.org/wiki?curid=1367943", "content": "ভারত–পাকিস্তানের ক্রিকেট দ্বৈরথ বিশ্বের অন্যতম তীব্র ক্রীড়া প্রতিদ্বন্দ্বিতাগুলির একটি।  ভারত ও পাকিস্তানের মধ্যে অনুষ্ঠিত ম্যাচগুলি ক্রিকেটে তীব্র প্রতিদ্বন্দ্বিতার জন্য পরিচিত এবং এটি বিশ্বের বৃহত্তম ম্যাচগুলির মধ্যে একটি হিসাবে বিবেচিত হয়। এটি সবচেয়ে বেশি দেখা ক্রীড়াগুলির মধ্যে একটি। এটাকে প্রায়ই ক্রিকেটের এল ক্লাসিকো বলা হয়। ক্রিকেট ইতিহাসে ভারত ও পাকিস্তান শতাধিকবার মুখোমুখি হয়েছে। তবে জয়ের পরিসংখ্যানে পাকিস্তান এখনো ভারতের চেয়ে অনেক এগিয়ে রয়েছে। টেস্ট ক্রিকেটে পাকিস্তান ১২ জয় এবং একদিনের আন্তর্জাতিকে ৭৩ জয় নিয়ে এ দুই ফরম্যাটে ভারতের তুলনায় ( ভারত: টেস্ট ম্যাচে ৯; ওয়ানডে: ৫৫) এগিয়ে রয়েছে। তবে টি-টোয়েন্টি ক্রিকেটে ভারত ৮ জয় নিয়ে পাকিস্তানের (৪ জয়) চেয়ে এগিয়ে রয়েছে।\nব্রিটিশ ভারতকে ১৯৪৭ খ্রিস্টাব্দে ভারত ও পাকিস্তানে বিভক্ত করার সময় উদ্ভূত তিক্ত কূটনৈতিক সম্পর্ক ও সংঘর্ষের ফলে দুই দেশের মধ্যেকার উত্তেজনাপূর্ণ সম্পর্ক, ভারত–পাকিস্তান যুদ্ধ ও কাশ্মীর সংঘাত দুটি দেশের মধ্যে একটি তীব্র ক্রীড়া প্রতিদ্বন্দ্বিতার উত্থানের ভিত্তি স্থাপন করেছিল, যারা একটি সাধারণ ক্রিকেট ঐতিহ্য ভাগ করে নিয়েছিল।\nদুই দল ১৯৫২ সালে প্রথম খেলেছিল, যখন পাকিস্তান দল ভারত সফর করেছিল। এরপর থেকে বহু টেস্ট ও ওডিআই সিরিজ খেলা হয়েছিল, যদিও রাজনৈতিক কারণে উভয় পক্ষের অনেক পরিকল্পিত সফর বাতিল হয়েছে বা বাতিল করা হয়েছে। ১৯৬৫ ও ১৯৭১ সালে দুটি বড় যুদ্ধের কারণে ১৯৬২ খ্রিস্টাব্দ থেকে ১৯৭৭ খ্রিস্টাব্দের মধ্যে কোন ক্রিকেট খেলা হয়নি এবং ১৯৯৯ খ্রিস্টাব্দের কার্গিল যুদ্ধ ও ২০০৮ খ্রিস্টাব্দের মুম্বই  জঙ্গি হামলাও দুই দেশের মধ্যে ক্রিকেট সম্পর্ককে বাধাগ্রস্ত করেছে।\nসংযুক্ত আরব আমিরাত এবং কানাডা সহ বিশ্বজুড়ে উভয় দেশ থেকে আগত বৃহৎ প্রবাসী জনসংখ্যার বৃদ্ধির ফলে নিরপেক্ষ ভেন্যু তৈরি হয়েছে। এই ভেন্যুগুলিতে আয়োজিত দ্বিপাক্ষিক ও বহুপাক্ষিক একদিনের আন্তর্জাতিক (ওডিআই) সিরিজে দল দুটি প্রতিযোগিতা করেছে, এবং দলগুলি আন্তর্জাতিক ক্রিকেট কাউন্সিলের (আইসিসি) প্রতিযোগিতার সময় মুখোমুখি হয়েছে। আন্তর্জাতিক প্রতিযোগিতায় যে ম্যাচগুলিতে দল দুটি একে অপরের সঙ্গে প্রতিদ্বন্দ্বিতা করে সেই ম্যাচগুলির টিকিটের চাহিদা বেশি থেকে, দুই দলের মধ্যে ২০১৯-এর ক্রিকেট বিশ্বকাপে আয়োজিত ম্যাচের জন্য ৮ লাখের বেশি টিকিট ক্রয়ের আবেদন জমা পড়েছিল; ম্যাচের টেলিভিশন ট্রান্সমিশন ২৭.৩ কোটি দর্শক দেখেছিল।\nউভয় দলের খেলোয়াড়রা নিয়মিতভাবে জয়ের জন্য তীব্র চাপের সম্মুখীন হয় এবং পরাজয়ে চরম প্রতিক্রিয়ার হুমকির সম্মুখীন হয়। মূল ম্যাচে পরাজয়ের জন্য সীমিত মাত্রার গুন্ডামি সহ চরম ভক্ত প্রতিক্রিয়া নথিভুক্ত করা হয়েছে। একই সময়ে, ভারত–পাকিস্তান ম্যাচগুলি দুই দেশের মধ্যে সম্পর্ক উন্নত করার উপায় হিসেবে ক্রিকেট কূটনীতি রাষ্ট্রপ্রধানদের সফর বিনিময় এবং ক্রিকেট অনুসারীদের ম্যাচ দেখার জন্য অন্য দেশের ভ্রমণ করার অনুমতি দিয়েছে।\n\n\n== তথ্যসূত্র ==\n\n\n== বহিঃসংযোগ ==\n\nভারত বনাম পাকিস্তান – সকল বিশ্বকাপ ও টি-টোয়েন্টি বিশ্বকাপের ম্যাচের ফলাফল"}