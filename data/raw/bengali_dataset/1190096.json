{"pageid": 1190096, "title": "আব্দুল গফফার মামরখানী", "url": "https://bn.wikipedia.org/wiki?curid=1190096", "content": "আব্দুল গফফার মামরখানী (আরবি: عبد الغفار المامرخانوي; ১৯০৮ – ১৮ জুন ২০০২) একজন বাংলাদেশি দেওবন্দি ইসলামি পণ্ডিত ও রাজনীতিবিদ। তিনি সিলেট খেলাফত মজলিসের সভাপতি ছিলেন। আধ্যাত্মিক জীবনে তিনি হুসাইন আহমদ মাদানির খলিফা। তাছাড়া মামরখানী সাহেব জামেয়া ইসলামিয়া ফয়জে আম মুন্সীবাজার মাদ্রাসার মশহুর সাবেক মুহতামিম।\n\n\n== প্রারম্ভিক জিন্দেগী ও খান্দান ==\nআব্দুল গফফার ১৯০৮ সালে সিলেটের জকিগঞ্জ থানার মুন্সীবাজারের নিকট মামরখানী গ্রামে জন্মগ্রহণ করেছিলেন । তাঁর আব্বা ক্বারী আব্দুল মজিদ ও আম্মা রহিমা খাঁতুন। ক্বারী আব্দুস সামাদ হলেন তাঁর বড় ভাই।\nশায়খে মামরখানীর ৪জন স্ত্রী ছিল যাদের নাম হাবিবা খাঁনম, রহমতুন্নেসা, আয়েশা খাঁনম এবং রোকেয়া খাঁনম। উনি ১৮ সন্তানের আব্বা, উনার সন্তানদের নাম হলোঃ মাওলানা আব্দুস সাত্তার, ক্বারী আব্দুল জলীল, মাওলানা আব্দুল জব্বার, মাওলানা আব্দুর রহীম, মাওলানা আব্দুল করীম, মুহম্মদ আব্দুল হালীম, মুফতি আব্দুর রাযযাক, মাওলানা আব্দুল কাহ্হার, মাওলানা আব্দুল হান্নান কাসেমী, মাওলানা ইয়াকুব হোসাইন জাকির, খালেদা খাঁনম, আসিয়া খাঁনম, খাদীজা খাঁনম, রাজিয়া খাঁনম, ফাতেমা খাঁনম, রাকিয়া খাঁনম, সালেহা খাঁনম এবং তাহেরা খাঁনম।\n\n\n== তালিম ==\nআব্দুল গফফার ১৯১৬ সালে​ মামরখানী মক্তবে (বাড়ীর পাশে ক্বারী আব্দুল মজিদ কর্তৃক প্রতিষ্ঠিত) তালিম শুরু করেন। তিন বছর তিনি মুন্সীবাজার সরকারী প্রাথমিক বিদ্যালয়ের ৩রা শ্রেনীতে ভর্তি হয়ে দুই বছর পর বার্ষিক পরীক্ষায় প্রথম স্থান অর্জন করেন। ১৯২০ সালে উনার আব্বার ইন্তেকালের পর তাঁর আম্মা তাঁকে মুন্সীবাজার মাদ্রাসায় ভর্তি করান যেখানে চার বছরের মধ্যে বাংলা, আরবী, ফার্সী ও উর্দু ভাষা আয়ত্ত করেন।\nউচ্চ শিক্ষা লাভের জন্য তিনি এক বছর হাইলাকান্দী জেলার (তখন কাছাড় জেলার অন্তর্গত) হাইলাকান্দী মাদ্রাসায় কাটিয়ে গাছবাড়ি জামিউল উলুম কামিল মাদ্রাসায় দাখিল হন যেখানে আট বছর ধরে আরবী ভাষা-সাহিত্য, মন্তেক, আকিদা, তফসীর ফিকাহ, হাদীছ ইত্যাদির তালীম নেন। তিনি ছিলেন গাছবাড়ী মাদ্রাসার \"শাগরেদ আঞ্জুমানের\" সাধারণ সম্পাদক। ১৯৩৫ তিনি দারুল উলুম দেওবন্দ গমন করেন যেখানে তালিম নিয়ে দাওরায়ে হাদিস খতম করেন। দেওবন্দে তার ওস্তাদদের মধ্যে রয়েছেন: হুসাইন আহমদ মাদানি, সৈয়দ আসগর হোসেন, এজাজ আলী ও শফি উসমানি। ১৯৩৮ সালে তিনি মাদানির কাছে বাইয়াত গ্রহণ করেন।\n\n\n== কর্মজিন্দেগী ==\nতিনি কর্মজিন্দেগীতে ঢাকাউত্তর রানাপিং আরবিয়া হোসেনিয়া মাদ্রাসায় ২ বছর এরপর করিমগঞ্জের ভাঙ্গা ইসলামিয়া মাদ্রাসায় ২ বছর শিক্ষকতা করেন। তিনি হাইলাকান্দী টাইটেল মাদ্রাসার তালিম পরিচালকের জিম্মাদারী পালন করেন। দেশভাগের পর তিনি জকিগঞ্জে ফিরে আসেন যেখানে গঙ্গাজল হাসানিয়া সিনিয়র মাদ্রাসায় ৯ বছর তালিম পরিচালক ও ওস্তাদ হিসেবে দায়িত্বপালন করেন। ইতোমধ্যে জকিগঞ্জের মুন্সীবাজার মাদ্রাসায় বহুকাল ধরে একজন যোগ্য মুহতামিমের অভাবে অচলাবস্থা সৃষ্টি হলে সেই এলাকার জনগণের অনুরোধে ১৯৫৭ সালে শায়খে মামরখানী জামেয়া ইসলামিয়া ফয়জে আম মুন্সীবাজার মাদ্রাসার মুহতামিমের জিম্মাদারী কবুল করে নেন এবং মৃত্যু পর্যন্ত এই পদে থাকেন।\nওস্তাদগিরি ছাড়া শায়খে মামরখানী সিলেট বিভাগের সকল উপজেলায় সফর করেছেন। তাছাড়া ১৩ বছরকাল প্রতি রমজানে খোদ-মুর্শিদ হুসাইন আহমদ মাদানির সাথে নয়াসড়ক মসজিদে কেটেছেন।\nশায়খে মামরখানীর নামদার শাগরেদ ও মুরীদানের মধে রয়েছেঃ\n\nজমশেদ আলী লালারচকী, ওরফে চেয়ারম্যান হুজুর\nসাবেক মাননীয় সংসদ সদস্য ওবায়দুল হক উজিরপুরী\nসিকন্দর আলী টিকরপাড়ী, গোলাপগঞ্জ\nআনোয়ার টিকরপাড়ী, গোলাপগঞ্জ\nফজলে হক ঝিংগাবাড়ী, কানাইঘাট\nশিল্পপতি হাসান আহমদ চৌধুরী, সিলেট\nআব্দুল লতিফ কানাইঘাটী\nআজমল আলী কেছরী, জকিগঞ্জ\n\n\n=== রাজনৈতিক কাজ ===\nদেওবন্দ থাকাকালে আব্দুল গফফার মামরখানী​ আসাম প্রাদেশিক ছাত্র সংগঠনের সাধারণ সম্পাদক ছিলেন। হুসাইন আহমদ মাদানির নেতৃত্ত্বে ব্রিটিশ খেদাও আন্দোলনে অংশগ্রহণ করেছিলেন এবং হিন্দুস্তানের বহুৎ এলাকা সফর করেছিলেন। মামরখানী তখন জমিয়ত উলামায়ে হিন্দের জনৈক নামদার নেতা হিসাবে মশহুর হন। জমহুরিয়তে পাকিস্তান কায়েমের বাদেই শায়খে মামরখানী নবগঠিত জমিয়ত উলামায়ে ইসলামের সিলেট শাখার সংগঠক হন এবং আইয়ুব খানের বিরুদ্ধে আন্দোলন করেন। বাংলাদেশের স্বাধীনতার পরে শায়খে মামরখানী হাফেজ্জী হুজুরের বাংলাদেশ খেলাফত আন্দোলন দলে যোগ দেন। ১৯৮৯ সালে আজিজুল হকের নেতৃত্ত্বে খেলাফত মজলিস সংগঠনের কেন্দ্রীয় অবিভাবক মজলিসের সদস্য ও মজলিসের সিলেট শাখার সভাপতি হন এবং মৃত্যু পর্যন্ত এই পদদ্বয়ে থাকেন।\n\n\n== ইন্তেকাল ==\nশায়খে মামরখানী ১৮ জুন ২০০২ সালে মঙ্গলবার ১ঃ১৫ দুপুরে ওসমানী মেডিকেল হাসপাতালে ইন্তেকাল করেছিলেন। পরের দিন উনার জানাযা পড়ানো হয়েছিল মুন্সীবাজার মাদ্রাসার ময়দানে ও সাহেবজাদা মওলানা আব্দুস সাত্তারের ইমামতিতে। তারপর মুন্সীবাজার মসজিদের সামনে তাঁকে দাফন করা হয়েছিল।\n\n\n== তথ্যসূত্র =="}