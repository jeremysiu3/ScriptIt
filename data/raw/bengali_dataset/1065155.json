{"pageid": 1065155, "title": "মানা প্যাটেল", "url": "https://bn.wikipedia.org/wiki?curid=1065155", "content": "মানা প্যাটেল (জন্ম: ১৮ই মার্চ ,২০০০) একজন ভারতীয় সাঁতারু। রাজ্যস্তরে তিনি গুজরাতের প্রতিনিধিত্ব করেন। বিশ্ববিদ্যালয় আমন্ত্রণের মাধ্যমে তিনি ২০২০ গ্রীষ্মকালীন অলিম্পিকে অংশ নেওয়ার সুযোগ পেয়েছেন\n\n\n== সাঁতার - কর্মজীবন ==\nমানা প্যাটেল সাত বছর বয়স থেকে সাঁতার শুরু করেছিলেন।\nমাত্র ১৩ বছর বয়সে হায়দ্রাবাদে ৪০ তম জুনিয়র জাতীয় অ্যাকোয়াটিক্স চ্যাম্পিয়নশিপে ২০০ মিটার ব্যাকস্ট্রোকে ২:২৩.৪১সেকেন্ড সময় করে জাতীয় রেকর্ড করেন। এর মাধ্যমে তিনি ২০০৯ সালের আগস্টে টোকিওর এশিয়ান এজ গ্রুপ চ্যাম্পিয়নশিপে শিখা ট্যান্ডনের করা ২: ২৪.৪১ এর জাতীয় রেকর্ডটি  ভঙ্গ করেন। এছাড়া জাতীয় গেমসে মানা ৫০ মিটার ব্যাকস্ট্রোকে এবং ২০০ মিটার ব্যাকস্ট্রোকে স্বর্ণপদক জিতেছেন। মানা ২০১৫র ৬০তম জাতীয় স্কুল গেমসে ১০০ মিটার ব্যাকস্ট্রোকে স্বর্ণপদকও জিতেছেন ব্যাকস্ট্রোকে জাতীয় রেকর্ডটি ভেঙে। মানা প্যাটেল, রাশি প্যাটেল, গীতাঞ্জলি পান্ডে এবং দিলপ্রীত কৌর একসাথে ৬০ তম জাতীয় স্কুল গেমসে ৪X১০০ মিটার ফ্রি স্টাইলের রিলেতে রৌপ্য জিতেছিলেন।\n২০১৫ সালে তিনি অলিম্পিক গোল্ড কোয়েস্টের জন্য নির্বাচিত হন তিনি দ্বাদশ দক্ষিণ এশীয় গেমসে (২০১৬) এ ৫০ মিটার, ১০০ মিটার এবং ২০০ মিটার ব্যাকস্ট্রোকে রৌপ্য জিতেছিলেন; ৫০ মিটার ফ্রি স্টাইলে ব্রোঞ্জ; ৪× ১০০ মিটার ফ্রিস্টাইল রিলে এবং  ৪ × ১০০ মিটার মেডলে রিলেতে স্বর্ণপদক জিতেছিলেন।\nমানা ২০১৮তে ৭২ তম সিনিয়র জাতীয় অ্যাকোয়াটিক চ্যাম্পিয়নশিপে ৩টি স্বর্ণ পদক জিতেছেন।\nআগস্ট ২০১৬ পর্যন্ত, তিনি ১১ টি আন্তর্জাতিক, ৬১ টি জাতীয় এবং ৭৫ টি রাজ্য স্তরের পদক জিতেছেন।\n\n\n== তথ্যসূত্র =="}