{"pageid": 1523578, "title": "জাফর এক্সপ্রেস", "url": "https://bn.wikipedia.org/wiki?curid=1523578", "content": "জাফর এক্সপ্রেস ( উর্দু: جعفر ایکسپریس‎‎ ) হল কোয়েটা এবং পেশোয়ারের মধ্যে প্রতিদিন পাকিস্তান রেলওয়ে দ্বারা পরিচালিত একটি যাত্রীবাহী ট্রেন।   ১,৬৩২ কিলোমিটার (১,০১৪ মাইল) দূরত্ব অতিক্রম করতে প্রায় ৩৪ ঘন্টা ১০ মিনিট সময় লাগে। এই ভ্রমণে সে রোহরি-চমন রেলওয়ে লাইন ও করাচি-পেশোয়ার রেলওয়ে লাইন ধরে চলাচল করে।\n\n\n== ইতিহাস ==\nজাফর এক্সপ্রেসের নামকরণ করা হয়েছে মীর জাফর খান জামালির নামে, যিনি ছিলেন একজন বিশিষ্ট বালুচ উপজাতি নেতা, পাকিস্তান আন্দোলনের সক্রিয় সদস্য এবং মোহাম্মদ আলী জিন্নাহর ঘনিষ্ঠ বন্ধু। তিনি ছিলেন প্রাক্তন প্রধানমন্ত্রী মীর জাফরুল্লাহ খান জামালির চাচা। ১৬ এপ্রিল ২০০৩ সালে প্রধানমন্ত্রী মীর জাফরুল্লাহ খান জামালি চীনা রেক দিয়ে ট্রেনটি উদ্বোধন করেন।  মূল জাফর এক্সপ্রেসটি কোয়েটা ও রাওয়ালপিন্ডির মধ্যে চলত। ২০১৭ সালের এপ্রিল মাসে, ট্রেনটি পেশোয়ার পর্যন্ত সম্প্রসারিত করা হয়।\n\n\n=== ২০২৫ সালের ছিনতাই ===\n\n১১ মার্চ ২০২৫ তারিখে, কোয়েটা থেকে পাকিস্তানের পেশোয়ারগামী জাফর এক্সপ্রেস যাত্রীবাহী ট্রেনটি বেলুচিস্তান লিবারেশন আর্মি (বিএলএ) কর্তৃক হাইজ্যাক করা হয়, যেখানে ৪৪০ জনেরও বেশি লোককে জিম্মি করা হয়। বিএলএ দাবি করেছে যে তারা ৩০ জনেরও বেশি পাকিস্তানি সেনা সদস্যকে হত্যা করেছে।   ১২ মার্চ নিরাপত্তা বাহিনী সকল যাত্রী এবং নিরাপত্তা কর্মীদের উদ্ধার করে। পাকিস্তান সেনাবাহিনী তরফ থেকে ৩৩ জন বিএলএ জঙ্গি, ২১ যাত্রী, ৪ সৈন্য ও ট্রেন চালকের মৃত্যুর বিষয়টি নিশ্চিত করা হয়েছে।  \n\n\n== তথ্যসূত্র =="}