{"pageid": 1470874, "title": "বাংলাদেশ আওয়ামী লীগের সমালোচনা", "url": "https://bn.wikipedia.org/wiki?curid=1470874", "content": "বাংলাদেশ আওয়ামী লীগের সমালোচনা হলো বাংলাদেশ আওয়ামী লীগ নামক বাংলাদেশী রাজনৈতিক দল ও তার সঙ্গে সংশ্লিষ্ট সকল রাজনৈতিক অঙ্গ সংগঠন যার মধ্যে অন্তর্ভূক্ত ছাত্রলীগ, যুবলীগ, স্বেচ্ছাসেবক লীগ প্রভৃতি এবং আওয়ামী লীগ ক্ষমতাসীন থাকা বা না থাকা অবস্থায় এমন সব সমালোচিত সব ঘটনা ও কর্মকাণ্ড যেগুলোর সাথে আওয়ামী লীগ প্রত্যক্ষ বা পরোক্ষভাবে সংশ্লিষ্ট বা  জড়িত বলে দাবি করা হয়। এর মধ্যে বেশ কিছু উল্লেখযোগ্য উদাহরণ হলো,আবরার ফাহাদ হত্যাকাণ্ড, পদ্মা সেতু দুর্নীতি কেলেঙ্কারি, বিশ্বজিৎ দাস হত্যাকাণ্ড, সাগর-রুনি হত্যাকাণ্ড, বিডিআর বিদ্রোহ, শাপলা চত্বর অভিযান, কোটা আন্দোলনে, বাংলাদেশ ছাত্রলীগের সহিংসতা,  এস আলম গ্রুপের কেলেঙ্কারি, লগি বইঠা আন্দোলন, ২০১৪ , ২০১৮ ও ২০২৪ সালে বিতর্কিত নির্বাচন, রূপপুর পারমাণবিক বিদ্যুৎ কেন্দ্র  দুর্নীতি  ইত্যাদি।\n\n\n== জাতীয় রক্ষীবাহিনী ==\n\nরক্ষী বাহিনী বিচার বহির্ভূত হত্যাকাণ্ড, গুম,  \n  \n ডেথ স্কোয়াড কর্তৃক গুলিবর্ষণ ও হত্যা \nএবং ধর্ষণসহ বিভিন্ন মানবাধিকার লঙ্ঘনের সাথে জড়িত। জাতীয় সমাজতান্ত্রিক দল (জাসদ) দাবি করে যে তাদের ৬০,০০০ এরও বেশি সদস্য নিহত হয়।\nসবচেয়ে রক্ষণশীল হিসাবে ধরা হলেও মৃতের সংখ্যা ২,০০০ এর বেশি। সৈয়দ বদরুল আহসান এই দাবিগুলোকে \"মিথ্যা\" বা \"কল্পকথা\" বলে উড়িয়ে দেন।\nঅ্যান্থনি মাসকারেনহাস তার গ্রন্থ বাংলাদেশ: রক্তের ঋণ-এ জাতীয় রক্ষীবাহিনীর কর্মকাণ্ড বিষয়ে বর্ণনা প্রদান করেন, যেখানে তিনি উল্লেখ করেন:\n\nজাতীয় রক্ষীবাহিনী, যার অর্থ আনুমানিকভাবে \"জাতীয় নিরাপত্তা বাহিনী,\" ছিল একটি বিশেষ অধিকারপ্রাপ্ত আধাসামরিক বাহিনী, যার সদস্যদের মুজিবের প্রতি ব্যক্তিগত আনুগত্যের শপথ নিতে হতো। উচ্চমার্গীয় নামের আড়ালে, এটি কার্যত একটি ব্যক্তিগত সন্ত্রাসী বাহিনী, যা নাৎসি ব্রাউন শার্টের থেকে খুব বেশি আলাদা ছিল না।\nমাসকারেনহাস আরও যোগ করেন যে ১৯৭৩ সালের শেষ নাগাদ বাংলাদেশে রাজনৈতিক কারণে সংঘটিত হত্যাকাণ্ডের সংখ্যা ২,০০০ ছাড়িয়ে যায়। নিহতদের মধ্যে কয়েকজন সংসদ সদস্যও ছিলেন এবং অনেক হত্যাকাণ্ডই আওয়ামী লীগের অভ্যন্তরীণ কোন্দলের ফলস্বরূপ ঘটে।\nতিন বছরের মধ্যে, জাতীয় রক্ষী বাহিনীর দ্বারা সংঘটিত রাজনৈতিক হত্যাকাণ্ডের সংখ্যা ৩০,০০০-এ পৌঁছে যায়। এদের মধ্যে জাতীয় সমাজতান্ত্রিক দলের বহু সদস্যও ছিলেন। এমনকি রাজধানী ঢাকাও এই সহিংসতা থেকে রেহাই পায়নি।মধ্যরাতের পর একটি অলিখিত কারফিউ জারি করা হয়। প্রায় প্রতিটি রিকশা, ট্যাক্সি ও ব্যক্তিগত গাড়ি রক্ষী বাহিনীর সদস্যদের দ্বারা পরীক্ষিত ও তল্লাশি করা হতো।\n\n\n== ধর্ষণ-হত্যা মামলার বিরুদ্ধে দলীয় প্রাধান্য ==\nরক্ষীবাহিনীর সঙ্গে বৈষম্যের কারণে সেনাবাহিনী পূর্ব থেকেই শেখ মুজিবের প্রতি অসন্তুষ্ট ছিল। তবে অ্যান্থনি মাসকারেনহাস তার বাংলাদেশ: রক্তের ঋণ গ্রন্থে শেখ মুজিবের প্রতি চূড়ান্ত অসন্তোষের পেছনে একটি নির্দিষ্ট ঘটনাকে প্রভাবক হিসেবে উল্লেখ করেন, যে ঘটনাটি কর্নেল ফারুক রহমান কর্তৃক বর্ণিত, তা হলঃ টঙ্গীর মোজাম্মেল (যাকে আ. ক. ম. মোজাম্মেল হক হিসেবে অনেকে দাবি করেন) নামক এক সমসাময়িক আওয়ামী লীগ তরুণ নেতা, যে সেসময় টঙ্গী আওয়ামী লীগের চেয়ারম্যান ছিল, সে এক নববিবাহিত গৃহবধুকে গাড়ী থেকে তুলে নিয়ে তার ড্রাইভার ও স্বামীকে হত্যা করার পর তাকে অপহরণপূর্বক গণধর্ষণ করে তিনদিন পর তার রক্তাক্ত লাশ রাস্তায় ফেলে যায়। এতে মেজর নাসের নামে ব্যাঙ্গল ল্যান্সারের একটি কোম্পানির অধিনায়ক মোজাম্মেলকে আটক করে পুলিশের হাতে সোর্পদ করলে অনতিবিলম্বে সে ছাড়া পায়। তখন অনেকেই মনে করেন, শেখ মুজিবের হস্তক্ষেপেই সে অপরাধের শাস্তি হতে মুক্তি পেয়েছিল। মাসকারেনহাসের বর্ননামতে, এ ঘটনা সেনাবাহিনীতে, বিশেষত কর্নেল ফারুকের ভেতরে শেখ মুজিবের বিরুদ্ধে অসন্তোষ বৃদ্ধি করে শেখ মুজিবকে অভ্যুত্থানের মাধ্যমে জীবিত বা মৃত যে কোনো অবস্থায় উচ্ছেদ করার পরিকল্পনার পেছনে অন্তিম মুহূর্তের চূড়ান্ত প্রভাবক হিসেবে কাজ করে।\n\n\n== আবরার ফাহাদ হত্যাকাণ্ড ==\n \n\nআবরার ফাহাদ ছিলেন বাংলাদেশ প্রকৌশল বিশ্ববিদ্যালয় (বুয়েট)-এর তড়িৎ ও ইলেক্ট্রনিক প্রকৌশল বিভাগের দ্বিতীয় বর্ষের শিক্ষার্থী। বুয়েট শাখা ছাত্রলীগের কয়েকজন নেতা তাকে পিটিয়ে হত্যা করে। ময়নাতদন্তের প্রতিবেদনে নিশ্চিত করা হয়েছে যে শিক্ষার্থী আবরার ফাহাদকে ভোঁতা জিনিসের মাধ্যমে পিটিয়ে হত্যা করা হয়। আইনশৃঙ্খলা রক্ষাকারী বাহিনী সন্দেহ করে যে আবরারকে তার সাম্প্রতিক একটি ফেসবুক পোস্টের কারণে আক্রমণ করা হয়েছিল, যা ভারতের সাথে বাংলাদেশের সাম্প্রতিক কিছু চুক্তির সমালোচনা বলে মনে হয়েছিল।\n\n\n== সাগর-রুনি হত্যাকাণ্ড ==\n \nসাগর সারোয়ার ও মেহেরুন রুনি হত্যাকাণ্ড সাগর-রুনি হত্যা মামলা নামেও পরিচিত হল ২০১২ সালের ১১ ফেব্রুয়ারি সংঘটিত হত্যাকাণ্ড। যেখানে প্রখ্যাত সাংবাদিক দম্পতি সাগর সারোয়ার ও মেহেরুন রুনি তাদের পেশাগত দৃঢ় কর্মকাণ্ডের কারণে ঢাকায় নিজ বাসভবনে অজ্ঞাত দুর্বৃত্ত কর্তৃক উভয়েই ছুরিকাঘাতে নিহত হন। মামলাটি এখনও চলমান রয়েছে এবং ডিএনএ পরীক্ষায় দেখা গেছে যে দু'জন ব্যক্তি হত্যার সাথে জড়িত থাকতে পারে।\n\n\n== বিশ্বজিৎ দাস হত্যাকাণ্ড ==\n\nবিশ্বজিৎ দাস হত্যাকাণ্ড সংঘটিত হয় ২০১২ সালের ডিসেম্বর মাসের ৯ তারিখ রবিবার সকাল ৯টা থেকে সাড়ে ৯টার মধ্যে। ছাত্রলীগ সংগঠনের কর্মীরা বিশ্বজিৎ দাসকে বিনা কারণে প্রকাশ্য-দিবালোকে শত শত মানুষ ও আইনরক্ষা বাহিনীর সদস্য এবং সাংবাদিকদের ক্যামেরার সামনে নৃশংসভাবে হত্যা করে। ঐদিন সকাল থেকে বাংলাদেশের রাজধানী ঢাকা শহরে সরকার বিরোধী আন্দোলন চলছিল। পঁচিশ বৎসর বর্ষীয় যুবক, পেশায় দর্জ্জি বিশ্বজিৎ দাস জগন্নাথ বিশ্ববিদ্যালয় এলাকা হেঁটে পার হওয়ার সময় আন্দোলবিরোধীরা তাকে আঘাত হানা শুরু করে। নির্বিচার কিল-ঘুষি-লাথি ছাড়াও এই শীর্ণকায় যুবককে লৌহশলাকা দিয়ে পেটানো হয়। তদুপরি চাপাতির কোপে তাকে ধরাশায়ী করে ফেলা হয়। তিনি বারবার পালিয়ে যাওয়ার চেষ্টা করেন। কিন্তু দূর্বৃত্তরা তাকে বারবার ধাওয়া দিয়ে আঘাত করতে থাকে। অচেতন হয়ে মাটিতে লুটিয়ে পড়লে হত্যকারীরা চলে যায়। তখন তাকে মিটফোর্ড হাসপাতালে নেয়া হয়। অত্যাদিক রক্তক্ষরণে অচিরেই তার মৃত্যু হয়।\n\n\n== পদ্মা সেতু দুর্নীতি কেলেঙ্কারি ==\n\nপদ্মা সেতু দুর্নীতি কেলেঙ্কারি ২০১৬ এবং ২০১৭ সালে সংগঠিত বাংলাদেশের একটি রাজনৈতিক কেলেঙ্কারি , যার মধ্যে বাংলাদেশ আওয়ামী লীগ এবং পদ্মা সেতু ওতপ্রোতভাবে জড়িত হওয়ার অভিযোগ রয়েছে। পদ্মা সেতু বাংলাদেশের বৃহত্তম নদী পদ্মার উপর নব-নির্মিত একটি বৃহত্তম রেলযোগ সড়কসেতু, যার দৈর্ঘ্য ৬.১৫ কিলোমিটার (৩.৮২ মাইল) ।\n\n\n== ইডেন কলেজ কেলেঙ্কারি ==\n\nইডেন মহিলা কলেজের কেলেঙ্কারি হল ২০২২ সালের একটি ধারাবাহিক ঘটনা যা বাংলাদেশ ছাত্রলীগের নেতৃবৃন্দের নেতৃত্বে চাঁদাবাজি, আসন ব্যবসা, জোরপূর্বক পতিতাবৃত্তি সহ দশকব্যাপী অপরাধমূলক কর্মকাণ্ডকে বোঝায়। কলেজ ছাত্রলীগের একটি অংশ ছাত্র সংগঠনের নেতৃত্বের বিরুদ্ধে সোচ্চার হয়ে উঠলে ক্যাম্পাসে অনৈতিক কর্মকাণ্ড চালানোর অভিযোগ ওঠে। মানবাধিকার সংগঠন ও অধিকার রক্ষাকারীরা ছাত্রলীগের অপরাধমূলক কর্মকাণ্ডের নিন্দা করেছেন এবং ঘটনার যথাযথ তদন্তের দাবি জানিয়েছেন, অন্যদিকে কলেজের অধ্যক্ষ তার নেতাদের অপরাধমূলক কর্মকাণ্ডের কথা স্বীকার করে তাদের ভুল বলে অভিহিত করেছেন যা কাউন্সেলিং দ্বারা সমাধান করা যেতে পারে।\n\n\n== লগি বৈঠা আন্দোলন ==\n\nলগি বৈঠা আন্দোলন হল ২০০৬ সালের ২৮শে অক্টোবর তৎকালীন বিরোধী দল আওয়ামী লীগ সভানেত্রী শেখ হাসিনা কর্তৃক আহ্বায়িত একটি রাজনৈতিক সমাবেশ, যা তৎকালীন তত্ত্বাবধায়ক সরকারের গৃহীত কিছু অভিযুক্ত সিদ্ধান্তের কারণে সঙ্ঘটিত হয়। এটি ২০০৬-০৮ সময়কালে বাংলাদেশের রাজনৈতিক সংকটের একটি অংশ।\n\n\n== বিডিআর বিদ্রোহ ==\n\nবিডিআর বিদ্রোহ হলো ২০০৯ সালের ২৫ ও ২৬ ফেব্রুয়ারি ঢাকার পিলখানায় তৎকালিন বিডিআরদের একটি গ্রুপ দ্বারা সংগঠিত বিদ্রোহ। বিদ্রোহের পর সংস্থাটির নাম পরিবর্তন করে বর্ডার গার্ড বাংলাদেশ বা সংক্ষেপে বিজিবি করা হয়। বর্তমানে বিজিবি নামে সংস্থাটি পরিচিত। এটি  একটি আধা-সামরিক বাহিনী যার প্রধান কাজ বাংলাদেশের সীমানা পাহারা দেয়া। সে হিসেবে এরা সীমান্তরক্ষী বাহিনী নামেও পরিচিত। বিদ্রোহী বিডিআর সৈন্যরা পিলখানায় বিডিআর সদর দফতর দখল করে বিডিআরের মহাপরিচালক মেজর জেনারেল শাকিল আহমেদসহ ৫৭ জন অন্যান্য সেনা কর্মকর্তা ও ১৭ জন বেসামরিককে হত্যা করে। তারা বেসামরিক লোকদের উপর গুলি চালিয়েছিল, তারা অনেক অফিসার এবং তাদের পরিবারকে জিম্মি করেছিল, স্থাপনা ও সম্পদ ভাংচুর করেছিল এবং মূল্যবান জিনিসপত্র লুট করে নিয়েছিল। বিদ্রোহের দ্বিতীয় দিনে বিডিআর ক্যাম্প আছে এমন অন্য ১২টি শহরে অশান্তি ছড়িয়ে পড়েছিল। সরকারের সাথে একাধিক আলাপ-আলোচনার পরে বিদ্রোহীরা অস্ত্র সমর্পণ করে এবং জিম্মিদের মুক্তি দেয়। অস্ত্র সমর্পণের মধ্য দিয়ে এ বিদ্রোহের অবসান ঘটে।\n২০১৩ সালের ৫ নভেম্বর  ঢাকা মহানগর দায়রা জজ আদালত ১৫২ জনকে মৃত্যুদণ্ড এবং ১৬১ জনকে যাবজ্জীবন কারাদণ্ড দেয়; আরও ২৫  জন বিদ্রোহে জড়িত থাকার কারণে তিন থেকে দশ বছরের মধ্যে কারাদণ্ড পেয়েছিল। আদালত অভিযুক্ত ২৭৭ জনকেও খালাস দিয়েছিল। মানবাধিকার সংস্থা হিউম্যান রাইটস ওয়াচ, অ্যামনেস্টি ইন্টারন্যাশনাল এবং  জাতিসংঘের মানবাধিকার হাইকমিশন অভিযোগ করে যে এই বিচারগুলিতে আসামিদের পর্যাপ্ত সময়-সুযোগ দেয়া হয়নি, \"নিষ্ঠুর প্রতিশোধের আকাঙ্ক্ষাকে সন্তুষ্ট করার জন্য বিচার কাজ সাজানো  হয়েছে\" বলে তারা অভিযোগ করে।\n\n\n== বাংলাদেশ ছাত্রলীগের সহিংসতা ==\n\nবাংলাদেশ ছাত্রলীগ তৎকালীন পূর্ব পাকিস্তান ছাত্র লীগ,  যাকে প্রায়শই ছাত্রলীগ বলা হয়, বাংলাদেশের একটি ছাত্র রাজনৈতিক সংগঠন, যা শেখ মুজিবুর রহমান ৪ঠা জানুয়ারী ১৯৪৮ সালে প্রতিষ্ঠা করেছিলেন। এটি বাংলাদেশ আওয়ামী লীগের ছাত্র সংগঠন। এটি বাংলাদেশের স্বাধীনতা যুদ্ধে গুরুত্বপূর্ণ ভূমিকা পালন করেছে। ১৯৭২ সালের পর শেখ মুজিবুর রহমানের সাথে জোটের ভিত্তিতে এটি দুটি উপদলে বিভক্ত হয়ে যায়। কিন্তু, পরবর্তীতে আতঙ্ক ছড়ানোর জন্য নির্যাতন, চাঁদাবাজি, সহিংসতা, জোরপূর্বক পতিতাবৃত্তি এবং হত্যার জন্য বারবার অভিযোগ তোলা হয়েছে ছাত্রলীগের বিরুদ্ধে। ২০০৯ থেকে ২০১৪ সালের মধ্যে ছাত্রলীগের হামলায় কমপক্ষে ৩৩ জন নিহত এবং ১৫০০ জন গুরুতর আহত হয়েছে। ২০১৪ থেকে ২০১৮ সালের মধ্যে ছাত্রলীগ কর্তৃক ১২৯ জনের প্রাণহানি হয়েছে, এরমধ্যে শুধুমাত্র ২০১৭ সালে ৩১ জনের প্রাণহানি হয়েছে। এই সময়ের মধ্যে ছাত্রলীগ নিজেদের মধ্যে কমপক্ষে ৫০০ বার সংঘর্ষে জড়িয়েছে, এতে নিজেদের ৫৫ জন কর্মী মারা গিয়েছে।\n\n\n== ইসলামের নামে জঙ্গিবাদের নাটক এবং ইসলামবিরোধী কার্যকলাপ ==\nকিছু ভুক্তভোগী, রাজনৈতিক নেতা এবং সমালোচক অভিযোগ করেছেন যে আওয়ামী লীগ সরকার রাজনৈতিক প্রতিপক্ষকে দমন করার জন্য জঙ্গি দমন নাটক মঞ্চস্থ করেছে। বিএনপি মহাসচিব মির্জা ফখরুল ইসলাম আলমগীর দাবি করেছেন,\n\nআপনারা কয়েক দিন আগে দেখেছেন … একটি এলাকা থেকে কিছু নিরপরাধ লোককে তুলে নেওয়া হয়েছে এই বলে যে তারা জঙ্গলের গভীর থেকে গ্রেপ্তার করা জঙ্গি। তাদের এটা করা দরকার কারণ তারা দেখাতে চায় যে বাংলাদেশে জঙ্গিবাদ আছে এবং জঙ্গি আছে … শুধু তাদেরই এটা দমন করতে হবে।  এটি তাদের প্রধান উদ্দেশ্য এবং তারা এটি পশ্চিমা বিশ্ব এবং ভারতকে দেখাতে চায়।\nদৈনিক আমার দেশ এর সম্পাদক, মাহমুদুর রহমান বলেছেন যে হাসিনার ফ্যাসিবাদী শাসনামলে অনেক সংবাদপত্র ইসলামী জঙ্গিবাদের নাটক মঞ্চস্থ করেছে।\nবাংলাদেশ জামায়াতে ইসলামী আমীর শফিকুর রহমান বলেছেন, \"আওয়ামী লীগের শাসনামলে জঙ্গিবাদ নাটকের নামে ১৫ বছর ধরে মানুষকে কারারুদ্ধ করা হয়েছে। তার মতে, এই সময়ে অসংখ্য মা তাদের সন্তান হারিয়েছেন।\"\nখুলনা বিশ্ববিদ্যালয়-এর দুই ছাত্র নূর মোহাম্মদ অনিক ও মোঃ মোজাহিদুল ইসলাম রাফিকে জঙ্গি সন্দেহে পাঁচ বছরের কারাদণ্ড দেওয়া হয়েছে।  তাদের মুক্তির দাবিতে ২৩ ফেব্রুয়ারি বিশ্ববিদ্যালয়ে একটি সংবাদ সম্মেলন অনুষ্ঠিত হয়।  অভিযোগ রয়েছে যে, আওয়ামী লীগ সরকার কর্তৃক সাজানো জঙ্গি নাটকে তাদের ফাঁসানো হয়েছে এবং সাজা দেওয়া হয়েছে।  তারা অ-ধর্মীয়ভাবে রক্ষণশীল, সাধারণ পরিবার থেকে এসেছে এবং আর্থিকভাবে নিজেদের সমর্থন করার চেষ্টা করছিল।  তাদের 2020 সালে গ্রেপ্তার করা হয়েছিল, এবং দাবি করা হয়েছে যে তাদের আটকের পরে তাদের সাথে অমানবিক আচরণ করা হয়েছিল।\n\nমাসুদ সাঈদী আওয়ামী লীগ সরকারকে ইসলাম এবং আলেমদের বিদ্বেষী বলে অভিযুক্ত করেছেন।  তিনি দাবি করেন যে তার পিতা দেলোয়ার হোসেন সাঈদী সহ অনেক ইসলামিক পণ্ডিতকে গ্রেফতার করা হয়েছে।  তিনি বলেছিলেন যে ২০০২ সালে, খালেদা জিয়া জিয়ানগরকে একটি উপজেলা হিসাবে ঘোষণা করেছিলেন, কিন্তু আওয়ামী লীগ পরে দৃশ্যমান উন্নয়ন ছাড়াই এটির নাম পরিবর্তন করে ইন্দুরকানি রাখে।  তিনি আরও সতর্ক করেছিলেন যে শেখ হাসিনার অনুসারীরা ইসলাম এবং মুসলিমদের বিরুদ্ধে ষড়যন্ত্র করতে পারে, সতর্কতা]]।\n২ এপ্রিল ২০২৫-এ রুহুল কবির রিজভী বলেন, \"বিশ্বব্যাপী অপতথ্য ছড়াচ্ছে আওয়ামী লীগের দোসররা। শেখ হাসিনা জঙ্গি দমনের নামে যে নাটক করেছেন, সেটা তিনি বিশ্ববাসী দেখিয়েছেন। এটা ক্ষমতায় টিকে থাকতে তার রাজনৈতিক কৌশল ছিল। একজন সাবেক আইজিপি’র বইয়েও তা উঠে এসেছে।\"\n\n\n== রূপপুর পারমাণবিক বিদ্যুৎকেন্দ্র দূর্নীতি ==\nবাংলাদেশের ক্ষমতাচ্যুত প্রধানমন্ত্রী শেখ হাসিনা রূপপুর পারমাণবিক বিদ্যুৎকেন্দ্র থেকে ৫০০ কোটি ডলারের (৫৯ হাজার কোটি টাকা) বেশি আত্মসাৎ করেন । তার ছেলে সজীব ওয়াজেদ জয় ও ভাগ্নি টিউলিপ সিদ্দিক এই কাজে সহায়তা করেন। তবে রাশিয়ার রাষ্ট্রীয় পারমাণবিক সংস্থা, রোসাটম, ক্ষমতাচ্যুত প্রধানমন্ত্রী শেখ হাসিনা এজেন্সির সহায়তায় রূপপুর পারমাণবিক বিদ্যুৎ কেন্দ্র (আরএনপিপি) প্রকল্প থেকে ৫ বিলিয়ন ডলার আত্মসাৎ করেছেন এমন প্রতিবেদন দৃঢ়ভাবে অস্বীকার করেছে।\n\n\n== আওয়ামী লীগ কর্তৃক সংঘটিত গুম ==\n\nবাংলাদেশে গুম হওয়া বলতে বাংলাদেশ সরকারের প্রত্যক্ষ বা পরোক্ষ মদদে কোন ব্যক্তির নিখোঁজ হওয়াকে বুঝানো হয়। ঢাকা ভিত্তিক মানবাধিকার সংগঠন অধিকারের তথ্য মতে, আওয়ামী লীগ সরকারের অধীনে ২০০৯ হতে ২০১৭ সাল পর্যন্ত কমপক্ষে ৪০২ জন মানুষ গুম হয়েছেন। বিচার বহির্ভূত হত্যাকাণ্ডসহ এইসব ঘটনার জন্য জাতিসংঘ ও বিভিন্ন মানবাধিকার রক্ষাকারী সংস্থা, যেমন, হিউম্যান রাইটস ওয়াচ ও অ্যামনেস্টি ইন্টারন্যাশনাল বাংলাদেশ সরকারকে নিন্দা জানিয়েছে। এইসব ঘটনার অধিকাংশের জন্য বাংলাদেশের একটি আধা সামরিক বাহিনী র‍্যাপিড অ্যাকশন ব্যাটালিয়ন (র‍্যাব) কে দায়ী করা হলেও, র‍্যাব এইসব অভিযোগ কখনও স্বীকার করেনি। ভুক্তভোগীরা পুলিশ হেফাজত থেকে মুক্ত হয়ে ফিরে এলেও আওয়ামী লীগ সরকার গুম হবার পেছনে তাদের সংশ্লিষ্টতা অস্বীকার করে।\n\n\n== আয়নাঘর ==\n\nআয়নাঘর একটি গোপন আটক কেন্দ্রের নাম যা ডিরেক্টরেট জেনারেল অফ ফোর্সেস ইন্টেলিজেন্স, বাংলাদেশের প্রতিরক্ষা বাহিনীর গোয়েন্দা শাখা দ্বারা পরিচালিত হয়। সেখানে ২০০৯ সাল থেকে ২০২১ সাল পর্যন্ত শেখ হাসিনার নেতৃত্বে আওয়ামী লীগের বিরুদ্ধে যারা মতবাদ দিয়েছেন বা কথা তুলেছেন তাদের গোপনে আটক করে রেখে নির্যাতন করা হতো ।\nশেখ হাসিনার আমলে বিরোধীদলের বহু নেতাকর্মী নিখোঁজ হয়েছিল। তারা কোথায়, তাদের কোনো খোঁজ পাওয়া যায়নি। এমনকি সেনাবাহিনীর লোকজন রয়েছেন নিখোঁজের এই তালিকায়। আয়নাঘর মূলত শেখ হাসিনা সরকার সমর্থিত বাংলাদেশ গোয়েন্দা শাখা’র একটি গোপন বন্দিশালা বা ডিটেনশন ক্যাম্প।\n\n\n== ১৯৯৯-এ জাবিতে ধর্ষণ বিরোধী আন্দোলন ==\n\n১৯৯৯ সালে জাহাঙ্গীরনগর বিশ্ববিদ্যালয়ে ধর্ষণ বিরোধী আন্দোলন বাংলাদেশের ধর্ষণ ও যৌন হয়রানির সংস্কৃতির বিরুদ্ধে ছাত্রদের বিক্ষোভের একটি সিরিজ। আন্দোলনের সূচনা হয় ১৯৯৮ সালে যখন বাংলাদেশ ছাত্রলীগের কর্মীরা তাদের নেতা জসিমউদ্দিন মানিক কর্তৃক নারী ধর্ষণের ১০০তম উদযাপন করেন, যিনি বাংলাদেশ ছাত্রলীগের জাহাঙ্গীরনগর বিশ্ববিদ্যালয় শাখার সাধারণ সম্পাদক ছিলেন। ছাত্রীদের দ্বারা প্রভাবিত এক বছরব্যাপী বিক্ষোভের পর, ২ আগস্ট ১৯৯৯ সালে ক্যাম্পাসের অভ্যন্তরে অসংখ্য ধর্ষণ ও যৌন হয়রানির অভিযোগে অভিযুক্ত জসিমউদ্দিন মানিক এবং তার সশস্ত্র ক্যাডারদের বিশ্ববিদ্যালয় থেকে বহিষ্কার করা হয়।\n\n\n== ২০১৮ সুবর্ণচর গৃহবধু গণধর্ষণ ==\n\n২০১৮ সুবর্ণচর গৃহবধু গণধর্ষণ বা ২০১৮ নোয়াখালী গণধর্ষণ বলতে বুঝায় ২০১৮ সালের ৩০ ডিসেম্বর রাতে ধানের শীষে ভোট দেওয়াকে কেন্দ্র করে আওয়ামীলীগ নেতার নেতৃত্বে নোয়াখালী জেলার সুবর্ণচর উপজেলার চরজুবলী ইউনিয়নের মধ্য বাগ্যার গ্রামে স্বামী সন্তানকে বেঁধে রেখে এক গৃহবধূকে (৩২) গণধর্ষণ করা। নির্যাতনের শিকার নারী পারুল জানান ঘটনার সঙ্গে জড়িতরা সবাই একই এলাকার চরজুবলী ইউনিয়ন পরিষদের সাবেক সদস্য আওয়ামীলীগ নেতা রুহুল আমিনের শিষ্য। তারা সবাই নির্বাচনে নৌকা প্রতীকের পক্ষে কাজ করেছেন। ভোটের দিন আসামিরা তাকে নৌকায় ভোট দিতে বলেন। তিনি তাতে রাজি না হলে এ নিয়ে তর্কাতর্কির একপর্যায়ে যুবকেরা তাকে দেখে নেওয়ার হুমকি দেন। এরপর ওই দিন রাতে বাড়িতে গিয়ে তারা মারধর ও ধর্ষণ করেন।\n\n\n== আওয়ামী লীগের সমালোচনার বিরোধিতা ==\n১৯৯৯ সালে প্রকাশিত মতিউর রহমান রেন্টুর আমার ফাঁসি চাই বইটিতে আওয়ামী লীগ সভানেত্রী শেখ হাসিনার নেতিবাচকতার উল্লেখ থাকায় বইটি তৎকালীন আওয়ামী লীগ সরকার কর্তৃক নিষিদ্ধ করা হয়। এমন আরও কিছু বই হলো আমি মেজর ডালিম বলছি, যা দেখেছি যা বুঝেছি যা করেছি, শারমিন আহমেদ রিপির নেতা ও পিতা, এ কে খন্দকারের ১৯৭১: ভেতরে বাইরে পিনাকী ভট্টাচার্যের স্বাধীনতা উত্তর বাংলাদেশ ইত্যাদি।\nফরিদপুরের সালথায় এক ইমামকে আওয়ামী লীগ সরকারের জুলুম-নির্যাতন নিয়ে জুমার বয়ান দেওয়ায় মসজিদ কমিটির সভাপতি তাকে চাকরিচ্যুত করেন। এই ঘটনায় সামাজিক যোগাযোগ মাধ্যমে ব্যাপক সমালোচনা হয়। ইমাম দাবি করেন, তিনি শুধু ধর্মীয় বিষয় নিয়ে কথা বলেছেন। কিন্তু মসজিদ কমিটির সভাপতি দাবি করেন, ইমাম রাজনীতি করেছেন। এই ঘটনায় অনেকেই বিরোধিতা করেন এবং মসজিদ কমিটির সভাপতির বিরুদ্ধে ব্যবস্থা নেওয়ার দাবি জানান।\nপাবনার ভাঙ্গুড়া উপজেলা আওয়ামী লীগের সাংগঠনিক সম্পাদক সরদার আবুল কালাম আজাদ ফেসবুকে প্রধানমন্ত্রী শেখ হাসিনার বিরুদ্ধে অবমাননাকর মন্তব্য করে তুমুল সমালোচনার মুখে পড়েন। তার এই পোস্টে দলীয় নেতৃত্ব ও প্রধানমন্ত্রীর ভাবমূর্তিকে ক্ষুণ্ন করা হয়েছে বলে দাবি করা হয়। দলীয় সূত্রে জানা যায়, এই ঘটনায় তার বিরুদ্ধে কঠোর শাস্তিমূলক ব্যবস্থা গ্রহণ করা হবে।\n\n\n== আরও দেখুন ==\nমুজিব অর্চনা\nশেখ হাসিনা‌ সম্পর্কিত বিতর্ক\nবাংলাদেশ ছাত্রলীগের সহিংসতা\nফ্যাসিবাদ\nআধিপত্যবাদ\nরাজনৈতিক বয়ান\nবাংলাদেশে মানবাধিকার\nবাংলাদেশে গুম\nভারতীয় বিরোধী মনোভাব\nইসরায়েলের সমালোচনা\nমার্কিন ভীতি\nরুশ বিরোধী মনোভাব\nআমার ফাঁসি চাই\nবাংলাদেশ: রক্তের ঋণ\n১৯৭১: ভেতরে বাইরে\nশোয়েব চৌধুরী\n\n\n== তথ্যসূত্র =="}