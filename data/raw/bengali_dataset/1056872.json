{"pageid": 1056872, "title": "স্মৃতিসৌধ", "url": "https://bn.wikipedia.org/wiki?curid=1056872", "content": "স্মৃতিসৌধ একপ্রকার স্থাপনা যা কোনো ব্যক্তি বা ঘটনার স্মৃতিতে নির্মিত কিংবা কোনো ঐতিহাসিক যুগ বা সাংস্কৃতিক ঐতিহ্যের স্মরণের অংশ হিসাবে কোনো সামাজিক গোষ্ঠীর কাছে প্রাসঙ্গিক। স্মৃতিসৌধের উদাহরণের মধ্যে মূর্তি, যুদ্ধ স্মারক, ঐতিহাসিক ভবন ও প্রত্নতাত্ত্বিক স্থান উল্লেখযোগ্য। কোনো স্মৃতিসৌধের সংরক্ষণের কোনো জন-আগ্রহ থাকলে তাকে ইউনেস্কোর বিশ্ব ঐতিহ্যবাহী স্থান বা অনুরূপ তালিকায় ভুক্ত করা যায়।\n\n\n== সৃষ্টি ও কার্যকারিতা ==\n\nকোনো শহর বা স্থানের সৌন্দর্য বৃদ্ধির জন্য প্রায়ই স্মৃতিসৌধ ব্যবহার করা হয়। ওয়াশিংটন, ডিসি, নয়াদিল্লি ও ব্রাসিলিয়ার মতো পরিকল্পিত শহর অনেকসময় কোনো স্মৃতিসৌধকে কেন্দ্র করে তৈরি করা হয়। যেমন নগর পত্তনের আগে ওয়াশিংটন শহরের সার্বজনিক এলাকার উন্নতির জন্য পিয়ের শার্ল লঁফঁ ওয়াশিংটন মনুমেন্টের ধারণা করেছিলেন। আরও পুরনো নগরের ক্ষেত্রে স্মৃতিসৌধ যেখানে অবস্থিত সেটি ইতিপূর্বে গুরুত্বপূর্ণ।\nবয়স, আকার বা ঐতিহাসিক গুরুত্বের জন্য খ্যাত স্থাপনা অন্য কোনো কারণে নির্মিত হলেও সেটি স্মৃতিসৌধের স্বীকৃতি পায়, যেমন চীনের মহাপ্রাচীর।\nঅনেকসময় ঐতিহাসিক বা রাজনৈতিক বার্তা প্রেরণের উদ্দেশ্যে স্মৃতিসৌধ নির্মিত হয়, আর যার ফলে স্মৃতিসৌধ কোনো সক্রিয় সমাজ-রাজনৈতিক প্রভাবের বিকাশ করে। এছাড়া সমকালীন রাজনৈতিক ক্ষমতার শ্রেষ্ঠত্ব দৃঢ়তর করার জন্য স্মৃতিসৌধ ব্যবহার করা হয়, যেমন তৎকালীন সোভিয়েত ইউনিয়নে ভ্লাদিমির লেনিনের একাধিক মূর্তি। এর শিক্ষামূলক উদ্যেশ্য পূরণের জন্য স্মৃতিসৌধকে জনসাধারণের জন্য উন্মুক্ত করতে হবে, অর্থাৎ জনসাধারণ এর স্থানীয় মাত্রা ও বিষয়বস্তু অনুভব করতে পারবে। স্মৃতিসৌধের সামাজিক অর্থ সবসময় নির্দিষ্ট থাকে না, এবং এ নিয়ে প্রায়ই বিভিন্ন সামাজিক গোষ্ঠীর মধ্যে \"বিবাদ\" সৃষ্টি হয়। উদাহরণস্বরূপ, প্রাক্তন সমাজতন্ত্রিক রাষ্ট্র পূর্ব জার্মানির কাছে বার্লিন প্রাচীর পশ্চিমের মতবাদের \"অশুদ্ধি\" থেকে সুরক্ষার প্রতীক ছিল, কিন্তু ভিন্নমতাবলম্বীদের কাছে এটি ঐ রাষ্ট্রের আনুষঙ্গিক দমননীতি ও বাতুলতার প্রতীক ছিল।\n\n\n== ধরন ==\n\nভূ-চিহ্ন হিসাবে নির্মিত ভবন যা সাধারণত কোনো অসাধারণ বৈশিষ্ট্যসহ নির্মিত হয়, যেমন পৃথিবীর সর্বোচ্চ স্থাপনা বুর্জ খালিফা।\nমৃতদের স্মৃতিতে নির্মিত স্থাপনা, যেমন ইন্ডিয়া গেট।\nস্মৃতিস্তম্ভ, যেমন ওয়াশিংটন মনুমেন্ট, কেন্দ্রীয় শহীদ মিনার।\nবাগান বা নগর চত্বরে নির্মিত ফোয়ারা।\nমৃতদের স্মৃতিতে সমাধি ও সমাধিসৌধ, যেমন গিজার পিরামিড চত্বর, তাজমহল।\nধার্মিক বা স্মারক উদ্দেশ্যে নির্মিত একশিলা স্তম্ভ, যেমন স্টোনহেঞ্জ।\nজনগণের সামনে রাজশাসকদের মহিমা বা মহত্ব প্রদর্শনের জন্য নির্মিত রাজপ্রাসাদ, যেমন নিষিদ্ধ নগরী, ভার্সাই প্রাসাদ।\nবিখ্যাতজনদের মূর্তি, যেমন স্ট্যাচু অব ইউনিটি, স্ট্যাচু অব লিবার্টি।\nসামরিক জয়ের স্মৃতিতে নির্মিত বিজয় তোরণ, যেমন আর্ক দ্য ত্রিয়োম্‌ফ।\n\n\n== তথ্যসূত্র ==\n\n\n== আরও পড়ুন ==\nChaney, Edward। 'Egypt in England and America: The Cultural Memorials of Religion, Royalty and Revolution', Sites of Exchange: European Crossroads and Faultines, ed. M. Ascari and A. Corrado, Amsterdam & New York, Rodopi, 2006, 39–6। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nChoay, Françoise (২০০১)। The invention of the historic monument। Cambridge University Press। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nGangopadhyay, Subinoy (২০০২)। Testimony of Stone : Monuments of India। Dasgupta & Co.। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nPhillips, Cynthia; Priwer, Shana (২০০৮)। Ancient Monuments। M E Sharpe Reference। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nStierlin, Henri (২০০৫)। Great monuments of the ancient world। Thames & Hudson। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nJudith Dupre. Monuments: America's History in Art and Memory (2007). Random House. আইএসবিএন ৯৭৮-১-৪০০০-৬৫৮২-০\n\n\n== বহিঃসংযোগ ==\n\nWebsite of Monuments and Sculptures in UK\nMonuments of India at kamat.com\nPictures and Articles of Monuments from around the world\nCommemorative Landscapes of North Carolina"}