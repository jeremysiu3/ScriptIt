{"pageid": 1135512, "title": "আহমেদ ইবনে ইউসুফ", "url": "https://bn.wikipedia.org/wiki?curid=1135512", "content": "আবু জাফর আহমদ ইবনে ইউসুফ ইবনে ইব্রাহিম ইবনে তাম্মাম আল-সিদ্দিক আল-বাগদাদি ( আরবি: أبو جعفر أحمد بن يوسف بن ابراهيم بن تمام الصديق البغدادي; ৮৩৫-৯১২), ছিলেন তার পিতা ইউসুফ ইবনে ইব্রাহিমের (আরবি: يوسف بن ابراهيم الصدَيق البغدادي) মতো একজন আরব মুসলিম গণিতবিদ। পশ্চিমা বিশ্বে তিনি তার ল্যাটিনকৃত নাম হ্যামেটাস দ্বারা পরিচিত।\n\n\n== জীবন ==\nআহমেদ ইবনে ইউসুফ বাগদাদে জন্মগ্রহণ করেন এবং ৮৩৯ সালে তার পিতার সাথে দামেস্কে চলে আসেন। পরে তিনি কায়রোতে চলে যান, কিন্তু কায়রোতে আসার সঠিক তারিখ অজানা। তবে যেহেতু তিনি আল-মিসরি নামেও পরিচিত ছিলেন, যার অর্থ মিশরীয়, তাই সম্ভবত তিনি অল্প বয়সেই মিসরে এসেছিলেন। অবশেষে, তিনি কায়রোতেই মারা যান। সম্ভবত তিনি একটি দৃঢ় বুদ্ধিবৃত্তিক পরিবেশে বেড়ে উঠেছিলেন। তার বাবা গণিত, জ্যোতির্বিদ্যা এবং চিকিৎসাবিদ্যার উপর কাজ করতেন। এছাড়াও, তার বাবা জ্যোতির্বিজ্ঞানের টেবিল তৈরি করতেন এবং পণ্ডিতদের একটি দলের সদস্য ছিলেন। তিনি মিশরে একটি গুরুত্বপূর্ণ অবস্থান অর্জন করেছিলেন। এটি সম্ভব হয়েছিলো আব্বাসীয় খলিফার কাছ থেকে মিশরের আপেক্ষিক স্বাধীনতার কারণে।\n\n\n== কর্ম ==\nআহমেদের উল্লেখ আছে এমন কিছু কর্মের লেখা, তিনি কিংবা তার পিতা লিখেছেন, নাকি তারা একসঙ্গে লিখেছেন তা স্পষ্ট নয়। তবে এটা স্পষ্ট যে তিনি অনুপাত ও অনুপাতের উপর একটি বই নিয়ে কাজ করেছিলেন। এটি ক্রেমোনার ঘেরার্ড দ্বারা ল্যাটিন ভাষায় অনুবাদ করা হয়েছিল। বইটি ছিল ইউক্লিডের উপাদানগুলির একটি ভাষ্য। এই বইটি ফিবোনাচির মতো প্রাথমিক ইউরোপীয় গণিতবিদদের প্রভাবিত করেছিল। এছাড়া, তিনি অন সিমিলার আর্কস, বইয়ে টলেমির কার্পোস (বা সেন্টিলোকিয়াম) সম্পর্কে মন্তব্য করেছেন; অনেক পণ্ডিত বিশ্বাস করেন যে ইবনে ইউসুফই প্রকৃতপক্ষে এই রচনাটির প্রকৃত লেখক ছিলেন। তিনি জ্যোতির্বিদ্যার উপর একটি বইও লিখেছেন। এছাড়াও, ট্যাক্স সমস্যা সমাধানের পদ্ধতি উদ্ভাবন করেছিলেন যা পরে ফিবোনাচির লিবার অ্যাবাসি -তে উপস্থাপন করা হয়। থমাস ব্র্যাডওয়ার্ডাইন, জর্ডানাস ডি নেমোর এবং লুকা প্যাসিওলির মতো গণিতবিদদের দ্বারাও তিনি উদ্ধৃত হয়েছিলেন।\n\n\n== আরও দেখুন ==\nআরব বিজ্ঞানী ও পণ্ডিতদের তালিকা\n\n\n== টীকা ==\n\nSchrader, Dorothy (১৯৭০)। \"Aḥmad Ibn Yūsef\"। Dictionary of Scientific Biography। 1। New York: Charles Scribner's Sons। পৃষ্ঠা 82–83। আইএসবিএন 0-684-10114-9। \nH. L. L. Busard and P. S. van Koningsveld, Der \"Liber de arcubus similibus\" des Ahmad ibn Jusuf, Annals of science 30 (1973), 381–406.\nM Steinschneider, Yusuf ben Ibrahim und Ahmad ibn Yusuf, Bibliotheca mathematic (1888), 49–117.\n\n\n== বহিঃসযোগ ==\nও'কনর, জন জে.; রবার্টসন, এডমুন্ড এফ., \"আহমেদ ইবনে ইউসুফ\", ম্যাকটিউটর হিস্টোরি অব ম্যাথমেটিকস আর্কাইভ, সেন্ট অ্যান্ড্রুজ বিশ্ববিদ্যালয় উদ্ধৃতি টেমপ্লেট ইংরেজি প্যারামিটার ব্যবহার করেছে (link) ।\nSchrader, Dorothy V. (২০০৮) [1970–80]। \"Aḥmad Ibn Yūsuf\"। Complete Dictionary of Scientific Biography। Encyclopedia.com।"}