{"pageid": 1182813, "title": "ক্যান্টনমেন্ট বোর্ড উচ্চ বিদ্যালয়, মোমেনশাহী সেনানিবাস", "url": "https://bn.wikipedia.org/wiki?curid=1182813", "content": "ক্যান্টনমেন্ট বোর্ড উচ্চ বিদ্যালয় হচ্ছে বাংলাদেশের ময়মনসিংহ জেলার ময়মনসিংহ সদর উপজেলার মোমেনশাহী সেনানিবাসে অবস্থিত একটি সেনাবাহিনী পরিচালিত মাধ্যমিক বিদ্যালয়। বিদ্যালয়টি ১৯৯০ সালে প্রতিষ্ঠিত হয়েছিলো।\n\n\n== ইতিহাস ==\nব্রহ্মপুত্র নদের কোল ঘেঁষে গড়ে ওঠা শিক্ষা নগরী হিসেবে সুপরিচিত ময়মনসিংহ জেলা শহরের অদূরে মোমেনশাহী সেনানিবাসের  অভ্যন্তরে বর্তমান ক্যান্টনমেন্ট বোর্ড উচ্চ বিদ্যালয় এর অবস্থান।\nমোমেনশাহী সেনানিবাস এর অবস্থানরত সামরিক বাহিনী এবং প্রতিরক্ষা খাত থেকে বেতন প্রাপ্ত সদস্যদের সন্তান-সন্ততির লেখা পড়ার সুবিধার্থে ১৫ জুলাই ১৯৯০ সনে হাউজিং  এস্টেট সরকারি প্রাথমিক বিদ্যালয়ে মোমেনশাহী ক্যান্টনমেন্ট বোর্ড উচ্চ বিদ্যালয় যাত্রা শুরু করে। প্রধান শিক্ষকসহ সাতজন শিক্ষক শিক্ষিকা ও তিনজন কর্মচারী নিয়ে প্রাথমিক শাখার শ্রেণী কার্যক্রম আরম্ভ হয়।সময়ের পরিক্রমায় ০১ জানুয়ারি ১৯৯১ সনে ষষ্ঠ শ্রেণি খোলার মাধ্যমে বিদ্যালয়টি নিম্ন মাধ্যমিক বিদ্যালয় এ রূপান্তরিত হয়। পরবর্তীতে স্থান সংকুলান না হওয়ায় বাংলাদেশ সেনাবাহিনী ও আমেরিকান সেনাবাহিনীর যৌথ উদ্যোগে প্রিকাস্ট স্ল্যাব দ্বারা নির্মিত তিনটি ব্লকে বিদ্যালয়টির স্থানান্তর করে নতুন আঙ্গিকে বিদ্যালয়টি কার্যক্রম শুরু হয়। ০১ জানুয়ারি ১৯৯২ কারিগরি এখানেই ৭ম ও ৮ম শ্রেণী কার্যক্রম শুরু হয়। ১৮ এপ্রিল ১৯৯২ মেজর জেনারেল মোঃ আবদুল মতিন বিপি, পিএসসি, এরিয়া কমান্ডার ও জেনারেল অফিসার কমান্ডিং ৯ম পদাতিক ডিভিশন অত্র বিদ্যালয়ের শুভ উদ্বোধন করেন। ১৯৯৩  সনে অত্র বিদ্যালয়ের ৯ম শ্রেণী এবং ১৯৯৪ সালের ১০ম শ্রেণীর চালু করা হয়। ১৯৯৬  সনে অত্র বিদ্যালয়টি মাধ্যমিক ও উচ্চ মাধ্যমিক শিক্ষা বোর্ড ঢাকা কর্তৃক ক্যান্টনমেন্ট বোর্ড উচ্চ বিদ্যালয় হিসেবে স্বীকৃতি লাভ করে। বিদ্যালয় ভবন নিচু ভূমিতে স্থাপিত এবং ছাত্র-ছাত্রীদের পাঠদানের ব্যাঘাত সৃষ্টি হওয়ায় ১৯৯৬ সালে অত্র বিদ্যালয়টি পুনরায় হাউজিংয়ে এস্টেট ভবন হস্তান্তর করা হয়। কিন্ত ক্রমেই ছাত্র-ছাত্রীর সংখ্যা বৃদ্ধি পেলে উক্ত ভবনে স্থান সংকুলান না হওয়ায় এবং পাঠদানের অনুকূল পরিবেশ না থাকায় ঊর্দ্ধতন কর্তৃপক্ষ বিদ্যালয়ের নিজস্ব ও স্বতন্ত্র নতুন ভবন নির্মাণের প্রয়োজনীয়তা অনুভব করেন। নতুন ভবন নির্মাণের লক্ষ্যে একটি সুন্দর স্থান নির্বাচন করে ১০ মার্চ ১৯৯৮ নবনির্মিত ভবনের ভিত্তিপ্রস্তর স্থাপন করেন ব্রিগেডের মোহাম্মদ মাসুদুর রহমান বিপি, এনডিইউ, পিএসসি জেনারেল অফিসার কমান্ডিং (স্থানাপন্ন), ১৯পদাতিক ডিভিশন। ২৭   জানুয়ারি ১৯৯৯ হতে নবনির্মিত ভবনের বিদ্যালয়ের শ্রেণিকার্য শুরু করা হয়। ২২ এপ্রিল ১৯৯৯ বিদ্যালয়ের শুভ উদ্বোধন করেন লেঃ জেনারেল মোঃ মোস্তাফিজুর রহমান বীর বিক্রম, এনডিসি, পিএসসি, সেনাবাহিনী প্রধান, বাংলাদেশ সেনাবাহিনী। বর্তমানে বিদ্যালয়টি শিশু শ্রেণি থেকে ১০ম শ্রেণী পর্যন্ত একটি পূর্ণাঙ্গ বিদ্যাপীঠ রূপে সগৌরবে তার অগ্রযাত্রা অব্যাহত রেখেছে।\n\n\n== শ্রেণি, বিভাগ ও শাখা সমূহ ==\nবিদ্যালয়টি মূলত একটি প্রাথমিক বিদ্যালয় সংযুক্ত মাধ্যমিক বিদ্যালয়। বর্তমানে এ বিদ্যালয়ে শিশু থেকে ১০ম শ্রেণি পর্যন্ত শিক্ষাদান করা হয়।\n\n\n== ইউনিফর্ম ==\nছেলেদের সাদা শার্ট  , নেভি ব্লু প্যান্ট  , সাদা কেডস্   এবং কালো বেল্ট  \nমেয়েদের নীল কামিজ  , কামিজের উপর সাদা ক্রস বেল্ট  , কোমরে সাদা বেল্ট  , সাদা অ্যাপ্রোন   এবং সাদা কেডস্  \n\n\n== শিক্ষা কার্যক্রম ==\nবিদ্যালয়টিতে ছেলে এবং মেয়ে উভয়ের অধ্যয়নের সুযোগ থাকে।\n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ\n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা, আন্তঃহাউজ ক্রীড়া প্রতিযোগিতা আয়োজনে ব্যবহৃত হয়।\n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়।\n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে।\n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর।\n\n\n== সংঘ ==\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nমোমেনশাহী ক্যান্টনমেন্ট বোর্ড\nময়মনসিংহ জেলা\nময়মনসিংহ জেলার শিক্ষা প্রতিষ্ঠানের তালিকা\n\n\n== তথ্যসূত্র =="}