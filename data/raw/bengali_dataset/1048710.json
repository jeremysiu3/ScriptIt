{"pageid": 1048710, "title": "ভূমি ব্যবহার, ভূমি-ব্যবহার মূল্য এবং বনবিদ্যা", "url": "https://bn.wikipedia.org/wiki?curid=1048710", "content": "ভূমি ব্যবহার, ভূমি ব্যবহার মূল্য এবং বনবিদ্যা (এলইউএলইউসিএফ), যা বনজ ও অন্যান্য ভূমি ব্যবহার (এফওএলইউ) হিসেবেও পরিচিত,  সংযুক্ত জাতিসংঘের জলবায়ু পরিবর্তন সচিবালয় দ্বারা \"গ্রিনহাউজ গ্যাস উদ্ভাবনী খাত হিসাবে সঙ্গায়িত করা হয়েছে, যে খাতে মানব প্ররোচিত ভূমি ব্যবহার যেমন- জনবসতি ও বাণিজ্যিক ব্যবহার, ভূমি ব্যবহার পরিবর্তন এবং বনজ কার্যক্রম দ্বারা সৃষ্ট গ্রিনহাউজ গ্যাসের নির্গমন ও অপসারণকে আওতাভুক্ত করা হয়েছে।\"\nবৈশ্বিক কার্বন চক্রের উপর এলইউএলইউসিএফ এর প্রভাব রয়েছে এবং এই ক্রিয়াকলাপগুলো পরিবেশ থেকে কার্বন ডাই-অক্সাইড ( অথবা, আরও সাধারণভাবে, কার্বন) যুক্ত করতে বা অপসারণ করতে পারে যা জলবায়ুকে প্রভাবিত করে। এলইউএলইউসিএফ জলবায়ু পরিবর্তন সম্পর্কিত আন্তঃসরকারী প্যানেল ( আইপিসিসি) এর দুটি প্রধান প্রতিবেদনের বিষয় হয়ে দাঁড়িয়েছে। উপরন্তু,  জৈব বৈচিত্র্যের জন্য ভূমি ব্যবহারের গুরুত্বপূর্ণ ভূমিকা রয়েছে।\n\n\n== ভূমি ব্যবহার, ভূমি ব্যবহার মূল্য এবং বনবিদ্যার জলবায়ুগত প্রভাব ==\n\nভূমি ব্যবহার পরিবর্তন বায়ুমন্ডলে কার্বন ডাই-অক্সাইড ঘনত্বের  কারণ হতে পারে এবং তার ফলে এটি বিশ্বব্যাপী জলবায়ু পরিবর্তনের একটি সহায়ক। আইপিসিসি ধারণা করে যে, ভূমি ব্যবহার পরিবর্তন ( যেমন- বন কে কৃষিজমিতে রূপান্তর করা) প্রতিবছর পরিবেশে ১.৬ ± ০.৮ জি.টি কার্বন নির্গমনে অবদান রাখে। তুলনার জন্য, কার্বন-ডাইঅক্সাইডের প্রধান উৎস, জীবাশ্ম জ্বালানি দহন এবং সিমেন্ট উৎপাদন থেকে প্রতিবছর ৬.৩ ± ০.৬ জি.টি. কার্বন নির্গমন হয়।\nনির্গমন হ্রাস প্রতিশ্রুতিবদ্ধ কাইটো দলগুলো ( তথাকথিত সংযুক্তি ১ দলগুলো) কীভাবে ভূমি ব্যবহার, ভূমি ব্যবহার পরিবর্তন ও বনায়নে কার্বন স্টকের পরিবর্তনের জন্য জবাবদিহি করে, এই সিদ্ধান্তটি সেই নিয়মগুলো নির্ধারণ করে দেয়। সংযুক্তি ১ দলগুলো বন নিধন, পুনরায় বন সৃজন ও বনায়নের (বি আর্টিকেল ৩.৩) ফলে কার্বন স্টকের পরিবর্তনের জন্য কারণ দর্শাতে বাধ্য এবং বন ব্যবস্থাপনা, শস্য জমি ব্যবস্থাপনা, পশুচারণ ভূমি ব্যবস্থাপনা ও ভূ-গর্ভস্থকরণজনিত( বি. আর্টিকেল ৩.৪) নির্গমনের জবাবদিহিতে স্বতঃস্ফূর্ত।\nবৈষ্ণিক উষ্ণায়নকে ২° সেলসিয়াসে (৩.৬° ফারেনহাইট) সীমাবদ্ধ করতে প্যারিস চুক্তির লক্ষ্য অর্জনে ভূমি ব্যবহার ক্ষেত্রটি গুরুত্বপূর্ণ।\nক্লাইমেট মডেলিং কমিউনিটি দ্বারা জলবায়ুতে ভূমি ব্যবহার পরিবর্তনের প্রভাবটি অধিক স্বীকৃত। রিজিওনাল ক্লাইমেট মডেল (আরসিএম) দ্বারা আঞ্চলিক বা স্থানীয় স্কেলগুলোতে এলইউসি এর প্রভাবটি মূল্যায়ন করা যেতে পারে। তবে এটি বিশেষ করে বৃষ্টিপাতের মতো স্বভাবত সশব্দ পরিবর্তনশীলগুলোর জন্য কঠিন। এজন্যে, এটিকে আরসিএম এনসেম্বল সিমুলেশন নির্বাহ করার পরামর্শ দেওয়া হয়।\n\n\n== ভূমি ব্যবহার এবং জীববৈচিত্র্য ==\nভূৃমি ব্যবহারের পরিমাণ ও ধরনগুলো বন্যজীবের বসবাসকে সরাসরি প্রভাবিত করে এবং এর ফলে, স্থানীয় ও বৈশ্বিক জীববৈচিত্র্য প্রভাবিত হয়। প্রাকৃতিক গাছপালা ( যেমনঃ উপবন) থেকে শুরু করে মানব প্ররোচিত অন্যান্য পরিবর্তনের জন্য আবাসস্থল ক্ষতি, অবক্ষয় এবং খন্ডীকরণ ঘটতে পারে, জীববৈচিত্র্যের উপর এই সবেরই বিধ্বংসী প্রভাব রয়েছে। ভূমি রূপান্তর হলো স্থলজ প্রজাতি বিলুপ্তির একক বৃহত্তম কারণ। মাংসাশী প্রাণীদের বিপন্ন অবস্থার জন্য দায়ী ভূৃমি রূপান্তরের একটি উদাহরণ হলো আফ্রিকান বন্য কুকুর, লাইক্যাওন পিকটাস, এর আবাসস্থল হ্রাস।\nআবাস ও বাণিজ্যিক ব্যবহারের জন্য ব্যাপক হারে বৃক্ষ নিধনের পাশাপাশি বন নিধন প্রাকৃতিক আবাসস্থল ক্ষতির আরেকটি কারণ। নগর বৃদ্ধি বনাঞ্চল ও কৃষিক্ষেত্রের জন্য সমস্যা হয়ে দাঁড়িয়েছে, কাঠামোগুলোর প্রসারণ পরিবেশে প্রাকৃতিক সম্পদ উৎপাদনে বাধা দেয়। বন্যজীবের ক্ষতি রোধ করতে হলে, বনাঞ্চলে একটি স্থিত জলবায়ু বজায় থাকতে হবে এবং ক্রমাগত বর্ধন দ্বারা ভূমি প্রভাবিত হতে পারবে না। তদুপরি, পুনরায় বন সৃজন ও সংরক্ষণের মতো বিভিন্ন বন ব্যবস্থাপনার কৌশল দ্বারা বনাঞ্চলকে টিকিয়ে রাখা যেতে পারে। পুনর্বনসৃজন হলো একটি প্রতিক্রিয়াশীল প্রক্রিয়া যেখানে বাস্তুতন্ত্রকে পুনরায় স্থাপনের জন্য বন্য সীমানার আওতাধীন পূর্বে কেটে ফেলা গাছগুলো পুনরায় রোপণ করার পরিকল্পনা তেরি করা হয়। অন্যদিকে, সংরক্ষণ হলো একটি প্রোঅ্যাকটিভ আইডিয়া যেটি বাস্তুতান্ত্রিক পণ্য ও পরিষেবাগুলো ব্যবহার না করে বন ত্যাগের ধারণাকে প্ররোচিত করে থাকে। বন নিধন প্রশমনে উল্লিখিত উভয় প্রক্রিয়াই বিশ্বব্যাপী ব্যবহৃত হচ্ছে। মার্কিন যুক্তরাষ্ট্রের ফরেস্ট সার্ভিস পূর্বাভাস দেয় যে, ২০৬০ সালের মধ্যে মার্কিন যুক্তরাষ্ট্রের নগর ও বর্ধনশীল ভূ-খণ্ড ৪১ শতাংশ বৃদ্ধি পাবে। পরিবেশবান্ধব ভারসাম্য রক্ষা করতে এই অবস্থাগুলো বন্যজীবের বাস্তুচ্যুতি ঘটায় এবং পরিবেশে সীমিত সংস্থান সৃষ্টি করে।\n\n\n== ফরেস্ট মডেলিং ==\nঐতিহ্যগতভাবে, আর্থ সিস্টেম মডেলিং জলবায়ু প্রজেকশনের জন্য বন গবেষণায় ব্যবহৃত হয়েছে। যাইহোক, সাম্প্রতিক বছরগুলোতে মডেলিংটি অধিকতর প্রশমন ও অভিযোজনের দিকে সরে গেছে। এই প্রজেকশনগুলো  বন পরিচালনার চর্চাগুলো কীভাবে ভবিষ্যতে কাজে লাগানো উচিত সে সম্পর্কে গবেষকদের আরো ভালো ধারণা দিতে পারে। এছাড়াও,  মডেলিং এর এই নতুন পদ্ধতিটি ভূমি ব্যবস্থাপনার প্রক্রিয়াগুলোও মডেলটিতে বিশ্লেষণের অনুমতি দেয়। এজাতীয় ভূমি ব্যবস্থাপনার পদ্ধতিগুলোর মধ্যে রয়েছেঃ বন সংগ্রহ,  বৃক্ষ প্রজাতি নির্বাচন, চারণ ও শস্য সংগ্রহ। এই ভূমি ব্যবস্থাপনার পদ্ধতিগুলো বনের উপর তাদের জৈব-পদার্থগত ও জৈব-রাসায়নিক প্রভাবগুলো বোঝার জন্য প্রয়োগ করা হয়। তবে, বর্তমানে এই পদ্ধতিগুলোর জন্য পর্যাপ্ত তথ্যের ঘাটতি রয়েছে, তাই মডেলটির যথার্থতা উন্নত করতে আরও নিরীক্ষণ ও তথ্য সংগ্রহের প্রয়োজন।\n\n\n== আরও দেখুন ==\nকৃষিক্ষেত্রের সম্প্রসারণ\nবন নিধন এবং জলবায়ু পরিবর্তন\nভূমি ব্যবহার\nস্যাটোয়ামা\nজলবায়ু পরিবর্তন এবং ভূমির উপর বিশেষ প্রতিবেদন\n\n\n== তথ্যসূত্র ==\n\n\n== বহিঃসংযোগ ==\nভূমি ব্যবহার, ভূমি ব্যবহার মূল্য এবং বনবিদ্যা (এলইউএলইউসিএফ) ইউএনএফসিসিসি তে\nভূমি ব্যবহার, ভূমি ব্যবহার মূল্য এবং বনবিদ্যার উপর আইপিসিসি বিশেষ প্রতিবেদন\n\nটেমপ্লেট:বন নিধন ও মরুকরণ"}