{"pageid": 1142955, "title": "ড্রভার্স কেভ জাতীয় উদ্যান", "url": "https://bn.wikipedia.org/wiki?curid=1142955", "content": "ড্রভার্স কেভ ন্যাশনাল পার্ক হল পশ্চিম অস্ট্রেলিয়ার হুইটবেল্ট অঞ্চলের একটি জাতীয় উদ্যান, পার্থের ২০১ কিলোমিটার (১২৫ মাইল) উত্তর-পশ্চিমে অবস্থিত। নিকটতম শহর জুরিয়েন বে, এর ৬ কিলোমিটার (৩.৭ মাইল) পশ্চিমে অবস্থিত।\nএলাকাটি পুরোটাই চুনাপাথর দিয়ে গঠিত এবং পার্কের সীমানার মধ্যে অসংখ্য গুহা আছে বলে জানা যায়। জনসাধারণের নিরাপত্তার স্বার্থে এবং ভাঙচুর রোধ করার জন্য অনেক গুহায় কাঁচ দিয়ে, তালা লাগিয়ে দেওয়া হয়েছে।\nপার্কের মধ্যে থাকা বিখ্যাত গুহাগুলির মধ্যে রয়েছে হেস্টিংস, মুরা, ওল্ড রিভার এবং মিস্ট্রি গুহা। হেস্টিংস গুহায় জীবাশ্ম রয়েছে বলেও জানা যায়।\nড্রভার্স গুহা পুরানো অভিযাত্রী এবং স্টকম্যানদের কাছে বেশ সুপরিচিত ছিল। জায়গাটি ক্যানিং স্টক রুটের কাছাকাছি অবস্থিত, তাই ড্রভারা প্রায়ই এটি দেখতে আসেন। তাই নামকরনও হয়েছে তাদের নামে, ড্রভার্স কেভ বা ড্রভার্স গুহা। এটি ১৮৮৬ সালে প্রথম পরিদর্শন করেন একজন ড্রাইভার এবং তিনি গুহার প্রাচীরে স্বাক্ষর করেছিলেন। ১৯৩০ থেকে ১৯৪০ সালের মধ্যে আরও অনেকই এখানে আসতেন। ১৯৭৩ সালে গুহাটির জরিপ করা হয়েছিল এবং ঐ বছরই এটিকে জাতীয় উদ্যানের অংশ হিসাবে ঘোষণা করা হয়।\nপার্কের মধ্যকার স্থানীয় উদ্ভিদগুলোর মধ্যে রয়েছে ঝোপঝাড় ব্যাঙ্কসিয়া, একতরফা বোতল ব্রাশ এবং তোতা গুল্ম। প্রাণীদের মধ্যে রয়েছে ইমুস, হানি পোসাম, ওয়েস্টার্ন পিগমি পোসাম, ছোট ঠোঁটওয়ালা ইকিডনাস, ওয়েস্টার্ন গ্রে ক্যাঙ্গারু, অস্ট্রেলিয়ান বাস্টার্ড ইত্যাদি। এছাড়া এখানে আরও অনেক প্রজাতির সরীসৃপও রয়েছে।\n\n\n== আরও দেখুন ==\n\nপশ্চিম অস্ট্রেলিয়ার সংরক্ষিত এলাকার তালিকা\n\n\n== তথ্যসূত্র =="}