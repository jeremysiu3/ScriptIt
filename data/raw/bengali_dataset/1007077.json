{"pageid": 1007077, "title": "স্রপ্সকা প্রজাতন্ত্র ফুটবল অ্যাসোসিয়েশন", "url": "https://bn.wikipedia.org/wiki?curid=1007077", "content": "স্রপ্সকা প্রজাতন্ত্র ফুটবল অ্যাসোসিয়েশন (সার্বীয়: Фудбалски савез Републике Српске, ইংরেজি: Football Association of Republika Srpska; এছাড়াও সংক্ষেপে এফএআরএস নামে পরিচিত) হচ্ছে বসনিয়া ও হার্জেগোভিনার অঞ্চল স্রপ্সকা প্রজাতন্ত্রের ফুটবলের নিয়ন্ত্রক সংস্থা। এই সংস্থাটি ১৯৯২ সালে প্রতিষ্ঠিত হয়েছে। এটি এখন পর্যন্ত ফুটবলের সর্বোচ্চ সংস্থা ফিফার সদস্যপদ লাভ করেনি, এর পাশাপাশি প্রতিষ্ঠার ১০ বছর পর ২০০২ সালে সংস্থাটি এফএবিআইএইচের সদস্যপদ লাভ করে। এই সংস্থার সদর দপ্তর বসনিয়া ও হার্জেগোভিনাের বানিয়া লুকায় অবস্থিত।\nএই সংস্থাটি পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে স্রপ্সকা প্রজাতন্ত্র কাপ, স্রপ্সকা প্রজাতন্ত্র প্রথম লীগ এবং স্রপ্সকা প্রজাতন্ত্র প্রিমিয়ার লীগের মতো প্রতিযোগিতার সকল কার্যক্রম পরিচালনা করে। বর্তমানে স্রপ্সকা প্রজাতন্ত্র ফুটবল অ্যাসোসিয়েশনের সভাপতির দায়িত্ব পালন করছেন ভিকো জেলিয়েকোভিচ।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}