{"pageid": 1416441, "title": "কাইয়েন", "url": "https://bn.wikipedia.org/wiki?curid=1416441", "content": "কাইয়েন (ফরাসি: Cayenne; আ-ধ্ব-ব: [kajɛn]; ; টেমপ্লেট:Lang-gcr) ফরাসি গায়ানার রাজধানী। ফরাসি গায়ানা বা গুইয়ান ফ্রঁসেজ হল দক্ষিণ আমেরিকা মহাদেশে ইউরোপের রাষ্ট্র ফ্রান্সের একটি সামুদ্রিক অঞ্চল। শহরটি কাইয়েন নদীর মোহনায় একটি পুরাতন দ্বীপের উপরে আটলান্টিক মহাসাগরের উপকূলে দণ্ডায়মান। শহরের মূলমন্ত্র হল \"পরিশ্রম সম্পদ আনে\"। কাইয়েন দক্ষিণ আমেরিকা মহাদেশের সর্ববৃহৎ ফরাসিভাষী শহর। ২০২০ সালের জনগণনা অনুযায়ী কাইয়েন মহানগর এলাকাতে দেড় লক্ষের বেশি লোকের বাস ছিল। মূল নগরীতে প্রায় ৬৬ হাজার লোক বাস করে। মূল শহরের আয়তন প্রায় ২৪ বর্গকিলোমিটার।\nদর্শনীয় স্থানের মধ্যে আছে ১৭শ শতকে নির্মিত সেপেরু দুর্গ, যা থেকে শহর ও আটলান্টিক মহাসাগরের মনোরম পরিদৃশ্য অবলোকন করা সম্ভব। এটি কাইয়েনের ঔপনিবেশির ইতিহাসের সাক্ষী। প্লাস দে পাল্মিস্ত নামক কেন্দ্রীয় চত্বরটি সুদৃশ্য ঔপনিবেশিক ভবন ও পাম বা তালগাছ দিয়ে বেষ্টিত, যা সাংস্কৃতিক অনুষ্ঠানের আয়োজনের জন্য মনোরম একটি স্থান। ফ্রঁকোনিয়া জেলা জাদুঘর (ম্যুজে দেপার্তমতাল ফ্রঁকোনিয়া), যেখানে অঞ্চলটির সাংস্কৃতিক ও ঐতিহাসিক ঐতিহ্য প্রদর্শিত হচ্ছে, যার মধ্যে আদিবাসী সংস্কৃতি, ঔপনিবেশিক ইতিহাস ও সমসাময়িক শিল্পকলা অন্তর্ভুক্ত। কাইয়েনের প্রাণবন্ত বাজারে টাটকা খাবার, মসলা ও হস্তশিল্পজাত দ্রব্য পাওয়া যায়।\nকাইয়েন ফরাসি গায়ানার রাজনৈতিক, অর্থনৈতিক ও সাংস্কৃতিক কেন্দ্র। এটি ফ্রান্সের এই সামুদ্রিক জেলাটির প্রশাসনিক কেন্দ্র। আটলান্টিক মহাসাগরের তীরে অবস্থিত বলে এটি ফরাসি গায়ানার অভ্যন্তরভাগের প্রবেশদ্বার হিসেবে কাজ করে।\n\n\n== তথ্যসূত্র =="}