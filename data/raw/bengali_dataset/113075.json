{"pageid": 113075, "title": "তিনডোরা কাঠবিড়ালি", "url": "https://bn.wikipedia.org/wiki?curid=113075", "content": "তিনডোরা কাঠবিড়ালি (ইংরেজি: Indian Palm Squirrel বা Three-striped Palm Squirrel) (বৈজ্ঞানিক নাম: Funambulus palmarum)হচ্ছে কাঠবিড়ালী পরিবারের একটি স্তন্যপায়ী প্রাণী। এরা দীর্ঘ ও ঝোপযুক্ত লেজ, ধারালো নখর এবং বড় কানবিশিষ্ট কাঠবিড়ালি। এরা গ্রীষ্মমণ্ডলীয় বৃষ্টিপ্রধান বন থেকে আর্কটিক তুন্দ্রা অঞ্চলে বিচরণ করে। এটি গাছের চূড়া থেকে ভূনিম্নস্থ সুড়ঙ্গেও থাকতে পারে। এদের পিঠের ওপর তিনটি সাদা ডোরা দাগ আছে।\nবাংলাদেশের ২০১২ সালের বন্যপ্রাণী (সংরক্ষণ ও নিরাপত্তা) আইনের তফসিল-১ অনুযায়ী এ প্রজাতিটি সংরক্ষিত।\n২০০৯ সালে ঢাকা বিশ্ববিদ্যালয়ের কলা ভবন ক্যাম্পাসে তিনটি তিনডোরা কাঠবিড়ালির দেখা পাওয়া গেছে (F. palmarum)। তবে ঢাকা চিড়িয়াখানা ও মিরপুর উদ্ভিদ উদ্যানে (বোটানিক্যাল গার্ডেন) তিনডোরা কাঠবিড়ালির দেখা পাওয়া যায় বলে জানিয়েছেন জাহাঙ্গীরনগর বিশ্ববিদ্যালয়ের প্রাণিবিদ্যা বিভাগের অধ্যাপক মনিরুল এইচ খান।\nসুন্দরবন ছাড়া দেশের উত্তর-পশ্চিম ও দক্ষিণ-পশ্চিম এলাকার অধিকাংশ জেলায়ই এদের দেখা যায়। রাজশাহী, নওগাঁ, নাটোর, চাঁপাইনবাবগঞ্জ, যশোর, কুষ্টিয়া, রাজবাড়ী জেলায় প্রায়ই এদের চোখে পড়ে।\nএরা একাকী বা জোড়ায় চলে। প্রধানত ফল, বীজ, বাদাম, বাকল, পোকামাকড় ও খেজুরের রস খায়।\n\n\n== তথ্যসূত্র =="}