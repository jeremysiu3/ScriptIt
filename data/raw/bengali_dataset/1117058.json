{"pageid": 1117058, "title": "সাইদু সিম্পোরে", "url": "https://bn.wikipedia.org/wiki?curid=1117058", "content": "সাইদু সিম্পোরে (ফরাসি: Saïdou Simporé; জন্ম: ৩১ আগস্ট ১৯৯২) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে মিশরীয় ক্লাব আল ইত্তিহাদ এবং বুর্কিনা ফাসো জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং কেন্দ্রীয় রক্ষণভাগের খেলোয়াড় হিসেবে খেলেন।\nবুর্কিনাবি ফুটবল ক্লাব কাদিওগোর যুব পর্যায়ের হয়ে খেলার মাধ্যমে সাইদু ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। অতঃপর কাদিওগোর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কাদিওগোর হয়ে কয়েক মৌসুম খেলার পর ২০১২–১৩ মৌসুমে তিনি সোনাবেলে যোগদান করেছেন। সোনাবেলে চার মৌসুম অতিবাহিত করার পর মিশরীয় ক্লাব আল দাখলিয়ার সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৮০ ম্যাচে ৪টি গোল করেছেন। পরবর্তীকালে, তিনি আল মাসরির হয়ে খেলেছেন। ২০২১–২২ মৌসুমে, তিনি আল মাসরি হতে মিশরীয় ক্লাব আল ইত্তিহাদে যোগদান করেছেন।\nসাইদু ২০১৩ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ১১ ম্যাচে ১টি গোল করেছেন।\n\n\n== প্রারম্ভিক জীবন ==\nসাইদু সিম্পোরে ১৯৯২ সালের ৩১শে আগস্ট তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৩ সালের ১০ই সেপ্টেম্বর তারিখে, ২১ বছর ও ১০ দিন বয়সে, ডান পায়ে ফুটবল খেলায় পারদর্শী সাইদু নাইজেরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি নাইজেরিয়া ৪–১ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে সাইদু সর্বমোট ১ ম্যাচে ১টি গোল করেছেন।\nসাইদু ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সাইদু সিম্পোরে  (ইংরেজি)  \nট্রান্সফারমার্কেটে সাইদু সিম্পোরে (ইংরেজি) \nওয়ার্ল্ডফুটবল.নেটে সাইদু সিম্পোরে (ইংরেজি) \nইএসপিএন এফসিতে সাইদু সিম্পোরে (ইংরেজি) \nন্যাশনাল-ফুটবল-টিমস.কমে সাইদু সিম্পোরে (ইংরেজি)"}