{"pageid": 1322922, "title": "জন টরি", "url": "https://bn.wikipedia.org/wiki?curid=1322922", "content": "জন হাওয়ার্ড টরি (জন্ম: ২৮ মে ১৯৫৪) একজন কানাডীয় রাজনীতিবিদ, যিনি ২০১৪ সাল থেকে টরেন্টোর ৬৫তম এবং বর্তমান মেয়র হিসেবে দায়িত্ব পালন করছেন। তিনি ২০০৫ থেকে ২০০৭ সাল পর্যন্ত অন্টারিওতে সরকারী বিরোধী দলের নেতা হিসাবে দায়িত্ব পালন করেন যখন তিনি ২০০৪ থেকে ২০০৯ পর্যন্ত অন্টারিও প্রগ্রেসিভ কনজারভেটিভ (পিসি) পার্টির নেতা ছিলেন।\nআইনজীবী, রাজনৈতিক কৌশলবিদ, এবং একজন ব্যবসায়ী হিসেবে কর্মজীবনের পর, টরি ২০০৩ সালের টরেন্টো পৌর নির্বাচনে মেয়র প্রার্থী হিসেবে নির্বাচন করেন এবং ডেভিড মিলারের কাছে পরাজিত হন। টরি পরবর্তীতে ২০০৪ থেকে ২০০৯ সাল পর্যন্ত অন্টারিও পিসি-এর প্রধান নেতা হিসেবে নির্বাচিত হন এবং অন্টারিওর আইনসভার সদস্য ও ছিলেন ডাফরিন-পিল-ওয়েলিংটন-গ্রে-এর প্রতিনিধিত্বকারী এবং ২০০৫ থেকে ২০০৭ সাল পর্যন্ত অন্টারিওতে বিরোধী দলের প্রধান নেতা হিসেবে দায়িত্ব পালন করেন। ২০০৯ সালে পিসি প্রধান নেতার পদ থেকে পদত্যাগ করার পর, টরি সিএফআরবি -তে একটি রেডিও টক শো হোস্ট করেন। ব্যাপক আলোচনা ও জল্পনা-কল্পনা সত্ত্বেও, ২০১০ সালে টরি আবার মেয়র পদের জন্য নির্বাচনে প্রতিদ্বন্দ্বিতা করেননি। তিনি ২০১০ থেকে ২০১৪ সাল পর্যন্ত অলাভজনক গ্রুপের CivicAction- এর স্বেচ্ছাসেবক হিসেবে ছিলেন।\nকোভিড-১৯ মহামারি চলাকালীন একজন কর্মচারীর সাথে সম্পর্ক থাকার কথা স্বীকার করার পর তিনি ১০ ফেব্রুয়ারী, ২০২৩-এ মেয়র পদ থেকে অবিলম্বে পদত্যাগ করার তার অভিপ্রায় ঘোষণা করেছিলেন।  তিনি ১৫ ফেব্রুয়ারি সিটি ক্লার্কের কাছে তার পদত্যাগপত্র জমা দেন এবং ১৭ ফেব্রুয়ারি বিকেল ৫ টায় আনুষ্ঠানিকভাবে অফিস ত্যাগ করেন। \n\n\n== তথ্যসূত্র =="}