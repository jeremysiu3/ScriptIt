{"pageid": 1406644, "title": "আচরণ", "url": "https://bn.wikipedia.org/wiki?curid=1406644", "content": "আচরণ বা ব্যবহার হল কোনো পরিবেশে ব্যক্তি, জীব, ব্যবস্থা বা কৃত্রিম বুদ্ধিমত্তার কার্যকলাপ এবং পদ্ধতির পরিসর। এই ব্যবস্থাগুলোর মধ্যে অন্যান্য ব্যবস্থা বা জীবের পাশাপাশি নির্জীব শারীরিক পরিবেশ অন্তর্ভুক্ত হতে পারে। এটি অভ্যন্তরীণ বা বাহ্যিক, সচেতন বা অবচেতন, প্রকাশ্য বা গোপন, এবং স্বেচ্ছায় বা অনিচ্ছাকৃত বিভিন্ন উদ্দীপনা বা নিবেশের প্রতি ব্যবস্থা বা জীবের সমন্বিত প্রতিক্রিয়া।\nআচরণ তথ্যবিজ্ঞান দৃষ্টিকোণ থেকে, একটি আচরণ কর্তা, ক্রিয়াকলাপ, মিথস্ক্রিয়া, এবং তাদের বৈশিষ্ট্য নিয়ে গঠিত। এটি একটি আচরণ ভেক্টর হিসাবে প্রকাশ করা যেতে পারে।\n\n\n== কাঠামো ==\n\n\n=== মানব আচরণ ===\n\nমানব আচরণের মধ্য দিয়ে সমগ্র জীবনব্যাপী একক ব্যক্তি বা দলগতভাবে অভ্যন্তরীণ বা বহিরাগত উদ্দীপনার মানুষের সম্ভাব্য বা অভিব্যক্ত (মানসিক, শারীরিক ও সামাজিক) প্রত্যুত্তর প্রদানের সামর্থ্যকে বোঝায়। অন্তঃক্ষরা গ্রন্থিতন্ত্র এবং স্নায়ুতন্ত্র সম্ভবত মানুষের আচরণকে প্রভাবিত করে। একটি জীবের আচরণে জটিলতা তার স্নায়ুতন্ত্রের জটিলতার সাথে সম্পর্কিত হতে পারে। সাধারণত, অধিক জটিল স্নায়ুতন্ত্রবিশিষ্ট জীবের নতুন প্রতিক্রিয়া শেখার এবং একইভাবে তাদের আচরণ ঠিক করে নেওয়ার ক্ষমতা বেশি থাকে।\n\n\n=== পশুর আচরণ ===\n\nইথলজি হল প্রাণীর আচরণের বৈজ্ঞানিক এবং উদ্দেশ্যমূলক অধ্যয়ন, সাধারণত প্রাকৃতিক অবস্থার অধীনে আচরণের উপর দৃষ্টিপাত করে এবং আচরণকে একটি বিবর্তনীয় অভিযোজিত বৈশিষ্ট্য হিসাবে দেখা হয়। আচরণবাদ এমন একটি শব্দ যা প্রাণীর আচরণের বৈজ্ঞানিক এবং উদ্দেশ্যমূলক অধ্যয়নকেও বর্ণনা করে, সাধারণত বিবর্তনীয় অভিযোজিততার উপর বিশেষ জোর না দিয়ে পরীক্ষাগারের প্রেক্ষাপটে উদ্দীপকের পরিমাপিত প্রতিক্রিয়া বা প্রশিক্ষিত আচরণগত প্রতিক্রিয়াগুলিকে উল্লেখ করে।\n\n\n== তথ্যসূত্র =="}