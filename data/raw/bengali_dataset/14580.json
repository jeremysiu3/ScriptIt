{"pageid": 14580, "title": "আতাউল করিম", "url": "https://bn.wikipedia.org/wiki?curid=14580", "content": "মোহাম্মদ আতাউল করিম (জন্ম: ৪ মে, ১৯৫৩) বাংলাদেশি-মার্কিন পদার্থবিজ্ঞানী। বর্তমানে তিনি যুক্তরাষ্ট্রের ম্যাসাচুসেটসে অবস্থায়ী ডার্টমাউথ বিশ্ববিদ্যালয়ের প্রোভোস্ট এবং নির্বাহী উপাচার্য। এছাড়া তিনি বৈদ্যুতিক ও বৈদ্যুতিন প্রকৌশল ইনস্টিটিউট (আইইই)-এর একজন নির্বাচিত ফেলো।\n\n\n== জন্ম ও বংশ পরিচয় ==\nবাংলাদেশের সিলেট বিভাগের মৌলভীবাজার জেলার বড়লেখা উপজেলার মিশন হাউজ়ে একটি বাঙালি মুসলিম পরিবারে জন্মগ্রহণ করেন আতাউল করিম। বাবা মোহাম্মদ আবদুস শুকুর পেশায় চিকিৎসক ছিলেন।\n\n\n== শিক্ষাজীবন ==\nতাঁর শিক্ষাজীবন শুরু হয় বড়লেখার ষাটমা সরকারী প্রাথমিক বিদ্যালয়ে। অতঃপর ওখানকারই পি.সি উচ্চ বিদ্যালয়ে পড়ালেখা করেন। পরবর্তীতে ফৌজদারহাট ক্যাডেট কলেজ থেকে ১৯৬৯ খ্রিষ্টাব্দে মাধ্যমিক পরীক্ষায় চট্টগ্রাম বোর্ডে প্রথম শ্রেণিতে ৪র্থ স্থান অধিকার করেন। ১৯৭২ খ্রিষ্টাব্দে উচ্চ মাধ্যমিক পরীক্ষায় মুরারিচাঁদ কলেজ (এম. সি. কলেজ) থেকে প্রথম শ্রেণিতে প্রথম স্থান অধিকার করেন। ঢাকা বিশ্ববিদ্যালয় থেকে ১৯৭৬ খ্রিষ্টাব্দে পদার্থবিজ্ঞানে স্নাতক (বিএসসি) উপাধি লাভ করেন। ঢাকা বিশ্ববিদ্যালয় থেকেই যথাক্রমে ১৯৭৮ ও ১৯৭৯ সালে পদার্থবিজ্ঞানে স্নাতকোত্তর এবং বৈদ্যুতিক প্রকৌশল স্নাতকোত্তর উপাধি লাভ করেন। পিএইচডি করেন বৈদ্যুতিক প্রকৌশলেই ইউনিভার্সিটি অব আলাবামা ১৯৮১ খ্রিষ্টাব্দে। \n\n\n== কর্মজীবন ==\nপড়ালেখা শেষ করে তিনি আরকানস বিশ্ববিদ্যালয়ে সহকারী অধ্যাপক হিসেবে যোগ দেন ১৯৮২ খ্রিষ্টাব্দে। ১৯৮৩ খ্রিষ্টাব্দে উইচিটা স্টেট ইউনিভার্সিটিত্র তড়িৎ প্রকৌশল বিভাগে সহকারী অধ্যাপক হিসেবে যোগ দেন এবং ১৯৮৬ খ্রিষ্টাব্দ পর্যন্ত সেখানে কর্মরত ছিলেন। ১৯৮৬ খ্রিষ্টাব্দে তিনি ইউনিভার্সিটি অফ ডেইটনে সহকারী অধ্যাপক হিসেবে যোগ দেন। ১৯৮৮ সালে তিনি সহযোগী অধ্যাপক এবং ১৯৯৩ সালে অধ্যাপক পদে উন্নীত হন। ডেইটন বিশ্ববিদ্যালয়েই তিনি ইলেক্ট্রো-অপটিক্স প্রোগ্রামের পরিচালক হিসেবে দায়িত্ব পালন করেন ১৯৯১ থেকে ১৯৯৮ খ্রিষ্টাব্দ পর্যন্ত।। ১৯৯৪ থেকে ১৯৯৮ খ্রিষ্টাব্দ পর্যন্ত তিনি সেখানে তড়িৎ ও কম্পিউটার প্রকৌশল বিভাগের চেয়ারম্যান ছিলেন। ১৯৮৮ খ্রিষ্টাব্দে ওহিও'র রাইট প্যাটার্সন বিমান ঘাঁটিতে এভিওনিক্স পরিচালক হিসেবে যোগ দেন এবং ১৯৯০ খ্রিষ্টাব্দে পর্যন্ত সেখানে কর্মরত ছিলেন। ১৯৯৮ খ্রিষ্টাব্দে তিনি টেনেসী বিশ্ববিদ্যালয়ের তড়িৎ ও কম্পিউটার প্রকৌশল বিভাগে অধ্যাপক হিসেবে যোগ দেন এবং ২০০০ সাল পর্যন্ত কর্মরত ছিলেন। ২০০০ সালে তিনি সিটি ইউনিভার্সিটি অব নিউ ইয়র্কে তড়িৎ প্রকৌশল বিভাগে অধ্যাপক হিসেবে যোগ দেন। এই বিশ্ববিদ্যালয়ের প্রকৌশলের ডীন হিসেবেও কর্মরত ছিলেন। ২০০৪ সালে তিনি নরফোকে অবস্থিত ওল্ড ডোমিনিয়ন ইউনিভার্সিটির তড়িৎ ও কম্পিউটার প্রকৌশল বিভাগে অধ্যাপক হিসেবে যোগ দেন এবং তিনি এই বিশ্ববিদ্যালয়ের ভাইস প্রেসিডেন্ট (গবেষণা) হিসেবে কর্মরত‌ ছিলেন।\n\n\n== ব্যক্তিগত জীবন ==\nআতাউল করিম ১৯৭৭ সালে তাঁর সহপাঠিনী সেতারা করিমকে বিয়ে করেন।সেতারা পেশায় একজন জৈবরসায়নবিদ। পারিবারিকভাবে তাঁরা ভার্জিনিয়া রাজ্যের ভার্জিনিয়া বিচে থাকেন। দাম্পত্য জীবনে তাঁদের এক ছেলে ও দুই কন্যা সন্তান রয়েছে। ছেলের নাম লুৎফি, আর মেয়েদের নাম লামিয়া ও আলিয়া।\n\n\n== গবেষণা ও আবিষ্কার ==\nড. আতাউল করিম মার্কিন যুক্তরাষ্ট্রের দ্রুততম ভাসমান ট্রেন চলাচল প্রযুক্তি বাস্তবায়নে গুরুত্বপূর্ণ অবদান রেখেছেন।\n\n\n== গবেষণা সহায়তা ==\nতার গবেষণার ব্যাপক অগ্রগতির কারণে অর্থ ব্যয় করছে যুক্তরাষ্ট্রের শিক্ষা বিভাগ, রাইট প্যাটার্সন ল্যাবরেটরি, অপটিক্যাল রিসার্চ অ্যাসোসিয়েটস, মার্কিন সেনাবাহিনী, ন্যাভাল রিসার্চ ল্যাবরেটরি প্রভৃতি প্রথম সারির সরকারি প্রতিষ্ঠানগুলো।\n\n\n== প্যাটেন্ট ==\nতার দুটো আবিষ্কারের প্যাটেন্ট রয়েছে:\n\nফাইবার অপটিক কাপলিং সিস্টেম (১৯৮৯)\nট্রাইনারি অ্যাসোসিয়েটিভ মেমোরি (১৯৯৩)\n\n\n== তত্ত্বাবধান ==\nতার অধীনে ৫৭ জনেরও অধিক শিক্ষার্থী মাস্টার্স ও ডক্টরেট পর্যায়ে গবেষণা প্রতিবেদন রচনা করেছেন।\n\n\n== সদস্য ==\nইনস্টিটিউট অফ ইলেকট্রিক্যাল অ্যান্ড ইলেকট্রনিক্স ইঞ্জিনিয়ার্স\nইনস্টিটিউট অব ফিজিক্স, যুক্তরাজ্য\nঅপটিকাল সোসাইটি অব আমেরিকা\nবাংলাদেশ বিজ্ঞান একাডেমী\nVirginia Research and Technology Advisory Commission (VRTAC),\nSouthern Universities Research Association (SURA)\n\n\n== লেখালেখি ==\nকরিম ছাত্র থাকাকালীন সময়ে লেখালেখি শুরু করেন। ১৯৭২-১৯৭৬ পর্যন্ত বিজ্ঞান সাময়িকী ও বাংলা একাডেমী বিজ্ঞান পত্রিকায় তার ত্রিশটিরও বেশি লেখা প্রকাশিত হয়। বিজ্ঞান সাময়িকীতে তার প্রকাশিত লেখাগুলোর মধ্যে উল্লেখযোগ্য হলো বিবর্তন কাহিনী এবং সাম্প্রতিক। তিনি বাংলা একাডেমীতে একটি বইয়ের পান্ডুলিপিও জমা দিয়েছিলেন, কিন্তু বইটি প্রকাশিত হয়নি। উচ্চতর শিক্ষার জন্য তিনি যুক্তরাষ্ট্রে পাড়ি জমানোর সাথে বাংলায় তার লেখালেখিরও সমাপ্তি ঘটে।\n\n\n== প্রকাশনা ==\nতিনি ১৮টি বই রচনা করেছেন। এছাড়া আরো ৭টি বইয়ে তিনি ‘অধ্যায়’ লিখেছেন। তার বৈজ্ঞানিক নিবন্ধের সংখ্যা ৩৭৫-এরও বেশি। তার নিবন্ধগুলো পৃথিবীর খ্যাতনামা জার্নালসমূহে প্রকাশিত হয়েছে। তার রচিত ও সম্পাদিত বইগুলো বিভিন্ন দেশে পাঠ্যপুস্তক হিসেবে পড়ানো হয়। তার বইগুলোর মধ্যে Digital Design: A Pragmatic Approach (1987), Electro-Optical Devices and Systems (1990), Optical Computing: An Introduction (1992), Electro-Optical Displays (1992), Continuous Signals and Systems with Matlab (2001, 2009), and Digital Design: Basic Concepts and Principles (2008) বিশেষভাবে উল্লেখযোগ্য।\n\n\n== বই ==\nIASTED Technology Conferences 2010, Acta Press, November 2010. (With K. Lee, H. Ling, D. Maroudas, and T. Sobh).\nTechnological Developments in Networking, Education and Automation, Springer, The Netherlands, August 2010 (With A. Mahmood, T. Sobh, V. Kapila, M. Iskander, and M. Elleithy).\nTechnological Developments in Education and Automation, Springer, The Netherlands, 2010. (With M. Iskander, and V. Kapila).\nProjeto Digital: Conceitos e Principios Basicos (in Portuguese), LTC-Livros Tecnicos e Cientificos Editora S.A., Rio de Janerio, Brazil, 2009. (With Xinghao Chen)\nNovel Algorithms and Techniques in Telecommunications, Automation and Industrial Electronics, Springer, The Netherlands, 2008. (with T. Sobh, K. Elleithy, and A. Mahmood).\nContinuous Signals and Systems with MATLAB 2nd Edition, CRC Press – Taylor & Francis Group, Florida, January 2008. (With T. El-Ali).\nDigital Design: Basic Concepts and Principles, CRC Press – Taylor & Francis Group, November 2007. (with Xinghao Chen)\nInnovative Algorithms and Techniques in Automation, Industrial Electronics and Telecommunications, Springer, The Netherlands, 2007. (With T. Sobh, K. Elleithy, and A. Mahmood.\nAdvances in Computer, Information, and Systems Sciences and Engineering, Springer, The Netherlands, 2006. (With K. Elleithy, T. Sobh, A. Mahmood and M. Iskander.\nContinuous Signals and Systems with MATLAB, CRC Press, Florida, 2001. (With T. El-Ali)\nSolutions Manual – Continuous Signals and Systems with MATLAB, CRC Press, Florida, March 2001. (With T. El-Ali, and Y. Tian).\nOptical Computing: An Introduction, John Wiley & Sons, New York, 1992. (With A.A.S. Awwal).\nElectro-Optical Displays, Marcel Dekker, New York, 1992.\nElectro-Optical Devices and Systems, PWS KENT Publishing Co, Boston, Mass, 1990.\nSolution Manual Accompanying Electro-Optical Devices & Systems, PWS Kent Pub. Co., Boston, Mass, 1990.\nDigital Design: A Pragmatic Approach, PWS KENT Publishers, Boston, Mass, 1987. (With E.L. Johnson).\nSolution Manual Digital Design: A Pragmatic Approach, PWS Kent Publishers, Boston, Mass, 1987. (With E.L. Johnson)\n\n\n== পুরস্কার ও সম্মাননা ==\nমোহাম্মদ আতাউল করিম যেসকল পুরস্কারে ভূষিত হয়েছেন, তন্মধ্যে উল্লেখযোগ্য:\n\nএনসিআর স্টেকহোল্ডার অ্যাওয়ার্ড (১৯৮৯)\nনাসা টেক ব্রিফ অ্যাওয়ার্ড (১৯৯০)\nআউটস্ট্যান্ডিং সায়েন্টিস্ট অ্যাওয়ার্ড (১৯৯৪)\nআউটস্ট্যান্ডিং ইঞ্জিনিয়ারিং রিসার্চ অ্যাওয়ার্ড (১৯৯৮)\nএছাড়াও তার সম্মানার্থে তার নাম অন্তর্ভুক্ত হয়েছে বিভিন্ন তালিকায়:\n\n২০০০ আউটস্ট্যান্ডিং সায়েন্টস্ট অফ দি টুয়েন্টিথ সেঞ্চুরী\nআমেরিকান ম্যান এ্যান্ড উইম্যানস ইন দি সায়েন্স\n\n\n== অবদান ==\nবাংলাদেশের জন্য তার সবচেয়ে বড় অবদান ইন্টারন্যাশনাল কনফারেন্স অন কম্পিউটার এন্ড ইনফরমেশন টেকনোলজি আয়োজন। এই সম্মেলনটি বর্তমানে বাংলাদেশের সবচেয়ে বড় বৈজ্ঞানিক সম্মেলনে পরিণত হয়েছে।  ড. করিম এই সম্মেলনের ইন্টারন্যাশনাল প্রোগ্রাম কমিটির চেয়ারম্যান। এই কমিটির ৮৫ সদস্য বিভিন্ন ক্ষেত্রের বিশেষজ্ঞ। সম্মেলনে প্রকাশিতব্য বৈজ্ঞানিক নিবন্ধসমূহ কমিটির সদস্যবৃন্দ পর্যালোচনা করেন। এই সম্মেলনের ফলে বাংলাদেশের বিজ্ঞানী ও প্রকৌশলীরা তাদের কাজ আন্তর্জাতিক সম্প্রদায়ের কাছে তুলে ধরতে পারছেন।\n\n\n== পারিবারিক জীবন ==\nড. করিম ১৯৭৭ সালে সহপাঠী সেতারাকে বিয়ে করেন। সেতারা একজন প্রাণরসায়নবিদ। তিনি এক পুত্র ও দুই কন্যার জনক।\n\n\n== তথ্যসূত্র ==\n\n\n== বহিঃসংযোগ ==\nwww.asianamerican.net Mohammad A. Karim, Ph.D.  ওয়েব্যাক মেশিনে আর্কাইভকৃত ১৪ জুন ২০০৯ তারিখে\nbiggani.com Mohammad A. Karim"}