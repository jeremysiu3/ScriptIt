{"pageid": 1469629, "title": "শাইখ আসহাবুল ইয়ামিন", "url": "https://bn.wikipedia.org/wiki?curid=1469629", "content": "শাইখ আসহাবুল ইয়ামিন ছিলেন একজন বাংলাদেশী শিক্ষার্থী ও ২০২৪ সালের কোটা সংস্কার আন্দোলনের আন্দোলনকারী। তিনি রাজধানীর মিরপুরের মিলিটারি ইনস্টিটিউট অব সায়েন্স অ্যান্ড টেকনোলজির কম্পিউটার বিজ্ঞান ও প্রকৌশল বিভাগের ৪র্থ বর্ষের শিক্ষার্থী ছিলেন। ১৮ই জুলাই আন্দোলন চলাকালে পুলিশ সদস্যদের গুলিতে তিনি মৃত্যুবরণ করেন।\n\n\n== ব্যক্তিগত জীবন ==\nশাইখ আসহাবুল ইয়ামিন ২০০১ সালে ঢাকায়  জন্মগ্রহণ করেন। পিতৃনিবাস কুষ্টিয়ার কুমারখালী। পিতার নাম মো. মহিউদ্দিন, সাবেক ব্যাংক কর্মকর্তা। শাইখ আসহাবুল ইয়ামিন এক ভাই ও এক বোন ছিলো, দুই ভাই-বোনের মধ্যে ইয়ামিন ছিলেন ছোট। সে সাভারের ক্যান্টনমেন্ট পাবলিক স্কুল অ্যান্ড কলেজ থেকে এসএসসি ও এইচএসসি পাস করেছে।\n\n\n== ২০২৪ এর কোটা সংস্কার আন্দোলন ==\nশাইখ আসহাবুল ইয়ামিন ছিলেন ২০২৪ সালের বাংলাদেশে কোটা সংস্কার আন্দোলনের একজন আন্দোলনকারী।\n\n\n== মৃত্যু ==\n১৮ই জুলাই দুপুর ১:৪৫ থেকে ২টা ২০ মিনিটের মধ্যে, সাভার বাস স্ট্যান্ডের পুরাতন ওভারব্রিজের কাছাকাছি পুলিশের এপিসিটি অবস্থান করছিল। সেই সময়, মহাসড়কের বিপরীত দিক থেকে আন্দোলনকারীদের মধ্যে ইয়ামিন কোনো এক ফাঁকে প্রথমে সার্ভিস লেন, পরে মূল সড়কের সড়ক বিভাজক টপকে এপিসিটির ওপরে উঠে যান। এপিসির ওপর ওঠার পরপরই তিনি বুকের বাম পাশে ছররা গুলির আঘাতে এপিসির ছাদেই লুটিয়ে পড়েন। সাভারের রানা প্লাজা ও ভ্যাট অফিসের মধ্যবর্তী স্থানে পৌঁছানোর পর, এপিসির ভিতর থেকে একজন পুলিশ সদস্য একটি দরজা খুলে এবং আরেকজন হ্যাচ খুলে উপরে উঠে এসে ইয়ামিনকে রাস্তার উপর ফেলে দেন, যা ছিল অত্যন্ত নির্মম ও অমানবিক।\n\n\n== কিংবদন্তি ==\nশাইখ আসহাবুল ইয়ামিন এর স্মরণে সাভারের পাকিজা মোড়ে শহিদ ইয়ামিন চত্বর নামে একটি স্মৃতিস্তম্ভ নির্মাণ করা হয়েছে। এছাড়াও শিক্ষার্থীদের উদ্যোগে জাহাঙ্গীরনগর বিশ্ববিদ্যালয়ের বিশমাইল গেট সংলগ্ন ফুট ওভারব্রিজের নামকরণ করা হয়েছে শহিদ আসহাবুল ইয়ামিন ওভারব্রিজ।\n\n\n== তথ্যসূত্র ==\n\n\n== বহিঃসংযোগ =="}