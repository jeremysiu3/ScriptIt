{"pageid": 1004596, "title": "জিহাদবাদ", "url": "https://bn.wikipedia.org/wiki?curid=1004596", "content": "জিহাদবাদ, যা জিহাদবাদী আন্দোলন বা জিহাদি আন্দোলন নামেও পরিচিত, হল পশ্চিমা ভাষায় প্রাপ্ত একটি একবিংশ শতাব্দীর নবোদ্ভূত শব্দ। এটি জঙ্গিবাদী ইসলামি আন্দোলসমূহকে বোঝাতে ব্যবহৃত হয় যেগুলোকে পাশ্চাত্যের অস্তিত্বের জন্য হুমকিস্বরূপ হিসেবে চিহ্নিত করা হয় এবং যেগুলোর ভিত্তিমূল রাজনৈতিক ইসলামে প্রোথিত। এটিকে “যথাযথভাবে সংজ্ঞায়ন করতে দুরূহ একটি শব্দ” হিসেবে বর্ণনা করা হয়েছে, কারণ এটি একটি সাম্প্রতিক নভোদ্ভূত শব্দ যেটির কোনও একক, সাধারণভাবে গৃহীত অর্থ নেই। “জিহাদবাদ” শব্দটি প্রথম দক্ষিণ এশীয় গণমাধ্যমে প্রকাশিত হয়; ২০০১ সালের ১১ই সেপ্টেম্বরের হামলার পর পশ্চিমা সাংবাদিকেরা শব্দটি গ্রহণ করে। এরপর থেকে এটি বিভিন্ন বিদ্রোহী ও সন্ত্রাসী আন্দোলনের ক্ষেত্রে প্রযুক্ত হয়েছে যাদের আদর্শ ইসলামের জিহাদ ধারণাভিত্তিক।\nসমসাময়িক জিহাদবাদের উৎস ঊনবিংশ ও বিংশ শতাব্দীর ইসলামি পুনর্জাগরণবাদী মতাদর্শিক বিকাশে নিবদ্ধ, যা বিংশ শতাব্দীর মাঝামাঝি সময়ে কুতুববাদ ও তৎসম্পর্কিত মতবাদসমূহে প্রকাশিত হয়।\n১৯৮৯ থেকে ১৯৯৯ সালের সোভিয়েত-আফগান যুদ্ধে অংশ নেওয়া\nসংগঠনগুলি জিহাদবাদের উত্থানকে শক্তিশালী করেছিল, যা ১৯৯০ ও ২০০০-এর দশকব্যাপী বিভিন্ন সশস্ত্র সংঘাতের প্রচারে লিপ্ত হয়েছিল। জিল ক্যপেল ১৯৯০-এর দশকের সালাফি আন্দোলনের মধ্যে একটি বিশেষ সালাফি জিহাদবাদ শনাক্ত করেছেন।\nজিহাদবাদ একটি আন্তর্জাতিক, প্যান-ইসলামিস্ট সম্ভাবনাসমেত বৈশ্বিক জিহাদবাদ নামেও পরিচিত। গবেষণায় দেখা গেছে যে আইসিসের উত্থানের সাথে সাথে নেদারল্যান্ডস, বেলজিয়াম, যুক্তরাজ্য, ফ্রান্স ও সুইজারল্যান্ডের মতো দেশ থেকে অনেক ইউরোপীয় মুসলমান বৈশ্বিক জিহাদে যোগ দিতে সিরিয়ায় গমন করেছিল।\n\n\n== আরও দেখুন ==\nসালাফি জিহাদবাদ\n\n\n== তথ্যসূত্র =="}