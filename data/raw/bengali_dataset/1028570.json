{"pageid": 1028570, "title": "শার্লট গ্রে (লেখক)", "url": "https://bn.wikipedia.org/wiki?curid=1028570", "content": "শার্লট গ্রে (জন্ম ১৯৪৮) কানাডার পুরস্কারপ্রাপ্ত ঔপন্যাসিক ও ঐতিহাসিক। ব্রিটিশ বংশোদ্ভূত শার্লট গ্রের জন্ম ইংল্যান্ডে। ১৯৭৯ সালে তিনি কানাডায় চলে আসেন। গ্লোব অ্যান্ড মেইল, ন্যাশনাল পোস্ট ও অটোয়া সিটিজেন পত্রিকার নিয়মিত লেখক শার্লটের বিশেষ খ্যাতি জীবনী রচনায়। ১৯৯৭ সালে প্রকাশিত হয় ইসাবেলা ম্যাকেঞ্জি কিংকে নিয়ে তাঁর প্রথম বই মিসেস কিং। এরপর উনবিংশ শতাব্দীর দুই ব্রিটিশ লেখক ভগ্নিদ্বয় সুজানা মোদি এবং ক্যাথেরিন পার ট্রেইলকে নিয়ে তিনি প্রকাশ করেন সিস্টার্স ইন দ্য ওয়াইল্ডারনেস। \n\n\n== জন্ম ও শিক্ষাজীবন ==\n\n\n== গ্রন্থপঞ্জি ==\nমিসেস কিং (১৯৯৭)\nসিস্টার্স ইন দ্য ওয়াইল্ডারনেস (১৯৯৯)\nFlint & Feather : The Life & Times of E. Pauline Johnson (২০০২)\nReluctant Genius : The Passionate Life & Inventive Mind of Alexander Graham Bell (২০০৬)\nExtraordinary Canadians : Nellie McClung (২০০৮)\nCanada : A Portrait in Letters (২০০৩)\nThe Museum Called Canada (২০০৪)\nThe Promise of Canada (২০১৬)\nমেসি হত্যাকাণ্ড (২০১৪)\nগোল্ড ডিগার্স (২০১০)\n\n\n== মেসি হত্যাকাণ্ড নিয়ে ==\nমেসি হত্যাকাণ্ড গ্রন্থের বিষয় হলো, ১৯১৫ সালের ৮ ফেব্রুয়ারি টরন্টোর নির্জন এলাকায় অবস্থিত ওয়ালমার রোডের নিজ বাড়ির দরজায় শহরের খ্যাতিমান ও ধনবান মেসি পরিবারের বিশিষ্ট সদস্য ৩২ বছর বয়স্ক চার্লস অ্যালবার্ট মেসির হত্যাকাণ্ড। অ্যালবার্টের বন্ধুরা তাকে ডাকতেন ‘বার্ট’ বলে। আর হত্যাকাণ্ডটি ঘটে বার্টের বাড়ির পরিচারিকা ক্যারি ডেভিসের হাতে। অফিসশেষে বিকেলে বার্ট বাড়িতে ঢোকার মুখে আঠারো বছরের ক্যারি তাকে বার্টের পিস্তল দিয়ে গুলি করে হত্যা করে। ফোনে ঘটনা জানার সঙ্গে সঙ্গে পুলিশ এসে উপস্থিত হয় বার্টের বাড়িতে। পুলিশের হাতে নিজেকে সমর্পণ করে ক্যারি জানায়, বার্ট তার শ্লীলতাহানির চেষ্টা করেছেন। ব্রিটিশ এই পরিচারিকা কর্তৃক সংঘটিত হত্যাকাণ্ডটি পুরো ইউরোপ ও আমেরিকায় সংবাদপত্রের শিরোনাম হয়ে যায়। টরন্টো ডেইলি স্টার পত্রিকার ৯ ফেব্রুয়ারি সংখ্যায় ক্যারি ডেভিস এবং বার্টের ছবি দিয়ে লিড নিউজ হয় ঘটনাটি। আলোচ্য গ্রন্থের বিষয় কিন্তু এ-হত্যাকাণ্ড নয়, মূল বিষয় হলো কোর্টে ক্যারির মুক্তি। আর এর ভেতর দিয়েই শার্লট প্রথম বিশ্বযুদ্ধ শুরুর সময়কার টরন্টো এবং কানাডার সামাজিক চিত্র তুলে ধরেছেন। অনেকেই মনে করেন কানাডার স্বাতন্ত্র্য তৈরিতে এমনসব ঘটনা ব্যাপক ভূমিকা রেখেছিল।\n\n\n== পুরস্কার ==\nটরন্টো বুক অ্যাওয়ার্ড \n\n\n== বহিঃসংযোগ ==\n\n\n== তথ্যসূত্র =="}