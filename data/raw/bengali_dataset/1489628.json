{"pageid": 1489628, "title": "তুর্কমেন অভ্যন্তরীণ বাহিনী", "url": "https://bn.wikipedia.org/wiki?curid=1489628", "content": "তুর্কমেনিস্তানের অভ্যন্তরীণ সৈন্য ( তুর্কমেন : Türkmenistanyň içerki goşunlary) হলো তুর্কমেনিস্তানের অভ্যন্তরীণ বিষয়ক মন্ত্রণালয়ের সরাসরি পৃষ্ঠপোষকতায় পরিচালিত তুর্কমেনিস্তানের সশস্ত্র বাহিনীর একটি পরিষেবা শাখা। এটি দেশের মধ্যে বিদ্যমান যে তিন ধরনের আধাসামরিক বাহিনী রয়েছে তাদের মধ্যে একটি। বাকি দুই বাহিনীর নাম হলো যথাক্রমে তুর্কমেন ন্যাশনাল গার্ড এবং তুর্কমেন বর্ডার ট্রুপস। তুর্কমেন অভ্যন্তরীণ বাহিনী আইন-শৃঙ্খলা বজায় রাখতে এবং রাষ্ট্রীয় সার্বভৌমত্বের জন্য স্থিতাবস্থা কার্যকর করার জন্য ১৯৯২ সালের জানুয়ারিতে গঠন করা হয়েছে। তুর্কমেন অভ্যন্তরীণ বাহিনী মূলত তুর্কমেন ন্যাশনাল পুলিশকে তাদের দৈনন্দিন কাজকর্মে বিভিন্ন সাহায্য সহযোগিতা করে থাকে, একইভাবে তারা মার্কিন যুক্তরাষ্ট্রের সেনাবাহিনীর মিলিটারি পুলিশ কর্পসকেও সহায়তা করে থাকে।\nনিজেদের সকল কাজকর্ম পরিচালনার ক্ষেত্রে, অভ্যন্তরীণ সৈন্যরা তুর্কমেন গ্রাউন্ড ফোর্সের মতোই সংগঠিত হয়। তাদের উভয়েরই উপ-ইউনিট রয়েছে। বর্তমানে এই অভ্যন্তরীণ সৈন্যদল ২০,০০০ থেকে ২৫,০০০ জন সদস্য নিয়ে গঠিত।   \n\n\n== কাজ ==\n১৯৯২ সালের জানুয়ারিতে প্রতিষ্ঠা করা হয় এই নতুন সশস্ত্র বাহিনীটি। প্রতিষ্ঠার পর থেকেই অভ্যন্তরীণ সেনাদের বিভিন্ন সময়ে নানা ধরনের কাজ করতে হয়। তাদের প্রধান কাজগুলো হলো:   \n\nদেশের নাগরিকদের বিভিন্ন অধিকার ও স্বাধীনতা রক্ষা করাতে সচেষ্ট থাকা\nদেশের নাগরিকদের ব্যক্তিগত নিরাপত্তা নিশ্চিত করাতে অবদান রাখা\nআইন প্রয়োগ করা এবং জনশৃঙ্খলা বজায় রাখাতে ভূমিকা রাখা\nদাগী অপরাধীদের দ্বারা সৃষ্ট অপরাধমূলক কাজ দমন এবং/অথবা নির্মূল করতে সচেষ্ট থাকা\nবড় ধরনের অপরাধ তদন্ত করা\nসড়ক নিরাপত্তা এবং সড়ক আইন মেনে চলা নিশ্চিত করাতে ভূমিকা রাখা\n\n\n== সামরিক ইউনিট ১০০১ ==\nমালিকগুলি বার্দিমুহামেদোউর নামানুসারে করা সামরিক ইউনিট ১০০১ হলো অভ্যন্তরীণ সৈন্যদের একটি অন্যতম উল্লেখযোগ্য ইউনিট।   এই ইউনিটটি মূলত তুর্কমেনিস্তানের রাজধানী আশখাবাদে অবস্থিত। এই ইউনিটের নামকরণ করা হয়েছে মালিকগুলি বার্দিমুহামেদোউইচ বার্দিমুহামেদো এর সম্মানে (২০১২ সালে অ্যাসেম্বলি চেয়ারম্যান আকজা নুরবের্দিয়ওয়ার আদেশে পুনঃনামকরণ করা হয়)। মালিকগুলি বার্দিমুহামেদোউইচ বার্দিমুহামেদো ছিলেন জেল প্রহরী বিচ্ছিন্নতার একজন প্রাক্তন পুলিশ কর্নেল।   এছাড়াও তিনি হলেন তুর্কমেনিস্তানের বর্তমান প্রেসিডেন্ট গুরবাঙ্গুলী বারদিমুহামেদো এর পিতা। তার পুরাতন যে অফিসটি ছিল তা এখন ব্যারাকের একটি ইউনিটে ও একটি জাদুঘরে রূপান্তরিত করা হয়েছে।  ২০১৩ সালে, সামরিক ইউনিটের ভবনগুলোর এলাকায় তার একটি জীবনকালীন আবক্ষ স্থাপন করা হয়েছে।   তবে ইউনিটের একজন প্রাক্তন সার্ভিসম্যানের ভাষ্য অনুযায়ী, কমান্ডাররা অন্য সৈন্যদের কাছ থেকে অনৈতিকভাবে অর্থ আদায় করেন। তারা অভিযোগ করেন যে সামরিক পরিষেবা শেষ হওয়ার পরে তাদের চারিত্রিক সনদ জারি করার জন্য ৪০০ মানাত দিতে বাধ্য করা হয়েছে। \n\n\n== এছাড়াও দেখুন ==\nতুর্কমেনিস্তানের সশস্ত্র বাহিনী\nন্যাশনাল গার্ড\nতুর্কমেন বর্ডার ট্রুপস\n\n\n== তথ্যসূত্র =="}