{"pageid": 1140685, "title": "উপসাগরীয় সমুদ্রস্রোত", "url": "https://bn.wikipedia.org/wiki?curid=1140685", "content": "উপসাগরীয় স্রোত বা ফ্লোরিডার স্রোত পশ্চিমা বায়ুর প্রভাবে উত্তর-পূর্ব দিকে অগ্রসর হয় ও মেক্সিকো উপসাগরে উপসাগরীয় স্রোত নামে পরিচিত। এই সমুদ্রস্রোত উত্তর-পূর্ব দিকে তিনটি শাখায় বিভক্ত হয়।\nআটলান্টিক মহাসাগরের মাঝখানে উত্তর ও দক্ষিণ নিরক্ষীয় স্রোতের মিলিত জলরাশি মেক্সিকো উপসাগরে প্রবেশ করে তার জলের পরিমাণ বাড়ায়। মেক্সিকো উপসাগর থেকে প্রচুর জলরাশি নিয়ে বেরোবার সময় এই স্রোত সংকীর্ণ ফ্লোরিডা প্রণালীতে প্রবাহিত হয়ে যে উষ্ণ স্রোতের সৃষ্টি করে সেই স্রোতই বিখ্যাত উপসাগরীয় স্রোত নামে পরিচিত। এই স্রোত সংকীর্ণ ফ্লোরিডা প্রণালী দিয়ে ঘন্টায় ৮ কিমি বেগে প্রবাহিত হয়। পৃথিবীর অন্যতম প্রবল সমুদ্রস্রোত, উপসাগরীয় স্রোতের রং গাঢ় নীল, প্রকৃতিতে বেশ উষ্ণ (উষ্ণতা ২৭.০২° সেলসিয়াস), বিস্তার ৬৪ কিলোমিটার ও গভীরতা ৯১৪ মিটার।\nউপসাগরীয় স্রোতের উত্তর শাখা উত্তর আটলান্টিক স্রোত নামে উত্তর-পূর্ব দিকে প্রবাহিত হয় এবং দক্ষিণ শাখাটি পোর্তুগালের উপকূলে বাধা পেয়ে ক্যানারি স্রোত নামে উত্তর নিরক্ষীয় স্রোতের সঙ্গে মেশে। উপসসাগরীয় স্রোত এবং উত্তর স্রোতের মিলিত প্রবাহের উত্তর শাখা ইরমিঙ্গার স্রোত নামে উত্তরে প্রবাহিত শীতল লাব্রাডর স্রোতের সঙ্গে মিলিত হয়।\n\n\n== তথ্যসূত্র =="}