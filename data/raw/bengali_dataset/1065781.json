{"pageid": 1065781, "title": "ট্রাভিস সিন্নিয়াহ", "url": "https://bn.wikipedia.org/wiki?curid=1065781", "content": "ট্রাভিস জেরেমি লিয়ানদুরু সিন্নিয়াহ শ্রীলঙ্কা নৌবাহিনীর একজন অ্যাডমিরাল ছিলেন। তিনি শ্রীলঙ্কা নৌবাহিনীর ২১তম কমান্ডার হিসেবে দায়িত্ব পালন করেন। তিনি নৌ সদরে কমান্ডার, নেভাল ফ্লিট হিসেবে দায়িত্ব পালন সহ পূর্বাঞ্চলীয় নৌ কমান্ডের ফ্ল্যাগ অফিসার কমান্ডিং হিসেবে দায়িত্বও পালন করেছিলেন রিয়ার অ্যাডমিরাল হিসেবে। জাতিগত হিসেবে সিন্নিয়াহ একজন শ্রীলঙ্কান তামিল এবং অ্যাডমিরাল রজন কাদিরামার যিনি ষাটের দশকে নৌ কমান্ডার হিসেবে দায়িত্ব পালন করেছিলেন একমাত্র তামিল মানুষ হিসেবে তার পরেই অর্থাৎ দ্বিতীয় তামিল নৌ কমান্ডার হিসেবে সিন্নিয়াহ পরিগণিত হন।\n\n\n== শিক্ষা ==\nক্যান্ডিতে জন্মগ্রহণকারী সিন্নিয়াহ নেভাল অ্যান্ড ম্যারিটাইম একাডেমীতে তার প্রাথমিক নৌ শিক্ষা সম্পন্ন করেন ১৯৮৬ সালে, তিনি ১৯৮৪ সালে ক্যাডেট হিসেবে প্রতিষ্ঠানটিতে যোগ দিয়েছিলেন; এর আগে তিনি ক্যান্ডির ট্রিনিটি কলেজে উচ্চ মাধ্যমিকের পাঠ চুকান। ১৯৮৬ সালে কমিশন প্রাপ্তির পর সিন্নিয়াহ উচ্চতর প্রশিক্ষণের জন্য ব্রিটেন এবং পাকিস্তান গমন করেন, তিনি নৌ স্টাফ কোর্স ভারত এবং ন্যাশনাল ডিফেন্স কলেজ কোর্স পাকিস্তান থেকে সম্পন্ন করেন।\n\n\n== নৌ সামরিক জীবন ==\n১৯৮৬ সালে সিন্নিয়াহ শ্রীলঙ্কা নৌবাহিনীর এক্সিকিউটিভ শাখায় সাব লেফটেন্যান্ট হিসেবে কমিশন লাভ করেন। দীর্ঘ নৌ সামরিক জীবনে সিন্নিয়াহ বিভিন্ন যুদ্ধ-জাহাজের অধিনায়কত্ব করেছিলেন। তিনি ৪র্থ ফাস্ট অ্যাটাক ফ্লোটিলাতে কর্মরত ছিলেন এবং পরে কমান্ডার পদবীতে এটির অধিনায়কত্ব করেন।\nতিনি নৌ সদরে নৌ কমান্ডারের ব্যক্তিগত সচিব হিসেবে দায়িত্ব পালন সহ নেভাল অ্যান্ড ম্যারিটাইম একাডেমীর অধিনায়ক, নৌ সদরে নেভাল প্রজেক্ট অ্যান্ড প্ল্যান্সের পরিদপ্তরের পরিচালক, পূর্বাঞ্চলীয় নৌ অঞ্চলের উপ অধিনায়ক সহ অধিনায়ক এবং ভলান্টিয়ার নেভাল ফোর্সের কমান্ড্যান্ট হিসেবে দায়িত্ব পালন করেছিলেন। ভাইস অ্যাডমিরাল হিসেবে তিনি ২২ আগস্ট ২০১৭ তারিখে নৌ সদরে নৌকমান্ডারের দায়িত্ব গ্রহণ করেন।\nরাষ্ট্রপতি মৈত্রীপাল সিরিসেনার নির্দেশে সিন্নিয়াহ ২৬ অক্টোবর ২০১৭ তারিখে ৫৫ বছর বয়সে নৌবাহিনী থেকে অবসরে যান এবং পূর্ণ অ্যাডমিরাল পদে উন্নীত করা হয় তাকে, ভাইস অ্যাডমিরাল সিরিমেভান রণসিংহে নতুন নৌ কমান্ডার নিযুক্ত হন।\n\n\n== তথ্যসূত্র =="}