{"pageid": 1122048, "title": "মেখলা চাদর", "url": "https://bn.wikipedia.org/wiki?curid=1122048", "content": "মেখলা চাদর (অসমীয়া: মেখেলা  চাদৰ, প্রতিবর্ণীকৃত: মেখেলা সাদওর্) হল একটি স্থানীয় ঐতিহ্যবাহী অসমীয়া পোশাক যা ঐতিহ্যগতভাবে অসমীয়া মহিলারা পরিধান করে।\n\n\n== পরিধান ==\nএই পোশাকে দুটি প্রধান বস্ত্র খণ্ড রয়েছে, যেদুটি শরীরের চারপাশ ঘিরে পরিধান করা হয়।\nএকটি নিচের অংশ, যেটি কোমর থেকে নীচের দিকে আবৃত থাকে, একে মেখলা (অসমীয়া: মেখেলা) বলা হয়। এটি একটি প্রশস্ত চোঙাকার বস্ত্র খণ্ড যেটি কোমরের চারপাশে মানানসই করার জন্য এক বা দুটি কুঁচি করা হয় এবং একত্রে ভিতরে গুঁজে দেত্তয়া হয়। কুঁচিগুলি ডানদিকে দেওয়া হয় এবং সাধারণত শাড়ির কুঁচির থেকে সংখ্যায় কম হয়, শাড়ির কুঁচি বাঁদিকে দেওয়া হয় এবং সংখ্যায় বেশি থাকে। কোমরের চারপাশে মেখলা বাঁধতে কখনোই দড়ি ব্যবহার করা হয় না, যদিও প্রায়ই দড়ি সহ সায়া (অন্তর্বাস) ব্যবহার করা হয়।\nদুটি খণ্ডের মধ্যে পোশাকের উপরের অংশটিকে বলা হয় চাদর (উচ্চারণ: সাদোর)। এটি একটি লম্বা বস্ত্র খণ্ড, যার এক প্রান্ত নাভির উপরে অংশে গুঁজে আটকে রাখা হয় এবং বাকি অংশটি বুক এবং পিঠের চারপাশে আবৃত থাকে। চাদরের অন্য প্রান্তটি কয়েকটি ভাঁজ করার পরে পেটের কাছে গুঁজে দেওয়া হয়। মেখেলা চাদরের সাথে ব্লাউজ পরা হয়। ঐতিহ্যগতভাবে, অতীতে, অন্য আর একটি পোশাক, যার নাম রিহা, চাদর হিসাবে বা চাদরের নীচে একটি অভ্যন্তরীণ বস্ত্র খণ্ড হিসাবে পরা হত। রিহা এখনও অসমীয়া বিবাহের পাত্রীর পোশাকের অংশ হিসাবে পরিধান করা হয় এবং কখনও কখনও লোকেদের আদিবাসী ঐতিহ্যবাহী অনুষ্ঠান যেমন বিহু এবং অন্যান্য অসমীয়া উৎসবে পরিধান করতে দেখা যায়।\n\n\n== নকশা ==\nমেখলা-চাদরের আলংকারিক নকশা ঐতিহ্যগতভাবে বোনা হয়, কখনো ছাপা হয় না। কখনও কখনও একটি বোনা নকশা, যাকে বলা হয় পাড়ি, একটি চাদরের পাশ বরাবর বা মেখলার নিচে সেলাই করা হয়। নকশাগুলির মধ্যে রয়েছে প্রাণী, পাখি, মানুষের রূপ, ফুল, হীরা এবং মহাকাশীয় ঘটনাগুলির মোটিফ। এই দেশীয় নিদর্শনগুলি উপজাতীয় এবং অ-উপজাতি তাঁতিরা বোনে। মোটিফগুলি ফুল নামে পরিচিত। সূক্ষ্ম কারুকার্যের প্রতিনিধিত্বকারী উজ্জ্বল আভাযুক্ত হীরার মোটিফ আসামের বস্ত্রের একটি সাধারণ এবং ঐতিহ্যবাহী বৈশিষ্ট্য। পাট এবং মুগা রেশমে, ফুল ও লতা-পাতার সূক্ষ্ম নকশা দেখা যায়। জ্যামিতিক আকারের গাঢ় মোটিফগুলি সাধারণত ইরি এবং সুতীর কাপড়ে দেখতে পাওয়া যায়।\n\n\n== বয়ন উপকরণ ==\nঐতিহ্যগত মেখলা চাদর নিম্নলিখিত উপকরণ থেকে তৈরি করা হয়:\n\nতুলা\nমুগা\nপাট রেশম\nএরি রেশম\nকিছু আধুনিক স্বল্প-বাজেট সংস্থানে সুতী এবং মুগার বিভিন্ন মিশ্রণে বা পাট সিল্কের সঙ্গে কৃত্রিম উপকরণ মিশ্রিত করে তৈরি করা হয়।\n\n\n== উপলব্ধতা ==\nমেখলা চাদর গুয়াহাটি এবং আসামের অন্যান্য শহরে অনেক দোকানে পাওয়া যায়। এগুলি বিভিন্ন ওয়েবসাইটের মাধ্যমেও পাওয়া যায়।\nক্রেতাদের মধ্যে বিশুদ্ধ পাটের চাহিদা অনেক বেশি। বাজারে আধিপত্য বিস্তার করছে পাট ও পলিয়েস্টারের মেখলা চাদর। কিন্তু 'আসামের সোনার রেশম' মুগার চাহিদা কমে গেছে এর উচ্চ মূল্য এবং তসরের মতো বিকল্পের উপলব্ধতার কারণে। সেটি দেখতে আসল মুগা রেশমের মতো।\n\n\n== বহিঃসংযোগ ==\nমেখলা চাদর কীভাবে পরবেন: ঐতিহ্যবাহী অসমীয়া পোশাক\nঋতুপন বড়া ও তামিনা দাস (২০১১)। আসামের সুয়ালকুচির রেশম বয়ন ঐতিহ্য। ডি'সোর্স, আইআইটি গুয়াহাটি। ২০১২-১০-১৫ তারিখে মূল থেকে আর্কাইভ করা। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nমেখলা চাদর সম্পর্কে\n\n\n== আরও দেখুন ==\n\nরিহা\nমুগা\nপাঠিন\nবস্ত্র উৎপাদন শব্দকোষ\nঅসমীয়া সংস্কৃতি\n\n\n== তথ্যসূত্র =="}