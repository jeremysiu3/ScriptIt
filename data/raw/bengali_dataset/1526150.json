{"pageid": 1526150, "title": "বদর মোকাম জামে মসজিদ", "url": "https://bn.wikipedia.org/wiki?curid=1526150", "content": "বদর মোকাম জামে মসজিদ বাংলাদেশের কক্সবাজার সদরের আওতাধীন মডেল থানা সড়কের কক্সবাজার পোস্ট অফিসের পশ্চিম পাশে অবস্থিত  নবাবী আমলের একটি মসজিদ যা কক্সবাজার জেলার প্রচীনতম মসজিদ হিসেবে স্বীকৃত।\n\n\n== ইতিহাস ==\nমহান সাধক ও ধর্ম প্রচারক শাহ সুফী হযরত বদর শাহ (রহ:) ইসলামের দাওয়াতী কজে চট্টগ্রাম থেকে নদী পথে এসে কক্সবাজারের কস্তুরাঘাট এলাকায় উঠেন। তিন এবং তরা সহযোগীরা এখানে প্রায় ২০ একর পাহাড়ী জমি আবাদ করে বসবাসের উপযোগী করে গড়ে তোলেন। এবং বর্তমান বদর মোকাম সংলগ্ন জায়গায় একটি বাড়ি তৈরি করে দীর্ঘ কয়েক বছর অবস্থান করার পর আবাদী জমিতে তাহের মুহাম্মদ ফকিরকে তার কার্যকারক হিসেবে রেখে অন্যত্র চলে যান। পরবর্তীতে জৈনদ্দীন সওদাগর নামক ব্যবসাী ব্যবসার উদ্দেশ্যে চট্টগ্রামের আনোয়ারা থেকে নদী পথে কক্সবাজারের বদর মোকাম এলাকায় আসেন। তার সাথে তাহের মুহাম্মদ ফকিরের গড়ে উঠে গভীর ঘনিষ্ঠতা। এর ভিত্তিতে তাহের মোহাম্মদ ফকির বর্তমান মসজিদের জায়গায়সহ প্রায় ১৬ একর জায়গা জৈনুদ্দীন সওদাগরকে লা-খেরাজ হিসাবে দান করেন, সেই দানকৃত জমির একাংশে আনুমানিক ১৭৫১ খ্রিষ্ঠাব্দের দিকে জৈনুদ্দীন সওদাগর হযরত বদর শাহ(রহ:) এর নামানুসারে এই মসজিদ প্রতিষ্ঠা করেন। ১৯৮২ সালে প্রয়োজনের প্রেক্ষিতে, মসজিদটিকে দ্বিতল বিশিষ্ট করে পনু: নিমার্ণ করা হয়। ১৯৯৭ সালে এই মসজিদের সীমানায় মহিলা মুসল্লিদের জন্য করা হয় আলাদা নামাজের ব্যবস্থা।\n\n\n== স্থাপত্যশৈলি ==\nবাংলাদেশের অন্যতম পর্যটন এলাকা কক্সবাজারে দর্শনীয় স্থান হিসেবে বিবেচিত হচ্ছে এই মসজিদ। কক্সবাজার চেম্বার অফ কমার্স এন্ড ইন্ডাষ্ট্রী’র ভাইস প্রেসিডেন্ট ছৈয়দ মোহাম্মদ আলীর প্রচেষ্টায় জেলার ঐতিহ্যবাহী কক্সবাজার বদর মোকাম জামে মসজিদ মধ্যপ্রাচ্যের আদলে নান্দনিক শৈলী ও নিপূণ কারুকার্জ মন্ডিত নব আঙ্গিকে সাজানো হযেছে। মসজিদটির কারুকাজ এবং ডিজাইনের ক্ষেত্রে সৌদি আরবের মক্কা, মদিনা, তুর্কি, চীন, মিশর, সংযুক্ত আরব আমিরাতকে অনুসরণ করা হয়। ক্যালিগ্রাফি ডিজাইনের এই মসজিদটি বাইরের অংশ থেকে ভেতরের ডিজাইনকে বেশি ফুটিয়ে তোলা হয়েছে।\nশালাকৃতির নয়টি অত্যাধুনিক ও মূল্যবান ঝাড়বাতি বসানো হয়েছে। মুসুল্লিদের সুবিধার্থে স্থাপন করা হয়েছে অত্যাধুনিক সাউন্ড সিস্টেম। আধুনিক করা হয়েছে অযুখানা।\nমসজিদের তিনতলা বিশিষ্ট ভবনে রয়েছে অফিস, খতিব ও মুয়াজ্জিনের কোয়ার্টার, হেফজখানা ও মাদরাসা। মসজিদটিতে রয়েছে কবরস্থান ও গাড়ি পার্কিং।\n\n\n== আরও দেখুন ==\nবাংলাদেশের মসজিদের তালিকা\nচট্টগ্রাম বিভাগের মসজিদের তালিকা\n\n\n== তথ্যসূত্র =="}