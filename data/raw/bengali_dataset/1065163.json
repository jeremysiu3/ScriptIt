{"pageid": 1065163, "title": "বেচির ওমেরাগিচ", "url": "https://bn.wikipedia.org/wiki?curid=1065163", "content": "বেচির ওমেরাগিচ (বসনীয়: Bećir Omeragić; জন্ম: ২০ জানুয়ারি ২০০২) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে সুইজারল্যান্ডের পেশাদার ফুটবল লিগের শীর্ষ স্তর সুইস সুপার লিগের ক্লাব জুরিখ এবং সুইজারল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলে থাকেন।\n২০১৬ সালে, ওমেরাগিচ সুইজারল্যান্ড অনূর্ধ্ব-১৫ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০২০ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ১ ম্যাচে অংশগ্রহণ করেছেন। তিনি সুইজারল্যান্ডের হয়ে এপর্যন্ত ১টি উয়েফা ইউরোপীয় চ্যাম্পিয়নশিপে (২০২০) অংশগ্রহণ করেছেন।\n\n\n== প্রারম্ভিক জীবন ==\nবেচির ওমেরাগিচ ২০০২ সালের ২০শে জানুয়ারি তারিখে সুইজারল্যান্ডের জেনেভায় জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা-মা হচ্ছে বসনীয় বংশোদ্ভূত; তার বাব দেরভেন্তার বাসিন্দা এবং তার মা কোজারাচের বাসিন্দা। তিনি সের্হিও রামোস, থিয়াগো সিলভা এবং এমির স্পাহিচকে তার ফুটবলের আদর্শ মনে করেন। তিনি ফুটবলার খেলোয়াড় নেদিম ওমেরাগিচের চাচাতো ভাই।\n\n\n== তথ্যসূত্র ==\n\n\n== বহিঃসংযোগ ==\nবেচির ওমেরাগিচ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বেচির ওমেরাগিচ  (ইংরেজি)  \nসকারবেসে বেচির ওমেরাগিচ (ইংরেজি) \nট্রান্সফারমার্কেটে বেচির ওমেরাগিচ (ইংরেজি) \nওয়ার্ল্ডফুটবল.নেটে বেচির ওমেরাগিচ (ইংরেজি) \nইএসপিএন এফসিতে বেচির ওমেরাগিচ (ইংরেজি) \nন্যাশনাল-ফুটবল-টিমস.কমে বেচির ওমেরাগিচ (ইংরেজি)"}