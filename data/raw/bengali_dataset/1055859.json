{"pageid": 1055859, "title": "উসমানিয়া গ্লাস শিট কারখানা লিমিটেড", "url": "https://bn.wikipedia.org/wiki?curid=1055859", "content": "উসমানিয়া গ্লাস শিট কারখানা লিমিটেড বাংলাদেশ সরকারের মালিকানাধীন একটি কাঁচ উৎপাদনকারী সংস্থা। বিদ্যুত কুমার বিশ্বাস এই সংস্থাটির ব্যবস্থাপনা পরিচালক। সংস্থাটি ঢাকা স্টক এক্সচেঞ্জের তালিকাভুক্ত।\n\n\n== ইতিহাস ==\nউসমানিয়া গ্লাস শিট ফ্যাক্টরি লিমিটেড ৩০ জুন ১৯৯৯ সালে চট্টগ্রামের কালুরঘাট শিল্পাঞ্চলে একটি বেসরকারী লিমিটেড সংস্থা হিসাবে প্রতিষ্ঠিত হয়েছিল। ২৭ অক্টোবর ১৯৬৩ সালে এই সংস্থাটি সীমিত আকারে সরকারী সংস্থায় পরিণত হয়েছিল। বাংলাদেশ স্বাধীন হওয়ার পরে ১৯৭২ সালে বাংলাদেশ শিল্প উদ্যোগ (জাতীয়করণ) আদেশের মাধ্যমে সংস্থাটি বাংলাদেশ সরকার জাতীয়করণ করে। এটি শিল্প মন্ত্রণালয়ের বাংলাদেশ রাসায়নিক শিল্প কর্পোরেশনের অধীনস্থ। কারখানাটি ১০ একর জায়গায় অবস্থিত এবং প্রতি বছর ২০ মিলিয়ন বর্গফুট কাঁচ উৎপাদন করে।\n২০১৮ সালে সংস্থাটির চট্টগ্রাম কারখানার আধুনিকায়নে ৩ বিলিয়ন টাকা বিনিয়োগের পরিকল্পনা করা হয়। সংস্থাটি ফোরকোল্ট প্রক্রিয়া ব্যবহার করে কাঁচ তৈরি করে যা বাংলাদেশের বেসরকারী উৎপাদনকারীদের ব্যবহৃত ফ্লোট গ্লাস প্রক্রিয়ার চেয়ে অধিক ব্যয়বহুল। সংস্থাটি তাদের পণ্যগুলি উৎপাদন ব্যয়ের নীচে বিক্রি করতে বাধ্য হয়ে গত ৫ বছর ধরে লোকসান গুনছে। বাংলাদেশ কেমিক্যাল ইন্ডাস্ট্রিজ কর্পোরেশন সংস্থার ৫১ শতাংশ শেয়ারের মালিক, আর্থিক সংস্থাগুলির ৯.৯৯ শতাংশ, এবং বাকি শেয়ার রয়েছে শেয়ারবাজারে। ২০১২ সালে এটি ঢাকা স্টক এক্সচেঞ্জের শেয়ারের জেড বিভাগে স্থানান্তরিত হয়েছিল\n২০২০ সালে, বাংলাদেশে করোনা ভাইরাস মহামারীর কারণে কারখানাটি অস্থায়ীভাবে বন্ধ হয়।\n\n\n== তথ্যসূত্র =="}