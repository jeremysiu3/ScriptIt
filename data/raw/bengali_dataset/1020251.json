{"pageid": 1020251, "title": "ফুলকা রন্ধ্র", "url": "https://bn.wikipedia.org/wiki?curid=1020251", "content": "কর্ডাটা পর্বের প্রাণীদের গলবিল অঞ্চলের উভয় পার্শ্বে দেহ প্রাচীরের কিছু ছিদ্র বা রন্ধ্রের অবস্থান দেখা যায়। এই ছিদ্রগুলো গলবিলের ভেতরের ও বাইরের পরিবেশের সাথে সংযোগ রক্ষা করে। এরা ফুলকা রন্ধ্র (ইংরেজিঃ গিল স্লিটস) নামে পরিচিত। একেক প্রাণীতে এদের একেক ক্রিয়া রয়েছে। ল্যান্সেলেট প্রাণীসমূহে ফুলকা রন্ধ্রের প্রধান কাজ ফিল্টার ফিডিং এ সহায়তা করা। ফিল্টার ফিডিং এমন একটি পদ্ধতি যেখানে জলজ উদ্ভিদ পানি হতে ক্ষুদ্র ক্ষুদ্র খাদ্যকণা ভক্ষণ করে। মৎস্য প্রজাতিতে ফুলকা রন্ধ্র ফুলকাকে ধারণ করে ও কয়েক লাইনবিশিষ্ট রন্ধ্র থাকে তাতে। টেট্রাপড ভার্টিব্রাটা প্রাণীতে এদের উপস্থিতি দেখা যায় না। (এম্ফিবিয়ানরা এর ব্যতিক্রম।) ফুলকা রন্ধ্রের উপস্থিতি কর্ডাটা পর্বের প্রাণীর একটি বৈশিষ্ট্য নির্দেশ করে। তবে যেসব প্রাণী স্থলজ, তাদের শুধু ভ্রূণীয় দশায় ফুলকা রন্ধ্র থাকে। \n\n\n== কাজসমূহ ==\nঅস্থিধারী মাছগুলোতে প্রতিটি ফুলকায় একটি করে ফুলকা রন্ধ্র থাকার বদলে চার জোড়া ফুলকায় একজোড়া প্রশস্ত ছিদ্র দেখা যায়। এই ছিদ্রের সাহায্যে ফুলকা ও বাইরের পরিবেশের মধ্যে সংযোগ স্থাপিত হয়। এই ছিদ্র অপারকিউলাম নামক অস্থি নির্মিত ঢাকনার মাধ্যমে বন্ধ বা খুলতে পারে।\nকর্ডাটা পর্বের প্রাণীদের ভ্রূণীয় দশায় শরীরে যে ফুলকা রন্ধ্র থাকে তা শ্বসনের পাশাপাশি খাদ্যগ্রহণে সাহায্য করে। \nকর্ডেটের জীবদ্দশার শুরুর দিকে এই ফুলকারন্ধ্রগুলো পানি থেকে খাদ্যকণা ফিল্টারে সহায়তা করে প্রাণীর ফিল্টার ফিডিং সম্পন্ন করে। এম্ফিবিয়ান ও মাছেদের ক্ষেত্রে রন্ধ্রগুলো গ্যাসীয় সংবহনে ভূমিকা রাখে। \nহাঙর জাতীয় মাছে ফুলকা রন্ধ্র পানি থেকে অক্সিজেন পরিশোধনে ব্যবহৃত হয়। পানি যখন ফুলকার আশেপাশে প্রবাহিত হয় তখন ফুলকার ব্লাড ভেসেল পানি থেকে অক্সিজেন টেনে নেয়। এর মাধ্যমে হাঙর শ্বসনিক কার্য সম্পাদন করে। উল্লেখ্য, হাঙরের মাথার পার্শ্বে ৫-৭ জোড়া ফুলকা রন্ধ্র বিদ্যমান। \n\n\n== তথ্যসূত্র =="}