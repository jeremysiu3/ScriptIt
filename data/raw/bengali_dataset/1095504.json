{"pageid": 1095504, "title": "মিরপুর সড়ক", "url": "https://bn.wikipedia.org/wiki?curid=1095504", "content": "মিরপুর সড়ক একটি দীর্ঘ উত্তর -দক্ষিণ রাস্তা যা মিরপুরের উত্তর অংশ এবং ঢাকা বিশ্ববিদ্যালয় ক্যাম্পাসের সাথে সংযুক্ত। এটি ঢাকার অন্যতম প্রধান রাস্তাগুলোর মধ্যে অন্যতম। মিরপুর সড়ক মিরপুর ১০ নম্বর হয়ে, শ্যামলী, মোহাম্মদপুর, ধানমন্ডি হয়ে নিউমার্কেট পর্যন্ত বিস্তৃত। মিরপুর সড়কের প্রধান মোড়গুলোর মধ্যে রয়েছে সৈয়দ মাহবুব মোর্শেদ সরণী, আসাদ এভিনিউ-মিরপুর সড়ক, দারুস-সালাম সড়ক-মিরপুর সড়ক, এলিফ্যান্ট রোড-মিরপুর সড়ক, পান্থপথ ক্রসিং, রিং রোড ক্রসিং ইত্যাদি রাস্তাটি ঢাকা শহরের ব্যস্ততম সড়কগুলির মধ্যে একটি। এই রাস্তায় অসংখ্য ভবন এবং আকাশচুম্বী ইমারত অবস্থিত।\n\n\n== ইতিহাস ==\nপাকিস্তান আমলে (1947-1971) ঢাকা উত্তর দিকে প্রসারিত হওয়ায় মিরপুর রোড শহরের প্রধান উত্তর-দক্ষিণ অংশ হিসেবে বানানো হয়, যা ধানমন্ডি, মিরপুর এবং উত্তরার নতুন অঞ্চলকে মিলিত করে। বিশ্বব্যাংকের অর্থায়নে ঢাকা আরবান ট্রান্সপোর্ট প্রজেক্টের (ডিইউটিপি) অংশ হিসেবে ডিসেম্বর ২০০২ সালে গাবতলী এবং রাসেল স্কয়ারের মধ্যে মিরপুর রোডে মোটরবিহীন পরিবহন নিষিদ্ধ করা হয়েছিল।  ১৭ ডিসেম্বর ২০০৪, রাসেল স্কয়ার থেকে আজিমপুর পর্যন্ত নিষেধাজ্ঞা বাড়ানো হয়।\n\n\n== স্থাপনাসমূহ ==\nমিরপুর রোড অসংখ্য ভবন, আকাশচুম্বী ইমারত, স্থাপত্য কাঠামো ইত্যাদি রয়েছে। ভবনগুলির মধ্যে রয়েছে বাণিজ্যিক ভবন, অফিস, শপিং মল এবং শপিং কমপ্লেক্স, শিক্ষা প্রতিষ্ঠান, রেস্টুরেন্ট, হাসপাতাল ইত্যাদি।\n\nশপিং কমপ্লেক্স: বিখ্যাত ঢাকা নিউ মার্কেট সহ মিরপুর রোডে বেশ ভালো শপিং সেন্টার রয়েছে। উল্লেখযোগ্য শপিং কমপ্লেক্সগুলির মধ্যে রয়েছে প্লাজা এআর, মেট্রো শপিং মল, রাপা প্লাজা, ফ্যামিলি ওয়ার্ল্ড, সানরাইজ প্লাজা, আড়ং, Creative Youths  ওয়েব্যাক মেশিনে আর্কাইভকৃত ১৯ অক্টোবর ২০২১ তারিখে ইত্যাদি।\nশিক্ষাপ্রতিষ্ঠান: মিরপুর সড়কের পাশে যেসব শিক্ষা প্রতিষ্ঠান রয়েছে তার মধ্যে রয়েছে ঢাকা রেসিডেন্সিয়াল মডেল কলেজ, ধানমন্ডি সরকারি বালক উচ্চ বিদ্যালয়, ড্যাফোডিল ইন্টারন্যাশনাল ইউনিভার্সিটি, ঢাকা সিটি কলেজ, নিউ মডেল ডিগ্রি কলেজ ইত্যাদি।\nহাসপাতাল: শহীদ সোহরাওয়ার্দী হাসপাতাল, ঢাকার অন্যতম বড় সরকারি হাসপাতাল এবং মেডিকেল কলেজ মিরপুর রোডে অবস্থিত। অন্যান্য হাসপাতালের মধ্যে রয়েছে ট্রমা সেন্টার, কেয়ার হাসপাতাল, ল্যাব এইড কার্ডিয়াক হাসপাতাল ইত্যাদি।\nএছাড়াও, এই রাস্তায় বেশ কয়েকটি সরকারি ও বেসরকারি অফিস রয়েছে। প্রধানমন্ত্রীর সরকারি বাসভবন গণভবনও মিরপুর রোডে অবস্থিত। ঢাকা নিউ মার্কেট, ঢাকার একটি ঐতিহ্যবাহী বিখ্যাত বাজার, যেখানে সুলভ মূল্যে বিভিন্ন ধরনের পণ্য পাওয়া যায়, নীলক্ষেতের কাছে মিরপুর সড়কের দক্ষিণ অংশে অবস্থিত।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}