{"pageid": 1450467, "title": "২০২৪ রিয়াসি হামলা", "url": "https://bn.wikipedia.org/wiki?curid=1450467", "content": "২০২৪ সালের ৯ জুন, শিব খোরি গুহা থেকে কাটরা যাওয়ার জন্য হিন্দু তীর্থযাত্রীদের চড়ে থাকা একটি যাত্রীবাহী বাসে বেশ কয়েকজন অজ্ঞাত সন্ত্রাসী গুলি চালায়, যার ফলে বাসটি নিয়ন্ত্রণ হারিয়ে গভীর খাদে পড়ে যায়। এরপর বিধ্বস্ত হওয়া বাসে সবাই মারা গিয়েছে নিশ্চিত করতে গুলি চালাতেই থাকে। ২০ মিনিট ধরে গুলি চালানোর পর, এ হামলায় নয়জন নিহত এবং ৪১ জন আহত হয়েছেন। দ্য রেজিস্ট্যান্স ফ্রন্ট (টিআরএফ) প্রাথমিকভাবে এই হামলার দায় স্বীকার করে। কিন্তু পরে জড়িত থাকার কথা অস্বীকার করে, যখন জম্মু ও কাশ্মীর পুলিশ বিশ্বাস করে যে আক্রমণটি লস্কর-ই-তৈয়বা দ্বারা পরিচালিত হয়েছিল।\n\n\n== পটভূমি ==\nআইনত ভারতের অন্তর্গত জম্মু ও কাশ্মীর অঞ্চল, যা  পাকিস্তান নিজের বলে দাবি করে, এর ফলে দুই রাজ্যের মধ্যে কয়েক দশক ধরে সংঘাত চলমান। তারা ১৯৪৭ সাল থেকে এই অঞ্চল নিয়ে দুটি যুদ্ধ করেছে। ১৯৮৯ সাল থেকে, সংঘাতটি এলাকায় একটি সশস্ত্র বিদ্রোহে পরিণত হয়েছে। ভারত পাকিস্তানকে জঙ্গিদের মদদ ও আশ্রয় দেওয়ার দাবি করেছে, যা তারা অস্বীকার করে।\n২০২৪ সালের প্রথম পাঁচ মাসে এই অঞ্চলে আটজন বেসামরিক লোক নিহত হয়েছিল। গত চার বছরে পুঞ্চ এবং রাজৌরি জেলায় সন্ত্রাসী ঘটনা বেড়েছে, যাতে প্রধানত নিরাপত্তা বাহিনীকে লক্ষ্যবস্তু করা হয়েছে।\n\n\n== আরো দেখুন ==\n২০১৭ অমরনাথ যাত্রায় হামলা\n২০২৩ রাজৌরি হামলা\nভারতে সন্ত্রাসী ঘটনার তালিকা\n\n\n== তথ্যসূত্র =="}