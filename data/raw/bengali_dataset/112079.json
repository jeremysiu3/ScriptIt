{"pageid": 112079, "title": "প্যারাগুয়ে জাতীয় ফুটবল দল", "url": "https://bn.wikipedia.org/wiki?curid=112079", "content": "প্যারাগুয়ে জাতীয় ফুটবল দল (স্পেনীয়: Selección de fútbol de Paraguay) হচ্ছে আন্তর্জাতিক ফুটবলে প্যারাগুয়ের প্রতিনিধিত্বকারী পুরুষদের জাতীয় দল, যার সকল কার্যক্রম প্যারাগুয়ের ফুটবলের সর্বোচ্চ নিয়ন্ত্রক সংস্থা প্যারাগুয়ীয় ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯২৫ সাল হতে ফুটবলের সর্বোচ্চ সংস্থা ফিফার এবং ১৯২১ সাল হতে তাদের আঞ্চলিক সংস্থা কনমেবলের সদস্য হিসেবে রয়েছে। ১৯১৯ সালের ১১ই মে তারিখে, প্যারাগুয়ে প্রথমবারের মতো আন্তর্জাতিক খেলায় অংশগ্রহণ করেছে; প্যারাগুয়ের আসুনসিওনে অনুষ্ঠিত উক্ত ম্যাচে প্যারাগুয়ে আর্জেন্টিনার কাছে ৫–১ গোলের ব্যবধানে পরাজিত হয়েছে।\n৪২,৩৫৪ ধারণক্ষমতাবিশিষ্ট এস্তাদিও দেফেন্সোরেস দেল চাকোে লস গুয়ারানিয়েস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় প্যারাগুয়ের রাজধানী আসুনসিওনে অবস্থিত। বর্তমানে এই দলের ম্যানেজারের দায়িত্ব পালন করছেন এদুয়ার্দো বেরিসো এবং অধিনায়কের দায়িত্ব পালন করছেন পালমেইরাসের রক্ষণভাগের খেলোয়াড় গুস্তাবো গোমেস।\nপ্যারাগুয়ে এপর্যন্ত ৮ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ২০১০ ফিফা বিশ্বকাপের কোয়ার্টার-ফাইনালে পৌঁছানো, যেখানে তারা স্পেনের কাছে ১–০ গোলের ব্যবধানে পরাজিত হয়েছে। অন্যদিকে, কোপা আমেরিকায় প্যারাগুয়ে অন্যতম সফল দল, যেখানে তারা ২টি (১৯৫৩ এবং ১৯৭৯) শিরোপা জয়লাভ করেছে। এছাড়াও ২০০৪ সালের গ্রীষ্মকালীন অলিম্পিকে প্যরাগুয়ে রৌপ্য পদক অর্জন করে, যেখানে তারা ফাইনালে আর্জেন্টিনার কাছে ১–০ গোলে গোলের ব্যবধানে পরাজিত হয়েছে।\nপাওলো দা সিলবা, হুস্তো বিয়ার, রোকে সান্তা ক্রুস, নেলসন বালদেস এবং হোসে কারদোসোর মতো খেলোয়াড়গণ প্যারাগুয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০১ সালের মার্চ মাসে প্রকাশিত র‌্যাঙ্কিংয়ে প্যারাগুয়ে তাদের ইতিহাসে সর্বোচ্চ অবস্থান (৮ম) অর্জন করে এবং ১৯৯৫ সালের মে মাসে প্রকাশিত র‌্যাঙ্কিংয়ে তারা ১০৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে প্যারাগুয়ের সর্বোচ্চ অবস্থান হচ্ছে ৪র্থ (যা তারা ১৯৫৪ সালে অর্জন করেছিল) এবং সর্বনিম্ন অবস্থান হচ্ছে ৪৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n=== শিরোপা ===\nদক্ষিণ আমেরিকান চ্যাম্পিয়নশিপ / কোপা আমেরিকা:\nচ্যাম্পিয়ন (২): ১৯৫৩, ১৯৭৯\nরানার-আপ (৬): ১৯২২, ১৯২৯, ১৯৪৭, ১৯৪৯, ১৯৬৩, ২০১১\nতৃতীয় স্থান (৭): ১৯২৩, ১৯২৪, ১৯২৫, ১৯৩৯, ১৯৪৬, ১৯৫৯ (আর্জেন্টিনা), ১৯৮৩\nচতুর্থ স্থান (৭): ১৯২১, ১৯২৬, ১৯৩৭, ১৯৪২, ১৯৬৭, ১৯৮৯, ২০১৫\nপ্যানআমেরিকান গেমস:\nচতুর্থ স্থান (১): ১৯৫১\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (স্পেনীয়)\nফিফা-এ প্যারাগুয়ে জাতীয় ফুটবল দল  ওয়েব্যাক মেশিনে আর্কাইভকৃত ২১ জুন ২০১৩ তারিখে (ইংরেজি)"}