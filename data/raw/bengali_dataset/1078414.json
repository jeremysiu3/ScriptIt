{"pageid": 1078414, "title": "সুদানের ভূগোল", "url": "https://bn.wikipedia.org/wiki?curid=1078414", "content": "সুদান উত্তর-পূর্ব আফ্রিকায় অবস্থিত। এর উত্তরে মিশর; উত্তর-পূর্বে লোহিত সাগর; পূর্বে ইরিত্রিয়া ও ইথিওপিয়া; দক্ষিণে দক্ষিণ সুদান; দক্ষিণ-পশ্চিমে মধ্য আফ্রিকান প্রজাতন্ত্র; পশ্চিমে চাদ এবং উত্তর-পশ্চিমে লিবিয়া অবস্থিত। আলজেরিয়া এবং গণতান্ত্রিক কঙ্গো প্রজাতন্ত্রের পর সুদান আফ্রিকার তৃতীয় বৃহত্তম দেশ। ২০১১ সালে দক্ষিণ সুদানের স্বাধীনতা লাভের আগ পর্যন্ত এটি মহাদেশের বৃহত্তম দেশ ছিল।\n\n\n== ভৌগোলিক অঞ্চল ==\n\nমিশরীয় সীমান্ত এবং খার্তুমের মধ্যে অবস্থিত উত্তর সুদানের দুটি স্বতন্ত্র অংশ রয়েছে, মরু এলাকা এবং নীল উপত্যকা। নীল নদের পূর্বদিকে নুবিয়ান মরুভূমি এবং পশ্চিমে রয়েছে লিবিয়ার মরুভূমি। বৈশিষ্ঠ্যের দিক থেকে এই দুটি মরুভূমি একই প্রকৃতির — পাথুরে, বালুকাময় টিলার পরিপূর্ণ ভূ-প্রকৃতি।\n\n\n== আয়তন ও ভূমি ব্যবহার ==\nসুদানের মোট আয়তন ১৮,৬১,৪৮৪ বর্গকিলোমিটার (৭,১৮,৭২৩ বর্গমাইল), যার মধ্যে স্থলভাগের পরিমাণ ১৭,৩১,৬৭১ বর্গকিলোমিটার (৬,৬৮,৬০২ বর্গমাইল)। ২০১২ সালের হিসাব মতে, এদেশের প্রায় ১৮,৯০০ বর্গকিলোমিটার (৭,৩০০ বর্গমাইল) জমি সেচের আওতাভূক্ত ছিল।\n\n\n== স্থল সীমানা ==\nসুদানের স্থল সীমানার মোট দৈর্ঘ্য ৬,৮১৯ কিলোমিটার (৪,২৩৭ মাইল)। সুদানের সাথে সীমান্ত রয়েছে যেসকল দেশের সেগুলো হলো: মধ্য আফ্রিকান প্রজাতন্ত্রের সাথে (১৭৪ কিমি (১০৮ মা)), চাদের সাথে (১,৪০৩ কিমি (৮৭২ মা)),  মিশরের সাথে (১,২৭৬ কিমি (৭৯৩ মা)), ইরিত্রিয়ার সাথে (৬৮২ কিমি (৪২৪ মা)), ইথিওপিয়ার সাথে (৭৪৪ কিমি (৪৬২ মা)), লিবিয়ার সাথে (৩৮২ কিমি (২৩৭ মা)) এবং দক্ষিণ সুদানের সাথে (২,১৫৮ কিমি (১,৩৪১ মা)).\n\n\n== তথ্যসূত্র ==\n\n\n== বহিঃসংযোগ =="}