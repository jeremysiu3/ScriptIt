{"pageid": 1100897, "title": "ওয়াদি সালিব দাঙ্গা", "url": "https://bn.wikipedia.org/wiki?curid=1100897", "content": "ওয়াদি সালিব দাঙ্গা ১৯৫৯ সালে ইসরায়েলের হাইফায় ওয়াদি সালিব এলাকায় সংঘটিত একাধিক রাস্তায় বিক্ষোভ ও ধ্বংসাত্মক কর্মকাণ্ড যা পুলিশ কর্মকর্তা দ্বারা এক মরক্কীয় ইহুদি অভিবাসীকে গুলি করার ঘটনার পর ঘটে। বিক্ষোভকারীরা পুলিশের বিরুদ্ধে মিজরাহী ইহুদিদের উপর জাতিগত বৈষম্য করার অভিযোগ তুলে।\n\n\n== ইতিহাস ==\n\n১৯৫৯ সালের ৯ জুলাই তারিখে, পুলিশ ওয়াদি সালিবের এক মদ্যপ অধিবাসী ইয়াকোভ এলকারিফকে আটক করে যে এলাকার শান্তি নষ্ট করছিল। যখন তাকে গ্রেফতার করতে পাঠানো পুলিশকে লক্ষ্য করে সে খালি বোতল নিক্ষেপ করতে শুরু করে তখন পুলিশ তাকে গুলি করে এবং সে গুরুতরভাবে আহত হয়। পুলিশের গাড়ি ঘিরে ফেলা অধিবাসীরা এক পুলিশ কর্মকর্তাকে টেনে গাড়ির ভেতর থেকে বের করে আনে। অন্যান্য পুলিশেরা ফাঁকা গুলি ছোঁড়ার পর তাকে জনগণ ছেড়ে দেয়।\nঘটনা থেকে বিভিন্ন সাংঘর্ষিক সাক্ষ্য পাওয়া গেছে। এক সাক্ষী দাবি করে এলকারিফ পুলিশকে হুমকি দিয়ে উসকানি দেয়। আরেকজন স্বাক্ষ্য দেয় এলকারিফ মরক্কো থেকে আসা অভিবাসী যাদের হিংস্র এবং উষ্ণ-মেজাজ বলে ধরে নেওয়া হয়, সমাজে নিম্ন অবস্থানের ফলে তাকে গুলি করা হয়েছে। শেষে আরেকজন দাবি করে যে পুলিশ পরিস্থিতি শান্ত করতে গুলি করে যা দুর্ঘটনাবশত এলকারিফের গায়ে লেগে যায়।\nতার মৃত্যুর গুজব ছড়ানোর পর ওয়াদি সালিবের কয়েকশ অধিবাসী আশকেনজি অধ্যুষিত হাদার হাকারমেলে পদযাত্রা করে এবং সেখানে দাঙ্গা বাধিয়ে অস্থিতিশীল পরিস্থিতির সৃষ্টি করে। ওয়াদি সালিবে, রাগান্বিত বিক্ষোভকারীরা লেবার পার্টির মাপাই সদর দপ্তর হিস্তাদ্রুত (ইসরায়েলি ট্রেড ইউনিয়ন কংগ্রেস) লক্ষ্য করে আক্রমণ করে। পুলিশ বলপূর্বক বিক্ষোভকারীদের দমন করার চেষ্টা করে, ১৩ পুলিশ ও ২ বিক্ষোভকারী আহত হয় এবং ৩৪ বিক্ষোভকারীকে গ্রেফতার করা হয়।\n১১ জুলাইয়ে ইসরায়েলের অন্যান্য এলাকায় দাঙ্গা বাঁধে। বিশেষত মাগরেবী অভিবাসী সম্প্রদায়ের এলাকায় যেমন তিবিরিয়া, বে-এরশেভা ও মিগদাই হাএমেক। এটা দাবি করা হয় যে এই দাঙ্গার পরিকল্পনার পেছনে একটি স্থানীয় দল লিকুদ ইয়োসেই সিফন আফ্রিকা (উত্তর আফ্রিকীয় অভিবাসী ইউনিয়ন) জড়িত ছিল। দলের প্রতিষ্ঠাতা সদস্যদের একজন ডেভিড বেন-হারোশ কারাগারে যায়। বেন-হারোশ দলের হয়ে পরবর্তী নেসেট নির্বাচনে অংশগ্রহণ করে যদিও সে নির্বাচনের প্রান্তিক পর্যায়ে জিততে পারেনি।\n\n\n== আশকেনজি-মিজরাহী সম্পর্ক ==\nমিজরাহিমের বিরুদ্ধে অনুভূত বৈষম্য দাঙ্গার অন্যতম প্রধান অনুঘটক ছিল বলে মনে করা হয়। এই ঘটনাটি ছিল ইসরায়েলি ইহুদিদের মধ্যে বিদ্যমান জাতিগত বৈষম্যের প্রাথমিক স্বীকৃতি। ১৯৪৮ সালে ইসরায়েল সৃষ্টির আগে \"মিজরাহিম\" শব্দটি বিদ্যমান ছিল না কিন্তু মধ্যপ্রাচ্য এবং উত্তর আফ্রিকার ইহুদিদের বোঝাতে আশকেনজিদের দ্বারা বহুলভাবে ব্যবহৃত এই শব্দটি ইহুদি অভিধানে প্রবেশ করেছিল। মিজরাহিমদেরকে নিষ্ক্রিয় সদস্য হিসাবে দেখা হত যেখানে আশকেনাজিম সক্রিয়ভাবে ইসরায়েলে একটি ইহুদি জাতীয়তাবাদী সম্প্রদায়ের জায়নবাদী দৃষ্টিভঙ্গি তৈরিতে অবদান রেখেছিল। বেশিরভাগ মিজরাহীদের ইসরায়েলে অভিবাসিত হতে বাধ্য হয়েছিল, তারা তখন নিঃস্ব শরণার্থীর চিহ্ন নিয়ে এসেছিল; যখন আরব রাষ্ট্রগুলো তাদের মিজরাহী নাগরিকদের বাড়িঘর ও সম্পত্তি বাজেয়াপ্ত করে ফিলিস্তিনিদের বহিষ্কারের বিরুদ্ধে ইসরায়েলের প্রতিশোধ গ্রহণ করেছিল।\nওয়াদি সালিবে দাঙ্গা এখনও ইসরায়েলি সমাজে দৃষ্টান্ত হয়ে আছে সামাজিক অস্থিরতার একটি উপসর্গ হিসাবে যা মিজরাহি এবং আশকেনাজি ইহুদিদের সংঘর্ষের দিকে পরিচালিত করেছিল।\n\n\n== কিংবদন্তি ==\n১৯৭৯ সালে, আমোস গীতাই মে'ওরাওট ওয়াদি সালিব বিষয়ের উপর চলচ্চিত্র নির্মাণ করে। অনেক গবেষণাপমূলক নিবন্ধে ওয়াদি সালিব দাঙ্গার ব্যাপারে আলোচনা করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nইয়াফাত ওয়েইস, এ কনফিস্কেটেড মেমোরি: ওয়াদি সালিব অ্যান্ড হাইফাস লস্ট হেরিটেজ, কলম্বিয়া ইউনিভার্সিটি প্রেস, ২০১১  ওয়েব্যাক মেশিনে আর্কাইভকৃত ২০ নভেম্বর ২০১৮ তারিখে\nএ ব্ল্যাক ফ্ল্যাগ ইন এ রেড সিটি, হাইফা সিটি মিউজিয়াম"}