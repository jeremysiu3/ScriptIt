{"pageid": 1091454, "title": "আলি শামাল আব্দুল্লা", "url": "https://bn.wikipedia.org/wiki?curid=1091454", "content": "আলি শামাল আব্দুল্লা (ইংরেজি: Ali Shamal Abdulla; জন্ম: ২১ মার্চ ১৯৯৯) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ইউনাইটেড ভিক্টরি এবং মালদ্বীপ জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৬–১৭ মৌসুমে, মালদ্বীপীয় ফুটবল ক্লাব ঈগলসের যুব পর্যায়ের হয়ে খেলার মাধ্যমে আলি ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৮–১৯ মৌসুমে, ঈগলসের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ঈগলসের হয়ে দুই মৌসুম অতিবাহিত করার পর ২০২০–২১ মৌসুমে তিনি মালদ্বীপীয় ক্লাব ইউনাইটেড ভিক্টরিতে যোগদান করেছেন।\n২০১৭ সালে, আলি মালদ্বীপ অনূর্ধ্ব-১৯ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। প্রায় ২ বছর যাবত মালদ্বীপের বয়সভিত্তিক দলের হয়ে খেলার পর, তিনি ২০২১ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআলি শামাল আব্দুল্লা ১৯৯৯ সালের ২১শে মার্চ তারিখে মালদ্বীপের ফুভাহমুলাহে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলি মালদ্বীপ অনূর্ধ্ব-১৯ এবং মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। মালদ্বীপের বয়সভিত্তিক দলের হয়ে তিনি ৬ ম্যাচে অংশগ্রহণ করেছেন।\n২০২১ সালের ৪ঠা জুন তারিখে, ২২ বছর, ২ মাস ও ১৪ দিন বয়সে, ডান পায়ে ফুটবল খেলায় পারদর্শী আলি সিরিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৬১তম মিনিটে মধ্যমাঠের খেলোয়াড় হামজা মুহাম্মদের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে রক্ষণভাগের খেলোয়াড় হিসেবে খেলেছিলেন। ম্যাচটি সিরিয়া ০–৪ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n২৬ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলি শামাল আব্দুল্লা  (ইংরেজি)  \nট্রান্সফারমার্কেটে আলি শামাল আব্দুল্লা (ইংরেজি) \nওয়ার্ল্ডফুটবল.নেটে আলি শামাল আব্দুল্লা (ইংরেজি) \nইএসপিএন এফসিতে আলি শামাল আব্দুল্লা (ইংরেজি) \nন্যাশনাল-ফুটবল-টিমস.কমে আলি শামাল আব্দুল্লা (ইংরেজি)"}