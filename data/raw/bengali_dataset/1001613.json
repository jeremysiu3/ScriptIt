{"pageid": 1001613, "title": "সোডিয়াম ফ্লুরাইড", "url": "https://bn.wikipedia.org/wiki?curid=1001613", "content": "সোডিয়াম ফ্ল‌ুরাইড বা সোডিয়াম ফ্লোরাইড একটি অজৈব যৌগ যার রাসায়নিক সংকেত হল NaF। এই লবণটি  টুথপেস্ট, ধাতুশিল্পে বিগলক ( flux ) হিসাবে, কীটনাশকে এবং ইঁদুরের বিষ তৈরিতে ব্যবহার হয়। এটি বর্ণহীন অথবা সাদা কঠিন পদার্থ। জলে সহজেই দ্রবণীয় হয়। ওষুধশিল্পে ফ্ল‌ুরাইডের এটি একটি সাধারণ উৎস। দাঁতের ক্ষয় এবং রন্ধ্র ( dental cavities ) প্রতিরোধে ব্যবহৃত হয়। ২০১৭ সালে মার্কিন যুক্তরাষ্ট্রে দশ লক্ষেরও বেশি প্রেসক্রিপশনে এটি ওষুধ হিসাবে সুপারিশ করা হয়েছিল। ওষুধ তালিকায় এর স্থান ছিল ২৪৭তম।\n\n\n== ব্যবহার ==\n\n\n=== দাঁতের ক্ষয়রোগ ===\nদাঁতের স্বাস্থ্য বজায় রাখার জন্য কখন কখনও ফ্ল‌ু‌রাইডের লবণ পৌরসভার পানীয় জলের সাথে মেশানো হয়। এমনকি কিছু কিছু দেশে দাঁতের স্বাস্থ্য বজায় রাখার উদ্দেশ্যে নির্দিষ্ট খাবারের সাথেও মেশানো হয়।ফ্লোরাইড দাঁতের এনামেলের প্রাকৃতিকভাবে তৈরি উপাদান ফ্লোরাপাটাইটের (fluorapatite) গঠনের মাধ্যমে দাঁতের শক্তি বাড়াতে সাহায্য করে।\n\n\n=== রসায়ন ===\nরাসায়নিক সংশ্লেষণ এবং ধাতুশিল্পে সোডিয়াম ফ্লোরাইডের বিশেষ ব্যবহার রয়েছে। এটি অ্যাসাইল ক্লোরাইড, সালফার ক্লোরাইড এবং ফসফরাস ক্লোরাইড সহ ইলেকট্রন আকর্ষী ক্লোরাইডগুলির সাথে বিক্রিয়া করে।\n\n\n== উৎপাদন ==\nহাইড্রোফ্লোরিক অ্যাসিড বা হেক্সাফ্লোরোসিলিসিক অ্যাসিড (H2SiF6) -কে সোডিয়াম হাইড্রক্সাইড দিয়ে প্রশমিত করে সোডিয়াম ফ্লোরাইড উৎপাদন করা হয়। সুপারফসফেট সার উৎপাদনের সময় ফসফেটের খনিজ ফ্লোরাপাটাইট (Ca5(PO4)3F) থেকে বিক্রিয়ার সময় উপজাত হিসাবে হাইড্রোফ্লোরিক অ্যাসিড বা হেক্সাফ্লোরোসিলিসিক অ্যাসিড পাওয়া যায়।\n\n\n== তথ্যসূত্র =="}