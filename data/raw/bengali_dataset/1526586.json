{"pageid": 1526586, "title": "আলিসি ব্রাগা", "url": "https://bn.wikipedia.org/wiki?curid=1526586", "content": "আলিসি ব্রাগা মোরায়েস (পর্তুগিজ: [aˈlisi ˈbɾaɡɐ moˈɾajs]; জন্ম: ১৫ এপ্রিল, ১৯৮৩) একজন ব্রাজিলীয় অভিনেত্রী ও প্রযোজক। তিনি বেশ কয়েকটি ব্রাজিলীয় চলচ্চিত্রে অভিনয় করেছেন, যার মধ্যে উল্লেখযোগ্য হলো সিটি অফ গড (২০০২)-এ অ্যাঞ্জেলিকা, লোয়ার সিটি (২০০৫)-এ কারিনা এবং অনলি গড নোজ (২০০৬)-এ ডলোরেস চরিত্র।\nব্রাগা আন্তর্জাতিকভাবে পরিচিতি পান আই অ্যাম লেজেন্ড (২০০৭)-এ উইল স্মিথের বিপরীতে অভিনয়ের মাধ্যমে। এরপর তিনি হলিউডের বিভিন্ন চলচ্চিত্রে নিয়মিতভাবে উপস্থিত হন। তার অভিনীত হলিউড চলচ্চিত্র প্রেডেটরস (২০১০), দ্য রাইট (২০১১), এলিসিয়াম (২০১৩), দ্য শ্যাক (২০১৭), সোল (২০২০), এবং দ্য সুইসাইড স্কোয়াড (২০২১)। তিনি ইউএসএ নেটওয়ার্কের ক্রাইম থ্রিলার সিরিজ কুইন অফ দ্য সাউথ (২০১৬–২০২১)-এ টেরেসা মেন্ডোজার চরিত্রে অভিনয় করেছেন। ২০২৪ সালে তিনি অ্যাপল টিভি+-এর সাই-ফাই সিরিজ ডার্ক ম্যাটার-এ অভিনয় করেছেন।\n\n\n== প্রারম্ভিক জীবন ==\nআলিসি ব্রাগা মোরায়েস সাও পাওলোর একটি ক্যাথলিক পরিবারে জন্মগ্রহণ করেন ও বেড়ে ওঠেন। তিনি সাবলীলভাবে পর্তুগিজ, ইংরেজি এবং স্প্যানিশ ভাষায় কথা বলতে পারেন।\nতার মা আনা ব্রাগা এবং খালা সোনিয়া ব্রাগা উভয়েই অভিনেত্রী ছিলেন, এবং তিনি প্রায়ই তাদের সাথে চলচ্চিত্রের সেটে যেতেন; এভাবে পরিচয় হয় অল্প বয়সেই অভিনয়ের সাথে তার পরিচয় হয়। বিজ্ঞাপনে অভিনয়ের মাধ্যমে তিনি কর্মজীবন শুরু করেন। ৮ বছর বয়সে প্রথমবার তিনি একটি দইয়ের বিজ্ঞাপনে অভিনয় করেন। কৈশরেই তিনি টেলিভিশন এবং চলচ্চিত্রে অভিনয় শুরু করেন।\n\n\n== তথ্যসূত্র =="}