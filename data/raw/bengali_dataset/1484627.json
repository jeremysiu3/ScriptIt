{"pageid": 1484627, "title": "বউবাজার, উত্তরা", "url": "https://bn.wikipedia.org/wiki?curid=1484627", "content": "বউবাজার হলো বাংলাদেশের ঢাকার উত্তরার দিয়াবাড়িতে অবস্থিত উত্তরা সেন্টার মেট্রো স্টেশনের নিকটে গড়ে উঠা একটি বাজার। মূলত বাজারটির বিক্রেতারা অধিকাংশ গৃহিণী হওয়ায় এর নাম বউবাজার হয়েছে। এখানে নিয়মিত বিকেলে প্রধানত ১৮ নং সেক্টরের খালি জমিতে উৎপাদিত শাকসবজি বিক্রি করা হয়ে থাকে। উত্তরার ১৭ ও ১৮ নং সেক্টরের খালি জায়গা জুড়ে এই বাজারের অবস্থান যাকে বউবাজার মাঠ বলা হয়ে থাকে। এখানে খোলা জায়গা সবজি বিক্রি হয়। ফরমালিন ও কেমিকেল সারমুক্ত সবজি পাওয়া যায় বিধায় এখানে ঢাকার বিভিন্ন প্রান্ত থেকে মানুষ এসে সবজি কিনে থাকেন। এই বাজারে একাধিক খাবারের দোকান একসাথে একটি ফুডকোর্ট গড়ে তুলেছে যা পথখাবার সহ ফাস্টফুডের জন্য পরিচিত। ২১ অক্টোবর ২০২৪ সালে সরকার বাজারটি অবৈধভাবে প্রতিষ্ঠা হওয়ায় উচ্ছেদ করে। প্রতিবাদে অন্তত ২০০ জন ক্ষতিগ্রস্ত ব্যবসায়ী ১৫ নভেম্বর ২০২৪ সালে ক্ষতিপূরণের দাবিতে প্রতিবাদ সভা ও মানববন্ধন কর্মসূচিতে যোগ দেয়।\n\n\n== তথ্যসূত্র =="}