{"pageid": 1521271, "title": "সাধনা মহিলা সংঘ", "url": "https://bn.wikipedia.org/wiki?curid=1521271", "content": "সাধনা মহিলা সংঘ হল বেঙ্গালুরুতে অবস্থিত একটি এনজিও যারা যৌনকর্মীদের সহায়তা করে। ২০১৯ সালের করোনা ভাইরাস মহামারীর সময় যৌনকর্মীদের তাঁরা খাবার সরবরাহ করেছিলেন কারণ সেইসময় যৌনকর্মীদের কোন রোজগার ছিল না।\n\n\n== ইতিহাস ==\nসংগঠনটি ২০১১ সালে গঠিত হয়েছিল এবং ২০১৩ সালে নিবন্ধিত হয়েছিল। যৌনকর্মীরা পুলিশের দ্বারা হয়রানি ও দুর্ব্যবহারের শিকার হন। সাধনা মহিলা সংঘের সম্পাদক এম গীতা বলেন, সুপ্রিম কোর্টের ২০০৯ সালের একটি রায়ে এটিকে বিশেষভাবে অবৈধ ঘোষণা করা হয়েছে। এই সংস্থাটি এমন নারী  শ্রমিকদেরও সাহায্য করে যাঁরা তাঁদের কাজ পরিবর্তন করতে চান, কিন্তু ক্রমাগত বৈষম্যের সম্মুখীন হন। তাঁদের অনেকেই ইতিমধ্যেই তাদের স্বামী এবং পরিবার হারিয়েছেন এবং স্বাভাবিক সময়েও তাঁরা এইচআইভির মতো ঝুঁকির পাশাপাশি মানসিক সমস্যার সম্মুখীন হন।  এই এনজিওটি প্রতি তিন মাস অন্তর যৌনকর্মীদের এইচআইভি পরীক্ষার ব্যবস্থা করে এবং এইচআইভি পজিটিভ হলে তাদের পরামর্শ দেয়। তারা তাঁদের কনডম ব্যবহার করার পরামর্শ দেয়। কেউ কেউ এইচআইভি পজিটিভ হওয়ার জন্য যৌনকর্ম ছেড়ে দিতে চায়। অনেককে তাদের বাড়ি থেকে বের করে দেওয়ার পর নিজেদের গৃহহীন বলে মনে করে। উভয় ক্ষেত্রেই এনজিও এই মহিলাদের সহায়তা প্রদান করে।\n\n\n== করোনাভাইরাস পৃথিবীব্যাপী ==\n২০২০ সালের মার্চ মাসের মধ্যে যৌনকর্মীরা তাঁদের কষ্টের কথা জানাতে শুরু করেন। তাঁদের অনেকেই শহরের বাইরে থাকতেন ফলে প্রতিদিন সকালে তাঁদের ভ্রমণ করে কাজে যেতে হত। মহামারী চলাকালীন বাস বাতিল করা হয়েছিল, এবং খদ্দেররা ভাইরাসে আক্রান্ত হওয়ার ভয় পেয়েছিলেন তাই যৌনকর্মীদের রোজগার বন্ধ হয়ে গিয়েছিল। সংগঠনটির অনুমান ছিল যে বেঙ্গালুরুতে ১,০০০ যৌনকর্মী আছেন। তাঁদের আয় প্রায় ৫৫% কমে গেছে। যদি একজন যৌনকর্মী দিনে দুজন খদ্দের পান, তাহলে তিনি দুবেলা খেতে পারবেন, কিন্তু খদ্দেররা দূরত্ব বজায় রাখছেন। সাধনা মহিলা সংঘ তাঁদের জন্য খাবার সরবরাহ করার দায়িত্ব নেয়। ২০২০ সালের মে মাসের মধ্যে বেশিরভাগই চার সপ্তাহ ধরে কাজ করেননি।  একজন কর্মী উল্লেখ করেছেন যে এইচআইভি আক্রান্ত ব্যক্তিরা কনডম ব্যবহার করতে পারেন কিন্তু কোভিড-১৯ আক্রান্ত ব্যক্তিরা সম্পূর্ণ ঢাকা পোশাক পরতে পারবেন না।\n\n\n== পুরস্কার ==\n২০১৭ সালের আন্তর্জাতিক নারী দিবসে নতুন দিল্লির রাষ্ট্রপতি ভবনে রাষ্ট্রপতি প্রণব মুখার্জি কর্তৃক পুরো সংস্থাটিকে তাদের কাজের জন্য নারী শক্তি পুরস্কার দিয়ে সম্মানিত করা হয়েছিল। পুরস্কারের মধ্যে ছিল একটি প্রশংসাপত্র ও এক লক্ষ টাকা।\n\n\n== তথ্যসূত্র =="}