{"pageid": 1189274, "title": "জামাল উদ্দিন ভূঞা", "url": "https://bn.wikipedia.org/wiki?curid=1189274", "content": "জামাল উদ্দিন ভূঞা একজন বাংলাদেশী কৃষিবিদ। তিনি সিলেট কৃষি বিশ্ববিদ্যালয়ের (সিকৃবি) প্যারাসাইটোলজি বিভাগের অধ্যাপক এবং বিশ্ববিদ্যালয়টির সাবেক উপাচার্য।\n\n\n== প্রাথমিক জীবন ==\nজামাল উদ্দিন ব্রাহ্মণবাড়িয়া জেলার আখাউড়া উপজেলায় জন্মগ্রহণ করেন।\n\n\n== কর্মজীবন ==\nজামাল উদ্দিন ভূঞা ভেটেরিনারি সার্জন হিসেবে কর্মজীবন শুরু করেন। তিনি দীর্ঘদিন সিলেট কৃষি বিশ্ববিদ্যালয়ে অধ্যাপনা করেছেন। অধ্যাপনার পাশাপাশি তিনি সিকৃবির সিন্ডিকেট সদস্য, রেজিস্ট্রার, ডিন, ছাত্র পরামর্শ ও নির্দেশনা দপ্তরের পরিচালক, ভেটেরিনারি ক্লিনিকের পরিচালক, শারীরিক শিক্ষা বিভাগের পরিচালক, খামারের পরিচালক, আইকিএসির অতিরিক্ত পরিচালক, বিভাগীয় প্রধান এবং হোস্টেল সুপারসহ বিভিন্ন দায়িত্ব পালন করেন। বিভিন্ন পেশাজীবী সংগঠনেও তিনি নেতৃত্ব দিয়েছেন। তিনি সিলেট কৃষি বিশ্ববিদ্যালয় শিক্ষক সমিতির সভাপতি ও কৃষিবিদ ইনস্টিটিউশন বাংলাদেশ সিলেট চ্যাপ্টারের সভাপতি হিসেবে অবদান রেখেছেন। ২০২২ সালের ২১ নভেম্বর থেকে ২০২৪ সালের ২১ আগস্ট পর্যন্ত তিনি সিলেট কৃষি বিশ্ববিদ্যালয়ের উপাচার্য হিসেবে দায়িত্ব পালন করেন।\n\n\n== তথ্যসূত্র =="}