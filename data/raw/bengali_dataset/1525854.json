{"pageid": 1525854, "title": "ইনসুলিন উদ্ভিদ", "url": "https://bn.wikipedia.org/wiki?curid=1525854", "content": "ইনসুলিন উদ্ভিদ  (বৈজ্ঞানিক নাম: Chamaecostus cuspidatus - চামাইকোস্টাস কুসপিডাটাস) হলো কোস্টাসি (Costaceae) পরিবারের এক ভেষজ তথা ঔষধি উদ্ভিদ। এটি fiery costus তথা অগ্নিময় কোস্টাস বা spiral flag তথা সর্পিল পতাকা নামেও পরিচিত। এটি পূর্ব ব্রাজিলের ( বিশেষকরে বাহিয়া এবং এস্পিরিটো সান্টো রাজ্যের) স্থানীয় Costaceae পরিবারের প্রজাতি।  ভারতে ডায়াবেটিস রোগীদের রক্তে শর্করার মাত্রা নিয়ন্ত্রণে এই উদ্ভিদের পাতা বিশেষ উপকারী বলে বিবেচিত হওয়ার কারণে উদ্ভিদটি ইনসুলিন উদ্ভিদ নামে পরিচিত।  এই গাছের পাতাগুলি বড়, মাংসল দেখায়। এই বৃহৎ, মসৃণ, গাঢ় সবুজ পাতার নীচের অংশ হালকা বেগুনি রঙের। পাতাগুলি কাণ্ডের চারপাশে সর্পিলভাবে সাজানো থাকে, ভূগর্ভস্থ মূলা থেকে উদ্ভূত আকর্ষণীয়, খিলানযুক্ত গুচ্ছ তৈরি করে। চিরহরিৎ এই উদ্ভিদের সর্বোচ্চ উচ্চতা প্রায় দুই ফুট এবং ফুলগুলি কমলা রঙের এবং ১.৫ ইঞ্চি (বা ৩.৮সেমি) ব্যাসযুক্ত। গরমের সময়ে ফুল ফোটে এবং শাখা-প্রশাখার ডগায় শঙ্কু-সদৃশ মাথা বলে মনে হয়। \n\n\n== চাষাবাদ ==\nসিদ্ধ চিকিৎসাশাস্ত্রে এটি উদ্ভিদজাত ভেষজ নামে পরিচিত। গাছটি কাশ্মীর এবং হিমালয় পর্বতমালা অঞ্চলে মূলের জন‍্য চাষ করা হয়। পূর্বে এটি আদার সাথে সম্পর্কিত এবং মূলত জিঙ্গিবেরাসি পরিবারের অংশ ছিল। ইনসুলিন গাছের চাষাবাদ করা খুব সহজ এবং এটি ভারতে সহজেই চাষযোগ্য। এই গাছ সাধারণত গরম ও আর্দ্র জলবায়ুতে ভালো জন্মায় যা পশ্চিমবঙ্গের জন্য আদর্শ এই উদ্ভিদটি খুব দ্রুত বৃদ্ধি পায়। কাণ্ড কাটার মাধ্যমে বংশবিস্তার করা হয়। গাছটির সূর্যালোক প্রয়োজন তবে এটি সামান্য ছায়াযুক্ত অঞ্চলেও জন্মে। ভারতে ঐতিহ্যবাহী ওষুধ এবং শোভাময় হিসেবে ব্যবহারের জন্য এটি চাষ করা হয়।\n\n\n== ঐতিহ্যবাহী ঔষধ ==\nগাছটির দুই-তিনটি তাজা পাতার রস বা পাতা চিবিয়ে খাওয়া যায়। গাছের পাতা শুকনো করে আয়ুর্বেদিক চিকিৎসায় ব্যবহৃত হয়। শুকনো পাতার চূর্ণ জল অথবা গরম চায়ের সাথে মিশিয়ে পান করা যায়।। \n\n\n== তথ্যসূত্র =="}