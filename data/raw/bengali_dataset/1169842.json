{"pageid": 1169842, "title": "মনোজ গাজুরেল", "url": "https://bn.wikipedia.org/wiki?curid=1169842", "content": "মনোজ গাজুরেল একজন নেপালি কমেডিয়ান, অভিনেতা, গায়ক, মডেল এবং কমেডি চ্যাম্পিয়ন নামে একটি আপাতবাস্তব টেলিভিশন অনুষ্ঠান রিয়েলিটি শো-এর বিচারক হিসাবে পরিচিত।\n\n\n== প্রাথমিক জীবন ==\nমনোজ গাজুরেল ১২ মে ১৯৭৪ সালে জন্মগ্রহণ করেন। তাঁর পিতার নাম ভবানী প্রসাদ গাজুরেন ও মাতার নাম ইন্দ্রমায়া গাজুরেল। তার জন্মের ৪ মাস পরে তার পিতা মারা যান। তখন মা এবং ভাই কেশব গাজুরেল সংসারের দায়িত্ব নেন। নিম্ন মধ্যবিত্ত পরিবারে জন্মগ্রহণকারী মনোজ গাজুরেল তার পিতামাতার সাত সন্তানের মধ্যে সর্বকনিষ্ঠ। তার আরো ৪ বোন এবং ২ ভাই রয়েছে। বাবা মারা যাবার পরে তিনি মামার বাড়িতে বাল্যকাল কাটান। তাঁর বয়স যখন ৭ বছর তখন তাঁর পরিবার ঝাপা জেলায় চলে আসেন।\n\n\n== শিক্ষাজীবন ==\nমনোজ গাজুরেল তাঁর শিক্ষাজীবন শুরু করেছিলেন তাপ্লেজুঙ জেলা এক গ্রামের স্কুল থেকে। তার বয়স যখন সাত বছর, তখন তার পরিবার ঝাপার দামক নামক স্থানে চলে আসে এবং তার পড়াশোনা শুরু করে। তিনি তাপ্লেজুঙ জেলা, পাঁচথর, ঝাপা, মোরঙ এবং কাঠমান্ডুর ১১টি বিদ্যালয়ে অধ্যয়ন করেন। এরপর তিনি তার পড়াশোনা সাংবাদিকতার দিকে পরিচালিত করেন এবং রত্ন রাজ্য লক্ষ্মী ক্যাম্পাস, কাঠমান্ডু থেকে স্নাতক পাস করেন।\n\n\n== রাজনৈতিক জীবন ==\nতিনি তার শৈল্পিকতার প্রভাব জন্য রাজনৈতিক প্ল্যাটফর্মকে পূর্ণ ব্যবহার করেছিলেন। তিনি বিক্রম অব্দ ২০৪৫ সালে রাজনৈতিক ব্যঙ্গ-কমেডি করে তৎকালীন প্রশাসনের তারকা হয়ে ওঠেছিলেন। পরের বছর তিনি কাঠমান্ডুতে আসেন এবং আন্দোলনে জড়িয়ে পড়েন। সেখানে তিনি 'নেপালের কমিউনিস্ট পার্টি (মার্ক্সবাদী-লেনিনবাদী)' দলের ছাত্র সংগঠন'সারা নেপাল রাষ্ট্রীয় বিদ্যার্থী ইউনিয়ন' সদস্য হন।\n\n\n== কর্মজীবন ==\nত্রিভুবন বিশ্ববিদ্যালয় থেকে গণযোগাযোগ বিষয়ে স্নাতকোত্তর ডিগ্রি অর্জনের সাথে সাথেই তিনি তার কর্মজীবন শুরু করেন। তিনি অভিনয় করেছেন ও ফটোকপি, হাহাহা, মনোরঞ্জন ইত্যাদির মতো অডিও ক্যাসেট প্রকাশ করেছেন এবং এরফলে তার জনপ্রিয় বেড়েছে। তিনি পুষ্পকমল দাহাল, জ্ঞানেন্দ্র শাহ, নরেন্দ্র মোদি, ডোনাল্ড ট্রাম্প প্রভৃতি জনপ্রিয় রাজনৈতিক নেতাদের চরিত্রে অভিনয় করেছেন। অডিও ও রেডিও অনুষ্ঠানের মাধ্যমে নিয়মিত উপস্থাপনার পর তিনি বিভিন্ন মঞ্চ অনুষ্ঠানের প্রস্তাব পেয়েছেন। তিনি নেপালের প্রায় সব জেলায় এবং অনেক দেশ ঘুরেছেন মঞ্চ অনুষ্ঠানে যোগ দিতে।\n\n\n== চলচ্চিত্রের তালিকা ==\n\n\n== টেলিভিশন অনুষ্ঠান ==\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মনোজ গাজুরেল (ইংরেজি)"}