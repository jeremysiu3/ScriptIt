{"pageid": 1116019, "title": "সাধনা আহমেদ", "url": "https://bn.wikipedia.org/wiki?curid=1116019", "content": "সাধনা আহমেদ (জন্ম ২৫ জুন ১৯৭১) একজন বাংলাদেশি কবি, নাট্যকার ও অভিনয়শিল্পী। নাটকে বিশেষ অবদানের জন্য তিনি ২০২১ সালের বাংলা একাডেমি সাহিত্য পুরস্কার অর্জন করেন।\n\n\n== জীবনী ==\nসাধনা আহমেদ ১৯৭১ সালের ২৫ জুন কিশোরগঞ্জ জেলার ভৈরবে জন্মগ্রহণ করেন। শিক্ষাজীবনে তিনি ঢাকা বিশ্ববিদ্যালয় থেকে উচ্চতর শিক্ষা অর্জন করেন। ঢাকা বিশ্ববিদ্যলায়ে থাকাকালীন তিনি আবৃত্তি দলের সাথে যুক্ত ছিলেন। তিনি ছোটবেলায় নিজ শহরে খেলাঘর আসর নামক একটি সাংস্কৃতিক দলের সাথে যুক্ত ছিলেন। পরে তিনি নিজ শহরে ‘স্পর্শ’ নামে একটি আবৃত্তি পরিষদ গঠন করেন। ঢাকায় থাকাকালীন ১৯৯০-এর দশকে ‘থিয়েটার আরামবাগের’ সাথে যুক্ত হয়ে মঞ্চাভিনয় শুরু করেন।\n১৯৯৭ সালে প্রথম টেলিভিশনের জন্য তিনি নাটক রচনা করেন। পরবর্তীতে টেলিভিশন ছাড়াও তিনি মঞ্চনাটক, কবিতা ও গল্প লেখা শুরু করেন। তার রচিত উল্লেখযোগ্য মঞ্চনাটকের মধ্যে রয়েছে দমের মাদার, ফাগুনশেষে, মাত্ব্রিং, ব্রাত্য আমি মন্ত্রহীন, অংশুপট উপাখ্যান, বিপুল তরঙ্গ,গাঙকুমারী, বিরাঙ্গনার আঁচল ও প্রজন্ম’১৩ এবং ‘সপ্তপর্ণী’। তিনি বর্তমানে ‘ইন্টারন্যাশলাল থিয়েটার ইন্সটিটিউট’-এর বাংলাদেশি অধ্যায়ের সাথে যুক্ত রয়েছেন।\n\n\n== তথ্যসূত্র =="}