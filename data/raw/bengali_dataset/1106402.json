{"pageid": 1106402, "title": "দ্য গিল্টি (২০২১-এর চলচ্চিত্র)", "url": "https://bn.wikipedia.org/wiki?curid=1106402", "content": "দ্য গিল্টি হল ২০২১ সালে মুক্তপ্রাপ্ত মার্কিন রোমাঞ্চকর অপরাধধর্মী চলচ্চিত্র। নিক পিজোলাত্তোরের চিত্রনাট্যে চলচ্চিত্রটি পরিচালনা ও প্রযোজনা করেছেন এন্টোইন ফুকা। এটি ২০১৮ সালের একই নামের ডেনীয় চলচ্চিত্রের ইংরেজি পুননির্মাণ। চলচ্চিত্রটিতে অভিনয় করেছেন জেইক ইলেনহল, ক্রিস্টিনা ভিদাল এবং কণ্ঠ দিয়েছেন ইথান হক, রিলি কিওফ, এলি গোরি, ডা'ভাইন জয় র্যান্ডলফ, পল ড্যানো এবং পিটার সার্সগার্ড।\n২০২১ সালের ১১ সেপ্টেম্বর টরন্টো আন্তর্জাতিক চলচ্চিত্র উৎসবে এই চলচ্চিত্রটির ওয়ার্ল্ড প্রিমিয়ার হয়। ২০২১ সালের ২৪ সেপ্টেম্বর এ চলচ্চিত্রটি প্রেক্ষাগৃহে মুক্তি পায়, এবং পরে ১ অক্টোবরে চলচ্চিত্রটি নেটফ্লিক্সে মুক্তি পায়। এই চলচ্চিত্রটি সমালোচকদের কাছ থেকে ইতিবাচক পর্যালোচনা লাভ করে, এবং জেইক ইলেনহল তার অভিনয়ের জন্য প্রশংসীত হন।\n\n\n== কণ্ঠে এবং অভিনয়ে ==\n\n\n=== অভিনয়ে ===\nজো বেলরের ভূমিকায় জেইক ইলেনহল\nসার্জেন্ট ডেনিস ওয়েডের ভূমিকায় ক্রিস্টিনা ভিদাল\nম্যানির ভূমিকায় আর্দ্রিয়ান মার্টিনেজ\n\n\n=== কণ্ঠস্বরে ===\nএমিলি লাইটনের কণ্ঠে রিলি কিফ\nএমিলির প্রাক্তন স্বামী হেনরি ফিশারের কণ্ঠে পিটার সার্সগার্ড\nরিকের কণ্ঠে এলি গোরি\nসার্জেন্ট বিল মিলারের কণ্ঠে ইথান হক\nহেনরির মেয়ের কণ্ঠে ক্রিশ্চিয়ানা মন্টোয়া\nঅফিসার টিম গেরাসির কণ্ঠে ডেভিড কাস্তানেদা\nড্রু নাশের কণ্ঠে বিউ ন্যাপ\nক্যাথরিন হারবারের কণ্ঠে এডি প্যাটারসন\nম্যাথিউ ফন্টেনটের কণ্ঠে পল ড্যানো\nজেস বেলরের কণ্ঠে জিলিয়ান জিন্সার\nনাইটক্লাব কলারের কণ্ঠে বিল বার\nবিধ্বস্ত সাইক্লিস্টের কণ্ঠে ডিলন লেন\nএলএটাইমস অপারেটরের কণ্ঠে আইলিন বার্ডক\nহাউস অন ফায়ার কলারের কণ্ঠে মার্লেন ফোর্ট\n\n\n== নির্মাণ ==\n২০১৮ সালের ডিসেম্বর মাসে জানা গিয়েছিল যে জেইক ইলেনহল ২০১৮ সালের ডেনিশ ভাষার রোমাঞ্চকর চলচ্চিত্র দ্য গিল্টির ইংরেজি সংস্করণ নির্মাণের অধিকার কিনেছেন এবং তার নিজের প্রোডাকশন হাউস নাইন স্টোরিজ প্রোডাকশন এবং বোল্ড ফিল্মসকে সাথে নিয়ে তিনিই এই চলচ্চিত্রটিতে অভিনয় করবেন এবং প্রযোজনাও করবেন।  ২০২০ সালের সেপ্টেম্বরে ঘোষণা করা হয় যে অ্যান্টোইন ফুকুয়া চলচ্চিত্রটি পরিচালনা ও প্রযোজনা করবেন। সেই মাসের শেষের দিকে, নেটফ্লিক্স $৩০ মিলিয়ন ডলারে চলচ্চিত্রটির বৈশ্বিক অধিকার ক্রয় করে। ২০২০ সালে নভেম্বর মাসে ইথান হক, পিটার সারসগার্ড, রিলি কেওফ, পল ড্যানো, বায়রন বোয়ার্স, ডা'ভাইন জয় র্যান্ডলফ, ডেভিড কাস্টেনেদা, ক্রিস্টিনা ভিদাল, অ্যাড্রিয়ান মার্টিনেজ, বিল বুর, বিউ ন্যাপ এবং এডি প্যাটারসন চলচ্চিত্রের অভিনয়শিল্পী দলে যোগ দেন।  \n২০২০ সালের নভেম্বর মাসে লস অ্যাঞ্জেলেসে চলচ্চিত্রটির চিত্রগ্রহণ শুরু হয়।\n\n\n== মুক্তি ==\nপ্রেক্ষাগৃহে মুক্তি পাওয়ার আগে ১১ সেপ্টেম্বর ২০২১ সালে টরন্টো আন্তর্জাতিক চলচ্চিত্র উৎসবে চলচ্চিত্রটির ওয়ার্ল্ড প্রিমিয়ার হয়। পরে, ২০২১ সালের ২৪ সেপ্টেম্বর চলচ্চিত্রটি প্রেক্ষাগৃহে মুক্তি পায়, এবং পরে ২০২১ সালের ১ অক্টোবরে চলচ্চিত্র নেটফ্লিক্সে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nনেটফ্লিক্সে দ্য গিল্টি\nইন্টারনেট মুভি ডেটাবেজে দ্য গিল্টি  (ইংরেজি)\nঅলমুভিতে দ্য গিল্টি (ইংরেজি)\nপচা টমেটোতে দ্য গিল্টি"}