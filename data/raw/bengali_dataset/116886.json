{"pageid": 116886, "title": "সামন্তভূম", "url": "https://bn.wikipedia.org/wiki?curid=116886", "content": "সামন্তভূম অধুনা পশ্চিমবঙ্গের বাঁকুড়া জেলার ছাতনা অঞ্চলে অবস্থিত একটি প্রাচীন রাজ্যের নাম।\nকথিত আছে, ১৪০৩ খ্রিষ্টাব্দে দিল্লীশ্বরের সামন্ত শঙ্খ রায় এই অঞ্চলটি দখল করেন। তাঁর পুত্র হামীর উত্তর রায় রাজ্যের সীমা বিস্তৃত করেন। পঞ্চকোটের রাজার সহায়তায় জনৈক ভবানী ঝড়া হামীর উত্তর রায়ের পুত্র বীর হাম্বীর রায়কে আক্রমণ করে রাজপরিবারকে উচ্ছেদ করেন। বীর হাম্বীর রায়ের বারো পুত্র পালিয়ে যান। কিন্তু পরে ফিরে এসে দখলদারকে হত্যা করে রাজ্য পুনরুদ্ধার করেন। তাঁরা কিছু সময় রাজত্ব করার পর শিকারী ফতেহপুরের ক্ষত্রিয় নিশাঙ্ক নারায়ণের সঙ্গে কন্যার বিবাহ দেন এবং তাঁকেই রাজা করেন। এই পরিবার বহুবছর এই অঞ্চল শাসন করেছিল। পরে তাঁরা পূর্বের অধিকার হারান।\n\n\n== পাদটীকা =="}