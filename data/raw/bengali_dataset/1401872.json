{"pageid": 1401872, "title": "টোকিও ন্যাশনাল রিসার্চ ইনস্টিটিউট ফর কালচারাল প্রোপার্টিজ", "url": "https://bn.wikipedia.org/wiki?curid=1401872", "content": "সাংস্কৃতিক বৈশিষ্ট্যের জন্য টোকিও জাতীয় গবেষণা প্রতিষ্ঠান, বা, টোকিও ন্যাশনাল রিসার্চ ইনস্টিটিউট ফর কালচারাল প্রোপার্টিজ (東京文化財研究所, টোকিও বুনকাজাই কেনকিউ-জো), সাধারণভাবে টোবুনকেন নামে পরিচিত, হল সাংস্কৃতিক বৈশিষ্ট্য সংরক্ষণ এবং ব্যবহারের জন্য নিবেদিত একটি প্রতিষ্ঠান। এটি ২০০১ সালে গঠিত হওয়া একটি স্বাধীন প্রশাসনিক প্রতিষ্ঠান, যা সাংস্কৃতিক ঐতিহ্যের জন্য জাতীয় প্রতিষ্ঠানটি গঠনকারী জাপানের দুটি ইনস্টিটিউটের মধ্যে একটি।\n\n\n== ইতিহাস ==\nটোবুনকেন ১৯৩০ সালে আর্ট রিসার্চ ইনস্টিটিউট হিসাবে প্রতিষ্ঠিত হয়েছিল। ১৯৫২ সালে এটিকে টোকিও ন্যাশনাল রিসার্চ ইনস্টিটিউট ফর কালচারাল প্রপার্টিজ-এ পুনর্গঠিত করা হয় যার মাধ্যমে ফাইন আর্টস, পারফর্মিং আর্টস, কনজারভেশন সায়েন্সেস এবং জেনারেল অ্যাফেয়ার্স বিভাগ ছিলো।\n২০০১ সালে \"ন্যাশনাল রিসার্চ ইনস্টিটিউট ফর কালচারাল প্রোপার্টিজ, টোকিও\" এবং \"ন্যাশনাল রিসার্চ ইনস্টিটিউট ফর কালচারাল প্রপার্টিজ, নারা\" -কে একীভূতকরণের মাধ্যমে স্বাধীন প্রশাসনিক প্রতিষ্ঠান \"ন্যাশনাল রিসার্চ ইনস্টিটিউট ফর কালচারাল প্রোপার্টিজ\" গঠন করা হয়।\n২০০৭ সালে দুটি স্বাধীন প্রশাসনিক প্রতিষ্ঠানকে একীভূত করার মাধ্যমে স্বতন্ত্র প্রশাসনিক প্রতিষ্ঠান \"ন্যাশনাল ইনস্টিটিউট ফর কালচারাল হেরিটেজ\" প্রতিষ্ঠিত হয়: ২০০১ সালে তৈরি হওয়া স্বাধীন প্রশাসনিক প্রতিষ্ঠান ন্যাশনাল রিসার্চ ইনস্টিটিউট ফর কালচারাল প্রপার্টিজ এবং একই বছর প্রতিষ্ঠিত হওয়া অপর স্বাধীন প্রশাসনিক প্রতিষ্ঠান জাতীয় জাদুঘর (আইএআই জাতীয় জাদুঘর)। উল্লেখ্য যে, ২০০১ সালে টোকিও জাতীয় জাদুঘর, কিয়োটো জাতীয় জাদুঘর ও নারা জাতীয় জাদুঘরকে একীভূত করে \"আইএআই জাতীয় জাদুঘর\" গঠন করা হয়েছিল এবং ২০০৫ সারে কিউশু জাতীয় জাদুঘরকে এই সংস্থার অন্তর্ভুক্ত করা হয়।\n\n\n== পাঠাগার ==\nটোবুনকেন পাঠাগারে বই এবং উপকরণের একটি বড় সংগ্রহ রয়েছে যা টোবুনকেন-এর বিভিন্ন বিভাগ ব্যবহার করে। লাইব্রেরীতে চারুকলার উপর ৯০,০০০টি বই, চারুকলার উপর ৮৭,০০টি সাময়িকী, পারফর্মিং আর্ট সম্পর্কিত ১৩,০০০টি বই, সংরক্ষণ ও পুনরুদ্ধার কৌশল সম্পর্কিত ৭,০০০টি বই এবং ২৬০,০০০টি ফটোগ্রাফ রয়েছে। কিছু উপকরণ শুধুমাত্র সিডি-রোম-এর মাইক্রোফিল্মে দেখা যায় যাতে মূলের ক্ষতি না হয়।\n\n\n== কুরোডা স্মারক ভবন ==\nকুরোডা স্মারক ভবন টোবুনকেনের সাথে যুক্ত একটি শিল্প জাদুঘর হিসাবে কাজ করে। ১৯২৪ সালে কুরোডা সেইকি, যাকে প্রায়শই জাপানে আধুনিক পশ্চিমা-শৈলীর চিত্রকলার জনক হিসাবে বিবেচনা করা হয়, তার এস্টেটের অংশ হিসাবে দান করার পর ভবনটি শিল্প গবেষণা প্রতিষ্ঠানের মূল অংশ ছিল। ১৯২৮ সালে ভবনটি কুরোডার পরিবারের সদস্যদের দ্বারা দানকৃত শিল্পকর্ম প্রদর্শনের জন্য ব্যবহার করা হতো এবং ১৯৩০ সালে এটিকে আর্ট রিসার্চ ইনস্টিটিউটে পরিণত করা হয়, যা টোবুনকেন-এর পূর্ব নাম ছিল। ২০০০ সালের পর যখন টোবুনকেন তার বর্তমান অবস্থানে চলে আসে তখন কুরোডা স্মারক ভবনটি তার মূল চেহারায় ফিরে যায় এবং সেপ্টেম্বর ২০০১ সালে এটি পুনরায় চালু করা হয়। ভবনের সংগ্রহের বৃহত্ প্রদর্শনের জন্য একটি গ্যালারি যুক্ত করা হয় যার মধ্যে ১২৬টি তৈল চিত্র এবং ১৭০টি অঙ্কন, স্কেচবুক এবং চিঠি রয়েছে।\n\n\n== তথ্যসূত্র ==\n\n\n== বহিঃসংযোগ ==\nটোবুনকেন -এর ওয়েবসাইট\nমানচিত্র  ওয়েব্যাক মেশিনে আর্কাইভকৃত ২ মার্চ ২০২২ তারিখে"}