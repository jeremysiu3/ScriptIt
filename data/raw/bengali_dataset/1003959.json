{"pageid": 1003959, "title": "কোল ইন্ডিয়া", "url": "https://bn.wikipedia.org/wiki?curid=1003959", "content": "কোল ইন্ডিয়া লিমিটেড (সিআইএল) ভারতের সরকারি মালিকানাধীন কয়লা উত্তোলন ও পরিশোধন কোম্পানি, যার সদর দফতর ভারতের পশ্চিমবঙ্গ রাজ্যের কলকাতায় অবস্থিত। এটি বিশ্বের বৃহত্তম কয়লা  উৎপাদনকারী কোম্পানি এবং মহারত্ন মর্যাদায় ভূষিত সরকারি খাতের একটি উদ্যোগ।\nসংস্থাটি ভারতে মোট কয়লা উৎপাদনে প্রায় ৮২% অবদান রাখে। এটি ২০১৬–১৭ সালে ৫৫৪.১৪ মিলিয়ন টন কাঁচা কয়লা উৎপাদন  করে, যা ২০১৪–১৫ অর্থবছরের উৎপাদন ৪৯৪.২৪ মিলিয়নের থেকে বেশি এবং একই আর্থিক বছরে কয়লা বিক্রয় থেকে ₹৯৯,৪৩৫ কোটি (মার্কিন $১৩ বিলিয়ন) আয় হয়। সিআইএল’কে ২০১১ সালের এপ্রিল মাসে ভারত সরকার কেন্দ্র কর্তৃক মহারত্ন মর্যাদায় ভূষিত করা হয়। ২০১৫ সালের ১৪ ই অক্টোবর অবধি, সিআইএল প্রধানত ভারত কেন্দ্রীয় সরকারের মালিকানাধীন এবং কয়লা মন্ত্রকের মাধ্যমে এর কার্যক্রম পরিচালনা করা হয়। ২০১৫ সালের  ১৪ ই অক্টোবর অবধি, সিআইএল-এর বাজার মূলধন ₹২.১১ লক্ষ কোটিতে দাঁড়ায় (৩০ বিলিয়ন মার্কিন ডলার) এবং এটি ভারতের ৮ম মূল্যবান সংস্থায় পরিণত হয়।\nবিশ্বব্যাপী এক তৃতীয়াংশ কার্বন নিঃসরণের জন্য দায়ী শীর্ষ ২০ টি সংস্থার মধ্যে সিআইএল ৮তম অবস্থানে রয়েছে।\n\n\n== ইতিহাস ==\nভারতে কয়লা খনন মূলত একটি বেসরকারী ক্ষেত্র ছিল। ১৯৫৬ সালের সেপ্টেম্বর মাসে এটি পরিবর্তিত হয়, যখন ভারত সরকার নিজস্ব কয়লা সংস্থা “জাতীয় কয়লা উন্নয়ন কর্পোরেশন” (এনসিডিসি) প্রতিষ্ঠা করে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}