{"pageid": 109744, "title": "জয়যাত্রা", "url": "https://bn.wikipedia.org/wiki?curid=109744", "content": "জয়যাত্রা ২০০৪ সালে মুক্তিপ্রাপ্ত একটি বাংলাদেশী চলচ্চিত্র। বাংলাদেশের বিখ্যাত সম্পাদক, কাহিনিকার ও চলচ্চিত্র পরিচালক আমজাদ হোসেনের কাহিনি নিয়ে সংলাপ, চিত্রনাট্য ও পরিচালনা করেছেন তৌকির আহমেদ। এটি তার পরিচালিত প্রথম পূর্ণদৈর্ঘ্য চলচ্চিত্র। বাংলাদেশের স্বাধীনতা যুদ্ধ ভিত্তিক এই ছবিটি প্রযোজনা ও পরিবেশনা করেছে ইমপ্রেস টেলিফিল্ম। জয়যাত্রা বাংলাদেশের স্বাধীনতা যুদ্ধকালীন একদল মানুষের হাসি-কান্না, সুখ-দুঃখ, মৃত্যু ও বেঁচে থাকার সংগ্রামের গল্প। ছবিটিতে বিভিন্ন চরিত্রে অভিনয় করেছেন বিপাশা হায়াত, আজিজুল হাকিম, মাহফুজ আহমেদ, হুমায়ুন ফরীদি, তারিক আনাম খান, আবুল হায়াত, মেহবুবা মাহনূর চাঁদনী।\nছবিটি পরিচালনা করে শ্রেষ্ঠত্বের স্বীকৃতি স্বরূপ পরিচালক তৌকির আহমেদ ২৯তম জাতীয় চলচ্চিত্র পুরস্কারে শ্রেষ্ঠ চলচ্চিত্র, শ্রেষ্ঠ পরিচালক ও শ্রেষ্ঠ চিত্রনাট্যকারের পুরস্কার লাভ করেন। এছাড়া ছবিটি শ্রেষ্ঠ কাহিনিকার, শ্রেষ্ঠ সঙ্গীত পরিচালক, শ্রেষ্ঠ পার্শ্বচরিত্রে অভিনেত্রী ও শ্রেষ্ঠ চিত্রগ্রাহক বিভাগে পুরস্কার লাভ করে।\n\n\n== কাহিনি সংক্ষেপ ==\n১৯৭১- এপ্রিল মাসের প্রথম সপ্তাহ। যুদ্ধের বিভীষিকা যখন ছড়িয়ে পড়েছে বাংলার গ্রাম থেকে গ্রামান্তরে। হাজার বছরের শাশ্বত বাংলা মুহুর্তেই পরিণত হয় বিরাণ শ্বশানে। প্রাণভয়ে পলায়নয়ত একদল সাধারণ মানুষ আশ্রয় নেয় একটি নৌকায়। তাদের বেঁচে থাকার সংগ্রামের মধ্যে দিয়েই এগিয়ে যায় গল্প, কিন্তু শুধু বেঁচে থাকা নয় ক্রমেই রুখে দাঁড়াবার স্পৃহা জাগ্রত হয় তাদের হৃদয়ে।\nজয়যাত্রা - একদল মানুষের হাসি-কান্না, সুখ-দুঃখ, ব্যথা মৃত্যু ও বেঁচে থাকার সংগ্রামের গল্প।\n\n\n== অভিনয়শিল্পী ==\n\n\n== সংগীত ==\nজয়যাত্রা ছবির সংগীত পরিচালনা করেছেন সুজেয় শ্যাম।\n\n\n== হোম ভিডিও ==\nজয়যাত্রা ছবির ভিসিডি ও ডিভিডি বাজারজাত করেছে জি-সিরিজ।\n\n\n== সম্মাননা ==\n\n\n== আন্তর্জাতিক সম্মাননা ==\nঢাকা আন্তর্জাতিক চলচ্চিত্র উৎসব - ২০০৬\n\nবিজয়ী: বিশেষ উল্লেখ্য পুরস্কার - তৌকির আহমেদ\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে জয়যাত্রা   (ইংরেজি)\nরটেন টম্যাটোসে জয়যাত্রা (ইংরেজি)\nইন্টারনেট মুভি ডেটাবেজে জয়যাত্রা   (ইংরেজি)"}