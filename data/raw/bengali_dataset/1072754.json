{"pageid": 1072754, "title": "কেরোগলেন মালভূমি", "url": "https://bn.wikipedia.org/wiki?curid=1072754", "content": "কেরোগলেন মালভূমি ( , ), যা কেরোগেলেন–হিয়ার্ড মালভূমি নামেও পরিচিত, হচ্ছে একটি মহাসাগরীয় মালভূমি এবং দক্ষিণ ভারত মহাসাগরের অ্যান্টার্কটিক পাতটিতে অবস্থিত একটি বৃহত আগ্নেয় ভূমি (Large Igneous Province (LIP)। এটি অস্ট্রেলিয়ার ৩,০০০ কিলোমিটার (১,৯০০ মাইল) দক্ষিণ-পশ্চিমে অবস্থিত এবং ক্যালিফোর্নিয়ার চেয়ে আকারের প্রায় তিনগুণ বড়। মালভূমিটি উত্তর-পূর্ব – দক্ষিণ-পূর্ব বরাবর ২,২০০ কিলোমিটার (১,৪০০ মাইল) -এর বেশি প্রসারিত এবং গভীর জলে নিমজ্জিত রয়েছে।\nপ্রায় ১৩০ মিলিয়ন বছর পূর্বে গন্ডোয়ানা ভাঙা শুরু হওয়ার সময় বা তার ঠিক পর পরই কেরোগলেন উষ্ণস্থল হতে উত্‌পত্তি লাভ করে। মালভূমিটির একটি ছোট্ট অংশ সমুদ্রের সমতল থেকে উত্থিত হয়ে কেরোগলেন দ্বীপ (একটি ফরাসী বৈদেশিক অঞ্চল) এবং হেয়ার্ড এবং ম্যাকডোনাল্ড দ্বীপপুঞ্জ (একটি অস্ট্রেলিয়ান বাহ্যিক অঞ্চল) গঠন করেছে। হিয়ার্ড এবং ম্যাকডোনাল্ড দ্বীপপুঞ্জে সবিরাম আগ্নেয়গিরি অগ্ন্যুত্‌পাত চলে প্রায়শই।\n\n\n== মহাদেশীয় খন্ড ==\nকেরোগলেন মহাদেশীয় খন্ডটি সম্ভবতঃ মধ্য-ক্রিটাসিয়াস যুগে মোচাকৃতির ঘন বন দ্বারা আচ্ছাদিত ছিলো।\nঅবশেষে, ২০ মিলিয়ন বছর পূর্বে, এটি ডুবে যায় এবং বর্তমানে এটি সমুদ্র-সমতল হতে ১,০০০–২,০০০ মিটার নিম্নে নিমজ্জিত রয়েছে।\n\n\n== জীব বৈচিত্র ==\nগ্রীষ্মকালে কেরোগলেন মালভূমির দক্ষিণ প্রান্ত এবং সংলগ্ন রাজকুমারী এলিজাবেথ খাতের উত্তর অংশে স্পার্ম তিমি, মিন্ক তিমি এবং হ্যাম্পব্যাক তিমি সহ নানান প্রজাতির প্রচুর পরিযায়ী তিমির আগমন ঘটে। এই তিমিগুলি ‌এখানে অবস্থান নেয়ার মূল কারণ হলো অ্যান্টার্টিকার চক্রাকার স্রোত এখানকার কেরোগলেন মালভূমির দক্ষিণ প্রান্তে এসে বাধা পেয়ে বেকে যায়। ফলে এখানে নিচ হতে ওপরে প্রচুর পুষ্টি উপাদানের সমারোহ ঘটে। অধিকন্তু, এর পূর্বাংশ সহ দক্ষিণ দিকে বরফাচ্ছাদিত কুয়াশার পারদুর্ভাব ঘটে।\n\n\n== তথ্যসূত্র ==\n\n\n=== টীকা ===\n\n\n=== উত্‌স ==="}