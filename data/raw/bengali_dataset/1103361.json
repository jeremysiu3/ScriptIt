{"pageid": 1103361, "title": "আবু কাশ", "url": "https://bn.wikipedia.org/wiki?curid=1103361", "content": "আবু কাশ ( আরবি: ابو قش ) হল একটি ফিলিস্তিনি গ্রাম যা রামাল্লা এবং উত্তর পশ্চিম তীরের আল-বিরহ গভর্নরেটে অবস্থিত। রামাল্লার উত্তরে ও বিরজেইট বিশ্ববিদ্যালয়ের দক্ষিণে অবস্থিত। ফিলিস্তিনি কেন্দ্রীয় পরিসংখ্যান ব্যুরো অনুসারে, ২০০৭ সালে এটির জনসংখ্যা ছিল প্রায় এক হাজার চার শত চার জন (১৪০৪)।\n\n\n== অবস্থান ==\nআবু কাশ রামাল্লার উত্তরে ৫.৩ কিলোমিটার (৩.৩ মাইল) দূরে অবস্থিত। এর সীমান্তে রয়েছে-পূর্বে সুরদা এবং জিপনা, উত্তরে বীর জিট, পশ্চিমে আল-জায়তুনেহ ও রামাল্লায়, আর দক্ষিণে রয়েছে রামাল্লায় ও সুরদা।\n\n\n== ইতিহাস ==\nএখানে বাইজেন্টাইন যুগের দুটি সমাধি রয়েছে। যা তার লোকেশন প্রকাশ করে।\nবাইজেন্টাইন ও মামলুক যুগের শেরদও এখানে পাওয়া গেছে।\n\n\n=== অটোমান যুগ ===\nউসমানীয় যুগের প্রথম দিকের শেরদও এখানে পাওয়া গেছে। ১৮৩৮ সালে এডওয়ার্ড রবিনসন জেরুজালেমের উত্তরে বেনি হারিথ জেলায় আবু কুশ নামে একটি মুসলিম গ্রাম হিসেবে উল্লেখ করেছিলেন।\n১৮৬৩ সালে ভিক্টর গুয়েরিন এটিকে \" প্রায় বিশটি বাড়ির একটি গ্রাম যা একটি উঁচু পাহাড়ে অবস্থিত এবং এর ঢালগুলি আংশিকভাবে লতাগুল্ম, জলপাই গাছ এবং ডুমুর গাছে আচ্ছাদিত।\" \nপ্রায় ১৮৭০ সালের দিকে অটোমান গ্রামের একটি তালিকা নির্দেশ করে যে, গ্রামে ২৫টি বাড়ি এবং ৭৮ জন জনসংখ্যা ছিল, যদিও জনসংখ্যার সংখ্যা শুধুমাত্র পুরুষদের অন্তর্ভুক্ত ছিল। এটি আরও উল্লেখ করা হয়েছে যে, এটি সুরদার ঠিক পশ্চিমে অবস্থিত ছিল।\n১৮৮২ সালে পিইএফ এর ওয়েস্টার্ন প্যালেস্টাইনের জরিপ (এসডবলিউপি) আবু কাশকে বর্ণনা করেছে: \"একটি খুব ছোট গ্রাম, উত্তরে একটি কূপ, একটি প্রাচীন রাস্তার কাছে কয়েকটি জলপাই রয়েছে।\" \n১৮৯৬ সালে আবু কাশের জনসংখ্যা অনুমান করা হয়েছিল প্রায় ২০৪ জন।\n\n\n=== ব্রিটিশ ম্যান্ডেট যুগ ===\n\nব্রিটিশ ম্যান্ডেট কর্তৃপক্ষ কর্তৃক পরিচালিত ফিলিস্তিনের ১৯২২ সালের আদম শুমারিতে দেখা যায় যে, আবু কাশের জনসংখ্যা ১৭১ জন মুসলমান ছিল এবং ১৯৩১ সালের আদম শুমারিতে দেখা যায় এখানে ৪৯টি বাড়িতে ২৪৬ জন বাসিন্দা বাস করত।\n১৯৪৫ সালের পরিসংখ্যানে দেখা যায়, আবু কাশের জনসংখ্যা ছিল ৩০০ জন মুসলিম, এবং মোট ভূমির পরিমাণ ৪৭৫১ ডুনাম। তার মধ্যে ১,১৬৬টি ডুনাম ছিল আবাদ ও সেচযোগ্য জমি, ১৪৪৭টি ডুনাম শস্যের জন্য,  যেখানে ৪২টি ডুনাম ছিল বিল্ট-আপ এলাকা হিসাবে।\n\n\n=== জর্ডান যুগ ===\n১৯৪৮ সালের আরব-ইসরায়েল যুদ্ধের পরিপ্রেক্ষিতে এবং ১৯৪৯ সালের যুদ্ধবিগ্রহ চুক্তির পর, আবু কাশ জর্ডানের শাসনের অধীনে আসে। এটি ১৯৫০ সালে জর্ডান দ্বারা সংযুক্ত করা হয়েছিল।\n১৯৬১ সালে এর জনসংখ্যা ছিল ৫১০ জন।\n\n\n=== ১৯৬৭ সালের পর ===\n১৯৬৭ সালে ছয় দিনের যুদ্ধের পর থেকে আবু কাশ ইসরায়েলি সরকারের দখলে রয়েছে ।\n১৯৯৫ সালে অসলো ২য় চুক্তির পর, আবু কাশ ভূমির ৯৯.৮% এলাকা বি ভূমি এবং অবশিষ্ট ০.২% এলাকা সি হিসাবে শ্রেণীবদ্ধ করা হয়েছিল।\n\n\n== তথ্যসূত্র =="}