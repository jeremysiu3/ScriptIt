{"pageid": 1333732, "title": "স্মৃতি মেহরা", "url": "https://bn.wikipedia.org/wiki?curid=1333732", "content": "স্মৃতি \"সিমি\" মেহরা (জন্ম ২১শে মে ১৯৭২) হলেন ভারতের প্রথম মহিলা যিনি মহিলাদের জন্য বিশ্বের শীর্ষস্থানীয় গলফ ট্যুর, মার্কিন যুক্তরাষ্ট্রের এলপিজিএ ট্যুরের সদস্য হয়েছেন। তিনি \"ভারতে মহিলা গলফের পথিকৃৎ এবং স্তম্ভ\" হিসাবে স্বীকৃত। তিনি কলকাতায় জন্মগ্রহণ করেন এবং ১৯৯৪ সালে পেশাদার হওয়ার আগে কলকাতা বিশ্ববিদ্যালয়ে পড়াশোনা করেন।\n\n\n== খেলোয়াড় জীবন ==\nমেহরা ১৯৯৬ সালে একবার দ্বিতীয় স্তরের ফিউচার ট্যুর জিতেছিলেন। এর পরেই তিনি প্রধান এলপিজিএ ট্যুরে খেলার জন্য উন্নীত হন। এটি তিনি ১৯৯৭ - ১৯৯৯ সাল এবং তারপরে ২০০১ - ২০০৪ সাল পর্যন্ত খেলেছিলেন। তিনি ২০০৫ সালে কাঁধের অস্ত্রোপচার করিয়েছিলেন এবং ২০০৬ সালে ফিউচার ট্যুরে আবার খেলেছিলেন, শীর্ষ স্তরে তাঁর স্থান পুনরুদ্ধারের আশায়।\n২০০৫ সালের অক্টোবরে, মেহরা তাঁর নিজ দেশের শীর্ষ স্তরের মহিলা গলফ প্রদর্শনের জন্য ভারতের প্রথম মহিলা পেশাদার স্কিনস গেমে এলপিজিএ ট্যুর গলফার হিদার ডালি-ডোনোফ্রিও, হিলারি লুঙ্কে এবং সেলেস্টে ট্রোচের সঙ্গে খেলেছিলেন।\n\n\n== সম্মাননা ==\n২০১২ সালে, হিরো-ডব্লিউজিএআই পুরস্কার বিতরণ অনুষ্ঠানে মেহরা \"বর্ষ সেরা খেলোয়াড়\" নির্বাচিত হন। মহিলাদের প্রো ট্যুরকে স্থিতিশীল অবস্থায় রাখা দলের অংশ হিসেবে তাঁকে কৃতিত্ব দেওয়া হয়েছিল। তিনি ১৫টি ইভেন্টে খেলেছেন এবং এর মধ্যে সাতটি জিতেছেন।\n\n\n== কাজ ==\nনিজের অ্যাথলেটিক কৃতিত্বের পাশাপাশি, মেহরা ভারতীয়  মহিলা গলফ অ্যাসোসিয়েশনের সহ-প্রতিষ্ঠার মাধ্যমে গলফ বিশ্বকে প্রভাবিত করেছিলেন। এই অ্যাসোসিয়েশনের মাধ্যমে ভারতের মহিলা গলফারদের কাছে গলফ খেলায় একটি পেশা তৈরি করার সুযোগ এসেছিল।\n\n\n== ব্যক্তিগত ==\nমেহরা রয়্যাল ক্যালকাটা গলফ ক্লাবে গলফ খেলতে শিখেছিলেন, তাঁর মা বিলি মেহরার থেকে তিনি অনুপ্রাণিত হয়েছিলেন। বিলি দক্ষিণ-পূর্ব এশিয়ার একজন নেতৃস্থানীয় অপেশাদার গলফার ছিলেন। মেহরা ভারতের গলফ ফাউন্ডেশনের মাধ্যমে সুবিধাবঞ্চিত শিশুদের পড়িয়ে তাঁর অবসর সময় কাটান।\n\n\n== অপেশাদার জয় ==\n১৯৯৩ মালয়েশিয়ান জাতীয় চ্যাম্পিয়নশিপ\n১৯৯৪ ভারতীয় জাতীয় ম্যাচ প্লে চ্যাম্পিয়নশিপ, ভারতীয় জাতীয় স্ট্রোক প্লে চ্যাম্পিয়নশিপ\n\n\n== পেশাদার হিসেবে জয় ==\n\n\n=== ফিউচার ট্যুর জয় ===\n১৯৯৬ গ্রিন মাউন্টেন ন্যাশনাল ফিউচার গলফ ক্লাসিক\n২০০৪ ফ্রাই ক্লাসিক, হান্টার্স ওক ফিউচার গলফ ক্লাসিক\n\n\n=== অন্যান্য জয় ===\n২০০২ মালয়েশিয়ান ওপেন\n\n\n== দলগত উপস্থিতি ==\nপেশাদার\n\nবিশ্বকাপ (ভারতের প্রতিনিধিত্ব): ২০০৮\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:এলপিজিএ ফিউচার ট্যুরের প্রাক্তন খেলোয়াড়\nLPGA.com মেহরা এবং ভারতীয় গলফ সম্পর্কে নিবন্ধ"}