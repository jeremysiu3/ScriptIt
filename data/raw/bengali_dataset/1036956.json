{"pageid": 1036956, "title": "পাঞ্জাবি তাম্বা ও কুর্তা", "url": "https://bn.wikipedia.org/wiki?curid=1036956", "content": "পাঞ্জাবি তাম্বা ও কুর্তা হল পাঞ্জাবের পুরুষদের চিরাচরিত পোশাক।\n\n\n== পাঞ্জাবি তাম্বা ==\n\n\n=== তাম্বা / তেহমত ===\n\nতাম্বা, যাকে তেহমতও বলা হয়, সেটি হল লুঙ্গির পাঞ্জাবি সংস্করণ, যার সামনে ভাঁজ থাকে এবং এটি পাঞ্জাবি পুরুষদের ঐতিহ্যবাহী পোশাক। ভাংড়া নৃত্য পরিবেশনকারীরা তাম্বা পরেন। যদিও সাম্প্রতিক বছরগুলিতে পূর্ব পাঞ্জাবে পাঞ্জাবি তেহমতের ব্যবহার হ্রাস পেয়েছে এবং এর বদলে পায়জামার ব্যবহার বেড়েছে, কিন্তু এখনো তেহমত পরা পুরুষ দেখা যায় এবং এর ব্যবহার সম্পূর্ণভাবে বন্ধ হয় নি। পাকিস্তানের পাঞ্জাবে (পশ্চিম) এবং হাজারায় (খাইবার পাখতুনখোয়া)  তাম্বা বা লুঙ্গি পরিহিত পাঞ্জাবি পুরুষ দেখা যায়। তেহমত এক রঙের হয় এবং এর কোনও পাড় থাকেনা। তেহমত বা লাচা লম্বায় গোড়ালি পর্যন্ত যায়। এটি ছোট হতে পারে, লম্বায় হাঁটুর ঠিক নীচে পর্যন্ত।\n\n\n=== লাচা ===\nলাচা তেহমত থেকে পৃথক, এটির পাড় থাকে এবং এটিতে একাধিক রঙ থাকে। লাচা পশ্চিম পাঞ্জাবে জনপ্রিয়।  লাচা তেহমতের মত করেই পরিধান করা হয়, তবে এতে অনেকগুলি ভাঁজ থাকে। পাঞ্জাবের কিছু অঞ্চলে, বিশেষত গুজরানওয়ালা, শাহপুর ও মুজফফরগড়ে এবং গুজরাটের কিছু জেলায় মহিলারা তেহমত এবং লাচা পরিধান করেন।\n\n\n== আরও দেখুন ==\nদাশিকী\nটিউনিক\nআংরাখা\nকুর্তা\nজামা পোশাক\n\n\n== তথ্যসূত্র =="}