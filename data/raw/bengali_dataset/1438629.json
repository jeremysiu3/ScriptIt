{"pageid": 1438629, "title": "মিলওয়াল ফুটবল ক্লাব", "url": "https://bn.wikipedia.org/wiki?curid=1438629", "content": "মিলওয়াল ফুটবল ক্লাব (ইংরেজি: Millwall F.C.; সাধারণত মিলওয়াল এফসি এবং সংক্ষেপে মিলওয়াল নামে পরিচিত) হচ্ছে বৃহত্তর লন্ডন ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের দ্বিতীয় স্তরের ফুটবল লিগ ইএফএল চ্যাম্পিয়নশিপে প্রতিযোগিতা করে। এই ক্লাবটি ১৮৮৫ সালে মিলওয়াল রোভার্স ফুটবল ক্লাব নামে প্রতিষ্ঠিত হয়েছে। ২০,১৪৬ ধারণক্ষমতাবিশিষ্ট দ্য ডেনে দ্য লায়ন্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় গেরি রোয়েট এবং সভাপতির দায়িত্ব পালন করছেন জেমস বেরিলসন। বর্তমানে ইংরেজ রক্ষণভাগের খেলোয়াড় শন হাচিনসন এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, মিলওয়াল এপর্যন্ত ৭টি শিরোপা জয়লাভ করেছে; যার মধ্যে  একটি ইএফএল চ্যাম্পিয়নশিপ এবং  শিরোপা রয়েছে।  নেইল হ্যারিস, অ্যালান ডান, পল রবিনসন, স্টিভ মরিসন এবং লি গ্রেগরির মতো খেলোয়াড়গণ মিলওয়ালের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ১০৩ বছর পর, ১৯৮৮–৮৯ মৌসুমে মিলওয়াল প্রথমবারের মতো ইংল্যান্ডের পেশাদার ফুটবলের শীর্ষ স্তর ফুটবল লিগ প্রথম বিভাগে অংশগ্রহণ করতে সক্ষম হয়েছিল। ১৯৮৮ সালের সালের ২৭শে আগস্ট তারিখে, ফুটবল লিগ প্রথম বিভাগে ক্লাব ইতিহাসে নিজেদের প্রথম ম্যাচে জন ডকার্টির অধীনে মিলওয়াল অ্যাস্টন ভিলার সাথে ২–২ গোলে ড্র করেছিল। ১৯৮৮–৮৯ ফুটবল লিগ প্রথম বিভাগে মিলওয়াল ১৪টি জয় এবং ১১টি ড্রয়ে সর্বমোট ৫৩ পয়েন্ট অর্জন করে পয়েন্ট তালিকায় ১০ম স্থান অর্জন করেছিল, যেখানে টনি কাস্কারিনো ১৫টি গোল করে লিগে মিলওয়ালের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}