{"pageid": 1529856, "title": "কুষ্টিয়া কেন্দ্রীয় ঈদগাহ", "url": "https://bn.wikipedia.org/wiki?curid=1529856", "content": "কুষ্টিয়া ঈদগাহ যা কুষ্টিয়া কেন্দ্রীয় ঈদগাহ হিসেবে পরিচিত কুষ্টিয়ায় অবস্থিত একটি ধর্মীয় স্থাপনা। কুষ্টিয়াতে দুই ঈদের সালাতের প্রধান জামাত এই ঈদগাহে অনুষ্ঠিত হয়ে থাকে। ১৯৪৫ সালে এই ঈদগাহ প্রতিষ্ঠিত হয়।\n\n\n== ইতিহাস ==\n১৯৪৫ সালে কুষ্টিয়া শহরের কোর্ট পাড়ায় ঈদগাহ পাড়ায় ঈদগাহটি প্রতিষ্ঠিত হয়। একই বছরে ঈদগাহের উত্তর দিকে মুসলিম হাই স্কুল প্রতিষ্ঠিত হয়। মাওলানা মেজবাহুর রহমান, অ্যাডভোকেট আব্দুর রহিম খন্দকার লুৎফেল হক সহ আরও কিছু বিশিষ্ট ব্যক্তিবর্গ ঈদগাহ প্রতিষ্ঠার উদ্যোক্তা ছিলেন।\n\n\n== অবকাঠামো ==\nঈদগাহ ময়দানটি প্রায় ১.৫ একর (৬,১০০ বর্গমিটার) জায়গা নিয়ে অবস্থিত। চার দিকে মোট পাঁচটি প্রবেশদ্বার রয়েছে। পশ্চিমদিকে মাঝবরাবর একটি মিম্বার রয়েছে। সাম্প্রতিককালে একটি ওজু খানা নির্মাণ করা হয়েছে। ঈদগাহের মেঝে সম্পূর্ণ পাকা।\n\n\n== অবস্থান ==\nঈদগাহটি কুষ্টিয়া শহরের কোর্টপাড়া পাড়ায় অবস্থিত। ঈদগাহের পশ্চিম দিকে আফসার উদ্দিন মহিলা ফাজিল মাদ্রাসা এবং কামরুল ইসলাম সিদ্দিক পৌর শিশু পার্ক, উত্তর দিকে মুসলিম হাই স্কুল ও দক্ষিন দিকে কুষ্টিয়া সরকারি কলেজ অবস্থিত। পূর্বদিকের অংশটি ঈদগাহ পাড়া নামে পরিচিত। কোর্ট স্টেশন থেকে ঈদগাহের দুরত্ব ০.৫৫ কিলোমিটার (৫৫০ মিটার)।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nড. মুহাম্মদ এমদাদ হাসনায়েন; ড. সারিয়া সুলতানা (২০২০)। ধর্মীয় ইতিহাস স্থাপত্যে কুষ্টিয়া। ঢাকা: কন্ঠধ্বনি প্রকাশনী। পৃষ্ঠা ২৪৫। আইএসবিএন 978-984-94435-0-6। \n উইকিমিডিয়া কমন্সে কুষ্টিয়া কেন্দ্রীয় ঈদগাহ সম্পর্কিত মিডিয়া দেখুন।\nউইকিম্যাপিয়াতে কুষ্টিয়া কেন্দ্রীয় ঈদগাহ দেখুন।"}