{"pageid": 1368450, "title": "জুহি চতুর্বেদী", "url": "https://bn.wikipedia.org/wiki?curid=1368450", "content": "জুহি চতুর্বেদী (জন্ম ২৪ ফেব্রুয়ারি ১৯৭৫) একজন ভারতীয় চিত্রনাট্যকার। তিনি মূলত হিন্দি চলচ্চিত্রে কাজ করে থাকেন। তার উল্লেখযোগ্য চলচ্চিত্র হল ভিকি ডোনার (২০১২), মাদ্রাজ ক্যাফে (২০১৩), পিকু (২০১৫), অক্টোবর (২০১৮), ও গুলাবো সিতাবো (২০২০)।\nতিনি দুটি জাতীয় চলচ্চিত্র পুরস্কার, তিনটি ফিল্মফেয়ার পুরস্কার তিনটি আইফা পুরস্কার, তিনটি জি সিনে পুরস্কার ও একটি স্ক্রিন পুরস্কার অর্জন করেন।\n\n\n== কর্মজীবন ==\nদিল্লিতে থাকাকালীন তিনি লজপত নগরে বাস করতেন, সেখানকার একটি অভিজ্ঞতা নিয়ে তিনি তার প্রথম চলচ্চিত্র ভিকি ডোনার রচনা করেন। এই চলচ্চিত্রের জন্য তিনি শ্রেষ্ঠ কাহিনি বিভাগে ফিল্মফেয়ার পুরস্কার ও আইফা পুরস্কার অর্জন করেন। এরপর তিনি পিকু চলচ্চিত্রের জন্য শ্রেষ্ঠ মৌলিক চিত্রনাট্য ও শ্রেষ্ঠ সংলাপ বিভাগে জাতীয় চলচ্চিত্র পুরস্কার এবং শ্রেষ্ঠ চিত্রনাট্য বিভাগে ফিল্মফেয়ার পুরস্কার অর্জন করেন। তিনি গুলাবো সিতাবো (২০২০) চলচ্চিত্রের জন্য শ্রেষ্ঠ সংলাপ বিভাগে ফিল্মফেয়ার পুরস্কার অর্জন করেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জুহি চতুর্বেদী (ইংরেজি)"}