{"pageid": 1092216, "title": "আমিন আহসান ইসলাহি", "url": "https://bn.wikipedia.org/wiki?curid=1092216", "content": "আমিন আহসান ইসলাহি (জন্ম ১৯০৪, মৃত্যু ১৯৯৭) একজন পাকিস্তানি ইসলামি আলেম এবং তাফসির লেখক। তার লিখিত তাফসির ‘তাদাব্বুরে কুরআন’ এর জন্য তিনি সর্বাধিক পরিচিত। এছাড়াও তিনি ব্রিটিশ ভারতে প্রতিষ্ঠিত জামায়াতে ইসলামির প্রতিষ্ঠাতা সদস্য এবং সিনিয়র নায়েবে আমির ছিলেন। যদিও পরবর্তীতে মতাদর্শিক দ্বন্দ্বের কারণে তিনি জামায়াতে ইসলামি থেকে পদত্যাগ করেন।\n\n\n== প্রাথমিক জীবনী ==\nআমিন আহসান ইসলাহি  ১৯০৪ খ্রিস্টাব্দে ব্রিটিশ ভারতের আজমগড় জেলায় জন্মগ্রহণ করেন। আজমগড়ে প্রতিষ্ঠিত মাদ্রাসাতুল-ইসলাহ থেকে তিনি তার শিক্ষা সম্পন্ন করেন এবং এ কারণেই তার নামের শেষে ইসলাহি পদবি যুক্ত করা হয় । এরপর কিছুকাল তিনি মাওলানা আব্দুল মাজেদ দারিয়াবাদির প্রতিষ্ঠিত পত্রিকায় সম্পাদক হিসেবে কাজ করেছিলেন। ইমাম ইসলাহি পাঞ্জাবের প্রখ্যাত রাজনীতিবিদ চৌধুরী আব্দুল রহমান খানের জামাতা ছিলেন।\n\n\n== ইমাম ফারাহির প্রভাব ==\nইমাম আমিন আহসান ইসলাহি মূলত ইমাম হামিদ উদ্দিন ফারাহির শিষ্য ছিলেন। তাদের এই গুরু-শিষ্যের সম্পর্ক অত্যন্ত চমকপ্রদ। ইমাম ফারাহি মাদ্রাসাতুল-ইসলাহর শিক্ষক এবং প্রধান প্রশাসনিক পরিচালক ছিলেন। মাদ্রাসার সিনিয়র শিক্ষার্থীদের বিদায় অনুষ্ঠানে তরুণ ইমাম আমিন আহসান ইসলাহি বক্তৃতা দেয়ার সময় ইমাম ফারাহির নজরে আসেন এবং ইমাম ইসলাহি মাদ্রাসার শিক্ষা সম্পন্ন করার পর যখন পত্রিকায় কাজ করছিলেন তখন  ইমাম ফারাহির সাথে তার সম্পর্ক আরো ঘনিষ্ট হয়। ঐ সময় ইমাম ফারাহি তাকে জিজ্ঞেস করেছিলেন, আপনি পত্রিকায় কাজ করবেন নাকি কুরআন নিয়ে আরো অধ্যয়ন ও গবেষণা করবেন? উত্তরে ইমাম ইসলাহি তার শিক্ষক  ইমাম ফারাহির নিকট কুরআন শিক্ষার জন্য আগ্রহ প্রকাশ করেন এবং পত্রিকার চাকরি ছেড়ে দেন। এরপর থেকে ইমাম ফারাহির মৃত্যুর আগ পর্যন্ত  তার নিকট থেকে তিনি ইসলামি শিক্ষা গ্রহণ করেছেন।\nএর পাশাপাশি মাদ্রাসাতুল-ইসলাহতেও তিনি শিক্ষকতা করেছেন। ইমাম ফারাহির নিকট থেকে তিনি কুরআন গবেষণা এবং কুরআনের যুগসূত্র, উচ্চতর আরবি ভাষা ও সাহিত্যসহ ইসলামের নানান শাখা-প্রশাখা সম্পর্কে বিস্তারিত অধ্যয়ন করেছেন। ইমাম ফারাহির মৃত্যুর পর ইমাম ইসলাহি তার শিক্ষকের চিন্তা-দর্শন প্রচারের জন্য পত্রিকা এবং দায়রায়ে-হামিদীয়া নামে একটি ইসলামি প্রতিষ্ঠানের প্রতিষ্ঠা করেছিলেন। মূলত ইমাম আমিন আহসান ইসলাহির গোটা চিন্তা-চেতনায় ইমাম হামিদ উদ্দিন ফারাহির প্রভাব সব থেকে বেশি।\n\n\n== জামায়াতে ইসলামি প্রতিষ্ঠা এবং পরিত্যাগ ==\nযখন সাইয়েদ আবুল আলা মওদুদী জামায়াতে ইসলামি নামে একটি দল প্রতিষ্ঠার জন্য প্রচেষ্টা করছিলেন তখন নাঈম সিদ্দিকী, মঞ্জুর নোমানি এবং আবুল হাসান আলী নদভী ইত্যাদি প্রখ্যাত ইসলামি পন্ডিতদের মতো ইমাম আমিন আহসান ইসলাহিও এই দল প্রতিষ্ঠার জন্য তাদের সকলের সাথে যুক্ত হয়েছিলেন। এর ফলস্বর ১৯৪১ খ্রিস্টাব্দে সাইয়েদ আবুল আলা মওদুদীকে প্রতিষ্ঠাতা সভাপতি এবং ইমাম আমিন আহসান ইসলাহিকে সহ-সভাপতি করে ইসলামি দাওয়াত কার্যক্রম বাস্তবায়নের জন্য জামায়াতে ইসলামি নামে একটি ইসলামি দলের প্রতিষ্ঠা হয়। ইমাম ইসলাহি ব্যক্তিগতভাবে জামায়াতে ইসলামির জন্য যথেষ্ট সংগ্রাম এবং ত্যাগ স্বীকার করেছিলেন। কাদিয়ানী বিরোধী একটি আন্দোলনের জন্য সাইয়েদ আবুল আলা মওদুদীর সাথে ইমাম ইসলাহিও কারাবরণ করেছিলেন। কিন্তু পরবর্তীতে মতাদর্শিক দ্বন্দ্বের কারণে ইমাম ইসলাহি জামায়াতে ইসলামি পরিত্যাগ করেন বাধ্য হন । ইমাম ইসলাহি মনে করতেন যারা ইসলামি দাওয়াতের জন্য সংগ্রাম করবে  তাদের কখনোই রাষ্ট্র ক্ষমতার প্রতি লোভ থাকা উচিত নয়। ইসলামি পুনর্জাগরণের জন্য তিনি রাজনীতি এবং নির্বাচনী প্রক্রিয়াকে অকেজো  মনে করতেন।\n\n\n== তাফসির রচনা ==\n\nইমাম আমিন আহসান ইসলাহি তার লিখিত তাফসির ‘তাদাব্বুরে কুরআন’ এর জন্য সর্বাধিক পরিচিত। এই তাফসির রচনার জন্য তিনি তার গোটা জীবন অধ্যয়ন এবং গবেষণায় ব্যয় করেছেন। যদিও এ তাফসির লেখার মূল ধারণা তিনি তার শিক্ষক ইমাম হামিদ উদ্দিন ফারাহির নিকট থেকে পেয়েছিলেন। গবেষণা এবং পর্যালোচনার পর দীর্ঘ ২৩ বছর তিনি এই তাফসিরের পান্ডুলিপি তৈরিতে ব্যয় করেছেন। এর পাশাপাশি যুব সমাজকে কুরআনের শিক্ষায় শিক্ষিত করার জন্য তিনি ‘ইদারা-ই-তাদাব্বুর-ই করআন-ও হাদিস’ নামে একটি প্রতিষ্ঠানের প্রতিষ্ঠা করেছিলেন যার প্রধান তত্ত্বাবধায়ক ছিলেন তার ছাত্র আল্লামা খালেদ মাসুদ।\n\n\n== রচিত গ্রন্থ ==\nইমাম আমিন আহসান ইসলাহি তাফসির ছাড়াও আরো অসংখ্য বই রচনা করেছেন। এরমধ্যে হাদিসের ব্যাখ্যা, বিভিন্ন প্রশ্ন সামনে রেখে বিষয় ভিত্তিক প্রবন্ধ ইত্যাদি উল্লেখযোগ্য। নিচে তার রচিত গ্রন্থের তালিকা পেশ করা হলো:\nইমাম আমিন আহসান ইসলাহির বই সমূহ:\n১- তাজকিয়ায়ে নফস (আত্মশুদ্ধি)(  تزكيه نفس’ :Tazkiyah-i-Nafs: Purification of the Soul)\n২- হাকিকতে শিরক ওয়া তাওহিদ ( একেশ্বরবাদ ও বহু-ঈশ্বরবাদ এর সারমর্ম ) (حقيقت شرك و توحيد’Haqiqat-i-Shirk-u-Tawhid:The Essence of Polytheism and Monotheism)\n৩-  দাওয়াত দ্বীন আওর উসকা তারিকা'ই-কার\n(দাওয়াতে দ্বীন ও তার কর্ম পন্থা) (‘دعوت دين اور اس كا طريقه كار Da‘wat-i-Din awr us ka Tariqah-i-Kar: Islamic Message and the Mode of its Preaching)\n৪- ইসলামি কানুন কি তাদউল ( ইসলামি আইনের সারসংগ্রহ)( ‘اسلامى قانون كى تدوين’  Islami Qanun ki Tadwin: Codification of Islamic Law)\n৫- ইসলামি রিয়াসত ( ইসলামি রাষ্ট্র) (  ‘اسلامى رياست’  Islami Riyasat: The Islamic State)\n৬- ইসলামি মুয়াসারা মে অয়রাত কা মাকাম( ইসলামি সমাজে নারীর অবস্থান)(   اسلامى معاشره ميں عورت كا مقام’  Islami Mu‘asharay mayn ‘Awrat ka Muqam:The Status of Women in an Islamic Society)\n৭- হাকিকত'ই নামাজ ( নামাজের সারমর্ম)(    ‘حقيقت نماز’ Haqiqat-i-Namaz: The Esf the Prayer)\n৭-হাকিকত'ই তাক্বওয়া ( আল্লাহভীতির সারমর্ম) ( ‘حقيقت تقوى’   Haqiqat-i-Taqwah: The Essence of Godliness)\n৮-ইসলামি রিয়াসত মে ফিকহি ইকতালাফাত কা হাল( ইসলামি রাষ্ট্রে ফিকহি মাসআলার পার্থক্য)(   ‘اسلامي رياست ميں فقهى اختلافات كا حل’  Islami Riyasat mayn Fiqhi Ikhtilafat ka Hal: Solution of Juristic Differences in an Islamic State)\n৯- মাবাদি তাদাব্বুরে কুরআন ( কুরআন গবেষনার মূলনীতি) ( ‘مبادي تدبر قرآن’  Mabadi Tadabbur-i-Qur’an: Principles of Understanding the Qur’an)\n১০- মাবাদি তাদাব্বুরে হাদিস ( হাদিস গবেষণার মূলনীতি) ( ‘مبادي تدبر حديث’  Mabadi Tadabbur-i-Hadith: Principles of Understanding the Hadith)\n১১- তানকিদাত ( প্রবন্ধ সংকলন)( ‘تنقيدات’  Tanqidat: A collection of critical essays)\n১২- তাওদিহাত (সাধারন কৈফিয়ৎমূলোক প্রবন্ধ সংকলন) ( توضيحات Tawdihat: A collection of general explanatory essays)\n১৩- মাকালাত'ই ইসলাহি (রহ) ( ইমাম আমিন আহসান ইসলাহি রহ এর অন্যান্য প্রবন্ধ সংকলন )(  ’مقالات اصلاحي’  Maqalat-i-Islahi: A miscellaneous collection of articles)\n১৪- কুরআন মে পর্দা কা আহকামাত ( কুরআনে পর্দার বিধান) ( ‘قرآن ميں پرده كے احكامات’ Qur’an mayn Parday kay Ahkamat: The Directives of Hijab in the Qur’an)\n১৫- তাফহীম-ই- দ্বীন (দ্বীনর পরিচয় ) (  ‘تفهيم دين’  Tafhim-i-Din: Understanding Islam)\n১৬- ফালাসফা-কা মাসআয়েল কুরআন-কি রোশনি মে ( কুরআনের আলোকে দর্শন)( ‘فلسفـے كے مسائل قرآن كى روشنى ميں  Falsafay kay Matha’il Qur’an ki Rawshani mayn: Philosophical Issues in the Light of the Qur’an)\n১৭- হাকিকতে রিসালত ( নবুয়াতের সারমর্ম ) (Haqeeqat-e- Risalath: The Essence of Prophethood)\n১৮ তাদাব্বুরে হাদিস ( হাদিসের ব্যাখ্যা সংকলন)\n(Tadabbur -e- Hadeedh )\n১৯- হাকিকতে মায়-আদ ( Haqeeqath-e- Ma-aad : The Essence of Hereafter)\nইমাম আমিন আহসান ইসলাহি (রহ) এর তাফসির\n১৯-তাফসির তাদাব্বুরে কুরআন (কুরআনের গভীর চিন্তা)(Tadabbur-i-Qur'an (Urdu: تدبر قرآن‎) ।\nএটা ইমাম আমিন আহসান ইসলাহি (রহ) এর রচিত একটি বিখ্যাত তাফসির ।\nতাফসির শাস্ত্রের একটি বিপ্লব বলা চলে।\nঅনুবাদ বই\nইমাম আমিন আহসান ইসলাহি (রহ) তার শ্রদ্ধেয় শিক্ষক ইমাম হামিদ উদ্দিন ফারাহি (রহ) এর  বেশ কিছু বই মূল আরবি থেকে উর্দু  অনুবাদ করেছিলেন নিচে তা দেয়া হলো:\n২০- ফি-মান-হুয়া আজ-জাবিহু ( হযরত ইব্রাহিম (আ) এর কোন পুত্রকে কুরবানী  জন্য নেয়া হয়েছিল?)  ( :‘في من هو الذبيح’  Fi man huwa al-Dhabih: Which of Abraham’s son was Sacrificed?)\n২১- আকসামুল কুরআন ( কুরআনের কসম প্রসঙ্গে)\n( ‘اقسام  القرآن  Aqsamu’l-Qur’an: Oaths of the\nQur’an)\n২২-মাজমুয়া তাফসির ফারাহি (ইমাম ফারাহির তাফসির সংকলন যা নেজামুল কুরআন নামে পরিচিত) ( Majmua Tafathir Farahi\n২৩- حقيقت نماز (হাকীকত-ই- নামায) এই বইটি অনুবাদ রয়েছে বাংলাতে ‘নামাযের মর্মকথা’ নামে- অনুবাদ করেছেন মুহাঃ মইদুল ইসলাম-মুর্শিদাবাদ।\n\n\n== তথ্যসূত্র =="}