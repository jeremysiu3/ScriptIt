{"pageid": 1035921, "title": "প্রদীপ্তা অধিকারী", "url": "https://bn.wikipedia.org/wiki?curid=1035921", "content": "প্রদীপ্তা অধিকারী (নেপালি: प्रदीप्ता अधिकारी; জন্ম ২৫ জানুয়ারি, ১৯৯৭) হলেন নেপালি সৌন্দর্য প্রতিযোগিতার একজন শিরোপাধারী ও বিতার্কিক। তিনি মিস নেপাল ইউনিভার্স ২০১৯ প্রতিযোগিতায় বিজয়ীর মুকুট অর্জন করেছিলেন। তিনি জর্জিয়ার আটলান্টায় অনুষ্ঠিত মিস ইউনিভার্স ২০১৯ প্রতিযোগিতায় নেপালের প্রতিনিধিত্ব করেছিলেন, তবে শীর্ষতালিকায় স্থান করে নিতে পারেননি। এর আগে তিনি নেদারল্যান্ডস, সিঙ্গাপুর এবং থাইল্যান্ডে অনুষ্ঠিত আন্তর্জাতিক বিতর্ক প্রতিযোগিতায়ও নেপালের প্রতিনিধিত্ব করেছেন। \n\n\n== ব্যক্তিগত জীবন ==\nপ্রদীপ্তা অধিকারী ১৯৯৭ সালের ২৫শে জানুয়ারি রাজধানী কাঠমান্ডুতে জন্মগ্রহণ করেছিলেন। তিনি একজন বিতার্কিক, নৃত্যশিল্পী ও ভ্রমণকারী। তিনি বর্তমানে নেপালিজ আর্মি ইনস্টিটিউট অফ হেলথ সায়েন্সের চিকিৎসাবিদ্যার তৃতীয় বর্ষের  শিক্ষার্থী। তিনি মিস নেপালিজ আর্মি ইনস্টিটিউট অফ হেলথ সায়েন্সেস ২০১৮-এর মুকুটও পেয়েছিলেন। তার বাবা সেনাবাহিনীর অবসরপ্রাপ্ত একজন মেজর জেনারেল। তিনি তার শিক্ষায়তনিক ভাষা ছাড়াও ৫টি ভিন্ন ভাষায় কথা বলতে পারেন।\n\n\n== তথ্যসূত্র ==\n\n\n== বহিঃসংযোগ ==\nমিসনেপাল.কম.এনপি\nমিসইউনিভার্স.কম"}