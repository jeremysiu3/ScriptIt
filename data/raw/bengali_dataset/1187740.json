{"pageid": 1187740, "title": "দরা পাখুই", "url": "https://bn.wikipedia.org/wiki?curid=1187740", "content": "দরা পাখুই (বৈজ্ঞানিক নাম: Burara amara(Moore)) এক প্রজাতির মাঝারী আকারের সবুজ চকচকে বর্নের প্রজাপতি। এরা ‘হেসপেরায়িডি’ গোত্রের এবং ‘কোয়লিয়াডিনি’ উপগোত্রের সদস্য।ভারতএ এই প্রজাতির অধীনে কোন উপ-প্রজাতি তালিকাভুক্ত নেই।\n\n\n== আকার ==\nপ্রসারিত অবস্থায় দরা পাখুই এর ডানার আকার ৪০-৪৮ মিলিমিটার দৈর্ঘ্যের হয়।\n\n\n== বিস্তার ==\nএই প্রজাতি ভারত এর  পশ্চিমবঙ্গ, সিকিম থেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nস্ত্রী এবং পুরুষ প্রকার প্রায় অনুরূপদর্শন। ডানার উপরিতল বাদামী এবং চকচকে সবজে আভাযুক্ত (greenish gloss)। পুরুষ প্রকারে সামনের ডানার উপরিতলে অবস্থিত কোস্টাল দাগটি (streak) কমলা হলুদ এবং স্ত্রী প্রকারে উক্ত দাগটি ইষদ অস্পষ্ট। উভয় ডানায় সিলিয়া অথবা প্বার্শরোয়া সাদাটে বাদামী বর্নের।\nসামনের ডানার নিম্নতল বাদামী থেকে সাদাটে বাদামী তবে কোস্টার গোড়ার দিকের বর্ন নীলচে কালো। ডানা জুড়ে ধূসর নীলচে ডোরাকাটে (stripes)। পিছনের ডানার নিম্নতল নীলচে কালো এবং সামনের ডানার ওনুরূপ ধূসর নীলচে ডোরা যুক্ত। উভয় ডানার নিম্নতলের শিরাগুলি সাদাটে বাদামী।\nমাথা, বক্ষদেশ (thorax), পা এবং অ্যানাল অংশ হলুদ এবং উদর (abdomen) কালচে বাদামী এবং ধূসর ডোরাযুক্ত।\n\n\n== আচরণ ==\nঅন্যান্য Awl প্রজাতির মত দরা পাখুই দ্রুতগামী এবং তীরের বেগে ঘুরপাক খেয়ে ওড়ে (darting flight)। এরা ফুলের মধু পান করতে ভালবাসে এবং পাথর অথবা মাটির ভিজে ছোপে এবং দেয়ালে বসে মাড-পাডল করে। উচ্চ বৃষ্টিপাত যুক্ত পার্বত্য অঞ্চলের ঘন জঙ্গলে এরা বসবাস করে। অন্যান্য Awl দের মত এয় প্রজাতিও সাধারনত ভোরবেলা, সকালের একদম প্রথম ভাগে এবং গোধূলি বেলায় (dusk) সক্রিয় থাকে। দিবাভাগের বাকী রৌদ্রজ্জ্বল সময়ে কখনো কখনো ঘন ছায়াচ্ছন্ন অংশে এদের বিচরন লক্ষ্য করা যায়। এরা ডানা বন্ধ অবস্থায় গাছের পাতার নিচে বিশ্রাম নেয়।\n\n\n== তথ্যসূত্র =="}