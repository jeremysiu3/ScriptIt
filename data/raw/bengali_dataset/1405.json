{"pageid": 1405, "title": "অ্যাডাম স্মিথ", "url": "https://bn.wikipedia.org/wiki?curid=1405", "content": "অ্যাডাম স্মিথ (ইংরেজি: Adam Smith) (১৭২৩-১৭৯০) আধুনিক অর্থশাস্ত্রের জনক হিসেবে পরিচিত৷ তিনি ১৭৭৬ সালে An Inquiry into the Nature and Causes of the Wealth of Nations নামক গ্রন্থ লিখে অর্থনীতির মূল বিষয়গুলি সম্পর্কে ধারণা দেন৷\nঅ্যাডাম স্মিথ স্কটল্যান্ডের ফিফের ক্রিকক্যাল্ডি শহরের একজন রাজস্ব নিয়ন্ত্রকের পুত্র ছিলেন। স্মিথের সঠিক জন্মতারিখ অজানা, কিন্তু তিনি ১৭২৩ সালের ৫ই জুন ক্রিকক্যাল্ডি শহরে খ্রিস্টধর্ম গ্রহণ করেন। ৪ বছর বয়সে একদল ইহুদী তাকে অপহরণ করে। কিন্তু তিনি তার চাচার সহযোগিতায় দ্রুত মুক্ত হন এবং মায়ের কাছে ফেরত যান।\n১৪ বছর বয়সে স্মিথ গ্লাসগো বিশ্ববিদ্যালয়ে ভর্তি হন, সেখানে তিনি ফ্রান্সিস হাচিসনের (যাকে স্মিথ বলতেন \"the never-to-be-forgotten\") অধীনে দর্শনশাস্ত্র অধ্যয়ন করেন। তিনি গ্লাসগো বিশ্ববিদ্যালয় ওর তার সহকর্মী স্কটল্যান্ডের জন স্নেল কর্তৃক চালু হওয়া বৃত্তি প্রাপ্ত প্রথম ছাত্র ছিলেন। এই গ্লাসগো বিশ্ববিদ্যালয়েই অধ্যাপনাকালীন সময়ে তিনি \"The Theory of Moral Sentiments\" রচনা করেন। পরবরতী জীবনে তিনি সমগ্র ইউরোপ পরিভ্রমণ করেন এবং এসময়ে তিনি তৎকালীন সময়ের বুদ্ধিজীবী নেতাদের সান্নিধ্য লাভ করেন। স্মিথ তার নিজের সময়ে বিতর্কিত ছিলেন। তার সাধারণ লিখন পদ্ধতি ও শৈলীর কারণে তিনি প্রায়ই উইলিয়াম হোগার্থ ও জোনাথন সুইফট কর্তৃক সমালোচিত হয়েছেন। তবে, ২০০৫ সালে অ্যাডাম স্মিথ রচিত \"The Wealth of Nations\" বইটি সর্বকালের সেরা ১০০ স্কটিশ বইয়ের তালিকায় স্থান পায়। বলা হয়ে থাকে,সাবেক ব্রিটিশ প্রধানমন্ত্রী মার্গারেট থ্যাচার স্মিথের লিখা এই বই সর্বদা হাত ব্যাগে বহন করতেন।\n\n\n== প্রাথমিক জীবন ==\nএডামের জন্ম ফিফের কিরক্যালডি নামক স্থানে। তার বাবার নামও ছিল এডাম স্মিথ যিনি স্কটিশ সিনেটের একজন লেখক উকিল এবং অভিশংসক ছিলেন। এছাড়াও তিনি কিরক্যালডির শুল্ক বিভাগের নিয়ামক ছিলেন। ১৭২০সালে তিনি মার্গারেট ডগলাসকে বিবাহ করেন যে জমিদার রবার্ট ডগলাসের কন্যা ছিলেন। তার বয়স যখন ২ মাস তখন তার বাবা মারা যান তার মা কে রেখে। তার ধর্ম শিক্ষা হয় কিরক্যালডির চার্চ অফ স্কটল্যান্ডে ৫ই জুন ১৭২৩ সালে এবং এই সালকেই সবসময় তার জন্মসাল হিসেবে মনে করা হয়। তার জীবনীর লেখক স্কটিস সাংবাদিক জন রে এর কাছ থেকে জানা যায় তাকে শৈশবে একবার বেদুইনের দল ধরে নিয়ে যায় এবং পরে অনেক খোঁজা-খুঁজির পর তাকে পাওয়া যায়। স্মিথ তার মায়ের সাথে অনেক ঘনিষ্ঠ ছিলেন, এবং তিনিই স্মিথের পড়ালেখা সম্পর্কিত উচ্চাকাঙ্ক্ষাকে উৎসাহ দেন। ১৭২৯ থেকে ১৭৩৭ সাল পর্যন্ত স্মিথ কিরক্যাল্ডির বার্গ স্কুলে ভর্তি হন যাকে জন রে \"স্কটল্যান্ডের তৎকালীন সর্বোত্তম স্কুলগুলোর একটি\" বলেছেন, সেখানে তিনি ল্যাটিন, গণিত, ইতিহাস এবং লেখা চর্চা করেন।\n\n\n== তথ্যসূত্র =="}