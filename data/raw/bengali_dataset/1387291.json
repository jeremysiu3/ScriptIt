{"pageid": 1387291, "title": "মুতাল তিরুবন্ততি", "url": "https://bn.wikipedia.org/wiki?curid=1387291", "content": "মুতাল তিরুবন্ততি ( তামিল: முதல் திருவந்தாதி         )  শ্রী বৈষ্ণবধর্মের দ্বাদশ আলবরের অন্যতম আলবর পোইগায় আল্বর দ্বারা রচিত একটি তামিল হিন্দু সাহিত্য রচনা।  এই স্তবগানটি  অন্ততি কাব্যিক কৌশলে  রচিত যাতে ১০০টি শ্লোক রয়েছে। এটি নালায়ীরা দিব্য প্রবন্ধম  নামক স্তোত্রসংকলনের একটি অংশ। \n\n\n== কিংবদন্তি ==\nশ্রী বৈষ্ণব কিংবদন্তি অনুসারে, পোইগায় আল্বর একবার তিরুকোইলুরের উলাগালান্থ পেরুমাল মন্দিরে বিষ্ণুর প্রতি শ্রদ্ধা নিবেদন করতে গিয়েছিলেন। তিনি অপর দুই আলবর পে ও ভুটথের সাথে দেখা করেন। তাদেরকে তিনি চিনতেন না।কিন্তু তারা একই সময়ে কাকতালীয়ভাবে মন্দিরে যাচ্ছিলেন। যাত্রাকালে ঝড় বৃষ্টি শুরু হওয়ায় পোইগাই একটি মন্ডপমে থাকার জায়গা খুঁজে পান এবং পে তাকে জিজ্ঞাসা করেন যে তিনি তার ঘরে কিছু জায়গা ভাগ করতে পারেন কিনা। মন্ডপমে একটিমাত্র শয্যা ছিল। তা পর্যবেক্ষণ করে পোইগাই মন্তব্য করেন শুধু একজন ব্যক্তিই শয্যায় শয়ন করতে পারবেন এবং তারই সুবিধা হবে বেশি, তবে দুজনকে বসে থাকতে হবে। এই মুহুর্তে ভুটথ এলেন, ও অন্য দুই কবি-সাধকের সাথে মন্ডপম ভাগ করার ইচ্ছা প্রকাশ করলেন। তখন কবিত্রয় সিদ্ধান্ত নিলেন একজন ব্যক্তির  শুয়ে থাকাই সবচেয়ে উপযুক্ত হবে, দুজন লোক বসবে, কিন্তু তাদের মাঝে তিনজন থাকার মানে হল যে তারা দাঁড়িয়ে থাকলেই সবচেয়ে উপযুক্ত হবে। এইভাবে তিন কবি-সাধক সারা রাত দাঁড়িয়েছিলেন। হঠাৎ ভোরের সময় তারা তাদের মধ্যে এক চতুর্থ সত্তার উপস্থিতি অনুভব করলেন। সেই সময় তারা এতটাই অভিভূত হয়েছিলেন যে তাদের প্রত্যেকে তাদের অভিজ্ঞতালব্ধ একটি অন্ততি আকারে স্তোত্র রচনা করেন। সেই সত্তাটি ছিলেন পেরুমল। মুতাল তিরুবন্ততিকে পোইগায় আলবরের রচিত স্তব বলে উল্লেখ করা হয়েছে যেখানে তিনি দেবতার প্রতি তার প্রেমকে সূর্যের আলো ও প্রদীপের সাথে তুলনা করেছেন। \n\n\n== স্তোত্রগান ==\n\nমুটাল তিরুবন্ততি-এর প্রথম স্তোত্রে কবির চিত্তের অনুভুতির ব্যাখ্যা করা হয়েছে যখন পেরুমল স্বয়ং আবির্ভূত হয়ে তাঁকে অভিভূত করেছিলেন:\n\nধরা আমার দীপক  যেখানে সাগর তৈল  এবং তেজোময় সূর্য বাতি।  আমার গানের এই মালা প্রদীপ্ত চক্রধারী প্রভুর কোমল চরণে অর্পণ করি  যাতে দুঃখের সাগর আমরা পার করতে পারি। \nপোইগাই আলবর এই রচনায় বিষ্ণুর বামন ও বরাহ অবতারের কার্যকেও উল্লেখ করেছেন:\n\nহে চক্রধারী প্রভু! বিশাল রূপে চরণারবিন্দ দিয়ে আপনি ধরাকে পরিমাপ করেছেন  যখন সংসার ভয়গ্রস্ত ছিলো  এবং স্বর্গিকগণ কাঁপছিলেন।  যখন বৃহৎ বরাহরূপে আপনি ধরাকে আপনার দন্তে উঠিয়ে নিয়ে ছিলেন  তখন আপনার দাঁত কেনো ভেঙে যায় নি?  কেননা ধরা একদাঁতেই তখন স্থির ছিলো। \n\n\n== আরও দেখুন ==\nইরন্তম তিরুবন্ততি\nমুনরাম তিরুবন্ততি\nনানমুকান তিরুবন্ততি\n\n\n== তথ্যসূত্র ==\n\n\n== বহিঃসংযোগ ==\nSri Poigai Alvar's Mutal Tiruvantati (Text and commentary) - N Rajagopalan  ওয়েব্যাক মেশিনে আর্কাইভকৃত ৬ ডিসেম্বর ২০২২ তারিখে"}