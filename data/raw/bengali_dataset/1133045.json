{"pageid": 1133045, "title": "আকিহিরো ইয়েনাগা", "url": "https://bn.wikipedia.org/wiki?curid=1133045", "content": "আকিহিরো ইয়েনাগা (জাপানি: 家長 昭博, ইংরেজি: Akihiro Ienaga; জন্ম: ১৩ জুন ১৯৮৬) হলেন একজন জাপানি পেশাদার ফুটবল খেলোয়াড়। তিনি বর্তমানে জাপানের পেশাদার ফুটবল লিগের শীর্ষ স্তর জে১ লিগের ক্লাব কাওয়াসাকি ফ্রোন্তালের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলেন।\n২০০৫ সালে, আকিহিরো জাপান অনূর্ধ্ব-২০ দলের হয়ে জাপানের বয়সভিত্তিক পর্যায়ে অভিষেক করেছিলেন। প্রায় ২ বছর যাবত জাপানের বয়সভিত্তিক দলের হয়ে খেলার পর, তিনি ২০০৭ সালে জাপানের হয়ে আন্তর্জাতিক পর্যায়ে অভিষেক করেছেন; জাপানের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআকিহিরো ইয়েনাগা ১৯৮৬ সালের ১৩ই জুন তারিখে জাপানের হিয়োগোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআকিহিরো জাপান অনূর্ধ্ব-২০ এবং জাপান অনূর্ধ্ব-২৩ দলের হয়ে খেলার মাধ্যমে জাপানের প্রতিনিধিত্ব করেছেন। জাপানের বয়সভিত্তিক দলের হয়ে তিনি প্রায় ২ বছরে ১৪ ম্যাচে অংশগ্রহণ করে ১টি গোল করেছেন।\n২০০৭ সালের ২৪শে মার্চ তারিখে, ২০ বছর, ৯ মাস ও ১১ দিন বয়সে, বাম পায়ে ফুটবল খেলায় পারদর্শী আকিহিরো পেরুর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জাপানের হয়ে অভিষেক করেছেন। উক্ত ম্যাচের ৮৫তম মিনিটে মধ্যমাঠের খেলোয়াড় কেইতা সুজুকির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি জাপান ২–০ গোলের ব্যবধানে জয়লাভ করেছিল। জাপানের হয়ে অভিষেকের বছরে আকিহিরো সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ মার্চ ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nআকিহিরো ইয়েনাগা – ফিফা প্রতিযোগিতার রেকর্ড (ইংরেজি) \nজে. লিগে আকিহিরো ইয়েনাগা (জাপানি) \nসকারওয়েতে আকিহিরো ইয়েনাগা  (ইংরেজি)  \nসকারবেসে আকিহিরো ইয়েনাগা (ইংরেজি) \nবিডিফুটবলে আকিহিরো ইয়েনাগা  (ইংরেজি)  \nট্রান্সফারমার্কেটে আকিহিরো ইয়েনাগা (ইংরেজি) \nওয়ার্ল্ডফুটবল.নেটে আকিহিরো ইয়েনাগা (ইংরেজি) \nইএসপিএন এফসিতে আকিহিরো ইয়েনাগা (ইংরেজি) \nন্যাশনাল-ফুটবল-টিমস.কমে আকিহিরো ইয়েনাগা (ইংরেজি)"}