{"pageid": 1045326, "title": "এবরশি এজ", "url": "https://bn.wikipedia.org/wiki?curid=1045326", "content": "এবরশি অলুশি এজ (ফরাসি উচ্চারণ: ​[əbʁʃi ɛz], ফরাসি: Eberechi Eze; জন্ম: ২৯ জুন ১৯৯৮; এবরশি এজ নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ক্রিস্টাল প্যালেসের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড়, ডান পার্শ্বীয় মধ্যমাঠের খেলোয়াড় এবং আক্রমণভাগের খেলোয়াড় হিসেবে খেলে থাকেন।\n২০০৬–০৭ মৌসুমে, ইংরেজ ফুটবল ক্লাব আর্সেনালের যুব পর্যায়ের হয়ে খেলার মাধ্যমে এজ ফুটবল জগতে প্রবেশ করেছেন এবং পরবর্তীকালে ফুলহ্যাম, রেডিং এবং মিলওয়ালের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, ইংরেজ ক্লাব কুইন্স পার্ক রেঞ্জার্সের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৪ মৌসুম অতিবাহিত করেছেন; কুইন্স পার্ক রেঞ্জার্সের হয়ে তিনি ১০৪ ম্যাচে ২৯টি গোল করেছেন। মাঝে ২০১৭–১৮ মৌসুমে তিনি ১ মৌসুমের জন্য ধারে উইকম ওয়ান্ডারার্সে যোগদান করেছেন। ২০২০–২১ মৌসুমে, তিনি প্রায় ১৭ মিলিয়ন ইউরোর বিনিময়ে কুইন্স পার্ক রেঞ্জার্স হতে ক্রিস্টাল প্যালেসে যোগদান করেছেন।\n২০১৮ সালে, এজ ইংল্যান্ড অনূর্ধ্ব-২০ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nএবরশি অলুশি এজ ১৯৯৮ সালের ২৯শে জুন তারিখে ইংল্যান্ডের গ্রিনিচে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি নাইজেরীয় বংশোদ্ভূত। তার দুই ভাই শিমায়েশি এজ ও ইকেশি এজও ফুটবল খেলোয়াড়।\n\n\n== আন্তর্জাতিক ফুটবল ==\nএজ ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৮ সালের ১১ই অক্টোবর তারিখে তিনি ইতালি অনূর্ধ্ব-২০ দলের বিরুদ্ধে ম্যাচে ইংল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। তিনি ২০২১ সালের ৩১শে মার্চ তারিখে ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের গ্রুপ পর্বের ম্যাচে ক্রোয়েশিয়া অনূর্ধ্ব-২১ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে এবরশি এজ  (ইংরেজি)  \nসকারবেসে এবরশি এজ (ইংরেজি) \nবিডিফুটবলে এবরশি এজ  (ইংরেজি)  \nওয়ার্ল্ডফুটবল.নেটে এবরশি এজ (ইংরেজি) \nইএসপিএন এফসিতে এবরশি এজ (ইংরেজি)"}