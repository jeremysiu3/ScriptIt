{"pageid": 1435911, "title": "এলিস বালচ অ্যাবট", "url": "https://bn.wikipedia.org/wiki?curid=1435911", "content": "এলিস বাল্চ অ্যাবট (ফেব্রুয়ারি ১১, ১৮৬৭ - ২৩ ফেব্রুয়ারি, ১৯৩৭) তরুণ পাঠকদের জন্য রচিত কথাসাহিত্যের একজন লেখক ছিলেন।\n\n\n== প্রাথমিক জীবন এবং শিক্ষা ==\nঅ্যালিস বাল্চ অ্যাবট নিউ ইয়র্কের ব্রুকলিনে জন্মগ্রহণ করেন এবং নিউ জার্সির ইস্ট অরেঞ্জে বেড়ে ওঠেন, তিনি অ্যাবিয়েল অ্যাবট এবং অ্যালিস মার্চ বাল্চ অ্যাবটের কন্যা। তিনি ডানা হল স্কুলে পড়াশোনা করেন এবং ১৮৮৯ সালে মাউন্ট হলিওক কলেজ থেকে স্নাতক হন। তার ছোট বোন ফ্রান্সিস হোমস অ্যাবট তাকে অনুসরণ করেন এবং ১৮৯৪ সালে একই কলেজ থেকে স্নাতক হন।\n\n\n== কর্মজীবন ==\nঅ্যাবট যুব পত্রিকা সেন্ট নিকোলাসের জন্য ছোট গল্প এবং তরুণ পাঠকদের জন্য একটি উপন্যাস লিখেছেন, যার নাম এ ফ্রিগেটস নেমসেক (১৯০১)। তার গল্প \"ন্যান মেরিফিল্ডস চয়েস\" (১৮৯৪) নিয়ে একজন পর্যালোচক মন্তব্য করেছেন যে মিস অ্যাবট একটি আলোড়ন সৃষ্টিকারী এবং হৃদয়স্পর্শী গল্প তৈরি করেছেন।\" তার প্রকাশিত কিছু গল্প ফ্রান্সিস ডে এবং জর্জ এডমন্ড ভেরিয়ান সহ উল্লেখযোগ্য শিল্পীদের দ্বারা চিত্রিত হয়েছে। তিনি একটি সহযোগিতামূলক উপন্যাস, এ নভেলটি নভেল (১৮৮৯) তেও অবদান রেখেছিলেন। তিনি নিউ ইয়র্ক সিটির মাউন্ট হলিওক অ্যালামনা অ্যাসোসিয়েশনে সক্রিয় ছিলেন।\n\n\n== প্রকাশনা ==\n\"ডি অ্যান্ড জে\" (১৮৯৩) \n\"ন্যান মেরিফিল্ডস চয়েস\" (১৮৯৪)\n\"বিপ্লবের কন্যা\" (১৮৯৫)\n\"কিভাবে কাজিন মেরিয়ন সাহায্য করেছে\" (১৮৯৭) \nএ ফ্রিগেটস নেমসেক (১৯০১)\n\"ফেবের বুদ্ধির গুণে\" (১৯০২ ও ১৯০৯)\n\n\n== ব্যক্তিগত জীবন ==\nঅ্যাবট ১৯৩৭ সালে ৭০ বছর বয়সে স্টেটেন আইল্যান্ডের নিউ ব্রাইটনে তার বাড়িতে মারা যান।\n\n\n== তথ্যসূত্র =="}