{"pageid": 1089230, "title": "চৈত্র (হিন্দু মাস)", "url": "https://bn.wikipedia.org/wiki?curid=1089230", "content": "চৈত্র (সংস্কৃত: चैत्र) হিন্দু পঞ্জিকার একটি মাসের নাম।\nআদর্শ হিন্দু পঞ্জিকা ও ভারতীয় জাতীয় বর্ষপঞ্জিতে চৈত্র বছরের প্রথম মাস। বাংলা পঞ্জিকায় এটি বছরের সর্বশেষ মাস। চৈত্র নেপালী পঞ্জিকারও (বিক্রম সংবৎ) শেষ মাস যেখানে এটি গ্রেগরীয় মার্চ মাসের মাধ্যখানে পড়ে। এটি তামিল পঞ্জিকায় প্রথম মাস। সিন্ধি পঞ্জিকায় এই মাসটির নাম চেঠ এবং এই মাসে সিন্ধি হিন্দুরা চেঠি চাঁদ (বিষ্ণুর অবতার ঝুলেলালের জন্মবার্ষিকী) পালন করে। বৈষ্ণব পঞ্জিকায় এই মাসটির প্রতীক হলেন বিষ্ণু।\nহিন্দু ঐতিহ্যে এই প্রথম মাসটি গ্রেগরীয় বর্ষপঞ্জির মার্চ বা এপ্রিলে পড়ে। মূলত চৈত্র মার্চ নাকি এপ্রিল কোন মাসটিতে হবে তা নির্ভর করে পুরুষোত্তম মাস (সৌরচান্দ্রিক পঞ্জিকায় চান্দ্রিক মাসগুলোকে সৌর বছরের সাথে মিলানোর উদ্দেশ্যে যুক্ত করা অতিরিক্ত মাস) বছরে পালিত হবে কিনা। গ্রেগরীয় বর্ষপঞ্জিতে এই মাসের প্রথম তারিখ তথা হিন্দু নববর্ষ শুরু হওয়ার কোন নির্দিষ্ট তারিখ নেই।\n\n\n== নাম ==\nহিন্দি ও মারাঠি: चैत्र চাইত্রা, গুজরাতি: ચૈત્ર চাইত্রা, রাজস্থানী: चेत চেট, পাঞ্জাবি: ਚੇਤ চেট, বাংলা: চৈত্র, অসমীয়া: চ’ত, ওড়িয়া: ଚୈତ୍ର ছাইট্রা, কন্নড়: ಚೈತ್ರ চাইট্রা, তেলুগু: చైత్రము চাইত্রামু, তামিল: சித்திரை চাইত্রাই, মালয়ালম: ചൈത്രം চাইত্রাম।\n\n\n== উৎসব ==\nচৈত্র মাস বসন্তের আগমনের সাথে সম্পৃক্ত। দোলযাত্রা চৈত্র মাসের পূর্বে হিন্দু মাস ফাল্গুনের পূর্ণিমায়, চৈতি উৎসবের ঠিক ৬ দিন পূর্বে পালিত হয়।\nহিন্দু ধর্মীয় পঞ্জিকায় চৈত্র মার্চ/এপ্রিলের নতুন চাঁদের সাথে শুরু হয় যা বছরের প্রথম মাস। চৈত্র মাসের প্রথম তারিখ নববর্ষ দিবস হিসেবে পালিত হয় যার নাম মহারাষ্ট্রে গুড়ি পারওয়া। তামিলনাড়ুতে চাইত্রাই ভিষ্ণু বা পুথান্দু এবং অন্ধ্রপ্রদেশে ও কর্ণাটকে উগাদি।\n\n\n== তথ্যসূত্র ==\n\n\n== বহিঃসংযোগ ==\nহিন্দিতে চৈত্র নবরাত্রি"}