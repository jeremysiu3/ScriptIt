{"pageid": 1442234, "title": "স্বর্গীয় কুরআন", "url": "https://bn.wikipedia.org/wiki?curid=1442234", "content": "সাধারণ ইসলামী বিশ্বাস অনুযায়ী, স্বর্গীয় কুরআন (আরবি: أمّ الکتاب, প্রতিবর্ণীকৃত: umm al-kitāb, অনুবাদ 'mother of the Book') হল প্রকাশিত কুরআনের একটি আদিম সংস্করণ।\n\n\n== ইতিহাস ==\nপবিত্র ধর্মগ্রন্থ বা ধর্মীয় গুরুত্বপূর্ণ বস্তুর ধারণা, যেটি স্বর্গে সংরক্ষিত একটি আদিরূপের ভিত্তিতে তৈরি, তা শুধু ইসলামের মধ্যেই সীমাবদ্ধ নয়। আলফ্রেড গুইলাউমের মতে, এই ধারণাটি \"হাজার হাজার বছর\" আগেকার \"প্রাচীন সুমেরিয়\" সভ্যতার যুগে ফিরে যায়।\n\n\n=== প্রত্যাদিষ্ট কুরআন ===\nকুরআনের ৪৩:৪ এবং ১৩:৩৯ নং আয়াতে \"মাতৃগ্রন্থ\" (উম্মুল কিতাব) উল্লেখ করা হয়েছে; ৮৫:২২ নং আয়াতে \"সুরক্ষিত ফলক\" (লাওহে মাহফুজ) এবং ৫৬:৭৮ নং আয়াতে \"গোপন গ্রন্থ\" (কিতাব  মাকনুন) উল্লেখ করা হয়েছে। ১৭:১০৫ নং আয়াতে কুরআনের প্রত্যাদেশকে \"নাজিল করা\" হিসেবে বর্ণনা করা হয়েছে:\n\"আমরা (আল্লাহ) সত্যসহ একে নাজিল করেছি এবং সত্যের সাথেই নাজিল হয়েছে\"।\nএকে কালামুল্লাহ - আল্লাহর বাণী - বলেও অভিহিত করা হয় এবং অধিকাংশ মুসলিমের কাছে এটি আল্লাহর শাশ্বত ও অসৃষ্ট  গুণ হিসেবে বিবেচিত হয়, আল্লাহর লিখিত বা সৃষ্ট কোনো কিছুর বিপরীতে। স্বর্গীয় কুরআন এবং পার্থিব কুরআনের মাঝে পার্থক্য আছে। প্রত্যাদিষ্ট কুরআন স্বর্গীয় কুরআনের নিখুঁত প্রতিরূপ না সংক্ষিপ্ত সংস্করণ সেটা নিয়ে বিতর্ক রয়েছে। সাধারণত, ইঞ্জিল এবং তাওরাতের ইসলামী ধারণাকে স্বর্গীয় কুরআনের অংশ হিসেবে মনে করা হয় ।\n\n\n== তথ্যসূত্র =="}