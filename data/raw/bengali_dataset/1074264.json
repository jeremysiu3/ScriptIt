{"pageid": 1074264, "title": "আ শট ইন দ্য ডার্ক (১৯৬৪-এর চলচ্চিত্র)", "url": "https://bn.wikipedia.org/wiki?curid=1074264", "content": "আ শট ইন দ্য ডার্ক ব্লেক এডওয়ার্ডস পরিচালিত ১৯৬৪ সালের ব্রিটিশ-মার্কিন হাস্যরসাত্মক চলচ্চিত্র। এটি দ্য পিঙ্ক প্যান্থার চলচ্চিত্র ধারাবাহিকের দ্বিতীয় কিস্তি, যেখানে পিটার সেলার্স তার পূর্বে অভিনীত ইনস্পেক্টর জাক ক্লুজো চরিত্রে অভিনয় করেন। চলচ্চিত্রটি হ্যারি কার্নিৎজের ১৯৬১ সালের একই নামের মঞ্চনাটক অবলম্বনে নির্মিত, যা মূলত মার্সেল আশার রচিত ফরাসি নাটক লিদিয়ত থেকে ইংরেজিতে উপযোগ করা হয়েছিল। চলচ্চিত্রটির চিত্রনাট্য রচনা করেছেন উইলিয়াম ব্ল্যাটি ও ব্লেক এডওয়ার্ডস।\nচলচ্চিত্রটি ১৯৬৪ সালের ২৩শে জুন যুক্তরাজ্য ও মার্কিন যুক্তরাষ্ট্রে মুক্তি পায় এবং অধিকাংশ ক্ষেত্রেই ইতিবাচক পর্যালোচনা লাভ করে। আমেরিকান ফিল্ম ইনস্টিটিউট চলচ্চিত্রটিকে তাদের এএফআইয়ের ১০০ বছর...১০০ হাসি তালিকায় ৪৮তম স্থান প্রদান করে।\n\n\n== অভিনয়শিল্পীদল ==\n\n\n== মূল্যায়ন ==\nদ্য নিউ ইয়র্ক টাইমস-এর বসলি ক্রাউদার লিখেন, \"এটি পাগলাটে, কিন্তু জনাব সেলার্স যে বিস্ময়কর দক্ষতা এবং স্থায়ী নিখুঁত মর্যাদার সাথে তার ভূমিকা পালন করেছেন তা দ্রুত শেষ পর্যায়ে এসে একঘেয়ে উপভোগ্য হতে শুরু করে।\" ভ্যারাইটি লিখে: \"'প্যান্থার'-এর প্রথম দর্শনের পরপরই হাস্যকরভাবে অদক্ষ গোয়েন্দার দ্বিতীয় উপস্থিতি দেখানোর জন্য প্রজ্ঞা দেখা যায়, যেহেতু কিছু স্বতঃস্ফূর্ত নতুনত্ব হয়ত বন্ধ হয়ে গেছে, কিন্তু হাসি এখনও প্রচুর পরিমাণে আছে।\" লস অ্যাঞ্জেলেস টাইমস-এর ফিলিপ কে. স্কুইয়ার লিখেন ছবিটি \"পতন এবং উত্থানের সমস্ত বৈচিত্র্য ... আমি 'অ্যাড নসিয়াম' বলব না কারণ সেলার্স একজন চতুর কৌতুকাভিনেতা এবং কখনোই এতটা বিরক্তিকর না।\" দ্য ওয়াশিংটন পোস্ট-এর রিচার্ড এল. কো চলচ্চিত্রটিকে \"পরিশ্রমলব্ধ কৌতুককর্ম\" বলে অভিহিত করে। দ্য মান্থলি ফিল্ম বুলেটিন লিখে, \"যেখানে দ্য পিঙ্ক প্যান্থার-এর শৈলী এবং একটি নির্দিষ্ট সূক্ষ্মতা ছিল, তার উত্তরাধিকারী ... কেবল নিষ্ঠুর ধরনের স্ল্যাপস্টিককে প্রতিস্থাপন করে।\" দ্য নিউ ইয়র্কার-এর জন ম্যাকার্টেন লিখেন, \"ব্রডওয়েতে 'আ শট ইন দ্য ডার্ক' একটি মধ্যমমানের কৌতুককর্ম ছিল, কিন্তু ব্লেক এডওয়ার্ডস, যিনি চলচ্চিত্রটি পরিচালনা করেছেন এবং উইলিয়াম পিটার ব্ল্যাটির সাথে চিত্রনাট্য লিখেছেন, তার ভালো বোধশক্তি ছিল এবং জনাব সেলার্সকে পাগলাটে হতে দিয়েছেন ... সবমিলিয়ে অত্যন্ত প্রফুল্ল।\"\n\n\n== তথ্যসূত্র ==\n\n\n== বহিঃসংযোগ ==\n\nঅলমুভিতে আ শট ইন দ্য ডার্ক (ইংরেজি)\nআমেরিকান ফিল্ম ইন্সটিটিউট ক্যাটালগে আ শট ইন দ্য ডার্ক\nইন্টারনেট ব্রডওয়ে ডেটাবেজে আ শট ইন দ্য ডার্ক (ইংরেজি)\nইন্টারনেট মুভি ডেটাবেজে আ শট ইন দ্য ডার্ক  (ইংরেজি)\nটিসিএম চলচ্চিত্র ডেটাবেজে আ শট ইন দ্য ডার্ক\nবক্স অফিস মোজোতে আ শট ইন দ্য ডার্ক (ইংরেজি)\nরটেন টম্যাটোসে আ শট ইন দ্য ডার্ক (ইংরেজি)"}