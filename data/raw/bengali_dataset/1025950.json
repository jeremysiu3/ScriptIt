{"pageid": 1025950, "title": "জাতীয় সড়ক উন্নয়ন পরিকল্পনা", "url": "https://bn.wikipedia.org/wiki?curid=1025950", "content": "জাতীয় সড়ক উন্নয়ন পরিকল্পনা (এনএইচডিপি) ভারতের জাতীয় সড়কগুলির মানোন্নয়ন, সুযোগ সুবিধা বৃদ্ধি, সৌন্দর্যায়ন ও সড়কের প্রস্থ প্রসারিত করা ও পুনর্বাসনের জন্য পরিকল্পিত প্রকল্প৷ ১৯৯৮ খ্রিস্টাব্দে তৎকালীন ভারতের প্রধানমন্ত্রী অটল বিহারী বাজপেয়ী মহাশয়ে তত্ত্বাবধানে এই প্রকল্পটির সূচনা হয়৷ দৈর্ঘ্য ও প্রস্থের বিচারে ভারতের জাতীয় সড়ক দেশের মোট সড়ক ব্যবস্থার মাত্র ২ শতাংশ স্থান দখল করলেও যান পরিবহনের ৪০ শতাংশ এই জাতীয় সড়কের মাধ্যমেই হয়ে থাকে৷  প্রকল্পটি ভারত সরকারের সড়ক ও পরিবহন মন্ত্রকের ভারতীয় জাতীয় সড়ক কর্তৃপক্ষের (এনএইচএআই) অধীন৷ রাষ্ট্রের অর্থনৈতিক উন্নতির লক্ষ্যে এনএইচএআই ৪৯,২৬০ কিলোমিটার সড়ক ও মহাসড়কের নির্মাণ ও রক্ষণাবেক্ষণের দায়িত্বে রয়েছে৷ ২০১৮ খ্রিস্টাব্দে ভারত সরকার এনএইচডিপি প্রোগ্রাম বন্ধ করে আগামী ও চলমান প্রকল্পগুলোকে বৃহত্তর ভারতমালা প্রকল্পের অন্তর্ভুক্ত করার প্রস্তাব রাখেন৷\n\n\n== প্রকল্পের পর্যায় ==\nপ্রকল্পটি একাধিক পর্যায়ে স্থিরীকৃত:\n\nপর্যায় ১: ৫,৮৪৬ কিমি (৩,৬৩৩ মা) সুদীর্ঘ সোনালী চতুর্ভুজ, যা ভারতে চার কোণের চারটি বড় শহর দিল্লি, কলকাতা, চেন্নাই এবং মুম্বাইকে যুক্ত করেছে৷ প্রকল্প মূল্য ৩০০ বিলিয়ন ভারতীয় মুদ্রা, যার সিংহভাগ দায়ভার বহন কফেছে সরকারের বিশেষ পেট্রোলিয়াম দ্রব্য শুল্ক দপ্তর৷ ২০১২ খ্রিস্টাব্দের জানুযয়ারি মাসে চারটি লেনৈর এই সোনালি চতুর্ভুজ মহাসড়কের কাজ সম্পন্ন হয়৷\nপর্যায় ২: উত্তর দক্ষিণ এবং পূর্ব-পশ্চিম মহাসড়ক‌ করিডর তৈরীর মাধ্যমে দেশের চার দূরবর্তী নগরকে যুক্ত করা৷ ৭,১৪২ কিমি (৪,৪৩৮ মা) সুদীর্ঘ পূর্ব-পশ্চিম ও উত্তর-দক্ষিণ করিডর উত্তরে জম্মু ও কাশ্মীরের শ্রীনগর থেকে দক্ষিণে কন্যাকুমারী অবধি বিস্তৃত, যেখানে তামিলনাড়ুর সালেম শহর থেকে কোয়েম্বাটুর হয়ে কেরালার কোচি অবধি একটি পার্শ্ব অংশও বিধর্ধিত, আবার মহাসড়কটি পূর্বে আসামের শিলচর থেকে পশ্চিমে গুজরাটের পোরবন্দর অবধি বিস্তৃত৷ ২০১৬ খ্রিস্টাব্দে ৩১শে অক্টোবরের প্রতিবেদন অনুযায়ী এর ৯০.৯৯ শতাংশ কাজ সম্পূর্ণ, ৫.৪৭ শতাংশ কাজ আংশিক ও ৩.৫২ শতাংশ পুরোপুরি বাকি ছিল৷ এই কাজের সীমা নির্ধারিত হয়েছিলো ২০০৯ খ্রিস্টাব্দের ২৮শে ফেব্রুয়ারি, যদিও তা সম্পূর্ণ হয় নি৷\nপর্যায় ৩: ভারত সরকার ২০০৭ খ্রিস্টাব্দের ১২ই এপ্রিল তারিখে ১২,১০৯ কিমি (৭,৫২৪ মা) জাতীয় সড়কের উন্নয়ন মূলক কাজে নির্মাণ, চালনা ও হস্তাস্তর প্রক্রিয়া লাগু করেন৷ এর ফলে রাজ্যের সদর ও দেশের রাজধানীর সাথে অতিঘন যোগাযোগ মাধ্যম সুবিন্যস্ত হয়৷ এটি প্রথম ও দ্বিতীয় পর্যায়ে প্রকল্পের ওপর নির্ধারিত ছিল৷\nপর্যায় ৪: ২০০৮ খ্রিস্টাব্দের ১৮ই জুন ভারত সরকার প্রথম, দ্বিতীয় ও তৃৃতীয় পর্যায়ের বহির্ভূত ২০,০০০ কিমি (১২,০০০ মা) দীর্ঘ জাতীয় সড়কগুলি চওড়া করার পরিকল্পনা নেন৷ এই পর্যায়ে প্রয়োজন অনুসারে লেন সংখ্যা বৃৃৃদ্ধির সিদ্ধানৌত নেওয়া হয়৷\nপর্যায় ৫: যানঘনত্ব বৃদ্ধির সাথে সাথে চারটি লেনে মহাসড়কগুলি ছয়টি লেনে পরিণত করার প্রয়োজনীয়তা দেখা দিলে ভারত সরকার ৫ই অক্টোবর ২০০৬ খ্রিস্টাব্দে এরকম ৫,০০০ কিমি (৩,১০০ মা) চার লেনের জাতীয় সড়ক চিহ্নিত করেন৷জ্ঞ\nপর্যায় ৬: ভারতের বৃহত্তর অর্থনৈতিক ও শিল্পসমৃদ্ধ নগরগুলিকে সহজগম্য করতে ভারত সরকার ১,০০০ কিমি (৬২০ মা) দীর্ঘ এক্সপ্রেসওয়েগুলির উন্নয়নমূলক কাজে অর্থব্যয় করার সিদ্ধান্ত নেন৷ এর আওতায় বরোদা-মুম্বাই অংশের সাথে ৪০০ কিমি (২৫০ মা) দীর্ঘ বরোদা-আমেদাবাদ অংশ যুক্ত হয়৷ বিশ্ব ব্যাংক এই প্রকল্পটিকে গঠনমূলক দৃষ্টিতে পরীক্ষার কাজ শুরু করেছে৷ এই প্রকল্পের অন্তর্ভুক্ত ৩৩৪ কিমি (২০৮ মা) দীর্ঘ চেন্নাই—বেঙ্গালুরু এক্সপ্রেসওয়ে এবং ২৭৭ কিমি (১৭২ মা) দীর্ঘ কলকাতা—ধানবাদ এক্সপ্রেসওয়েকে শনাক্তকরণ করা হয়েছে৷\nপর্যায় ৭: এই পর্যায়ে রয়েছে দেশের বড় শহরগুলির বাআরে বৃৃত্তাকারে রিংরোজ তৈরির কাজ, যার ফলে শহরগুলির সাথে জাতীয় সড়কের যোগাযোগ আরো নিরাপদ ও দ্রুত হবে৷ এর সাথে প্রয়োজনে জাতীয় সড়কের দৈর্ঘ বৃদ্ধির কাজ, উড়ালপুল, বাইপাস ইত্যাদিকেও সমান গূরুত্ব দেওয়া হয়েছে৷ ভারত সরকার এই পর্যায় বাবদ ১৬,৬৮০ কোটি টাকা ধার্য করেছেন৷ ১৯ কিমি (১২ মা) দীর্ঘ চেন্নাই বন্দর—মাদুরবায়ল উত্থিত এক্সপ্রেসওয়ের কাজ এই পর্যায়ের অন্তর্গত৷\n\nটীকা: ১ কোটি = ১০ মিলিয়ন\n\n\n== এনএইচএআই ওয়েবসাইটের তথ্য ==\nবর্তমানে এনএইচডিপি-এর ৬ নং পর্যায় ব্যতীত প্রতিটিই শুরু হয়েছে৷ বর্তমানে ৪৯,২৬০ কিমি দৈর্ঘের জাতীয় সড়ক আন্তর্জাতিক পর্যায়ে উন্নত করা সম্ভব হয়েছে৷  নিম্নোক্ত পরিসংখ্যান ২০১৮ খ্রিস্টাব্দের ৩১শে মাার্চ পর্যন্ত:\n\n\n== তথ্যসূত্র =="}