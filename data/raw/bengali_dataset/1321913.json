{"pageid": 1321913, "title": "নন্দিনী ভক্তবৎসলা", "url": "https://bn.wikipedia.org/wiki?curid=1321913", "content": "নন্দিনী ভক্তবৎসলা (জন্ম নাম প্রেমা) ১৯৭৪ সালে মাদ্রাজ প্রেসিডেন্সির তালসেরিতে জন্মগ্রহণ করেছিলেন। তিনি একজন ভারতীয় অভিনেত্রী যিনি কন্নড় চলচ্চিত্র শিল্প এবং বলিউড উভয় অঞ্চলেই কাজ করেছেন। ১৯৭৩ সালে গিরিশ কারনাডের পরিচালনায় তাঁর কন্নড় চলচ্চিত্র কাডু মুক্তি পেয়েছিল এবং দর্শকদের প্রশংসা লাভ করেছিল। তিনি এই ছবির জন্য শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার জিতেছিলেন। জাতীয় পুরস্কার জেতা সত্ত্বেও তিনি তাঁর চলচ্চিত্র জীবনে বিশেষ মনোযোগ দেননি এবং কর্ণাটক ফিল্ম চেম্বারের সভাপতি এবং জনপ্রিয় চলচ্চিত্র প্রযোজক মূলা ভক্তবৎসলাকে বিয়ে করেন ও এবং নিজের পারিবারিক জীবনে মন দেন।\n\n\n== প্রাথমিক জীবন ==\n১৯৭৪ সালে নন্দিনীর জন্ম হয়েছিল মাদ্রাজ প্রেসিডেন্সির তালসেরিতে। জন্মের সময় তাঁর নাম ছিল প্রেমা। তাঁর বাবার নাম অধ্যাপক ও.কে. নাম্বিয়ার। তাঁর বাবা মহীশূর বিশ্ববিদ্যালয়ের অধীনে মহারাজা কলেজে ইংরেজি ও ইতিহাস পড়াতেন। তাই তাঁর পরিবার মহীশূরে বসবাস করতে চলে আসে। পরবর্তীকালে, অধ্যাপক নাম্বিয়ার সেন্ট্রাল কলেজে কাজ করার জন্য স্থানান্তরিত হলে পরিবারটি বেঙ্গালুরু চলে যায়। \n\n\n== শিক্ষা ==\nতিনি বেঙ্গালুরুর মাউন্ট কারমেল কলেজ এবং মহারানি কলেজ থেকে স্নাতক হন। \n\n\n== অভিনয় জীবন ==\nতিনি ১৯৬৫ সালের বলিউডের আতঙ্কমূলক চলচ্চিত্র পুনম কি রাত-এ মনোজ কুমারের সাথে সমান্তরাল ভূমিকায় অভিনয় করেছিলেন। এই চলচ্চিত্র দিয়েই তাঁর অভিনয় জীবনের অভিষেক হয়েছিল। এর পরেই তিনি এই ছবিতে নিজের চরিত্রের নামে নিজের নাম পরিবর্তন করে নন্দিনী রাখেন। যদিও তাঁর অভিনয় সকলের নজরে পড়েছিল, কিন্তু পরবর্তীকালে তিনি আর বলিউডে দেখা দেননি। ১৯৭৩ সালে, গিরিশ কারনাডের নির্দেশনায় কাডু ছবিতে অভিনয় করে, তিনি সেই বছরের শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার জিতেছিলেন। ছবিটি শ্রীকৃষ্ণ আলানাহল্লির একই নামের একটি উপন্যাস অবলম্বনে নির্মিত হয়েছিল। পর্দায় দ্বিতীয়বারের উপস্থিতির পরই তিনি চলচ্চিত্র থেকে অবসর নেন। তিনি ২০১৬ সাল থেকে বেঙ্গালুরুর ইন্টারন্যাশনাল মিউজিক অ্যান্ড আর্টস সোসাইটির উপ-সভাপতি হিসেবে দায়িত্ব পালন করছেন।\n\n\n== ব্যক্তিগত জীবন ==\nকন্নড় চলচ্চিত্র শিল্পের এক বিরাট চরিত্র, কর্ণাটক ফিল্ম চেম্বারের সভাপতি, মূলা ভক্তবৎসলার সাথে নন্দিনীর দেখা হয় এবং তাঁরা বিবাহ সূত্রে আবদ্ধ হন। নন্দিনীর তিনটি সন্তান এবং তাদের নাম আনন্দ রঙ্গা, বেদ মনু ও দেব সিরি।\n\n\n== নন্দিনী ভক্তবৎসল – কিছু মজার তথ্য ==\n১. তাঁর আসল নাম প্রেমা, এবং তিনি নিজের প্রথম ছবি মুক্তির পর, তিনি যে চরিত্রে অভিনয় করেছিলেন সেই পর্দার নাম 'নন্দিনী' নেন।\n২. নন্দিনী তাঁর জীবনে মাত্র দুটি চলচ্চিত্রে অভিনয় করেছেন - পুনম কি রাত (হিন্দি - ১৯৬৫) এবং কাডু (কন্নড় - ১৯৭৩)। তিনি নিজের দ্বিতীয় অভিনয়ের জন্য জাতীয় পুরস্কার জিতেছিলেন যার পরে তিনি চলচ্চিত্র থেকে অবসর নেন।\n৩. কন্নড় চলচ্চিত্র কাডুতে তাঁর সহ অভিনেতা ছিলেন অমরিশ পুরি।\n\n\n== চলচ্চিত্রের তালিকা ==\nপুনম কি রাত (১৯৬৫) বলিউড\nকাডু (১৯৭৩)\n\n\n== পুরস্কার ==\n১৯৭৩ সালে কাডুতে অভিনয়ের জন্য শ্রেষ্ঠ অভিনেত্রীর (উর্বশী পুরস্কার) সম্মান।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নন্দিনী (ইংরেজি)"}