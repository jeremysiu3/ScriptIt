{"pageid": 1345351, "title": "মৈত্রীশ ঘটক", "url": "https://bn.wikipedia.org/wiki?curid=1345351", "content": "মৈত্রীশ ঘটক (জন্ম ৭ ফেব্রুয়ারি ১৯৬৮) একজন ভারতীয় অর্থনীতিবিদ যিনি লন্ডন স্কুল অফ ইকোনমিক্সের অর্থনীতির অধ্যাপক।  একজন ফলিত মাইক্রোইকোনমিক তত্ত্ববিদ যাঁর গবেষণার মূল ক্ষেত্র উন্নয়নের অর্থনীতি, সাংগঠনিক অর্থনীতি, এবং রাষ্ট্রক্ষেত্রের অর্থনীতি।\n\n\n== ব্যক্তিগত জীবন ==\nমৈত্রীশ ঘটক পারিবারিকভাবে সাহিত্যিক পরিবারে জন্মগ্রহণ করেছেন। তাঁর ঠাকুরদা বিখ্যাত বাঙালী গল্পকার, কবি এবং ঔপন্যাসিক মণীশ ঘটক। তাঁর পরিবারের অন্যান্য সদস্যের মধ্যে রয়েছেন প্রখ্যাত চলচ্চিত্রকার ঋত্বিক ঘটক (ছোট ঠাকুরদা), ভারতীয় বাঙালি কথাসাহিত্যিক ও মানবাধিকার আন্দোলনকর্মী মহাশ্বেতা দেবী (পিসী)। তাঁর পূর্বপুরুষগণ তৎকালীন পূর্ববাংলা এবং বর্তমানে বাংলাদেশের রাজশাহী শহরের বাসিন্দা।\n\n\n== কর্মজীবন ==\nতার গবেষণার মধ্যে রয়েছে ক্ষুদ্রঋণ, সম্পত্তির অধিকার, পেশাগত পছন্দ, যৌথ পদক্ষেপ, এবং এনজিও এবং অলাভজনক অর্থনীতির অর্থনীতি।  তিনি কলকাতার পাঠভবনে তাঁর স্কুল পর্যায়ের পড়াশোনা করেন এবং কলকাতার প্রেসিডেন্সি কলেজে স্নাতক পড়াশোনা করেন। তিনি দিল্লি স্কুল অফ ইকোনমিক্স থেকে অর্থনীতিতে এম.এ. এবং হার্ভার্ড বিশ্ববিদ্যালয় থেকে এরিক মাস্কিন এবং অভিজিৎ ব্যানার্জির তত্ত্বাবধানে অর্থনীতিতে পিএইচডি করেছেন। লন্ডন স্কুল অফ ইকোনমিক্সে [৩  যাওয়ার আগে তিনি শিকাগো বিশ্ববিদ্যালয়ের অর্থনীতি বিভাগে শিক্ষকতা করতেন  যেখানে তিনি ২০০২ সাল থেকে শিক্ষকতা করতেন। তিনি প্রিন্সটনের ইনস্টিটিউট ফর অ্যাডভান্সড স্টাডি, ইয়েল ইউনিভার্সিটি, নর্থওয়েস্টার্ন ইউনিভার্সিটি এবং কলকাতার ইন্ডিয়ান স্ট্যাটিস্টিক্যাল ইনস্টিটিউটে ভিজিটিং প্রফেসর পদে অধিষ্ঠিত আছেন।\nতিনি বর্তমানে ইকোনমিকার সহ-সম্পাদক হিসেবে দায়ীত্ব পালন করছেন। তিনি রিভিউ অফ ইকোনমিক স্টাডিজের প্রাক্তন ব্যবস্থাপনা সম্পাদক, জার্নাল অফ ডেভেলপমেন্ট ইকোনমিক্সের প্রাক্তন সম্পাদক, এবং ইকোনমিক্স অফ ট্রানজিশনের প্রাক্তন সহ-সম্পাদক। তিনি এলএসইতে গবেষণা গ্রুপ ইকোনমিক অর্গানাইজেশন অ্যান্ড পাবলিক পলিসি (ইওপিপি)  পরিচালনা করেন। তিনি ডিএফআইডি-র অর্থায়নে  ইন্টারন্যাশনাল গ্রোথ সেন্টারের ইন্ডিয়া (বিহার) প্রোগ্রামের প্রধান অর্থনীতিবিদ।  তিনি ব্যুরো ফর রিসার্চ ইন দ্য ইকোনমিক অ্যানালাইসিস অফ ডেভেলপমেন্টের একজন বোর্ড সদস্য যা  ব্রেড নামেও পরিচিত। তিনি বিভিন্ন পত্র-পত্রিকায় অর্থনৈতিক ও রাজনৈতিক ইস্যুতে ইংরেজির পাশাপাশি বাংলা ভাষায় প্রবন্ধ লেখেন। \nজুলাই ২০১৮ সালে তিনি ব্রিটিশ একাডেমীর (এফবিএ) ফেলো নির্বাচিত হন। \n\n\n== তথ্যসূত্র =="}