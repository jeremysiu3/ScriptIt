{"pageid": 1347297, "title": "বুর্গো (খাদ্য)", "url": "https://bn.wikipedia.org/wiki?curid=1347297", "content": "বুর্গো হল একটি ইন্দোনেশিয়ান ভাঁজযুক্ত চালের প্যানকেক যা সুস্বাদু সাদা নারকেল দুধ দিয়ে প্রস্তুত এক বিশেষ স্যুপ বা ঝোলে নিমজ্জিত করে পরিবেশন করা হয়। এতে মাছের স্বাদ থাকে এবং এই খাবারের উপরে ভাজা শ্যালট (পেঁয়াজকলি) -এর কুচি ছিটিয়ে পরিবেশন করা হয়। পদটি ইন্দোনেশিয়ার দক্ষিণ সুমাত্রার রাজধানী পালেমবাং -এর একটি আঞ্চলিক বিশেষত্ব। পালেমবাং-এ বুর্গো হল একটি জনপ্রিয় পছন্দসই প্রাতঃরাশ। স্থানীয় খাবার লাকসোর সাথে বুর্গোর মিল আছে। লাকসো হল মোটা চালের নুডলস এবং এটি একটি হলুদ রঙের স্যুপে নিমজ্জিত করে পরিবেশন করা হয়।\n\n\n== উপাদান ==\n\nবুর্গো প্রস্তুত করতে প্রথমে চালের আটা, সাগু বা ট্যাপিওকা জলের সাথে মিশিয়ে একটি ব্যাটার প্রস্তুত করতে হয়। এরপর চালের পাতলা প্যানকেক তৈরি করার জন্য ফ্রাইং প্যানে ব্যাটারের অল্প কিছু পরিমাণ নিয়ে গোল করে ছড়িয়ে দিতে হয় এবুং ভাজা করতে হয়। তারপরে ব্যাটারটি আঁচে সামান্য ভাজা হয়ে গোল রুটির আকার ধারণ করলে সেগুলি উল্টে ভাঁজ করা হয়। চালের প্যানকেক তৈরির সাথে সাথে মাংসের টুকরো, মাছ ও নারকেলের দুধ দিয়ে একটি সাদা রঙের স্যুপ বা ঝোল তৈরি করা হয়। এই স্যুপে বিভিন্ন মাছ ব্যবহার করা যেতে পারে। সাধারণত ইকান গাবুস বা ( স্নেকহেড ) মাছ এতে বেশি ব্যবহার হয়। এর একটি সহজ রন্ধন প্রনালীতে এই মাছের পরিবর্তে গুঁড়ো শুকনো চিংড়ি ব্যবহার করতে পারে।\nনারকেল দুধের স্যুপে রসুন, ধনে, গালাঙ্গল, লবণ এবং সালাম পাতা (ইন্দোনেশিয়ান তেজপাতা ) মেশানো হয়। পরিবেশন করার আগে গোল করে ভাঁজ করা চালের প্যানকেকটি কেটে তার উপর নারকেল দুধের স্যুপ ঢেলে দেওয়া হয় এবং খাস্তা ভাজা শ্যালট বা পিঁয়াজ এর উপরে ছিটিয়ে দেওয়া হয়। প্রায়শই যারা মসলা এবং তাজা টক স্বাদ পছন্দ করেন তাদের জন্য সাম্বল চিলি সস এবং লেবুর রস যোগ করা হয়।\n\n\n== তথ্যসূত্র =="}