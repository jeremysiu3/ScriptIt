{"pageid": 1410551, "title": "রয়্যাল রাম্বল (২০১০)", "url": "https://bn.wikipedia.org/wiki?curid=1410551", "content": "রয়্যাল রাম্বল একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র, স্ম্যাকডাউন এবং ইসিডাব্লিউয়ের জন্য প্রযোজনা করেছে। এটি রয়্যাল রাম্বল কালানুক্রমিকের অধীনে প্রচারিত ত্রয়োবিংশ অনুষ্ঠান ছিল। এই অনুষ্ঠানটি ২০১০ সালের ৩১শে জানুয়ারি তারিখে মার্কিন যুক্তরাষ্ট্রের জর্জিয়ার আটলান্টার ফিলিপস এরিনায় অনুষ্ঠিত হয়েছে। ২০০৭ সালের পর এটি ফিলিপস এরিনায় ডাব্লিউডাব্লিউই-এর প্রথম এবং ২০০২ সালের পর রয়্যাল রাম্বলের প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট সাতটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে এজ রয়্যাল রাম্বল ম্যাচে সর্বশেষ জন সিনাকে নিষ্কাশন করার মাধ্যমে ম্যাচটি জয়লাভ করেছে। অন্যান্য শীর্ষস্থানীয় ম্যাচে, শেইমাস ডাব্লিউডাব্লিউই চ্যাম্পিয়নশিপের জন্য আয়োজিত একক ম্যাচে রেন্ডি অরটনকে এবং ওয়ার্ল্ড হেভিওয়েট চ্যাম্পিয়নশিপ ম্যাচে দি আন্ডারটেকার রে মিস্টেরিওকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র, স্ম্যাকডাউন এবং ইসিডাব্লিউ ব্র্যান্ডে নিযুক্ত ডাব্লিউডাব্লিউইয়ের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইয়ের সাপ্তাহিক টেলিভিশন অনুষ্ঠান র, স্ম্যাকডাউন এবং ইসিডাব্লিউতে প্রদর্শন করা হয়েছে।\n\n\n== পটভূমি ==\nরয়্যাল রাম্বল হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জানুয়ারি মাসে অনুষ্ঠিত হয়। \"গ্রীষ্মের সবচেয়ে বড় আয়োজন\" হিসেবে পরিচিত এই অনুষ্ঠানটি ডাব্লিউডাব্লিউই দ্বারা আয়োজিত প্রধান চারটি প্রতি-দর্শনে-পরিশোধ অনুষ্ঠানের (রেসলম্যানিয়া, রয়্যাল রাম্বল এবং সার্ভাইভার সিরিজ) মধ্যে একটি; এবং ২০২১ সাল অনুযায়ী, প্রধান পাঁচটি অনুষ্ঠানের মধ্যে একটি (যেখানে মানি ইন দ্য ব্যাংক অন্তর্ভুক্ত)। এই পাঁচটি প্রধান অনুষ্ঠানের মধ্যে রেসলম্যানিয়ার পর এটি ডাব্লিউডাব্লিউই দ্বারা আয়োজিত দ্বিতীয় বৃহত্তম অনুষ্ঠান। ১৯৮৮ সালের ২৯শে আগস্ট তারিখে প্রথমবারের মতো রয়্যাল রাম্বল অনুষ্ঠিত হয়েছে।\nএই অনুষ্ঠানটি রয়্যাল রাম্বল ম্যাচের নামে নামকরণ করা হয়েছে, যা হচ্ছে এটি একটি পরিবর্তিত ব্যাটল রয়্যাল যেখানে কুস্তিগিরগণ একই সময়ে রিংয়ে কুস্তি শুরু করার পরিবর্তে একটি নির্দিষ্ট সময় পর পর প্রবেশ করে। রয়্যাল রাম্বল ম্যাচের ধারণাটি তৈরি করেছিলেন কুস্তিগির প্যাট প্যাটারসন, যেখানে ৩০ জন কুস্তিগির ১ হতে ৩০ নম্বর পর্যন্ত ধারাবাহিকভাবে ম্যাচে প্রবেশ করে। ১ এবং ২ নম্বর কুস্তিগির ম্যাচটি শুরু করে এবং অন্যান্য কুস্তিগির প্রতি দুই মিনিট পর পর ম্যাচে যোগদান করে। একটি সাধারণ ব্যাটল রয়্যালের মতো, কুস্তিগিরগণ রিংয়ের উপরের দড়ির উপরে দিয়ে উভয় পা মেঝে স্পর্শ করানোর মাধ্যমে তাদের বিরোধীদের নির্মূল করতে পারে। সকল কুস্তিগিরদের নিষ্কাশন করার পর অবশিষ্ট কুস্তিগির এই ম্যাচের বিজয়ী হন।\n২০১০ সালের এই অনুষ্ঠানটি রয়্যাল রাম্বল কালানুক্রমিকের ত্রয়োবিংশ অনুষ্ঠান ছিল, যা ৩১শে জানুয়ারি তারিখে মার্কিন যুক্তরাষ্ট্রের জর্জিয়ার আটলান্টার ফিলিপস এরিনায় অনুষ্ঠিত হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবায় সম্প্রচার করা হয়েছে।\nঐতিহ্যবাহী এই রয়্যাল রাম্বল ম্যাচে সাধারণত ৩০ জন প্রতিযোগী অংশগ্রহণ করে এবং বিজয়ী কুস্তিগির ঐতিহ্যগতভাবে একই বছরের রেসলমেনিয়ায় একটি ওয়ার্ল্ড চ্যাম্পিয়নশিপ ম্যাচে প্রতিদ্বন্দ্বিতা করার সুযোগ পায়। ১৯৯২ সালের পূর্ব পর্যন্ত রয়্যাল রাম্বল ম্যাচ জয়লাভ করার স্বীকৃতিস্বরূপ কোনো পুরস্কার ছিল না। ১৯৯২ সালে, যেহেতু ডাব্লিউডাব্লিউএফ ওয়ার্ল্ড হেভিওয়েট চ্যাম্পিয়নশিপের কোন চ্যাম্পিয়ন ছিল না, তাই উক্ত সালের রয়্যাল রাম্বল ম্যাচের বিজয়ী চ্যাম্পিয়নশিপটি জয়লাভ করেছিল। ১৯৯৩ সালে রয়্যাল রাম্বল ম্যাচে বিজয়ী কুস্তিগিরকে পুরস্কারস্বরূপ ডাব্লিউডাব্লিউএফের বৃহত্তম অনুষ্ঠান রেসলম্যানিয়ায় ওয়ার্ল্ড চ্যাম্পিয়নশিপ ম্যাচে প্রতিদ্বন্দ্বিতা করার সুযোগ প্রদান করা হয়; এভাবে রয়্যাল রাম্বল বিজয়ীর রেসলম্যানিয়াতে একটি ওয়ার্ল্ড চ্যাম্পিয়নশিপ ম্যাচ অর্জনের ঐতিহ্য প্রতিষ্ঠিত হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nটেমপ্লেট:২০১০-এ ডাব্লিউডাব্লিউই নেটওয়ার্কের অনুষ্ঠান"}