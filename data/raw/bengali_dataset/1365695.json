{"pageid": 1365695, "title": "৮ম আইফা পুরস্কার", "url": "https://bn.wikipedia.org/wiki?curid=1365695", "content": "৮ম আইফা পুরস্কার, আনুষ্ঠানিকভাবে ৮ম আন্তর্জাতিক ভারতীয় চলচ্চিত্র অ্যাকাডেমি পুরস্কার অনুষ্ঠান হিসেবে পরিচিত, যেখানে আন্তর্জাতিক ভারতীয় চলচ্চিত্র অ্যাকাডেমি কর্তৃক ২০০৬ সালের সেরা চলচ্চিত্রগুলোকে স্বীকৃতি প্রদান করা হয়। এটি ২০০৭ সালের ৭-৯ জুন অনুষ্ঠিত হয়। আনুষ্ঠানিক অনুষ্ঠানটি ২০০৭ সালের ৯ জুন ইংল্যান্ডের শেফিল্ডের হলাম এফএম এরিনায় অনুষ্ঠিত হয়। আইফা ২০০০ সালে লন্ডনে প্রথম আসরের পর ইংল্যান্ড, যুক্তরাজ্যে ফিরে আসে। অনুষ্ঠান চলাকালীন ২৯টি প্রতিযোগিতামূলক বিভাগে আইফা পুরস্কার প্রদান করা হয়। অনুষ্ঠানটি ভারতে এবং আন্তর্জাতিকভাবে স্টার প্লাসে টেলিভিশনে সম্প্রচারিত হয়। অভিনেতা বোমান ইরানি এবং লারা দত্ত অনুষ্ঠানটি প্রথমবারের মতো সঞ্চালনা করেন।\nএই সপ্তাহান্তে অনুষ্ঠিত অন্যান্য কিছু উল্লেখযোগ্য ইভেন্টের মধ্যে রয়েছে আইফা ওয়ার্ল্ড প্রিমিয়ার, আইফা-বাফটা ফিল্ম ওয়ার্কশপ, এফআইসিসিআই-আইফা গ্লোবাল বিজনেস -উম এবং আইফা ফাউন্ডেশন সেলিব্রিটি চ্যারিটি ক্রিকেট ম্যাচ।\nআইফা ২০০৭-এর ট্যাগ লাইন ছিল আইফা ২০০৭: ইয়র্কশায়ার \"প্রথম দর্শনে প্রেম\"।\nরং দে বাসন্তী এই আসরে সর্বাধিক ২১টি মনোনয়ন লাভ করে, তারপরে ওমকারা ১৩টি ও ধুম ২ ১২টি মনোনয়ন লাভ করে।\nরং দে বাসন্তী এই অনুষ্ঠানে শ্রেষ্ঠ চলচ্চিত্র এবং শ্রেষ্ঠ পার্শ্ব অভিনেত্রী (সোহা আলী খান)-সহ সর্বাধিক ১১টি পুরস্কার অর্জন করে। লাগে রাহো মুন্না ভাই ও ওমকারা দ্বিতীয় সর্বাধিক ৪টি করে পুরস্কার লাভ করে। অন্যান্য একাধিক বিজয়ীদের মধ্যে রয়েছে কৃষ ৩টি পুরস্কার এবং ধুম ২ ও ফনা দুটি পুরস্কার লাভ করে।\nরাজকুমার হিরানী ও এ আর রহমান অনুষ্ঠানে তিনটি করে পুরস্কার অর্জন করেন।\n\n\n== পটভূমি ==\n২০০০ সালে প্রথম এই পুরস্কার আয়োজিত হয় এবং প্রথম অনুষ্ঠানটি লন্ডনে দ্য মিলেনিয়াম ডোমে অনুষ্ঠিত হয়। এরপর থেকে বলিউডের আন্তর্জাতিক সাফল্যকে নির্দেশ করে বিশ্বের বিভিন্ন স্থানে পুরস্কার অনুষ্ঠিত হয়। পরবর্তী পুরস্কার অনুষ্ঠানটি ২০০৮ সালে থাইল্যান্ডের ব্যাংককে অনুষ্ঠিত হবে বলে ঘোষণা করা হয়।\n\n\n== বিজয়ী ও মনোনীত ==\nনিচে বিজয়ী ও মনোনীতদের তালিকা দেওয়া হল। বিজয়ীদের নাম প্রথমে এবং গাঢ় বর্ণে তালিকাভুক্ত করা হয়েছে।\n\n\n=== জনপ্রিয় পুরস্কার ===\n \n\n\n=== সঙ্গীত পুরস্কার ===\n\n\n=== লেখনী পুরস্কার ===\n\n\n=== কারিগরি পুরস্কার ===\n\n\n=== বিশেষ পুরস্কার ===\n\n\n==== সবচেয়ে গ্ল্যামারাস তারকা ====\nঐশ্বর্যা রাই ও হৃতিক রোশন - ধুম ২\n\n\n==== বর্ষসেরা সৃজনশীল ব্যক্তি পুরস্কার ====\nরাকেশ রোশন - কৃষ\n\n\n==== বিশেষ পুরস্কার - সেরা উপযোগকরণ ====\nবিশাল ভারদ্বাজ – ওমকারা, শেক্সপিয়রের ওথেলো থেকে গৃহীত\n\n\n==== আন্তর্জাতিক চলচ্চিত্রে ভারতীয়ের অসামান্য কৃতিত্ব ====\nদীপা মেহতা\n\n\n==== আজীবন সম্মাননা ====\nবাসু চ্যাটার্জী\nধর্মেন্দ্র\n\n\n== একাধিক মনোনয়ন ও পুরস্কার ==\n\n\n== আরও দেখুন ==\n৫২তম ফিল্মফেয়ার পুরস্কার\n১০ম জি সিনে পুরস্কার\n\n\n== তথ্যসূত্র =="}