{"pageid": 1514914, "title": "ফাঞ্জ", "url": "https://bn.wikipedia.org/wiki?curid=1514914", "content": "ফাঞ্জ বা ফাংগি (অ্যাঙ্গোলা) বা মফান্ডি (কঙ্গো - ডেমোক্র্যাটিক রিপাবলিক এবং কঙ্গো প্রজাতন্ত্র) হল একটি ঐতিহ্যবাহী আফ্রিকান খাবার। ফুটন্ত জলে ক্যাসাভা ময়দা মিশিয়ে এটি তৈরি করা হয়। এটি জোয়ার, মকাই (ভুট্টা দানা) বা বাজরা দিয়েও তৈরি করা হতে পারে। এটি বিভিন্ন ধরনের সবজি, মাছ বা মাংসের স্টু সহ পরিবেশন করা যেতে পারে। ফাঞ্জ আফ্রিকান রান্নার একটি প্রধান খাবার। আরও মশলাদার এবং আরও সুস্বাদু রান্নায় জলের বদলে মাছের ঝোলের মতো স্টক ব্যবহার করা হতে পারে। এটি বিডিয়া (অর্থাৎ \"খাদ্য\") নামেও পরিচিত।\nফাঞ্জ হাত দিয়ে খাওয়া হয় এবং এর একটি ছোট বল স্ট্যু, পার্শ্ব পদ বা সসের মধ্যে ডুবিয়ে খাওয়া যেতে পারে।\nঅ্যাঙ্গোলার রন্ধনশৈলীতে ফাঞ্জ একটি ঐতিহ্যবাহী প্রধান খাবার। লেসার অ্যান্টিলিসে, অনুরূপ খাবার ফাঞ্জি বা কাউ-কাউ নামে পরিচিত।\nঘানায় এর দুটি প্রকার রয়েছে। এটি সাধারণত গুঁড়ো করা মকাই দিয়ে তৈরি হয়, যদিও \"ব্যাঙ্কু\" নামে পরিচিত প্রকারটি কখনও কখনও কুচি করা ক্যাসাভা এবং মকাইয়ের মিশ্রণ থেকে তৈরি হয়। মকাইকে রান্না করার আগে ফারমেন্ট করতে দেওয়া হয়। ব্যাঙ্কু তৈরি করতে ফারমেন্ট করা মিশ্রণটি একটি হাঁড়িতে রান্না করা হয়। কিন্তু \"কেনকি\" নামক প্রকারটি আংশিকভাবে রান্না করা হয় এবং তারপর কলার পাতা বা মকাইয়ের খোসায় মুড়ে বাষ্পে রান্না করা হয়।\nব্রাজিলিয়ান রন্ধনশৈলীতে, ক্যাসাভা ময়দা এবং মাছের স্টক দিয়ে তৈরি অনুরূপ খাবার পাইরাও নামে পরিচিত।\n\n\n== রেফারেন্স =="}