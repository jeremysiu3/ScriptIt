{"pageid": 1123725, "title": "বৈদ্যুতিক তারব্যবস্থা", "url": "https://bn.wikipedia.org/wiki?curid=1123725", "content": "বৈদ্যুতিক তারব্যবস্থা বলতে বিদ্যুৎ-পরিবাহী তার ও সংশ্লিষ্ট বৈদ্যুতিক কলকৌশল যেমন চাবি, বিতরণ ফলক, বৈদ্যুতিক কোটর (সকেট), ও আলোক সংযোজন, ইত্যাদি দ্বারা গঠিত ও কোনও নির্দিষ্ট স্থানে (যেমন কোনও ভবনে) সংস্থাপিত একটি ব্যবস্থাকে বোঝায়।\nবৈদ্যুতিক তারব্যবস্থার নকশা ও সংস্থাপন নিরাপত্তার মান মেনে করতে হয়। বৈদ্যুতিক বর্তনীটির যে বিভব ও তড়িৎপ্রবাহে চলার ক্ষমতা রাখে, তার উপর ভিত্তি করে অনুমোদনযোগ্য বৈদ্যুতিক তার ও তারগুচ্ছের ধরন ও আকার নির্দিষ্ট করা থাকে। অধিকন্তু পরিবেশগত পরিস্থিতি, যেমন পারিপার্শ্বিক তাপমাত্রার পাল্লা, আর্দ্রতার মাত্রা এবং সৌরালোক ও রাসায়নিক পদার্থসমূহের সাথে সুরক্ষাবিহীন সংস্পর্শ, ইত্যাদির ভিত্তিতে এগুলির উপর আরও বিধিনিষেধ থাকতে পারে।\nস্থান, দেশ ও অঞ্চলভেদে বৈদ্যুতিক তারব্যবস্থার নিরাপত্তার বিধিবিধিনা ভিন্ন ভিন্ন হতে পারে। আন্তর্জাতিক বৈদ্যুতিক কারিগরি সংস্থা (International Electrotechnical Commission) সদস্য দেশগুলির বৈদ্যুতিক তারব্যবস্থাগুলির আদর্শ মানগুলির মধ্যে সামঞ্জস্য বিধানের প্রচেষ্টা চালাচ্ছে। তবে এখনও তারব্যবস্থা নকশাকরণ ও সংস্থাপনের বাধ্যবাধকতা সম্পর্কে তাৎপর্যমূলক বিভেদ বিদ্যমান।\n\n\n== তথ্যসূত্র ==\n\n\n== বহিঃসংযোগ ==\n\nElectrical wiring FAQ — মূলত মার্কিন/কানাডীয় চর্চা সম্পর্কিত"}