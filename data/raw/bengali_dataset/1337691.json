{"pageid": 1337691, "title": "অহনা (অভিনেত্রী)", "url": "https://bn.wikipedia.org/wiki?curid=1337691", "content": "অহনা হলেন একজন ভারতীয় অভিনেত্রী যিনি প্রধানত দক্ষিণ ভারতীয় চলচ্চিত্রে অভিনয় করেছেন। তিনি বেশিরভাগ কাজ করেছেন মুলত তামিল সিনেমাতে। এছাড়াও তিনি মালয়ালম এবং কন্নড় সিনেমাতেও কাজ করেছেন।\n\n\n== অভিনয় জীবন ==\n১৯৯৩ সালে মুক্তিপ্রাপ্ত তামিল সিনেমাতে অভিনয়ের মাধ্যমে তিনি তার অভিনয় জীবন শুরু করেন। তার প্রথম অভিনীত সিনেমা ছিল তামিল ছবি আরানমানাই কিলি। ১৯৯৪ সালে দ্যি সিটী মালয়ালম ছবিতে অভিনয়ের মধ্য দিয়ে তিনি মালয়ালম সিনেমাতে আত্মপ্রকাশ করেন। তার প্রথম কন্নড় ছবি হল যুদ্ধ যা ১৯৯৭ সালে মুক্তি পায়।\nআরানমানাই কিলিতে তার অভিনীত চরিত্রের নাম ছিল পোংগরি। এরপর তিনি তামিল ছবি রাবনন -এ মিনা চরিত্রে অভিনয় করেন। রাবনন ১৯৯৪ সালে মুক্তি পায়। সেই একই বছরে তার অভিনীত আরও দুটি তামিল সিনেমা শিবালপেরি পন্ডি এবং সেভাথা পন্নু মুক্তি পায়। এই দুটি সিনেমায় তার অভিনীত চরিত্রের নাম ছিল যথাক্রমে ওইলা এবং সরোজা।\n১৯৯৪ সালেই তিনি মালয়ালম সিনেমাতেও আত্মপ্রকাশ করেন। তার প্রথম মালয়ালম সিনেমা দ্যি সিটী -তে তার অভিনীত চরিত্রের নাম ছিল প্রিয়া। তিনি সূর্যবনম্ নামক আরও একটি মালয়ালম সিনেমাতে অভিনয় করেন। সূর্যবনম্ চলচ্চিত্রটি ১৯৯৮ সালে মুক্তি পায়। ১৯৯৭ সালে মুক্তিপ্রাপ্ত তার প্রথম কন্নড় ছবি যুদ্ধ -তে তিনি অক্ষতা নামক চরিত্রটিতে অভিনয় করেন। তার অভিনীত আরেকটি জনপ্রিয় তামিল সিনেমা হল শিবন। শিবন -এ তার অভিনীত চরিত্রের নামও ছিল অহনা। শিবন ১৯৯৯ সালে তামিল চিত্রজগতে মুক্তি পায়।\n\n\n== তথ্যসূত্র =="}