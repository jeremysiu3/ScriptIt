{"pageid": 1512351, "title": "বি ভি নন্দিনী রেড্ডি", "url": "https://bn.wikipedia.org/wiki?curid=1512351", "content": "বি ভি নন্দিনী রেড্ডি একজন ভারতীয় চলচ্চিত্র পরিচালক এবং চিত্রনাট্যকার, যিনি তেলুগু চলচ্চিত্র এবং টেলিভিশনে কাজ করেন। তিনি ২০১১ তেলুগু চলচ্চিত্র আলা মোদালাইন্দি দিয়ে চলচ্চিত্র জগতে আত্মপ্রকাশ করেন।\n\n\n== প্রাথমিক জীবন ==\nনন্দিনী রেড্ডির জন্ম হায়দ্রাবাদে। তাঁর বাবা ভরত ভি রেড্ডি একজন চার্টার্ড অ্যাকাউন্ট্যান্ট ছিলেন যিনি মূলত চিত্তুর জেলা থেকে এসেছেন এবং এখন বেঙ্গালুরুতে স্থায়ীভাবে বসবাস করেন। তাঁর মা রূপা রেড্ডি ওয়ারাঙ্গল জেলার \"পিঙ্গেল\" পরিবারের সদস্য। উত্তম রেড্ডি নামে নন্দিনীর এক ছোট ভাই আছে।\nনন্দিনী রেড্ডি সেকেন্দ্রাবাদের সেন্ট অ্যানস হাই স্কুলে পড়াশোনা করেন এবং কোটির মহিলা কলেজ থেকে ডিগ্রি অর্জন করেন। তিনি নতুন দিল্লির জওহরলাল নেহরু বিশ্ববিদ্যালয় থেকে রাষ্ট্রবিজ্ঞানে স্নাতকোত্তর ডিগ্রি অর্জন করেছেন। তিনি নিজের স্কুল ও কলেজ জীবন জুড়ে নাটক, বক্তৃতা এবং ক্রিকেটে সক্রিয় ছিলেন। তিনি তেলুগু রিয়েলিটি টিভি শো আধুর্সের একজন বিচারকও।\n\n\n== কর্মজীবন ==\nনন্দিনী রেড্ডির সাথে গঙ্গারাজু গুন্নামের পরিচয় হয় এক পারস্পরিক বন্ধুর মাধ্যমে এবং ১৯৯৫ সালে তিনি গঙ্গারাজুর শিশুতোষ ছবি \"লিটল সোলজার্স\" -এ সহকারী পরিচালক হিসেবে কাজ করেন। ছবিটি মুক্তি পাওয়ার পর, চিত্রগ্রাহক রসুল এলোর তাঁকে কৃষ্ণ ভামসির সাথে পরিচয় করিয়ে দিলেও, কৃষ্ণ সেই সময়ে তাঁকে তার দলে নিতে অস্বীকৃতি জানান। কন্নড় ছবি \"শান্তি শান্তি শান্তি\" -তে কাজ করার প্রস্তাব পাওয়ার আগে এক বছর তাঁর কোন কাজ ছিলনা। অভিনেত্রী রম্যা কৃষ্ণণের অনুরোধে কৃষ্ণ তাঁর পরবর্তী প্রকল্প, চন্দ্রলেখার জন্য তাঁকে নিতে রাজি হন। \"অন্তঃপুরম\" -এর হিন্দি রিমেক \"শক্তি\" -র চিত্রগ্রহণের সময় পর্যন্ত তিনি কৃষ্ণ ভামসির দলের একজন অবিচ্ছেদ্য অংশ হয়ে ওঠেন।\nকৃষ্ণ ভামসি নন্দিনী রেড্ডিকে দাগ্গুবতি সুরেশ বাবুর কাছে পাঠিয়েছিলেন, তাঁর সাথে নন্দিনী সুরেশ প্রোডাকশনে কাজ করেছেন।\n২০১৯ সালে, তিনি তাঁর চতুর্থ ছবি \"ওহ! বেবি\" পরিচালনা করেন, এতে অভিনয় করেছিলেন সামান্থা আক্কিনেনি। এই চলচ্চিত্রটি সুরেশ প্রোডাকশন এবং গুরু ফিল্মস সাথে পিপলস মিডিয়া প্রোডাকশনস দ্বারা প্রযোজিত হয়েছিল। এখানে দ্বিতীয়বারের মতো সামান্থা এবং নন্দিনী রেড্ডি একসাথে কাজ করেছেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== পুরস্কার ==\nআলা মোদালাইন্দির ছবিতে পরিচালকের (২০১০) শ্রেষ্ঠ  চলচ্চিত্রের জন্য নন্দী পুরস্কার\nমনোনীত - শ্রেষ্ঠ পরিচালক- তেলুগুর জন্য ফিল্মফেয়ার পুরস্কার - আলা মোদালাইন্দির জন্য\nহায়দ্রাবাদ টাইমস ফিল্ম অ্যাওয়ার্ডস ২০১১ – আলা মোদালাইন্দির জন্য সেরা চিত্রনাট্য।\nআলা মোদালাইন্দির জন্য সেরা নবাগত পরিচালক (তেলুগু) [২০১১] এর জন্য সাইমা পুরস্কার ।\nমনোনীত - সেরা পরিচালকের জন্য সাইমা পুরস্কার - তেলুগু ওহ! বেবি ছবির জন্য।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বি ভি নন্দিনী রেড্ডি (ইংরেজি)\nটেমপ্লেট:B. V. Nandini Reddyটেমপ্লেট:SIIMA Award for Best Debut Director – Telugu"}