{"pageid": 1022209, "title": "ক্রিপার মুরগি", "url": "https://bn.wikipedia.org/wiki?curid=1022209", "content": "ক্রিপার মুরগি একটি বিশেষ ধরনের মুরগি, যাদের খাটো পা থাকে এবং এর ফলে শরীর মাটির মাত্র কয়েক সেন্টিমিটার উপরে অবস্থান করে। কোনো কোনো ক্ষেত্রে মুরগির পা এতই ছোট হয় যে তার শরীর মাটির সংস্পর্শে থাকে। লিথাল জিনের প্রভাবে এমন মুরগির জন্ম হয়। লিথাল জিন প্রকট কিংবা প্রচ্ছন্ন অবস্থায় থেকে ভ্রূণ অবস্থায় জীবের মৃত্যু কিংবা আঙ্গিক বৈকল্য এর জন্য দায়ী। লিথাল জিনের প্রভাবে ফিনোটাইপিক অনুপাত ৩ঃ১ এর পরিবর্তে ২ঃ১ দেখা যায়। এর ফলে জন্ম নেয় শারীরিকভাবে বিকৃত ক্রিপার মুরগি।\n\n\n== জন্ম ==\nলম্বা পা বিশিষ্ট দুইটি মোরগ ও মুরগির শারীরিক মিলন (ক্রস) ঘটালে নতুন যে জীব উৎপন্ন হবে সেটি লম্বা পা বিশিষ্ট হয়। এক্ষেত্রে কোনো খাটো পায়ের মুরগি জন্মায় না। কিন্তু একটি মোরগ/মুরগির পা যদি খাটো হয় তাহলে এর ফলে যে মুরগি জন্ম নেয় সেটির পা ৫০% ক্ষেত্রে খাটো হওয়ার সম্ভাবনা থাকে। ২৫% লম্বা হওয়ার সম্ভাবনা থাকে আর ২৫% লিথাল হওয়ার সম্ভাবনা থাকে। যদি লিথাল কম্বিনেশন হয়ে যায় তাহলে সেই মুরগি ভ্রূণীয় অবস্থায় মারা যায়।  \nমুরগির লম্বা (স্বাভাবিক) পায়ের জন্য দায়ী প্রকট জিন Y এবং খাটো পায়ের জন্য দায়ী প্রচ্ছন্ন জিন যদি y হয় (এখানে, Y ও y ধরে নেওয়া হয়েছে) তাহলে মেন্ডেলের সূত্র অনুযায়ী লম্বা পায়ের মুরগির জিনোটাইপ হবে YY এবং খাটো ইঁদুরের জিনোটাইপ হবে yy। কিন্তু প্রকৃতিতে যে স্বাভাবিক লম্বা পা বিশিষ্ট মুরগি দেখা যায় তাদের কারোরই জিনোটাইপ YY বা হোমোজাইগাস (বিশুদ্ধ) নয়৷ কারণ সেই Y জিন হোমোজাইগাস অবস্থায় লিথাল জিন হিসেবে ক্রিয়া করে ভ্রূণ অবস্থায় মুরগির মৃত্যু ঘটায়। এরপরে যে সব মুরগি বেঁচে থাকে তাদের ৫০% এরই খাটো পা হওয়ার সম্ভাবনা থাকে। যার দরুন ক্রিপার মুরগির জন্ম হয়। \n\n\n== তথ্যসূত্র ==\n\nThe Creeper Gene Explained  ওয়েব্যাক মেশিনে আর্কাইভকৃত ২৯ জুন ২০২১ তারিখে"}