{"pageid": 1075742, "title": "মলখেড", "url": "https://bn.wikipedia.org/wiki?curid=1075742", "content": "মলখেড (প্রাচীন নাম: মান্যখেত; IAST: Mānyakheṭa, প্রাকৃতে \"মান্নখেড\")হল ভারতের কর্ণাটক রাজ্যের গুলবর্গা জেলার অন্তর্গত একটি গ্রাম। এই গ্রামটি উক্ত জেলার সেদাম তালুকে কাগিনা নদীর তীরে অবস্থিত। মলখেড ছিল খ্রিস্টীয় নবম ও দশম শতাব্দীতে রাষ্ট্রকূট রাজবংশের রাজধানী। রাষ্ট্রকূটদের পতনের পরেও পশ্চিম চালুক্য সম্রাটেরা ১০৫০ খ্রিস্টাব্দ পর্যন্ত মলখেড থেকে রাজ্য শাসন করতেন।\n২০০১ সালের জনগণনার তথ্য অনুযায়ী, মলখেডের জনসংখ্যা ছিল ১১,১৮০, যার মধ্যে ৫,৬৭৯ জন পুরুষ ও ৫,৫০১ জন নারী। উক্ত বছরের হিসেব অনুযায়ী, মলখেডে মোট ২,১৮০টি পরিবার বাস করত।\n\n\n== তথ্যসূত্র ==\n\nDr. Suryanath U. Kamath (2001). A Concise History of Karnataka from pre-historic times to the present, Jupiter books, MCC, Bangalore (Reprinted 2002) OCLC: 7796041\n\n\n== বহিঃসংযোগ ==\nগুলবর্গা জেলা প্রশাসনের সরকারি ওয়েবসাইট"}