{"pageid": 1340986, "title": "অম্বিলি দেবী", "url": "https://bn.wikipedia.org/wiki?curid=1340986", "content": "অম্বিলি দেবী ভারতের কেরালার একজন অভিনেত্রী যিনি অনেক মালয়ালম সিনেমা এবং টিভি ধারাবাহিকে অভিনয় করেছেন। তিনি মালয়ালম টিভি জগতের একজন প্রধান অভিনেত্রী হিসেবে প্রতিষ্ঠিত। ২০০৫ সালে সেরা অভিনেত্রীর জন্য তিনি কেরালা রাজ্য টেলিভিশন পুরস্কার জিতেছেন।\n\n\n== অভিনয় জীবন ==\nতিনি তরুণ বয়সে একজন মালয়ালম টিভি ধারাবাহিকের শিল্পী হিসাবে অভিনয় জীবন শুরু করেছিলেন এবং সময়ম ধারাবাহিকে তিনি প্রথম নিজের অভিনয় প্রতিভা দেখানোর সুযোগ পেয়েছিলেন। পরে তিনি ২০০১ সালে কেরালা স্টেট স্কুল ইয়ুথ ফেস্টিভ্যালে কালথিলকম উপাধি পাওয়ার পর  চলচ্চিত্র জগতে প্রবেশ করেন মালয়ালম চিত্রজগতে তার উল্লেখযোগ্য অভিনয় হিসাবে উল্লেখ করা যায় মীরায়ুদে দুখাভুম মুথুভিন্টে স্বপ্নভুম নামক সিনেমাটি, যেখানে তিনি নায়কের প্রতিবন্ধী বোন মীরার চরিত্রে অভিনয় করেছিলেন। অভিনেতা পৃথ্বীরাজ এই সিনেমায় প্রধান নায়ক মুথু -এর চরিত্রে অভিনয় করেছিলেন।\n\n\n== ব্যক্তিগত জীবন ==\nআম্বিলি কোল্লাম জেলার কাছে অবস্থিত কোট্টমকুলাঙ্গার চাভারার গিগি ভবনের অধিবাসী বালাচন্দ্রন পিল্লাই এবং মহেশ্বরী আম্মার মেয়ে। তার একটি বড় বোন রয়েছে যার নাম অঞ্জলি দেবী। তিনি বিদ্যারম্ভম নার্সারি স্কুল, সরকারি বৃত্তিমূলক উচ্চ মাধ্যমিক বিদ্যালয় কোট্টমকুলঙ্গারা এবং সরকারি এইচএসএস চাভারা বিদ্যালয় থেকে তার প্রাথমিক শিক্ষা গ্রহন করেছেন। তিনি ফতিমা মাতা ন্যাশনাল কলেজ, কোল্লাম থেকে সাহিত্য বিষয়ে বি এ ডিগ্রি অর্জন করেছিলেন। তিনি ত্রিচির কালাই কাভিরি কলেজ অফ ফাইন আর্টস থেকে ভরতনাট্যমে ডিপ্লোমা এবং এমএ অর্জন করেন।\nআম্বিলি প্রথম বিয়ে করেছিলেন ধারাবাহিকের ক্যামেরা পরিচালক লোভালকে। তিনি কেরালার তিরুবনন্তপুরমের বাসিন্দা। কোল্লাম ব্যাঙ্ক অডিটোরিয়ামে ২৭ মার্চ ২০০৯ সালে তারা বিবাহবন্ধনে আবধ হন। এই দম্পতির একটি ছেলে রয়েছে যার নাম অমরনাথ। ২৭ জানুয়ারি ২০১৩ সালে অমরনাথের জন্ম হয়। ২০১৮ সাল নাগাদ এই দম্পতির বিবাহবিচ্ছেদ হয়। তিনি ২৫ জানুয়ারি ২০১৯ তারিখে টিভি ধারাবাহিক অভিনেতা আদিত্য জায়ানের সাথে দ্বিতীয়বার বিবাহবন্ধনে আবদ্ধ হয়েছিলেন। ২০ নভেম্বর ২০১৯ তারিখে তাদের একটি ছেলের জন্ম হয়। আদিত্য এবং অম্বিলির ২০২১ সালে বিবাহবিচ্ছেদ হয়।\nতিনি ভরতনাট্যম, কুচিপুড়ি, মোহিনিয়াট্টম এবং বিভিন্ন লোকনৃত্যে একজন প্রশিক্ষিত নৃত্যশিল্পী। নৃত্যোদয় স্কুল অফ ডান্স অ্যান্ড মিউজিক নামে তিনি একটি নাচের স্কুল চালান।\n\n\n== চলচ্চিত্র ==\n২০০০ সাল থেকে তিনি বিভিন্ন মালয়ালম ও তামিল চলচ্চিত্রে অভিনয় করেছেন। তার অভিনীত কিছু বিশেষ চলচ্চিত্রের তালিকা নিচে উল্লেখ করা হল।\n\n\n== তথ্যসূত্র =="}