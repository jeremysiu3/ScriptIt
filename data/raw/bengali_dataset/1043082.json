{"pageid": 1043082, "title": "মুর্তাজা আয-যাবিদি", "url": "https://bn.wikipedia.org/wiki?curid=1043082", "content": "আল-মুর্তাজা আল-হুসাইনি আয-যাবিদি (আরবি: المرتضى الحسيني الزبيدي), (অথবা মুহাম্মদ ইবনে মুহাম্মদ মুর্তাজা আয-যাবিদি; ১৭৩২-১৭৯০/১১৪৫-১২০৫ হিঃ) একজন ইসলামি পণ্ডিত ছিলেন। তিনি প্রখ্যাত অভিধান তাজুল আরুস মিন জাওয়াহিরিল-কামুস (تاج العروس) এর লেখক।\nমুর্তাজা ১৭৩২ সালে (১১৪৫ হিঃ) ভারতের উত্তর প্রদেশের হারদোই জেলার বিলগ্রামে জন্মগ্রহণ করেন। তার পরিবার ইরাকের ওয়াসিতের অধিবাসি। যেখান থেকে তার বাবা-মা ইয়েমেনের পূর্বাঞ্চলের হাজরামাউত অঞ্চলে অভিবাসিত হয়েছিলেন - যেখানে হুসাইনি উপজাতিরা বসবাস করে। তিনি ইয়েমেনের দক্ষিণ পশ্চিম উপকূলীয় সমভূমির যাবিদ অঞ্চলের অধিবাসি, তাই তাকে 'আল-যাবিদি' উপাধি দেওয়া হয়। যাবিদ ছিল তার শিক্ষাস্থল, যেখানে তিনি অধ্যয়নের জন্য সময় কাটিয়েছিলেন। তিনি ১৭৯০ সালে (১২০৫ হিঃ) প্লেগের সময় মিশরে মারা যান।\nতিনি সুফিবাদের নকশবন্দি তরিকার সাথে যুক্ত ছিলেন। একটি সূত্রে বলা হয়েছে যে, তিনি রিফাইয়া সুফি তরিকার অনুসারী ছিলেন।\n\n\n== রচনাবলী ==\nতাজুল  আরুস মিন জাওয়াহিরিল কামুস (تاج العروس) 'অনু: অভিধানের মুক্তা থেকে কনের মুকুট (অভিধান)' যা ফিরুজাবাদির আল-কামুসের সম্প্রসারিত রূপ। এটি ইবনে মনজুরের লিসানুল আরব-এর পর ধ্রুপদী আরবির সবচেয়ে বেশি উদ্ধৃত অভিধান।\nআল-রাউদ্বুল জলী ফী আনসাব আল বা আলভি (ال روض الجلي في أنساب آل با علوي) (দামেস্ক, দারে কিনান লিত তিবাআ ওয়ান নাসর ওয়াত তাউজী', ২০১০)\nআল-উকিয়ানুসিল বাসিত ফী তারজামাতিল মুহিত (الأوقيانوس البسيط في ترجمة المحيط); (কায়রো, মাতবা'আত বুলাক, ১৮৩৪)\n\n\n== তথ্যসূত্র =="}