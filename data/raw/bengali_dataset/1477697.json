{"pageid": 1477697, "title": "ফেদেরিকো মুসোলেসি", "url": "https://bn.wikipedia.org/wiki?curid=1477697", "content": "ফেদেরিকো মুসোলেসি (ইতালীয়: Federico Musolesi; জন্ম: ১৭ অক্টোবর ১৯৯৮) হলেন একজন ইতালীয় তীরন্দাজ, যিনি ইতালির প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nমুসোলেসি ইতালির হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nফেদেরিকো মুসোলেসি ১৯৯৮ সালের ১৭ই অক্টোবর তারিখে ইতালির বোলোনিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nমুসোলেসি ইতালির প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৯টি ১০ পয়েন্ট অর্জন করে সর্বমোট ৬৬২ পয়েন্ট নিয়ে তিনি ৩৪তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩১তম স্থান অধিকারী স্লোভেনিয়ার জিগা রাভনিকারের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে কিম জে-দোকের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি মাউরো নেস্পোলি এবং আলেসসান্দ্রো পাওলির সাথে ইতালীয় দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৩টি ১০ পয়েন্ট অর্জন করে সর্বমোট ১৯৯০ পয়েন্ট নিয়ে ৭ম স্থান অধিকার করেছিল। অতঃপর প্রাথমিক পর্বে তারা কাজাখস্তানকে ৫–৪ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে ফ্রান্সের কাছে ৪–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ফেদেরিকো মুসোলেসি (ইংরেজি)\nঅলিম্পিকস.কমে ফেদেরিকো মুসোলেসি (ইংরেজি)\nইতালীয় জাতীয় অলিম্পিক কমিটিতে ফেদেরিকো মুসোলেসি (ইতালিয়)\nইতালীয় জাতীয় অলিম্পিক কমিটিতে ফেদেরিকো মুসোলেসি (ইতালিয়)"}