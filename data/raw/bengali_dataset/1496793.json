{"pageid": 1496793, "title": "ভাঙন (চলচ্চিত্র)", "url": "https://bn.wikipedia.org/wiki?curid=1496793", "content": "ভাঙন ২০২২ সালে মুক্তিপ্রাপ্ত একটি পূর্ণদৈর্ঘ্য চলচ্চিত্র।  এটি পরিচালনা করেছেন নির্মাতা মির্জা সাখাওয়াৎ হোসেন। চলচ্চিত্রটি ২০২০-২০২১ অর্থ-বছরে গণপ্রজাতন্ত্রী বাংলাদেশ সরকার কর্তৃক অনুদানপ্রাপ্ত।  এতে কেন্দ্রীয় চরিত্রে অভিনয় করেছেন ফজলুর রহমান বাবু, মৌসুমী, প্রাণ রায়, রাশেদা চৌধুরী, মির্জা আফরিন ও মির্জা আফরিদা। এটি ২০২২ সালের ১১ নভেম্বর বাংলাদেশের প্রেক্ষাগৃহগুলোতে মুক্তি পায়।\n\n\n== পটভূমি ==\nভাঙন চলচ্চিত্রটি ভাসমান মানুষের জীবনকে কেন্দ্র করে গড়ে উঠেছে। সুবিধাবঞ্চিত বিশাল জনগোষ্ঠী কখনও বাঁচার জন্য আবার কখনও নদী ভাঙনের কারণে আশ্রয় নেয় শহরে। এই বিশাল জনগোষ্ঠী শহরের এক পাশে গড়ে তোলে বস্তি।\n\n\n=== ভূমিকা ===\nভাঙণ চলচ্চিত্রে মোহন গায়েন চরিত্রে ফজলুর রহমান বাবু একজন বংশীবাদক তার বিপরীতে জুলি চরিত্রে মৌসুমী একজন চুড়ি বিক্রেতা। একসময় তাদের দুজনের মধ্যে প্রেমের রসায়ন গড়ে ওঠে।\n\n\n== অভিনয়শিল্পী ==\nফজলুর রহমান বাবু - মোহন গায়েন (বংশীবাদক)\nমৌসুমী - জুলি (চুড়ি বিক্রেতা)\nপ্রাণ রায় - সদর\nমির্জা আফরিন - লতা\nমির্জা আফরিদা - জুলি (ছোট বেলা)\nমিশু চৌধুরী - আন্না\nরেজাউল রাজু - তোরাব\nখলিলুর রহমান কাদেরী - ছমির\nরাশেদা চৌধুরী - করিমন\nমির্জা সাখাওয়াৎ হোসেন - তোতা বকশো (তোতা মিয়া)\nআনিসুর রহমান - গ্রামের মোড়ল\nহিমেল রাজ - ফেদু\nরাশেদ রেহমান\nআসকার পাইন\nআব্দুর রাজ্জাক খোকন\nসঞ্জয় রাজ - আব্বাস\n\n\n== নির্মাণ ==\nভাঙণ চলচ্চিত্র ২০২০-২০২১ অর্থ-বছরে গণপ্রজাতন্ত্রী বাংলাদেশ সরকার কতৃক অনুদানপ্রাপ্ত হন মির্জা সাখাওয়াৎ হোসেন। চলচ্চিত্রটি প্রযোজনা করেন প্রযুক্তি বাংলা কথাচিত্র। \n\n\n=== চিত্রগ্রহণ ===\nভাঙন ২০২০-২১ অর্থ-বছরে সরকারি অনুদানপ্রাপ্ত পূর্ণদৈর্ঘ্য চলচ্চিত্র। নির্মাতা মির্জা সাখাওয়াৎ হোসেন পরিচালিত ছবিটির শুটিং কাজ ২০২১ সালের ১১ অক্টোবর বিএফডিসিতে শুরু হয়। মৌসুমী ২০২২ সালের ২২শে জানুয়ারিতে গণমাধ্যমকে জানান, ২৪ তারিখে চলচ্চিত্রটির সর্বশেষ শুটিং কাজ সম্পন্ন করবেন। এটি চিত্রগ্রহণ করেন সৈয়দ রাশিদুল হাসান।\n\n\n== সঙ্গীত ==\n\nভাঙন চলচ্চিত্র সুর ও সঙ্গীত পরিচালনা করেন রিয়েল আশিক ও ঝংকার। গানের গীতি কথা লেখেন মির্জা সাখাওয়াৎ হোসেন। আবহ সঙ্গীত দিয়েছেন অমিত চ্যাটার্জী। গানের কণ্ঠশিল্পীরা হলেন রুনা লায়লা ও নাসরিন আক্তার বিউটি।\n\n\n== প্রচারণা ==\nভাঙণ চলচ্চিত্রের জন্য চলচ্চিত্র অভিনেত্রী মৌসুমী প্রচারণায় অংশগ্রহণ করেন এবং গণমাধ্যমেও এই চলচ্চিত্রের বিষয়ে তিনি কথা বলেন।\n\n\n== মুক্তি ==\nভাঙন চলচ্চিত্র ২০২২ সালের ৩১ আগস্ট আনকাট সেন্সর পায়। নির্মাতা মির্জা সাখাওয়াৎ হোসেন চলচ্চিত্রের অফিসিয়াল পোস্টার নিজের ফেইসবুক ওয়ালে প্রকাশিত করেন। ৭ নভেম্বর টাইগার মিডিয়া  ইউটিউব চ্যানেলে ট্রেলার মুক্তি পায়। মৌসুমী অভিনীত ছবিটি ৪ আগষ্ট মুক্তি পাওয়ার কথা পত্রিকায় শিরোনাম হয় কিন্তু ১১ নভেম্বর দেশান্তর চলচ্চিত্রের পাশাপাশি একই দিনে মৌসুমী অভিনীত চলচ্চিত্রটি ১৯টি প্রেক্ষাগৃহে মুক্তি পায়। প্রযোজক ও নির্মাতা সূত্র মতে এটি ৩০ প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ভাঙন  (ইংরেজি)\nবাংলা মুভি ডেটাবেজে ভাঙন"}