{"pageid": 1391154, "title": "পাটন জাদুঘর", "url": "https://bn.wikipedia.org/wiki?curid=1391154", "content": "পাটন জাদুঘর (নেপালি: पाटन संग्रहालय) হলো নেপালের একটি যাদুঘর যা নেপালের ললিতপুরে অবস্থিত।  জাদুঘরটি ইউনেস্কোর বিশ্ব ঐতিহ্যবাহী স্থানের  অধীনে পড়ে।  \n\n\n== ইতিহাস ==\nপাটন জাদুঘরটি ১৯৯৭ সালে প্রয়াত রাজা বীরেন্দ্র বীর বিক্রম শাহ উদ্বোধন করেন।  পাটান জাদুঘরটি নেপালের ঐতিহ্যবাহী পবিত্র ধর্মীয় শিল্পকলাগুলিকে একটি বিশিষ্ট স্থাপত্যের পরিবেশে প্রদর্শন করে। ভবনটি পাটন দরবারের একটি পুরানো আবাসিক দরবার সাবেক বাসভবন।, যা কাঠমান্ডু উপত্যকার প্রাক্তন মল্ল রাজাদের রাজপ্রাসাদগুলির মধ্যে একটি ছিল। রাজকীয় প্রাসাদটি ১৭৩৪ সালে একটি বৌদ্ধ মঠের জায়গায় নির্মিত হয়েছিল। যাদুঘরের কেন্দ্রীয় আঙিনাটি কেশব নারায়ণ চক নামে পরিচিত। কেশবনারায়ণ - ভগবান বিষ্ণুর একটি রূপ। জাদুঘরের কেন্দ্রে কেশবনারায়ণের একটি মন্দির রয়েছে। এই জাদুঘরের স্থানটি ইতিহাসে চৌকোট দরবার বা চারকোণা দুর্গ-প্রাসাদ হিসাবে লিপিবদ্ধ আছে। কাঠমান্ডু উপত্যকার স্মৃতিস্তম্ভগুলি রক্ষার জন্য ইউনেস্কোর একটি আন্তর্জাতিক প্রচারাভিযান হয়। সেই প্রচারাভিযানে অস্ট্রিয় সরকার পাটন দরবার স্কোয়ার সংরক্ষণের জন্য নেপাল সরকারের সাথে যৌথভাবে কাজ করার অঙ্গীকার করে। এটি নেপালের প্রথম সরকারি জাদুঘর যা নিজস্ব পরিচালনা পর্ষদের দ্বারা পরিচালিত একটি স্বায়ত্তশাসিত প্রতিষ্ঠান হিসাবে পরিচিতি লাভ করেছে। এই জাদুঘরটিতে বৌদ্ধধর্মের উপর জ্ঞান অর্জনের জন্য পাটান-শহরে শিল্প ও স্থাপত্যের প্রাধান্য পেয়েছে। যাদুঘরটি দর্শনার্থীদের কাছে দক্ষিণ এশিয়ার অন্যতম সেরা জাদুঘর হিসেবে প্রশংসিত হয়েছে।\n\n\n== বর্তমান ==\n২০১৫ সালের এপ্রিলে ভূমিকম্পে পাটন দরবার স্কোয়ার ব্যাপকভাবে ক্ষতিগ্রস্ত হয়।\nপরিচালনা পর্ষদের বর্তমান চেয়ারম্যান হলেন ভারতমণি সুবেদী, সংস্কৃতি, পর্যটন ও বেসামরিক বিমান চলাচল মন্ত্রক, সিং দরবার, কাঠমান্ডু। \nএই জাদুঘরের প্রবেশ মূল্য বিদেশী দর্শকদের জন্য ১০০০ নেপালি রুপি, সার্ক দর্শকদের জন্য ২৫০, নেপালি দর্শকদের জন্য ৩০ এবং নেপালি শিক্ষার্থীদের জন্য (পরিচয় সহ) ১৫ টাকা। \n\n\n== সংগ্রহশালা ==\nপাটন জাদুঘরের লক্ষ্য হলো \"সংরক্ষণ ও প্রদর্শনীর মাধ্যমে হিন্দু ও বৌদ্ধ ধর্মের পবিত্র শিল্প, সংস্কৃতি এবং মূর্তিবিদ্যার ব্যাখ্যা\" করা। \nজাদুঘরের প্রদর্শনী নেপালের সাংস্কৃতিক ইতিহাসের দীর্ঘ সময়কে বর্ণণা করে। এই জাদুঘরটিতে ১,১০০টিরও বেশি নিদর্শন রয়েছে, যার মধ্যে প্রায় ২০০টি স্থায়ী প্রদর্শনে রয়েছে৷ \nবেশিরভাগ প্রদর্শিত বস্তু ঢালাই ব্রোঞ্জ দিয়ে তৈরি। মূর্তিগুলি বেশিরভাগ হিন্দু ও বৌদ্ধ দেবদেবীর ভাস্কর্য। কিছুক্ষেত্রে গিল্ট কপার রেপোসের কাজও রয়েছে। ঐতিহ্যবাহী কারুশিল্পের জন্য পাটান বিখ্যাত। \n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}