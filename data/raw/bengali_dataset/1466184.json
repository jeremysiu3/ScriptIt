{"pageid": 1466184, "title": "লেওঁ মারশঁ", "url": "https://bn.wikipedia.org/wiki?curid=1466184", "content": "লেওঁ মারশঁ (ফরাসি: Léon Marchand; আ-ধ্ব-ব: [leɔ̃ maʁʃɑ̃]; ; জন্ম ১৭ই মে, ২০০২) একজন ফরাসি (ফ্রান্সের) সাঁতারু। তিনি একই সাথে মার্কিন যুক্তরাষ্ট্রের অ্যারিজোনা রাজ্য বিশ্ববিদ্যালয়ের সাঁতারু দলের সদস্য। তিনি দীর্ঘ পথবিশিষ্ট (লং কোর্স) সাঁতার-পুকুরে ৪০০ মিটার একক মিশ্র সাঁতার প্রতিযোগিতায় বিশ্ব রেকর্ড ও অলিম্পিক রেকর্ডের অধিকারী, ২০০ মিটার প্রজাপতি (বাটারফ্লাই) সাঁতার ও ২০০ মিটার বুকসাঁতারে (ব্রেস্টস্ট্রোক) অলিম্পিক রেকর্ডের অধিকারী। এছাড়া তিনি দীর্ঘ পথবিশিষ্ট সাঁতার-পুকুরে ২০০ মিটার একক মিশ্র সাঁতার, ২০০ মিটার প্রজাপতি সাঁতার ও ২০০ মিটার বুকসাঁতারে ফ্রান্সের জাতীয় রেকর্ডের অধিকারী।\nমারশঁ ২০২৪ সালে প্যারিসে অনুষ্ঠিত গ্রীষ্মকালীন অলিম্পিক ক্রীড়া আয়োজন ২০০ মিটার একক মিশ্র, ২০০ মিটার বুকসাঁতার, ২০০ মিটার প্রজাপতি সাঁতার এবং ৪০০ মিটার একক মিশ্র সাঁতার - এই চারটি প্রতিযোগিতায় স্বর্ণপদক লাভ করেন। এর ফলে তিনি ইতিহাসের চতুর্থ খেলোয়াড় হিসেবে একটি মাত্র অলিম্পিক গেমসে সাঁতারে চারটি একক বা ব্যক্তিগত স্বর্ণপদক লাভ করার গৌরবের অংশীদার হন।\nএর আগে মার্কিন যুক্তরাষ্ট্রের বিশ্ববিদ্যালয়গুলির মধ্যে অনুষ্ঠিত প্রতিযোগিতাগুলিতেও মারশঁ বহুবার বিভিন্ন সাঁতার প্রতিযোগিতায় বিজয় লাভ করেন।\n\n\n== পাদটীকা ==\n\n\n== তথ্যসূত্র =="}