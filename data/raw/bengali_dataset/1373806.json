{"pageid": 1373806, "title": "নারায়ণগঞ্জ–ডেমরা সড়ক", "url": "https://bn.wikipedia.org/wiki?curid=1373806", "content": "নারায়ণগঞ্জ–ডেমরা সড়ক হলো বাংলাদেশের ঢাকা বিভাগে অবস্থিত ১৯ কিমি (১২ মা) বিশিষ্ট একটি আঞ্চলিক মহাসড়ক। এটি ঢাকা থেকে নারায়ণগঞ্জ যাওয়ার তিনটি প্রবেশপথের মধ্যে অন্যতম। একে নারায়ণগঞ্জ–আদমজী–ডেমরা সড়ক নামেও ডাকা হয়।\n\n\n== পটভূমি ==\n১৯৭১ সালের আগে নারায়ণগঞ্জ পৌরসভা এই সড়কটি নির্মাণ করে। এই সড়কে শীতলক্ষ্যা পরিবহন ও দুরন্ত সার্ভিস নামক দুটি বাস পরিবহন সেবা দিয়ে থাকে। আদমজী রপ্তানি প্রক্রিয়াকরণ অঞ্চল এই মহাসড়কের নিকটে অবস্থিত। ঢাকা–চট্টগ্রাম ও ঢাকা–সিলেট মহাসড়কে এই সড়কের মাধ্যমে প্রবেশ করা যায়। ২০২০ সালের জুনে ডিএনডি বাঁধ প্রকল্পের অংশ হিসেবে শীতলক্ষ্যা নদীর সাথে সংযুক্ত করে একটি বক্স চ্যানেল নির্মাণের জন্য মহাসড়কটি বন্ধ করে দেওয়া হয়েছিলো। নির্মাণ শেষে ২০২১ সালের মার্চে নারায়ণগঞ্জ–ডেমরা সড়ক যান চলাচলের জন্য উন্মুক্ত করে দেওয়া হয়।\n\n\n== সম্প্রসারণ ==\n২০১৯ সালের ২২ জানুয়ারিতে জাতীয় অর্থনৈতিক পরিষদের নির্বাহী কমিটির (একনেক) সভায় মহাসড়কের যাত্রাবাড়ী–ডেমরা অংশের সম্প্রসারণ প্রকল্প অনুমোদিত হয়। ২০২০ সালে প্রকল্পের ঠিকাদার হিসাবে তমা কনস্ট্রাকশনকে নিয়োগ করা হয়। প্রকল্পের জন্য ৳৩৩২.১২ কোটি বরাদ্দ করা হয়েছে।\n\n\n== যাত্রাপথ ==\nচাষাঢ়া\nমিশনপাড়া\nমেট্রো হল\nহাসপাতাল\nবরফকল\nকেল্লারপুল\nনবিগঞ্জ গোদারা ঘাট\nআইইটি স্কুল\nহাজীগঞ্জ মাজার\nপাঠানটুলি\nমাঝিপাড়া পুল\nচৌধুরী বাড়ি\nতাঁতখানা\nসৈয়দপাড়া\nদুই নং\nবার্মা স্ট্যান্ড\nভান্ডারি পুল\nএসও বাস স্ট্যান্ড\nআদমজী নগর\nকদমতলী পুল\nআদমজী কমল মিনিবাস স্ট্যান্ড\nআদমজী ইপিজেড\nসিদ্ধিরগঞ্জ পুল\nচট্টগ্রাম রোড\nরাণীমহল\nসারুলিয়া\nডেমরা চত্বর\nস্টাফ কোয়ার্টার\nদেইলা\nবাশার ব্রিজ\nকোনাপাড়া\nগোল্ডেন ব্রিজ\nকোনাপাড়া ব্রিজ\nমাতুয়াইল মাদ্রাসা\nমৃধা বাড়ি\nবঙ্গ প্রেস\nকাজলা ব্রিজ\nযাত্রাবাড়ী\n\n\n== তথ্যসূত্র =="}