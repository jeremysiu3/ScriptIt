{"pageid": 1382166, "title": "চুংবুক চংজু ফুটবল ক্লাব", "url": "https://bn.wikipedia.org/wiki?curid=1382166", "content": "চুংবুক চংজু ফুটবল ক্লাব (কোরীয়: 충북 청주 FC, ইংরেজি: Chungbuk Cheongju FC; সাধারণত চুংবুক চংজু এফসি এবং সংক্ষেপে চুংবুক চংজু নামে পরিচিত) হচ্ছে চংজু ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০০২ সালে প্রতিষ্ঠিত হয়েছে। ১৬,২৮০ ধারণক্ষমতাবিশিষ্ট চংজু স্পোর্টস কমপ্লেক্সে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় চোই ইউন-কিউম এবং সভাপতির দায়িত্ব পালন করছেন কিম হিউন-জু। বর্তমানে দক্ষিণ কোরীয় গোলরক্ষক রিউ উন-উ এই ক্লাবের অধিনায়কের দায়িত্ব পালন করছেন। \nলি মিন-হিউন, কাং ইয়ং-জং, লি জুং-তেক, হান সুং-উক এবং লি পুং-বমের মতো খেলোয়াড়গণ চুংবুক চংজুর জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৯ মৌসুমে, পেশাদার ফুটবল ক্লাব হিসেবে প্রথম মৌসুমে চুংবুক চংজু দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন তৃতীয় স্তরের পেশাদার ফুটবল লিগ কে৩ লিগে প্রতিদ্বন্দ্বিতা করেছিল;  উক্ত মৌসুমে চুংবুক চংজু ১৫ জয় এবং ৬ ড্রয়ে সর্বমোট ৫১ পয়েন্ট অর্জন করে ২০০৯ কে৩ লিগের সামগ্রিক পয়েন্ট তালিকায় ৮ম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}