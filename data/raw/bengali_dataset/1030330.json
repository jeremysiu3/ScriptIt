{"pageid": 1030330, "title": "বার্বাডোস জাতীয় ফুটবল দল", "url": "https://bn.wikipedia.org/wiki?curid=1030330", "content": "বার্বাডোস জাতীয় ফুটবল দল (ইংরেজি: Barbados national football team) হচ্ছে আন্তর্জাতিক ফুটবলে বার্বাডোসের প্রতিনিধিত্বকারী পুরুষদের জাতীয় দল, যার সকল কার্যক্রম বার্বাডোসের ফুটবলের সর্বোচ্চ নিয়ন্ত্রক সংস্থা বার্বাডোস ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৮ সাল হতে ফুটবলের সর্বোচ্চ সংস্থা ফিফার এবং ১৯৬৭ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯২৯ সালের ২০শে এপ্রিল তারিখে, বার্বাডোস প্রথমবারের মতো আন্তর্জাতিক খেলায় অংশগ্রহণ করেছে; বার্বাডোসে অনুষ্ঠিত উক্ত ম্যাচে বার্বাডোস ত্রিনিদাদ ও টোবাগোকে ৩–০ গোলের ব্যবধানে পরাজিত করেছে।\n১৫,০০০ ধারণক্ষমতাবিশিষ্ট বার্বাডোস জাতীয় স্টেডিয়ামে বাজান ট্রাইডেন্টস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় বার্বাডোসের রাজধানী ব্রিজটাউনে অবস্থিত। বর্তমানে এই দলের ম্যানেজারের দায়িত্ব পালন করছেন রাসেল লাতাপি এবং অধিনায়কের দায়িত্ব পালন করছেন কেমি সিটির মধ্যমাঠের খেলোয়াড় রাশাদ জুলস।\nবার্বাডোস এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও বার্বাডোস এপর্যন্ত একবারও অংশগ্রহণ করতে সক্ষম হয়নি।\nনরম্যান ফোর্ড, জন প্যারিস, মারিও হার্তে, জেফ উইলিয়ামস এবং লেওয়েলিন রাইলির মতো খেলোয়াড়গণ বার্বাডোসের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৯ সালের অক্টোবর মাসে প্রকাশিত র‌্যাঙ্কিংয়ে বার্বাডোস তাদের ইতিহাসে সর্বোচ্চ অবস্থান (৯২তম) অর্জন করে এবং ২০১৭ সালের জুলাই মাসে প্রকাশিত র‌্যাঙ্কিংয়ে তারা ১৮১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে বার্বাডোসের সর্বোচ্চ অবস্থান হচ্ছে ১০৬তম (যা তারা ২০০০ সালে অর্জন করেছিল) এবং সর্বনিম্ন অবস্থান হচ্ছে ১৮১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ বার্বাডোস জাতীয় ফুটবল দল  ওয়েব্যাক মেশিনে আর্কাইভকৃত ৯ জুলাই ২০১৮ তারিখে (ইংরেজি)\nকনকাকাফ-এ বার্বাডোস জাতীয় ফুটবল দল  ওয়েব্যাক মেশিনে আর্কাইভকৃত ২৮ জানুয়ারি ২০২১ তারিখে (ইংরেজি)"}