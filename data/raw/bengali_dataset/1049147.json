{"pageid": 1049147, "title": "বেন উইলমট", "url": "https://bn.wikipedia.org/wiki?curid=1049147", "content": "বেঞ্জামিন লুইস উইলমট (ইংরেজি: Ben Wilmot, ইংরেজি উচ্চারণ: /ben wɪlmɒt/; জন্ম: ৩ নভেম্বর ১৯৯৯; বেন উইলমট নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের দ্বিতীয় স্তর ইএফএল চ্যাম্পিয়নশিপের ক্লাব ওয়াটফোর্ড এবং ইংল্যান্ড অনূর্ধ্ব-২১ দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলে থাকেন।\nইংরেজ ফুটবল ক্লাব হিচিন টাউনের যুব পর্যায়ের হয়ে খেলার মাধ্যমে উইলমট ফুটবল জগতে প্রবেশ করেছেন এবং পরবর্তীকালে স্টিভেনেজের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, ইংরেজ ক্লাব স্টিভেনেজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; স্টিভেনেজের হয়ে তিনি ১০ ম্যাচে অংশগ্রহণ করেছেন। অতঃপর ২০১৮–১৯ মৌসুমে তিনি ওয়াটফোর্ডে যোগদান করেছেন। তিনি ২০১৯–২০ মৌসুমে ধারে ইতালীয় ক্লাব উদিনেসের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৫ ম্যাচে অংশগ্রহণকরেছেন। পরবর্তীকালে, তিনি সোয়ানসি সিটির হয়ে খেলেছেন।\n২০১৮ সালে, উইলমট ইংল্যান্ড অনূর্ধ্ব-১৯ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। ব্যক্তিগতভাবে, উইলমট বেশ কিছু পুরস্কার জয়লাভ করেছেন, যার মধ্যে ২০১৭–১৮ মৌসুমে ইএফএল লিগ টু বর্ষসেরা শিক্ষার্থীর পুরস্কার জয় অন্যতম।\n\n\n== প্রারম্ভিক জীবন ==\nবেঞ্জামিন লুইস উইলমট ১৯৯৯ সালের ৩রা নভেম্বর তারিখে ইংল্যান্ডের স্টিভেনেজে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবার নাম রিচার্ড উইলমট, যিনি স্টিভেনেজের হয়ে ১৫০টিরও বেশি ম্যাচে অংশগ্রহণ করেছিলেন।\n\n\n== আন্তর্জাতিক ফুটবল ==\nউইলমট ইংল্যান্ড অনূর্ধ্ব-১৯, ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৮ সালের ২৪শে মার্চ তারিখে তিনি লাতভিয়া অনূর্ধ্ব-১৯ দলের বিরুদ্ধে ম্যাচে ইংল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। তিনি ২০২০ সালের ১৩ই নভেম্বর তারিখে ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপ বাছাইপর্বের গ্রুপ ৩-এর ম্যাচে অ্যান্ডোরা অনূর্ধ্ব-২১ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nবেন উইলমট – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বেন উইলমট  (ইংরেজি)  \nসকারবেসে বেন উইলমট (ইংরেজি) \nবিডিফুটবলে বেন উইলমট  (ইংরেজি)  \nট্রান্সফারমার্কেটে বেন উইলমট (ইংরেজি) \nওয়ার্ল্ডফুটবল.নেটে বেন উইলমট (ইংরেজি) \nইএসপিএন এফসিতে বেন উইলমট (ইংরেজি)"}