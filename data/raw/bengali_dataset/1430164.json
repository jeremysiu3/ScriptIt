{"pageid": 1430164, "title": "বাটান (শিল)", "url": "https://bn.wikipedia.org/wiki?curid=1430164", "content": "বাটান হল রান্নাঘরের জন্য ব্যবহৃত একটি সামগ্রী যা দক্ষিণ আমেরিকান, আন্দিয়ান এবং ভারতীয় রন্ধনশৈলীতে বিভিন্ন ধরণের খাবার প্রক্রিয়াকরণের জন্য ব্যবহৃত হয়। এটিতে একটি সমতল পাথর (বাটান) এবং একটি পেষণ পাথর থাকে যাকে উনা বলা হয়। উনা দুই হাতে ধরে বাটানে রাখা খাদ্যকে পেষণ করা হয়। পেষণের প্রয়োজনের উপর নির্ভর করে, উনার ওজন কিছুটা পিছিয়ে দেওয়া যেতে পারে, আলগা করা যেতে পারে বা জোরে চাপ দেওয়া যেতে পারে। আগে পিছে আন্দোলন পদ্ধতির উপর নির্ভর করে পরিবর্তিত হয়। এই পেষণ শুকনো বা জল অথবা তেল দিয়ে করা হয়।\n\n\n== দক্ষিণ আমেরিকা ==\nদক্ষিণ আমেরিকায় স্পেনবাসীদের আগমনের আগে থেকেই বাটান ব্যবহার করা হয়েছে। আন্দিয়ান পরিবারগুলিতে গ্রামীণ এবং শহুরে এলাকায় এই পদ্ধতিতে বিভিন্ন খাবার তৈরি করা হয়। এর সবচেয়ে গুরুত্বপূর্ণ ব্যবহার হয় লাজওয়া প্রস্তুত করার জন্য। অনেক বলিভীয়, পেরুভীয়, ইকুয়েডরীয় এবং কলম্বীয়রা মনে করেন মিশ্রণযন্ত্রে বাটলে একই রকম হয় না।\nএটি শস্যের ভুসি বার করতে,  কুইনোকে অ্যালকালয়েড (স্যাপোনিন) থেকে ধুয়ে বার করতে, শস্য পিষতে, পাপলিসা গুঁড়ো করতে এবং এমনকি অল্প পরিমাণে ময়দা প্রস্তুত করতেও ব্যবহৃত হয়।\n\n\n== দক্ষিণ এশিয়া ==\nনেপালে এটি সিলাউতো-লোহোরো নামে পরিচিত।\nএটি ভারতেও প্রচুর সংখ্যক পরিবারে ব্যবহৃত হয়। এটি সেখানে হিন্দিতে \"সিল-বাট্টা\" নামে পরিচিত এবং সিল বলতে সমতল পাথর এবং বাট্টা একটি নলাকার পেষাই পাথরকে বোঝায়। এটি মারাঠি ভাষায় পাটা-ভারভান্ত নামে পরিচিত এবং মহারাষ্ট্র রাজ্যে ব্যবহৃত হয়। এটি তামিল এবং মালয়ালম ভাষায় আম্মি কাল্লু নামে পরিচিত। এটি বাংলায় \"শিল নোড়া\" নামে পরিচিত এবং এটি মূলত পশ্চিমবঙ্গের প্রায় প্রতিটি বাড়িতেই ব্যবহার হতে দেখা যায়। ওড়িশায়, এটিকে সিলা পুয়া বলা হয় যেখানে ঐতিহ্যবাহী ওড়িয়া বিবাহ এবং রাজা উৎসবের সময় এটি ভূ দেবী বা মা ধরতী হিসাবেও পূজা করা হয়। এটি ঐতিহ্যগতভাবে তামিলনাড়ু এবং কেরালা রাজ্যে মশলা এবং মসুর ডাল পিষতে ব্যবহৃত হয়। এই পেষণ পাথরগুলি প্রাথমিকভাবে রান্নার জন্য চাটনি এবং মশলার মিশ্রণ তৈরি করতে ব্যবহৃত হয় এবং এছাড়াও দোসা, বড়া বা পাঁপড় তৈরিতে ভিজিয়ে রাখা ডাল পিষতে প্রয়োজন হয়।\n\n\n== আরও দেখুন ==\nকর্ণাটকে গৃহস্থালীর পাথরের সরঞ্জাম\nমেটেট\nমর্টার এবং পেসল\nমোলকজেটে\n\n\n== তথ্যসূত্র =="}