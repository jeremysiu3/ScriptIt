{"pageid": 1491511, "title": "খালাশপীর সরকারি বঙ্গবন্ধু কলেজ", "url": "https://bn.wikipedia.org/wiki?curid=1491511", "content": "খালাশপীর সরকারি বঙ্গবন্ধু ডিগ্রী কলেজ বাংলাদেশের রংপুর জেলার একটি সরকারি উচ্চ মাধ্যমিক ও ডিগ্রি শিক্ষাপ্রতিষ্ঠান। এটি পীরগঞ্জ উপজেলার লক্ষ্মীপুর ঠাকুরদাস মৌজায় অবস্থিত এবং ২২ জুলাই, ১৯৯৭ সালে প্রতিষ্ঠিত হয়। বর্তমানে এই কলেজে দিনাজপুর শিক্ষা বোর্ডের অধীনে উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। এছাড়া, জাতীয় বিশ্ববিদ্যালয়ের অধীনে স্নাতক (পাস) কোর্স চালু আছে। ২০২৪ সালের তথ্য অনুযায়ী, এখানে মোট ৬২৯ জন শিক্ষার্থী অধ্যয়ন করছে।\n\n\n== ইতিহাস ==\n১৯৯৭ সালের ২২ জুলাই কলেজটি প্রতিষ্ঠা এবং ২০২৩ সালের ৩ জুন জাতীয়করণ করা হয়। বর্তমানে এই প্রতিষ্ঠানে উচ্চ মাধ্যমিকে ৩৬০ জন এবং স্নাতক (পাশ) কোর্সে ২৬৯ জন শিক্ষার্থী অধ্যায়নরত আছে।\n\n১৯৯৮ - উচ্চ মাধ্যমিক পাঠদানের অনুমতি\n২০০০ - উচ্চ মাধ্যমিক এমপিওভুক্তিকরণ\n২০০২ - স্নাতক (পাশ) পাঠদানের অনুমতি\n২০২১ - স্নাতক (পাশ) এমপিওভুক্তিকরণ\n\n\n== উপলব্ধ কোর্স ==\n\n\n=== উচ্চ মাধ্যমিক ===\nবিজ্ঞান\nমানবিক\nবাণিজ্য\n\n\n=== ব্যাচেলর ডিগ্রি (পাস) কোর্স ===\nবিএ (পাস)\nবিএসএস (পাস)\n\n\n== ভর্তি ও আসন ==\nএইচএসসি বা একাদশ শ্রেণিতে ভর্তি সাধারণত মাধ্যমিক ও উচ্চ মাধ্যমিক শিক্ষা বোর্ডের অধীনে পরিচালিত হয়। এসএসসি পরীক্ষার ফল প্রকাশের পর বোর্ড ভর্তির বিজ্ঞপ্তি দেয়। শিক্ষার্থীরা অনলাইনে আবেদন করে পছন্দের কলেজগুলো বেছে নেয়। এরপর মেধা তালিকা প্রকাশিত হয় এবং নির্বাচিত শিক্ষার্থীরা নির্ধারিত সময়ে ভর্তি নিশ্চিত করে। ভর্তি শেষ হলে কলেজ প্রথম বর্ষের ক্লাস শুরু করে।\nজাতীয় বিশ্ববিদ্যালয়ের অধীনে স্নাতক কোর্স পরিচালিত হয়। যার ভর্তির প্রক্রিয়া সাধারণত অনলাইনের মাধ্যমে পরিচালিত হয়। ভর্তি বিজ্ঞপ্তি প্রকাশের পর শিক্ষার্থীরা নির্ধারিত ওয়েবসাইটে আবেদন ফরম পূরণ করে। এসএসসি ও এইচএসসি পরীক্ষার ফলাফলের ভিত্তিতে মেধা তালিকা প্রকাশ করা হয়। নির্বাচিত শিক্ষার্থীরা নির্ধারিত সময়ে ভর্তি ফি জমা দিয়ে ভর্তি নিশ্চিত করে। ভর্তির প্রক্রিয়া শেষ হলে বিশ্ববিদ্যালয় কর্তৃপক্ষ নির্ধারিত তারিখে ক্লাস শুরু করে।\nউচ্চমাধ্যমিকে বিজ্ঞান, মানবিক ও বাণিজ্য বিভাগে ১৫০টি করে আসন রয়েছে।\n\n\n== ফলাফল ও র‍্যাংকিং ==\n২০০৯ থেকে ২০২৪ পর্যন্ত এইচএসসি পরীক্ষায় মোট অংশগ্রহণ করেছে ১৮৭৫ জন, পাস করেছে ১৪০২ জন, ফেল করেছে ৪৭৩ জন, এ+ পেয়েছে ২২ জন, শতকরা পাস করেছে ৭৪.৭৭%, শতকরা এ+ পেয়েছে ১.১৭ %।\n২০২৪ সহপাঠী কলেজ র‍্যাংকিং অনুযায়ী, কলেজটি জাতীয় পর্যায়ে ৪৫৪৫ তম, দিনাজপুর বোর্ডে ১৭৯ তম, রংপুর বিভাগে ৫৯৫ তম এবং রংপুর জেলায় ১১২ তম স্থানে রয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}