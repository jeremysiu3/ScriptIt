{"pageid": 1140783, "title": "মাল্যুক", "url": "https://bn.wikipedia.org/wiki?curid=1140783", "content": "মাল্যুক (যা ভলকান-এম নামেও পরিচিত) হল একটি অ্যাসল্ট রাইফেল। এটি ইউক্রেনীয় অস্ত্র কোম্পানি ইন্টারপ্রইনভেস্ট (আইপিআই) তৈরি করেছে। মাল্যুক রুশ কালাশনিকভ অ্যাসল্ট রাইফেল থেকে উদ্ভূত। এটিকে উন্নত করে বুলপাপ লেআউটে পুনরায় সজ্জিত করা হয়।\n\n\n== ইতিহাস ==\nআইপিআই-এর ভাইস সিইও সেরহি লুহোভস্কির মতে ২০০৫ সালে মালিউক রাইফেলের উন্নয়ন শুরু হয় ।  এটি বেপ্র নামে পরিচিত এবং একটি আগের বুলপাপ রাইফেলের ভিত্তিতে তৈরি করা হয়েছিল। যার বিভিন্ন ত্রুটি থেকে শিক্ষা নিয়ে নতুন নকশা করা হয়। এই উন্নয়ন কার্যক্রম শুরু হয় ইউক্রেনের নিরাপত্তা সংস্থা -এর একটি চুক্তির আওতায়, যার অধীনে প্রোটোটাইপ রাইফেল সরবরাহ করা হয়। পরবর্তীতে ২০০৮ সালে ইউক্রেনের প্রতিরক্ষা মন্ত্রণালয় এর বিষয়ে আগ্রহ প্রকাশ করে। ২০১৫ সালের ফেব্রুয়ারিতে তৎকালীন প্রেসিডেন্ট পেট্রো পোরোশেঙ্কো এবং রাষ্ট্রীয় নিরাপত্তা গার্ড বিভাগ রাইফেলটির বিষয়ে মতামত প্রদান করেন। ইলেকট্রন কর্পোরেশন-এর সহযোগিতায় উৎপাদন কাজ পরিচালিত হয় কারণ তাদের আধুনিক কারখানাগুলো দ্রুত মালিউক রাইফেল তৈরি করতে সক্ষম। এছাড়া ক্রাসিলিভ অ্যাসেম্বলি ম্যানুফ্যাকচারিং প্ল্যান্ট-ও এই উৎপাদন প্রক্রিয়ার অংশ ছিল।\n২০১৫ সালে কিয়েভে অনুষ্ঠিত আর্মস অ্যান্ড সিকিউরিটি এক্সপো-তে মালিউক রাইফেলটি প্রথমবারের মতো প্রদর্শিত হয়। এরপর এটি ২০১৫ সালে মে মাসে তুরস্কের ইস্তাম্বুলে অনুষ্ঠিত আন্তর্জাতিক প্রতিরক্ষা শিল্পমেলা এবং ২০১৬ সালে সেপ্টেম্বরে আজারবাইজানের বাকুতে অনুষ্ঠিত আজারবাইজান আন্তর্জাতিক প্রতিরক্ষা প্রদর্শনীতে আন্তর্জাতিকভাবে প্রথমবারের মতো জনসমক্ষে প্রদর্শিত হয়। ২০১৬ সালে জানা যায় যে ২০০টি মালিউক রাইফেল ইউক্রেনীয় সেনাবাহিনীতে সরবরাহ করা হয়েছিল। একই বছরে ইউক্রেনীয় সেনাবাহিনীর মাধ্যমে সীমিত পরিসরে এর কার্যকারিতা পরীক্ষা করা হয়।\nরাশিয়ার ইউক্রেন আক্রমণের সময় মালিউক রাইফেলটি ইউক্রেনের বিশেষ বাহিনী, জাতীয় গার্ড (আজভ ব্যাটালিয়নসহ) এবং ইউক্রেনের আঞ্চলিক প্রতিরক্ষা বাহিনী দ্বারা ব্যবহৃত হয়েছে। দ্রুত অভিযানের প্রতিক্রিয়া ইউনিট-ও এই অস্ত্রটি যুদ্ধের ময়দানে ব্যবহার করেছে বলে জানা গেছে।\n২৭ ফেব্রুয়ারি, ২০২২, ইউক্রেনের রাজ্য সীমান্তরক্ষী বাহিনী ও জাতীয় পুলিশ এক যৌথ অভিযানে ওডেসা শহরে একজন সন্দেহভাজন নাশকতাকারীকে আটক করে। তার কাছ থেকে একটি লোড করা মালিউক রাইফেল, একটি মাকারভ পি এম পিস্তল, একটি আর পি জি–২২ রকেট লঞ্চার এবং দুটি টি–৬২ এম অ্যান্টি-ট্যাঙ্ক মাইন উদ্ধার করা হয়।\nএই অস্ত্রটি ইন্দোনেশিয়া এবং শ্রীলঙ্কায় প্রদর্শিত হয়েছে, যেখানে সম্ভাব্য ক্রয় চুক্তির জন্য আলোচনা হয়েছে।\n\n\n== অন্যরূপ ==\nমালিউক কে-০১/০২ – আধা-স্বয়ংক্রিয় বেসামরিক সংস্করণ। কে-০১ মডেলটি ৭.৬২×৩৯ মিমি ক্যালিবারে এবং কে-০২ মডেলটি ৫.৫৬×৪৫ মিমি ক্যালিবারে তৈরি।\nশেপিত – ইউক্রেনীয় ভাষায় \"ফিসফিস\" অর্থ বহন করে। এটি একটি মালিউক সংস্করণ, যা দীর্ঘ ব্যারেল, বাইপড এবং সাপ্রেসরসহ নির্মিত।\nরিফ – এটি মানবচালিত অ্যান্টি-ড্রোন অস্ত্র, যা ১০০-ওয়াটের পোর্টেবল ব্যাটারির মাধ্যমে চালিত হয়।\n\n\n== তথ্যসূত্র ==\n\n\n== বহিঃসংযোগ ==\nAbout Vulcan page on Interproinvest website"}