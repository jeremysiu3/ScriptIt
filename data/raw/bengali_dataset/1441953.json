{"pageid": 1441953, "title": "ইসলাম ও জৈনধর্ম", "url": "https://bn.wikipedia.org/wiki?curid=1441953", "content": "ইসলাম ও জৈনধর্মের ভারতীয় উপমহাদেশে মিথস্ক্রিয়া শুরু হয় বারবার ইসলামী আক্রমণের পর, এবং পরবর্তীতে দ্বাদশ শতাব্দী থেকে এই অঞ্চল ইসলামিক বিজয় ও শাসনের আওতায় আসে। দিল্লির সুলতানি শাসন, এবং পরবর্তীকালে তুর্কি-মঙ্গোল বংশোদ্ভূত মুঘলদের শাসনামলে ভারতের উত্তর-পশ্চিম, উত্তর, ও মধ্যাঞ্চলের বিস্তৃত অংশ মুসলিম শাসনে আসে।\nজৈনধর্ম এবং ইসলামের মধ্যে আলাদা আলাদা ধর্মতাত্ত্বিক ভিত্তি রয়েছে, যার ফলে তাদের মিথস্ক্রিয়া ছিল মিশ্র প্রকৃতির। এই সম্পর্কের মধ্যে ধর্মীয় নিপীড়ন থেকে শুরু করে পারস্পরিক সমঝোতা - দুই-ই দেখা গেছে। মুসলিম বিজয়ের সময় এবং পরবর্তীকালে জৈন সম্প্রদায় নিপীড়নের শিকার হয়েছিল। তবে এখানে উল্লেখযোগ্য ব্যতিক্রমও ছিল, যেমন সম্রাট আকবর (১৫৪২ - ১৬০৫)। জৈন ধর্মের প্রতি শ্রদ্ধার কারণে, তিনি পাখি মুক্ত করে দেওয়ার আদেশ দিয়েছিলেন এবং জৈন উৎসব 'পর্যুষণ' এর সময় পশু হত্যা নিষিদ্ধ করেছিলেন।\n\n\n== তথ্যসূত্র =="}