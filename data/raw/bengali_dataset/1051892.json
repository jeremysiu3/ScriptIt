{"pageid": 1051892, "title": "হায়দর গাজী", "url": "https://bn.wikipedia.org/wiki?curid=1051892", "content": "হায়দর গাজী (আরবি: حيدر غازی) ছিলেন সোনারগাঁও ও লখনৌতির সুলতানিয়ার অধীনে শ্রীহট্টের দ্বিতীয় উজির। এর আগে তিনি শাহ জালাল এর সাথে ১৩০৩ সালে শ্রীহট্ট বিজয়তে অংশ নিয়েছিলেন।\n\n\n== পটভূমি ==\nইয়েমেনের হজরমউত দিকে শাহ জালালের অভিযানের সময় শাহ জালালের সাথে হায়দররের দেখা হয় এবং হায়দর তার যাত্রায় তার সাথে যোগ দিয়েছিলেন। তবে মধ্যপ্রাচ্যে হায়দার ঠিক কোথায় ছিলেন তা জানা যায়নি। তার আসল নাম নিয়ে কিছুটা বিতর্ক রয়েছে। সৈয়দ মুর্তাজা আলী বলেন যে তাঁর নাম ছিল সাঈদী আল-হোসেনী, অন্যান্য সূত্রগুলিতে সাঈদ আল-হোসেনী এবং সাঈদ আল-হাসানী কথা উল্লেখ করা হয়েছে।\n\n\n== পেশা ==\nশাহ জালালকে সুলতান শামসুদ্দিন ফিরোজ শাহ কর্তৃক রাজা গৌড় গোবিন্দের বিরুদ্ধে শ্রীহট্ট বিজয় লাভের জন্য ডেকে আনা হওয়ার পরে হায়দর ও অন্যান্য সঙ্গীরা তাঁর সাথে যোগ দিয়েছিলেন।\nশ্রীহট্টের উজির সিকান্দর খান গাজীর ওফাতের বাদে শ্রীহট্ট সরদারীহীন হয়ে পড়ে। শাহ জালাল তখন হায়দর গাজীকে শ্রীহট্টের উপরে কাজ করার জন্য দ্বিতীয় উজির নিযুক্ত করেছিলেন। হায়দরের শাসনকাজ কতকাল ছিল তা অজানা তবে ইতিহাসবিদরা অনুমান করেন যে শাহ জালালের ওফাতের কিছু বাদে ১৩৪৬ সালে পর্যন্ত তিনি উজীরী করেছেন। শ্রীহট্টের পরবর্তী পরিচিত উজির ছিলেন ১৪৪০ সালে মুকাবিল খান।\nশ্রীহট্টে তাঁর উজীরীর বাদে, হায়দর সোনারগাঁও চলে আসেন যেখানে তিনি তাঁর সারা জীবন কাটিয়েছিলেন। তাঁর মাজারটি সোনারগাঁয়ে (ঢাকা বিভাগে) রয়ে গেছে।\n\n\n== আওলাদ ==\nহায়দর গাজীর বংশধর শেখ আলী শের বাঙ্গালী একটি বই লিখেছিলেন (আরবি: شرح نزهة الأرواح, প্রতিবর্ণীকৃত: শরহে নুজহতুল আরোয়াহ) যার মাঝে শ্রীহট্ট বিজয়ের প্রথম লিখিত ইতিহাস পাওয়া যায়। \n\n উজির\n\n\n== তথ্যসূত্র =="}