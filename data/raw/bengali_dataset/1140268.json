{"pageid": 1140268, "title": "তুরুঙ্কলু মসজিদ", "url": "https://bn.wikipedia.org/wiki?curid=1140268", "content": "তুরুঙ্কলু মসজিদ (তুর্কি: Turunçlu Camii), তুরুঙ্কলু ফাতেহ মসজিদ নামেও পরিচিত‌ হচ্ছে তুর্কি সাইপ্রাসের দক্ষিণ নিকোশিয়ার ইপলিক বাজারে অবস্থিত একটি মসজিদ। এটি উসমানীয় সাম্রাজ্যকালে প্রতিষ্ঠিত। এটি বেলিগ পাশা সড়কে অবস্থিত।\nমসজিদটির ধারণক্ষমতা মাত্র ২১০ জন মুসল্লি। এর অভ্যন্তরীণে জায়গা ১৪৮ বর্গ মিটার। ২০১১ সালের হিসাবে এর সদস্য মাত্র ৩২ জন।\n\n\n== ইতিহাস ==\nঊনবিংশ শতাব্দীর আগে এই স্থানে একটি ছোট মসজিদ ছিল। ১৮২৫ সালে সাইপ্রাসের গভর্নর সেয়িত মেহমেদ আগা মসজিদের জায়গায় নতুন মসজিদটি তৈরি করেছিলেন। ঐতিহাসিকভাবে মসজিদটি ফেথিয়ে মসজিদ নামে পরিচিত ছিল এবং এটি মেরটেক মার্কেটে অবস্থিত ছিল। এই মসজিদের সাথে একটি সিবিয়ান বিদ্যালয় (একটি ঐতিহাসিক প্রাথমিক বিদ্যালয়) সংযুক্ত ছিল। মেহমেদ আগা দ্বারা বিদ্যালয়টি ভেঙে ফেলা হয়েছিল এবং \"মেকতেব-ই ইরফানে\" (জ্ঞানের বিদ্যালয়) নামে একটি নতুন বিদ্যালয় স্থাপন করা হয়। ১৮৯৪ সালে বিদ্যালয়টিতে এর সমস্ত ছাত্রদের থাকার ব্যবস্থা ছিলোনা। বিদ্যালয় প্রশাসনের বারবার অনুরোধ সত্ত্বেও বিদ্যালয়টি সংস্কার করা হয়নি এবং ১৯০৪ সাল নাগাদ এটি ধ্বংসস্তূপে পরিণত হয়েছিল। ফলস্বরূপ ১৯০০-এর দশকে বিদ্যালয় ভবনটি ভেঙে ফেলা হয় এবং একটি নতুন ভবন হয়।\n১৯৭২ সালে মসজিদের একটি বাহ্যিক প্রাচীর ধসে পড়ে। এই প্রাচীর পরে পুনর্নির্মাণ করা হয়।\n\n\n== স্থাপত্য ==\nমসজিদটির উত্তর-পূর্ব-দক্ষিণ-পশ্চিম অভিমুখে একটি আয়তক্ষেত্রাকারে বর্ধন পরিকল্পনা রয়েছে। সামনের উত্তর দিকের সম্মুখভাগটি ছয়টি সূচালো খিলান দ্বারা সমর্থিত।বআর পশ্চিমের সম্মুখভাগটি চারটি খিলান দ্বারা সমর্থিত। মিহরাব ও মিম্বর বারোক বৈশিষ্ট্যে তৈরি।\nউত্তর-পূর্বে একটি কাঠের মেজানাইন রয়েছে যা মহিলাদের বিভাগে যেতে সহায়ক। নলাকার মিনারটি উত্তর-পূর্বে দাঁড়িয়ে আছে এবং যেদিকে একটি অলঙ্কৃত বারান্দাও রয়েছে। মসজিদের নামাজের জায়গা দিয়ে মিনারে যাওয়া যায়।\nপ্রবেশের মুখে একটি শিলালিপি রয়েছে যা ১৮২৫ সালের। এটিতে উসমানীয় তুর্কি ভাষায় শ্লোক রয়েছে।\n\n\n== তথ্যসূত্র =="}