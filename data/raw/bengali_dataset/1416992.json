{"pageid": 1416992, "title": "গৌরব চোপড়া", "url": "https://bn.wikipedia.org/wiki?curid=1416992", "content": "গৌরব চোপড়া (জন্ম: ৪ এপ্রিল ১৯৭৯) একজন ভারতীয় টেলিভিশন অভিনেতা। তিনি উত্তরণ এবং সাদ্দা হক-এ যথাক্রমে রঘুবেন্দ্র প্রতাপ রাঠোর এবং অধ্যাপক অভয় সিং রানাওয়াতের চরিত্রে অভিনয়ের জন্য সর্বাধিক পরিচিত। তিনি বিগ বস ১০-এ একজন প্রতিযোগী হিসেবে উপস্থিত হয়েছেন। তিনি আমেরিকান চলচ্চিত্র ব্লাড ডায়মন্ডেও অভিনয় করেছেন এবং আন্তর্জাতিক নৃত্য রিয়েলিটি শো ড্যান্সিং উইথ দ্য স্টার-এর জর্জিয়ান সংস্করণে উপস্থিত হয়েছেন। তাকে শেষ দেখা গিয়েছিল আল্ট বালাজীর ওয়েব সিরিজ ফোরপ্লে এবং ভিউ'র লাভ লাস্ট অ্যান্ড কনফিউশন-এ।\n\n\n== শিক্ষাজীবন ==\nচোপড়া সেন্ট কলম্বাস স্কুলে অধ্যয়ন করেন এবং ২০০০ সালে ন্যাশনাল ইনস্টিটিউট অফ ফ্যাশন টেকনোলজি থেকে স্নাতক হন।\n\n\n== ব্যক্তিগত জীবন ==\nচোপড়া ১৯ ফেব্রুয়ারি ২০১৮-এ একটি ব্যক্তিগত অনুষ্ঠানে হিতিশা চেরান্দাকে বিয়ে করেন। তাদের একজন ছেলে সন্তান রয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে গৌরব চোপড়া (ইংরেজি)"}