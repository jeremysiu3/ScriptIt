{"pageid": 1020024, "title": "ইয়াওসাং", "url": "https://bn.wikipedia.org/wiki?curid=1020024", "content": "ইয়াওসাং হল মণিপুরে বসন্তকালে পাঁচ দিন ধরে উদযাপিত একটি উৎসব,যা লামদা মাসের (ফেব্রুয়ারি-মার্চ) পূর্ণিমার দিন থেকে শুরু হয়। ইয়াওসাং হল মেইতেই জনগোষ্ঠীর দেশীয় ঐতিহ্যবাহী উৎসব।\n এটিকে মণিপুরের সবচেয়ে গুরুত্বপূর্ণ উৎসব হিসাবে বিবেচনা করা হয়। হোলির মতো, মণিপুরের হিন্দু মেইতেই সম্প্রদায়ের মানুষ এই উৎসব চলাকালীন রং নিয়ে খেলা করে।\n\n\n== বিবরণ ==\nপ্রতিটি গ্রামে সূর্যাস্তের ঠিক পরে ইয়াওসাং মেই থাবা বা খড়ের ঘর পোড়ানোর মধ্য দিয়ে ইয়াওসাং উৎসব শুরু হয়। তারপরে বাচ্চারা প্রতিটি বাড়িতে আর্থিক অনুদানের জন্যে যায়, যার নাম নাকাথেং। দ্বিতীয় দিনে, স্থানীয় ব্যান্ডদলগুলি মণিপুরের ইম্ফল-পূর্ব জেলার গোবিন্দজী মন্দিরে সংকীর্তন করে। দ্বিতীয় এবং তৃতীয় দিনে, বালিকারা তাদের নাকাথেংয়ের জন্য তাদের আত্মীয়দের কাছে যায় এবং অর্থ সংগ্রহের জন্য দড়ি দিয়ে রাস্তা আটকায়। চতুর্থ এবং পঞ্চম দিনে, লোকেরা একে অন্যের উপরে জল ঢালে বা ছুঁড়ে দেয়। এই উপলক্ষে দড়ি টানাটানি এবং ফুটবলের মতো অনেকগুলি ক্রীড়া অনুষ্ঠানেরও আয়োজন করা হয়। এগুলি ছাড়াও উৎসবের সময় প্রতিবেশীদের সাথে স্থানীয় খাবার ভাগ করে নেওয়া হয়।\n\n\n== নৃত্য ==\nএই উৎসবের আর একটি বৈশিষ্ট্য হল থাবাল চোংবা (চাঁদের আলোয় নৃত্য)। বিভিন্ন স্থান থেকে পুরুষরা উৎসবের জায়গায় এসে মেয়েদের হাত ধরে বৃত্তাকারে নাচে।\n২০১৬ সালে, এটি ২৩-২৮ মার্চ অনুষ্ঠিত হয়েছিল।\n\n\n== উদযাপন ==\nস্থানীয়রাও এই আনন্দ উৎসবটি উদযাপনের জন্য ভোজনে অংশ নেয়। বেশ কিছুকাল ধরে দেখা যাচ্ছে, তৃণমূল পর্যায়ে খেলাধুলার ক্ষেত্রে প্রতিভা অন্বেষণের অন্য, এই উৎসবকে কাজে লাগানো হচ্ছে। এটি মাইতেইদের সমৃদ্ধ ক্রীড়া চেতনার সাথে সামঞ্জস্যপূর্ণ।\n\n\n== গ্যালারি ==\n\n\n== তথ্যসূত্র ==\nSanajaoba, Naorem (১৯৮৮)। Manipur, Past and Present: The Heritage and Ordeals of a Civilization, Volume 4। New Delhi: Mittal Publications। আইএসবিএন 9788170998532।"}