{"pageid": 1143280, "title": "কেভিন ন্যাশ", "url": "https://bn.wikipedia.org/wiki?curid=1143280", "content": "কেভিন স্কট ন্যাশ (জন্ম ৯ জুলাই, ১৯৫৯) একজন আমেরিকান অভিনেতা এবং সাবেক পেশাদার কুস্তিগির যে বর্তমানে ডাব্লিউডাব্লিউইর সাথে একটি কিংবদন্তি চুক্তিতে যুক্ত আছেন। তিনি তার ওয়ার্ল্ড চ্যাম্পিয়নশিপ রেসলিং (ডাব্লিউসিডাব্লিউ) তে কাটানো সময়ের জন্য বেশি পরিচিত যেখানে তিনি তার আসল নামে কুস্তি করেছেন। এছাড়াও টোটাল ননস্টপ একশন রেসলিং (টিএনএ) তেও তিনি তার আসল নামে কুস্তি করেছেন।\n১৯৯৩ থেকে ১৯৯৬ এর শুরু পর্যন্ত ন্যাশ ডাব্লিউডাব্লিউএফ এর অধীনে আলফা মেইল, বাইকার থাগ গিমিকে ছিলেন ডিজেল (বিগ ড্যাডি কুল নামেও পরিচিত) নামে। এই সময়ের মধ্যে তিনি ডাব্লিউডাব্লিউএফ ওয়ার্ল্ড, আন্তঃমহাদেশীয় এবং ট্যাগ টিম চ্যাম্পিয়নশিপ জয়, ডাব্লিউডাব্লিউএফ ট্রিপল ক্রাউন এবং সে বছরের \"স্ল্যামি এওয়ার্ড\" এবং \"সেরা ট্যাগ টিম\" এর খেতাব (শন মাইকেলস এর সাথে) অর্জন করেন। ডাব্লিউডাব্লিউএফ, ডাব্লিউসিডাব্লিউ এবং টিএনএ এর মধ্যে তিনি সর্বমোট ২১টি চ্যাম্পিয়নশিপ অর্জন করেন। এর মধ্যে তিনি ৬ বারের বিশ্ব চ্যাম্পিয়ন, ৫ বারের ডাব্লিউসিডাব্লিউ ওয়ার্ল্ড হেভিওয়েট চ্যাম্পিয়ন, ১ বারের ডাব্লিউডাব্লিউএফ চ্যাম্পিয়ন এবং ১২ বারের ট্যাগ টিম চ্যাম্পিয়ন এই তিন প্রোমোশনের মধ্যে। ন্যাশ এর ৩৫৮ দিনের ডাব্লিউডাব্লিউএফ চ্যাম্পিয়নশিপ দৌড় ১৯৯০'র দশকে সবচেয়ে বেশি দিনের চ্যাম্পিয়নশিপের দৌড় ছিল। ডাব্লিউসিডাব্লিউ থাকাকালীন সময়ে তিনি প্রথম রেসলার হিসেবে গোল্ডবার্গের ১৭৩-০ অপরাজিত স্ট্রিকটি ১৯৯৮ এর স্টারকেডে ভেঙে দেয়।\nন্যাশ শন মাইকেলস, ট্রিপল এইচ, স্কট হল এবং এক্স-পাক এর সাথে ব্যাকস্টেজ দল দ্য ক্লীক এর একজন সদস্য ছিল। ডাব্লিউসিডাব্লিউ তে থাকাকালীন তিনি তার ক্যারিয়ারের সর্বশ্রেষ্ঠ সময়ে পৌঁছান যেখানে তিনি নিউ ওয়ার্ল্ড অর্ডারের একজন প্রতিষ্ঠাতা সদস্য ছিলেন হাল্ক হোগান এবং স্কট হল এর সাথে। ন্যাশকে হল অফ ফেম এ ২০১৫ সালে যুক্ত করা হয় এবং ২০২০ সালে নিউ ওয়ার্ল্ড অর্ডারের সদস্য হিসেবে হাল্ক হোগান, স্কট হল এবং এক্স-পাক এর সাথে আবার যুক্ত করা হয়।\n\n\n== তথ্যসূত্র =="}