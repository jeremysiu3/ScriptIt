{"pageid": 1449919, "title": "আমিরাবাদ সুফিয়া ফাজিল মাদ্রাসা", "url": "https://bn.wikipedia.org/wiki?curid=1449919", "content": "আমিরাবাদ সুফিয়া আলিয়া (ডিগ্রী) মাদ্রাসা বাংলাদেশের চট্টগ্রাম জেলার লোহাগাড়া উপজেলার একটি উল্লেখযোগ্য আলিয়া মাদ্রাসা। মাদ্রাসাটি ১৯৪২ সালে সৈয়দ দায়েম উল্লাহ এলাকার শিক্ষানুরাগী ব্যক্তিদের নিয়ে অক্লান্ত পরিশ্রম এবং দক্ষতার মাধ্যমে প্রতিষ্ঠা করেন। মাদ্রাসাটির ফাজিল স্তর ইসলামি আরবি বিশ্ববিদ্যালয়ের অধিভুক্ত রয়েছে এবং দাখিল ও আলিম স্তর বাংলাদেশ মাদ্রাসা শিক্ষাবোর্ডের অধীনে রয়েছে। মাদ্রাসাটির ফাজিল স্তর সর্বপ্রথম ২০০৬ সালে কুষ্টিয়া ইসলামী বিশ্ববিদ্যালয়ের অধিভুক্তি লাভ করে এরপরে ২০১৬ সালে মাদ্রাসাটি পুনরায় ইসলামি আরবি বিশ্ববিদ্যালয়ের অধিভুক্তিতে স্থানান্তর করা হয়। এই মাদ্রাসার ইআইআইএন নাম্বার হলো ১০৪৫৭০ এবং এমপিও নাম্বার হলো ২১৮০১২৪০১। মাদ্রাসাটিতে ইসলামি শিক্ষার সমন্বয়ে পাঠদান করা হয়। মাদ্রাসার বর্তমান অধ্যক্ষের নাম মাওলানা শাহাদাৎ হোসাইন।\n\n\n== ফলাফল ও কৃতিত্ব ==\nপ্রতি বছর এ প্রতিষ্ঠান থেকে ফাজিল, আলিম, দাখিল, জেডিসি ও ইবতেদায়ী সমাপনী পরীক্ষায় কৃতিত্বের সাথে শিক্ষার্থীরা ফলাফল করে আসছে। শিক্ষা প্রসারে এবং উন্নত ও আলোকিত জাতি গঠনে দ্বীনি শিক্ষার পাশাপাশি আধুনিক শিক্ষায় শিক্ষিত দক্ষ জনগোষ্ঠী গড়ে তোলার জন্য এই দ্বীনি শিক্ষা প্রতিষ্ঠানটি অগ্রণী ভূমিকা পালন করে আসছে। একইসাথে এই মাদরাসার সাথে সংশ্লিষ্ট দক্ষ শিক্ষকমন্ডলী, গভর্ণিংবডি ও শিক্ষানুরাগী ব্যক্তিবর্গ তাদের দায়িত্ব যথাযথভাবে পালন করে মাদ্রাসাটির সুনাম অক্ষুন্ন রেখে যাচ্ছেন।\n\n\n== তথ্যসূত্র =="}