{"pageid": 1355637, "title": "ভিটভাটারস্র্যান্ট বিশ্ববিদ্যালয়", "url": "https://bn.wikipedia.org/wiki?curid=1355637", "content": "ভিটভাটারস্র্যান্ট বিশ্ববিদ্যালয়, জোহানেসবার্গ দক্ষিণ আফ্রিকার জোহানেসবার্গের উত্তরাঞ্চলে অবস্থিত একাধিক-প্রাঙ্গন বিশিষ্ট সরকারি গবেষণাধর্মী বিশ্ববিদ্যালয়। এটি ভিটস বিশ্ববিদ্যালয় বা সংক্ষেপে ভিটস () নামেও সুপরিচিত। ১৮৯৬ সালে কিমবার্লিতে সাউথ আফ্রিকান স্কুল অব মাইনস নামে প্রতিষ্ঠিত প্রতিষ্ঠানটি তৃতীয় প্রাচীন দক্ষিণ আফ্রিকান বিশ্ববিদ্যালয়।\n২০১৭ সালে অ্যাকাডেমিক র‍্যাংকিং অব ওয়ার্ল্ড ইউনিভার্সিটিজ ভিটস বিশ্ববিদ্যালয়কে সামগ্রিক স্কোর বিবেচনায় আফ্রিকার সর্বোচ্চ র‍্যাংকিংপ্রাপ্ত বিশ্ববিদ্যালয় হিসেবে স্থান দেয়। ২০১৬ সালে সেন্টার ফর ওয়ার্ল্ড ইউনিভার্সিটি র‍্যাংকিংসে (সিডাব্লিউইউআর) দক্ষিণ আফ্রিকার শীর্ষ বিশ্ববিদ্যালয়ের খ্যাতি অর্জন করে। সিডাব্লিউইউআর অনুসারে, ভিটস ২০১৪ সালে থেকে শীর্ষ স্থান ধরে রেখেছে। এই বিশ্ববিদ্যালয়ের চারজন প্রাক্তন শিক্ষার্থী নোবেল পুরস্কার অর্জন করেছেন।\n\n\n== ইতিহাস ==\n১৮৯৬ সালে কিমবার্লিতে সাউথ আফ্রিকান স্কুল অব মাইনস নামে এই বিশ্ববিদ্যালয়টি প্রতিষ্ঠিত হয়। এটি কেপ টাউন বিশ্ববিদ্যালয় (১৮২৯-এ প্রতিষ্ঠিত) ও স্টেলেনবশ বিশ্ববিদ্যালয়ের (১৮৬৬-এ প্রতিষ্ঠিত) পর তৃতীয় প্রাচীন দক্ষিণ আফ্রিকান বিশ্ববিদ্যালয়। ১৯০৪ সালে প্রতিষ্ঠানটি জোহানেসবার্গে স্থানান্তরিত হয় এবং এর নাম পরিবর্তন করে রাখা হয় ট্রান্সভাল টেকনিক্যাল ইনস্টিটিউট। ১৯০৬ সালে এর নাম পরিবর্তন করে রাখা হয় ট্রান্সভাল ইউনিভার্সিটি কলেজ। ১৯০৮ সালে প্রিটোরিয়ায় ট্রান্সভাল ইউনিভার্সিটি কলেজের নতুন প্রাঙ্গন স্থাপন করা হয়। ১৯১০ সালের ১৭ই মে জোহানেসবার্গ ও প্রিটোরিয়া প্রাঙ্গন আলাদা হয়ে যায় এবং দুটি আলাদা প্রতিষ্ঠান হিসেবে রূপ লাভ করে। জোহানেসবার্গ প্রাঙ্গনটি নতুন করে সাউথ আফ্রিকান স্কুল অব মাইনস অ্যান্ড টেকনোলজি নামধারণ করে, অন্যদিকে প্রিটোরিয়ার প্রাঙ্গনটি ১৯৩০ সালে প্রিটোরিয়া বিশ্ববিদ্যালয় হওয়ার পূর্ব পর্যন্ত ট্রান্সভাল ইউনিভার্সিটি কলেজ নামে রয়ে যায়। ১৯২০ সালে প্রতিষ্ঠানটির নাম পরিবর্তন করে রাখা হয় ইউনিভার্সিটি কলেজ, জোহানেসবার্গ।\n\n\n== শিক্ষাব্যবস্থা ==\nএই বিশ্ববিদ্যালয়ে পাঁচটি অনুষদ ও স্কুল রয়েছে, সেগুলো হল বাণিজ্য, আইন ও ব্যবস্থাপনা; প্রকৌশল ও পরিবেশ; স্বাস্থ্য বিজ্ঞান; মানবিক; ও বিজ্ঞান।\n\nবাণিজ্য, আইন ও ব্যবস্থাপনা অনুষদ\nহিসাববিজ্ঞান\nব্যবসায় বিজ্ঞান\nঅর্থনীতি ও অর্থায়ন\nআইন\nভিটস বিজনেস স্কুল\nভিটস স্কুল অব গভর্নেন্স\nপ্রকৌশল ও পরিবেশ অনুষদ\nস্থাপত্য ও পরিকল্পনা\nপুরকৌশল ও পরিবেশ প্রকৌশল\nরসায়ন ও ধাতু প্রকৌশল\nনির্মাণ অর্থনীতি ও ব্যবস্থাপনা\nতড়িৎ ও তথ্য প্রকৌশল\nযন্ত্র, শিল্প ও বিমানচালনা প্রকৌশল\nখনি প্রকৌশল\nস্বাস্থ্য বিজ্ঞান অনুষদ\nশারীরস্থান বিজ্ঞান\nরোগশয্যা সম্পর্কিত চিকিৎসা\nমুখমণ্ডলীয় স্বাস্থ্য বিজ্ঞান\nরোগবিজ্ঞান\nশারীরতত্ত্ব\nজনস্বাস্থ্য\nচিকিৎসা বিজ্ঞান\nমানবিক অনুষদ\nভিটস স্কুল অব আর্টস\nভিটস স্কুল অব এডুকেশন\nহিউম্যান অ্যান্ড কমিউনিটি ডেভলপমেন্ট\nসাহিত্য, ভাষা ও গণমাধ্যম\nসামাজিক বিজ্ঞান\nবিজ্ঞান অনুষদ\nপ্রাণি, উদ্ভিদ ও পরিবেশ বিজ্ঞান\nরসায়ন\nকম্পিউটার বিজ্ঞান ও ফলিত গণিত\nভূগোল, প্রত্নতত্ত্ব, ও পরিবেশ বিজ্ঞান\nভূবিজ্ঞান\nগণিত\nঅণুজীব ও কোষবিদ্যা\nপদার্থবিজ্ঞান\nপরিসংখ্যান ও বীমাগণনা বিজ্ঞান\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nট্রান্সভাল ইউনিভার্সিটি কলেজের ইতিহাস\nRock art within Google Arts & Culture\nটেমপ্লেট:ভিটভাটারস্র্যান্ট বিশ্ববিদ্যালয়"}