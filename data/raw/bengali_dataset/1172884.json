{"pageid": 1172884, "title": "কালিদাস বৈদ্য", "url": "https://bn.wikipedia.org/wiki?curid=1172884", "content": "কালিদাস বৈদ্য (১ মার্চ ১৯২৮- ২৫ অক্টোবর ২০১০)    বাংলাদেশের হিন্দু জাতীয়তাবাদী ও বিচ্ছিন্নতাবাদী আন্দোলনের নেতা। যিনি স্বাধীন বঙ্গভূমি আন্দোলন নামে একটি বিচ্ছিন্নতাবাদী আন্দোলন গড়ে তুলেছিলেন। যা বাংলাদেশের জন্য হুমকি হয়ে উঠেছিল। \n\n\n== জন্ম ==\nডা. কালিদাস বৈদ্য ১৯২৮ সালের ১ মার্চ বাংলাদেশের (তৎকালীন) বরিশাল জেলার অন্তর্গত পিরোজপুর মহকুমার সামন্তগাতি গ্রামে জন্ম গ্রহণ করেন। বাবা রাজেন্দ্রনাথ বৈদ্য ও মা গুণময়ী বৈদ্য। তার ছোট কাকা হরিদাস বৈদ্য ছিলেন গ্রামের প্রথম গ্রাজুয়েট।\n\n\n== কর্মজীবন ==\nডা. কালিদাস বৈদ্যের পরিবার ১৯৪৭ সালের দেশবিভাগের সময় কলকাতায় চলে যান। তবে ১৯৫০ সালে পাকিস্তান ভাঙার ব্রত নিয়ে চিত্তরঞ্জন সুতার ও নিরদ মজুমদারের সাথে তৎকালীন পূর্ব পাকিস্তানে চলে আসেন। ১৯৫২ সালের ভাষা আন্দোলন ও ১৯৭১ সালের বাঙালির মহান মুক্তিযুদ্ধে অবদান রাখেন তিনি।\n\n\n== বাঙালির মুক্তিযুদ্ধে অন্তরালের শেখ মুজিব ==\n২০০৫ সালের কলকাতা বইমেলায় কালিদাস বৈদ্যের একটি গ্রন্থ প্রকাশিত হয় বাঙালির মুক্তিযুদ্ধে অন্তরালের শেখ মুজিব শিরোনামে। যেখানে তিনি তার জীবন ও পাকিস্তানের পূর্বাপর ইতিহাস নিয়ে আলোচনা করেছেন। বিতর্কিত এ বইতে তিনি দাবি করেছেন ১৯৭১ সালে ৩০ লক্ষ হিন্দুকে হত্যা করা হয়েছে। তাছাড়া শেখ মুজিবুর রহমানের নির্দেশেই টিক্কা খান ২৫শে মার্চের গণহত্যা চালিয়েছিলেন বলে অভিযোগ করেছেন ডা. কালিদাস বৈদ্য।\n\n\n== তথ্যসূত্র =="}