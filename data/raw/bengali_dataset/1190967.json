{"pageid": 1190967, "title": "ফিকহি মাকালাত", "url": "https://bn.wikipedia.org/wiki?curid=1190967", "content": "ফিকহি মাকালাত (উর্দু: فقہی مقالات‎‎) পাকিস্তানি ফকিহ তাকি উসমানির রচিত একটি উর্দু ফতোয়া গ্রন্থ। এটি ২০১২ সালে ছয় খণ্ডে করাচি থেকে প্রকাশিত হয়। ২০২২ সালে মাকতাবাতুল ইসলাম থেকে ৬ খণ্ডে এর বঙ্গানুবাদ প্রকাশ করা হয়। ফিকহি মাকালাত শব্দদ্বয়ের অর্থ ফিকহি রচনাবলি। বইটি তাকি উসমানির ৫৩টি প্রবন্ধ ও বিভিন্ন ভাষণে দেওয়া বক্তব্যের অনুলিপি। এতে আধুনিক সমস্যাবলির সমাধান তুলে ধরা হয়েছে, ফলে এতে ক্রয়-বিক্রয়, ব্যাংকিং ব্যবস্থা, মুদ্রাব্যবস্থা, কাজা নামাজ, ট্রাফিক দুর্ঘটনা, হালাল-হারাম, পবিত্রতা অর্জন, মাতৃদুগ্ধ পান, আমদানি-রপ্তানি, মুদারাবা, জাকাত, জিহাদ, ভোট-নির্বাচন, পশু জবাই, আধুনিক যন্ত্রপাতির ব্যবহার, হারাম বস্তু দিয়ে চিকিৎসা, মানব-অঙ্গ প্রতিস্থাপন, ইত্যাদি বিষয়ে উদ্ভূত বিভিন্ন অবস্থার সমাধান আলোচিত হয়েছে।\n\n\n== বিষয়বস্তু ==\n\n\n=== ১ম খণ্ড ===\nকাগুজে মুদ্রার বিধিবিধান\nকাগুজে নোটের ক্রয়ক্ষমতা এবং সেটিকে সূচকের সঙ্গে সম্পৃক্ত করা\nকিস্তিতে ক্রয়-বিক্রয় করা\nশেয়ার ক্রয়-বিক্রয়ের শরয়ি বিধান\nনিরেট স্বত্ব ক্রয়-বিক্রয় করা\nপশ্চিমা দেশগুলোর জন্য কিছু আধুনিক মাসআলা ও তার সমাধান\nইসলামি ব্যাংকিং বিষয়ে কিছু মাসআলা ও তার সমাধান\n\n\n=== ২য় খণ্ড ===\nপ্রচলিত মোজার ওপর মাসেহ করার শরয়ি বিধান\nএক রোকন বিলম্বিত করার পরিমাণ কতটুকু যার কারণে সিজদায়ে সাহু ওয়াজিব হয়?\nরমজানে জামাতের সাথে নফল নামাজ আদায়\nব্যাংক ও আর্থিক প্রতিষ্ঠান থেকে জাকাত উসুল করার শরয়ি বিধান\nব্যাংক ও আর্থিক প্রতিষ্ঠান থেকে রাষ্ট্রের জাকাত উসুল করার শরয়ি বিধান\nইসলামে খুলা তালাকের বাস্তবতা\nভবিষ্যৎ তারিখের ভিত্তিতে ক্রয়-বিক্রয়\nহাউস ফাইন্যান্সিং-এর বৈধ পদ্ধতি\nসুদমুক্ত কাউন্টার-পিএলএস অ্যাকাউন্টের বাস্তবতা\nফরেন এক্সচেঞ্জ বেয়ারার সার্টিফিকেটের শরয়ি বিধান\nনির্বাচন ও ভোটের শরয়ি অবস্থান\nমামলার শুনানিকাল আইনের শরয়ি অবস্থান\nকাক খাওয়া জায়েজ-নাজায়েজের ওপর একটি তদন্ত প্রতিবেদন\n\n\n=== ৩য় খণ্ড ===\nব্যাংক-ডিপোজিটের শরয়ি বিধান\nরপ্তানির শরয়ি বিধান\nআরবি ছাড়া অন্য ভাষায় জুমার খুতবা দেওয়ার বিধান ও চার ইমামের মাজহাবের তাহকিক\nজাকাতের আধুনিক মাসায়েল\nতিন তালাকের শরয়ি বিধান\nচিংড়ি খাওয়ার শরয়ি বিধান\nহাত-বহাত ক্রয় বিক্রয়ের শরয়ি বিধান\nবিনা দরদামে অল্প অল্প পণ্য ক্রয়ের বিধান\nমুদারাবা সার্টিফিকেটের শরয়ি বিধান\nজিহাদ আক্রমণাত্মক নাকি প্রতিরক্ষামূলক?\n\n\n=== ৪র্থ খণ্ড ===\nউমরি কাজার হাকিকত\nকারাগার, সেনানিবাস ও বিমানবন্দরে জুমার নামাজ\nনারীর হিজাব ও তার সীমারেখা\nইসলামে ছবি-ভাস্কর্যের বিধান\nহারাম বস্তু দ্বারা চিকিৎসার বিধান\nপশু জবাইয়ের বিধান\nআধুনিক যন্ত্রপাতি দ্বারা পশু জবাইয়ের পদ্ধতি ও তার হুকুম\nঅমুসলিম দেশ থেকে আমদানিকৃত গোশতের বিধান\n\n\n=== ৫ম খণ্ড ===\nবৈশ্বিক অর্থনৈতিক সংকট এবং ইসলামি দর্শন\nহদ কিংবা কেসাসে বিচ্ছিন্ন অঙ্গের প্রতিস্থাপন\nবাকিতে ক্রয় করে কম মূল্যে নগদে বিক্রয় করা\nতালাকপ্রাপ্তার জন্য খরচ ও আবাসস্থলের হুকুম\nইজতিহাদ ও তার বাস্তবতা\nযুগের পরিবর্তনে কি শরিয়তের বিধানে পরিবর্তন আসবে?\n‘তালাক নিয়ে নাও’ কথার হুকুম, المرأة كالقاضي-এর উদ্দেশ্য, তালাকের সংখ্যায় স্বামী-স্ত্রীর মতানৈক্যের বিধান\nআলহুদা ইন্টারন্যাশনাল-এর চিন্তাধারা ও\nআকিদা-বিশ্বাসের বিধান\n\n\n=== ৬ষ্ঠ খণ্ড ===\nট্রাফিক দুর্ঘটনার শরয়ি বিধান\nঋণ ও ঋণপত্র বিক্রয় এবং তার শরয়ি বিধান\nঅমুসলিম দেশগুলো ইসলামি সংস্থাগুলোর মাধ্যমে বিয়ে-বিচ্ছেদ\nইসলামি রাষ্ট্রে অমুসলিমদের সঙ্গে ভযাফলযা ব্যবহারের বিধান\nকী পরিমাণ দুধপান করলে আত্মীয়তার সম্পর্কের বিধান প্রযোজ্য হবে?\nইসলামে দাসত্বের বাস্তবতা\nসংশোধিত হদ বিল কী? নারী অধিকার সংরক্ষণ বিল\nসম্মিলিত ইজতিহাদ ও তার প্রয়োজনীয়তা\n\n\n== অনুবাদ ==\n২০১৫ সালে প্রথমবারের মত মাকতাবাতুল ইসলাম থেকে এর বঙ্গানুবাদ প্রকাশিত হয়। ২০২২ সালে এর দ্বিতীয় সংস্করণ প্রকাশিত হয়। এ সংস্করণে হাদিসের রেফারেন্স যুক্ত করা হয়েছে। এ ছাড়া অন্য যেসব বর্ণনার রেফারেন্স জরুরি সেগুলোও যুক্ত করা হয়েছে। পরবর্তী সময়ে লেখক নিজে যেসব অভিমত প্রত্যাহার করে নিয়েছেন, ভিন্ন মত ব্যক্ত করেছেন এমন স্থানগুলোও চিহ্নিত করে দেওয়া হয়েছে। অনুবাদ করেছেন তিনজন মুফতি: ইলিয়াস বিন আলাউদ্দিন, আব্দুল কাইয়ুম শেখ ও ইসমাইল।\n\n\n== মূল্যায়ন ==\nমিজানুর রহমান সাঈদ বলেন, \"ফিকহি মাকালাত হলো ইসলামি অর্থনীতি ও যুগোপযোগী জাতির বিভিন্ন আধুনিক বিষয়ের ওপর শায়খুল ইসলাম মুফতি মুহাম্মাদ তকি উসমানি (হাফিজাহুল্লাহ)-এর গবেষণামূলক সমাধানের অসাধারণ কিছু প্রবন্ধ ও রচনার সমষ্টি।\"\n\n\n== আরও দেখুন ==\nতাকি উসমানির গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nবাংলা ফিকহি মাকালাত"}