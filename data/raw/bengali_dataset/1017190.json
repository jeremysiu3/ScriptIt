{"pageid": 1017190, "title": "নাইজার জাতীয় ফুটবল দল", "url": "https://bn.wikipedia.org/wiki?curid=1017190", "content": "নাইজার জাতীয় ফুটবল দল (ইংরেজি: Niger national football team) হচ্ছে আন্তর্জাতিক ফুটবলে নাইজারের প্রতিনিধিত্বকারী পুরুষদের জাতীয় দল, যার সকল কার্যক্রম নাইজারের ফুটবলের সর্বোচ্চ নিয়ন্ত্রক সংস্থা নাইজারীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৫ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬১ সালের ২৫শে ডিসেম্বর তারিখে, নাইজার প্রথমবারের মতো আন্তর্জাতিক খেলায় অংশগ্রহণ করেছে; কোত দিভোয়ারের আবিজানে অনুষ্ঠিত নাইজার এবং চাদের মধ্যকার উক্ত ম্যাচটি ২–২ গোলের ড্র হয়েছে।\n৫০,০০০ ধারণক্ষমতাবিশিষ্ট জেনারেল সেনি কুন্তচে স্টেডিয়ামে মেনাস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় নাইজারের রাজধানী নিয়ামেতে অবস্থিত। বর্তমানে এই দলের ম্যানেজারের দায়িত্ব পালন করছেন জঁ-মিখেল কাভালি এবং অধিনায়কের দায়িত্ব পালন করছেন জিএনএনের মধ্যমাঠের খেলোয়াড় সুলেমান দেলা সাকো।\nনাইজার এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে নাইজার এপর্যন্ত ২ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nকাসালি দাওদা, ইদ্রিসা লাওয়ালি, কফি দান কোয়া, মুসা মাজু এবং সুলেমান দেলা সাকোর মতো খেলোয়াড়গণ নাইজারের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৪ সালের নভেম্বর মাসে প্রকাশিত র‌্যাঙ্কিংয়ে নাইজার তাদের ইতিহাসে সর্বোচ্চ অবস্থান (৬৮তম) অর্জন করে এবং ২০০২ সালের আগস্ট মাসে প্রকাশিত র‌্যাঙ্কিংয়ে তারা ১৯৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে নাইজারের সর্বোচ্চ অবস্থান হচ্ছে ১০৩তম (যা তারা ১৯৯১ সালে অর্জন করেছিল) এবং সর্বনিম্ন অবস্থান হচ্ছে ১৪৬। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ নাইজার জাতীয় ফুটবল দল  ওয়েব্যাক মেশিনে আর্কাইভকৃত ২০ জুন ২০১৮ তারিখে (ইংরেজি)\nক্যাফ-এ নাইজার জাতীয় ফুটবল দল (ইংরেজি)"}