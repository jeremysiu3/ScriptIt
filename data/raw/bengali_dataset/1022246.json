{"pageid": 1022246, "title": "ব্রিস্টল জামে মসজিদ", "url": "https://bn.wikipedia.org/wiki?curid=1022246", "content": "ব্রিস্টল জামে মসজিদ ব্রিস্টলের টোটারডাউন এলাকার একটি মসজিদ। এটি ব্রিস্টলের প্রথম মসজিদ এবং বর্তমানে ইংল্যান্ডের দক্ষিণ-পশ্চিমের বৃহত্তম মসজিদ। এই ভবনটি পূর্বে একটি অব্যবহৃত গির্জা ছিল যা ১৯৬৪ সালে ক্রয় করে মসজিদে রূপান্তর করা হয়। তখন থেকেই মসজিদটি একটি গম্বুজ ও মিনার দ্বারা সজ্জিত।\n\n\n== ইতিহাস ==\nব্রিস্টল জামে মসজিদটি মূলত সেন্ট ক্যাথরিনস গির্জা নামে পরিচিত একটি অ্যাংলিকান মিশন রুম ছিল যা ১৮৮৯ সালে নির্মিত হয় এবং ১৯৬৪ সালে বন্ধ হয়ে যায়। ১৯৬৮ সালে ব্রিস্টল মুসলিম অ্যাসোসিয়েশন এই অব্যবহৃত চার্চটি রূপান্তর করার জন্য প্যারিশ কাউন্সিলের কাছ থেকে ক্রয় করে। ১৯৮০ সালে কাঠামোটিতে গম্বুজ ও মিনার যুক্ত করা হয়। এটি ব্রিস্টলের প্রথম মসজিদ এবং বর্তমানে দক্ষিণ-পশ্চিম ইংল্যান্ডের বৃহত্তম মসজিদ।\n\n\n== বর্ণনা ==\nমসজিদটিতে একটি গম্বুজ ও একটি মিনার রয়েছে। মহিলা ও পুরুষ উভয়েরই এই মসজিদে নামাজ পড়ার অনুমতি রয়েছে। এর একটি প্রধান কক্ষ (ধারণক্ষমতা ৭০০) এবং মহিলাদের জন্য একটি আলাদা প্রার্থনা কক্ষ (ধারণক্ষমতা ১৪০) রয়েছে। এই ভবনে শিশুদের জন্য শ্রেণিকক্ষ এবং ধর্মীয় উদ্‌যাপন ও অন্যান্য সভার জন্য একটি ইভেন্ট কক্ষ রয়েছে। প্রধান কক্ষটিতে একটি কাঠের সিরীয় মিম্বর রয়েছে। মসজিদটি ইসলামের সমস্ত সম্প্রদায় ও ব্রিস্টলের অমুসলিম সম্প্রদায়ের জন্য উন্মুক্ত। ব্রিস্টল জামে মসজিদটি নিবন্ধিত এবং ২০০৯ সালে প্রতিষ্ঠিত, শহরের মসজিদগুলোর বহু-সম্প্রদায়ভুক্ত সংগঠন ব্রিস্টল মসজিদ কাউন্সিলের (সিবিএম) সদস্য।\n\n\n== আরও দেখুন ==\nইংল্যান্ডের মসজিদের তালিকা\nলিডস গ্র্যান্ড মসজিদ\nবার্মিংহাম কেন্দ্রীয় মসজিদ\nইস্টন জামে মসজিদ\n\n\n== তথ্যসূত্র ==\n\n\n== বহিঃসংযোগ ==\nফেসবুকে ব্রিস্টল জামে মসজিদ (ইংরেজি)\ncbmosques.org.uk-এ ব্রিস্টল জামে মসজিদ  ওয়েব্যাক মেশিনে আর্কাইভকৃত ২৪ ফেব্রুয়ারি ২০২১ তারিখে (ইংরেজি)"}