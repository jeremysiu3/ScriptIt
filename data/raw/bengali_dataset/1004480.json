{"pageid": 1004480, "title": "বিশাখাপত্তনম ইস্পাত কারখানা", "url": "https://bn.wikipedia.org/wiki?curid=1004480", "content": "বিশাখাপত্তনম ইস্পাত কারখানা হল বিশাখাপত্তনমে রাষ্ট্রীয় ইস্পাত নিগম লিমিটেডের একটি সংহত ইস্পাত  কারখানা। ১৯৭১ সালে প্রতিষ্ঠিত কারখানাটি মূল্য সংযোজিত ইস্পাত উৎপাদনে মনোনিবেশ করে।\n\n\n== ইতিহাস ==\n১৯৭০ সালের ১৭ এপ্রিল ভারতের প্রধানমন্ত্রী ইন্দিরা গান্ধী বিশাখাপত্তনমে কেন্দ্র সরকারের ইস্পাত কারখানা স্থাপনের সিদ্ধান্তের কথা ঘোষণা করেন। পূর্ববর্তী ইউএসএসআর সরকারের সহায়তার প্রস্তাবের সঙ্গে, কিছু বছর পরে একটি সংশোধিত প্রকল্পের উন্নয়ন ঘটে। ৮.৪ এমটিপি-এর ধারণক্ষমতা সম্পন্ন একটি কারখানা স্থাপনের জন্য প্রকল্পের বিস্তারিত প্রতিবেদন ১৯৮০ সালের নভেম্বর মাসে প্রস্তুত করা হয় এবং ১৯৮১ সালের ফেব্রুয়ারি মাসে ইউএসএসআর-এর সঙ্গে কোক ওভেন, ব্লাস্ট ফার্নেস ও সিন্টার প্লান্টের কাজের নকশা প্রস্তুতির জন্য একটি চুক্তি স্বাক্ষরিত হয়। ১৯৮২ সালের জানুয়ারি মাসে প্রথম কংক্রিট দ্বারা ব্লাস্ট চুল্লির ভিত্তি স্থাপন করা হয়। স্থানীয় টাউনশিপ নির্মাণের কাজও একই সময়ে শুরু হয়।\n\n১৯৭০-এর দশকে, কুরুপম জমিদাররা ভাইজাগ ইস্পাত কারখানার জন্য ৬,০০০ একর জমি অনুদান করেন। ১৯৮২ সালের ১৮ ফেব্রুয়ারি একটি নতুন সংস্থা “রাষ্ট্রীয় ইস্পাত নিগম লিমিটেড” (আরআইএনএল) গঠিত হয়। বিশাখাপত্তনম ইস্পাত কারখানাটি সেল থেকে পৃথক করা হয় এবং ১৯৮২ সালের এপ্রিল মাসে আরআইএনএল'কে বিশাখাপত্তনম ইস্পাত কারখানাটির কর্পোরেট সত্তা করা হয়।\n\n\n== তথ্যসূত্র ==\n\n\n== বহিঃসংযোগ =="}