{"pageid": 1466258, "title": "ফিন কোনচি", "url": "https://bn.wikipedia.org/wiki?curid=1466258", "content": "ফিন এনগাহিনা রোয়া কোনচি (ইংরেজি: Fin Conchie; জন্ম: ১০ আগস্ট ২০০৩; ফিন কোনচি নামে সুপরিচিত) হলেন একজন নিউজিল্যান্ডীয় পেশাদার ফুটবল খেলোয়াড়। তিনি বর্তমানে নিউজিল্যান্ডীয় ক্লাব ওয়েলিংটন ফিনিক্স এবং নিউজিল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০২২ সালে, কোনচি নিউজিল্যান্ড অনূর্ধ্ব-১৯ দলের হয়ে নিউজিল্যান্ডের বয়সভিত্তিক পর্যায়ে অভিষেক করেছিলেন। প্রায় দুই বছর যাবত নিউজিল্যান্ডের বয়সভিত্তিক দলের হয়ে খেলার পর, তিনি ২০২৪ সালে নিউজিল্যান্ডের হয়ে আন্তর্জাতিক পর্যায়ে অভিষেক করেছেন; নিউজিল্যান্ডের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nফিন এনগাহিনা রোয়া কোনচি ২০০৩ সালের ১০ই আগস্ট তারিখে নিউজিল্যান্ডের হ্যামিল্টনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকোনচি নিউজিল্যান্ড অনূর্ধ্ব-১৯, নিউজিল্যান্ড অনূর্ধ্ব-২০ এবং নিউজিল্যান্ড অনূর্ধ্ব-২৩ দলের হয়ে খেলার মাধ্যমে নিউজিল্যান্ডের প্রতিনিধিত্ব করেছেন। ২০২২ সালের ৮ই সেপ্টেম্বর তারিখে তিনি কুক দ্বীপপুঞ্জ অনূর্ধ্ব-১৯ দলের বিরুদ্ধে ম্যাচে নিউজিল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। কোনচি ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত নিউজিল্যান্ড অলিম্পিক দলে স্থান পেয়েছেন।\n২০২৪ সালের ১৮ই জুন তারিখে, ২০ বছর, ১০ মাস ও ৮ দিন বয়সে, ডান পায়ে ফুটবল খেলায় পারদর্শী কোনচি সলোমন দ্বীপপুঞ্জের বিরুদ্ধে অনুষ্ঠিত ২০২৪ ওএফসি নেশন্স কাপের ম্যাচে অংশগ্রহণ করার মাধ্যমে আন্তর্জাতিক ফুটবলে নিউজিল্যান্ডের হয়ে অভিষেক করেছেন। উক্ত ম্যাচের ৮২তম মিনিটে মধ্যমাঠের খেলোয়াড় ক্যামেরন হোউইসনের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি নিউজিল্যান্ড ৩–০ গোলের ব্যবধানে জয়লাভ করেছিল। নিউজিল্যান্ডের হয়ে অভিষেকের বছরে কোনচি সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ফিন কোনচি  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ফিন কোনচি (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে ফিন কোনচি (ইংরেজি)"}