{"pageid": 1182977, "title": "অ্যাট্রোপিন", "url": "https://bn.wikipedia.org/wiki?curid=1182977", "content": "এট্রপিন হলো ট্রপিন শ্রেণীর একটি অ্যালকালয়েড এবং এন্টিকোলিনার্জিক ওষুধ যেটি বিভিন্ন ধরনের স্নায়ু এজেন্ট,কীটনাশকের বিষক্রিয়ায় অ্যান্টিডোট, হৃৎপিণ্ডের ক্রিয়া বৃদ্ধি এবং শল্যচিকিৎসার সময় লালা ক্ষরণ কমাতে বহুল ব্যবহৃত হয়। এটা সাধারণত শিরায় এবং পেশীতে ইনজেকশনের মাধ্যমে দেওয়া হয়। চোখের ওষুধ হিসেবেও এট্রপিন ব্যবহার করা হয়।  শিরাতে প্রয়োগ করা হলে সাধারনত কয়েক মিনিটের মধ্যে কাজ শুরু করে এবং কয়েক ঘন্টা স্থায়ী হয়। কিছু কিছু বিষক্রিয়ায় অত্যধিক লেভেলের এট্রপিনের প্রয়োজন হয়।\nসাধারণ পার্শ্বপ্রতিক্রিয়ার মধ্যে রয়েছে শুষ্ক মুখ,পিউপিল প্রসারণ, মূত্র জমা হয়ে থাকা, কোষ্ঠকাঠিন্য এবং হৃৎপিণ্ডের হার বৃদ্ধি গ্লুকোমা রোগীদের এট্রপিন ব্যবহার করা উচিত নয়।  এট্রপিন ব্যবহারে জন্মত্রুটির কোনো ইতিহাস নেই। দুগ্ধপানের সময়ও এট্রপিন ব্যবহারের ঝুঁকি নেই। এটি একটি এন্টিমাসকিরিনিক ড্রাগ যেটি প্যারাসিমপ্যাথেটিক স্নায়ুতন্ত্র প্রশমিত করার মাধ্যমে কাজ করে।\n১৮৩৩ সালে সর্বপ্রথম এট্রপিন পৃথক করা হয়েছিলে। এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে।  এটি জেনেরিক ড্রাগ হিসেবে পাওয়া যায়।\n\n\n== চিকিৎসায় ব্যবহার ==\n\n\n=== চোখ ===\nআদর্শ এট্রপিন সাইক্লোপ্লেজিক হিসাবে ব্যবহার করা হয়। এছাড়াও মাইড্রায়াটিক হিসাবে, পিউপিল প্রসারিত করার জন্যও এট্রপিন ধীরে ধীরে ব্যবহার করা হয়। এট্রপিনের সমস্ত ডোজ একইভাবে কার্যকর বলে মনে হয়। তবে উচ্চ ডোজগুলির বেশি পার্শ্ব প্রতিক্রিয়া থাকে। ০.০১% এর নিচের ডোজ সাধারণত কম পার্শ্ব প্রতিক্রিয়া প্রদর্শন করে।\n\n\n=== হৃৎপিণ্ড ===\nএট্রপিন ইনজেকশন লক্ষণভিত্তিক অথবা অস্থিতিশীল ব্র্যাডিকার্ডিয়ার চিকিৎসায় ব্যবহৃত হয়।\n\n\n=== ক্ষরণ ===\nপ্যারাসিমপ্যাথেটিক স্নায়ুতন্ত্রের উপর এট্রপিনের ক্রিয়া লালা এবং শ্লেষ্মা গ্রন্থিগুলোর ক্ষরণে বাধা দেয়। এছাড়াও এট্রপিন সিমপ্যাথেটিক স্নায়ুতন্ত্রের মাধ্যমে ঘর্মগ্রন্থিকে বাধা দেয়। এটি হাইপারহাইড্রোসিসের চিকিৎসার জন্য দরকারি হতে পারে এবং মারা যাওয়া রোগীদের মৃত্যুর ঝাঁকুনি রোধ করতে পারে। যদিও এট্রপিন এফডিএ দ্বারা এই উদ্দেশ্যে আনুষ্ঠানিকভাবে স্বীকৃত হয়নি, তবুও এই উদ্দেশ্যে চিকিৎসকদের দ্বারা এট্রপিন ব্যবহৃত হচ্ছে।\n\n\n=== বিষক্রিয়া ===\nজৈবফসফেট বিষক্রিয়ার জন্য এট্রপিন প্রতিষেধক হিসেবে ব্যবহৃত হয়। এছাড়া মাসকারিনিক রিসেপ্টরগুলিতে অ্যাসিটিলকোলিনের ক্রিয়া ব্লক করতে, অর্গানোফসফেট কীটনাশকের বিষক্রিয়ায়, নার্ভ এজেন্ট হিসেবে; যেমন তাবুন (জিএ), সারিন (জিবি), সোমান (জিডি), এবং ভিএক্স দ্বারা বিষক্রিয়ার চিকিৎসায় এট্রপিন ব্যবহমত হয়। যে সৈন্যরা রাসায়নিক অস্ত্র দিয়ে আক্রমণ করেন তারা প্রায়শই এট্রপিন এবং একটি অক্সিমের সাথে অটোইনজেক্টরগুলি ব্যবহার করে থাকেন। এট্রপিন প্রায়ই অক্সাইম প্রালিডক্সাইম ক্লোরাইডের সঙ্গে একত্রে ব্যবহার করা হয়।\n\n\n== পার্শ্বপ্রতিক্রিয়া ==\nগ্লুকোমা, পাইলোরিক স্টেনোসিস বা প্রোস্ট্যাটিক হাইপারট্রফিযুক্ত ব্যক্তিদের ক্ষেত্রে এট্রপিনের ব্যবহার নিরুৎসাহিত করা হয়। তবে এসব ক্ষেত্রেও সাধারণত প্রিঅ্যানেস্থেশিয়ার জন্য এট্রপিন ব্যবহার করা যাবে।\n\n\n== তথ্যসূত্র =="}