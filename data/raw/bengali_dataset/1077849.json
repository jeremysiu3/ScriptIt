{"pageid": 1077849, "title": "দ্য গ্রে ম্যান", "url": "https://bn.wikipedia.org/wiki?curid=1077849", "content": "দ্য গ্রে ম্যান (ইংরেজি: The Gray Man; অনু. ধূসর মানুষ) ২০২২ সালের মারপিট রোমাঞ্চকর মার্কিন চলচ্চিত্র, যা পরিচালনা করেছেন অ্যান্থনি ও জো রুশো, যারা দুজনই মাইক লরোক্কার সাথে চলচ্চিত্রটি প্রযোজনা করেছেন। মার্ক গ্রীনলি'র ২০০৯ সালের একই নামের উপন্যাসের উপর ভিত্তি করে যৌথভাবে এটির চিত্রনাট্য লিখছেন ক্রিস্টোফার মার্কাস ও স্টিফেন ম্যাকফিলি।\nচলচ্চিত্রটি ভাইদ্বয়ের প্রযোজনা সংস্থা এজিবিও ব্যানারে নির্মাণাধীন, এটি উপন্যাসের উপর ভিত্তি করে শুরু হওয়া একটি নতুন ফ্র্যাঞ্চাইজি হতে চলেছে এবং এতে প্রধান চরিত্রে অভিনয় করেছেন রায়ান গসলিং এবং ক্রিস ইভানস। চলচ্চিত্রটি ২০ কোটি ডলারের নির্মাণ বাজেটের মাধ্যমে নেটফ্লিক্স কর্তৃক পরিবেশনা ও প্রবাহিত হবে, এটি নেটফ্লিক্সের নির্মাণ করা সবচেয়ে ব্যয়বহুল চলচ্চিত্র।\n\n\n== সূচনা ==\nএকজন প্রবীণ সিআইএ কর্মকর্তা কোর্ট জেন্ট্রি তার নিজের প্রতিষ্ঠান দ্বারা বিশ্বাস ঘাতকতার স্বীকার হন, যা তাকে পলাতক হতে বাধ্য করে। প্রতিষ্ঠানটির তার প্রাক্তন সহকর্মী লয়েড হ্যানসেনকে তার অপারেশন পরিচালনা করতে প্রেরণ করা হয়।\n\n\n== অভিনয় ==\nরায়ান গসলিং - কোর্ট জেন্ট্রি\nক্রিস ইভানস - লয়েড হ্যানসেন\nঅ্যানা ডি. আর্মাস\nজেসিকা হ্যানউইক\nধনুষ\nওয়াগনার মৌরা\nজুলিয়া বাটার্স\nরেজে-জিন পেইজ\nবিলি বব থর্নটন - ডোনাল্ড ফিজরয়\nআল্ফ্রে উডার্ড - মরিস কাহিল\nকালান মুলভে\nএমি ইকউয়াকর\nস্কট হেজ\nমাইকেল গ্যান্ডলফিনি\nস্যাম লার্নার\nরবার্ট কাজিনস্কি - পেরিনি\nডিওবিয়া অপারেই\n\n\n== নির্মাণ ==\nএই প্রকল্পটি প্রথম নিউ রিজেন্সিতে শুরু হয়েছিল, ২০১১ সালের জানুয়ারিতে অ্যাডাম কোজাদ-এর লেখা একটি চিত্রনাট্য পরিচালনা করার জন্য জেমস গ্রেকে নির্ধারণ করা হয়। ব্র্যাড পিটকে প্রাথমিকভাবে নির্বাচিত করা হয়েছিল, কিন্তু ২০১৫ সালের অক্টোবরের মধ্যে তিনি এবং গ্রে আর চলচ্চিত্রের সাথে জড়িত ছিলেন না। অ্যান্থনি এবং জো রুশো সহোদরদের রচিত চিত্রনাট্যে চলচ্চিত্রটির একটি লিঙ্গ-বদল সংস্করণে অভিনয়ের জন্য চার্লিজ থেরন সনি পিকচার্সের সঙ্গে আলোচনায় বসে ছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দ্য গ্রে ম্যান  (ইংরেজি)"}