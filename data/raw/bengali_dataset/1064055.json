{"pageid": 1064055, "title": "শাহ আহসানুল্লাহ", "url": "https://bn.wikipedia.org/wiki?curid=1064055", "content": "শাহ আহসানুল্লাহ্ (১৭৯৮- ১৯২৬) বাংলাদেশী একজন সুফিসাধক, ইসলাম প্রচারক আধ্যাত্মিক ব্যক্তি ছিলেন। তিনি সিপাহি বিপ্লবের (১৮৫৭) একজন সক্রিয় কর্মী ছিলেন। তিনি বাংলাদেশের বিভিন্ন স্থানে গমন করে সেখানে ইসলামের দাওয়াত ও ধর্মীয় সংস্কার করেন। এছাড়াও তিনি সৈয়দ আহমদ বেরলভির বেরলভী জেহাদি আন্দোলনে যোগ দিয়েছিলেন। বর্তমানে ঢাকায় তার মাজার রয়েছে, মাজারকে কেন্দ্র করে  এতিমখানা, হেফজখানা, মাদ্রাসা ও কলেজ কমপ্লেক্স গড়ে উঠেছে।\n\n\n== বাল্যকাল শিক্ষাজীবন ==\nআহসানুল্লাহ ঢাকা জেলার আড়াই হাজার গ্রামে জন্মগ্রহণ করেন। এরপর তিনি বাল্যকালে স্থানীয় বিভিন্ন ওস্তাদের নিকট গমন করে আরবি ও ফারসি ভাষা এবং সাথে সাথে হাদিস-তাফসির শিক্ষালাভ করেন। এছাড়াও তিনি হজ্জ পালন করার জন্য মক্কা যান, হজ্ব পালন শেষে শিক্ষালাভের জন্য বাগদাদ, ইরাক, ইরান প্রভৃতি এলাকা সফর করেন। তিনি শাহ পীর মোহাম্মদের নিকট আধ্যাত্মিক শিক্ষা গ্রহণ করেন। এরপর ঢাকার মীরপুরের শাহ আলী বাগদাদীর মাযারে চৌদ্দ বছর (১৮৩৮-১৮৫২) চিল্লা করেন। এরপর তিনি কলীম শাহ বাগদাদীর নিকট বাইয়াত হন এবং কাদেরিয়া তরিকায় তাসাউফ তত্ত্ব ও হেকিমিশাস্ত্র শিক্ষালাভ করেন।\n\n\n== কর্মজীবন ==\nআহসানুল্লাহ্ সিপাহি বিপ্লবের সঙ্গে সম্পৃক্ত ছিলেন এবং সেই সময়ে সরকারি নির্যাতন থেকে আত্মরক্ষার্থে নরসিংদীতে আত্মগোপন করেন। পরে তিনি শাহ কারামত আলী জৌনপুরীর সান্নিধ্য লাভ করে সৈয়দ আহমদ বেরলভির বেরলভী জেহাদি আন্দোলনে যোগ দেন। তখন ফরায়েজিরা এদেশকে ‘দারুল হরব’ গণ্য করে ঈদ ও জুমার নামায পড়ত না, এই বিষয়ে নিয়ে ফরায়েজি ব্যক্তিদের সাথে  আহসানুল্লাহর বহু বিতর্ক হয়।\n\n\n== অবদান ==\nশাহ আহসানুল্লাহ ঢাকার শাহ সাহেব লেনে মসজিদ ও মাদ্রাসা (১৮৭১) নির্মাণ করে ইসলাম প্রচার ও হেকিমি চিকিৎসা করেন। বাংলায় জুম্মা নামাজ প্রতিষ্ঠা কাজ করেন ।ঢাকা বিশ্ব বিদ্যালয় প্রতিষ্ঠা সময় অনুদান প্রান করে। তিনি  ১২৮বছর জীবিত ছিলেন। ঢাকার শাহ সাহেব লেনে তার মাযার আছে। বর্তমানে মাযারকে কেন্দ্র করে এতিমখানা, হেফজখানা, মাদ্রাসা ও কলেজ কমপ্লেক্স গড়ে উঠেছে। প্রতিবছর ফাল্গুন মাসের প্রথম শুক্রবার তার ওরস পালিত হয়।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় শাহ্, আহ্সানুল্লাহ্"}