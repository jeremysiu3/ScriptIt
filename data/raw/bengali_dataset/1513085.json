{"pageid": 1513085, "title": "হঠকারী প্রতিশ্রুতি", "url": "https://bn.wikipedia.org/wiki?curid=1513085", "content": "হঠকারী প্রতিশ্রুতি (অন্ধ প্রতিশ্রুতি বা হঠকারী বর হিসেবেও পরিচিত) এমন একটি প্রতিশ্রুতিনযেটি এর পরিণতি বিবেচনা না করেই দেওয়া হয়। এটি মধ্যযুগীয় ও লোকসাহিত্যের একটি সাধারণ মোটিফ, বিশেষ করে রূপকথার গল্পে পাওয়া যায়। এটি লোকসাহিত্যের মোটিফ-সূচকে মোটিফ এম২২৩ হিসেবে শ্রেণীবদ্ধ এবং এর উৎস সম্ভবত প্রাচ্য।\n\nবাইবেল: মার্ক ৬.১৪-২৯—যোহন ব্যাপ্তিস্থার শিরশ্ছেদ একটি হঠকারী প্রতিশ্রুতির ফল। রাজা হেরোদ আন্টিপাস তার দ্বিতীয় স্ত্রী হেরোডিয়াসের কন্যা সালোমেকে প্রতিশ্রুতি দেন এবং তার মা হেরোডিয়াসের পরামর্শে, সালোমে যোহনের মস্তক চেয়ে নেয়।\nজিওফ্রি চসারের \"দ্য ফ্র্যাঙ্কলিনস টেল\" (আংশিকভাবে বোচ্চাচ্চোর \"দ্য ফিলোকোলো\" থেকে অনুপ্রাণিত) এতে দেখা যায় যে ডরিজেন, এক বিবাহিতা নারীর স্বামী অনুপস্থিত এবং অন্য এক প্রার্থীকে প্রতিশ্রুতি দেন যে যদি সে ব্রিটানির উপকূল থেকে শিলাগুলো অদৃশ্য করতে পারে, তবে সে তাকে গ্রহণ করবে।\nচসারের \"দ্য ওয়াইফ অব বাথস টেল\" এ প্রধান চরিত্র এক যুবক নাইট ধর্ষণের অপরাধে মৃত্যুদণ্ডের মুখে পড়ে। তবে তার শাস্তি এড়ানোর একটি উপায় আছে — সে যদি প্রশ্নের সঠিক উত্তর দিতে পারে: \"নারীরা কী চায়?\"। এক বৃদ্ধা নারী (প্রচলিত ধারণায় \"কদাকার নারী\") তাকে এই প্রশ্নের উত্তর দিতে সাহায্য করে। এর বদলে, নাইট তাকে যা চাইবে তা দেওয়ার প্রতিশ্রুতি দেয়। এরপর, বৃদ্ধা নারী নাইটকে বিয়ে করতে চায়।\n\n\n== তথ্যসূত্র =="}