{"pageid": 1403378, "title": "ক্রোমিয়াম(III) ব্রোমাইড", "url": "https://bn.wikipedia.org/wiki?curid=1403378", "content": "ক্রোমিয়াম(III) ব্রোমাইড একটি অজৈব যৌগ যার রাসায়নিক সংকেত CrBr3। এটি ক্রোমিয়াম এবং ব্রোমিনের একটি যৌগ। \n\n\n== প্রস্তুতি ==\n১০০০ ডিগ্রি সেলসিয়াস তাপমাত্রায় ধাতব ক্রোমিয়াম গুঁড়োর সঙ্গে ব্রোমিন বাষ্পের বিক্রিয়া করে ক্রোমিয়াম(III) ব্রোমাইড যৌগটি প্রস্তুত করা হয়। এই বিক্রিয়াটি একটি নলাকার চুল্লিতে করা হয়। এই বিক্রিয়াতে অল্প পরিমাণে ক্রোমিয়াম ডাই ব্রোমাইডও তৈরি হয়। তাই  শুষ্ক ডাইথাইল ইথারের  সাহায্য ক্রোমিয়াম(III) ব্রোমাইড নিষ্কাশন করে এই যৌগটিকে শুদ্ধ করা হয়।  এরপর ডাইথাইল ইথার এবং  ইথানল দিয়ে ধুয়ে শুকিয়ে নিলে বিশুদ্ধ ক্রোমিয়াম(III) ব্রোমাইড পাওয়া যায়।\nঅন্যান্য ক্রোমিয়াম(III) হ্যালাইডের মতো ক্রোমিয়াম ট্রাইব্রোমাইড জলে দ্রবীভূত হয়ে CrBr3(H2O)3 গঠন করে। খুব অল্প পরিমাণে অর্থাৎ অনুঘটক হিসাবে যতটুকু লাগে সেইটুকু পরিমাণে কোন বিজারক পদার্থ যোগ করলে এই পদার্থটি ভেঙ্গে গিয়ে ক্রোমিয়াম ডাই ব্রোমাইড  CrBr2 উৎপন্ন করে।\n\n\n== বিক্রিয়া ==\n৩৫০ থেকে ৪০০ ডিগ্রি সেলসিয়াস তাপমাত্রায় হাইড্রোজেন গ্যাসের সঙ্গে ক্রোমিয়াম(III) ব্রোমাইড  বিক্রিয়া করে। এই বিক্রিয়ায় ক্রোমিয়াম(II) ব্রোমাইড তৈরি হয়: \n\n2 CrBr3 + H2 → 2 CrBr2 + 2 HBr\n\n\n== ধর্ম ==\nএটি দেখতে উজ্জ্বল কালো রঙের স্ফটিকাকার কঠিন। তবে বিক্ষিপ্ত আলোতে একে সবুজ রঙের দেখায়। কিন্তু প্রতিফলিত আলোতে লাল রঙের দেখায়।\n\n\n=== ব্যবহার ===\nজৈব রসায়ন বিজ্ঞানে একাধিক ইথিলিন অণু একসঙ্গে ষুক্ত করতে অর্থাৎ ইথিলিনের অলিগোমার তৈরির জন্য অনুঘটকের অগ্রদূত হিসাবে ক্রোমিয়াম(III) ব্রোমাইড ব্যবহৃত হয়।\n\n\n== তথ্যসূত্র =="}