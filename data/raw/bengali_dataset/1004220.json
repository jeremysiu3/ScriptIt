{"pageid": 1004220, "title": "কেন্দ্রীয় শিরাস্থ ক্যাথেটার", "url": "https://bn.wikipedia.org/wiki?curid=1004220", "content": "কেন্দ্রীয় শিরাস্থ ক্যাথেটার, কেন্দ্রীয় সংযোগ, কেন্দ্রীয় শিরাস্থ সংযোগ, বা কেন্দ্রীয় শিরাস্থ সংযোগকারী ক্যাথেটার হচ্ছে একপ্রকার ক্যাথেটার যা বড়ো কোনো শিরায় স্থাপন করা হয়। এই ক্যাথেটার শিরার সাথে সংযোগ স্থাপনের একটি উপায়। সংকটাপন্ন রোগীর চিকিৎসায় প্রায় সময়ই কেন্দ্রীয়ভাবে সংযোগ রয়েছে এমন শিরায় বড় ধরনের ক্যাথেটার স্থাপন করার প্রয়োজন হয়। এ ধরনের ক্যাথেটার সচারচর ঘাড়ে (অন্তঃস্থ জুগুলার শিরা), বুকে (অধ্বক্লেভীয় শিরা বা অ্যাক্সিলারি শিরা), বা শ্রোণিদেশে (ফিমোরাল শিরা), বা বাহুর শিরা মধ্যে (যা প্রান্তস্থভাবে সন্নিবেশিত কেন্দ্রীয় ক্যাথেটার বা পিআইসিসি লাইন হিসেবে পরিচিত) স্থাপন করা হয়।\nসেসকল ক্ষেত্রে মুখের মাধ্যমে ওষুধ প্রদান করা সম্ভব নয় বা এমন ধরনের ওষুধ যা ছোট প্রান্তস্থ শিরাকে ক্ষতিগ্রস্ত করতে পারেন সেসকল ক্ষেত্রে ওষুধ প্রয়োগের জন্য কেন্দ্রীয় শিরাস্থ ক্যাথেটার ব্যবহৃত হয়। এছাড়া রক্ত পরীক্ষার জন্য, বিশেষ করে কেন্দ্রীয় শিরার অক্সিজেনের পরিপৃক্তি বা স্যাচুরেশন নির্ণয়ে এ ধরনের ক্যথেটার স্থাপনের প্রয়োজন পড়ে। এই ক্যাথেটারের আরও ব্যবহারের মধ্যে রয়েছে জরুরী ভিত্তিতে বেশি পরিমাণে তরল বা রক্ত প্রদানের করা এবং কেন্দ্রীয় শিরাস্থ রক্তচাপ নির্ণয়। কেন্দ্রীয় ক্যাথেটারের দৈর্ঘ্য সাধারণত ১৫–৩০ সেন্টিমিটার পর্যন্ত হয়ে থাকে। এ ধরনের ক্যাথেটার তৈরিতে সিলিকন বা পলিইউরিথেন ব্যবহৃত হয়, এবং শরীরে তরল প্রবেশ করানোর জন্য এক বা একাধিক লুমেন থাকে।\n\n\n== তথ্যসূত্র ==\n\n\n== বহিঃসংযোগ ==\n\nCentral Venous Catheter Placement & Pulmonary Artery Catheter – Vìdeo Dailymotion (without ultrasound guidance)\nVideo tutorial on how to start central venous lines in various locations\nCentral venous line care, comparison, indications, complications and uses"}