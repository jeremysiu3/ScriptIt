{"pageid": 1392028, "title": "আনতালিয়া", "url": "https://bn.wikipedia.org/wiki?curid=1392028", "content": "আনতালিয়া (তুর্কি উচ্চারণ: [anˈtalja] ()) তুরস্কের পঞ্চম জনবহুল শহর এবং একই সাথে আনতালিয়া প্রদেশের রাজধানী। এটিকে তুরস্কের \"পর্যটন রাজধানী\" হিসেবে উল্লেখ করা হয়। আনাতোলিয়ার দক্ষিণ-পশ্চিম উপকূলের তোরোস পর্বতমালার সীমানায় অবস্থিত আনতালিয়া হলো এজিয়ান সামুদ্রিক অঞ্চলের বাইরে ভূমধ্যসাগরীয় উপকূলে অবস্থিত বৃহত্তম তুর্কি শহর যার মেট্রোপলিটন এলাকায় ২.৬ মিলিয়নেরও অধিক লোকের বসবাস।\n\n\n== ব্যুৎপত্তি ==\nএই শহরটির পত্তনের সময় এটির গোড়পত্তনকারী পারগামোনের রাজা দ্বিতীয় অ্যাটালাস ফিলাডেলফাসের নামানুসারে এর নামকরণ করা হয় \"আত্তালিয়া\" (প্রাচীন গ্রিক: Ἀττάλεια) হিসেবে। গ্রীক ভাষায় এই নামটি এখনও ব্যবহৃত হলেও স্থানীয় তার্কিশ ভাষায় এটিকে প্রথমে \"আডালিয়া\" এবং পরবর্তীতে \"আনতালিয়া\" নামে আত্মীকৃত করা হয়। আত্তালিয়া ডেলফির একটি উৎসবেরও নাম ছিলো এবং আত্তালিস (গ্রীক: Ἀτταλίς) ছিলো এথেন্সে বসবাসকারী গ্রীসের একটী প্রাচীন জাতিগোষ্ঠীর নাম। তবে, উভয়ের নামের মধ্যে খুব ঘনিষ্ঠ মিল থাকার পরও এর সাথে আনাতোলিয়ার নামের কোনো সম্পর্ক ছিলো না।\n\n\n== ইতিহাস ==\nখ্রিস্টপূর্ব ১৫০ অব্দে, হেলেনিস্টিক সময়কালে পারগামোনের রাজা দ্বিতীয় অ্যাটালাস ফিলাডেলফাস এই শহরটির গোড়াপত্তন ঘটান বলে ধরে নেয়া হয়। তার সম্মানে এর নামকরণ করা হয় আত্তালীয়া বা আত্তালিয়া(প্রাচীন গ্রিক: Ἀττάλεια)। আত্তালোসের শক্তিশালী নৌবহরের একটি নৌ-ঘাঁটি হিসেবে এই শহরটি ব্যবহৃত হতো। ২০০৮ সালে আবিষ্কৃত খ্রিস্টপূর্ব ৩য় শতকের ডোগু গারাজি ফলক হতে জানা যায় যে, আত্তালিয়া ছিলো পূর্ববর্তী সময়ের একটি শহরের পুনর্নির্মিত এবং পুনর্ভব বর্ধিত গঠন।\n\n\n== ভূগোল ==\n\n\n=== জলবায়ু ===\nআনতালিয়ার জলবায়ুকে গরম-গ্রীষ্মকাল বিশিষ্ট ভূমধ্যসাগরীয় জলবায়ু (কোপেন : সিএসএ) বা শুষ্ক-গ্রীষ্মকাল বিশিষ্ট আর্দ্র উপক্রান্তীয় জলবায়ু (ট্রেওয়ার্থ : সিএফ বা সিক্ত সিএস) হিসেবে চিহ্নিত করা হয়। এখানে গরম শুষ্ক গ্রীষ্মকাল এবংসহনীয় বৃষ্টিমুখর শীতকাল বিরাজ করে। যদিও শীতকালে এখানে বৃষ্টিপাত সাধারণ এবং প্রায়শঃই প্রচুর পরিমাণে ঘটে থাকে, তথাপি, আনতালিয়া খুবই রৌদ্রোজ্জ্বল, যা বছরে প্রায় ৩,০০০ ঘন্টা সূর্যকিরণে প্রজ্জ্বলিত হয়। প্রতি শীতেই কোনো না কোনো রাতে হিমকণায় ছেয়ে যায় সব, তবে, তুষারপাত খুব কদাচিৎ দৃষ্ট হয়। এখানকার সর্বোচ্চ তাপমাত্রা ২০১৭ সালের ১ জুলাই রেকর্ড করা হয়েছিলো ৪৫.৪ ডিগ্রি সেলসিয়াস (১১৩.৭ ডিগ্রি ফারেনহাইট), যেখানে গড় সর্বোচ্চ তাপমাত্রা হয় ৩৪.৯ ডিগ্রি সেলসিয়াস (৯৪.৮ ডিগ্রি ফারেনহাইট) এবং সর্বনিম্ন তাপমাত্রা পরিমাপ করা হয়েছিলো ফেব্রুয়ারিতে −৪.৬ ডিগ্রি সেলসিয়াস (২৩.৭ ডিগ্রি ফারেনহাইট), যেখানে গড় সর্বনিম্ন তাপমাত্রা হয় ৫.৯ ডিগ্রি সেলসিয়াস (৪৩ ডিগ্রি ফারেনহাইট)। সমুদ্রের গড় তাপমাত্রা গ্রীষ্মে ২৭ ডিগ্রি সেলসিয়াস (৮১ ডিগ্রি ফারেনহাইট) এবং শীতে ১৬ ডিগ্রি সেলসিয়াস (৬১ ডিগ্রি ফারেনহাইট) এরমধ্যে থাকে।\n\n\n== জনমিতি ==\n২০১০ সালের জন্ম নিবন্ধন তথ্যানুসারে এর পৌর অঞ্চলের মোট জনসংখ্যা ছিলো ১,০০১,৩১৮ জন; যাদের ৫০২,৪৯১ জন পুরুষ এবং ৪৯৮,৮২৭ জন নারী। তুইক পরিসংখ্যান প্রতিষ্ঠানের হিসাব অনুসারে এখানে ২০২২ সালে মোট ১২০,০০০ জন ভিনদেশীর বসবাস রয়েছে।\n\n\n== অর্থনীতি ==\nটকজাতীয় ফল, কলা, তুলা, জলপাই, ফুল এখানকার প্রধান ফসল। প্রদেশের তাজা ফল ও সব্জির ৬৫ শতাংশ এখানকার ফলের পাইকারি বাজার হতে সরবরাহ করা হয়।\n২০০০ সাল থেকে প্রমোদ তরী উৎপাদন শুরু হয়েছে এখানকার জাহাজ নির্মাণ এলাকায়, যা মুক্ত বাণিজ্য এলাকায় গড়ে উঠেছে। এসব নির্মাণ কেন্দ্রের কয়েকটি নৌযান নির্মানের আধুনিক যন্ত্রপাতি সমৃদ্ধ।\nকোরেনডো বিমান সংস্থা এবং সানএক্সপ্রেসের সদরদপ্তর আনতালিয়া অবস্থিত।\n\n\n== তথ্যসূত্র ==\n\n\n== বহিঃসংযোগ =="}