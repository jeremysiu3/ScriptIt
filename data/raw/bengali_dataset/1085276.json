{"pageid": 1085276, "title": "রব হোল্ডিং", "url": "https://bn.wikipedia.org/wiki?curid=1085276", "content": "রবার্ট স্যামুয়েল হোল্ডিং (ইংরেজি: Rob Holding; জন্ম: ২০ সেপ্টেম্বর ১৯৯৫; রব হোল্ডিং নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনালের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\nইংরেজ ফুটবল ক্লাব বোল্টন ওয়ান্ডারার্সের যুব পর্যায়ের হয়ে খেলার মাধ্যমে হোল্ডিং ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, বোল্টন ওয়ান্ডারার্সের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বোল্টন ওয়ান্ডারার্সের হয়ে দুই মৌসুমে ২৬ ম্যাচে ১টি গোল করার পর ২০১৬–১৭ মৌসুমে তিনি প্রায় ৩ মিলিয়ন ইউরোর বিনিময়ে আর্সেনালে যোগদান করেছেন।\n২০১৬ সালে, হোল্ডিং ইংল্যান্ড অনূর্ধ্ব-২১ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। ব্যক্তিগতভাবে, হোল্ডিং বেশ কিছু পুরস্কার জয়লাভ করেছেন, যার মধ্যে ২০১৫–১৬ মৌসুমে বোল্টন ওয়ান্ডারার্সের বর্ষসেরা খেলোয়াড়ের পুরস্কার অন্যতম। দলগতভাবে, হোল্ডিং এপর্যন্ত ৫টি শিরোপা জয়লাভ করেছেন, যার মধ্যে ৪টি আর্সেনালের হয়ে এবং ১টি ইংল্যান্ডের হয়ে জয়লাভ করেছেন।\n\n\n== প্রারম্ভিক জীবন ==\nরবার্ট স্যামুয়েল হোল্ডিং ১৯৯৫ সালের ২০শে সেপ্টেম্বর তারিখে ইংল্যান্ডের স্টেলিব্রিজে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহোল্ডিং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ইংল্যান্ডের বয়সভিত্তিক দলের হয়ে তিনি ৫ ম্যাচে অংশগ্রহণ করে ১টি শিরোপা জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে রব হোল্ডিং  (ইংরেজি)  \nসকারবেসে রব হোল্ডিং (ইংরেজি) \nবিডিফুটবলে রব হোল্ডিং  (ইংরেজি)  \nট্রান্সফারমার্কেটে রব হোল্ডিং (ইংরেজি) \nওয়ার্ল্ডফুটবল.নেটে রব হোল্ডিং (ইংরেজি) \nইএসপিএন এফসিতে রব হোল্ডিং (ইংরেজি)"}