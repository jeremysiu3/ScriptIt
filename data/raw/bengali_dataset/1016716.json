{"pageid": 1016716, "title": "মোজাম্বিক জাতীয় ফুটবল দল", "url": "https://bn.wikipedia.org/wiki?curid=1016716", "content": "মোজাম্বিক জাতীয় ফুটবল দল (ইংরেজি: Mozambique national football team) হচ্ছে আন্তর্জাতিক ফুটবলে মোজাম্বিকের প্রতিনিধিত্বকারী পুরুষদের জাতীয় দল, যার সকল কার্যক্রম মোজাম্বিকের ফুটবলের সর্বোচ্চ নিয়ন্ত্রক সংস্থা মোজাম্বিকীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৮০ সাল হতে ফুটবলের সর্বোচ্চ সংস্থা ফিফার এবং ১৯৭৮ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৭৫ সালের ২৫শে জুন তারিখে, মোজাম্বিক প্রথমবারের মতো আন্তর্জাতিক খেলায় অংশগ্রহণ করেছে; মোজাম্বিকে অনুষ্ঠিত উক্ত ম্যাচে মোজাম্বিক জাম্বিয়াকে ২–১ গোলের ব্যবধানে পরাজিত করেছে।\n৪২,০০০ ধারণক্ষমতাবিশিষ্ট জিম্পেতো স্টেডিয়ামে ওস মাম্বাস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মোজাম্বিকের রাজধানী মাপুতুতে অবস্থিত। বর্তমানে এই দলের ম্যানেজারের দায়িত্ব পালন করছেন লুইস গন্সালভেস এবং অধিনায়কের দায়িত্ব পালন করছেন মারিতিমোর রক্ষণভাগের খেলোয়াড় জাইনাদিন জুনিয়র।\nমোজাম্বিক এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে মোজাম্বিক এপর্যন্ত ৪ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করতে সক্ষম হয়েছিল।\nতিকো-তিকো, চিকুইনিয়ো কঁদে, দোমিঙ্গুয়েস, দারিও মোন্তেইরো এবং জেরি সিতোয়ের মতো খেলোয়াড়গণ মোজাম্বিকের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৭ সালের নভেম্বর মাসে প্রকাশিত র‌্যাঙ্কিংয়ে মোজাম্বিক তাদের ইতিহাসে সর্বোচ্চ অবস্থান (৬৬তম) অর্জন করে এবং ২০০৫ সালের জুলাই মাসে প্রকাশিত র‌্যাঙ্কিংয়ে তারা ১৩৪তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মোজাম্বিকের সর্বোচ্চ অবস্থান হচ্ছে ৮৫তম (যা তারা ১৯৮৫ সালে অর্জন করেছিল) এবং সর্বনিম্ন অবস্থান হচ্ছে ১৫১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মোজাম্বিক জাতীয় ফুটবল দল  ওয়েব্যাক মেশিনে আর্কাইভকৃত ১৮ মে ২০১৮ তারিখে (ইংরেজি)\nক্যাফ-এ মোজাম্বিক জাতীয় ফুটবল দল (ইংরেজি)"}