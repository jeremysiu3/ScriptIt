{"pageid": 114879, "title": "অ্যাকটিভিশন", "url": "https://bn.wikipedia.org/wiki?curid=114879", "content": "অ্যাকটিভিশন (ইংরেজি ভাষায়: Activision) একটি মার্কিন ভিডিও গেম নির্মাতা ও প্রকাশক। কোম্পানিটির অধিকাংশই ফ্রেঞ্চ কোম্পানি ভিভেনডি-এর মালিকানাধীন। অ্যাকটিভিশনের বর্তমান প্রধান নির্বাহী কর্মকর্তা রবার্ট কোটিক। ১৯৭৯ সালের ১ অক্টোবরে অ্যাকটিভিশন প্রতিষ্ঠিত হয়। এই কোম্পানিই পৃথিবীর প্রথম গেমিং কনসোলের জন্য ভিডিও গেম নির্মাণ করে। অ্যাকটিভিশন পৃথিবীর অন্যতম বড় তৃতীয় পক্ষের ভিডিও গেম প্রকাশক এবং ২০০৭ সালে যুক্তরাষ্ট্রের সর্ববৃহৎ ভিডিও গেম প্রকাশক। ২০০৮ এর ১৮ অক্টোবরে অ্যাকটিভিশন ঘোষণা দেয় যে তারা যুক্তরাষ্ট্রের সর্ববৃহত প্রকাশক।\n২০০৭ এর ২ ডিসেম্বরে প্রকাশিত হয় যে ভিভেনডি অ্যাকটিভিশনকে অধিগ্রহণ করবে এবং অ্যাকটিভিশনের গেম উন্নয়নে অবদান রাখবে। ২০০৮ এর ৯ জুলাই অ্যাকটিভিশন ও ভিভেনডি এর মধ্যকার একত্রীকরণ সম্পন্ন হয়। এর ফলে নবগঠিত কোম্পানির নাম হয় অ্যাকটিভিশন ব্লিজার্ড। তবুও অ্যাকটিভিশন ব্লিজার্ডের একটি অঙ্গপ্রতিষ্ঠান হিসেবেই অ্যাকটিভিশনের অস্তিত্ব এখনো রয়েছে এবং কোম্পানিটি ভিডিও গেম উন্নয়ন অব্যাহত রেখেছে। অ্যাকটিভিশনের বহুল পরিচিত গেমের মধ্যে কল অফ ডিউটি, হাফ লাইফ সিরিজ, স্পাইডারম্যান সিরিজ, জেমস বন্ড সিরিজ, গিটার হিরো সিরিজ, টনি হক সিরিজ, ক্র্যাশ ব্যন্ডিকট সিরিজ ইত্যাদি উল্লেখযোগ্য। ২০১০ সালে মাইক্রোসফটের ইলেকট্রনিক এন্টারটেইনমেন্ট এক্সপোতে অ্যাকটিভিশন ঘোষণা দেয় যে, অ্যাকটিভিশন এবং মাইক্রোসফটের ইন্টারঅ্যাকটিভ ডিভিশনের মধ্যে বিশেষ চুক্তি রয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nঅ্যাকটিভিশন পাবলিশিং ইনকর্পোরেটেড - MobiGames\n\n\n=== ডেভেলপমেন্ট স্টুডিওসমূহের ওয়েবসাইট ===\nঅ্যাকটিভিশনের বর্তমান ডেভেলপারসমূহের তালিকা\nBeenox Studios\nHigh Moon Studios\nNeversoft Entertainment\nRadical Entertainment\nRaven Software\nSledgehammer Games\nToys for Bob\nTreyarch\nVicarious Visions\nMobileGamesDB profile on MGDB (Open mobile game database)"}