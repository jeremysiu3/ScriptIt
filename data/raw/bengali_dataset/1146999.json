{"pageid": 1146999, "title": "জামেন শহীদ", "url": "https://bn.wikipedia.org/wiki?curid=1146999", "content": "জামেন শহীদ একজন ব্রিটিশ ভারতীয় ইসলামি পণ্ডিত। তিনি থানাভবনে জন্মগ্রহণ করেন। তিনি ইমদাদুল্লাহ মুহাজিরে মক্কির পর মিয়াজি নূর মুহাম্মদ ঝানজানভীর হাতে বায়আত গ্রহণ করেন। তিনি ঝানজানভীর খলিফা ছিলেন। ১৮৫৭ সালে তিনি শামলীর যুদ্ধে অংশগ্রহণ করেন। ঐ যুদ্ধে তার নাভির নিচে গুলি লাগে এবং এতেই ঘটনাস্থলে তিনি মারা যান। তার মৃত্যুর সময় রশিদ আহমদ গাঙ্গুহির তার পাশেই ছিলেন। এমনকি গাঙ্গুহির উরুর ওপর মাথা রেখেই তিনি মৃত্যুবরণ করেন। জামেন শহীদের একজন খলিফা ছিল যার নাম হাকিম জিয়াউদ্দিন রামপুরী। জামেনের ছেলে মোহাম্মদ ইউসুফ ইমদাদুল্লাহ মুহাজিরে মক্কির হাতে বাইয়াত গ্রহণ করেছিলেন এবং তার থেকে বাইয়াতের অনুমতি পেয়েছিলেন।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}