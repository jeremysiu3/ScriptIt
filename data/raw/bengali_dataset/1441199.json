{"pageid": 1441199, "title": "প্রশান্তবিহারী মুখোপাধ্যায়", "url": "https://bn.wikipedia.org/wiki?curid=1441199", "content": "প্রশান্তবিহারী মুখোপাধ্যায় (১৯০৯ - ১৯৮৪) ছিলেন কলকাতা হাইকোর্টের ষোড়শ প্রধান বিচারপতি। তিনি ১৯৭০ খ্রিস্টাব্দ থেকে ১৯৭২ খ্রিস্টাব্দ পর্যন্ত প্রধান বিচারপতির দায়িত্ব পালন করেন ।  তিনি আইন ও দর্শনের উপর অসংখ্য গ্রন্থ রচনা করেছেন। এছাড়াও তিনি কলকাতা বিশ্ববিদ্যালয়ে 'ঠাকুর আইন' অধ্যাপকের পদে অধিষ্ঠিত ছিলেন।\n\n\n== পরিবার ==\nপ্রশান্তবিহারী ছিলেন বাংলার ল্যান্ড রেকর্ডস্-এর ডিরেক্টর রায় বাহাদুর বিজয় বিহারী মুখোপাধ্যায়ের জ্যেষ্ঠ পুত্র। তার অনুজ সব্যসাচী মুখোপাধ্যায় (১৯২৭ - ১৯৯০) ভারতের প্রধান বিচারপতি হন ।  প্রশান্তবিহারী মুখোপাধ্যায় গীতা মুখোপাধ্যায়কে বিবাহ করেন। তিনি ১৯৬৪ খ্রিস্টাব্দে ভারতীয় রেড ক্রস সোসাইটি পদক লাভ করেন ।\n\n\n== কর্মজীবন ==\nএকজন তরুণ আইনজীবী হিসেবে প্রশান্তবিহারী বিখ্যাত  ভাওয়াল সন্ন্যাসী মামলায় আইনি দলের সদস্য ছিলেন ।  ব্রিটিশ ভারতে হাইকোর্টের তিনি একজন সর্বকনিষ্ঠ আইনজীবী বিচারপতি হন।  সাংবিধানিক বিষয়ের উপর প্রশান্তবিহারীর পাণ্ডিত্য ছিল এবং এই বিষয়ের উপর বেশ কিছু গ্রন্থ রচনা করেছেন। উল্লেখযোগ্য গ্রন্থগুলি হল-\n\nদ্য ক্রিটিক্যাল প্রবলেমস অফ দি ইন্ডিয়ান কন্সটিটিউশন (১৯৬৭)\nথ্রি এলিমেন্টাল প্রবলেমস্ অফ দি ইন্ডিয়ান কন্সটিটিউশন (১৯৭২)\nদ্য ইন্ডিয়ান কন্সটিটিউশন: চেঞ্জ অ্যান্ড চ্যালেঞ্জ (১৯৭৬)\nআইন ও সংবিধানের বিষয় ছাড়াও তিনি বাংলা সাহিত্য এবং বৈদান্তিক দর্শনের উপরও কয়েকটি বই লেখেন। তন্মধ্যে উল্লেখযোগ্য গ্রন্থটি হল- বঙ্কিমচন্দ্র চ্যাটার্জিস্ রাইটিংস্: সোসাইটি অ্যান্ড স্ট্রাইভিং (১৯৬৭) - বাংলায় বঙ্কিম সাহিত্য :সমাজ ও সাধনা এবং  আদি শঙ্করের জীবনের উপর - দ্য প্যানোরামা অফ দ্য লাইফ, মেসেজ অ্যান্ড ফিলোজফি অফ শঙ্করা (১৯৭৭)\nপ্রশান্তবিহারী বিমল চট্টোপাধ্যায় প্রতিষ্ঠিত ওয়েস্ট বেঙ্গল প্যারা-সাইকোলজিক্যাল সোসাইটির সঙ্গে যুক্ত ছিলেন। \n\n\n== তথ্যসূত্র =="}