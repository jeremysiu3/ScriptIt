{"pageid": 1528702, "title": "চীনা ইসলামি সমিতি", "url": "https://bn.wikipedia.org/wiki?curid=1528702", "content": "চীনা ইসলামি সমিতি ( simplified Chinese উইঘুর : جۇڭگو ئىسلام دينى جەمئىيىتى) হল গণপ্রজাতন্ত্রী চীনে ইসলামের সরকারী তত্ত্বাবধায়ক সংস্থা। ২০১৮ সালে রাষ্ট্রীয় ধর্মীয় বিষয়ক প্রশাসনের যুক্তফ্রন্ট কর্ম বিভাগে অন্তর্ভুক্তির পর থেকে এই সমিতিটি চীনা কমিউনিস্ট পার্টির (সিসিপি) কেন্দ্রীয় কমিটির যুক্তফ্রন্ট কর্ম বিভাগ দ্বারা নিয়ন্ত্রিত হয়।\nআন্তর্জাতিক সম্পর্কের ক্ষেত্রে, চীনা ইসলামি সমিতি ইসলামিক সহযোগিতা সংস্থার সঙ্গে চীনের একটি প্রধান আনুষ্ঠানিক প্রতিনিধি হিসেবে কাজ করে। \n\n\n== ইতিহাস ==\n১৯৫২ সালের জুলাই মাসে, মুসলিম নেতা বুরহান শাহিদি, লিউ গেপিং, সাইফুদ্দিন আজিজি, ইয়াং জিংগ্রেন, পু-শেং, মা জিয়ান, পাং শিকিয়ান এবং মা ইউহুয়াই একটি চীনা ইসলামি সমিতি প্রতিষ্ঠার বিষয়ে আলোচনা করতে বেইজিংয়ে মিলিত হন। এরপর, ১৯৫৩ সালের ১১ মেচীনা ইসলামি সমিতি প্রতিষ্ঠিত হয়। এটি ছিল চীনের সব মুসলমানদের মধ্যে সংযোগ তৈরির উদ্দেশ্যে গঠিত প্রথম জাতীয় ইসলামি সংগঠন। ১৯৫৩ সালের ১১ মে বেইজিংয়ে এর উদ্বোধনী সভায় গণপ্রজাতন্ত্রী চীনের ১০টি জাতিগোষ্ঠীর প্রতিনিধিরা উপস্থিত ছিলেন। প্রতিষ্ঠার পর থেকে আটটি জাতীয় সম্মেলন অনুষ্ঠিত হয়েছে।\n১৯৫৫ সালে, সমিতি বেইজিংয়ে একটি ইসলামি কলেজ প্রতিষ্ঠা করে। এখানে ছাত্রদের ধর্মীয় পেশাজীবী হিসেবে প্রশিক্ষণ দেওয়া হয়। ১৯৫৭ সালে, তারা চীনা মুসলিমদের জন্য একটি দ্বি-মাসিক পত্রিকা প্রকাশ শুরু করে। সাংস্কৃতিক বিপ্লবের সময়, সমিতির কার্যক্রম বন্ধ হয়ে যায়। কিন্তু ১৯৭৯ সালে আবার কার্যক্রম শুরু হয়।\n১৯৮০ সালে, চীনা কমিউনিস্ট পার্টির কেন্দ্রীয় কমিটি যুক্তফ্রন্ট কর্ম বিভাগের একটি  অনুরোধে একটি জাতীয় ধর্মীয় সম্মেলন আয়োজনের অনুমোদন দেয়।  চীন ইসলামিক সমিতি এই পাঁচটি ধর্মীয় গোষ্ঠীর একটি ছিল।  অন্যান্য ধর্মীয় গোষ্ঠীর মধ্যে ছিল ক্যাথলিক প্যাট্রিয়টিক অ্যাসোসিয়েশন, চীনা তাওবাদী সমিতি, থ্রি-সেলফ প্যাট্রিয়টিক মুভমেন্ট এবং চীন বৌদ্ধ সমিতি। \n২০১৮ সালে, সমিতির মূল সংগঠন ধর্ম বিষয়ক রাজ্য প্রশাসন,চীনা কমিউনিস্ট পার্টির যুক্তফ্রন্ট কর্ম বিভাগে অন্তর্ভুক্ত হয়।\n২০২৫ সালে, রমজান শুরুর ঠিক আগে চীনা ইসলামি সমিতি তাদের প্রাতিষ্ঠানিক লোগো পরিবর্তন করে। অর্ধচন্দ্রাকার মসজিদের ছবি লোগো থেকে সরিয়ে দেয়।\n\n\n== নেতারা ==\nবর্তমান প্রতিষ্ঠানটির সভাপতি হলেন শিলালুন্ডিং চেন গুয়াংইয়ুয়ান। জুমা তাইয়ের সহ-সভাপতি হিসেবে দায়িত্ব পালন করছেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}