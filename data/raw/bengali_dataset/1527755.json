{"pageid": 1527755, "title": "মীনাক্ষী অনুপ", "url": "https://bn.wikipedia.org/wiki?curid=1527755", "content": "অনুনয়া অনুপ (জন্ম ১২ অক্টোবর ২০০৫),  যিনি তার মঞ্চ নাম মীনাক্ষী অনুপ সম্বোধনেই বেশি পরিচিত, তিনি একজন ভারতীয় অভিনেত্রী যিনি মূলত মালায়ালাম চলচ্চিত্র জগতের সাথে যুক্ত।  তিনি ২০১৫ সালের কমেডি ফিল্ম অমর আকবর অ্যান্টনি  চলচ্চিত্রে ফাতিমা (পাথু/পাথুম্মা) -এর ভূমিকায়এবং ২০১৬ সালের অপরাধমূলক রোমাঞ্চধর্মী চলচ্চিত্র অপ্পামে  নন্দিনিকুট্টি (নন্দিনী) চরিত্রে অভিনয়ের জন্য সবচেয়ে বেশি পরিচিত। \n\n\n== প্রাথমিক জীবন এবং শিক্ষা ==\nমীনাক্ষীর বাবা অনুপ আর একজন কম্পিউটার হিসাবরক্ষক ছিলেন। তার মায়ের নাম ছিল রেমায়া। মীনাক্ষীর জন্মনাম অনুনয়া অনুপ। তিনি  কিডাঙ্গুরের এনএসএস উচ্চ মাধ্যমিক বিদ্যালয় এবং লাক্কাত্তুরের এমজিএম এনএসএস উচ্চ মাধ্যমিক বিদ্যালয়ে তার প্রাথমিক শিক্ষা সম্পন্ন করেন।  অনুনয়া মানারকডের সেন্ট মেরি'স কলেজে থেকে ইংরেজি সাহিত্যে স্নাতক ডিগ্রি অর্জন করছেন। \n\n\n== কর্মজীবন ==\nঅখিল এস. কিরণ পরিচালিত মধুরা নোম্বারম নামের একটি স্বল্পদৈর্ঘ্য চলচ্চিত্রে অভিনয়ের মাধ্যমে মীনাক্ষী তার অভিনয় জীবন শুরু করেন। \nমীনাক্ষী অরুণ কুমার অরবিন্দের ওয়ান বাই টু (২০১৪) চলচ্চিত্রে অভিনয় করেন, কিন্তু তার অভিনীত দৃশ্যগুলি ছবিতে অন্তর্ভুক্ত করা হয়নি। এরপর তিনি ১০০০-ওরু নোট পরাঞ্জা কথা, জামনা প্যারি, এবং আনা মায়িল ওট্টকাম চলচ্চিত্রে অভিনয় করেন যেগুলি ২০১৫ সালে মুক্তি পায়।  তিনি অমর আকবর অ্যান্টনি (২০১৫) ছবিতে ফাতিমা (পাথু/পাথুম্মা) চরিত্রে অভিনয় করে তার প্রাথমিক সাফল্য অর্জন করেছিলেন।   ইন্টারন্যাশনাল বিজনেস টাইমস -এর পক্ষ থেকে তার অভিনয় সম্পর্কে ইতিবাচক পর্যালোচনা করা হয়েছে।  মীনাক্ষী তার অভিনয়ের জন্য এশিয়ানেট চলচ্চিত্র পুরষ্কারও পেয়েছিলেন। \nমীনাক্ষী প্রিয়দর্শন পরিচালিত ছবি ওপ্পাম  -এ নন্দিনী কুট্টির চরিত্রে অভিনয় করেন। তিনি জাকারিয়া পোথেন জীবচিরিপুন্ডু এবং কানবাথু পোয়ের মতো আসন্ন চলচ্চিত্রে অভিনয়ের জন্য চুক্তিবদ্ধ হন।  \nমালায়ালম ছাড়া তিনি অন্যান্য অনেক ভাষাভাষীর     ছবিতে অভিনয় করেছেন যাদের মধ্যে উল্লেখযোগ্য, কন্নড় চলচ্চিত্র কাভাচা, হিন্দি চলচ্চিত্র দ্য বডি এবং তামিল চলচ্চিত্র কানবাথু পোই ।\n\n\n== তথ্যসূত্র =="}