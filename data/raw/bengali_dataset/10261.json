{"pageid": 10261, "title": "রক্‌স্টার্‌টা", "url": "https://bn.wikipedia.org/wiki?curid=10261", "content": "রকস্ট্রাটা বাংলাদেশের প্রথম দিক কার হেভি মেটাল ব্যান্ডগুলোর মধ্যে একটি। মাত্র একটি অ্যালবাম বের করে থেমে গেলেও এখনো অনেক নতুন হার্ডরক ব্যান্ডের কাছে এই ব্যান্ডটি আদর্শ তাদের অসাধারণ প্রতিভার কারণে।\n\n\n== শুরু ==\nব্যান্ড হিসেবে রকস্ট্রাটা যাত্রা শুরু হয় ১৯৮৫ সালে। তবে প্রথম অ্যালবাম বের করার সময় (১৯৯০) দলে যারা ছিলেন তারা হলেন --\n\nমুশফিক আহমেদ (কন্ঠ)\nইমরান হোসেন (গিটার)\nমইনুল ইসলাম (গিটার)\nআরশাদ আমিন (বেইজ গিটার,কন্ঠ)\nমাহবুব-উর-রশিদ (ড্রাম্‌স)\n\n\n== প্রথম অ্যালবাম ==\nসারগাম এর প্রযোজনায় তাদের প্রথম এবং একমাত্র অ্যালবাম বের হয় ১৯৯০ সালে। এর নাম ছিল \"রকস্ট্রাটা \" । \nঅ্যালবামটির কয়েকটি উল্লেখযোগ্য গান হল---\n\nরক্তে ভেজা মাটি\nআর্তনাদ\nসামান্য দুঃস্বপ্ন\nপাগলটা\nশান্তির স্বপ্ন\nনির্বাসন\nনিউক্লীয়ার স্বাধীনতা\nসত্য লোকে\nমুক্তি দাও (কণ্ঠে: সঞ্জয়, পরবর্তীকালে ওয়ারফেজের গায়ক)\nকাল রাত (কণ্ঠে: সঞ্জয়)\n\n\n== পরিণতি ==\nরকস্ট্রাটা ৮০' এর শেষ দিকে এবং ৯০' এর শুরুর দিকে বেশ কয়েকটি সফল কনসার্ট এ অংশ নেয়। পরবর্তীকালে ব্যান্ডের অধিকাংশ সদস্য উচ্চশিক্ষার্থে দেশের বাইরে চলে গেলে যোগাযোগের অভাবে ব্যান্ডের কার্যক্রম থেমে যায়। মাহবুব-উর-রশিদ মাইল্‌স্‌ এ ড্রামার হিসেবে যোগ দেন। পরে ছেড়ে যান। তাকে দেশের সেরা ব্যান্ড ড্রামার দের একজন হিসেবে গণ্য করা হত। ইমরান হোসেন এখন এলিফ্যান্ট রোড নামের ব্যান্ডের সাথে যুক্ত।\n\n\n== তথ্যসূত্র =="}