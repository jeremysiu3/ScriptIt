{"pageid": 1022611, "title": "মনিকা ক্যাসেলিনো", "url": "https://bn.wikipedia.org/wiki?curid=1022611", "content": "মনিকা ক্যাসেলিনো একজন ভারতীয় চলচ্চিত্র অভিনেত্রী, যিনি মূলত হিন্দি চলচ্চিত্রে অভিনয় করেছেন। তামিল চলচ্চিত্র মিনসারা কান্না (১৯৯৯)-তে মুখ্য চরিত্রে অভিনয় করার পরে, মনিকা ২০০০-এর দশক জুড়ে হিন্দি চলচ্চিত্রের বিভিন্ন চাকচিক্যময় চরিত্রে অভিনয় করেছিলেন। ২০১০-এর দশকে, তিনি দ্য কপিল শর্মা শো (২০১৭) সহ বেশ কয়েকটি হিন্দি টেলিভিশন অনুষ্ঠানে কাজ করেছিলেন।\n\n\n== কর্মজীবন ==\nহিন্দি চলচ্চিত্র কালিয়া (১৯৯৭)-এ পার্শ্ব চরিত্রে অভিনয় করার পরে মনিকা কে.এস. রবিকুমারের ১৯৯৯-এর তামিল রোমান্টিক থ্রিলার চলচ্চিত্র মিনসারা কান্না-তে বিজয়ের বিপরীতে মুখ্য চরিত্রে অভিনয় করেছিলেন। তিনি চেন্নাই, সুইজারল্যান্ড এবং জার্মানিতে দলের সাথে শুটিং করেছিলেন, উল্লেখযোগ্যভাবে আল্পসে \"আন পার সোল্লা\" গানটি চিত্রায়িত করেছিলেন। চলচ্চিত্রটি বক্স অফিসে মিশ্র সমালোচনা এবং উপার্জন করেছিল, পাশাপাশি মনিকা তার কাজের জন্যও মিশ্র মন্তব্য অর্জন করেছিলেন।\nমিঠুন চক্রবর্তীর বিপরীতে মেরি প্রতিজ্ঞা চলচ্চিত্রে মুখ্য চরিত্রে অভিনয় করার আগে ভালো কাজে সুযোগ পাওয়ার ব্যর্থতা দেখে মনিকা কম বাজেটের হিন্দি প্রাপ্তবয়স্ক চলচ্চিত্র কামা সুন্দরী-তে চাকচিক্যময় মুখ্য ভূমিকায় অভিনয় করেছিলেন। পরে তাকে শিকার (২০০০)-এ একটি আইটেম নম্বরে দেখা গিয়েছিল। ২০০৪ সালে তিনি ম্যান নট অ্যালাউড-এ অভিনয়ের জন্য সই করেছিলেন, যেখানে তাকে একজন লেসবিয়ান নারীরূপে দেখা গিয়েছিল। তারপরে তিনি ২০০০-এর দশকের শেষদিকে হিন্দি ছবিতে বিভিন্ন চরিত্রে অভিনয় চালিয়ে যান\n২০১০-এর দশকে মনিকা বেশকিছু টেলিভিশন ধারাবাহিকে অভিনয় করেছিলেলেন, তন্মধ্যে উল্লেখযোগ্যভাবে তু মেরে আগল বাগল হ্যায় (২০১৪), ডা. মধুমতি অন ডিউটি (২০১৬) এবং গুপ চুপ (২০১৬)-তে মুখ্য চরিত্রে অভিনয় করেছিলেন। তিনি অপটিমিসটিক্স এন্টারটেইনমেন্টের প্রযোজিত অনুষ্ঠানগুলিতেও নিয়মিত কাজ করেছিলেন। ২০১৭ সালে তিনি হিন্দি কৌতুক অনুষ্ঠান দ্য কপিল শর্মা শো-তে নিয়মিত চরিত্র হিসাবে যোগ দিয়েছিলেন\n\n\n== ব্যক্তিগত জীবন ==\nএকজন সহকারী পরিচালক সত্যপ্রকাশ সিংয়ের সাথে মনিকা ক্যাসেলিনোর বিয়ে হয়েছিল। মনিকা তার ব্যভিচার এবং হয়রানির বিরুদ্ধে অভিযোগ তুললে এক বছরের মধ্যে এই জুটি আলাদা হয়ে যায়।\n\n\n== চলচ্চিত্রের তালিকা ==\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মনিকা ক্যাসেলিনো (ইংরেজি)"}