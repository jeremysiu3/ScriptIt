{"pageid": 1093369, "title": "শুভাশিস বসু", "url": "https://bn.wikipedia.org/wiki?curid=1093369", "content": "শুভাশিস বসু (ইংরেজি: Subhasish Bose; জন্ম: ১৮ আগস্ট ১৯৯৫) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর ইন্ডিয়ান সুপার লিগের ক্লাব মোহনবাগান সুপার জায়ান্ট এবং ভারত জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলেন।\n২০১২–১৩ মৌসুমে, ভারতীয় ফুটবল ক্লাব পুনের যুব পর্যায়ের হয়ে খেলার মাধ্যমে শুভাশিস ফুটবল জগতে প্রবেশ করেছেন এবং পরবর্তীকালে চার্চিল ব্রাদার্সের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬ সালে, ভারতীয় ক্লাব স্পোর্টিং গোয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; স্পোর্টিং গোয়ার হয়ে ১ মৌসুমে ১১ ম্যাচে ২টি গোল করার পর ২০১৭ সালে তিনি মোহনবাগানে যোগদান করেছেন। মোহনবাগানে এক মৌসুম অতিবাহিত করার পর বেঙ্গালুরুর সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৩৪ ম্যাচে ১টি গোল করেছেন। পরবর্তীকালে, তিনি মুম্বই সিটির হয়ে খেলেছেন। ২০২০–২১ মৌসুমে, তিনি মুম্বই সিটি হতে ভারতীয় ক্লাব মোহনবাগান সুপার জায়ান্টে যোগদান করেছেন।\nশুভাশিস ২০১৮ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ২৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nশুভাশিস বসু ১৯৯৫ সালের ১৮ই আগস্ট তারিখে ভারতের পশ্চিমবঙ্গের কলকাতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৮ সালের ১লা জুন তারিখে, ২২ বছর, ৯ মাস ও ১৪ দিন বয়সে, ডান পায়ে ফুটবল খেলায় পারদর্শী শুভাশিস তাইওয়ানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ভারত ৫–০ গোলের ব্যবধানে জয়লাভ করেছিল। ভারতের হয়ে অভিষেকের বছরে শুভাশিস সর্বমোট ১১ ম্যাচে অংশগ্রহণ করেছেন। ২০১৮ সালের ৫ই সেপ্টেম্বর তারিখে, ২০১৮ সাফ চ্যাম্পিয়নশিপে শ্রীলঙ্কার বিরুদ্ধে অনুষ্ঠিত ম্যাচে তিনি ভারতের হয়ে প্রথমবারের মতো অধিনায়কের দায়িত্ব পালন করেছেন, ম্যাচটি ভারত ২–০ গোলের ব্যবধানে জয়লাভ করেছিল, যেখানে তিনি ৯০ মিনিট খেলেছিলেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে শুভাশিস বসু  (ইংরেজি)  \nট্রান্সফারমার্কেটে শুভাশিস বসু (ইংরেজি) \nওয়ার্ল্ডফুটবল.নেটে শুভাশিস বসু (ইংরেজি) \nইএসপিএন এফসিতে শুভাশিস বসু (ইংরেজি) \nন্যাশনাল-ফুটবল-টিমস.কমে শুভাশিস বসু (ইংরেজি)"}