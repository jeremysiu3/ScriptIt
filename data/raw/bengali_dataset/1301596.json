{"pageid": 1301596, "title": "মোরগ লড়াই (চিত্রকর্ম)", "url": "https://bn.wikipedia.org/wiki?curid=1301596", "content": "মোরগ লড়াই (ফরাসি: Un combat de coqs) ১৮৪৬ সালে ফরাসি চিত্রকর জঁ-লিও জেরোমে কর্তৃক ক্যানভাসে অঙ্কিত তৈলচিত্র। এটি গ্রীক তরুণদের মোরগ লড়াইয়ে অংশগ্রহণ (Jeunes Grecs faisant battre des coqs) নামেও পরিচিত। এটি নব্য-গ্রিক ধাচের শিল্পকলার উদাহরণ। চিত্রকর হিসেবে এটি জেরোমেকে প্রথম সাফল্য এনে দেয়।\n\n\n== বর্ণনা ==\nদুইজন নগ্নপ্রায় কিশোর কিশোরীর মোরগ লড়াই করছে, তারা সেই লড়াই অবলোকন করছে। তাদের পেছনে নব্য-গ্রীক শৈলীর একটি খোদাই করা শ্বেত পাথরের স্মৃতিস্তম্ভ রয়েছে। পটভূমিতে একটি হ্রদ ও পাহাড় গ্রিসের প্রাকৃতিক ভূদৃশ্যের অবতারণা ঘটায়। চিত্রের সর্ববামে নিম্নাংশে জেরোমের স্বাক্ষর আছে।\n\n\n== ইতিহাস ==\n১৬৬৩ হতে চিত্রকর ও ভাস্করদের জন্য ফরাসি সরকারের গ্রা প্রি দে রোম নামের বৃত্তি ছিল মোরগ লড়াই চিত্রটি দিয়ে জেরোমে সেই বৃত্তি অর্জনে ব্যর্থ হয়ে তৈলচিত্রটি অন্য কোথাও প্রদর্শনের ব্যাপারে দ্বিধাগ্রস্থ ছিলেন। তার শিক্ষক পল দেলারোশে তাকে ছবিটি ১৮৪৭ সালের প্যারিসের চারুকলা একাডেমি আয়োজিত প্রাচীন চারুকলা প্রদর্শনী প্যারিস স্যালনে প্রদর্শনে রাজি করিয়েছিলেন। সেখানে ছবিটি প্রশংসিত হয় এবং জনাব রুক্স-ল্যাবরি নামের একজন ব্যক্তি ছবিটি কিনে নেন।\nচিত্র পরিবেশক অ্যাডলফ গৌপিল ১৮৭২ সালে জন্মগ্রহণকারী লেবোরিতে বিধবা কাউন্টেস এইচ ডি বুসাটের কাছ থেকে এটি কিনেছিলেন এবং ১৮৭৩ সালে মুজে দ লুক্সেমবার্গে বিক্রি করেছিলেন। ১৯২০ থেকে ১৯৮৬ সাল পর্যন্ত এটি লুভরে ছিল এবং ১৯৮৬ সাল থেকে এটি মুজে দর্সের চিত্রশালায় প্রদর্শিত হচ্ছে।\n\n\n== তথ্যসূত্র =="}