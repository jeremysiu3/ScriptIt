{"pageid": 1075807, "title": "আখতার হোসেন", "url": "https://bn.wikipedia.org/wiki?curid=1075807", "content": "আখতার হোসেন (৩০ আগস্ট ১৯৪৬ - ২ আগস্ট ২০২১) হলেন একজন বাংলাদেশী চিত্রগ্রাহক। তিনি হঠাৎ বৃষ্টি চলচ্চিত্রের জন্য শ্রেষ্ঠ চিত্রগ্রাহক বিভাগে জাতীয় চলচ্চিত্র পুরস্কার অর্জন করেন।\n\n\n== জন্ম ও প্রাথমিক জীবন ==\nআখতার হোসেন ১৯৪৭ সালের ৩১ জানুয়ারি তৎকালীন ব্রিটিশ ভারতের বেঙ্গল প্রেসিডেন্সির কুমিল্লা জেলার (বর্তমান চাঁদপুর জেলার) কচুয়ার সহদেবপুরের কাদিরখিল গ্রামে জন্মগ্রহণ করেন। তার পিতার নাম ইব্রাহীম খলিল এবং মাতার নাম আবেদা খাতুন। তিনি হাসানপুর উচ্চ বিদ্যালয় হতে মেট্রিকুলেশন এবং চাঁদপুর সরকারি কলেজ হতে ইন্টারমিডিয়েট ও বিএসসি ডিগ্রি লাভ করেন।\n\n\n== কর্মজীবন ==\nআখতার হোসেন পরিচালক জহির রায়হানের অসমাপ্ত লেট দেয়ার বি লাইট চলচ্চিত্র দিয়ে কর্মজীবন শুরু করেন। জহির রায়হান কাজটি সমাপ্ত করার পূর্বেই ধৃত ও শহীন হন।\nতিনি বাসু চ্যাটার্জী নির্মিত বাংলাদেশ-ভারত যৌথ প্রযোজনার হঠাৎ বৃষ্টি চলচ্চিত্রের জন্য শ্রেষ্ঠ চিত্রগ্রাহক বিভাগে জাতীয় চলচ্চিত্র পুরস্কার অর্জন করেন।\nপেশাগত জীবনে তিনি বাংলাদেশ চলচ্চিত্র উন্নয়ন কর্পোরেশনের সাথে যুক্ত ছিলেন। তিনি সেখানকার চিত্রগ্রহণ শাখার শাখা প্রধান হিসাবে অবসর গ্রহণ করেন। তার নিজের একটি চলচ্চিত্র প্রযেজনা প্রতিষ্ঠান ছিলো শিঞ্জন প্রোডাকশন নামে। এই প্রতিষ্ঠানটি হতে একাধিক নাটক পরিচালনা করেন তিনি।\n\n\n== মৃত্যু ==\n২০২১ সালের ২ আগস্ট চিকিত্সাধীন অবস্থায় তিনি ঢাকার সাভারের এনাম মেডিকেল কলেজ হাসপাতালে মৃত্যুবরণ করেন।\n\n\n== চলচ্চিত্রের তালিকা ==\nকার হাসি কে হাসে (১৯৭৪)\nনোলক (১৯৭৮)\nআশা (১৯৮৩)\nআলী আসমা (১৯৮৩)\nনতুন পৃথিবী (১৯৮৪)\nসাজানো বাসর (১৯৮৫)\nআগুনের পরশমণি (১৯৯৪)\nএখনো অনেক রাত (১৯৯৭)\nহঠাৎ বৃষ্টি (১৯৯৮)\nনাচোলের রানী (২০০৬)\n\n\n== পুরস্কার ও সম্মাননা ==\n১৯৯৮: শ্রেষ্ঠ চিত্রগ্রাহক বিভাগে জাতীয় চলচ্চিত্র পুরস্কার - হঠাৎ বৃষ্টি\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আখতার হোসেন (ইংরেজি)"}