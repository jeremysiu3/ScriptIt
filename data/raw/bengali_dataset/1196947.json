{"pageid": 1196947, "title": "ডিলিশনপিডিয়া", "url": "https://bn.wikipedia.org/wiki?curid=1196947", "content": "ডিলিশনপিডিয়া একটি অনলাইন সংরক্ষণাগার উইকি যেখানে ইংরেজি উইকিপিডিয়া হতে মুছে ফেলা নিবন্ধসমূহ সংরক্ষিত আছে। কোনো নিবন্ধ খুব দ্রুত মুছে ফেলা হয়েছে কিনা, মুছে ফেলা নিবন্ধ সম্পর্কে আলোচনা কোথায় পাওয়া যাবে এবং কোন সম্পাদক নিবন্ধটি মুছে দিয়েছেন, এমন অনেক তথ্য নিবন্ধটির হেডারে সংরক্ষিত থাকে। ডিলিশনপিডিয়ার প্রথম সংস্করণটি ফেব্রুয়ারি ২০০৮ হতে সেপ্টেম্বর ২০০৮ পর্যন্ত সক্রিয় ছিল। ডিসেম্বর ২০১৩ সালে নতুন ব্যবস্থাপনার অধীনে ওয়েবসাইটটি পুনরায় সক্রিয় করা হয়।\nওয়েবসাইটটি মিডিয়াউইকির আদলে তৈরি করা। ওয়েবসাইটটি অনেকটা \"উইকিমর্গ\" হিসেবে কাজ করে; এটি স্বয়ংক্রিয়ভাবে উইকিপিডিয়া হতে মুছে ফেলা নিবন্ধ সংগ্রহ করে।\nউইকিপিডিয়ার নিবন্ধসমূহের শ্রেণিবিন্যাস সংরক্ষণ করার পাশাপাশি, ডিলিশনপিডিয়ার নিজস্ব মুছে দেওয়া নিবন্ধের শ্রেণিবিন্যাস আছে। এই শ্রেণিবিন্যাসটি, নিবন্ধ মুছে ফেলার ধরনের উপর ভিত্তি করে তৈরি করা হয়েছে। যেখানে পাতাসমূহ মুছে দেওয়া মাসের ভিত্তিতে, সম্পাদকদের সংখ্যার ভিত্তিতে এবং পাতাসমূহের বয়সের ভিত্তিতে গুছিয়ে রাখা হয়েছে।\nডিলিশনপিডিয়া কপিরাইট লঙ্ঘন করে এমন, মানহানিকর, উইকিপিডিয়ার ভ্রাতৃপ্রতিম ওয়েবসাইটসমূহে যেসব পাতার সম্পাদনার ইতিহাস সংরক্ষিত থাকে এবং যেসব পাতা কাউকে উদ্দেশ্যমূলকভাবে আক্রমণ করার জন্য তৈরি করা হয়েছে, সেসব পাতাসমূহ সংরক্ষণ করা থেকে বিরত থাকে।\nডিলিশনপিডিয়ায় সংরক্ষিত নিবন্ধসমূহ, \"উল্লেখযোগ্য নয়\" থেকে শুরু করে \"রাজনৈতিক ও বাণিজ্যিক উদ্দেশ্যে প্রভাবিত\" পর্যন্ত বিভিন্ন কারণে মুছে দেওয়া হয়। সাইটটি কোন অনুদান চায় না; এর \"অনুদান\" পাতাটি অতীতে মাইসোসাইটি অথবা উইকিমিডিয়া ফাউন্ডেশনে দান করতে পরামর্শ প্রদান করত।\n\n\n== ১ম সংস্করণ ==\n\nপ্রথম ডিলিশনপিডিয়া ফেব্রুয়ারি ২০০৮ হতে সেপ্টেম্বর ২০০৮ সাল পর্যন্ত উইকিপিডিয়া হতে মুছে দেওয়া প্রায় ৬৩,০০০ নিবন্ধ সংগ্রহ করেছিল। এর মধ্যে প্রায় ২০০০ পাতা ছিল ১০০০ দিনের পুরনো৷\n\n\n=== মৃত্যু ===\n১৪ জুন ২০১২ সালে আনিমে ফেস্টিভাল উইচিটা ছিল উইকিপিডিয়ার সর্বশেষ দৃশ্যমান লগ।\nপরিদর্শনের জন্য প্রথম দিককার তথ্যগুলো এখনও অনলাইনে উপলব্ধ আছে। ২০১১ সালে জেসন স্কটের আর্কাইভ টিম ওয়েবসাইটটির একটি নকল, উইকিদল টুলের সহযোগিতা নিয়ে ইন্টারনেট আর্কাইভে আপলোড করেন।\n\n\n=== গ্রহণযোগ্যতা ===\nওয়াল স্ট্রিট জার্নাল ডিলিশনপিডিয়াকে অপসারণবাদী আর অন্তর্ভুক্তিবাদীদের মধ্যে চলমান দ্বন্দের বহিঃপ্রকাশ হিসেবে উল্লেখ করেছে। দ্য ইন্ডাস্ট্রি স্ট্যান্ডার্ড দলীয় চিন্তাধারা সম্প্রদায়ের মাধ্যমে গড়ে ওঠা জ্ঞান সংকলনের উপর কেমন প্রভাব ফেলতে পারে সে সম্পর্কে সমাজবিজ্ঞানের শিক্ষার্থীদের গবেষণার জন্য একটি সম্ভাব্য গবেষণাক্ষেত্র হয়ে উঠতে পারে বলে মত প্রকাশ করেছে। এর কিছুদিন পর দ্য ইন্ডাস্ট্রি স্ট্যান্ডার্ড আবারও ডিলিশনপিডিয়ায় মনযোগী হয় এবং একটি প্রতিবেদনে দাবি করে যে উইকিপিডিয়ায় উপস্থিত ডিলিশনপিডিয়া নিবন্ধটি নিজেই 'ওয়েবসাইটের ব্যাপ্তি বিবেচনায় উল্লেখযোগ্য নয়' এমন ভাবনার নিরিখে না হয়ে 'উইকিপিডিয়ার দুর্নাম' ভাবনা বিবেচনায় মুছে দেওয়ার চিন্তা করা হয়েছিল। এছাড়াও ডিলিশনপিডিয়া সম্পর্কে ওলন্দাজ ভাষার একটি সংবাদ ওয়েবসাইট ডে টেলেগ্রাফে, এবং দ্য ইনকোয়াইরার নামক একটি ব্রিটিশ প্রযুক্তি ট্যাবলয়েড ওয়েবসাইট সংবাদ প্রচার হয়েছিল।\nআরস টেকনিকা নামক আরেকটি ওয়েবসাইট আরও বিস্তারিতভাবে ডিলিশনপিডিয়া ঘুরে দেখে এবং ডিলিশনপিডিয়ার বিভিন্ন প্রেক্ষিত সম্পর্কে আলোচনার করে। পাশাপাশি ডিলিশনপিডিয়া থেকে নিবন্ধ মুছে ফেলার মত সমালোচনার কথাও উল্লেখ করে।\n\n\n== পরিসংখ্যান এবং ২য় সংস্করণ ==\nওয়েবসাইটটি ক্যাসপার সোরেন নামক নতুন স্বত্বাধিকারী দ্বারা পুনরায় তালিকাভুক্ত হয় এবং ডিসেম্বর ২০১৩ সালে নতুন করে সক্রিয় হয়। ফেব্রুয়ারি ২০২২ পর্যন্ত ২,৩৯,৮৪৭ টি সম্পাদনা, ও ৯১,২৫০ টি কন্টেন্ট পাতার পাশাপাশি ওয়েবসাইটটি মোট ১,১৭,৯০২ টি পাতা সংরক্ষণ করেছে। ওয়েবসাইটটি ৪০২০ জন নতুন ব্যবহারকারীও অর্জন করে নিয়েছে।\n\n\n== অনুরূপ প্রকল্প ==\nঅন্যান্য ভাষার জন্য এই প্রকল্পের অনুরূপ কিছু প্রকল্প আছে যেমন, জার্মান ভাষার উইকিপিডিয়ার জন্য প্লাসপিডিয়া, পোলিশ ভাষায় জন্য প্রিপিডিয়া, এবং ওলন্দাজ ভাষার জন্য উইকিসেইজ।\n\n\n== আরও দেখুন ==\n\nওয়েব্যাক মেশিন\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ডিলিশনপিডিয়া সম্পর্কিত মিডিয়া দেখুন।\nদাপ্তরিক ওয়েবসাইট\nউইকিদলের ডিলিশনপিডিয়া ডাম্প (ত্রুটি থাকতে পারে)"}