{"pageid": 1113128, "title": "শেনচেন পাও'আন আন্তর্জাতিক বিমানবন্দর", "url": "https://bn.wikipedia.org/wiki?curid=1113128", "content": "শেনচেন পাও'আন আন্তর্জাতিক বিমানবন্দর হল কুয়াংতুং প্রদেশের শেনচেন শহরে পরিষেবা প্রদানকারী বিমানবন্দর। এটি পাও'আন জেলার হুয়াংথিয়েন ও ফুইউং গ্রামের কাছে পার্ল নদীর পূর্ব তীরে ও শহরের কেন্দ্র থেকে ৩২ কিমি (২০ মাইল) উত্তর-পশ্চিমে অবস্থিত। এটি শেনচেন এয়ারলাইন্স ও শেনচেন তুংহাই এয়ারলাইন্স এবং পণ্য পরিবহনকারী বিমানসংস্থা এসএফ এয়ারলাইন্সের জন্য একটি কেন্দ্র, এবং চায়না সাউদার্ন এয়ারলাইন্স ও হাইনান এয়ারলাইন্সের জন্য একটি ফোকাস শহর। বিমানবন্দরটি ইউপিএস এয়ারলাইন্সের জন্য এশিয়ান-প্যাসিফিক কার্গো হাব হিসেবেও কাজ করে। দ্বিতীয় রানওয়ে ২০১১ সালে সম্পূর্ণ ও খোলা হয় এবং ২০১৩ সালে খোলা একটি নতুন টার্মিনাল সহ বিমানবন্দরটি বড় সম্প্রসারণের মধ্য দিয়ে যাচ্ছে।\nএটি হংকং আন্তর্জাতিক বিমানবন্দর ও গুয়াংজু বাইয়ুন আন্তর্জাতিক বিমানবন্দরের পাশাপাশি পার্ল রিভার ব-দ্বীপে পরিষেবা পরিবেশনকারী তিনটি বৃহত্তম বিমানবন্দর কেন্দ্রের মধ্যে একটি। বিমানবন্দরটি থেকে হংকং আন্তর্জাতিক বিমানবন্দরে সরাসরি ফেরি রুটও রয়েছে, যেখানে যাত্রীরা অভিবাসন ও কাস্টম পরীক্ষা ছাড়াই ট্রানজিট করতে পারে, যা দুটি উড়ানের মধ্যেকার ট্রানজিটের মতো।\n\n\n== ইতিহাস ==\nবিমানবন্দরটি ১৯৯১ সালের ১২ই অক্টোবর খোলা হয়েছিল। এটি ১০.৮ বর্গকিমি (২,৭০০একর) এলাকা জুড়ে রয়েছে। এর প্রথম রানওয়েটি ৩৪০০ মিটার লম্বা ও ৪৫ মিটার চওড়া, এবং এটির অ্যাপ্রোনটিতে বিমান দাঁড়ানোর ৫৩ টি স্থান রয়েছে। চীনের সিভিল এভিয়েশন অ্যাডমিনিস্ট্রেশন অনুসারে, ২০১৮ সালে শেনচেন বিমানবন্দরটি ৪,৯৩,৪৮,৯৫০ জন যাত্রী পরিচালনা করেছে, যা এটিকে মূল ভূখণ্ডের চীনের পঞ্চম ব্যস্ততম বিমানবন্দরে পরিণত করেছে। বিমানবন্দরটি ২০১৮ সালে ১২,১৮,৫০২.২ টন পণ্য নথিভুক্ত করার মাধ্যমে পণ্য পরিবহনে ক্ষেত্রে চীনের ৪র্থ ব্যস্ততম ও বিশ্বের ২৪তম ব্যস্ত বিমানবন্দর ছিল। যাত্রী চলাচলের পরিপ্রেক্ষিতে, ২০১৮ সালে শেনচেন বিমানবন্দরটি চীনের ৫তম ব্যস্ত বিমানবন্দর ছিল।\nএয়ার চায়না ২০১৬ সালের ২১শে মে শেনচেন থেকে জার্মানির ফ্রাঙ্কফুর্ট বিমানবন্দরে প্রথম আন্তঃমহাদেশীয় বিমান রুট চালু করে।\n\n\n== তথ্যসূত্র =="}