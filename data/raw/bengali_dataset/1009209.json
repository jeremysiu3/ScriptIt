{"pageid": 1009209, "title": "অলিভিয়েট বাইস", "url": "https://bn.wikipedia.org/wiki?curid=1009209", "content": "অলিভিয়েট বাইস (পূর্ব পদনামঃ ডারুহি, জন্মঃ ১২ মে ১৯৬৮) ভানুয়াটু'র এস্পিরিটু সান্টো'তে জন্মগ্রহণকারী একজন মহিলা দৌড়বিদ। তিনি গ্রীষ্মকালীন অলিম্পিক গেমসে অংশগ্রহণকারী ভানুয়াটু'র প্রথম মহিলা ক্রীড়াবিদ। সিউলে আয়োজিত ১৯৮৮ সালের গ্রীষ্মকালীন অলিম্পিকে মল্লক্রীড়ায় ১০০ মিটার ও ২০০ মিটার প্রতিযোগিতায় তার দেশের প্রথম মহিলা দৌড়বিদ হিসেবে অংশ নিয়েছিলেন।\n\n\n== অলিম্পিক পরিসংখ্যান ==\nসিউল অলিম্পিক গেমসে তিনি ১০০ মিটার ও ২০০ মিটার দৌড়ের প্রতিযোগী ছিলেন। ১০০ মিটার প্রতিযোগিতায় তিনি ৮ জন প্রতিযোগীর মধ্যে ৭ম স্থান অধিকার করেছিলেন। দৌড় শেষ করতে তার ১৩ সেকেন্ড সময় লেগেছিল। ফলাফল সরূপ তিনি পরের রাউন্ডে উত্তীর্ণ হতে পারেননি। ২০০ মিটারের প্রতিযোগীতায় তিনি ৭ জন প্রতিযোগীর মধ্যে ৫ম স্থানে থেকে দৌড় শেষ করেন এবং পরের পর্বের জন্য অনুত্তীর্ণ হয়েছিলেন।\n\n\n== তথ্যসূত্র =="}