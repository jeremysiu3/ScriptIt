{"pageid": 1487270, "title": "কুর্দিস্তান রাজ্য", "url": "https://bn.wikipedia.org/wiki?curid=1487270", "content": "কুর্দিস্তান রাজ্য একটি স্বল্পস্থায়ী কুর্দি রাষ্ট্র ছিল যা উসমানীয় সাম্রাজ্য পতনের পর সুলায়মানিয়া শহরে ঘোষণা করা হয়। এটি সেপ্টেম্বর ১৯২১ থেকে জুলাই ১৯২৫ পর্যন্ত স্থায়ী ছিল। আনুষ্ঠানিকভাবে এই অঞ্চলটি মেসোপটেমিয়ার ব্রিটিশ কর্তৃত্বের অধীনে ছিল।\n\n\n== শেখ মাহমুদ বিদ্রোহ ==\n\nঅটোমান সাম্রাজ্যের বিলুপ্তির সময় কুর্দিরা স্বাধীন রাষ্ট্র প্রতিষ্ঠার চেষ্টা করে।\nদক্ষিণ কুর্দিস্তানের সবচেয়ে প্রভাবশালী ব্যক্তিত্ব কাদিরিয়া তরিকার শায়খ মাহমুদ বারজানজিকে দুহুকের সাবেক সাঞ্জাকের গভর্নর নিযুক্ত করা হয়, কিন্তু তিনি ব্রিটিশদের বিরুদ্ধে বিদ্রোহ করেন এবং ১৯১৯ সালের মে মাসে একটি স্বাধীন কুর্দিস্তান ঘোষণা করেন। জুন মাসে তাকে পরাজিত করা হয়।\n১০ অক্টোবর ১৯২১ সালে সুলায়মানিয়া শহরে একটি কুর্দি সরকারের ঘোষণা দেওয়া হয়। শেখ মাহমুদ বারজানজি নিজেকে কুর্দিস্তানের রাজা হিসেবে ঘোষণা করেন।\nসেভ্রের চুক্তির পর, কিছু অঞ্চলের ভাগ্য নির্ধারণ হলেও সুলায়মানিয়া ব্রিটিশ হাই কমিশনারের সরাসরি নিয়ন্ত্রণে ছিল। তুর্কি \"ওজদেমির\" বাহিনীর অনুপ্রবেশের পর ব্রিটিশরা ১৯২২ সালের সেপ্টেম্বরে শায়খ মাহমুদকে আবার গভর্নর নিয়োগ করে। শায়খ আবার বিদ্রোহ করেন এবং নভেম্বর মাসে নিজেকে কুর্দিস্তানের রাজা ঘোষণা করেন। তার মন্ত্রিসভার সদস্যরা ছিলেন:\n\nশায়খ কাদির হাফীদ – প্রধানমন্ত্রী\nআব্দুলকরিম আলাকা, একজন খ্রিস্টান কুর্দি – অর্থমন্ত্রী\nআহমেদ বাঘি ফাতাহ বাঘ – কাস্টমস মন্ত্রী\nহাজি মালা সাঈদ কারকুকলি – বিচারমন্ত্রী\nহেমা আবদুল্লাহ আগা – শ্রমমন্ত্রী\nমুস্তাফা পাশা ইয়ামলকি – শিক্ষা মন্ত্রী\nশেখ মোহাম্মদ গারিব – স্বরাষ্ট্রমন্ত্রী\nজাকি সাহিবক্বরান – কুর্দি জাতীয় সেনাবাহিনীর প্রতিরক্ষা মন্ত্রী\nমাহমুদ বারজানজিকে ১৯২৪ সালের জুলাই মাসে ব্রিটিশরা পরাজিত করে, এবং ১৯২৬ সালের জানুয়ারিতে লীগ অব নেশনস এই অঞ্চলটি বিশেষ অধিকার সহ আবার ইরাকের অধীনে ফেরত দেয়। ১৯৩০-১৯৩১ সালে শায়খ মাহমুদ বারজানজি তার শেষ ব্যর্থ চেষ্টা করেন।\nব্রিটিশ রাজকীয় বিমানবাহিনীর ইরাক কমান্ড ইরাক সরকারের পক্ষ থেকে বাগদাদের সহযোগিতায় কুর্দিস্তানের রাজ্যকে শেষ করতে ভূমিকা রাখে।\n\n\n== তথ্যসূত্র ==\n\n\n=== পাদটীকা ===\n\n\n=== সাধারণ ===\n\n\n== বহিঃসংযোগ ==\nকিংডম অফ কুর্দিস্তান\nFootnotes to History (Kurdistan, Kingdom of)\nSheik Mahmmud Barzanji"}