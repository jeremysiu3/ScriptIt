{"pageid": 14585, "title": "ফুলবাড়ীয়া উপজেলা", "url": "https://bn.wikipedia.org/wiki?curid=14585", "content": "ফুলবাড়ীয়া বাংলাদেশের ময়মনসিংহ জেলার অন্তর্গত একটি উপজেলা।\n\n\n== ইতিহাস ==\nঐতিহাসিকদের মতে প্রাচীনকালে ফুলবাড়ীয়ায় ফুলখড়ি এক ধরনের লাকড়ী জাতীয় গাছ জন্মাত। যা অত্র এলাকার মানুষ লাকড়ী হিসাবে ব্যবহার করত। ফুলবাড়ীয়ার পূর্ব নাম ছিল গোবিন্দগঞ্জ। ধারণা করা হয়ে থাকে ফুলখড়ি থেকেই ফুলবাড়ীয়া নামের উৎপত্তি হয়েছে।\n\n\n== মুক্তিযুদ্ধে অবদান ==\nফুলবাড়ীয়া মুক্তদিবস হল ৮ ডিসেম্বর। এ অঞ্চল মুক্তিযুদ্ধের সময় ১১ নাম্বার সেক্টরের অধীনে ছিল। ১৩ জুন সংঘটিত হওয়া লক্ষীপুর যুদ্ধ ফুলবাড়ীয়ার মুক্তিযুদ্ধের ইতিহাসে বিশেষভাবে স্মরণীয়। এতে শেখ মোজাফফর আলী এবং বাবু মান্নানের নেতৃত্বে এক প্লাটুন মুক্তিযুদ্ধা অংশ নেন। নিজেদের কোন রকম ক্ষয়ক্ষতি ছাড়াই ২৭ জন পাকসেনাকে হত্যা করা হয়। এছাড়াও ফুলবাড়ীয়াতে সংঘটিত হওয়া উল্লেখযোগ্য যুদ্ধের মধ্যে রয়েছে রাঙ্গামাটিয়া যুদ্ধ (১৭ জুন), আছিম যুদ্ধ (১৩ নভেম্বর), কেশরগঞ্জ যুদ্ধ ইত্যাদি।\n\n\n== ভূগোল ==\n\nময়মনসিংহ জেলা সদর থেকে ২০ কিলমিটার দক্ষিণ-পশ্চিম দিকে ফুলবাড়ীয়া উপজেলার অবস্থান। ফুলবাড়ীয়া উপজেলার উত্তরে ময়মনসিংহ সদর উপজেলা, দক্ষিণে ভালুকা উপজেলা ও টাঙ্গাইল জেলার ঘাটাইল উপজেলা, পূর্বে ত্রিশাল উপজেলা, পশ্চিমে মুক্তাগাছা উপজেলা ও টাঙ্গাইল জেলার মধুপুর উপজেলা অবস্থিত।\n\n\n== প্রতিষ্ঠাকাল ==\n১৮৬৪ সালে প্রশাসনিকভাবে ফুলবাড়ীয়া থানা প্রতিষ্ঠিত হয়। কিন্তু কিছু জটিলতার কারণে থানার সীমানা নির্ধারণ হয় ১৮৬৭ সালে। ১৯৮৩ সালের ০২ জুলাই ফুলবাড়ীয়া উপজেলা পরিষদ প্রতিষ্ঠিত হয়। ফুলবাড়ীয়া উপজেলার আয়তন ৩৯৯ বর্গ কিলোমিটার।\n\n\n== প্রশাসনিক এলাকা ==\nফুলবাড়ীয়া উপজেলায় বর্তমানে ১টি পৌরসভা ও ১৩টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম ফুলবাড়ীয়া থানার আওতাধীন।\n\nপৌরসভা\n\nফুলবাড়ীয়া\nইউনিয়ন\n\n১নং নাওগাঁও\n২নং পুটিজানা\n৩নং কুশমাইল\n৪নং বালিয়ান\n৫নং দেওখোলা\n৬নং ফুলবাড়ীয়া\n৭নং বাক্তা\n৮নং রাঙ্গামাটিয়া\n৯নং এনায়েতপুর\n১০নং কালাদহ\n১১নং রাধাকানাই\n১২নং আছিম পাটুলী\n১৩নং ভবানীপুর\n\n\n== শিক্ষা ==\nশিক্ষা সংক্রান্ত\n\nসরকারি প্রাথমিক বিদ্যালয়→ ১০৬ টি\nবে-সরকারি প্রাথমিক বিদ্যালয়→ ৮২ টি (বর্তমানে গেজেট ভূক্ত)\nকমিউনিটি প্রাথমিক বিদ্যালয়→ ০৩ টি\nজুনিয়র উচ্চ বিদ্যালয়→ ০৬টি\nউচ্চ বিদ্যালয়→ ৫৩টি\nউচ্চ বিদ্যালয়(বালিকা)→ ০৬টি\nদাখিল মাদ্রাসা→ ৪৫টি\nআলিম মাদ্রাসা→ ০১টি\nফাজিল মাদ্রাসা→ ০৭টি\nকলেজ→ ০৭টি\nকলেজ(বালিকা)→ ০৩টি\n\n\n=== উল্লেখযোগ্য শিক্ষা প্রতিষ্ঠান ===\n\nসরকারি ফুলবাড়ীয়া মডেল পাইলট উচ্চ বিদ্যালয়\nফুলবাড়ীয়া পাইলট বালিকা উচ্চ বিদ্যালয়\nআছিম বহুমুখী উচ্চ বিদ্যালয়\nফুলবাড়ীয়া কলেজ\nশাহাবুদ্দীন ডিগ্রী কলেজ\n\n\n== অর্থনীতি ==\nফুলবাড়ীয়ার অর্থনীতি মূলত কৃষিনির্ভর এছাড়াও বিভিন্ন রকমের ব্যবসা প্রতিষ্ঠান এবং কল-কারখানা রয়েছে। হাতে প্রস্তুতকৃত লাল চিনি  ও হলুদ আনারস,ড্রাগন ফল, মৎস চাষ উল্লেখযোগ্য অর্থনৈতিক খাত।\n\n\n== নদ-নদী ==\n\nউপজেলার উপর দিয়ে অনেকগুলো নদী প্রবাহিত হয়েছে।। সেগুলো হচ্ছে উদমারী নদী,বাজান নদী, বানার নদী, নাগেশ্বরী নদী, আখিলায়া নদী, মিয়াবুয়া নদী, কাতামদারী নদী, সিরখালি নদী ও খিরো নদী\n\n\n== উল্লেখযোগ্য ব্যক্তিত্ব ==\nমোসলেম উদ্দিন, সাবেক সংসদ সদস্য।\nপ্রকৌশলী শামসুদ্দিন আহমেদ, সাবেক সংসদ সদস্য।\nনাজমুস সাকিব, তরুণ ইসলামিক ব্যক্তিত্ব\nমালেক সরকার, সংসদ সদস্য\n\n\n== দর্শনীয় স্থান ==\n\nফুলবাড়ীয়া উপজেলার বালিয়ান ইউনিয়নের ঐতিহাসিক বাসনা ঈদগাহ মাঠ এবং বাক্তা ইউনিয়নের কৈয়ারচালা গ্রামে অবস্থিত (কৈয়ারচালা,ভালুকজান,ও চাঁদপুর)  ঈদগাহ মাঠ। যা ময়মনসিংহ (দক্ষিণ অঞ্চলের) বৃহত্তম ঈদগাহ মাঠ এবং দৃষ্টিনন্দন দর্শনীয় স্থান।\n\nফুলবাড়ীয়ার আলাদীন'স পার্ক বহু লোকের জন্য দৃষ্টিনন্দন পার্ক।\nময়মনসিংহের ফুলবাড়ীয়া উপজেলার এনায়েতপুর ইউনিয়নের দুলমা গ্রামে অর্কিড বাগান (দীপ্ত অর্কিডস) অবস্থিত। মনোমুগ্ধকর এ বাগানে সাত জাতের একুশ ধরনের মোট তিন লাখ অর্কিড রয়েছে। অধিকাংশ অর্কিড বিদেশে রপ্তানী হচ্ছে। বাগানটি জুলাই ২০০২ সালে ১১ একর জায়গার উপর প্রতিষ্ঠিত হয়।\nহাজার বছরের প্রাচীন কারুকাজ সম্পন্ন এক গম্বুজ বিশিষ্ট মসজিদ ফুলবাড়ীয়া উপজেলায় জোরবাড়ীয়া (পূর্ব)  খান বাড়ীতে অবস্থিত। ফুলবাড়ীয়া পুলিশ স্টেশন থেকে মসজিদটির দূরত্ব মাত্র ৩.৪ কিলোমিটার।\nখান বাড়ি জামে মসজিদ\n\nফুলবাড়ীয়ার দক্ষিণ-পশ্চিমাঞ্চলে রাঙ্গামাটিয়া ইউনিয়নের বড়বিলা বিল   ,আনই রাজার দিঘী, নাওগাঁও ইউনিয়নের সন্তোষপুর রাবার বাগান ও বিস্তৃত বনভূমি। এছাড়াও  এই  অঞ্চলে ফুলবাড়ীয়ার ঐতিহ্য হলুদ চাষ, আনারষ চাষ এবং গাছে দেখা মিলবে বানর। এবং রাবার প্রক্রিয়ার বিষয়টিও দেখা যাবে রাবার বাগানের ভিতরেই রয়েছে সরকারী একটি ইন্ডাস্ট্রী ।\nপৌষ মাসের শেষ দিন ফুলবাড়ীয়া উপজেলার বালিয়ান ইউনিয়নের দশমাইল নামক স্থানে খোলা মাঠে শুরু হয়  ঐতিহাসিক হুম গুটি খেলা । এই খেলা বিকাল চার ঘটিকায় শুরু হয় এবং হাজার হাজার জনগণ একত্রে এই খেলা খেলে এবং উপভোগ করে।\nদেওখোলা ইউনিয়নের অন্তর্গত লক্ষীপুর বাজার সরকারী পুকুর পাড়ে অবস্থিত ১৯৭১ সালের মুক্তিযোদ্ধাদের স্মরণে মুক্তিযোদ্ধা স্মৃতিস্তম্ভ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় ফুলবাড়ীয়া উপজেলা"}