{"pageid": 1047463, "title": "জলবায়ু ও সম্প্রদায় নেতৃবৃন্দের সুরক্ষা আইন", "url": "https://bn.wikipedia.org/wiki?curid=1047463", "content": "জলবায়ু নেতৃত্ব ও সম্প্রদায় সুরক্ষা আইন (সিএলসিপিএ), হল একটি পরিকল্পনা যা ১৮ ই জুলাই, ২০১৯ এ আইন হিসেবে স্বাক্ষরিত হয়। মূলত এই আইনটি করা হয়, জলবায়ু পরিবর্তন মোকাবেলা এবং নিউ ইয়র্ক রাজ্যে নেট  নির্গমন শুন্যে পৌঁছানোর লক্ষ্যমাত্রাকে কেন্দ্র করে। আইনটি ২০৩০ সালের মধ্যে নির্গমনকে, ১৯৯০ এর মাত্রার ৪০% এর নীচে কমিয়ে আনার এবং ২০৫০ সালের মধ্যে ১৯৯০ এর মাত্রার ৮৫% এর নীচে কমিয়ে আনার লক্ষ্য নির্ধারণ করেছে। বাকি ১৫% নির্গমন ভারসম্য হবে গাছপালা রোপণ করে, যা বায়ু থেকে কার্বন ডাই অক্সাইড গ্রহণ করে নেট নির্গমনকে শূন্যতে পৌছাতে সাহায্য করবে।\n\n\n== সেক্টরগুলতে নির্দিষ্ট নির্গমনের লক্ষ্যমাত্রা ==\nএই লক্ষ্যে পৌঁছানোর অন্যতম প্রধান বাধা হল, শক্তির উৎসসমূহ নিউইয়র্ক রাজ্যের মধ্যে স্থানান্তর করা। ২০৩০ সালের মধ্যে নিউইয়র্কে নবায়নযোগ্য উৎস থেকে ৭০% বিদ্যুৎ উৎপাদন এবং ২০৪০ সালের মধ্যে রাজ্যের সমস্ত বিদ্যুৎ কার্বন-মুক্ত উৎস যেমন- বায়ু এবং সৌরশক্তি থেকে আসার লক্ষ্য নিয়েছে। কিছু নিউইয়র্ক ইউটিলিটি সরবরাহকারী দাবি করেন যে, এই লক্ষ্যটি অত্যন্ত উচ্চাভিলাষী এবং এর ফলে নিউইয়র্কের বাসিন্দাদের বেশি বিল পরিশোধ করতে হবে। ইতোমধ্যে নিউইয়র্ক রাজ্যের মধ্যে প্রায় 60% বিদ্যুৎ, কার্বন মুক্ত উৎস মূলত- জলবিদ্যুৎ বাঁধ এবং পারমাণবিক বিদ্যুৎ কেন্দ্র দ্বারা উৎপাদিত হচ্ছে।\nঅন্যান্য সেক্টরেরও এই নির্গমন হ্রাস লক্ষ্যমাত্রা অর্জনের জন্য পদক্ষেপ নেওয়া দরকার। এই রাজ্যের নির্গমনগুলির এক তৃতীয়াংশ তৈরি হয় পরিবহণব্যবস্থা থেকে। তবে, বেশি দূষণ ও কঠোর রাষ্ট্রীয় মানের জন্য, পরিবহন নির্গমন হ্রাস, ট্রাম্প প্রশাসনের জন্য একটি চ্যালেঞ্জ হয়ে দাড়িয়েছে।  অধিকন্তু, অনেক আবাসিক এবং বাণিজ্যিক ভবন তাদের কক্ষ উষ্ণ করার জন্য প্রাকৃতিক গ্যাস বা তেল ব্যবহার করে। তাই লক্ষ্যমাত্রায় পৌঁছানোর জন্য, নিউইয়র্ক রাজ্যকে সম্ভবত নবায়নযোগ্য শক্তির উৎস দ্বারা পরিচালিত নতুন হিটিং সিস্টেমের উদ্ভাবন এবং বাস্তবায়নের দিকে বিনিয়োগ করতে হবে। নিউইয়র্ক শহরে বিদ্যমান বড় বড় ভবনগুলিতে নির্গমন হ্রাস করার জন্য পূর্বের আইনটি (২০১৯ এর স্থানীয় আইন ৯৭) তৈরি করা হয়েছে।\n\n\n== জলবায়ু ন্যায়বিচারের বিধানসমূহ ==\nএই পরিকল্পনার মধ্যে \"জনস্বাস্থ্য, পরিবেশগত ঝুঁকি, এবং আর্থ-সামাজিক কারণসমূহ\" - এসকল নির্ধারকের উপর ভিত্তি করে ঐতিহাসিকভাবে সুবিধাবঞ্চিত সম্প্রদায়ের জন্য এই কার্যক্রমের  উপকারিতা কমপক্ষে  ৩৫% করার নির্দেশনা রয়েছে এবং সদ্য নির্মিত জলবায়ু ন্যায়বিচার কার্যরত গ্রুপ দ্বারা সিদ্ধান্ত নেওয়া হয়েছে। এই আইনের একটি লক্ষ্য হল কোনো সম্প্রদায়ের মধ্যে বায়ুর গুণগত মান এবং দূষণকারী স্তর পর্যবেক্ষণ করার জন্য \"কমিউনিটি এয়ার মনিটরিং প্রোগ্রাম\" তৈরি করা। এছাড়াও রয়েছে, স্থানীয় বায়ু দূষণ দ্বারা প্রভাবিত কমিউনিটিগুলিতে বায়ু্র গুণগতমানে সমস্যা দেখা দেওয়ার সাথে সাথে তার সমাধান করা এবং সুবিধাবঞ্চিত জনগোষ্ঠীতে মানদূষণকারী দূষকসমূহ নির্মূল করার বিষয়টি নিশ্চিত করার জন্য বিশেষ যত্ন নেওয়া।\n\n\n== জলবায়ু ব্যবস্থাপনা পরিষদ ==\nএই আইনটি কার্যক্ষম প্রস্তাবগুলি প্রকাশের মধ্যমে, সময়সীমার মধ্যে লক্ষ্যমাত্রার স্তরে নির্গমন হ্রাস করার জন্য, ২২ সদস্যের জলবায়ু ব্যবস্থাপনা পরিষদ তৈরি করেছে। জলবায়ু ব্যবস্থাপনা পরিষদ তাদের প্রাথমিক পরিকল্পনা সিএলসিপিএ আইন হওয়ার দুই বছরের মধ্যে প্রকাশ করবে এবং তার পরের প্রতি পাঁচ বছরে তাদের পরিকল্পনা হাল নাগাদ করবে। পরিবহন, বিল্ডিং, শিল্প, বাণিজ্যি এবং কৃষি খাত সহ প্রতিটি অর্থনৈতিক ক্ষেত্রে, তাদের খাত-নির্দিষ্ট নির্গমন হ্রাস করার জন্য বিভিন্ন কৌশল সহ একটি কাস্টমাইজড পরিকল্পনা করা উচিত।\n\n\n== সিএলসিপিএ কে আইনে পাস করার জন্য পরিবেশগত তৎপরতা ==\nএই আইনটি নিউইয়র্কের পরিবেশগতভাবে দৃষ্টি নিবদ্ধ করা কমিউনিটি সংস্থাগুলির বহু বছরের অ্যাডভোকেসি কাজের একটি ফল, যা নিউইয়র্ক রাজ্য কংগ্রেসের  বিলের পক্ষে রাজনৈতিক সমর্থন পেতে তৈরী হয়েছে।  জলবায়ু নেতৃত্ব এবং সম্প্রদায় সুরক্ষা আইনটি পূর্ববর্তী বিলের জলবায়ু ও সম্প্রদায় সুরক্ষা আইনের একটি সংস্করণ। ২০০ এরও বেশি \"পরিবেশ, ন্যায়বিচার, বিশ্বাস, শ্রম এবং সম্প্রদায় গোষ্ঠীগুলির একটি জোট নিউইয়র্ক রিনিউজকে বিলটি পাসের ক্ষেত্রে সহায়ক হিসাবে উল্লেখ করা হয়েছে এবং\" এর পিছনে শক্তি হিসেবে ছিল দেশের সবচেয়ে প্রগতিশীল জলবায়ু আইন সিএলসিপিএ \" । নিউ ইয়র্ক রিনিউজ, এখন দূষক দণ্ড দ্বারা অর্থায়িত জাস্ট ট্রান্সজিশন বিল দিয়ে দুর্বল সম্প্রদায়ের সুরক্ষার জন্য আরও প্রগতিশীল আইন গঠনের দিকে জোর দিচ্ছে।\n\n\n== তথ্যসূত্র =="}