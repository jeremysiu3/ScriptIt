{"pageid": 1139610, "title": "দক্ষা নগারকর", "url": "https://bn.wikipedia.org/wiki?curid=1139610", "content": "দক্ষা নগারকর (ইংরেজি: Daksha Nagarkar) একজন ভারতীয় অভিনেত্রী এবং মডেল, যিনি মূলত তেলুগু চলচ্চিত্রে অভিনয় করেন। তিনি ২০১৪ সালে একে রাও পিকে রাও-এ অভিনয়ের মাধ্যমে চলচ্চিত্রে অভিষেক করেন। পরবর্তীতে তিনি হোরা হোরি, হুশারু এবং জম্বি রেড্ডি-তে অভিনয় করেছন।\n\n\n== প্রারম্ভিক জীবন ==\nদক্ষা নগারকরের জন্ম ভারতের মহারাষ্ট্রের  মুম্বাইয়ে, তার মা একজন রাজপুত এবং বাবা মারাঠা। তিনি পঞ্চগনি, হায়দ্রাবাদ, বেঙ্গালুরু এবং দিল্লি-সহ বিভিন্ন স্থানে বেড়ে উঠেছেন, কারণ তিনি তার মায়ের সাথে থাকতেন যিনি কসমেটিক কোম্পানিতে কাজ করতেন। পূর্বে নগারকর একজন কার্ডিওলজিস্ট হওয়ার ইচ্ছে পূষণ করতেন, তবে পরবর্তীতে তিনি মডেলিং এবং অভিনয়ে ক্যারিয়ার গড়ে তোলেন।\n\n\n== কর্মজীবন ==\nনগারকর ২০১৪ সালে একে রাও পিকে রাও চলচ্চিত্রের মাধ্যমে অভিষেক করেন। পরে তিনি তেজা পরিচালিত হোরা হোরি (২০১৫) চলচ্চিত্রে অভিনয় করেন। চলচ্চিত্রের শুটিংয়ের কারণে নগারকর তার প্রথম বর্ষের ফাইনাল পরীক্ষায় যোগ দিতে পারেননি এবং ব্যর্থ হন। পরবর্তীকালে তিনি চলচ্চিত্র থেকে বিরতি নেওয়ার সিদ্ধান্ত নেন এবং ব্যবসায় প্রশাসনে স্নাতক সম্পন্ন করেন।\nতিন বছর পর নগারকর চলচ্চিত্রে ফিরে আসেন উঠতি বয়সের চলচ্চিত্র হুশারু (২০১৮) দিয়ে।\n২০২১ সালে তিনি জম্বি রেড্ডি-তে গেমিংয়ে আসক্ত এক মেয়ের ভূমিকায় অভিনয় করেছিলেন। দ্য হিন্দুর একজন সমালোচক তার অভিনয়কে \"সার্থক\" বলে অভিহিত করেছেন। ২০২২ সালে নগারকর নাগা চৈতন্যের সাথে বাঙ্গাররাজু-তে \"এন্থা সাক্কাগুন্ডিরো\" গানে উপস্থিত হয়েছিলেন। এছাড়াও তিনি রবি তেজা অভিনীত রাবনাসুরে অভিনয়ের জন্য চুক্তিবদ্ধ হয়েছেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দক্ষা নগারকর (ইংরেজি)\nটুইটারে দক্ষা নগারকর"}