{"pageid": 1505655, "title": "মহামা শরনার্থী শিবির", "url": "https://bn.wikipedia.org/wiki?curid=1505655", "content": "মহামা শরণার্থী শিবির হল তানজানিয়ার সীমান্তবর্তী কাগেরা নদীর কাছে রুয়ান্ডার পূর্ব প্রদেশের কিরেহে জেলার একটি শরণার্থী শিবির। ২০১৬ সালে, এখানে ৫০,০০০ এর বেশি বাসিন্দা ছিল, যা এটিকে রুয়ান্ডার দশটি বৃহত্তম শহরের একটিতে পরিণত করেছে। ২০২১ সালে, রুয়ান্ডায় ১০০,০০০ শরণার্থী বসবাস করে যার মধ্যে বেশিরভাগ এখানেই অবস্থান করছিলো। ২০২৩ সালে এখানের জনসংখ্যা ৬২,৪৮৬  হিসাবে রিপোর্ট করা হয়েছিল যাদের বেশিরভাগই বুরুন্ডি থেকে। \n\n\n== ইতিহাস ==\n২০১৫ সাল থেকে, ২৮০,০০০ এরও বেশি বুরুন্ডিয়ান রুয়ান্ডা, তানজানিয়া এবং উগান্ডার মতো প্রতিবেশী দেশগুলিতে আশ্রয় নিতে বাধ্য হয়েছিল৷  তাদের মধ্যে, ৪৭,০০০ এরও বেশি যারা রুয়ান্ডায় আশ্রয় নেয়।  মহামা শরণার্থী শিবিরটি এপ্রিল ২০১৫ সালে প্রতিষ্ঠিত করা হয়। \n২০১৬ সালের সেপ্টেম্বরে অনুমান করা হয়েছিল যে শিবিরে বিভিন্ন জাতীয়তার  ৫০,০০০ এর অধিক শরণার্থীদের আশ্রয় দেয়া হয়েছে এবং প্রায় প্রত্যেকদিন নতুন করে শরনার্থীদের আগমন ঘটছিল।  এই শিবিরটিকে পূর্ব আফ্রিকান অঞ্চলে শরণার্থী ব্যবস্থাপনার একটি মডেল কেস বলে মনে করা হয়।  প্রাথমিকভাবে ক্যাম্পে শুধু তাঁবু ছিল কিন্তু ১৮ মাসের মধ্যে মাটির ইট ব্যবহার করে অস্থায়ী ভবন তৈরি করা হয়েছে। ২০১৬ সালে ক্যাম্পে ১০০ টিরও বেশি শ্রেণীকক্ষ সহ একটি স্কুল ছিল যেখানে ১১,০০০ টিরও বেশি শিশু অংশ নিয়েছিল যা রুয়ান্ডার বৃহত্তম স্কুলে পরিণত হয়েছিল। ক্যাম্পে ২৫টি \"গ্রামে\" স্থানীয় নেতারা ছিলেন, এছাড়াও সেখানে দুটি স্বাস্থ্যকেন্দ্র, একটি বাস পরিষেবা, এবং স্টল হোল্ডারদের জন্য একটি বাজার ছিল।  আঠারো মাসে শরণার্থী শিবিরটি জনসংখ্যার দিক থেকে রুয়ান্ডার ষষ্ঠ বৃহত্তম শহরের প্রতিদ্বন্দ্বী। \n২০২১ সালে বুরুন্ডিতে ২৭,০০০ ফিরে আসা সত্ত্বেও রুয়ান্ডায় ১২৫,০০০ শরণার্থী ছিল বলে অনুমান করা হয়েছিল। এর মধ্যে মাত্র ১০% রুয়ান্ডায় শরণার্থী শিবিরের বাইরে অবস্থান করে। রুয়ান্ডায় বসবাসরত বুরুন্ডিয়ান শরনার্থীদের মধ্যে সিংহভাগই ছিল মহামাতে।  অক্টোবরে বন্ধ হওয়া গিহেম্বে ক্যাম্প থেকে শরণার্থীদের এখানে স্থানান্তরিত করায় ক্যাম্পটি পূর্ণ হয়ে যায়। মহামায় বসবাসের জন্য স্থান পাওয়া গেলে, তখন কিগেমে শিবিরের শরণার্থীদের সেখানে স্থানান্তর করা হবে। \n২০২১ সালে আন্তর্জাতিক প্যারালিম্পিক কমিটি 2020 গ্রীষ্মকালীন প্যারালিম্পিকে স্বাধীন প্যারালিম্পিক অ্যাথলেটদের অংশ হিসাবে ছয়জন ক্রীড়াবিদকে সমর্থন করার সিদ্ধান্ত নিয়েছে। মাহামা থেকে আসা তায়কওয়ান্ডো হিউম্যানিটারিয়ান ফাউন্ডেশনের পারফেইট হাকিজিমানা তাদের একজন ছিলেন। তিনি টোকিওতে তায়কোয়ান্দোতে  ৬১ কেজি ওজনশ্রেণিতে প্রতিযোগিতা করেন।  গেমসে, হাকিজিমানা চোটের কারণে রেপিচেজ পর্ব থেকে সরে দাঁড়ান।\nসেপ্টেম্বর ২০২৩ সালে,  ইউএনএইচসিআর জানিয়েছে যে সেখানে ৬২,০০০ এর বেশি মানুষ বসবাস করছে, যাদের মধ্যে বেশিরভাগই আঠারো বছরের কম বয়সী। \n\n\n== উল্লেখযোগ্য বাসিন্দা ==\nবুরুন্ডিয়ান প্যারাতায়কওয়ান্ডো  অনুশীলনকারী পারফাইত হাকিজিমানা ক্যাম্পে থাকেন। \n\n\n== তথ্যসূত্র =="}