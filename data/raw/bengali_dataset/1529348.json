{"pageid": 1529348, "title": "সরিতা সিং", "url": "https://bn.wikipedia.org/wiki?curid=1529348", "content": "সরিতা সিং একজন ভারতীয় রাজনীতিবিদ, যিনি আম আদমি পার্টির (আপ) ছাত্র শাখা ছাত্র যুব সংগ্রাম সমিতির (সিওয়াইএসএস) বর্তমান সভাপতি। তিনি দিল্লির ষষ্ঠ বিধানসভার সদস্য ছিলেন এবং দিল্লির রোহতাস নগর (বিধানসভা কেন্দ্র) থেকে প্রতিনিধিত্ব করেছিলেন। তিনি একজন সমাজকর্মীও।\n\n\n== ব্যক্তিগত জীবন এবং শিক্ষা ==\nসরিতা সিং হলেন অবধেশ কুমার সিংয়ের মেয়ে। দিল্লি বিশ্ববিদ্যালয় (ডিইউ) থেকে সমাজবিজ্ঞানে স্নাতকোত্তর (এমএ) সম্পন্ন করার পর, সরিতা সিং সমাজকর্মে মনোনিবেশ করেন। ২০১৫ সালের ফেব্রুয়ারিতে তাঁর বয়স ছিল ২৮ বছর। তিনি রাম নগরের বাসিন্দা, তিনি যে রোহতাস নগর বিধানসভা কেন্দ্রের প্রতিনিধিত্ব করেন এই অঞ্চলটি তার অংশ। তিনি একজন পূর্বাঞ্চলি, পুর্ব উত্তর প্রদেশ এবং বিহার নিয়ে পূর্বাচল এলাকাটি গঠিত।\n\n\n== রাজনৈতিক জীবন ==\nসরিতা সিং ছাত্র যুব সংগ্রাম সমিতির সভাপতি, যেটি আম আদমি পার্টির (আপ) ছাত্র শাখা।\n২০১৫ সালের ফেব্রুয়ারিতে দিল্লি বিধানসভা নির্বাচনে জয়লাভ করে দিল্লির ষষ্ঠ বিধানসভায় নির্বাচিত ছয় মহিলা বিধায়কের মধ্যে সরিতা ছিলেন একজন। তাঁরা সকলেই আপ থেকে এসেছিলেন। বিধানসভার ৭০টি আসনের মধ্যে ৬৭টি আসন জিতেছিল আপ। সরিতা রোহতাস নগর (বিধানসভা কেন্দ্র) থেকে ৬২,২০৯ ভোট পেয়ে জয়ী হন। তিনি ভারতীয় জনতা পার্টির (বিজেপি) তৎকালীন বিধায়ক জিতেন্দ্র মহাজন (জিতেন্দ্র কুমার) কে ৭,৮৭৪ ভোটের ব্যবধানে পরাজিত করেন। ২০১৩ সালে দিল্লি বিধানসভা নির্বাচনে জিতেন্দ্র মহাজন ১৪,০০০ এরও বেশি ভোটের ব্যবধানে আপ-এর মুকেশ হুডাকে পরাজিত করেছিলেন।\nনির্বাচনী প্রচারণার সময়, উত্তর-পূর্ব দিল্লিতে, এক রাতে বাড়ি ফেরার সময়, অজ্ঞাতপরিচয় একদল দুর্বৃত্ত সরিতার গাড়িতে লোহার রড ও কাঠের লাঠি দিয়ে আক্রমণ করে এবং ক্ষতিগ্রস্ত করে। দ্য হিন্দু উল্লেখ করেছে যে পূর্বাঞ্চলের বিশাল অভিবাসী জনগোষ্ঠীকে সন্তুষ্ট করার জন্য আপ তাঁকে প্রার্থী করেছে।\n\n\n== অধিকৃত পদসমূহ ==\n\n\n== আরও দেখুন ==\n\nদিল্লির ষষ্ঠ বিধানসভা\nআম আদমি পার্টি\n\n\n== তথ্যসূত্র ==\nবিতর্ক: আপ বিধায়কের দুটি ভোটার আই কার্ড"}