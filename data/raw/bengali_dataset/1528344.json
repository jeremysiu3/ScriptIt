{"pageid": 1528344, "title": "আর বিন্দু", "url": "https://bn.wikipedia.org/wiki?curid=1528344", "content": "আর বিন্দু হলেন সিপিআই(এম) -এর একজন ভারতীয় রাজনীতিবিদ, যিনি কেরালা সরকারের উচ্চশিক্ষা ও সামাজিক ন্যায়বিচার মন্ত্রী হিসেবে দায়িত্ব পালন করেন।\n\n\n== প্রাথমিক জীবন এবং শিক্ষা ==\nবিন্দু ১৯৬৭ সালে এন রাধাকৃষ্ণণ এবং কে. কে. শান্তাকুমারীর কন্যা হিসেবে জন্মগ্রহণ করেন। তিনি ইরিঞ্জালকুটা গার্লস হাই স্কুল, ইরিঞ্জালকুটার সেন্ট জোসেফ কলেজ এবং দিল্লির জেএনইউতে তাঁর শিক্ষাজীবন সম্পন্ন করেন। তিনি ইংরেজি সাহিত্যে এমএ, এমফিল এবং পিএইচডি ডিগ্রি অর্জন করেছেন। তিনি ছাত্র রাজনীতির মাধ্যমে সামাজিক কর্মকাণ্ডে প্রবেশ করেন।\n\n\n== কর্মজীবন ==\nবিন্দু কেরালার ত্রিশূর পৌর কর্পোরেশনের প্রাক্তন মেয়র। তিনি ত্রিশূর জেলার প্রথম মহিলা মন্ত্রী। তিনি ইরিঞ্জালকুটা আসনের প্রথম মহিলা বিধায়কও। তিনি ত্রিশূরের শ্রী কেরালা বর্মা কলেজের উপাধ্যক্ষ এবং ইংরেজি বিভাগের প্রধান ছিলেন। তিনি কালিকট বিশ্ববিদ্যালয়ের ব্যবস্থাপক সভা (সিনেট) এবং বিশ্ববিদ্যালয়ের মন্ত্রণাসভার (সিণ্ডিকেট) সদস্য ছিলেন। তিনি অল ইণ্ডিয়া ডেমোক্রেটিক উইমেন'স অ্যাসোসিয়েশনের (এআইডিডব্লিউএ) সাথে ঘনিষ্ঠ সম্পর্ক যুক্ত এবং এআইডিডব্লিউএ-এর কেন্দ্রীয় কমিটির সদস্য।\nপ্রাক্তন সংসদ সদস্য এবং সিপিআই(এম) কেরালা রাজ্য কমিটির প্রাক্তন সচিব এ বিজয়রাঘবনকে বিন্দু বিয়ে করেছেন।\n\n\n== তথ্যসূত্র ==\n\n\n== বহিঃসংযোগ ==\nত্রিশূর কর্পোরেশনে হট্টগোলের দৃশ্য"}