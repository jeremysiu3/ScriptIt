{"pageid": 1419964, "title": "এনসি সিপ্পি", "url": "https://bn.wikipedia.org/wiki?curid=1419964", "content": "এনসি সিপ্পি (২২ আগস্ট ১৯২৬  –  ২৫ নভেম্বর ২০০১) একজন ভারতীয় চলচ্চিত্র প্রযোজক এবং পরিচালক যিনি মূলত তার কর্মজীবনের সূচনার সময়কালে একজন প্রোডাকশন ম্যানেজার, নির্বাহী প্রযোজক এবং উপস্থাপক হিসাবে কাজ করেছিলেন। পরে তিনি ভারতের চলচ্চিত্র জগতে বলিউডের বেশ কয়েকটি হিন্দি ছবিতে প্রযোজক এবং চলচ্চিত্র পরিচালক হিসেবে কাজ করেন। সিপ্পি তার বিশিষ্ট চলচ্চিত্র যেমন গোল মাল, সত্তে পে সাত্তা, চুপকে চুপকে, আনন্দ, খুবসুরত, গুড্ডি, আশীর্বাদ, পড়োশন এবং অন্যান্য হিন্দি ভাষার চলচ্চিত্রের জন্য পরিচিত যার বেশিরভাগই হৃষিকেশ মুখার্জি পরিচালিত।\n\n\n== প্রারম্ভিক জীবন ==\nএনসি সিপ্পি ব্রিটিশ ভারতের করাচিতে জন্মগ্রহণ করেন এবং পরে ১৯৪৬ সালে, তিনি বোম্বেতে (বর্তমানে মুম্বই) চলে আসেন যেখানে গোপ নামে একজন ভারতীয় কৌতুক-অভিনেতা তাকে তার কর্মজীবনের উন্নয়নে সাহায্য করেছিলেন। সিপ্পি, গোপের সহয়তায়, প্রোডাকশন ম্যানেজার হিসাবে কাজ করতেন। তার প্রথম প্রযোজনা চলচ্চিত্র ছিল তালাক (১৯৫৮) যার পরিচালনা করেছিলেন মহেশ কাউল।\n\n\n== কর্মজীবন ==\nসিপ্পির প্রথম পরিচালনা তালাক (১৯৫৮) ছিল শেষ কারণ তিনি পরবর্তীতে বিন বাদল বারসাত (১৯৬৩), আশীর্বাদ (১৯৬৮) এবং আরও অনেক কিছুতে প্রযোজক হিসেবে কাজ করার সিদ্ধান্ত নেন। ১৯৭১ সালে, সিপ্পি এবং হৃষিকেশ মুখার্জি আনন্দ নামে একটি ছবিতে একসঙ্গে কাজ শুরু করেন। তারপর থেকে, তাদের কাজ গুড্ডি (১৯৭১), বাওয়ারচি (১৯৭২), চুপকে চুপকে (১৯৭৫), মিলি (১৯৭৫), গোল মাল (১৯৭৯), এবং খুবসুরাত (১৯৮০) এর মতো চলচ্চিত্রগুলো তৈরি করেছিল।\n১৯৯৮ সালে, তার স্ত্রী মারা গেলে, তিনি তার বাকশক্তি হারিয়ে ফেলেন এবং নোট লিখে তার পরিবার এবং বন্ধুদের সাথে যোগাযোগ করতে শুরু করেন। তিনি ২৫ নভেম্বর ২০০১ তারিখে মুম্বাইয়ের একটি বেসরকারি হাসপাতালে মারা যান।\n\n\n== ফিল্মোগ্রাফি ==\nখুবসুরাত (১৯৮০)\nগোল মাল (১৯৭৯)\nআলাপ (১৯৭৭)\nমিলি (১৯৭৫)\nচুপকে চুপকে (১৯৭৫)\nবাওয়ারচি (১৯৭২)\nমেরে আপনে (১৯৭১)\nবোম্বে থেকে গোয়া (১৯৭২)\nআনন্দ (১৯৭১)\nগুড্ডি (১৯৭১)\nআশির্বাদ (১৯৬৮)\nসাধু অর শয়তান (১৯৬৮)\nপদোসান (১৯৬৮)\nদিওয়ানা (১৯৬৭)\nবিন বাদল বারসাত (১৯৬৩)\nসাওয়ান (১৯৫৯)\nআস (১৯৫৩)\n\n\n== পুরস্কার ==\nফিল্মফেয়ার পুরস্কার (১৯৭২) - শ্রেষ্ঠ চলচ্চিত্র - আনন্দ (১৯৭১)\nফিল্মফেয়ার পুরস্কার (১৯৮১) - শ্রেষ্ঠ চলচ্চিত্র - খুবসুরাত (১৯৮০)\nজাতীয় চলচ্চিত্র পুরস্কার - হিন্দিতে শ্রেষ্ঠ ফিচার ফিল্ম - আশির্বাদ (১৯৬৮)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে N. C. Sippy (ইংরেজি)"}