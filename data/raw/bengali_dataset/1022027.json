{"pageid": 1022027, "title": "কন্যারকলি নৃত্য", "url": "https://bn.wikipedia.org/wiki?curid=1022027", "content": "কান্যারকালি হল (মালায়ালাম: കന്നിയാർ കളി) কেরালার পালঘাট জেলার আলাথুর এবং চিত্তুর তালুকের গ্রামের মন্দিরগুলিতে অনুষ্ঠিত একটি লোক নৃত্য। অনুষ্ঠানটি গ্রামের বিষু উদযাপনের একটি অংশ এবং সাধারণত ভেলার (গ্রাম্য মেলা) আগে এটি হয়। এটি এপ্রিল এবং মে মাসে অনুষ্ঠিত হয়। এটি নাইয়ার সম্প্রদায়ের একটি কৃষিজ নৃত্য উৎসব। কুমারির নাম থাকা সত্ত্বেও কান্নাকি ধর্মের সাথে কান্যারকালির কোনো সম্পর্ক নেই।\n\nকান্যারকালি কোনওভাবেই কেরালার খাঁটি জ্যোতিষীদের সম্প্রদায়, কানিয়ার সম্প্রদায়ের সাথে সংযুক্ত নয়।\n\n\n== নাচ ==\nনাচটি রাত্রে পরিবেশিত হয় এবং ভোরবেলায় শেষ হয় এবং টানা চারটি রাতের জন্য পরিচালিত হয়। কয়েকটি গ্রামে এটি কেবল তিন রাতের জন্য প্রদর্শিত হয়।\nনাচের শুরুতে প্রতি রাতে সম্প্রদায়ের পুরুষরা মন্দিরে জড়ো হয়ে এবং ভট্টকালি (ভট্টকালি আক্ষরিক অর্থে একটি বৃত্তাকার নৃত্য) নামে একটি ছন্দময় বৃত্তাকার নৃত্য পরিবেশন করে। ভট্টকালির পরে বেশ কয়েকটি 'পুরাত্তু' হয়, যার আক্ষরিক অর্থ প্রহসন। পুরাত্তুটির কোনো নির্দিষ্ট বিন্যাস নেই এবং প্রতিটি পুরাত্তু প্রায় এক ঘণ্টা স্থায়ী হয়। পুরা্ত্তুতে মধ্যযুগীয় কেরালা এবং তামিলনাড়ুর বিভিন্ন জাতি এবং উপজাতির জীবন ও সামাজিক রীতিনীতি চিত্রিত হয়েছে। যেহেতু পুরাতুগুলিতে ভিন্ন ভিন্ন জাতি ও গোত্রের চিত্র প্রদর্শিত হয়েছে, বিভিন্ন পুরাত্তুতে বিভিন্ন পোশাক, নৃত্যের ধরন এবং বিভিন্ন লয়ের গান রয়েছে। উগ্র উপজাতি বা যোদ্ধা উপজাতিদের বর্ণিত কয়েকটি পুরাত্তুতে লাঠি দিয়ে মারামারি এবং সামরিক আন্দোলনের মতো নাচ রয়েছে, যখন অন্য কয়েকটি পুরাত্তুতে ধীর এবং ছন্দবদ্ধ গতিবিধি রয়েছে। কিছু পুরাত্তুতে মজা জড়িত এবং এমন একটি কাহিনী দর্শিত করে যেখানে দীর্ঘদিন পূর্বে হারিয়ে যাওয়া স্বামী-স্ত্রীর পুনর্মিলন ঘটে।\nএটি 'প্যান্ডেল' নামে পরিচিত একটি বিশেষভাবে তৈরি বর্গাকার স্থানে অনুষ্ঠিত হয়। প্যান্ডেলটি মন্দিরের সামনে বা তার প্রাঙ্গনে অবস্থিত। এটির কেন্দ্র একটি আলোকিত প্রদীপ রয়েছে এবং নয়টি স্তম্ভ দ্বারা সমর্থিত একটি ছাদ রয়েছে। গায়করা মঞ্চের কেন্দ্রীয় অবস্থান দখল করে এবং নৃত্যশিল্পীরা একটি বৃত্তাকার ছন্দে প্যান্ডেলের পরিধি বরাবর নাচ করে।\nগানগুলি বেশিরভাগ মালায়ালাম ভাষার এবং নির্দিষ্ট পুরাত্তুগুলিতে এমন গান রয়েছে যেখানে তামিলের প্রচুর প্রভাব রয়েছে।\nএর সাথে থাকা যন্ত্রগুলি হল এলাতালাম, চেনদা এবং চেঙ্গালাম। মাড্ডালাম হলো ভট্টকালীর আনুষঙ্গিক বাদ্যযন্ত্র।\nএই নৃত্যে একমাত্র পুরুষেরাই অংশগ্রহণ করে এবং বেশান্তর দ্বারা পুরুষরা মহিলাদের প্রতিনিধিত্ব করে এবং তারা মহিলাদের শরীরের ভাষা এবং কথা বলার পদ্ধতি অনুকরণ করে।\n\n\n== তথ্যসূত্র ==\n\n\n== বহিঃসংযোগ ==\n\nOld (1966) KanyarKali Announcement\n2012 Tattamangalam Kanyarkali photos\n1992 Tattamangalam Kanyar Kali  ওয়েব্যাক মেশিনে আর্কাইভকৃত ২৬ মার্চ ২০২৩ তারিখে\nKanniyaar Kali at Tattamangalam\nPurattu acts in Kanniyaar Kali\nIntroducing Porrattu\nImages of Porratu dances performed at Sreekurumba Temple, Tattamangalam, Palakkad\nli Photos]\nটেমপ্লেট:Culture of Kerala\nটেমপ্লেট:Tourism in Kerala"}