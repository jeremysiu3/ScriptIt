{"pageid": 1447324, "title": "মিলোশ কেরকেজ", "url": "https://bn.wikipedia.org/wiki?curid=1447324", "content": "মিলোশ কেরকেজ (হাঙ্গেরীয়: Milos Kerkez; জন্ম: ৭ নভেম্বর ২০০৩) হলেন একজন সার্বিয়া ও মন্টিনিগ্রীয়–হাঙ্গেরীয় পেশাদার ফুটবল খেলোয়াড়। তিনি বর্তমানে ইংরেজ ক্লাব বোর্নমাথ এবং হাঙ্গেরি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০২০ সালে, কেরকেজ হাঙ্গেরি অনূর্ধ্ব-১৭ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় দুই বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০২২ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ১৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমিলোশ কেরকেজ ২০০৩ সালের ৭ই নভেম্বর তারিখে সার্বিয়া ও মন্টিনিগ্রোর ভ্রবাশে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকেরকেজ হাঙ্গেরি অনূর্ধ্ব-১৭ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০২০ সালের ৫ই ফেব্রুয়ারি তারিখে তিনি হাঙ্গেরি অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ২ বছরে ১০ ম্যাচে অংশগ্রহণ করেছেন।\n২০২২ সালের ২৩শে সেপ্টেম্বর তারিখে, ১৮ বছর, ১০ মাস ও ১৬ দিন বয়সে, বাম পায়ে ফুটবল খেলায় পারদর্শী কেরকেজ জার্মানির বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৮ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি হাঙ্গেরি ১–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে কেরকেজ সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমিলোশ কেরকেজ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মিলোশ কেরকেজ  (ইংরেজি)  \nসকারবেসে মিলোশ কেরকেজ (ইংরেজি) \nবিডিফুটবলে মিলোশ কেরকেজ  (ইংরেজি)  \nইইউ-ফুটবলে মিলোশ কেরকেজ (ইংরেজি) \nট্রান্সফারমার্কেটে মিলোশ কেরকেজ (ইংরেজি) \nওয়ার্ল্ডফুটবল.নেটে মিলোশ কেরকেজ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মিলোশ কেরকেজ (ইংরেজি)"}