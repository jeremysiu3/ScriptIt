{"pageid": 1038364, "title": "বিহারিলাল সরকার", "url": "https://bn.wikipedia.org/wiki?curid=1038364", "content": "বিহারিলাল সরকার (জন্ম: ১৮ অক্টোবর, ১৮৫৫ – মৃত্যু: ১৯২১) ছিলেন একজন ভারতীয় বাঙালি সম্পাদক, ঐতিহাসিক ও সাহিত্যিক।\n\n\n== জীবনী ==\nবিহারীলালের জন্ম হাওড়া জেলার আন্দুলে ১৮৫৫ সালে। তাঁর পিতার নাম উমাচরণ সরকার। কলকাতার জেনারেল অ্যাসেমব্লিজ ইনস্টিটিউশন অধুনা স্কটিশ চার্চ কলেজে এফ.এ. পর্যন্ত পড়েন। কলিকাতা প্রেসে প্রেস-পরিদর্শকের কাজে নেন। বঙ্গবাসী পত্রিকার সম্পাদকীয় বিভাগে চাকরি নিয়ে ৩০ বছর কাজ করেছেন। অন্ধকূপ হত্যার ঘটনা মিথ্যা প্রমাণ করার জন্য ইংরাজের জয় গ্রন্থটি লেখেন। বিদ্যাসাগরের জীবনীকার হিসাবে তাঁর পরিচিতি হয়। সঙ্গীতবিদ্যারও অনুশীলন করেছিলেন বিহারীলাল সরকার। বঙ্গবাসী পত্রিকা সম্পাদনার জন্য ৩ জুন ১৯১৫ সালে রায়সাহেব উপাধি পান তিনি।\n\n\n== গ্ৰন্থরাজি ==\nবিদ্যাসাগর (১৮৯৫, ৪র্থ সংস্করণ ২০১৬)। প্রতীক বসু সম্পা.। নবপত্র প্রকাশন, কলকাতা।\nতিতুমীর (১৮৯৭, ৩য় সংস্করণ ১৯৮৭)। স্বপন বসু সম্পা.। পুস্তক বিপণি, কলকাতা।\nশকুন্তলা রহস্য (১৮৯৬)।\nমহারাণী স্বর্ণময়ী\nভরতপুর যুদ্ধ\nবঙ্গে বর্গী (পুনঃপ্রকাশ ২০১৫)। বারিদবরণ ঘোষ সম্পা। কারিগর, কলকাতা।\n\n\n== মৃত্যু ==\n১৩২৮ বঙ্গাব্দের ৯ ফাল্গুন (১৯২১ খ্রিষ্টাব্দে) তিনি কাশীতে মৃত্যুবরণ করেন।\n\n\n== তথ্যসূত্র =="}