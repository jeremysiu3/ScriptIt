{"pageid": 1005132, "title": "অম্বলপ্পি", "url": "https://bn.wikipedia.org/wiki?curid=1005132", "content": "অম্বলপ্পি দক্ষিণ ভারতের কেরালা রাজ্যে অবস্থিত আলেপ্পি জেলার একটি ছোট শহর। এটি জেলাসদর আলেপ্পি থেকে ১৪ কিলোমিটার দক্ষিণে অবস্থিত৷\nঅম্বলপ্পি উত্তর ও দক্ষিণ দুটি পঞ্চায়েতে বিভক্ত৷\n\n\n== ইতিহাস ==\nচম্পকেশ্বরী অম্বলপ্পি রাজাদের ঐতিহাসিক রাজধানী ছিলো অম্বলপ্পি শ্রীকৃষ্ণ মন্দিরের নিকটেই৷ অষ্টাদশ শতাব্দীর শেষার্ধ পর্যন্ত চম্পকেশ্বরী রাজাদের তৎপরতায় একটি পৃথক রাজত্বের ভূখণ্ড ছিলো, পরে ত্রিবাঙ্কুরের রাজা মার্তণ্ডবর্মা এই রাজ্যটি দখল করেন৷ রাজ্য দখলীকৃৃত হওয়ার পর চম্পকেশ্বরী রাজ পরিবার রাজপাট থেকে সরে যায়৷\n\n\n== জনসংখ্যার উপাত্ত ==\n২০১১ খ্রিস্টাব্দে ভারতের জনগণনা অনুসারে অম্বলপ্পি শহরের জনসংখ্যা ছিল ৩৩,৯৩৯ জন, যার মধ্যে ১৬,৬২০ জন পুরুষ এবং ১৭,৩১৯ জন নারী। ‌ছয় বছর অনূর্ধ্ব শিশুর সংখ্যা ৩,৫৮০। মোট পরিবার সংখ্যা ৭,৮৫৬ টি। তপশিলি জাতি ও তপশিলি উপজাতি পর্যায়ভুক্ত জনসংখ্যার অনুপাত যথাক্রমে ৩.৮২ ও ০.৩৭ জন। শহরটির মোট সাক্ষরতার হার ৯৩.১৭ শতাংশ, যেখানে পুরুষ সাক্ষরতার হার ৯৫.৫২ শতাংশ এবং নারী সাক্ষরতার হার ৯০.৯৩ শতাংশ।\nজাতীয় সড়ক ৬৬ (ভারত)\n\n\n== ভূগোল ==\n৬৬ নং জাতীয় সড়কের ওপর অবস্থিত অম্বলপ্পি, আলেপ্পি শহরের ১৩ কিলোমিটার (৮.১ মাইল) দক্ষিণে অবস্থিত একটি সমুদ্র তটবর্তী শহর৷ শহরকেন্দ্র থেকে ১.৫ কিলোমিটার (০.৯৩ মাইল) পূর্বে রয়েছে শ্রীকৃষ্ণ মন্দির৷\n\n\n== অম্বলপ্পি শ্রীকৃষ্ণ মন্দির ==\n\nমনে করা হয় ৭৯০ খ্রিস্টাব্দে স্থানীয় রাজা \"চম্পকেশ্বরী পূরারম তিরুনালদেবনারায়ণন তাম্পুরণ\" এই মন্দিরটি নির্মাণ করান৷\nহিন্দু ভক্তদের নিকট এই মন্দিরে শ্রীকৃষ্ণের কাছে নিবেদিত \"পায়েসম\" অতি পরিচিত ভোগ৷ এই ভোগ নিবেদনের পেছনে জনশ্রুতি ও পৌরাণিক কাহিনী রয়েছে৷ প্রতি বারো বছরে একবার দার্শনিকগণ সমাবেশ ঘটে ও মন্দিরে 'পল্লীপণ' অনুষ্ঠিত করেন৷ পূর্বে মন্দিরে নরবলি নিবেদন করা হলেও এই প্রথা বর্তমানে লুপ্ত৷\n\n\n== তথ্যসূত্র =="}