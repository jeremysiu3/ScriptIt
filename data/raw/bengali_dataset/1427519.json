{"pageid": 1427519, "title": "অ্যামোনিয়াম ডাইহাইড্রোজেন ফসফেট", "url": "https://bn.wikipedia.org/wiki?curid=1427519", "content": "অ্যামোনিয়াম ডাইহাইড্রোজেন ফসফেট (এডিপি) একটি রাসায়নিক যৌগ।  এটি মনোঅ্যামোনিয়াম ফসফেট ( এমএপি ) নামেও পরিচিত। এটির রাসায়নিক সংকেত (NH4)(H2PO4)। এটি কৃষি সার এবং শুষ্ক রাসায়নিক অগ্নি নির্বাপক যন্ত্রের একটি প্রধান উপাদান। আলোকবিদ্যা  এবং ইলেকট্রনিক্সেও এর উল্লেখযোগ্য ব্যবহার রয়েছে। \n\n\n== রাসায়নিক বৈশিষ্ট্য ==\nমনোঅ্যামোনিয়াম ফসফেট পানিতে দ্রবণীয় এবং এটি থেকে টেট্রাগোনাল পদ্ধতিতে অ্যানহাইড্রাস লবণ হিসাবে দীর্ঘায়িত প্রিজম বা সূঁচ হিসাবে স্ফটিক করে। এটি ইথানলে কার্যত অদ্রবণীয়।\nকঠিন মনোঅ্যামোনিয়াম ফসফেটকে পরীক্ষণে ২০০ ডিগ্রি সেলসিয়াস তাপমাত্রা পর্যন্ত স্থিতিশীল হিসাবে বিবেচনা করা যেতে পারে। এটি বিয়োজিত হয়ে অ্যামোনিয়া NH3  এবং গলিত ফসফরিক এসিড H3PO4 উৎপন্ন হয়। \n ১২৫ °সে এ অ্যামোনিয়ার আংশিক চাপ ০.০৫ মিমি পারদ হয়।\nস্টকিয়মেট্রিক মনোঅ্যামোনিয়াম ফসফেটের দ্রবণ হল অম্লীয় (পিএইচ ৪.৭, ০.১% ঘনত্বে, ৪.২ এ ৫%)।\n\n\n== প্রস্তুতি ==\nমনোঅ্যামোনিয়াম ফসফেট সঠিক অনুপাতে ফসফরিক অ্যাসিড এবং অ্যামোনিয়ার তাপোৎপাদী বিক্রিয়া দ্বারা শিল্পে প্রস্তুত করা হয়:\nNH3 + H3PO4 →  NH4H2PO4\n\n\n== অবস্থান ==\nযৌগটি প্রকৃতিতে বিরল খনিজ বাইফসফামাইট হিসাবে উপস্থিত রয়েছে।\n\n\n== ব্যবহার ==\n\n\n=== কৃষি ===\nমনোঅ্যামোনিয়াম ফসফেটের সবচেয়ে বেশি ব্যবহার কৃষিতে, সারের উপাদান হিসাবে। এটি হতে উদ্ভিদ ব্যবহারযোগ্য আকারে নাইট্রোজেন এবং ফসফরাস মাটি হতে শোষণ করে। এর এনপিকে লেবেল হলো ১২-৬১-০ (১২-২৭-০), যার অর্থ এটিতে মৌলিক নাইট্রোজেন ১২% এবং ফসফরাস পেন্টক্সাইড P2O5 ৬১% বা মৌলিক ফসফরাস ২৭% বিদ্যমান।\n\n\n=== অগ্নি নির্বাপক ===\nযৌগটি কিছু শুকনো রাসায়নিক অগ্নি নির্বাপক যন্ত্রে এবিসি পাউডারের একটি উপাদান।\n\n\n=== আলোকবিজ্ঞান ===\nমনোঅ্যামোনিয়াম ফসফেট তার বায়ারফ্রিঞ্জেন্স বৈশিষ্ট্যের কারণে অপটিক্সের ক্ষেত্রে একটি বহুল ব্যবহৃত স্ফটিক। এর টেট্রাগোনাল স্ফটিক গঠনের ফলে, এই উপাদানটির নেতিবাচক অক্ষীয় অপটিক্যাল প্রতিসাম্য রয়েছে। এটির সাধারণত অপটিক্যাল তরঙ্গদৈর্ঘ্যে no = 1.522 এবং ne = 1.478 প্রতিসরাঙ্ক রয়েছে। \n\n\n=== ইলেকট্রনিক্স ===\nমনোঅ্যামোনিয়াম ফসফেট স্ফটিকগুলি পাইজোইলেক্ট্রিক, কিছু সক্রিয় সোনার (SONAR) ট্রান্সডুসারের জন্য প্রয়োজনীয় একটি বৈশিষ্ট্য। ১৯৫০-এর দশকে এডিপি স্ফটিকগুলি মূলত ট্রান্সডিউসারগুলিতে কোয়ার্টজ এবং রোচেল সল্ট স্ফটিকগুলির পরিবর্তে ব্যবহার শুরু হয়েছিল। \n\n\n=== খেলনা ===\nতুলনামূলকভাবে বিষাক্ত নয় বলে এমএপি বিনোদন মূলক ব্যবহারের ক্ষেত্রে জনপ্রিয় পদার্থ। এটি বিভিন্ন রঙের রঞ্জক মিশ্রিত খেলনা কিট হিসাবে বিক্রি করা হয়।\n\n\n== তথ্যসূত্র =="}