{"pageid": 1423064, "title": "ইরশাদুল হক আছারি", "url": "https://bn.wikipedia.org/wiki?curid=1423064", "content": "ইরশাদুল হক আছারি(উর্দু:ارشادالحق اثری) পাকিস্তানের একজন শীর্ষস্থানীয় আলেম, উচ্চমর্যাদাসম্পন্ন মুহাদ্দিস,ফকিহ, লেখক।\n\n\n== জন্ম ও শৈশব ==\n১৯৪৮ সালে পাঞ্জাবের ভাওয়ালনগর যেলার ফকীরওয়ালী তাহছীলে তার জন্ম। তার পিতার নাম গোলাম রাসুল।ইরশাদুল হক আছারি মূলত ব্রেলভি হানাফি পরিবারে জন্ম গ্রহণ করেন ও বেড়ে উঠেন।এমনকি জামেআ সালাফিয়াহ ফয়সালাবাদ এ ভর্তি হওয়ার পরেও তিনি হানাফি হিসেবেই চলতে থাকেন।\n\n\n== শিক্ষা জীবন ==\nশৈশবে লিয়াকতপুরে কিছুকাল স্কুলে, পরে স্থানীয় একটি মাদরাসায় পড়াশোনা শুরু করেন। ১৯৬৪ সালে জনৈক মাওলানা আব্দুর রহমানের পরামর্শে তার বাবা জামিআ সালাফিয়াহ ফয়ছালাবাদে ভর্তি করে দেন। সেখানে ৩ বছর অধ্যয়নের পর হাফেয মাওলানা বনীয়ামীনের একান্ত সান্নিধ্যে থেকে বুখারী, মুসলিম, আবুদাঊদ সহ বেশ কিছু কিতাব অধ্যয়ন করেন। ১৯৬৮ সালে জামে‘আ ইসলামিয়া গুজরানওয়ালায় গমন করেন এবং মাওলানা আব্দুল্লাহ গোন্দলভীর সান্নিধ্যে কিছুদিন অতিবাহিত করি। অতঃপর ১৯৬৯ সালে ফয়ছালাবাদে ইদারায়ে উলূমে আছারিয়ায় মাওলানা আব্দুল্লাহ লায়ালপুরী এবং মাওলানা মুহাম্মাদ আব্দুহু ফাল্লাহের একান্ত শিষ্যত্ব গ্রহণ করেন। এই ইদারায় অবস্থানকালে তাঁদের দারসে নিয়মিত অংশগ্রহণ করতেন। মাওলানা হানীফ নাদভী এবং তাঁর সহকর্মী মাওলানা ইসহাক ভাট্টিও কখনও আসতেন। মাওলানা নাদভী বিষয়ভিত্তিক দারস দিতেন এবং মাওলানা ভাট্টী লেখালেখির নিয়ম-কানূন শেখাতেন। অবশেষে এই প্রতিষ্ঠানেই তার কর্মজীবন শুরু হয়।  \n\n\n== রচনাবলি ==\nতার উল্লেখযোগ্য রচনাবলী নিম্নরূপ:\n\nআল-ইলাল আল-মুতানাহিয়াহ ফি আহাদিসি আল ওয়াহিয়াহ\nমুসনাদ আবু ইয়ালা গ্রন্থের তাহকিক\nমুসনাদুস সিরাজ গ্রন্থের তাহকিক\nআহাদীছে হেদায়াহ কী ফান্নী ওয়া তাহকীকী হায়ছিয়াত বাংলায় অনুবাদ বিদ্যমান।\nইলাউস সুনান ফিল মীযান\nতাওযীহুল কালাম ফী উজূবিল ক্বিরাআহ খালফাল ইমাম বাংলায় অনুবাদ বিদ্যমান।\nহাদীছে ছহীহ বুখারী ওয়া মুসলিম মে পারভেজী তাশকীক কা ইলমী মুহাসাবা\nমাকালাত ইরশাদুল হক আছারি\nফালাহ কি রাহে\nইমাম বুখারি পার বায এতিরাযাত কা জায়েযাহ\nপাক ও হিন্দ মে ওলামায়ে আহলে হাদিস কি খিদমাতে হাদিস\nকাদিয়ানী কাফির কিউ\nআসবাব ইতখিতালফি ফুকাহা\nমাজলিসুল আবরার এর তাহকিক\nমুশাজারাত ই সাহাবা অওর সালাফ কা মাওকিফ বাংলা অনুবাদ বিদ্যমান।\nইত্যাদি।\n\n\n== আরও ==\nজামিআ সালাফিয়াহ ফয়ছালাবাদ\n\n\n== তথ্যসূত্র =="}