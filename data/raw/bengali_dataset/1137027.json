{"pageid": 1137027, "title": "ঢেমশি", "url": "https://bn.wikipedia.org/wiki?curid=1137027", "content": "ঢেমশি (ফ্যাগোপাইরাম এস্কুলেন্টাম) হচ্ছে এমন একটি উদ্ভিদ যেটি এর শস্যদানাসদৃশ বীজের জন্য চাষ করা হয়, উপরন্তু এটি মাটির আচ্ছাদনী শস্যরূপেও চাষ করা হয়। ইংরেজি বলয়ে এটি বাকহুইট বা কমন বাকহুইট নামে পরিচিত। তবে ফ্যাগোপাইরাম ট্যাটারিকাম-এর মতো এশিয়ার গার্হস্থ্যকৃত আরও কয়েকটি খাদ্যোৎপাদী উদ্ভিদেরও ক্ষেত্রেও বাকহুইট শব্দটি ব্যবহার করা হয়।\nঢেমশির ইংরেজি নামে হুইট শব্দটি থাকলেও গমের সাথে এর খুব একটা নিবিড় সম্পর্ক  নেই। খাদ্যোপযোগী শস্যদানার জন্য যে ঘাসজাতীয় উদ্ভিদসমূহ চাষাবাদ করা হয় তাদেরকে খাদ্যশস্য  (cereal) বলা হয়। ঢেমশি এই জাতীয় ঘাসও নয়, এনকি এটি পোয়েসিয়াই পরিবারের (ঘাস জাতীয় উদ্ভিদের কিছু অংশের একটি পরিবার) সদস্যও নয়। এটি পলিগোনাম গণের রুমেক্স অ্যাসাটিয়া (সরল বা Sorrel) প্রজাতিটির সাথে সম্পর্কযুক্ত একটি উদ্ভিদ। পলিগোনাসিয়াই পরিবারের রিউম গণভুক্ত প্রজাতিসমূহের বা সংকরসমূহের মধ্যে যে সব উদ্ভিদে ভক্ষণোপযোগী মাংসল ডালপালা (stalk) গজায় তাদের সাথে সম্পর্ক রয়েছে ঢেমশির। জটিল কার্বোহাইড্রেট সমৃদ্ধ হওয়ার কারণে রান্নাঘরে এর বীজের শস্যদানারূপে ব্যবহার থাকলেও এটি ঘাস জাতীয় উদ্ভিদ না হওয়ায় একে ছদ্মবেশী খাদ্যশস্যরূপে  (pseudocereal) চিহ্নিত করা হয়, যেহেতু খাদ্যশস্য হিসেবে ঘাস জাতীয় উদ্ভিদকেই অন্তর্ভুক্ত করা হয়।\n\n\n== ব্যুৎপত্তি ==\nঢেমশি উদ্ভিদের বীজ দেখতে ত্রিকোণাকার হওয়ায় এবং এটি দেখতে বিচ গাছের ফলের (বীচ গাছের বাদাম) মতোই হওয়ায় এর \"বাকহুইট\" বা \"বীচ হুইট\" নামটির উৎপত্তি হয়েছে। তবে বিচ গাছের বীজ আকারে অনেক বড়। আসল ব্যাপার হলো এই যে, এটি আটার মতোই ব্যবহারোপযোগী। শব্দটি সম্ভবত মধ্যযুগীয় ডাচ শব্দ boecweite : (boec + weite)-এর অনুবাদ। আধুনিক ডাচে boec ও weite অর্থ যথাক্রমে beuk ও tarwe (ইংরেজিতে: beech ও wheat)। তবে Buckwheat-এর ডাচ প্রতিশব্দ হলো boekweit। বাকহুইট শব্দটি ডাচ শব্দটির অনুরূপ অন্যান্য শব্দেরও স্থানীয় রূপান্তর হয়ে থাকতে পারে। হিন্দিতে এটি কুট্টু (कुट्टू) এবং নেপালিতে এটি ফাপর (फापर) নামে পরিচিত।\n\n\n== তথ্যসূত্র =="}