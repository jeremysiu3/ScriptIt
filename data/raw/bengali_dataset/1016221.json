{"pageid": 1016221, "title": "ফোস্কা", "url": "https://bn.wikipedia.org/wiki?curid=1016221", "content": "ফোস্কা হল একটি ছোট দেহস্থ থলি বা আবরণের মধ্যে বা ত্বকের উপরে একটি দাগ বিশেষ যার মধ্যে তরল সংগৃহীত হয় যেটি ত্বকের উপরের স্তরে (ত্বকের উপরিতলে) দেখা যায়। শরীরে হাত এবং পায়ে সবথেকে বেশি ফোস্কা পড়ে। ফোস্কা সাধারণত পরিষ্কার তরল (সিরাম) দ্বারা, রক্ত ​​বা পুঁজ দ্বারা ভর্তি থাকে। সবসময় চুলকানো অথবা ত্বক রগড়ানো হলে ত্বকের উন্মুক্ত জায়গার ক্ষতি হয় এবং তার ফলে তরল সংগৃহীত হয়, যা এই স্থানের ত্বকের নিচে অবস্থিত শরীরকলাকে পুনরায় ক্ষতি হওয়া থেকে রক্ষা করে।\n\n\n== ফোস্কার প্রধান লক্ষণ এবং উপসর্গগুলি ==\nএটি হওয়ার কারণের উপর নির্ভর করে, ফোস্কার লক্ষণ এবং উপসর্গগুলি বিভিন্ন হয়ে থাকে।\n\nফোস্কাতে সাধারণভাবে ব্যথা এবং লালভাব দেখা যায় (যেমন ভুল মাপের জুতা পরা, পুড়ে যাওয়া, আঘাত, ইত্যাদি)।\nপুড়ে যাওয়ার কারণে হওয়া ফোস্কাতে, অটোইমিউন রোগে (এপিডারমলিসিস বুলোসা) লালভাব এবং চামড়া উঠে যেতে দেখা যায়।\nভাইরাসের সংক্রমণের ফলে জ্বর আসার ফলে ঠোঁটের কাছে ফোস্কা হয় (জ্বর ফোস্কা)।\nএকজিমা , ত্বক সংক্রমণের (চর্মদল ) ফলে যে ফোস্কা হয় তাতে চুলকানি হয়ে থাকে।\nফ্রস্টবাইট ফোস্কার ক্ষেত্রে চামড়া সাদা এবং চকচকে হয়ে যায় এবং অসাড়ভাব দেখা দেয়।\nরোদে পোড়া র কারণে যে ফোস্কা হয় তাতে চামড়ার উপর বলিরেখা ও তামাটে ভাব দেখা দেয়।\nকোঁচ দাদ (হারপেস জস্টার), চিকেন পক্স ইত্যাদিতে ফোস্কায় জ্বালাভাব সাথে যন্ত্রণা হয় ও তার সাথে একটি খোস দেখা দেয়।\n\n\n== ফোস্কার প্রধান কারণসমূহ ==\nচামড়ার উপর ফোস্কার সৃষ্টির জন্য বিভিন্ন কারণ দায়ী।\n\nদীর্ঘদিন ধরে ত্বক ঘর্ষণ বা মার্জন।\nতাপের সংস্পর্শে আসার ফলে, রাসায়নিক, অতিবেগুনী রশ্মি, হিমাঙ্কের নীচে তাপমাত্রা ইত্যাদি কারণে আঘাতপ্রাপ্ত হওয়া।\nচিকেন পক্স, হারপিস , জস্টার, এবং ত্বক সংক্রমণ প্রভৃতি রোগ।\nরোগ প্রতিরোধ ক্ষমতা সংক্রান্ত ব্যাধি যেমন পেমফিগাস, এপিডার্মোলাইসিস বুলোসা ইত্যাদি।\nঅ্যালার্জির প্রতিক্রিয়া যেমন নির্দিষ্ট কিছু গাছপালার সংস্পর্শে আসা (বিষ আইভি, ওক ইত্যাদি), রাসায়নিক ইত্যাদি।\n\n\n== তথ্যসূত্র ==\n\n\n== বহিঃসংযোগ =="}