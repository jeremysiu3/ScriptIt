{"pageid": 1113689, "title": "আল মুরাশাহা আল মাছালিয়া", "url": "https://bn.wikipedia.org/wiki?curid=1113689", "content": "আল মুরাশাহা আল মিথালিয়া (আরবি: المرشحة المثالية, প্রতিবর্ণীকৃত: al-muraššaḥa al-mithāliyya) হলো ২০১৯ সালে মুক্তিপ্রাপ্ত একটি সৌদি চলচ্চিত্র নাটক; এটি পরিচালনা করেন হাইফা আল-মনসুর। এটি ৭৬তম ভেনিস আন্তর্জাতিক চলচ্চিত্র উৎসবে গোল্ডেন লায়নের পাবার জন্য প্রতিদ্বন্দ্বিতা করতে নির্বাচিত হয়েছিল। এটি ৯২তম একাডেমি পুরস্কারের শ্রেষ্ঠ আন্তর্জাতিক পূর্ণদৈর্ঘ্য চলচ্চিত্র বিভাগে একাডেমি পুরস্কার পাবার জন্য সৌদি আরবের এন্ট্রি হিসাবেও নির্বাচিত হয়, তবে পরে এটি মনোনীত হয়নি।\n\n\n== কাহিনী ==\nএকজন সৌদি তরুণ মহিলা ডাক্তার স্থানীয় সিটি নির্বাচনে অংশ নেয় ও তার পরিবার এবং সম্প্রদায়কে তাদের শহরের প্রথম মহিলা প্রার্থীকে মেনে নিতে কাজ করে।\n\n\n== অভিনয়ে ==\nমরিয়মের চরিত্রে মিলা আল জাহরানি\nসারা চরিত্রে নোরা আল আওয়াদ\nসেলমার চরিত্রে দা আল হিলালি\n\n\n== অভ্যর্থনা ==\nচলচ্চিত্র পর্যালোচনা ওয়েবসাইট রটেন টম্যাটোস ৮১টি পর্যালোচনা উপর ভিত্তি করে চলচ্চিত্রটিকে ৯৩% রেটিং দেয়, যার মধ্যে গড় রেটিং ছিল ৭.৩/১০। ওয়েবসাইটের সমালোচকদের মতে: \"একটি বার্তাযুক্ত চলচ্চিত্র যা এর সূক্ষ্মতার জন্য এবং সেইসাথে এটি কার্যকর করার জন্য প্রশংসা পাবার যোগ্য, দ্য পারফেক্ট ক্যান্ডিডেট বৈপরীত্যের মুখোমুখি হয় এবং পরিবর্তনের জন্য ব্যাপকভাবে আহ্বান জানায়।\" মেটাক্রিটিকে, ১৪ জন সমালোচকের উপর ভিত্তি করে চলচ্চিত্রটি ১০০-এর মধ্যে গড়ে ৭০০ স্কোর পায়, যা মূলত \"সাধারণত অনুকূল পর্যালোচনা\"-কে নির্দেশ করে।\nদ্য হলিউড রিপোর্টারের লেখক, ডেবোরা ইয়াং ছবিটিকে \"অপ্রতিরোধ্য নায়িকাসহ একটি সরল নারীবাদী গল্প\" বলে অভিহিত করেন এবং বলেন: \" আল মুরাশাহা আল মিথালিয়া সৌদি আরবের সমাজে একটি অকপট দৃষ্টিভঙ্গি উপস্থাপন করে যা পশ্চিমা দর্শকদের কৌতূহল জাগিয়ে তুলবে।\"\n\n\n== আরও দেখুন ==\nসৌদি আরবের নির্বাচন\n\n\n== তথ্যসূত্র =="}