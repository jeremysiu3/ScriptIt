{"pageid": 1357205, "title": "জাতীয় কিডনি রোগ ও ইউরোলজি ইনস্টিটিউট", "url": "https://bn.wikipedia.org/wiki?curid=1357205", "content": "জাতীয় কিডনি রোগ ও ইউরোলজি ইনস্টিটিউট (NIKDU) একটি সরকারি চিকিৎসা শিক্ষা প্রতিষ্ঠান ও হাসপাতাল। এটিতে বৃক্ক বা কিডনি এবং মূত্রতন্ত্রের রোগে আক্রান্ত রোগীদের বিশেষ সেবা প্রদান করা হয়। এটি ঢাকার শেরেবাংলা নগর থানায় অবস্থিত। এখানে বৃক্কের রোগীদের প্রাথমিক স্বাস্থ্যসেবা থেকে শুরু করে সব ধরনের চিকিৎসা, যেমন রক্তের ঝিল্লি বিশ্লেষণ বা হিমোডায়ালাইসিস (ডায়ালাইসিস) করে রক্তশোধন থেকে শুরু করে শেষ পর্যায়ে বৃক্ক বৈকল্য বা রেনাল ফেইলিউরের শিকার রোগীদেরও চিকিৎসা প্রদান করা হয়।\n\n\n== ইতিহাস ==\nজাতীয় কিডনি রোগ ও ইউরোলজি ইনস্টিটিউট প্রকল্পের পরিকল্পনা করা হয় ১৯৯২ সালে এবং ১৯৯৫ সালে সরকার কর্তৃক এটি অনুমোদিত হয়। আনুষ্ঠানিকভাবে ২০০১ সালে ইন্সটিটিউটটির উদ্বোধন করা হয় এবং ২০০৩ সালে হাসপাতালের কার্যক্রম শুরু হয়। ২০০৩ সালের শেষের দিকে, সমস্ত স্টাফ পদ পূরণ করা হয় এবং ২০০৫ সালের দিকে প্রতিষ্ঠানটি সংস্থাপন মন্ত্রণালয় থেকে রাজস্ব হস্তান্তর পায়। প্রতিষ্ঠানটি ২০০৬ সালে প্রথম বিশ্ব কিডনি দিবস পালন করে।\n\n\n== তথ্যসূত্র ==\n\n\n== বহিঃসংযোগ =="}