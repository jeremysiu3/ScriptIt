{"pageid": 106893, "title": "সেন্ট জেমস' স্কুল, কলকাতা", "url": "https://bn.wikipedia.org/wiki?curid=106893", "content": "সেন্ট জেমস স্কুল কলকাতায় অবস্থিত ভারতের একটি প্রাচীন বেসরকারি বিদ্যালয়। স্কুলটি চার্চ অফ নর্থ ইন্ডিয়ার নিয়ন্ত্রণাধীন। ১৮৬৪ সালে বিশপ কটন স্কুলটি প্রতিষ্ঠা করেন। বর্তমানে স্কুলটি কাউন্সিল ফর দি ইন্ডিয়ান স্কুল সার্টিফিকেট একজামিনেশন কর্তৃক অনুমোদিত।\nস্কুলের নীতিবাক্য হল Pro Ecclesia Et Pro Patria, যার অর্থ \"চার্চ ও দেশের জন্য\"। ভারতের অ্যাংলিকান চার্চের চার বিশপের নামে স্কুলের হাউসগুলি নামাঙ্কিত। এগুলি হল: Copleston (সোনালি, নীতিবাক্য \"Duty Before Self\"), Westcott (লাল, নীতিবাক্য \"Work Is Worship\"), Cotton (সবুজ, নীতিবাক্য \"Never Despair\") এবং Lefroy (নীল, নীতিবাক্য \"Love Conquers All\")। স্কুলের হাউসগুলির মধ্যে কুইজ, বিতর্ক, অ্যাথলেটিকস, নাটক ও বাগ্মীতার প্রতিযোগিতা হয়ে থাকে। প্রথম স্থানাধিকারী হাউসকে পয়েন্ট দেওয়া হয়। বছরের শেষে সর্বাধিক পয়েন্টের অধিকারী হাউসকে সম্মানজনক ককহাউস কাপ দিয়ে পুরস্কৃত করা হয়। দ্বিতীয় বিশ্বযুদ্ধের সময় স্কুল ভবনটি রয়্যাল এয়ার ফোর্স ব্যারাক হিসেবে ব্যবহার করেছিল। তারই পুরস্কার স্বরূপ এই প্রথম ককহাউস কাপটি চালু হয়। \n১৯০০ সালে সেন্ট জেমস স্কুল বেইটন কাপ জয় করেছিল। অদ্যাবধি এটিই একমাত্র স্কুল যারা বিশ্বের এই প্রাচীনতম হকি টুর্নামেন্টটির বিজেতা।\n\n\n== পাদটীকা ==\n\n\n== বহিঃসংযোগ ==\nOfficial website of The Telegraph newspaper - conducts the School of the Year award\nWebpage about St James' School - (archived; no longer updated or online at original URL)\nWebpage of St. James' School\n[১]"}