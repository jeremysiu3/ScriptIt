{"pageid": 1516773, "title": "জয়শ্রী ভেঙ্কটরমনন", "url": "https://bn.wikipedia.org/wiki?curid=1516773", "content": "জয়শ্রী ভেঙ্কটরমনন একজন ভারতীয় অভিনেত্রী যিনি মূলত হিন্দি টেলিভিশন এবং ওয়েব সিরিজে কাজ করেন। তিনি ২০১১ সালে ইমাজিন টিভির বীন্দ বনুঙ্গা ঘোড়ি চড়ুঙ্গা ধারাবাহিকের মুখ্য চরিত্র সারিকা পোদ্দার ভূমিকায় অভিনয়ের মাধ্যমে অভিনয় জগতে আত্মপ্রকাশ করেন। তিনি কালারস টিভির না বোলে তুম না ম্যায় কুছ কাহা ২ ধারাবাহিকে নাভিকা ভাটনগর এবং জি টিভির হাম পাঁচ ফির সে ধারাবাহিকে কাজল মাথুর চরিত্রে অভিনয়ের জন্য সবচেয়ে বেশি পরিচিত। \nজয়শ্রী ব্রীথ (২০১৮) নামক ওয়েব সিরিজে অভিনয়ের মাধ্যমে ওয়েব সিরিজের জগতে আত্মপ্রকাশ করেন। থিঙ্কিস্তান (২০১৯) ওয়েব সিরিজে তার ভূমিকার জন্য তিনি সর্বাধিক পরিচিত। \n\n\n== ব্যক্তিগত জীবন ==\nজয়শ্রী তার দীর্ঘদিনের প্রেমিক, অভিনেতা আখলাক খানের সাথে ২০২০ সালের ৩ মার্চ তারিখে মুম্বাইয়ের একটি আদালতে বিবাহ বন্ধনে আবদ্ধ হন। \n\n\n== কর্মজীবন ==\n\n\n=== অভিষেক এবং সাফল্য (২০১১–২০১৭) ===\n২০১১ থেকে ২০১২ সাল পর্যন্ত জয়শ্রী ইমাজিন টিভির বীন্দ বনুঙ্গা ঘোড়ি চড়ুঙ্গা ধারাবাহিকে মুখ্য চরিত্র সারিকা পোদ্দারের  চরিত্রে অভিনয় করেন। এই ধারাবাহিকে প্রথমে অনুজ ঠাকুর এবং পরে নমন শ তার বিপরীতে নায়কের ভূমিকায় অভিনয় করেন। ভেঙ্কেটরমনন এই ধারাবাহিকের মাধ্যমে অভিনয় জগতে আত্মপ্রকাশ করেন। \n২০১৩ সালে জয়শ্রী কালারস টিভির না বোলে তুম না ম্যায়নে কুছ কাহা ২ ধারাবাহিকে অভিনেতা সিদ্ধার্থ অরোরার বিপরীতে  মুখ্য নায়িকা নাভিকা \"নান্হি\" ভাটনগর তিলকদারির চরিত্রে অভিনয় করে যা তার অভিনয় জীবনের এক গুরুত্বপূর্ন মোড় হিসাবে চিহ্নিত হয়।  একই বছর তিনি অভিনেতা যুগল হংসরাজের সাথে পর্বভিত্তিক টিভি ধারাবাহিক অনুষ্ঠান ইয়ে হ্যায় আশিকি -তে মেহক চরিত্রে অভিনয় করেছিলেন। \nতিনি ২০১৪ সালে টিভি শিবিতে শিবির ভূমিকায় অভিনয় করেছিলেন। তিনি জিন্দেগি খাট্টি মিঠী ধারাবাহিকে অপু চৌধুরীর ভূমিকায় অভিনয় করেন এবং এই ধারাবাহিকে তার বিপরীতে ছিলেন অভিনেতা অভিষেক তিওয়ারি। স্টোরিস বাই রবীন্দ্রনাথ টেগোর নামক পর্বভিত্তিক ধারাবাহিকের একটি পর্বে জয়শ্রী ঊর্মিমালা চরিত্রে অভিনয় করেন।  ২০১৫ সালে, তিনি অভিনেতা জান খানের সাথে পুনরায় ইয়ে হ্যায় আশিকি ধারাবাহিকেত্র একটি পর্বে নয়না চরিত্রে অভিনয় করেছিলেন।\nতিনি কোড রেড তালাশ নামক একটি অনুষ্ঠানের একটি পর্বে উপস্থিত ছিলেন।  ২০১৭ থেকে ২০১৮ পর্যন্ত, তিনি হাম পাঁচ ফির সে ধারাবাহিকে কাজল মাথুর/কাজল ভাইয়ের চরিত্রে অভিনয় করেছিলেন।  ২০১৭ সালে, তিনি দুটি স্বল্পদৈর্ঘ্য চলচ্চিত্রে অভিনয় করেন যার মধ্যে \"কিসস \" চলচ্চিত্রে তিনি \"ইচ্ছা\" চরিত্রে অভিনয় করেন। তার অভিনীত আরেকটি স্বল্পদৈর্ঘ্য চলচ্চিত্রের নাম হল  \"ফ্রি বেসিকস\" ।\n\n\n=== সাম্প্রতিক কাজ এবং ওয়েব ক্যারিয়ার (২০১৯-বর্তমান) ===\nজয়শ্রী অ্যামাজন প্রাইমের জনপ্রিয় ওয়েব সিরিজ ব্রীথ -এ অনিতা সাহানির চরিত্রে অভিনয় করেন।  একই বছর তিনি পপক্সোর আনম্যারেইড ছবিতে পারুল চরিত্রে অভিনয় করেন, যেখানে জয়শ্রীর শ অভিনেতা ছিলেন সঞ্চয় গোস্বামী।\nতিনি ২০১৯ সালে এমএক্স প্লেয়ারের থিঙ্কিস্তান  ওয়েব সিরিজে অভিনেতা শ্রাবণ রেড্ডির বিপরীতে প্রিয়া চরিত্রে অভিনয় করেছিলেন এবং শিটি আইডিয়াস ট্রেন্ডিং -এ অভিনেতা স্কন্দ সঞ্জীব ঠাকুরের বিপরীতে ঋদ্ধি চরিত্রে অভিনয় করেছিলেন। \n২০২১ সালে, তিনি ইরোস নাউ -এর হিন্দমাতা -তে অনিতা চরিত্রে অভিনয় করেছিলেন।  ২০২২ সাল থেকে, তিনি তার স্বামীর নির্মিত ধারাবাহিক বিবি অ্যান্ড মি -তে রোজি/রিতা সহ বিভিন্ন চরিত্রে অভিনয় করছেন। \n\n\n== চলচ্চিত্র তালিকা ==\n\n\n=== টেলিভিশন ===\n\n\n=== ওয়েব সিরিজ ===\n\n\n=== স্বল্পদৈর্ঘ্য চলচ্চিত্র ===\n\n\n=== থিয়েটার ===\nআখলাক খানের গুলেল বানাউঙ্গা চিদিয়া মারুঙ্গা (২০১৪) \n\n\n== তথ্যসূত্র =="}