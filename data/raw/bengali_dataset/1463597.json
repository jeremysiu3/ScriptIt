{"pageid": 1463597, "title": "রাষ্ট্রীয় প্রজাতন্ত্র পার্টি", "url": "https://bn.wikipedia.org/wiki?curid=1463597", "content": "রাষ্ট্রীয় প্রজাতন্ত্র পার্টি (নেপালি: राष्ट्रिय प्रजातन्त्र पार्टी) হলো নেপালের সাংবিধানিক রাজতন্ত্রবাদী এবং হিন্দু জাতীয়তাবাদী রাজনৈতিক দল।\n১৯৯০ সালে পঞ্চায়ত কালের প্রধানমন্ত্রী সূর্য বাহাদুর থাপা এবং লোকেন্দ্র বাহাদুর চন্দ এই দলটি গঠন করেছিলেন। দলটি ১৯৯৭ সালে থাপা ও চন্দের অধীনে দুটি জোট সরকারের নেতৃত্ব দিয়েছিল। ২০০০ এর দশকে রাজা জ্ঞানেন্দ্র দুজনকে প্রধানমন্ত্রী নিযুক্ত করেছিলেন এবং এরমধ্য ২০০২ সালে চন্দ এবং ২০০৩ সালে থাপা প্রধানমন্ত্রীর দায়িত্ব পালন করেছেন৷\nরাজেন্দ্র প্রসাদ লিংদেন ২০২১ সালের ডিসেম্বরে দলের সম্মেলনে নির্বাচিত হওয়ার পরে বর্তমানে দলের অধ্যক্ষ হিসাবে দায়িত্ব পালন করছেন। রাষ্ট্রীয় প্রজাতন্ত্র পার্টি ২০২২ সালে সম্পন্ন প্রতিনিধি সভা নির্বাচনে ১৪টি আসন জিতে বর্তমানে প্রতিনিধি সভায় পঞ্চম বৃহত্তম রাজনৈতিক দল এবং নির্বাচন আযোগ কর্তৃক স্বীকৃত সাতটি জাতীয় দলের মধ্যে একটি। নির্বাচনের পরে দলটি সংক্ষিপ্তভাবে ক্ষমতাসীন জোট সরকারের অংশ ছিল, তবে ২০২৩ সালের ২৫ ফেব্রুয়ারি থেকে বিরোধী দলে রয়েছে৷\n\n\n== তথ্যসূত্র =="}