{"pageid": 1138095, "title": "বিভাস চক্রবর্তী", "url": "https://bn.wikipedia.org/wiki?curid=1138095", "content": "বিভাস চক্রবর্তী, (জন্ম ২৩ সেপ্টেম্বর ১৯৩৭) ভারতীয় বাঙালি অভিনেতা এবং খ্যাতনামা নাট্যব্যক্তিত্ব।  বিশিষ্ট সমাজকর্মী এবং একজন সফল লেখক হিসাবে তিনি বিশেষভাব পরিচিত। দীর্ঘদিন তিনি পশ্চিমবঙ্গ নাট্য আকাদেমির সঙ্গে ঘনিষ্ঠভাবে যুক্ত ছিলেন। \n\n\n== জন্ম ও প্রারম্ভিক জীবন ==\nবিভাস চক্রবর্তী ব্রিটিশ ভারতের অধুনা বাংলাদেশের  সিলেটে ১৯৩৭ খ্রিস্টাব্দের ২৩ সেপ্টেম্বর জন্মগ্রহণ করেন। বার্মা সীমান্তের কাছে বসবাসের কারণে তার শৈশব কেটেছে দ্বিতীয় বিশ্বযুদ্ধে সম্ভাব্য জাপানি আক্রমণের আশঙ্কার মধ্য দিয়ে। \nবিভাস চক্রবর্তীর অভিনয় জীবনের শুরু বহুরূপী নাট্যদলে হলেও, বহুরূপীতে তার সমযটি ছিল হতাশাজনক।  ১৯৬০ খ্রিস্টাব্দে তিনি যোগ দেন বাংলার আর এক নাট্যদল  নান্দীকারে।  নান্দীকারে তিনি অজিতেশ বন্দ্যোপাধ্যায়ের নির্দেশনায় বহু নাটকে অভিনয় করেন।  ১৯৬৬ খ্রিস্টাব্দে তিনি নান্দীকার ছেড়ে তৈরি করেন থিয়েটার ওয়ার্কশপ। সেসময় তিনি বহু নাটকের পরিচালক ছিলেন। যেমন-  মোহিত চট্টোপাধ্যায়ের রচনায় ‘’রাজরক্ত’’, মনোজ মিত্রের ‘’চাক ভাঙা মধু’’ ইত্যাদি  বাংলা নাটকের ইতিহাসে ‘’রাজরক্ত’’ ছিল এক উল্লেখযোগ্য নাট্যপরিবেশনা, যেখানে সংকেত-প্রতীক-রূপকের ব্যবহারে প্রথাগত রাজনৈতিক নাটক বাইরে এক ব্যতিক্রমী চরিত্রের পরিস্ফুটন হয়েছে। \n১৯৮৫ খ্রিস্টাব্দে তিনি ‘’অন্য থিয়েটার’’ নামে এক নাট্যদল গঠন করেন \nবিভাস চক্রবর্তী  পশ্চিমবঙ্গ নাট্য আকাদেমির সূচনাকাল থেকেই বহু বৎসর এর সদস্য ছিলেন। ২০১৮ খ্রিস্টাব্দে তিনি বয়সের কারণে নাট্য আকাদেমির সদস্যপদ ছেড়ে দেন। \n\n\n== চলচ্চিত্রের তালিকা ==\nআমার ভুবন (2002)\nপথ-ও-প্রসাদ (1991)\nআমার পৃথিবী (1985)\nপরশুরাম (1979)\nচেরা তমসুক (1974)\n\n\n== পুরস্কার ==\n১৯৮৯ খ্রিসাব্দে নাট্য পরিচালনায়  বিভাস চক্রবর্তী  ভারত সরকারের  সংগীত নাটক অকাদেমি পুরস্কার  লাভ করেন। \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিভাস চক্রবর্তী (ইংরেজি)"}