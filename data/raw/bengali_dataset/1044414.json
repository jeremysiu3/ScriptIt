{"pageid": 1044414, "title": "নিমাই ঘোষ (পরিচালক)", "url": "https://bn.wikipedia.org/wiki?curid=1044414", "content": "নিমাই ঘোষ ছিলেন ভারতের একজন অন্যতম খ্যাতিমান চিত্রগ্রাহক ও পরিচালক। তিনি \"ছিন্নমূল\" চলচ্চিত্রের জন্য বিশেষভাবে পরিচিত।\n\n\n== কর্মজীবন ==\nনিমাই ঘোষ উৎপল দত্তের দ্বারা সংগঠিত লিটল থিয়েটার গ্রুপের মঞ্চ অভিনেতা হিসেবে তাঁর কর্মজীবন শুরু করেন। তিনি চিত্রগ্রাহকের পাশাপাশি ভারতের নতুন বাস্তববাদী চলচ্চিত্র ছিন্নমূল (১৯৫০)-এর নির্মাতা হিসেবে বিখ্যাত। এটিই ছিল ভারত বিভাজনের সময় বঙ্গভঙ্গের উপর নির্মিত প্রথম ভারতীয় চলচ্চিত্র। এই চলচ্চিত্রের একজন অভিনেতা হিসেবে বিখ্যাত চলচ্চিত্রকার ঋত্বিক ঘটক তাঁর চলচ্চিত্র জীবন শুরু করেন।\nছিন্নমূল চলচ্চিত্রটি রাশিয়ায় বিশেষভাবে সমাদৃত হলেও পশ্চিমবঙ্গে এটি বাণিজ্যিকভাবে সফল না হওয়ায় তিনি খুবই আঘাত পান এবং পরবর্তীতে মাদ্রাজে (বর্তমানে চেন্নাই) গিয়ে তামিল চলচ্চিত্রে কাজ শুরু করেন। সেখানে তাঁর পরিচালিত প্রথম তামিল চলচ্চিত্র পাদেই তেরিউদু পার দ্বিতীয় স্থান অর্জন করে শ্রেষ্ঠ তামিল ভাষার চলচ্চিত্র বিভাগে জাতীয় চলচ্চিত্র পুরস্কার লাভ করে। পরিচালক হিসাবে তাঁর শেষ ছবিটি ছিল তামিল ছবি সৌরভালি (১৯৮১)।\nএছাড়াও তিনি চেন্নাইতে ফিল্ম সোসাইটি আন্দোলনে সক্রিয় ছিলেন। তিনি সেখানে মাদ্রাজ ফিল্ম সোসাইটি  প্রতিষ্ঠা করেন। তিনি মাদ্রাজে ফিল্ম ইন্ডাস্ট্রিতে কর্মরত বিভিন্ন বর্ণের কর্মীদের আন্দোলনের সঙ্গেও সক্রিয়ভাবে যুক্ত ছিলেন।\n\n\n== চলচ্চিত্রপঞ্জী ==\n\n\n=== পরিচালক হিসেবে ===\nছিন্নমূল (১৯৫০)\nপাদেই তেরিউদু পার (১৯৬০)\nসৌরভালি (১৯৮১)\n\n\n=== আলোকচিত্রগ্রাহক হিসেবে ===\nছিন্নমূল (১৯৫০)\nআনুভবি রাজা আনুভবি (১৯৬৭)\n\n\n== তথ্যসূত্র =="}