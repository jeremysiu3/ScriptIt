{"pageid": 13852, "title": "কর্পাস লুটেয়াম", "url": "https://bn.wikipedia.org/wiki?curid=13852", "content": "স্তন্যপায়ী প্রাণীদের ডিম্বাশয়ে অবস্থিত পীত (হলুদ) রংয়ের অন্তঃক্ষরা গ্রন্থি যা থেকে প্রজেস্টেরোন হর্মোন নিঃসৃত হয়। ডিম্বাশয়ের পরিপক্ব গ্রাফিয়ান ফলিক্ল থেকে ডিম্বাণু নির্গত হবার পর সেই ফলিকলের অবশিষ্টাংশের কোষগুলি স্নেহপদার্থ সঞ্চয় করে স্ফীত হয় ও কিছু কিছু প্রাণির ক্ষেত্রে লিউটিন নামক ক্যারটিন জাতীয় রঙকের কারণে পীত বঅর্ণ ধারণ করে। কর্পাস লুটেয়াম প্রজেস্টেরোনের প্রধান উৎস এবং অধিকাংশ স্তন্যপায়ী প্রাণীর গর্ভধারনের জন্য প্রাথমিক গর্ভাবস্থার স্থায়ীত্ব এর তঘেকে নির্গত প্রজেস্টেরোনের উপর সম্পূর্ণ ভাবে নিররভরশীল (গেস্টেশন = গর্ভধারণ, এর থেকে প্রোজেস্টেরণ নামক স্টেরয়েডটির নাম হয়েছে। স্তন্যপায়ী প্রাণীদের স্ত্রঈ প্রজনন চক্রের (উচ্চ শ্রেণির প্রাইমেট দের মেন্স্ট্রু্যাল সাইকল বা অন্যান্য স্তন্যপায়ীদের ইস্ট্রাস সাইকলের) দ্বিতীয় অর্ধে প্রজেস্টেরোনের প্রভাবে জরায়ুর ভিতরের আবরণ (এন্ডোমেট্রিয়াম)নিষিক্ত ডিম্বাণুর রোপণের জন্য উর্বর হয়ে ওঠে। নিষিক্ত ডিম্বাণু জরায়ুর মধ্যে প্রেথিত হতে না পারলে কর্পাস লুটেয়াম দ্রুত শুকিয়ে কুঁকড়ে যায় ও অ্যাট্রেটিক ফলিকলে পরিণত হয়। প্রজেস্টেরোনের অভাবে জরায়ুর অন্তরাবণের উপরের স্তর তখন হয় ঝরে পড়ে (ও সঙ্গে কিছু রক্তপাত হয় - যা হল উচ্চশ্রেণির প্রাইমেট দের ঋতুস্রাব) অথবা শুকিয়ে অবশোষিত হয়।\n\n\n== সহায়ক চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== বর্হিসূত্র ==\nবোস্টন বিশ্ববিদ্যালয়ের কলাবিদ্যায় 18201loa দেখুন।\nস্টেট ইউনিভার্সিটি অফ নিউ ইয়র্ক-এর মেডিকাল সেন্টারের পরীক্ষাগারের নিবন্ধ \"The Female Pelvis: The Ovary\"  ওয়েব্যাক মেশিনে আর্কাইভকৃত ২৯ জানুয়ারি ২০১২ তারিখে দেখুন।\n\n\n== তথ্যসূত্র =="}