{"pageid": 1123624, "title": "কুরুশ কাঁটায় কাপড় বোনা", "url": "https://bn.wikipedia.org/wiki?curid=1123624", "content": "কুরুশ কাঁটায় কাপড় বোনা বলতে কাপড় বয়নের একটি পদ্ধতিকে বোঝায়, যাতে কুরুশ কাঁটা নামের এক বিশেষ ধরনের উপকরণ ব্যবহার করে বোনার সুতার বহুসংখ্যক ফাঁসকে পরস্পর বিজড়িত করে কাপড় বোনা হয়।\nইংরেজিতে একে \"ক্রোশে\" (Crochet) বলা হয়। ক্রোশে কথাটি ফরাসি শব্দ \"ক্রোশে\" থেকে এসেছে, যার অর্থ \"ছোট আঁকশি\"। কুরুশ কাঁটাগুলি ধাতু, কাঠ, বাঁশ বা প্লাস্টিকের তৈরি হতে পারে। ব্যবহৃত কাঁটার প্রকৃতির পার্থক্য ছাড়াও কুরুশ কাঁটায় বোনা ও কাঁটায় বোনার মধ্যে মূল পার্থক্য হল কুরুশ কাঁটায় বোনার সময় একটি সেলাই সম্পূর্ণ শেষ করে তারপরে পরবর্তী সেলাইয়ে হাত দেয়া হয়। এর বিপরীতে কাঁটায় বোনার সময় একই সময়ে অনেকগুলি সেলাই উন্মুক্ত থাকতে পারে। তবে কুরুশ কাঁটার কিছু প্রকারভেদে, যেমন তিউনিসীয় কুরুশ কাঁটায় কাপড় বোনা কিংবা ময়ুরাক্ষি কুরুশ কাঁটায় কাপড় বোনা নামক পদ্ধতিগুলিতে একাধিক সেলাই যুগপৎ উন্মুক্ত থাকতে পারে।\n\n\n== আরও দেখুন ==\nকাঁটায় কাপড় বোনা\nতাঁতে কাপড় বোনা\nজমাট বয়ন\nবিনুনি বা বিঁড়ে বয়ন\n\n\n== তথ্যসূত্র =="}