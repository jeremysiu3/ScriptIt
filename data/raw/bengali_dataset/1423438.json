{"pageid": 1423438, "title": "রাজস্থান আন্তর্জাতিক লোক উৎসব", "url": "https://bn.wikipedia.org/wiki?curid=1423438", "content": "রাজস্থান আন্তর্জাতিক লোক উৎসব (বা যোধপুর আরআইএফএফ বা যোধপুর লোক উৎসব) হল একটি বার্ষিক সঙ্গীত ও শিল্প উৎসব যা রাজস্থানের যোধপুরের মেহরানগড় দুর্গে আয়োজিত হয়। এর মূল উদ্দেশ্য হলো ঐতিহ্যবাহী লোকসংগীত ও শিল্পকলার প্রচার করা।\n\n\n== ইতিহাস ==\n২০০৭ সালের অক্টোবরে মেহরানগড় মিউজিয়াম ট্রাস্ট এবং জয়পুর বিরাসাত ফাউণ্ডেশনের মধ্যে অলাভজনক অংশীদারিত্ব হিসাবে উৎসবটি প্রথম আয়োজন করা হয়েছিল। বছরের সবচেয়ে উজ্জ্বল পূর্ণিমার (যা উত্তর ভারতে শারদ পূর্ণিমা নামে পরিচিত) সময়ের সাথে সময় মিলিয়ে উৎসবটি হয়। উৎসবের প্রধান পৃষ্ঠপোষক হলেন মহারাজা গজ সিং। মেহরানগড় দুর্গের মধ্যে এবং এর আশেপাশে এই উৎসবের আয়োজন করা হয়।\n\n\n== কার্যক্রম ==\nউৎসবটিতে ভারতের পাশাপাশি বিশ্বের সমস্ত লোক শিল্পী এবং সঙ্গীতশিল্পীদের জন্য একটি উন্মুক্ত মঞ্চ দেওয়ার পরিকল্পনা করে করা হয়েছে। রাজস্থান এবং অন্যান্য জায়গা থেকে প্রায় ২৫০ সঙ্গীতজ্ঞ এবং শিল্পী এই উৎসবে যোগ দেন।\n\n\n== আন্তর্জাতিক মনোযোগ ==\nইউনেস্কো এই উৎসবটিকে \"সৃজনশীল এবং স্থায়ী উন্নয়নের জন্য জনগণের মঞ্চ\" হিসাবে সমর্থন দিয়েছে। ২০১২ এবং ২০১৩ সালে, সংলাইনস আরআইএফএফ-কে সেরা ২৫টি আন্তর্জাতিক উৎসবের অন্যতম একটি হিসেবে গণ্য করেছে।\n\n\n== ২০১৩ সংস্করণ ==\nউৎসবের ২০১৩ সংস্করণের বিষয়বস্তু ছিল মেহরানগড় দুর্গের প্রাচীন ইতিহাস। টাইম পত্রিকা এই দুর্গকে এশিয়ার সেরা দুর্গ হিসাবে নির্বাচন করেছিল। সেই বছরের বিশিষ্ট প্রদর্শনের মধ্যে ছিল আফগানি রুবাব বাদক দাউদ খান সাদোজাইয়ের বাদন, মারওয়ারের মাঙ্গনিয়ারের সংস্কৃতির প্রদর্শন, দিলশাদ খানের সাথে রাজস্থানী শিল্পীরা এবং মনু চাও।\n\n\n== ২০১৫ সংস্করণ ==\nসেই বছর ২৩ থেকে ২৭শে অক্টোবর পর্যন্ত যোধপুর আরআইএফএফ তার নবম সংস্করণ উদযাপন করেছে। গ্র্যামি পুরস্কার বিজয়ী উটার কেলারম্যান এবং ইয়োসি ফাইন তাঁদের সঙ্গীত পরিবেশন করেছেন।\n\n\n== তথ্যসূত্র =="}