{"pageid": 1116205, "title": "চাঁপাইনবাবগঞ্জ জেলা সুইমিংপুল", "url": "https://bn.wikipedia.org/wiki?curid=1116205", "content": "চাঁপাইনবাবগঞ্জ জেলা সুইমিংপুল ২০১১ সালে উদ্বোধন হওয়া বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি চাঁপাই নবাবগঞ্জ জেলায় চাঁপাই নবাবগঞ্জ পৌরসভার বীরশ্রেষ্ঠ ক্যাপ্টেন মহিউদ্দীন জাহাঙ্গীর সেতু সংলগ্ন পিটিআই ভিআইপি সড়কে রেহাইচর মৌজায় অবস্থিত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় চাঁপাইনবাবগঞ্জে জেলা ক্রীড়া সংস্থার তত্ত্বাবধায়নে রয়েছে।  এটি চাঁপাইনবাবগঞ্জ জেলার উপজেলা বয়স ভিত্তিক সাঁতার প্রতিযোগিতা ও প্রশিক্ষণের জন্য ব্যবহার করা হয়।\n\n\n== নির্মাণ ইতিহাস ==\n২০০৬ সালের জুন মাসে জাতীয় ক্রীড়া পরিষদ শহরের রেহাইচর মৌজায় নতুন স্টেডিয়াম ও সুইমিংপুল নির্মাণের জন্য আট একর জমি ২ কোটি টাকা মূল্যে অধিগ্রহণ করে। সেপ্টেম্বর, ২০০৬ হতে ঠিকাদার প্রতিষ্ঠান টি এন্টারপ্রাইজ অ্যান্ড আবু হোসেন তোজাম্মেল হক জয়েন্ট ভেঞ্চার নির্মাণ কাজ শুরু করে। ২০১০ সালে নির্মাণ কাজ শেষ হলে জাতীয় ক্রীড়া পরিষদ জেলা ক্রীড়া সংস্থার কাছে নবনির্মিত স্টেডিয়াম ও সুইমিংপুল বুঝিয়ে দেয়। এটি খোলা আকাশের নীচে উন্মুক্ত সুইমিংপুল। নির্মাণ শেষে ২০১১ সালে এটির উদ্বোধন করা হয়। প্রকল্পটির নির্মাণ সম্পন্ন করতে ১.৫ কোটি টাকা ব্যয় হয়।\n\n\n== তথ্যসূত্র =="}