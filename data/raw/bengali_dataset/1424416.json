{"pageid": 1424416, "title": "বাংলাদেশ ইনফরমেটিক্স অলিম্পিয়াড", "url": "https://bn.wikipedia.org/wiki?curid=1424416", "content": "বাংলাদেশ ইনফরমেটিক্স অলিম্পিয়াড (বিডিওআই) হলো স্কুল-কলেজের শিক্ষার্থীদের জন্যে আয়োজিত একটি বাৎসরিক প্রোগ্রামিং প্রতিযোগিতা। এটি আন্তর্জাতিক ইনফরমেটিক্স অলিম্পিয়াড (আইওআই) এর সাথে মিল রেখে অনুষ্ঠিত হয়। বিডিওআই-এর বিজয়ীরা আন্তর্জাতিক ইনফরমেটিক্স অলিম্পিয়াড (আইওআই)-এ বাংলাদেশের প্রতিনিধিত্ব করে থাকে। আইওআই-এ বিশ্বসেরা প্রোগ্রামাররা অংশগ্রহণ করে।\nএই প্রতিযোগিতায় শিক্ষার্থীরা বিভিন্ন চ্যালেঞ্জিং সমস্যার সমাধান করে থাকে। সমস্যাগুলো সমাধানের জন্য প্রোগ্রাম লিখতে হয়। প্রতিযোগিতার সমস্যাগুলো অ্যালগরিদমিক হয়ে থাকে। প্রতিযোগীদের সমস্যা বিশ্লেষণ, প্রয়োজনীয় অ্যালগরিদম পরিকল্পনা, ডাটা স্ট্র্যাকচার, প্রোগ্রামিং এবং সমাধান যাচাইয়ের মতো মৌলিক কিছু দক্ষতার প্রয়োজন হয়।\nবাংলাদেশের জাতীয় পর্যায়ের ইনফরমেটিক্স অলিম্পিয়াডে বর্তমানে শুধুমাত্র সি/সি++ ব্যবহার করা যায়, তাই বাংলাদেশ থেকে অংশ নিতে এই দুটি ভাষার যেকোন একটা শেখা বাধ্যতামূলক।\n\n\n== ইতিহাস ==\n২০০৫ সালে প্রথমবারের মত বাংলাদেশ ইনফরমেটিক্স অলিম্পিয়াড অনুষ্ঠিত হয়েছিল। প্রাথমিক পর্যায়ে, স্কুল ও কলেজ পর্যায়ে প্রতিযোগিতা আয়োজনের মাধ্যমে তরুণ প্রজন্মের মধ্যে প্রোগ্রামিং এবং অ্যালগরিদমিক সমস্যা সমাধানের জ্ঞান ও দক্ষতা বৃদ্ধিতে মনোনিবেশ করা হয়েছিল।\nপরবর্তীতে, বাংলাদেশ কম্পিউটার সোসাইটি (BCS) এর সমর্থনে এটিকে জাতীয় পর্যায়ে উন্নীত করে।\n\n\n== অংশগ্রহণ ও ফলাফল ==\nএ পর্যন্ত ২০ বছরে মোট ৩২ জন প্রতিযোগী এই প্রতিযোগিতায় অংশ নিয়েছেন।\nবাংলাদেশ ২০২৪ সালে প্রথমবারের মতো স্বর্ণপদক লাভ করে যেটা এনে দেয় দেবজ্যোতি দাস সৌম্য। এছাড়াও বাংলাদেশ থেকে এখন পর্যন্ত ৬টি রৌপ্য ও ২৪টি ব্রোঞ্জপদক অর্জন করেছে। এছাড়াও, একজন প্রতিযোগী সম্মানসূচক পদক লাভ করেছেন।\n\n\n== আরো দেখুন ==\nআন্তর্জাতিক ইনফরমেটিক্স অলিম্পিয়াড\nআন্তর্জাতিক বিজ্ঞান অলিম্পিয়াড\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট\nঅফিসিয়াল ফেসবুক পেজ"}