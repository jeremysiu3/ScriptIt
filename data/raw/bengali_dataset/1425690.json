{"pageid": 1425690, "title": "ধনবন্তী রামা রাও", "url": "https://bn.wikipedia.org/wiki?curid=1425690", "content": "ধনবন্তী, লেডি রামা রাও (১৮৯৩ – ১৯৮৭) ভারতের পরিবার পরিকল্পনা সমিতি এবং আন্তর্জাতিক পরিকল্পিত পিতৃমাতৃত্ব ফেডারেশনের প্রতিষ্ঠাতা ও সভাপতি ছিলেন। তিনি বিখ্যাত সরকারি কর্মচারী স্যার বেনেগাল রামা রাওকে বিয়ে করেছিলেন এবং লেখক শান্তা রামা রাওয়ের মা ছিলেন।\n\n\n== প্রাথমিক জীবন ==\nধনবন্তী একটি কাশ্মীরি ব্রাহ্মণ পরিবারে ধনবন্তী হান্ডু নামে জন্মগ্রহণ করেছিলেন। তাঁর জন্ম ও বড় হয়ে ওঠা হুবলিতে (বর্তমানে কর্ণাটকে) এবং তাই তিনি কন্নড় ভাষার কথোপকথনে পারঙ্গম ছিলেন। হুবলিতে স্কুলে পড়ার পর, তিনি প্রেসিডেন্সি কলেজে যোগদানের জন্য মাদ্রাজ চলে যান, যেখান থেকে তিনি শিল্পকলায় স্নাতক ডিগ্রি অর্জন করেন এবং ইংরেজিতে গ্রিগস গোল্ড মেডেল পান।\nমাদ্রাজে, বিশিষ্ট অর্থনীতিবিদ এবং কূটনীতিক স্যার বেনেগাল রামা রাওয়ের সঙ্গে তাঁর দেখা হয়। রামা রাও ছিলেন দক্ষিণ ভারতীয় এক বিশিষ্ট পরিবারের একজন চিত্রপুর সারস্বত ব্রাহ্মণ। তাঁরা এরপর বিয়ে করেন।\n\n\n== কর্মজীবন ==\nতিনি মাদ্রাজের কুইন মেরি কলেজে সহকারী অধ্যাপক হিসেবে নিজের কর্মজীবন শুরু করেন।\n১৯১৭ সালে, তিনি অ্যানি বেসান্ত, মার্গারেট কাজিন্স, জিনা রাজা দাস এবং অন্যান্যদের সাথে মহিলা ভারতীয় সমিতির সহ-প্রতিষ্ঠা করেন। এই সংস্থার লক্ষ্য ছিল ১৯তম এবং ২০শ শতকের প্রথম দিকে নারীরা যে কঠিন আর্থ-সামাজিক এবং রাজনৈতিক পরিস্থিতির মুখোমুখি হয়েছিলেন তার সমাধান এবং উন্নতি করা।\n১৯৩২ সালে, তিনি সরোজিনী নাইডুর নির্দেশে ভারতীয় প্রতিনিধিদলের নেতৃত্ব দিয়ে বার্লিনে ভোটাধিকার ও সমান নাগরিকত্বের জন্য মহিলাদের আন্তর্জাতিক জোটে যোগ দেন।\n১৯৪৬ সালে, তিনি সর্বভারতীয় মহিলা সম্মেলনের সভাপতি নির্বাচিত হন।\n১৯৪৯ সালে, তিনি ভারতের পরিবার পরিকল্পনা সমিতি শুরু করেন।\n১৯৫২ সালে, ধনবন্তী মার্গারেট স্যাঙ্গারের সাথে আন্তর্জাতিক পরিকল্পিত পিতৃমাতৃত্ব ফেডারেশনের সহ-প্রতিষ্ঠা ও যুগ্ম সভাপতি হিসেবে দায়িত্ব পালন করেন।\n\n\n== পুরস্কার ==\nমহিলা সমিতির সাথে কাজ করার জন্য ব্রিটিশ সরকার কর্তৃক কায়সার-ই-হিন্দ স্বর্ণপদক।\n১৯৫৯ সালে ভারত সরকার কর্তৃক পদ্মভূষণ।\n\n\n== গ্রন্থপঞ্জি ==\nতাঁর স্মৃতিকথা অ্যান ইনহেরিটেন্স শিরোনামে প্রকাশিত হয়েছে।\n\n\n== তথ্যসূত্র =="}