{"pageid": 1367423, "title": "ফ্রান্সিস্কো মেইশেদো", "url": "https://bn.wikipedia.org/wiki?curid=1367423", "content": "ফ্রান্সিস্কো মেইরা মেইশেদো (পর্তুগিজ: Francisco Meixedo; জন্ম: ১৯ মে ২০০১; ফ্রান্সিস্কো মেইশেদো নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে পর্তুগিজ ক্লাব পোর্তুর হয়ে গোলরক্ষক হিসেবে খেলেন।\n২০১৮ সালে, মেইশেদো পর্তুগাল অনূর্ধ্ব-১৭ দলের হয়ে পর্তুগালের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nফ্রান্সিস্কো মেইরা মেইশেদো ২০০১ সালের ১৯শে মে তারিখে পর্তুগালের পোর্তুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমেইশেদো পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-১৯ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৮ সালের ১১ই ফেব্রুয়ারি তারিখে তিনি প্রীতি ম্যাচে নেদারল্যান্ডস অনূর্ধ্ব-১৭ দলের বিরুদ্ধে ম্যাচে পর্তুগাল অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন।\nতিনি ২০২৩ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২৩ সালের জুন মাসে প্রকাশিত ২৩ সদস্যের পর্তুগাল অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ফ্রান্সিস্কো মেইশেদো  (ইংরেজি)  \nসকারবেসে ফ্রান্সিস্কো মেইশেদো (ইংরেজি) \nবিডিফুটবলে ফ্রান্সিস্কো মেইশেদো  (ইংরেজি)  \nট্রান্সফারমার্কেটে ফ্রান্সিস্কো মেইশেদো (ইংরেজি) \nওয়ার্ল্ডফুটবল.নেটে ফ্রান্সিস্কো মেইশেদো (ইংরেজি) \nইএসপিএন এফসিতে ফ্রান্সিস্কো মেইশেদো (ইংরেজি)"}