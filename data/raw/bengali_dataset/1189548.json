{"pageid": 1189548, "title": "কনর গ্যালাগার", "url": "https://bn.wikipedia.org/wiki?curid=1189548", "content": "কনর জন গ্যালাগার (ইংরেজি: Conor Gallagher, ইংরেজি উচ্চারণ: /kˈɒnə ɡˈaləɡə/; জন্ম: ৬ ফেব্রুয়ারি ২০০০; কনর গ্যালাগার নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংরেজ ক্লাব চেলসি এবং ইংল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৭ সালে, গ্যালাগার ইংল্যান্ড অনূর্ধ্ব-১৭ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২১ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকনর জন গ্যালাগার ২০০০ সালের ৬ই ফেব্রুয়ারি তারিখে ইংল্যান্ডের এপসমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগ্যালাগার ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯, ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৭ সালে তিনি ইংল্যান্ড অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইংল্যান্ডের বয়সভিত্তিক দলের হয়ে তিনি প্রায় পাঁচ বছরে ৩৮ ম্যাচে অংশগ্রহণ করে ৫টি গোল এবং একটি শিরোপা জয়লাভ করেছেন।\n২০২১ সালের ১৫ই নভেম্বর তারিখে, ২১ বছর, ৯ মাস ও ৯ দিন বয়সে, ডান পায়ে ফুটবল খেলায় পারদর্শী গ্যালাগার সান মারিনোর বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ইংল্যান্ডের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় কালভিন ফিলিপসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ইংল্যান্ড ১০–০ গোলের ব্যবধানে জয়লাভ করেছিল। ইংল্যান্ডের হয়ে অভিষেকের বছরে গ্যালাগার সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২২ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকনর গ্যালাগার – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কনর গ্যালাগার  (ইংরেজি)  \nসকারবেসে কনর গ্যালাগার (ইংরেজি) \nবিডিফুটবলে কনর গ্যালাগার  (ইংরেজি)  \nইইউ-ফুটবলে কনর গ্যালাগার (ইংরেজি) \nট্রান্সফারমার্কেটে কনর গ্যালাগার (ইংরেজি) \nওয়ার্ল্ডফুটবল.নেটে কনর গ্যালাগার (ইংরেজি) \nইএসপিএন এফসিতে কনর গ্যালাগার (ইংরেজি) \nন্যাশনাল-ফুটবল-টিমস.কমে কনর গ্যালাগার (ইংরেজি)"}