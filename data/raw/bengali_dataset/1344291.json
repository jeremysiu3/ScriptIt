{"pageid": 1344291, "title": "বিবিম-গুকসু", "url": "https://bn.wikipedia.org/wiki?curid=1344291", "content": "বিবিম-গুকসু (비빔국수) বা মশলাদার নুডলস  হল একটি নুডলস জাতীয় খাবার যা ঠান্ডা করার পর পরিবেশন করা হয়। খুব পাতলা গমের আটার নুডলস দিয়ে এটি তৈরি করা হয়। যেই বিশেষ পাতলা গমের নুডলস্ সোমিয়েওন (소면/素麵) নামে পরিচিত।  বিবিম-গুক্সু কোরিয়ান রন্ধনশৈলীর সবচেয়ে জনপ্রিয়, ঐতিহ্যবাহী নুডল দিয়ে প্রস্তুত খাবারগুলির মধ্যে একটি। এই খাবারটি বিশেষ করে গ্রীষ্মকালে খাওয়া হয়।\nবিবিম-গুকসুকে গুকসু বিবিম বা গোল্ডং মাইওনও বলা হয় যার আক্ষরিক অর্থ আলোড়িত নুডলস (নুডলস রান্না করার সময় বারংবার এটিকে রান্নার পাত্রে আলোড়িত করতে হয় যাতে এটি ভালোভাবে রান্না হয়) বা \"মিশ্র নুডলস\"।\nদক্ষিণ কোরিয়াতে অনেক ধরনের ঠান্ডা নুডল খাবার প্রচলিত। মশলাদার ঠান্ডা নুডলস কোরিয়ার মশলা-প্রেমী মানুষদের দ্বারা চির প্রশংসিত হয়েছে এবং আন্তর্জাতিকভাবে স্বীকৃত হয়েছে। লাল মরিচের গুঁড়া, স্থানীয় খাদ্য উপাদান গোচুজাং এবং কিমা করা রসুনের সংমিশ্রণ থেকে তৈরি শক্তিশালী মশলা এই নুডলসে মশলাদার স্বাদ যোগ করে। এর সাথে ভিনেগার এবং চিনি ইত্যাদি সংযোজনের ফলে তৈরি এই নুডলসে মিষ্টি-টক গন্ধ ও স্বাদ পাওয়া যায়। বেশিরভাগ মশলাদার ঠান্ডা নুডলস এর স্বাদ বাড়াতে সামান্য তিলের তেল যোগ করে প্রস্তুত করা হয়।\nসাধারণত, বিবিম-গুকসুতে ভাজা করা গরুর মাংস, বিশেষ জুলিয়ান পদ্ধতিতে তৈরি শসার আচার এবং তিলের তেলে ভাজা মাশরুম থাকে। এই উপাদানগুলি রান্না করা নুডুলস, সয়াসস, তিলের তেল, তিলের বীজ এবং চিনির সাথে মিশ্রিত করা হয়। পরিবেশনের জন্য রান্না করা মশলাদার নুডলস একটি পাত্রে রাখা হয় এবং তার উপরে এবং চারপাশে উচ্চ তাপমাত্রায় সেদ্ধ ডিম, মূলা দিয়ে তৈরি আচার, শুকনো জিম স্ট্রিপ (স্থানীয় খাদ্য উপাদান), কাটা শসা এবং কখনও কখনও কাটা কোরিয়ান নাশপাতি বা টমেটো ইত্যাদি রেখে সজ্জিত করা হয়।\n\n\n== তথ্যসূত্র =="}