{"pageid": 1401506, "title": "জাতীয় তথ্যব্যবস্থা বিজ্ঞান ইনস্টিটিউট", "url": "https://bn.wikipedia.org/wiki?curid=1401506", "content": "জাতীয় তথ্যব্যবস্থা বিজ্ঞান ইনস্টিটিউট, বা, ন্যাশনাল ইনস্টিটিউট অফ ইনফরমেটিক্স (国立情報学研究所, কোকুরিটসু জোহোগাকু কেনকিউজো, NII) জাপানের রাজধানী টোকিওর চিওদাতে অবস্থিত একটি জাপানি গবেষণা প্রতিষ্ঠান। এনআইআই ২০০০ সালের এপ্রিল মাসে তথ্যব্যবস্থা বিজ্ঞান অধ্যয়নে অগ্রগতি সাধনের জন্য প্রতিষ্ঠিত হয়েছিল। এই ইনস্টিটিউটটি সাধারণ মানুষের কাছে বৈজ্ঞানিক তথ্য ছড়িয়ে দেওয়ার সুবিধার্থে পদ্ধতি গঠন করার কাজও করে থাকে। এটি ওয়েবক্যাট নামক বিভিন্ন বৈজ্ঞানিক এবং অ-বৈজ্ঞানিক বিষয়ের উপর একটি বৃহৎ, অনুসন্ধানযোগ্য তথ্য ডাটাবেস তত্ত্বাবধান করে এবং সংরক্ষিত রাখে। ‌এনআইআই হল জাপানে তথ্যব্যবস্থা বিজ্ঞানের উপর ব্যাপক গবেষণা করার একমাত্র প্রতিষ্ঠান। এটি গ্র্যাজুয়েট ইউনিভার্সিটি ফর অ্যাডভান্সড স্টাডিজের একটি প্রধান অঙ্গ এবং ২০০২ সাল থেকে এখান থেকে তথ্যব্যবস্থা বিজ্ঞান বিষয়ে পিএইচডি ডিগ্রী প্রদান করা হচ্ছে।\n\n\n== ইতিহাস ==\n১৯৭৩ সালের অক্টোবরে বিজ্ঞান কাউন্সিলে উত্থাপিত শিক্ষা, বিজ্ঞান, ক্রীড়া এবং সংস্কৃতি মন্ত্রণালয়ের একটি প্রস্তাবের মাধ্যমে এনআইআই-এর সূচনা হয়েছিল, যার শিরোনাম ছিল \"ইমপ্রুভ সার্কুলেশন সিস্টেম ফর একাডেমিক ইনফরমেশন\" (বিদ্যায়তনিক তথ্যের জন্য উন্নত প্রচারণা পদ্ধতি)। ১৯৭৬ সালে টোকিও বিশ্ববিদ্যালয়ে লাইব্রেরি এবং তথ্য বিজ্ঞানের জন্য গবেষণা কেন্দ্র প্রতিষ্ঠিত হয়, যেটি প্রতিষ্ঠানটিকে \"জাতীয় তথ্যব্যবস্থা বিজ্ঞান ইনস্টিটিউট\"-এ পরিণত হওয়ার পথ তৈরি করে দেয়। ১৯৮৩ সালে গবেষণা কেন্দ্রটিকে পুনর্গঠিত করা হয় এবং গ্রন্থপঞ্জী সংক্রান্ত তথ্য কেন্দ্রে রূপান্তরিত করা হয়, কিন্তু তখনও এটি টোকিও বিশ্ববিদ্যালয়ের তত্ত্বাবধানে কাজ চালিয়ে যায়। কেন্দ্রটি ১৯৮৬ সালে আবারও পুনর্গঠন করা হয়েছিল এবং \"ন্যাশনাল সেন্টার ফর সায়েন্স ইনফরমেশন সিস্টেমস\" (NACSIS) নামকরণ করা হয়েছিল। \nএনএসিএসআইএস ছিল টোকিও বিশ্ববিদ্যালয় থেকে স্বাধীন হিসেবেইনস্টিটিউটের প্রথম আবির্ভূত হওয়া রূপ। ইনস্টিটিউটটি কম্পিউটার এবং ইন্টারনেট প্রযুক্তির অগ্রগতির সাথে সাথে বিকশিত এবং বৃদ্ধি পেয়েছে এবং অবশেষে ন্যাশনাল সেন্টার ফর সায়েন্স ইনফরমেশন সিস্টেম গড়ে তোলার প্রাথমিক দৃষ্টিভঙ্গিকে ছাড়িয়ে গেছে। ২০০০ সালের এপ্রিলে এই কেন্দ্রটিকে সংস্কার করা হয় এবং জাতীয় তথ্যব্যবস্থা বিজ্ঞান ইনস্টিটিউট হিসাবে সংস্কার করা হয়।\n\n\n== অবস্থান ==\nএনআইআই টোকিওর চিওদা জেলায় অবস্থিত। এটি হিটোতসুবাশি ইউনিভার্সিটি গ্র্যাজুয়েট স্কুল অফ ইন্টারন্যাশনাল কর্পোরেট স্ট্র্যাটেজি এবং সেন্টার ফর ইউনিভার্সিটি ফিন্যান্স সহ 'ন্যাশনাল সেন্টার অফ সায়েন্সেস' বিল্ডিংয়ের একটি প্রধান অংশ।\n\n\n== গবেষণা ==\nইনস্টিটিউটটি তথ্য ব্যবস্থাপনার জন্য তথ্য সংগ্রহের কৌশল এবং পদ্ধতি সম্পর্কিত বৈজ্ঞানিক গবেষণার উপর দৃষ্টি নিবদ্ধ করে। ইনস্টিটিউটের প্রাথমিক লক্ষ্য হল জাপানে তথ্যব্যবস্থা বিজ্ঞানে জ্ঞান বৃদ্ধি করা, কিন্তু এটি তথ্যব্যবস্থা বিজ্ঞানে আন্তর্জাতিক মানের উন্নয়ন সহ একাধিক লক্ষ্যের অগ্রগতির জন্য আন্তর্জাতিক এবং বিনিময় গবেষক এবং ইনস্টিটিউটের সাথে ঘনিষ্ঠভাবে কাজ করে।\n\n\n== ওয়েবক্যাট ==\nওয়েবক্যাট এবং ওয়েবক্যাট প্লাস হল উন্নত অনুসন্ধান ডাটাবেস যা এনআইআই-এর GeNii (নেটওয়ার্কযুক্ত বৌদ্ধিক তথ্যের জন্য বৈশ্বিক পরিবেশ - Global Environment for Networked Intellectual Information) বিভাগের একটি অংশ হিসাবে গড়া এবং রক্ষণাবেক্ষণ কৃত।\n\n\n== তথ্যসূত্র ==\n\n\n== বহিঃসংযোগ ==\nএনআইআই (ইংরেজি ভাষায়)\nঅফিসিয়াল সাইট (জাপানি ভাষায়)\nটেলকোম ইউনিভার্সিটি কামপাস টেকনোলোগি\nপদ্ধতি:\nDigital Silk Road\nIMAGINE Book Search\nGeNii: NII Scholarly and Academic Information Portal\nCiNii: Search for papers, theses, etc.\nWebcatPlus: Search for books, magazines, etc.\nKAKEN: Search for research subjects\nNII-DBR: Search for specialized academic information  ওয়েব্যাক মেশিনে আর্কাইভকৃত ৫ আগস্ট ২০২০ তারিখে\nJAIRO: Search for research and educational contents"}