{"pageid": 1147289, "title": "ফ্রান্সিস গ্রেভিল", "url": "https://bn.wikipedia.org/wiki?curid=1147289", "content": "ফ্রান্সিস গ্রেভিল (কুমারী নাম ম্যাকার্টনি; আনু. ১৭২৪–১৭৮৯) ছিলেন একজন আইরিশ কবি এবং জর্জশাসিত ইংল্যান্ডের খ্যাতিমান ব্যক্তি।\nতিনি ১৭২০-এর দশকের মাঝামাঝি আয়ারল্যান্ডের লংফোর্ডে জন্মগ্রহণ করেন। তিনি ছিলেন জেমস ম্যাকার্টনি এবং বিশিষ্ট বিচারক টমাস কুটের কন্যা এবং বেলোমন্টের প্রথম আর্ল, রিচার্ড কুটের ভাগ্নি, ক্যাথরিনের চার কন্যার একজন (কুমারী নাম কুট) ৷\n১৭৪০ এর দশকের গোড়ার দিকে তিনি সারাহ লেনক্স, ডাচেস অফ রিচমন্ডের সাথে লন্ডনে ছিলেন। হোরেস ওয়ালপোলের কবিতা দ্য বিউটিস (১৭৪৬) তাকে রাজসভার সবচেয়ে বিশিষ্ট মহিলাদের মধ্যে \"ফ্যানি\" বা নিতম্বিনী হিসাবে উল্লেখ করেছে।\nফ্রান্সিস পালিয়ে যাওয়ার পর ১৭৪৮ সালে উইলবারি হাউসের (উইল্টশায়ার) ফুলকে গ্রেভিলকে বিয়ে করেন।  গ্রেভিল একজন জুয়াড়ি এবং দেখনদার ছিলেন, কিন্তু তিনি যে তার স্ত্রীকে ভালোবাসতেন তা তার উপস্থিতি দ্বারা বোঝা যায় (তাঁর ম্যাক্সিমস, ক্যারেক্টারস এবং রিফ্লেকশনস (১৭৫৬) এর \"ফ্লোরা\" চরিত্রের মাধ্যমে)। ফ্রান্সিস নিজেই রচনাটিতে অবদান রেখেছেন বলে মনে করা হয়।\nএকজন অপেশাদার কবি হিসাবে ফ্রান্সিস গ্রেভিলের নিজের কর্মজীবন একটি দুর্দান্ত সাফল্য দ্বারা প্রতিষ্ঠিত হয়েছিল: ১৭৫৯ সালে এডিনবার্গ ক্রনিকলে প্রথম প্রকাশিত তার কবিতা, \"প্রেয়ার ফর ইনডিফারেন্স\" (উদাসীনতার জন্য প্রার্থনা), সংবেদনশীলতার ধর্মের উপর আক্রমণ করে। পরবর্তী দশকগুলিতে এটি নিয়মিতভাবে পুনর্মুদ্রিত হয়েছিল, প্রায়শই সংবেদনশীলতার প্রশংসাকারী কোনো কবিতার সাথে যুক্ত করে। তার সৃষ্টি অন্যথায় হালকা ধরনের ছিল এবং বেশিরভাগই ছিল সামাজিক কাব্যের সীমানার মধ্যে।\nতিনি ১৭৬০ এবং ১৭৭০ এর দশক ভ্রমণে কাটিয়েছিলেন। ১৭৬৪ সালে তার স্বামীকে বাভারিয়ার দূত হিসেবে নিয়োগ দেওয়া হয়েছিল। তিনি প্রসিদ্ধ সদালাপী ছিলেন, চার্লস এবং ফ্রান্সিস বার্নির সাথে বন্ধুত্ব করেছিলেন, সেইসাথে রিচার্ড ব্রিনসলে শেরিডান এর সাথেও বন্ধুত্ব করেছিলেন, যিনি ফ্রান্সিসের প্রতি তার দ্য ক্রিটিক  নাটকটি উৎসর্গ করেছিলেন।\nতার মেয়ে, ফ্রান্সিস অ্যান ক্রু, (১৭৪৮-১৮১৮), একজন বিশিষ্ট হুইগ হোস্টেস হয়েছিলেন। তার তিন ছেলে উইলিয়াম (১৭৫১-১৮৩৭), হেনরি (১৭৬০-১৮১৬) এবং চার্লস (১৭৬২-১৮৩২) সামরিক পেশায় নিযুক্ত ছিলেন। হেনরি পরে সামান্য সাফল্যের সাথে একজন থিয়েটার ব্যবস্থাপক হন।\n\nফ্রান্সিস ১৭৮৯ সালে হ্যাম্পটন কোর্ট গ্রিনে মারা যান।\n\n\n== তথ্যসূত্র ==\n\nফুলার, জয়েস, এড. ব্রিটিশ নারী কবি, 1660-1800 । ট্রয়, নিউ ইয়র্ক: হুইটসন পাবলিশিং কোম্পানি, 1990।\nলন্সডেল, রজার। অষ্টাদশ শতাব্দীর নারী কবি । অক্সফোর্ড: অক্সফোর্ড ইউনিভার্সিটি প্রেস, 1989।\n\n\n== বহিঃসংযোগ ==\nফ্রান্সেস গ্রেভিল অষ্টাদশ শতাব্দীর কবিতা সংরক্ষণাগারে (ECPA)\nবেটি রিজো, 'গ্রেভিল, ফ্রান্সেস (1727?–1789)', অক্সফোর্ড ডিকশনারী অফ ন্যাশনাল বায়োগ্রাফি, (অক্সফোর্ড ইউনিভার্সিটি প্রেস, সেপ্টেম্বর 2004; অনলাইন এডিএন, জানুয়ারী 2008) [১], 15 সেপ্টেম্বর 2008 এ অ্যাক্সেস করা হয়েছে।\nWorks by or about Frances Greville ৷\nWorks by Frances Greville </img>"}