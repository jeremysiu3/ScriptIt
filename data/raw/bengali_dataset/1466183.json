{"pageid": 1466183, "title": "কেফালোনিয়া", "url": "https://bn.wikipedia.org/wiki?curid=1466183", "content": "কেফালোনিয়া বা সেফালোনিয়া ( গ্রীক: Κεφαλονιά ), পূর্বে কেফালিনিয়া বা কেফালেনিয়া ( Κεφαλληνία ) নামেও পরিচিত ছিল, এটি পশ্চিম গ্রিসের আয়োনিয়ান দ্বীপপুঞ্জের মধ্যে বৃহত্তম দ্বীপ এবং ক্রিট ,লিবোস এবং চিবোস এর পরে গ্রীসের ৬ষ্ঠ বৃহত্তম দ্বীপ । এটি আয়োনিয়ান দ্বীপপুঞ্জ অঞ্চলের একটি পৃথক আঞ্চলিক ইউনিট । সেফালোনিয়ার রাজধানী শহর আরগোস্টোলি । এটি একটি প্রাক্তন লাতিন ক্যাথলিক ডায়োসিস ছিল যার নাম কেফালোনিয়া-জাকিন্থোস ছিল।\n\n\n== ইতিহাস ==\n\n\n=== প্রাচীনত্ব ===\n\n\n=== কিংবদন্তি ===\n\nসেফালেনিয়ার নাম ব্যাখ্যা করতে এবং এথেন্সের সাথে এর সাংস্কৃতিক সংযোগকে শক্তিশালী করার জন্য দ্বীপটিকে সেফালাসের পৌরাণিক চিত্রের সাথে যুক্ত করলে দেখা যায়, টাফিয়ান এবং টেলিবোনদের বিরুদ্ধে যুদ্ধে মাইসেনা অ্যাম্ফিট্রিয়নকে সাহায্য করেছিলেন  এবং তিনি সেম দ্বীপে পুরস্কৃত হন ,যা পরে সেফালেনিয়া নামে পরিচিত হয় ।\nকেফালোনিয়াকে আজকে এই নাম ধারণ করা ছোট দ্বীপের পরিবর্তে ওডিসিয়াসের বাড়ি হোমরিক ইথাকা হিসাবেও প্রস্তাব করা হয়েছে । রবার্ট বিটলস্টোন, তার ওডিসিয়াস আনবাউন্ড  বইতে পরামর্শ দিয়েছেন যে পালিকি এখন সেফালোনিয়ার একটি উপদ্বীপ, ব্রোঞ্জ যুগের শেষের দিকে একটি পৃথক দ্বীপ ছিল এবং হোমার ইথাকা বর্ণনা করার সময় এটিকেই উল্লেখ করেছিলেন।\nএছাড়াও কেফালোনিয়াকে দেবী ব্রিটোমার্টিসের সাথেও উল্লেখ করা হয়েছে, যেখানে তিনি লাফ্রিয়া নামে বাসিন্দাদের কাছ থেকে ঐশ্বরিক সম্মান পেয়েছেন বলে বলা হয়।\n\n\n=== প্রাচীন এবং শাস্ত্রীয় সময়কাল ===\nকমপক্ষে খ্রিস্টপূর্ব ৬ষ্ঠ শতাব্দী থেকে দ্বীপটি চারটি নগর-রাষ্ট্রের আধিপত্য ছিল সেগুলো হলো: পেল ( লিক্সৌরি) , ক্রানি (আধুনিক আরগোস্টোলি ), সেম (আধুনিক সামী), প্ররনয়ি ।  প্রাচীন লেখকরা সাধারণত দ্বীপের দিকে খুব কম মনোযোগ দিতেন, তবে কিছু লেখকরা মনে করে কেফালোনিয়ান শহরগুলি গ্রীক বিশ্বের উন্নয়নের সাথে জড়িত ছিল। দ্বীপটি এথেনিয়ানদের কাছে মূল্যবান ছিল, কারণ এটি কোরিন্থ উপসাগরে প্রবেশের কাছাকাছি অবস্থিত। ৪১৩-৪১৫ খ্রিস্টপূর্বাব্দে দুর্ভাগ্যজনক সিসিলিয়ান অভিযানের অংশ হিসাবে এথেনিয়ান জেনারেল ডেমোসথেনিস দ্বারা কেফালোনিয়ান সৈন্যদের একটি দল নিহত হয়েছিল। \n\n\n=== হেলেনিস্টিক এবং রোমান সময়কাল ===\nস্পার্টান বিজয় সত্ত্বেও কেফালোনিয়ান শহরগুলি পেলোপোনেশিয়ান যুদ্ধের সমাপ্তির পর এথেন্সের সাথে ঘনিষ্ঠ সম্পর্ক বজায় রেখেছিল। পরবর্তী শতাব্দীতে, দ্বীপটি এটোলিয়ান লিগের কাছাকাছি চলে আসে । ফলস্বরূপ, ২১৮ খ্রিস্টপূর্বাব্দে ম্যাসেডোনীয় রাজা ফিলিপ পঞ্চম কেফালোনিয়া আক্রমণ করে । তারপরে ১৮৯ খ্রিস্টপূর্বাব্দে রোমান প্রজাতন্ত্র দ্বারা আক্রমণ করা হয় ।  তারপর থেকে, কেফালোনিয়া তার কৌশলগত গুরুত্ব হারায় এবং সামাজিক ও অর্থনৈতিক দিক থেকে হ্রাস পায়।\nমধ্যযুগ \n\nরোমান সাম্রাজ্যের শেষের দিকে, সেফালোনিয়া ছিল আচিয়া প্রদেশের রোমান সাম্রাজ্যের অংশ । ইতালির সিংহভাগ হারানোর পরে, পশ্চিম ভূমধ্যসাগরে এই দ্বীপটি বাইজেন্টাইন সাম্রাজ্যের একটি ঘাঁটিতে পরিণত হয়েছিল । ১০৭১ সালে বাইজেন্টাইন ইতালির পরাজয়ের ফলে সেফালোনিয়ার গুরুত্ব হ্রাস পায় ।  এরপর ভেনিসিয়ানরা ১১২৬ সালে দ্বীপটি লুণ্ঠন করে। ১৪৭৯ সালে অটোমান সাম্রাজ্যের দ্বীপটি জয় করে।\n\n\n=== ভিনিস্বাসী শাসন ===\nতুর্কি শাসন শুধুমাত্র ১৫০০ সাল পর্যন্ত স্থায়ী ছিল, তারপর সেফালোনিয়া একটি স্প্যানিশ-ভিনিশীয় সেনাবাহিনী দ্বারা বন্দী হয়েছিল ৷ ভেনিসীয়দের বিজয়ের পর, দ্বীপটি মোডন এবং করোনের হারিয়ে যাওয়া ভেনিসীয় দুর্গ থেকে বেসামরিক এবং সামরিক উদ্বাস্তুদের আগমন লাভ করে ৷ ১৭৯৭ সালে ফ্রান্স দ্বারা ভেনিস জয় করা হয় এবং অন্যান্য আইওনিয়ান দ্বীপপুঞ্জের সাথে সেফালোনিয়া ইথাকের ফরাসি বিভাগের অংশ হয়ে ওঠে ।\n\n\n=== ফরাসি, আয়োনিয়ান রাষ্ট্রীয় সময়কাল এবং ব্রিটিশ শাসন ===\n\n১৭৯৮ সালে, ফরাসিরা আইওনিয়ান দ্বীপপুঞ্জকে একটি সম্মিলিত রাশিয়ান এবং তুর্কি নৌবহরের হাতে তুলে দিতে বাধ্য হয়। ১৭৯৯ থেকে ১৮০৭ সাল পর্যন্ত, সেফালোনিয়া সেপ্টিনসুলার প্রজাতন্ত্রের অংশ ছিল । ১৮০৭ সালে তিলসিটের চুক্তির মাধ্যমে , আয়োনিয়ান দ্বীপপুঞ্জ ফ্রান্সের কাছে ফিরিয়ে দেওয়া হয়, যা ১৮০৯ সাল পর্যন্ত সেফালোনিয়া ফ্রান্সের নিয়ন্ত্রণে ছিল। ফরাসি-ব্রিটিশদের এক যুদ্ধের ফলে, সেফালোনিয়া এবং ইথাকা শীঘ্রই আত্মসমর্পণ করে এবং ব্রিটিশরা অস্থায়ী সরকার স্থাপন করে।\n\n\n=== গ্রীসের সাথে ইউনিয়ন ===\n১৮৬৪ সালে, সেফালোনিয়া ও অন্যান্য সমস্ত আয়োনিয়ান দ্বীপপুঞ্জ গ্রীক রাষ্ট্রের পূর্ণ সদস্য হয়ে ওঠে।\n\n\n=== দ্বিতীয় বিশ্বযুদ্ধ ===\n\nদ্বিতীয় বিশ্বযুদ্ধে, দ্বীপটি অক্ষ বাহিনী দ্বারা দখল করা হয়েছিল। ১৯৪৩ সালের শেষের দিকে, দখলকারী বাহিনী প্রধানত ইতালীয় ছিল। ১৯৪৩ সালের সেপ্টেম্বরে মিত্রশক্তির দ্বারা ইতালির সাথে যুদ্ধবিরতি শেষ না হওয়া পর্যন্ত দ্বীপটি মূলত যুদ্ধ থেকে রক্ষা পায়। আর্গোস্টোলি অবরোধের সময় যুদ্ধ শুরু হয়, যেখানে ইতালীয়রা অবস্থান করেছিল। শেষ পর্যন্ত জার্মানরা জয়লাভ করে, দ্বীপের সম্পূর্ণ নিয়ন্ত্রণ নেয়। ১৯৪৯ সালে গ্রীস এবং কেফালোনিয়া দ্বীপে শান্তি ফিরে আসে।\n\n\n=== ১৯৫৩ সালের ভূমিকম্প ===\n\n১৯৫৩ সালের আগস্ট মাসে চারটি ভূমিকম্পের একটি সিরিজ দ্বীপটিতে আঘাত হানে এবং বড় ধরনের ধ্বংসযজ্ঞ ঘটায়, দ্বীপের অনেক বাড়ি ধ্বংস হয়ে যায়। তৃতীয় এবং সবচেয়ে ধ্বংসাত্মক ভূমিকম্পটি ১২ আগস্ট ১৯৫৩ তারিখে এ সংঘটিত হয়েছিল, যার মাত্রা ছিল মোমেন্ট ম্যাগনিচুড স্কেলে ৬.৮।\n\n\n== প্রত্নতত্ত্ব ==\n\nসেফালোনিয়া প্রত্নতাত্ত্বিকভাবে অত্যন্ত আকর্ষণীয়। ৪০,০০০ BP-এ ফিরে গেলে দেখা যায়, নিঃসন্দেহে, দ্বীপের জন্য সবচেয়ে গুরুত্বপূর্ণ যুগ হল মাইসেনিয়ান যুগ (আনুমানিক ১৫০০ BC থেকে ১১০০ BC পর্যন্ত)। সেফালোনিয়ার রাজধানীতে অবস্থিত প্রত্নতাত্ত্বিক যাদুঘরটি ছোট হলেও প্রদর্শনীর কারণে এটি অত্যন্ত গুরুত্বপূর্ণ। সাম্প্রতিক দশকে সেফালোনিয়ায় সবচেয়ে গুরুত্বপূর্ণ প্রত্নতাত্ত্বিক আবিষ্কার হয়, ১৯৯১ সালে, দক্ষিণ-পূর্ব সেফালোনিয়ার পোরোসের কাছে তাজানাটার উপকণ্ঠে মাইসেনিয়ান থলোস সমাধি ।এটি উত্তর-পশ্চিম গ্রীসে এখনও পর্যন্ত পাওয়া বৃহত্তম থলোস সমাধি, এবং প্রত্নতাত্ত্বিক লাজারোস কোলোনাস দ্বারা খনন করা হয়েছিল। ২০০৬ সালের শেষের দিকে, ফিসকার্ডোতে একটি নতুন হোটেলের ভিত্তি খনন করার সময় একটি রোমান কবর কমপ্লেক্স উন্মোচিত হয়েছিল । অবশিষ্টাংশগুলি খ্রিস্টপূর্ব দ্বিতীয় শতাব্দী থেকে খ্রিস্টপূর্ব চতুর্থ শতাব্দীর মধ্যবর্তী সময়ের। প্রত্নতাত্ত্বিকরা এটিকে আয়োনিয়ান দ্বীপপুঞ্জে সবচেয়ে গুরুত্বপূর্ণ আবিষ্কার হিসাবে বর্ণনা করেছেন।  কমপ্লেক্সের অভ্যন্তরে, পাঁচটি কবর স্থান পাওয়া গেছে, যার মধ্যে একটি বড় খিলানযুক্ত সমাধি এবং একটি পাথরের কফিন, সোনার কানের দুল এবং আংটি, সোনার পোশাক, কাঁচ এবং সিরামিকের পাত্র, মুখোশ দিয়ে সজ্জিত ব্রোঞ্জের প্রত্নবস্তু, একটি ব্রোঞ্জ লক এবং ব্রোঞ্জ কয়েন ছিল। সমাধির খুব কাছে একটি রোমান থিয়েটার আবিষ্কৃত হয়েছিল, এত ভালভাবে সংরক্ষিত ছিল যে আসনগুলির মধ্যে ধাতব জিনিসপত্রগুলো এখনও অক্ষত ছিল। ১৯৮৭ সালে প্রকাশিত একটি গবেষণাপত্রে দাবি করা হয়েছে যে পল দ্য অ্যাপোস্টেল, ৫৯ খ্রিস্টাব্দে প্যালেস্টাইন থেকে রোমে যাওয়ার পথে, তিনি যে জাহাজে উঠেছিলেন, সে জাহাজটি ধ্বংস হয়ে গিয়েছিলেন এবং তিনি মাল্টায় নয় বরং সেফালোনিয়ায় তিন মাসের জন্য বন্দী ছিলেন। আলেকজান্দ্রিয়ার ক্লিমেন্টের মতে, সেফালোনিয়া দ্বীপে কার্পোক্রেটিয়ানরা ছিল, এবং এটি একটি প্রাথমিক নস্টিক খ্রিস্টান সম্প্রদায়, কার্পোক্রেটিসনরা সেফালোনিয়া দ্বীপে বাস করতেন।\n\n\n== সাম্প্রতিক ইতিহাস ==\n১৯৯০-এর দশকের অগ্নিকাণ্ড দ্বীপের বন ও ঝোপঝাড়ের ক্ষতি করে, বিশেষ করে ট্রোয়ানাটার উত্তরে এবং ক্যাটেলিওস থেকে উত্তর পশ্চিম পর্যন্ত একটি বিশাল এলাকা, প্রায় ৩০ বর্গ কিলোমিটার (১২ বর্গ মাইল) বন ধ্বংস করে এবং ঝোপ এবং কিছু সম্পত্তি ক্ষতির ফলে কয়েক বছর ধরে বনের আগুনের দাগ দৃশ্যমান ছিল। ২০০৩ সালের নভেম্বরের মাঝামাঝি সময়ে, রিখটার মাত্রার স্কেলে ৫.৩ পরিমাপের ভূমিকম্পের ফলে আরগোস্তলিতে এবং তার কাছাকাছি আবাসিক এলাকা এবং অন্যান্য ভবনের সামান্য ক্ষতি হয়। ক্ষয়ক্ষতি ছিল প্রায় € ১,০০০,০০০।\n২০ সেপ্টেম্বর ২০০৫-এর সকালে একটি ভূমিকম্প সেফালেনিয়া দ্বীপের দক্ষিণ-পশ্চিম অংশ, বিশেষ করে লিক্সৌরি এবং নিকটবর্তী গ্রামগুলিকে আঘাত হানে, রিখটার মাত্রার স্কেলে ভূমিকম্পের মাত্রা ছিল ৪.৯ এবং এর কেন্দ্রস্থল ছিল সমুদ্রে সেফালেনিয়া দ্বীপের কাছে।\n২৬জানুয়ারী ২০০৬ পর্যন্ত, একটি বড় তুষারঝড় সমগ্র দ্বীপকে ঢেকে দেয়, যার ফলে ব্যাপক ব্ল্যাকআউট হয়।\n২০১১ সালে, দ্বীপের আটটি প্রাক্তন পৌরসভা একটি ঐক্যবদ্ধ পৌরসভা গঠনের জন্য তাদের স্বাধীনতা হারিয়েছিল। ১৯ শতকে দ্বীপের আরগোস্তলি রাজধানী হিসাবে তার ভূমিকা হারানোর পর লিক্সৌরি শহরও ৫০০ বছর পরে একটি পৌরসভার আসন হিসাবেও তার ভূমিকা হারায়। আয়োনিয়ান দ্বীপপুঞ্জের প্রযুক্তিগত শিক্ষা প্রতিষ্ঠান লিক্সৌরিতে একটি এবং আরগোস্তলিতে একটি অনুষদ বন্ধ করে দিয়েছিল।\n২০১৪ সালের জানুয়ারিতে, রিখটার মাত্রার স্কেলে ৫.৯ মাত্রার ভূমিকম্পে অন্তত সাতজন আহত হন।\n\n\n== ধর্মীয় ইতিহাস ==\n১২২২ সালে ফ্রাঙ্কিশ ক্রুসেডাররা কেফালোনিয়া-জাকিন্থোস ডায়োসিস প্রতিষ্ঠা করেছিল, যার শাসন এমনকি তুর্কিরাও করে ছিল।\n\n\n== জনসংখ্যা: ঐতিহাসিক বিবর্তন ==\nপ্রাচীন যুগে দ্বীপের চারটি শহরে মানুষ বাস করত: ক্রানি ,সামি (বা সামোস), প্যালে এবং প্রনোই (প্রোনি) এবং এই শহরগুলো \"টেট্রাপোলিস\" নামে একটি ফেডারেশনে গঠন হয়।\n১৮৯৬ সালে জনসংখ্যা ৭০,০০০ এ পৌঁছেছিল, কিন্তু ২০ শতকে ধীরে ধীরে হ্রাস পেয়েছে। ১৯৫৩ সালের আইওনিয়ান ভূমিকম্প অনেক লোককে দ্বীপ ছেড়ে যেতে বাধ্য করেছিল। যারা চলে গেছে তাদের অনেকেই পাত্রাস বা এথেন্সে চলে গেছে বা আমেরিকা ও অস্ট্রেলিয়ায় চলে গেছে। একই সময়ে এপিরাস এবং থ্রেসের মতো গ্রিসের দরিদ্র অঞ্চল থেকে লোকেরা দ্বীপে এসেছিল। তখন থেকে জনসংখ্যা 3৫,০০০ থেকে ৪২,০০০ এর মধ্যে দাঁড়িয়েছে । \n\nসেফালোনিয়ার বেশিরভাগ আদিবাসীদের উপাধি \"-আটোস\" দিয়ে শেষ হয়, যেমন আলেক্সাটোস ( গ্রীক: Αλεξάτος) পরিবার, এবং দ্বীপের প্রায় প্রতিটি বসতির নাম \"-ata\" দিয়ে শেষ হয়, যেমন Metaxata ,Chavriata।\n\n\n== ভূগোল ==\n\nএই দ্বীপের আরগোস্তলি শহরে দ্বীপের এক-তৃতীয়াংশ বাসিন্দা রয়েছে। লিক্সৌরি হল দ্বিতীয় প্রধান জনবসতি, এবং দুটি শহর একত্রে দ্বীপের জনসংখ্যার প্রায় দুই-তৃতীয়াংশ। অন্যান্য প্রধান দ্বীপগুলি হল: পেটালাস দ্বীপ এবং অ্যাস্টারিস দ্বীপ , কিন্তু তারা জনবসতিহীন। সেফালোনিয়া একটি ভূমিকম্প অঞ্চলের কেন্দ্রস্থলে অবস্থিত এবং প্রতি বছর কয়েক ডজন ছোটখাটো কম্পন ঘটে। ১৯৫৩ সালে, একটি বিশাল ভূমিকম্প দ্বীপের প্রায় সমস্ত জনবসতি ধ্বংস করে দেয়, শুধুমাত্র উত্তরে ফিসকার্ডোকে অস্পৃশ্য রেখে যায়। গুরুত্বপূর্ণ প্রাকৃতিক নিদর্শনের মধ্যে রয়েছে মেলিসানি লেক , দ্রোগারটি গুহা এবং আরগোস্তলির কৌটাভোস লেগুন । দ্বীপটিতে প্রচুর পরিমাণে স্থানীয় এবং বিরল প্রজাতির সমৃদ্ধ জীববৈচিত্র্য রয়েছে।\n\n\n=== পাহাড় ===\nদ্বীপের সর্বোচ্চ পর্বত হল মাউন্ট আইনোস , যার উচ্চতা ১৬২৮ মিটার; পশ্চিম-উত্তর-পশ্চিমে রয়েছে পালিকি পর্বত, গেরানিয়া (জেরানিয়া) এবং আগিয়া ডায়নাটি সহ অন্যান্য পর্বতমালা রয়েছে ।  \n\n\n=== কেপস ===\nকেপ কুনোপেট্রা\nকেপ এথেরাস\n\n\n=== ফ্লোরা ===\nআইনোস পর্বতমালার বেশিরভাগ অংশকে জাতীয় উদ্যান হিসেবে মনোনীত করা হয়েছে  এবং গ্রীক ফার (অ্যাবিস সেফালোনিকা) এবং কালো পাইন ( পিনাস নিগ্রা ) এর বিরল প্রজাতি আচ্ছাদিত ।.\n\n\n=== প্রাণীজগত ===\nসেফালোনিয়া তার বিপন্ন লগারহেড কচ্ছপের জনসংখ্যার জন্য সুপরিচিত , যা কেরেটা কেরেটা কচ্ছপ নামেও পরিচিত, যা দ্বীপের দক্ষিণ উপকূল বরাবর অনেক সৈকতে বাসা বাঁধে। ডি বোসেট ব্রিজে হাঁটার সময় কাউতাভোস লেগুনের আর্গোস্টোলি বন্দরের জলে কচ্ছপগুলিকে দেখা যায় । সেফালোনিয়ার সবচেয়ে বিখ্যাত প্রজনন স্থল হল ফোকি সৈকতের একটি গুহা, যা ফিসকার্ডোর কাছে উত্তর-পূর্ব উপকূলে অবস্থিত ।\nইউরোপীয় পাইন মার্টেনও এই দ্বীপে বাস করে।\nদ্বীপে ২০০ প্রজাতির পাখি দেখা গেছে।\n\n\n=== জলবায়ু ===\nসেফালোনিয়া গরম, রৌদ্রোজ্জ্বল গ্রীষ্ম ,হালকা বৃষ্টি এবং শীতকালীন দ্বীপ। শীতকালে মাঝে মাঝে দ্বীপের পাহাড়ের চূড়ায় তুষারপাত হতে পারে। শীতের মাসগুলিতে ১৫৬ মিমি পর্যন্ত বৃষ্টিপাত হতে পারে, যার ফলে দ্বীপে উচ্চ মাত্রার আর্দ্রতা দেখা যায়। কেফালোনিয়ায় শীতকালে দিনের গড় তাপমাত্রা ১৪-১৫ °সে এবং রাতে ৮-৯ °সে। গ্রীষ্মের মাসগুলিতে সাধারণত সামান্য থেকে বৃষ্টিপাত হয় না। দিনের বেলায় তাপমাত্রা প্রায় ৩০ °সে থেকে রাতের প্রায় ২১ °সে পর্যন্ত থাকে।\n\n\n== অর্থনীতি ==\nসেফালোনিয়া দ্বীপে, বর্তমানে মাছ চাষ এবং ক্যালসিয়াম কার্বনেট অর্থনীতির জন্য সবচেয়ে গুরুত্বপূর্ণ। অতীতে ওয়াইন এবং কিশমিশ রপ্তানি হন ৷\n\n\n=== কৃষি ===\nপ্রাথমিক কৃষি পেশা হল পশুর প্রজনন এবং জলপাই চাষ, বাকিটা মূলত শস্য ও শাকসবজি রপ্তানি করা হয়। বেশিরভাগ সবজি উৎপাদন হয় সমভূমিতে, যা দ্বীপের ১৫% এরও কম জুড়ে, যার বেশিরভাগই এবড়োখেবড়ো এবং পাহাড়ি, শুধুমাত্র ছাগলের জন্য উপযুক্ত। দ্বীপটির এক চতুর্থাংশেরও কম জমি আবাদযোগ্য । ১৯৭০ এর দশক পর্যন্ত, বেশিরভাগ সেফালোনিয়ানরা গ্রামীণ এলাকায় বাস করত, জনসংখ্যার দুই-তৃতীয়াংশ শহরাঞ্চলে বাস করে, বাকি তৃতীয়াংশ গ্রামীণ শহর এবং কৃষিজমির কাছাকাছি গ্রামে বাস করে।\n\n\n=== জলপাই তেল উৎপাদন ===\nঅলিভ অয়েল উৎপাদন সেফালোনিয়ার অর্থনীতির একটি প্রধান উপাদান। ১৮ শতক পর্যন্ত, দ্বীপে উত্পাদিত জলপাই তেলের পরিমাণ শুধুমাত্র বাসিন্দাদের চাহিদা পূরণ করত। ১৯৫৩ সালের আয়োনিয়ান ভূমিকম্পের আগে, দ্বীপে ২০০ টি তেল প্রেস ছিল । সেফালোনিয়াতে এক মিলিয়নেরও বেশি জলপাই গাছ রয়েছে , যা দ্বীপের প্রায় ৫৫% এলাকা জুড়ে রয়েছে।  জলপাই তেল দ্বীপের স্থানীয় কৃষি অর্থনীতির জন্য অত্যন্ত গুরুত্বপূর্ণ।\n\n\n=== পর্যটন ===\nসেফালোনিয়ায় পর্যটন ১৯ শতকের গোড়ার দিকে শুরু হয়েছিল। ফিসকার্ডো এবং অ্যাসোসের মাছ ধরার গ্রাম এবং মেলিসানি ভূগর্ভস্থ হ্রদ, দ্রোগারাটি গুহা এবং মিরতোস সৈকত সহ অন্যান্য প্রাকৃতিক আকর্ষণ সেফালোনিয়াকে জনপ্রিয় করতে সাহায্য করেছে।\n\n\n== সংস্কৃতি ==\n\n\n=== মঠ এবং গীর্জা ===\n\nবিস্তৃত দ্বীপ জুড়ে, দুটি বড় মঠ পাওয়া যাবে: প্রথমটি দক্ষিণ-পূর্বে মার্কোপোলোর হাগিয়া পানাগিয়া, এবং অন্যটি পাহাড়ে ঘেরা একটি ছোট সমভূমিতে আর্গোস্টোলি এবং মিচাতার মধ্যবর্তী রাস্তায় অবস্থিত। এই দ্বিতীয়টিতে প্রায় ২০০টি গাছের মধ্যে একটি পথ রয়েছে, যার মাঝখানে একটি বৃত্ত রয়েছে এবং এটি কেফালোনিয়ার সেন্ট গেরাসিমাসের মঠ যার ধ্বংসাবশেষ দেখা যায় এবং পুরানো গির্জায় পূজা করা যায়। এটি ১৯৫৩ সালে ধ্বংস হয়ে গিয়েছিল কিন্তু ধ্বংসাবশেষ এখনও বিদ্যমান। যদিও দ্বীপের বেশিরভাগ অংশ ভূমিকম্পে ধ্বংস হয়ে গিয়েছিল, তবুও দ্বীপের অনেক উল্লেখযোগ্য গির্জা বেঁচে গেছে, কিছু রেনেসাঁর সময়কার গির্জাগুলো ভেনিসিয়ান ম্যানিরিজম দ্বারা প্রভাবিত।\n\n\n=== সঙ্গীত ===\nআয়োনিয়ান দ্বীপপুঞ্জের একটি সংগীত ঐতিহ্য রয়েছে যাকে বলা হয় আয়োনিয়ান স্কুল।  রিচার্ড স্ট্রস কয়েকবার লিক্সৌরিতে গিয়েছিলেন যেখানে পিয়ানোবাদক ডোরা উইহানের সাথে তার সম্পর্ক ছিল। ক্যান্টাডাস হল আয়োনিয়ান সঙ্গীতের একটি উদাহরণ। ক্যান্টাডাস এখনও খুব জনপ্রিয় এবং আজও শোনা হয়।\n\n\n=== সাহিত্য এবং চলচ্চিত্র ===\nঔপন্যাসিক নিকোস কাভাদিয়াস (১৯১০-১৯৭৫) এবং সুইস জর্জেস হালদাস  (১৯১৭-২০১০) তাদের জীবনের কিছু অংশ দ্বীপে কাটিয়েছেন। আন্দ্রেয়াস লাসকারতোস একজন ব্যঙ্গাত্মক কবি এবং লিক্সৌরি শহরের সমাজ সম্পর্কে লিখেছেন। লর্ড বায়রন লিভাথোতে \"প্রিলিউড\" এবং \"ডন জুয়ান\" এর কিছু অংশ লিখেছেন। সম্ভবত জনপ্রিয় সংস্কৃতিতে সেফালোনিয়ার সবচেয়ে পরিচিত চেহারাটি ইংরেজ লেখক লুই ডি বার্নিয়েরসের ক্যাপ্টেন কোরেলির ম্যান্ডোলিন উপন্যাসে । বইটি আরগোস্তলির বাইরের ফরসা গ্রাম থেকে অনুপ্রাণিত বলে মনে করা হয় । ২০০৫সালে, রিকার্ডো মিলানি তার টিভি ফিল্ম সেফালোনিয়া  গণহত্যা সম্পর্কেও তৈরি করেছিলেন । \n\n\n=== জাদুঘর ===\nআরগোস্তলিতে কোরগিয়ালেনিওস মিউজিয়াম\nআরগোস্তলির প্রত্নতাত্ত্বিক যাদুঘর\nলিক্সৌরিতে ইয়াকোভাটিওস-লাইব্রেরি\nফিসকার্ডোতে যাদুঘর\nকেফালোনিয়া ন্যাচারাল হিস্ট্রি মিউজিয়াম\nসামির নটিক্যাল মিউজিয়াম\n\n\n== উচ্চ শিক্ষা ==\nআয়োনিয়ান ইউনিভার্সিটি , আরগোস্টোলি ক্যাম্পাস \nআয়োনিয়ান ইউনিভার্সিটি , লিক্সৌরি ক্যাম্পাস\nন্যাশনাল মার্চেন্ট মেরিন একাডেমি, আরগোস্তলি\nকেফালোনিয়ার মিউজিক স্কুল - রোকোস ভার্গোটিস কনজারভেটরি, আরগোস্টোলি\n\n\n== খেলা ==\nবেসবল\nসাইক্লিং\nফুটবল খেলা\nকেফালোনিয়া এবং ইথাকার নটিক্যাল রেসিং ক্লাব\n\n\n== পরিবহন ==\n\n\n=== হারবার এবং বন্দর ===\nপ্রিফেকচারে পাঁচটি হারবার ও বন্দর রয়েছে ,দ্বীপের চারটি প্রধান বন্দর, সামি ,প্যাট্রাস এবং ইথাকা, পোরোস ।  আরগোস্তলিতে প্রায় ১০০টি ছোট নৌকার জায়গা রয়েছে , যেখানে বন্দরটি উপসাগরের চারপাশে ১ কিলোমিটার প্রসারিত, যেখানে লিক্সৌরি লিক্সৌরি উপদ্বীপে আর্গোস্টলি থেকে ৪ কিমি (২ মাইল) উপসাগর জুড়ে অবস্থিত। বাকি দ্বীপের সাথে একটি রাস্তা সংযোগ রয়েছে, কিন্তু লিক্সৌরি থেকে আরগোস্টোলি পর্যন্ত গাড়ি চালানোর জন্য ৩০ কিমি (১৯ মাইল) ।\n\n\n=== রাস্তা ===\n১৯ শতকে ব্রিটিশরা প্রথম বড় রাস্তা তৈরি করেছিল। ২০ শতকে ডামার রাস্তা তৈরি করা হয়েছিল, এবং ১৯৯৫ সাল থেকে গ্রাম এবং সৈকত সংযোগকারী প্রায় সমস্ত রাস্তাগুলি ডামার দিয়ে আচ্ছাদিত। কিছু গুরুত্বপূর্ণ রাস্তার মধ্যে রয়েছে:\n\nগ্রীক ন্যাশনাল রোড ৫০, সাধারণত আরগোস্টোলি-সামি রোড\nআরগোস্তলি-পোরোস রোড\nআরগোস্টোলি-ফিসকার্ডো রোড\nপোরোস এবং সামি সংযোগকারী রাস্তা\n\n\n=== গণপরিবহন ===\nআরগোস্টোলি এবং লিক্সৌরির মধ্যে ফেরি প্রতি ঘন্টা এবং প্রতি আধা ঘন্টায় একবার যায় । কেফালোনিয়ার গ্রামীণ এলাকায় কয়েকটি বাস লাইন রয়েছে।\n\n\n=== বিমানবন্দর ===\nসেফালোনিয়ার একটি বিমানবন্দর রয়েছে, যার নাম আনা পোলাটো ।\n\n\n== প্রশাসন ==\nসেফালোনিয়া হল আয়োনিয়ান দ্বীপপুঞ্জ অঞ্চলের একটি স্বতন্ত্র আঞ্চলিক ইউনিট এবং ২০১৯ সাল থেকে এটি তিনটি পৌরসভা নিয়ে গঠিত: আরগোস্টোলি , লিক্সৌরি এবং সামি ।\nআরগোস্টোলি পৌরসভা নিম্নলিখিত পৌর ইউনিট (সাবেক পৌরসভা) নিয়ে গঠিত:\n\nআরগোস্তলি\nইলিওস-প্রনোই\nলেইভাথো\nওমালা\nসামি পৌরসভা নিম্নলিখিত পৌর ইউনিট নিয়ে গঠিত:\n\nএরিসোস\nপিলারোস\nসামি\nলিক্সৌরি পৌরসভা প্রাক্তন পৌরসভা পালিকির সাথে মিলে যায় ।\nআঞ্চলিক ইউনিটের আয়তন ৭৮৬.৫৭৫ কিমি ২।  সেফালোনিয়া আঞ্চলিক ইউনিটে ইচিনেডেস গোষ্ঠীর বেশ কয়েকটি জনবসতিহীন দ্বীপও অন্তর্ভুক্ত রয়েছে। তারা পেইলারোস পৌর ইউনিট দ্বারা পরিচালিত হয় সবচেয়ে উল্লেখযোগ্য নিম্নরূপ:\n\n\n== উল্লেখযোগ্য ব্যক্তি এবং বাসিন্দা ==\nপ্রাচীনত্\nসেফালাস\nইথাকার ওডিসিউস\nগাইউস অ্যান্টোনিয়াস হাইব্রিডা\nমধ্যযুগ থেকে ১৮০০\nজুয়ান ডি ফুকা\nকনস্টানটাইন ফাউলকন\nগিয়াকোমো পাইলারিনি\nইলিয়াস মিনিয়াটিস\nআন্দ্রেয়াস মেটাক্সাস\nস্পিরিডোনোস লুজিস\nপেট্রোস মেলিসিনোস\n১৮০০ থেকে সাম্প্রতিক অতীত\n\nমারিনোস অ্যান্টিপাস\nক্রিশ্চিয়ান জারভোস\nমাইকেলিস অ্যাভলিচোস\nসাম্প্রতিক অতীত থেকে বর্তমান\nজিওরগোস কালাফাতিস\nঅ্যান্টিওকোস ইভাঞ্জেলটোস\nদিমিত্রিওস লুকাতোস\nনিকোলাওস প্লাটন\nনিকোস কাভাদিয়াস\nগেরাসিমোস ডি. আর্সেনিস\nঅ্যান্টনিস ট্রিটিস\nআর্চি কারাস\nঅ্যাথানাসিওস এস ফোকাস\nরিচার্ড রাইট\nআনা পোলাটো\nএলি ডিমাটোস\n\n\n== আরও দেখুন ==\nএফেসাস\nরিচার্ড রাইট\nক্রিট\nলিবোস\nচিবোস\n\n\n== ছবি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== আরও পড়ুন ==\n\nActa Archaeologica, volume 73/2 (December 2002) is a special issue dealing with the archaeology of Kephallenia.\nLeontsini, Maria (২০১৪)। \"The Ionian Islands During the Byzantine Period: An Overview of their History and Monuments\"।   Hirst, Anthony; Sammon, Patrick। The Ionian Islands: Aspects of their History and Culture। Cambridge Scholars Publishing। পৃষ্ঠা 26–63। আইএসবিএন 978-1-4438-6278-3। \nZečević, Nada (২০১৪)। The Tocco of the Greek Realm: Nobility, Power and Migration in Latin Greece (14th-15th centuries)। Belgrade: Makart। আইএসবিএন 9788691944100। \n\n\n== বহিঃসংযোগ ==\n\nKefalonia Useful Information (PDF)\nMunicipality of Elios-Pronni\nGCatholic with incumbent bio links\nInternational Airport of Kefalonia\nAbout Kefalonia  ওয়েব্যাক মেশিনে আর্কাইভকৃত ১৪ আগস্ট ২০২২ তারিখে"}