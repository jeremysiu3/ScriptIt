{"pageid": 1385674, "title": "ভ্যানকুভার ওয়াইটক্যাপস ফুটবল ক্লাব", "url": "https://bn.wikipedia.org/wiki?curid=1385674", "content": "ভ্যানকুভার ওয়াইটক্যাপস ফুটবল ক্লাব (ইংরেজি: Vancouver Whitecaps FC; সাধারণত ভ্যানকুভার ওয়াইটক্যাপস এফসি এবং সংক্ষেপে ভ্যানকুভার ওয়াইটক্যাপস নামে পরিচিত) হচ্ছে ভ্যানকুভার ভিত্তিক একটি কানাডীয় পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ওয়েস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০০৯ সালের ১৮ই মার্চ তারিখে প্রতিষ্ঠিত হয়েছে। ২২,১২০ ধারণক্ষমতাবিশিষ্ট বিসি প্লেসে ব্লু-অ্যান্ড-ওয়াইট নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইতালীয় সাবেক ফুটবল খেলোয়াড় ভান্নি সারতিনি এবং সভাপতির দায়িত্ব পালন করছেন জেফ মালেট। বর্তমানে কানাডীয় মধ্যমাঠের খেলোয়াড় রাসেল টিবার্ট এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ভ্যানকুভার ওয়াইটক্যাপস এপর্যন্ত ৩টি শিরোপা জয়লাভ করেছে।  রাসেল টিবার্ট, জর্ডান হার্ভি, জ্যাক নারউইনস্কি, কামিলো সানভেজ্জো এবং ব্রায়ান ওয়াইটের মতো খেলোয়াড়গণ ভ্যানকুভার ওয়াইটক্যাপসের জার্সি গায়ে মাঠ কাঁপিয়েছেন।\n\n\n== ইতিহাস ==\n২০১১ মৌসুমে ভ্যানকুভার ওয়াইটক্যাপস প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০১১ সালের সালের ১৯শে মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে টম সোনের অধীনে ভ্যানকুভার ওয়াইটক্যাপস টরন্টোর বিরুদ্ধে ৪–২ গোলের ব্যবধানে জয়লাভ করেছিল। ২০১১ মেজর লিগ সকারে ভ্যানকুভার ওয়াইটক্যাপস ৬টি জয় এবং ১০টি ড্রয়ে সর্বমোট ২৮ পয়েন্ট অর্জন করে সামগ্রিক পয়েন্ট তালিকায় ১৮তম স্থান অর্জন করেছিল, যেখানে কামিলো সানভেজ্জো ১২টি গোল করে লিগে ভ্যানকুভার ওয়াইটক্যাপসের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে ভ্যানকুভার ওয়াইটক্যাপস ফুটবল ক্লাব (ইংরেজি)"}