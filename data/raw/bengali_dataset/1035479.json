{"pageid": 1035479, "title": "২০২১ সুয়েজ খাল প্রতিবন্ধকতা", "url": "https://bn.wikipedia.org/wiki?curid=1035479", "content": "গোল্ডেন-শ্রেণির ধারক জাহাজ এভার গিভেন ২০২১ সালের ২৩ মার্চ মিশরের সুয়েজ খালের মধ্যদিয়ে যাত্রা করছিল।  ৪০০ মিটার দীর্ঘ (১,৩০০ ফুট) জাহাজটি বালু ঝড় ও প্রতি ঘণ্টায় ৭৪ কিলোমিটার (৪০ টি নট; ৪ 46 মাইল প্রতি ঘণ্টায়) গতির তীব্র বাতাসের কবলে পড়ে এবং তার পথ বন্ধ হয়ে যায়। জাহাজটি খালের একটি পাড়ে ধাক্কা দেয় ও আটকা পড়ে যায়, খালটি পুরোপুরি অবরুদ্ধ হয়ে পরে এবং অন্য জাহাজসমূহ খালের মধ্যে দিয়ে যাত্রা করতে অক্ষম হয়ে পরে।\nখালের তীরে ধাক্কা দেওয়ার পরের দিন, কমপক্ষে আরও ১৫ টি জাহাজ নোঙ্গর করে রাখা হয় এবং পরিস্থিতি সমাধানের সময় কমপক্ষে ২৩৭ টি জাহাজ খাল দিয়ে যাওয়ার জন্য সারিবদ্ধ ভাবে অপেক্ষা করছে। জাহাজটি ২০২১ সালের ২৭ মার্চ পর্যন্ত খালে আটকে ছিল। বাধা বা প্রতিবন্ধকতাটি খালের যে অংশে দুটি চ্যানেল রয়েছে তার দক্ষিণে ঘটেছে, ফলে অন্য জাহাজসমূহ এভার গিভেন জাহাজকে বাইপাস করাতে অক্ষম।\n\n\n== পটভূমি ==\n\nবিশ্বের অন্যতম গুরুত্বপূর্ণ বাণিজ্য পথ সুয়েজ খাল ১৮৬৯ সালে খোলা হয়। প্রতিদিন প্রায় পঞ্চাশটি জাহাজ খাল দিয়ে যাতায়াত করে। মোট বৈশ্বিক বাণিজ্যের প্রায় ১২% ১৯৩ কিলোমিটার দীর্ঘ (১০৪ এনএমআই) খালের মধ্য দিয়ে চলাচল করে।\n\n\n== ঘটনা ==\n\nঘটনার সময়, এভার গিভেন মালয়েশিয়ার তানজুং পেলেপস থেকে নেদারল্যান্ডসের রটার্ডাম যাচ্ছিল। উত্তরদিকগামী জাহাজ বহরের মধ্যে এটি পঞ্চম ছিল, যখন জাহাজটির পিছন আরও পনেরটি জাহাজ যাত্রা করছিল।\n২২ শে মার্চ ২০২১, ০৭:৪০ ইজিওয়াই (সিটিইউ +২) এর সময়ে এভার গিভেন সুয়েজ খাল দিয়ে যাত্রার সময়ে বালি ঝড়ের কবলে পড়ে।  ৭৪ কিমি/ঘণ্টা (৪০ নট) গতির প্রবল বাতাসের ফলে জাহাজটি চলার ক্ষমতা হারায়, ফলে জাহাজের কাঠামটি বিচ্যুত হয়। তখন এভার গিভেন খালের মধ্যে ১৫১ কিলোমিটারের দুরত্ব যাত্রা সম্পূর্ণ করেছে এবং উভয় পাশের খালটি অবরুদ্ধ করে নিজেকে মুক্ত করতে অক্ষম হয়। এভার গিভেন এর কর্মীরা সম্পূর্ণ ভারতীয় নাগরিকদের সমন্বয়ে গঠিত হয়েছিল এবং তঁদের কোনও আঘাতের খবর পাওয়া যায়নি।\nব্যাংক প্রভাবকে ঘটনার সম্ভাব্য কারণ হিসাবে উল্লেখ করা হয়।\n\n\n== তথ্যসূত্র ==\n\n\n== বহিঃসংযোগ =="}