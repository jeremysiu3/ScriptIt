{"pageid": 1039758, "title": "আন্দুলের দত্তচৌধুরী পরিবার", "url": "https://bn.wikipedia.org/wiki?curid=1039758", "content": "আন্দুলের দত্তচৌধুরী পরিবার, বা আন্দুলের চৌধুরী পরিবার হল বাংলা সালতানাত বা শাহী বাংলা সময়কার মুজঃফরপুর পরগণার রাজস্ব আদায়কারী জমিদার পরিবার। বর্তমান হাওড়া জেলার বেশ অনেক বর্গক্ষেত্র নিয়ে ছিল সেই পরগণা এবং পরগণাস্থ মৌজা হল — আন্দুল, মহিয়াড়ী (মৌড়ী), ধূলাগড়, সাঁকরাইল, আবাদা, ইত্যাদি।\nদক্ষিণ-রাঢ়ীয় অঞ্চলের বালি (হাওড়া) সমাজের ক্ষত্রিয়-বর্ণীয়-কায়স্থ, ১০ শতাব্দীতে কনৌজ থেকে আসা, ভরদ্বাজ গোত্রীয় পুরুষোত্তম দত্ত প্রতিষ্ঠিত 'বালির দত্ত' কুলের এক অন্যতম শাখা হল এই পরিবার। পুরুষোত্তম থেকে দ্বাদশ পুরুষ দেবদাস (তেকড়ী) দত্ত পিতৃদত্ত মুজঃফরপুর পরগণার বিস্তীর্ণ সম্পত্তির উত্তরাধিকারী হয়ে, তাঁদের বালিগ্রামের পৈতৃক বাসস্থান ছেড়ে, চতুর্দশ শতকের শেষ ভাগে সরস্বতী নদীর পশ্চিম উপকূলস্থ সেই পরগণার আন্দুল গ্রামে এসে প্রথম সমাজ স্থাপনা করেন। দত্ত মহাশয়ের যেহেতু স্থাবর এস্টেট মালিকানা বা জমিদারি ছিল সমগ্র সেই পরগণা জুড়ে তাই তৎকালীন তাঁর সমসাময়িক বাংলার সুলতান তাঁর সেই উন্নত অবস্থা বিচার করে তাঁকে সেই পরগণার 'চৌধুরী' হিসেবে মনোনীত করেছিলেন। পরবর্তীকালে এ 'চৌধুরী' পদটি পরিবারের পদবি আকার নেয় এবং এই ভাবে তেকড়ী দত্ত আন্দুলে দত্তচৌধুরী পরিবার প্রতিষ্ঠা করেছিলেন। লোকমুখে এঁদের 'আন্দুলের চৌধুরী' হিসেবেও জেনে থাকে।\n\nএটা মনে করা হয়ে থাকে যে 'আন্দুল' নামটি এসেছে আনন্দের ধূলি থেকে যেটা তেকড়ী থেকে মুজঃফরপুর এস্টেটের চতুর্থ চৌধুরী-জমিদার কৃষ্ণানন্দ দত্তের দেওয়া।< ref>[১]</ref>\nপেশার কারণে বর্তমানে এই দত্তচৌধুরী পরিবারের সদস্যগণ সমগ্র ভারতবর্ষের ছড়িয়ে রয়েছে, এমনকি বিদেশেও। আন্দুলে এঁদের চৌধুরী পাড়ার বাসভবনে এই বংশের বৃহত্তর বংশতালিকা সংরক্ষিত আছে।   \n\n\n== তথ্যসূত্র =="}