{"pageid": 1522124, "title": "কাফালা ব্যবস্থা", "url": "https://bn.wikipedia.org/wiki?curid=1522124", "content": "কাফালা ব্যবস্থা বা কেফালা ব্যবস্থা ( আরবি: نظام الكفالة: niẓām al-kafāla) হলো মধ্যপ্রাচ্যের প্রচলিত একটি ব্যবস্থা, যার মাধ্যমে অভিবাসী কর্মীদের একটি দেশে বসবাসের সময়কালে একজন নির্দিষ্ট স্থানীয় নিয়োগকর্তার সাথে আবদ্ধ করা হয়। এটি বর্তমানে অনেক আরব দেশে; বিশেষ করে আরব উপদ্বীপের দেশগুলিতে বিদ্যমান।  ২০০৬ সাল পর্যন্ত ইস্রায়েলে একই রকম \"বাঁধাই ব্যবস্থা\" বিদ্যমান ছিল; এরপর ইসরায়েলি সুপ্রিম কোর্ট এটিকে বাতিল করে দেয়।  \nপারস্য উপসাগরীয় আরব দেশগুলিতে এটি বিদেশি শ্রমিকদের ক্ষেত্রে অভ্যন্তরীণ প্রতিযোগিতা বন্ধ করে এবং অভিবাসী শ্রমিকদের জন্য একজন পৃষ্ঠপোষক (কফিল) থাকার বাধ্যবাধকতা আরোপ করে এবং এই কফিলই সাধারণত  তাদের নিয়োগকর্তা হয়। কফিল তাদের ভিসা ও আইনি অবস্থার সম্পূর্ণ নিয়ন্ত্রণ রাখে। মানবাধিকার সংস্থাগুলো কাফালা ব্যবস্থার কঠোর সমালোচনা করেছে। কারণ এটি শ্রমিকদের শোষণের সুযোগ সৃষ্টি করে। অনেক কফিল নিজেদের কর্মীদের পাসপোর্ট জব্দ করে এবং তাদের উপর শারীরিক ও মানসিক নির্যাতন চালায় এবং ভুক্তভোগীদের আইনি প্রতিকার পাওয়ার সুযোগ খুবই সীমিত থাকে। এছাড়া নির্যাতিত শ্রমিকদের নিজ দেশে ফিরে যাওয়ার পথও অনেক সময় বন্ধ হয়ে যায়।\n২০১৪ সালে আন্তর্জাতিক শ্রম সংস্থা এক প্রতিবেদনে জানায় যে, পারস্য উপসাগরের আরব দেশগুলোতে প্রায় ২৪ লাখ গৃহকর্মী শ্রম দাসত্বের শিকার। এদের বেশিরভাগই ভারত, শ্রীলঙ্কা, ফিলিপাইন এবং নেপাল থেকে আসা শ্রমিক। \n\n\n== তথ্যসূত্র =="}