{"pageid": 1061142, "title": "সোডিয়াম আয়োডেট", "url": "https://bn.wikipedia.org/wiki?curid=1061142", "content": "সোডিয়াম আয়োডেট একটি অজৈব যৌগ যার রাসায়নিক সংকেত NaIO3। এটি আয়োডিক অ্যাসিডের সোডিয়াম লবণ।\n\n\n== প্রস্তুতি ==\nসোডিয়ামযুক্ত ক্ষার যেমন সোডিয়াম হাইড্রোক্সাইডের সাথে হাইড্রোআয়োডিক অ্যাসিডের বিক্রিয়া করে সোডিয়াম আয়োডেট তৈরি করা হয়I উদাহরণ স্বরূপ:\nHIO3 + NaOH → NaIO3 + H2O\nসোডিয়াম হাইড্রোক্সাইড অথবা সোডিয়াম কার্বনেটের উত্তপ্ত ঘন দ্রবণে আয়োডিন যুক্ত করেও এটি প্রস্তুত করা যেতে পারে:\n3 I2 + 6 NaOH → NaIO3 + 5 NaI + 3 H2O\n\n\n== ধর্ম ==\nসোডিয়াম আয়োডেট একটি জারক পদার্থ। এটি দেখতে কেলাসাকার এবং সাদা রঙের হয়। জলের থেকে চার গুণেরও বেশি ভারী। এর ঘনত্ব ৪.২৮ গ্রাম/সিসি এবং গলনাঙ্ক ৪২৫ ডিগ্রি সেলসিয়াস।\n\n\n== বিক্রিয়া ==\nসোডিয়াম আয়োডেট লবণের জলীয় দ্রবণে হাইপোক্লোরাইট অথবা অন্য কোনো শক্তিশালী জারক পদার্থের দ্রবণ দিলে এটি জারিত হয়ে সোডিয়াম পারআয়োডেট এ পরিণত হয়:\nNaIO3 + NaOCl → NaIO4 + NaCl\n\n\n== ব্যবহার ==\nদৈনন্দিন জীবনে আয়োডিনযুক্ত লবণে সোডিয়াম আয়োডেটের প্রধান ব্যবহার দেখা যায়।\n\n\n== তথ্যসূত্র =="}