{"pageid": 1523217, "title": "দাগি", "url": "https://bn.wikipedia.org/wiki?curid=1523217", "content": "দাগি ২০২৫ সালের একটি বাংলাদেশী রোমাঞ্চকর নাট্য চলচ্চিত্র। পরিচালনার পাশাপাশি কাহিনী, চিত্রনাট্য ও সংলাপ লিখেছেন শিহাব শাহীন। এসভিএফ আলফা-আই ও চরকি যৌথভাবে প্রযোজনা করেছে। প্রধান চরিত্রে অভিনয় করেছেন আফরান নিশো ও তমা মির্জা। যা ঈদ-উল-ফিতরে প্রেক্ষাগৃহে মুক্তি পেয়েছে।\n২০২৪ সালের ১০ই ডিসেম্বর চলচ্চিত্রটি ঘোষণা করা হয় এবং ২০২৫ সালের ১১ মার্চ টিজার প্রকাশ করা হয়। শিহাব শাহীনের দ্বিতীয় সিনেমা ‘দাগি’। এটি সুড়ঙ্গ এর পর নিশোর একক ভাবে এবং তমা মির্জার সাথে জুটি হিসেবে দ্বিতীয় চলচ্চিত্র। শুভঙ্কর ভারের চিত্রগ্রহণে সম্পাদনা করেছেন জোবায়ের আবির পিল, সংগীত পরিচালনা করেছেন সাজিদ সরকার এবং শব্দ পরিকল্পনা করেছেন রিপন নাথ।\n\n\n== অভিনয়শিল্পী ==\nকয়েদি নম্বর ৭৮৬ চরিত্রে আফরান নিশো \nকয়েদি স্ত্রীর চরিত্রে তমা মির্জা\nকয়েদির মেয়ে চরিত্রে সুনেরাহ বিনতে কামাল \nবিশেষ চরিত্রে মনোজ কুমার প্রামানিক\nরাশেদ মামুন অপু\nগাজী রাকায়েত\nশহীদুজ্জামান সেলিম\nমিলি বাশার\nমনিরা আক্তার মিঠু\nমেহের আশা\nবাসার বাপ্পি\nপ্রীতি আলভী\nলুৎফর রহমান শিমন্ত\n\n\n== নির্মাণ ==\n২০২৪ সালের ১০ই ডিসেম্বর চলচ্চিত্রটি প্রাতিষ্ঠানিক ভাবে ঘোষণার মাধ্যমে চিত্রগ্রহণ শুরু হয়। ঢাকাসহ সৈয়দপুর, রাজশাহী, গাজীপুরের বিভিন্ন এলাকায় শুটিং চলে। পরিশেষে ২০২৫ সালের ফেব্রুয়ারি মাসের শেষের দিকে সিনেমাটির শুটিং শেষ হয়।\n\n\n=== উৎপাদন পরবর্তী ===\n২০২৫ সালের ১১ মার্চ প্রযোজনা প্রতিষ্ঠানের ইউটিউব চ্যানেলে ট্রিজার প্রকাশ করা হয়। যেখানে আফরান নিশোকে তিনটি ভিন্ন লুক ও পরিস্থিতিতে দেখা যায়। ২০২৫ সালের ২৪ মার্চ বাংলাদেশ চলচ্চিত্র সার্টিফিকেশন বোর্ড থেকে সর্ব সাধরণের সামনে প্রদর্শনের অনাপত্তি সনদ পায়।\n\n\n== মুক্তি ==\nচলচ্চিত্রটি ২০২৫ সালে ঈদ-উল-ফিতরে উপলক্ষে বরবাদ, জংলি, চক্কর ৩০২, জ্বীন ৩ ও অন্তরাত্মার সাথে সংঘর্ষে বাংলাদেশের প্রেক্ষাগৃহে মুক্তি পায়। ভারতে এসভিএফ এবং বাংলাদেশে চরকি বিতরণ করবে। \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দাগি   (ইংরেজি)\nবাংলা মুভি ডেটাবেজে দাগি"}