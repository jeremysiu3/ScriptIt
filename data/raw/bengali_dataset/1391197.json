{"pageid": 1391197, "title": "ইভটিজিং (চলচ্চিত্র)", "url": "https://bn.wikipedia.org/wiki?curid=1391197", "content": "ইভটিজিং কাজী হায়াৎ রচিত ও পরিচালিত ২০১৩ সালের বাংলাদেশী নাট্য চলচ্চিত্র। কাজী মারুফ ফিল্মস্‌-এর ব্যানারে চলচ্চিত্রটি প্রযোজনা করেন মোহাম্মদ মোকাররম সর্দার ও কাজী মারুফ। নারী উত্ত্যক্তকরণ নিয়ে নির্মিত চলচ্চিত্রটিতে শ্রেষ্ঠাংশে অভিনয় করেন কাজী মারুফ, তমা মির্জা, মিজু আহমেদ, কাজী হায়াৎ ও কাবিলা। চলচ্চিত্রটির সুর ও সঙ্গীতায়োজন করেন সাগীর আহমেদ।\nচলচ্চিত্রটি ২০১৩ সালের ৬ই সেপ্টেম্বর বাংলাদেশে মুক্তি পায় ও ব্যবসাসফল হয়। এটি ৩৫তম বাচসাস পুরস্কারে শ্রেষ্ঠ গায়িকা বিভাগে একটি পুরস্কার এবং ১৬তম মেরিল-প্রথম আলো পুরস্কারে সেরা চলচ্চিত্র - সমালোচক (মারুফ), সেরা চলচ্চিত্র পরিচালক - সমালোচক (হায়াৎ), ও সেরা চলচ্চিত্র অভিনেত্রী - সমালোচক (তমা) বিভাগে তিনটি মনোনয়ন লাভ করে।\n\n\n== অভিনয়শিল্পী ==\nকাজী মারুফ - কাশেম আলী\nতমা মির্জা - কুলসুম\nমিজু আহমেদ - কানা মোল্লা\nকাজী হায়াৎ - মণি ডাক্তার\nকাবিলা - ডোম কানাই\nহাবিব খান\nসোহেল বাবু\nমোহাম্মদ আশরাফুল ইসলাম\nগোলাম মাওলা\nদুলারী\nনাসরিন\nরাশেদা চৌধুরী\nগুলশান আরা\nমারিয়া চৌধুরী - হোসনে আরা\nরুমা মুনতাসির\nডাবলু বেপারী\nকবির\nদেলোয়ার হোসেন\nউজ্জ্বল\nমোঃ জাকির হোসেন\nবুলেট\nএস. আই. সালাউদ্দিন\nএস. আই. রফিকুল ইসলাম\nনিরঞ্জন বিশ্বাস\nসাহদাত হোসেন\nআলাউদ্দিন\nজাহানারা\n\n\n== সঙ্গীত ==\nইভটিজিং চলচ্চিত্রটির সুর ও সঙ্গীতায়োজন করেছেন সাগীর আহমেদ। গানের গীত লিখেছেন মুনশী ওয়াদুদ, ঠাকুর দ্বীজদাস ও মজিবুর রহমান পলাশ। গানে কণ্ঠ দিয়েছেন সাবিনা ইয়াসমিন, আলম আরা মিনু, ফকির সাহাবুদ্দিন, পুলক, বিউটি, নির্ঝর, সাগীর।\n\n\n== মুক্তি ==\nচলচ্চিত্রটি ২০১৩ সালের ৬ই সেপ্টেম্বর বাংলাদেশে ৪৫টি প্রেক্ষাগৃহে মুক্তি পায়। হল মালিক সমিতির হিসাব অনুযায়ী এটি সেই বছরের পঞ্চম সর্বোচ্চ ব্যবসাসফল চলচ্চিত্র।\n\n\n== পুরস্কার ==\n৩৫তম বাচসাস পুরস্কার\nজয়: শ্রেষ্ঠ গায়িকা - সাবিনা ইয়াসমিন (গান: \"সই লো সই\")\n১৬তম মেরিল-প্রথম আলো পুরস্কার\nমনোনীত: সেরা চলচ্চিত্র (সমালোচক) - কাজী মারুফ\nমনোনীত: সেরা চলচ্চিত্র পরিচালক (সমালোচক) - কাজী হায়াৎ\nমনোনীত: সেরা চলচ্চিত্র অভিনেত্রী (সমালোচক) - তমা মির্জা\n\n\n== তথ্যসূত্র ==\n\n\n== বহিঃসংযোগ ==\nবাংলা মুভি ডেটাবেজে ইভটিজিং\nইন্টারনেট মুভি ডেটাবেজে ইভটিজিং   (ইংরেজি)"}