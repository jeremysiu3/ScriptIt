{"pageid": 1366189, "title": "মাহমুদাবাদ", "url": "https://bn.wikipedia.org/wiki?curid=1366189", "content": "মাহমুদাবাদ (ফার্সি: محمودآباد) সুলতানি আমলের একটি টাঁকশাল শহর। সুলতান নাসিরুদ্দিন মাহমুদ শাহের নামে এর নামকরণ হয়েছিল। মুঘল আমলে এটি ছিল সরকার। মাহমুদাবাদ সরকারের পাশে ছিল ফতেহাবাদ সরকার, খলিফাতাবাদ সরকার ইত্যাদি। মাহমুদাবাদ নামটি পরবর্তীকালে প্রথমে মাহমুদপুর, এরপর মহম্মদপুর নামে রূপান্তরিত হয়। সম্রাট আকবরের সময়ে মাহমুদাবাদে ৮৮টি মহল তথা পরগণা ছিল। তখনকার বাংলার সবচেয়ে বেশি পরগণা ছিল মাহমুদাবাদে।\n\n\n== প্রশাসনিক বিভাজন ==\nমাহমুদাবাদ সরকারটি আধুনিক যুগের  বৃহত্তর কুষ্টিয়া, ফরিদপুর জেলার পশ্চিমাঞ্চল (আলফাডাঙ্গা উপজেলা, বোয়ালমারী উপজেলা ও মধুখালী উপজেলা), মাগুরা জেলা এবং ঝিনাইদহ জেলা নিয়ে গঠিত ছিল।\nমাহমুদাবাদ শহরটি বর্তমানে মাগুরা জেলার মহম্মদপুর উপজেলা শহরে অবস্থিত ছিল।"}