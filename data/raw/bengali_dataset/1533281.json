{"pageid": 1533281, "title": "জাফরগঞ্জ কবরস্থান", "url": "https://bn.wikipedia.org/wiki?curid=1533281", "content": "জাফরগঞ্জ কবরস্থান ভারতের পশ্চিমবঙ্গ এর মুর্শিদাবাদ-এ অবস্থিত।\n\n\n== অবস্থান ==\nজাফরগঞ্জ কবরস্থান ২৪°১২′০৩″ উত্তর ৮৮°১৫′৪৫″ পূর্ব-এ অবস্থিত।\nনামক হারাম দেওড়ি, জগত্‍ শেঠের বাড়ি, নাশিউর রাজবাড়ি, কাঠগোলা প্রাসাদ এবং আজিমুন্নিসা বেগমের সমাধি কাছাকাছি অবস্থিত। আজিমগঞ্জ থেকে দেশি নৌকায় ভাগীরথীর ওপারে বারানগরে রাণী ভবানীর মন্দির শহরে পৌঁছানো যায়।\n\n\n== ইতিহাস ==\n\nজাফরগঞ্জ কবরস্থান মীর জাফর ৩.৫১ একর জমির উপর ঢেউতোলা প্রাচীরের বেষ্টনীর মধ্যে নির্মাণ করেছিলেন এবং এটি নিজামত ফোর্ট ক্যাম্পাস থেকে প্রায় আধ মাইল উত্তরে এবং নামক হারাম দেওড়ি এর ক্যাম্পাসের ভিতরে অবস্থিত। এখানে মীর জাফর থেকে শুরু করে নাজাফি রাজবংশের পরবর্তী বাংলার নবাবদের এবং তাদের পরিবারের সদস্যদের কবর রয়েছে। সেখানে নবাব আলীবর্দী খান নির্মিত খোসবাগ-এ আফশার রাজবংশের বাংলার নবাব এবং তাদের পরিবারের সদস্যদের কবর রয়েছে। বর্তমানে, এই কবরস্থানটি ভারতীয় পুরাতত্ত্ব সর্বেক্ষণ দ্বারা নিয়ন্ত্রিত ও রক্ষণাবেক্ষণ করা হয়।\nকথিত আছে যে এই কবরস্থানের স্থানে পূর্বে একটি \"কিচেন গার্ডেন\" ছিল এবং এটি শাহ খানুম বেগম (মীর জাফরের স্ত্রী এবং আলীবর্দী খানের বোন) খুব পছন্দ করতেন।\nজাফরগঞ্জ কবরস্থানে বাংলার নবাবের পরিবারের সদস্যদের কবর রয়েছে। এখানে নবাব নাজিম হুমায়ুন জাহ, তার স্ত্রী উমদাত-উন-নিসা বেগম, আমির-উন-নিয়া-দুলহান বেগম, সুলতানা ঘেটিয়ারা বেগম এবং রইস-উন-নিসা বেগমের কবর; নবাব নাজিম ওয়াল্লা জাহ, তার স্ত্রী নাজিব-উন-নিসা বেগমের কবর; মীর জাফর এবং তার স্ত্রী শাহ খানুম বেগম, বাব্বু বেগম এবং মুন্নি বেগমের কবর; নবাব নাজিম মোবারক উদ-দৌলা, তার স্ত্রী ফয়েজ-উন-নিসা বেগমের কবর; সৈয়দ আহমেদ নাজাফি (মীর জাফরের পিতা); মুহাম্মদ আলী খান (মীর জাফরের ভাই); বোহু বেগম, নবাব নাজিম আলী জাহ-এর স্ত্রী; নবাব নাজিম নাজাম উদ-দৌলা; নবাব নাজিম সাইফ উদ-দৌলা; বাবর আলী; মেহের লেখা বেগম (গুইতি আফরোজ মহল নামেও পরিচিত), হুমায়ুন জাহের স্ত্রী, যিনি পূর্বে মুতা'আ স্ত্রী ছিলেন এবং ইসমাইল আলী খান ও আশরাফ আলী খান (মীর জাফরের জামাতা)-এর কবর রয়েছে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nবাংলার নবাব\n\n\n== তথ্যসূত্র ==\n\n\n== বহিঃসংযোগ ==\n\"জাফরগঞ্জ কবরস্থান\"। Murshidabad.net।"}