{"pageid": 1098703, "title": "ইটা নর্মি", "url": "https://bn.wikipedia.org/wiki?curid=1098703", "content": "ইটা নর্মি (ইংরেজি: Eta Normae; η Normae থেকে লাতিনকৃত রূপ) হল দক্ষিণ আকাশে দৃশ্যমান নর্মা তারামণ্ডলে স্থিত একটি একক তারা। এটিকে খালি চোখে একটি অস্পষ্ট হলুদ-বর্ণযুক্ত তারা হিসেবে দেখা যায়, যার আপাত মান ৪.৬৫। লম্বন দৃষ্টিভ্রমের ভিত্তিতে এই তারাটির দূরত্ব নির্ধারিত হয়েছে ২১৯ আলোকবর্ষ। এই তারার নিকটস্থ একটি অবস্থান থেকে গামা নরমিডস বিকিরিত হয়।\nইটা নর্মি হল জি৮তিন নাক্ষত্রিক শ্রেণির একটি বার্ধক্যগ্রস্থ দানব তারা। প্রধান পর্যায়ের পর এটি স্ফীত ও শীতল হয়ে এটির অন্তস্থলের হাইড্রোজেন সরবরাহ নিঃশেষিত হয়ে গিয়েছে। বর্তমানে এটির ব্যাস সূর্যের ব্যাস অপেক্ষা ১১ গুণ বড়ো। এটি একটি লাল ক্লাম্প দানব, যার অর্থ এটি অনুভূমিক শাখায় রয়েছে এবং অন্তস্থলের হিলিয়াম গলনের মাধ্যমে শক্তি উৎপাদিত করছে। এই তারাটির ভর সূর্যের ভর অপেক্ষা ২.৭৮ গুণ বেশি এবং এটি ৫,০৫২ কেলভিন কার্যকরী তাপমাত্রায় পরিবর্ধিত আলোকমণ্ডল থেকে সূর্যের ঔজ্জ্বল্য অপেক্ষা ৭২ গুণ বেশি আলো বিকিরণ করছে। এটি রঞ্জন-রশ্মি নিঃসরণের একটি সূত্র।\n\n\n== তথ্যসূত্র =="}