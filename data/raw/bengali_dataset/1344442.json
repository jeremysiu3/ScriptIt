{"pageid": 1344442, "title": "সুজির হালুয়া", "url": "https://bn.wikipedia.org/wiki?curid=1344442", "content": "সুজির হালুয়া হল এক ধরনের হালুয়া যা সুজিকে ঘি বা তেলে ভেজে তার মধ্যে চিনির শরবত বা মধুর মতো মিষ্টি যোগ করে তৈরি করা হয়। এটি প্রাতঃরাশের জন্য বা মিস্টান্ন পদ হিসাবে পরিবেশন করা হয়। এটি মুলত শুধুমাত্র সুজি, চিনি বা মধু, ঘি এবং কখনও কখনও দুধ দিয়ে তৈরি করা হয়। রান্না হওয়ার পর এর উপর শুকনো বা তাজা ফল, বাদাম, কাটা নারকেল ইত্যাদি ছড়িয়ে পরিবেশন করা হয়।\nমধ্যযুগীয় আরবি রন্ধনপ্রণালীতে সুজির হালুয়া তৈরি করা হতো। তখন মাখনে গম ভেজে এবং তাতে মধু বা চিনির শরবত যোগ করে হালুয়াটি তৈরি করা হত।  স্থানীয় পদ হুলওয়া আ'জামিয়া যা হালুয়ার এক প্রকারভেদ, এটি প্রস্তুত করতে মধু গরম করে সিরাপ তৈরি করা হত(প্রয়োজনমতো জল দিয়ে পাতলা করে) এবং পেস্তা এবং পোস্ত দিয়ে পরিবেশন করা হয়।  এতে দুধও যোগ করা হত। এই হালুয়ার উপর বাদাম, পেস্তা এবং পাইন বাদাম ছড়িয়ে পরিবেশন করা হত। ইবনে সায়ার আল-ওয়াররাকের দশম শতকের রান্নার বইটিতে গাজর, আপেল এবং খেজুর দিয়ে তৈরি বিভিন্ন ধরণের হালুয়ার রন্ধন প্রনালীর উল্লেখ রয়েছে। কিছু পণ্ডিতদের মতে, এই খাবারটি ভারতে মুঘলদের দ্বারা প্রবর্তিত হয়েছিল।  তবে ভারতে মুঘলদের আগমনের আগেই  দক্ষিণ ভারতীয় চালুক্য রাজা সোমেশ্বরের দ্বাদশ শতাব্দীর রচনা মানসোল্লাসায় এই রান্নাটি কেশরি বাট হিসাবে তালিকাভুক্ত রয়েছে।\n১৪ শতকের স্পেনে বাদামের দুধ, তেল এবং জাফরান দিয়ে সুজি রান্না করা হত। ভারতে শিরা সুজি, ঘি এবং চিনি দিয়ে এই হালুয়া তৈরি হত এবং সাথে এলাচ এবং দুধ, বাদাম এবং কাজুবাদামও যোগ করা হত।\nমারাঠি ভাষায়, সুজি দিয়ে তৈরি হালুয়াকে বলা হয় রাওয়া শিরা (रवा शीरा)। একই রকম হালুয়া যখন গমের আটা দিয়ে তৈরি করা হয় তখন একে বলা হয় গাভাস্যা পিঠাচা শিরা (गव्हाच्या पीठ শিরা)। \n\n\n== তথ্যসূত্র =="}