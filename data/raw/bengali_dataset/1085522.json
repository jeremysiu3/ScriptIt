{"pageid": 1085522, "title": "বের্দান নদী", "url": "https://bn.wikipedia.org/wiki?curid=1085522", "content": "বের্দান (বারাদান অথবা বারাদা) কিংবা প্রাচীন সিডনাস (গ্রিক: Κύδνος), দক্ষিণ তুরস্কের মেরসিন প্রদেশের একটি নদী। এই নদীকে মাঝেমধ্যে ঐতিহাসিক শহর তার্সুসের নামেও ডাকা হয়ে থাকে। তার্সুস ঝর্ণা বের্দানে অবস্থিত। অতীতে এই নদীর পানি শহরের মাঝে প্রবাহিত হতো। কিন্তু ষষ্ঠ শতাব্দীর পরে তার্সুসের জলপ্রবাহ অন্যদিকে সরে যায়।\n\n\n== ভূগোল ==\nএই নদীর জলধারার উৎস তোরোস পর্বতমালায়। এর উপনদীগুলো হলো: কাদনিচিক এবং পামুক্লুক (এর শীর্ষের নাম চেহেন্নেম দেরেসি)। এই নদীর মোট দৈর্ঘ্য ১২৪ কিলোমিটার (৭৭ মাইল) (কাদিনিচিক সহ)। যদিও নদীটি খুব ছোট, নদীটির গড় জলপ্রবাহ হলো ৪২ ঘনমিটার প্রতি সেকেন্ড (১,৫০০ ঘনফুট/সেকেন্ড), যা পার্শ্ববর্তী সকল নদীর চেয়ে বেশি। নদীর নিষ্কাশন অববাহিকা ১,৫৯২ বর্গকিলোমিটার (৬১৫ বর্গমাইল) স্থান দখল করে। নদীর জল ভূমধ্যসাগরে ৩৬.৪৭° উত্তর ৩৪.৫০° পূর্ব﻿ / 36.47; 34.50 অবস্থানে প্রবাহিত হয়। তার্সুসের উত্তরে নদীর উপর একটি ঝর্ণা রয়েছে। বহু পর্যটক বনভোজন ও দর্শনের জন্য এই ঝর্ণার কাছে আসেন।\n\n\n== বাঁধ ==\nবের্দানে মোট চারটি বাঁধ রয়েছে। এই বাঁধগুলো বন্যা নিয়ন্ত্রণ ও বিদ্যুৎ উৎপাদনের উদ্দেশ্যে ব্যবহার করা হয়। কিন্তু নদীর প্রবাহের শেষের দিকে কৃষিভূমি অবস্থিত, এবং কৃষিকাজের জন্য ব্যবহৃত সারজনিত দূষণের ফলে বাঁধের শেষের প্রান্তের পানি পান করার জন্য ব্যবহৃত হয় না।\n\n\n== কিংবদন্তি ==\n\nবের্দান নদী তুরস্কের গরমতম পানির নদী, কিন্তু এর প্রথম প্রান্তের প্রবাহের পানি যা তোরোস পর্বতের সাথে সম্পর্কিত প্রচন্ড ঠান্ডা হয়ে থাকে। \nইতিহাসের দুই বিখ্যাত ব্যক্তিত্ব এই নদীতে সাঁতার কাটার ফলে স্বাস্থ্য সমস্যায় ভুগেছে। ৩৩৩ খ্রিস্টপূর্ব সালে মহান আলেকজান্ডার এবং ৮৩৩ খ্রিস্টাব্দে খলিফা আল-মামুন দুজন এই নদীতে সাঁতার কাটার পর অসুস্থ হয়ে পড়েন (অবোষ্ণতা বা নিউমোনিয়া?); আল মামুন অসুস্থ হয়ে মৃত্যুবরণ করেন।\nক্লিওপেট্রা এই নদীতে নৌকায় করে প্রথমবার মার্ক অ্যান্টনির সাথে দেখা করেন।\n\n\n== তথ্যসূত্র =="}