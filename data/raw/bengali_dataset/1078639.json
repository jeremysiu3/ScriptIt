{"pageid": 1078639, "title": "উমলিংলা", "url": "https://bn.wikipedia.org/wiki?curid=1078639", "content": "উমলিংলা ভারতের লাদাখের পূর্বাঞ্চলে অবস্থিত বিশ্বের সবচেয়ে উঁচু স্থানে নির্মিত সড়ক। সমুদ্রপৃষ্ঠ থেকে এ সড়ক ১৯ হাজার ৩০০ ফুট উঁচুতে অবস্থিত।\n\n\n== বর্ণনা ==\nভারতের কেন্দ্রীয় সরকারের এক বিবৃতিতে বলা হয়েছে, কেন্দ্রশাসিত লাদাখের পূর্বাঞ্চলে অবস্থিত উমলিংলা পাসে ৫২ কিলোমিটার দীর্ঘ পাকা সড়ক বানানো হয়েছে। এটা বিশ্বের সবচেয়ে উঁচু স্থানে নির্মিত সড়ক। সমুদ্রপৃষ্ঠ থেকে এ সড়ক ১৯ হাজার ৩০০ ফুট উঁচুতে অবস্থিত। এর আগে সবচেয়ে উঁচু জায়গায় সড়ক বানিয়ে রেকর্ড গড়েছিল দক্ষিণ আমেরিকার দেশ বলিভিয়া। দেশটির ওই সড়ক সমুদ্রপৃষ্ঠ থেকে ১৮ হাজার ৯৫৩ ফুট উঁচুতে অবস্থিত। লাদাখের নতুন এ সড়ক ব্যবহার করে সহজে ও অল্প সময়ে লেহ শহর থেকে পার্বত্য চুমার সেক্টরের গুরুত্বপূর্ণ শহরগুলোয় যাওয়া যাবে। লাদাখের পর্যটন শিল্পের বিকাশে এ সড়ক সহায়ক হবে বলে মনে করা হচ্ছে।\nনতুন এ সড়ক আরও কয়েকটি কারণে নজর কেড়েছে ১৯ হাজার ৩০০ ফুট উঁচুতে অবস্থিত এ সড়ক বিশ্বের সর্বোচ্চ পর্বতশৃঙ্গ মাউন্ট এভারেস্টের বেসক্যাম্পের চেয়েও উঁচুতে। নেপালের অংশে এভারেস্টের বেসক্যাম্প ১৭ হাজার ৫৯৮ ফুট উঁচুতে অবস্থিত। আর তিব্বত অংশে এভারেস্টের বেসক্যাম্পের উচ্চতা আরও কম, ১৭৬ হাজার ৯০০ ফুট। সচরাচর বাণিজ্যিক উড়োজাহাজগুলো সমুদ্রপৃষ্ঠ থেকে ৩০ হাজার ফুট উঁচু দিয়ে উড়ে যায়। সেই হিসাবে, লাদাখের এ সড়কের অবস্থান বাণিজ্যিক উড়োজাহাজ ওড়ার উচ্চতার অর্ধেকের বেশি উঁচুতে। এত উঁচুতে সড়ক নির্মাণ মোটেও সহজ ছিল না। সবচেয়ে বড় চ্যালেঞ্জ ছিল চরম প্রতিকূল আবহাওয়া। শীতকালে লাদাখের এ অংশে তাপমাত্রা মাইনাস ৪০ ডিগ্রি সেলসিয়াসে নেমে আসে। সাধারণ জায়গার তুলনায় এখানকার অক্সিজেন লেভেল প্রায় ৫০ শতাংশ কম।\n\n\n== নির্মাণকারী প্রতিষ্ঠান ==\nচরম প্রতিকূল আবহাওয়ার মধ্যে বিশ্বের সবচেয়ে উঁচুতে সড়ক নির্মাণ করে বর্ডার রোডস অর্গানাইজেশন (বিআরও)র কর্মীরা।\n\n\n== তথ্যসূত্র =="}