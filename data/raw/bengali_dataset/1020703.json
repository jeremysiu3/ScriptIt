{"pageid": 1020703, "title": "হালতুন্নবী", "url": "https://bn.wikipedia.org/wiki?curid=1020703", "content": "হালত-উন-নবী (সিলেটি: ꠇꠦꠔꠣꠛ ꠢꠣꠟꠔꠥꠘꠘꠛꠤ), আক্ষরিক অর্থে রাসূলের অবস্থা, হচ্ছে সিলেটি নাগরী লিপিতে রচিত একটি বিখ্যাত দোভাষী বাংলা পুথি সাহিত্য। এটি সাদেক আলি কর্তৃক রচিত এবং এটাকে তার শ্রেষ্ঠ সাহিত্যকর্ম হিসেবে বিবেচনা করা হয়। ২৭৫ পৃষ্ঠার এই পুথি উনিশ শতকের মধ্যভাগে মুদ্রিত হয় যেখানে নবীর জীবন ও সময়কাল ফুটে উঠেছে। সর্বাধিক জনপ্রিয় এবং বহুল পঠিত বই হালতুন্নবী মূলত একটি জীবনী গল্প। ১৮৭০ সালে এই বইটি মুদ্রণের মধ্যদিয়ে সিলেটি নাগরী লিপি দ্বারা রচিত সাহিত্য মুদ্রণের যুগে প্রবেশ করেছিল। যা ইসলামিয়া প্রেস ও মুন্সী আবদুল করিমের মাধ্যমে সম্পাদিত হয়েছিল। এই পুথি সিলেটি নাগরিতে একটি শ্রেষ্ঠ সাহিত্যকর্ম হিসাবে বিবেচিত। সিলেটের সাংস্কৃতিক অনুষ্ঠান গুলোতে নাগরী পুথি কিতাব হালতুন্নবী আবৃত্তি হতেও দেখা যায়।\n\n\n== ইতিহাস ==\nসিলেটি নাগরিতে বহু জীবনীমূলক গল্প রচিত হয়েছে। এখন পর্যন্ত ৮৮ টি মুদ্রিত বই সহ ১৪৪টি বই নাগরী লিপিতে পাওয়া গেছে। এর মধ্যে সাদেক আলীর লেখা হালতুন্নবী নাগরী বর্ণমালায় ছাপানো একটি বই, যা সর্বাধিক জনপ্রিয় ও বহুল পঠিত একটি বই। এর জনপ্রিয়তার কারণে এটি পরে বাংলা বর্ণমালায়ও অনুলিপি করা শুরু হয়েছিল। নাগরী বর্ণমালাকে পরিচিত করার লক্ষ্যে, \"উৎস প্রকাশন\" ২০১৪ সালে প্রাচীন সিলেটি পুথিগুলো নিয়ে কেতাব হালতুল নবী সহ \"নাগরী গ্রন্থসম্ভার\" নামে ২৫টি খণ্ড প্রকাশ করে।\n\n\n== আরও দেখুন ==\nসিলেটি নাগরিতে রচিত সাহিত্যকর্মের তালিকা\nআবদুল করিম সাহিত্য বিশারাদ\nবাংলা কিচ্ছা\nপুথি\nইউসুফ-জুলেখা, প্রথম দিকের দোভাষি রচনা\n\n\n== তথ্যসূত্র =="}