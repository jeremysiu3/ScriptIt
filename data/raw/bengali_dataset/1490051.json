{"pageid": 1490051, "title": "শ্রী পালি ক্যাম্পাস", "url": "https://bn.wikipedia.org/wiki?curid=1490051", "content": "কলম্বো বিশ্ববিদ্যালয়ের শ্রী পালি ক্যাম্পাস শ্রীলঙ্কার  হোরানার ওয়েওয়ালায় অবস্থিত। ১৯৯৬ খ্রিস্টাব্দে প্রতিষ্ঠিত এই শিক্ষাপ্রাঙ্গণে পারফর্মিং আর্টস তথা পরিবেশন শিল্পকলা এবং মিডিয়া তথা গণমাধ্যমের ক্ষেত্রে স্নাতক এবং স্নাতকোত্তর স্তরের পঠনপাঠনের ব্যবস্থা করে।\n\n\n== ইতিহাস ==\n\nশ্রীলঙ্কা সরকারের ১৯৯৬ খ্রিস্টাব্দের ২০ জুন গেজেট বিজ্ঞপ্তি (অসাধারণ) নং ৯২৮/১ অনুসারে শ্রী পালি ক্যাম্পাসটি  কলম্বো বিশ্ববিদ্যালয়ের  পশ্চিমাঞ্চল ক্যাম্পাস হিসাবে প্রথম প্রতিষ্ঠিত হয়। পরবর্তীতে ১৯৯৮ খ্রিস্টাব্দের ১১ সেপ্টেম্বর হতে এটি ১৯৭৮ খ্রিস্টাব্দের ১৬ নম্বর বিশ্ববিদ্যালয় আইনের ২৭(১) এর অধীনে উচ্চ শিক্ষা দপ্তরের মাননীয় শিক্ষামন্ত্রীর আদেশানুসারে শ্রীলঙ্কার কলম্বো বিশ্ববিদ্যালয়ের শ্রী পালি ক্যাম্পাস হিসাবে সংশোধন করা হয়।\nএটি কালুতারা জেলার ওয়েওয়ালা, হোরানায় অবস্থিত। ক্যাম্পাসটির জমি ও ভবন শ্রীলঙ্কার খ্যাতনামা শিক্ষাবিদ, রাজনীতিবিদ এবং জনহিতৈষী উইলমট আব্রাহাম পেরেরা প্রতিষ্ঠিত শ্রী পালি ট্রাস্টি বোর্ড ১৯৭৬ খ্রিস্টাব্দে কলম্বো বিশ্ববিদ্যালয়কে দান করে।\n\nপ্রসঙ্গত উল্লেখ্য এই যে, ১৯৩৪ খ্রিস্টাব্দের ২০ মে উইলমট আব্রাহাম পেরেরার আহ্বানে রবীন্দ্রনাথ ঠাকুর হোরানায় শান্তিনিকেতনের আদলে একটি বিদ্যালয়ের ভিত্তিপ্রস্তর স্থাপন করেন এবং নামকরণ করেন শ্রীপল্লী।\n\n\n== শিক্ষাবিদ ==\nক্যাম্পাসে দুটি অনুষদ রয়েছে যেমন পারফর্মিং আর্টস তথা পরিবেশন শিল্পকলা অনুষদ এবং মাস মিডিয়া বা গণমাধ্যম অনুষদ। ক্যাম্পাসের শিক্ষক কর্মচারীদের তাদের বিশেষত্ব এবং শিক্ষাদানের দক্ষতার ভিত্তিতে নীচে উল্লিখিত পাঁচটি একাডেমিক বিভাগে পঠনপাঠনের ব্যবস্থা করা হয়। \n\nগণমাধ্যম বিভাগ\nপারফর্মিং আর্টস বিভাগ\nকম্পিউটার স্টাডিজ বিভাগ\nভাষা অধ্যয়ন বিভাগ\n\n\n=== স্নাতক প্রোগ্রাম ===\nগণমাধ্যমে ব্যাচেলর অফ আর্টস (বিশেষ)\nপারফর্মিং আর্টসে ব্যাচেলর অফ আর্টস (বিশেষ)\n\n\n=== স্নাতকোত্তর প্রোগ্রাম ===\nগণমাধ্যমে স্নাতকোত্তর ডিপ্লোমা (এক বছর)\nগণমাধ্যমে মাস্টার্স (দুই বছর)\nমিডিয়া রিসার্চে এম.এ.\n\n\n== সেন্টার ফর মিডিয়া রিসার্চ (সিএমআর) এবং প্রকাশনা ==\nশ্রী পালি ক্যাম্পাসের 'সেন্টার ফর মিডিয়া রিসার্চ' (সিএমআর) 'ইন্টারন্যাশনাল জার্নাল অফ কমিউনিকোলজি' (আইজেসি) প্রকাশ করে। সেন্টার ফর মিডিয়া রিসার্চ এবং ইন্টারন্যাশনাল জার্নাল অফ কমিউনিকোলজির প্রধান কাজ হল যে সমস্ত শিক্ষাবিদ ও অন্যান্য ব্যক্তিত্ব যারা দেশের মিডিয়া এবং যোগাযোগের উন্নয়নের সাথে জড়িত এবং সংশ্লিষ্ট তাদের সঙ্গে অনুশীলনকারী, নীতিনির্ধারক এবং সাধারণ ব্যক্তিদের মধ্যে একটি ইন্টারফেস তৈরি করা।  সেন্টার ফর মিডিয়া রিসার্চ (CMR) এর অগ্রদূত হলেন অধ্যাপক ড. ধর্মকীর্থি শ্রী রঞ্জন। তিনি ২০১২ খ্রিস্টাব্দে 'সেন্টার ফর মিডিয়া রিসার্চ' এর সূচনা করেন এবং উচ্চতর বৌদ্ধিক জ্ঞান নিয়ে 'মেডিওলজি' বিষয়ে উপরোক্ত জার্নালটির ও অন্যান্য পত্রিকার প্রকাশনার ব্যবস্থা করেন। তিনি দেশের গণমাধ্যম ও যোগাযোগের ক্ষেত্রে বিশিষ্ট মিডিয়া সমাজবিজ্ঞানীদের একজন অন্যতম ব্যক্তিত্ব।\n\n\n== তথ্যসূত্র ==\n\n\n== বহিঃসংযোগ ==\nডঃ ধর্মকীর্থী শ্রী রঞ্জনের ব্যক্তিগত ওয়েবসাইট  ওয়েব্যাক মেশিনে আর্কাইভকৃত ১৫ আগস্ট ২০১৮ তারিখে\nসেন্টার ফর মিডিয়া রিসার্চ (CMR)- শ্রী পালি ক্যাম্পাস  ওয়েব্যাক মেশিনে আর্কাইভকৃত ৪ মার্চ ২০১৭ তারিখে\nটেমপ্লেট:University of Colombo"}