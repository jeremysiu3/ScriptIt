{"pageid": 1390986, "title": "সোকোট্রা গভর্নরেট", "url": "https://bn.wikipedia.org/wiki?curid=1390986", "content": "সোকোট্রা দ্বীপপুঞ্জ (আরবি: أرخبيل سقطرى ʾArḫabīl Suquṭrā) বা সুকুত্রা হলো ইয়েমেনের অন্যতম গভর্নরেট। এটি সোকোট্রা দ্বীপপুঞ্জের  গার্ডাফুই চ্যানেলের সমন্বয়ে গঠিত।\n\n\n== ইতিহাস ==\nব্রিটিশ শাসনের আগে থেকে, সোকোট্রা মাহরা সালতানাতের অংশ ছিল এবং মাহরা এডেন প্রটেক্টরেটের অংশ হওয়ার পরেও বর্তমানে তাই রয়ে গেছে। ১৯৬৭ সালে দক্ষিণ ইয়েমেনের স্বাধীনতার সময়, দ্বীপপুঞ্জটি দূরত্ব থাকা সত্ত্বেও এডেন গভর্নরেটের সাথে সংযুক্ত ছিল। ২০০৪ সালে, এটি হাদরামাউত গভর্নরেটে স্থানান্তরিত হয়। ডিসেম্বর ২০১৩ সাল থেকে এটি নিজস্ব একটি গভর্নরেট হয়।\n২০১৮ সালের ৩০ এপ্রিল, সংযুক্ত আরব আমিরাত, চলমান ইয়েমেন গৃহযুদ্ধের অংশ হিসাবে, সৈন্য মোতায়েন করে এবং সোকোট্রা বিমানবন্দর এবং সমুদ্রবন্দরের প্রশাসনিক নিয়ন্ত্রণ নেয়। ২০১৮ সালের ১৪ মে, সৌদি সৈন্যদেরকেও দ্বীপে মোতায়েন করা হয়। সংযুক্ত আরব আমিরাত এবং ইয়েমেনের মধ্যে একটি যৌথ সামরিক প্রশিক্ষণ অনুশীলন হয়। সোকোট্রা বিমানবন্দর এবং ইয়েমেন সমুদ্রবন্দরের প্রশাসনিক নিয়ন্ত্রণ ফিরিয়ে দেওয়ার জন্য একটি চুক্তি হয়।\nসাউদার্ন ট্রানজিশনাল কাউন্সিল ২০২০ সালের জুনে দ্বীপটির নিয়ন্ত্রণ দখল করে।\n\n\n== দ্বীপপুঞ্জ ==\nদ্বীপপুঞ্জটি চারটি বড় দ্বীপ নিয়ে গঠিত: সোকোট্রা, আবদ আল কুরি, সামহা এবং দারসা। এ পাশাপাশি দ্বীপপুঞ্জের উত্তরে ৩টি ছোট দ্বীপ আছে।\n\n\n== জেলাসমূহ ==\nসোকোট্রা গভর্নরেট ২টি জেলায় বিভক্ত। এই জেলা দুটিকে আরও উপজেলাতে বিভক্ত করা হয়েছে। তারপরে উপজেলাকে আরও অসংখ্য গ্রামে বিভক্ত করা হয়েছে: হিদায়বু জেলা হলো ইয়েমেনের সোকোট্রা গভর্নরেটের দুটি জেলার মধ্যে একটি জেলা। এটি সোকোট্রা দ্বীপপুঞ্জের প্রধান দ্বীপের পূর্ব অংশ দখল করে আছে। এর রাজধানী এবং দ্বীপপুঞ্জের প্রধান শহর হলো হিদাইবু ( হাদিবু )। এ শহরের নামানুসারে এর নামকরণ করা হয়েছে হিদায়বু। ২০০৩ সালের হিসাবে, এ জেলার জনসংখ্যা ছিল ৩৪০১১ জন। এবং\nকলান্সিয়া আবদ আল কুরি জেলা হলো ইয়েমেনের সোকোট্রা গভর্নরেটের দুটি জেলার মধ্যে একটি। এটি সোকোট্রা দ্বীপপুঞ্জের প্রধান দ্বীপের পশ্চিম অংশ এবং দ্বীপপুঞ্জের অন্যান্য সমস্ত দ্বীপজুড়ে আছে। সোকোট্রা দ্বীপের উত্তর উপকূলে অবস্থিত এর রাজধানী কলান্সিয়া এবং দ্বীপপুঞ্জের দ্বিতীয় বৃহত্তম দ্বীপ আবদ আল কুরির নামানুসারে এর নামকরণ করা হয়েছে। ২০০৩ সালের হিসাবে, এ জেলার জনসংখ্যা ছিল ১০১০৯ জন।\n\n\n== তথ্যসূত্র =="}