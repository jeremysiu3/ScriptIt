{"pageid": 1514392, "title": "কালি ফর উইমেন", "url": "https://bn.wikipedia.org/wiki?curid=1514392", "content": "কালি ফর উইমেন ছিল ভারতে শুরু হওয়া একটি নারীবাদী প্রকাশনা। উর্বর্শী বুটালিয়া এবং ঋতু মেনন ১৯৮৪ সালে কালি ফর উইমেন প্রতিষ্ঠা করেন, সম্ভবত এটি মহিলাদের ওপর এবং মহিলাদের জন্য প্রকাশনায় নিবেদিত প্রথম ভারতীয় প্রকাশনা সংস্থা। যখন তাঁরা এই পদক্ষেপ নেওয়ার সিদ্ধান্ত নেন, তখন উর্বশী দিল্লিতে অক্সফোর্ড ইউনিভার্সিটি প্রেস ও জেড বুকসের সাথে কাজ করেছিলেন এবং ঋতু মেনন একজন পণ্ডিত ছিলেন। শুরু করার জন্য তাঁদের পুঁজি খুব অল্প ছিল কিন্তু তাঁদের খুব জরুরি চিন্তা ভাবনা ছিল যে তাঁদের একাডেমিক প্রকাশনা এবং কর্মীদের কাজ, অনুবাদ ও কথাসাহিত্যের মাধ্যমে ভারতীয় নারীদের কণ্ঠস্বর সকলকে শোনাতে হবে। লিঙ্গ ও সামাজিক বিষয় নিয়ে কাজ করা অন্যান্য ভারতীয় সংবাদপত্রগুলি তাঁদের অনুসরণ করেছিল, এদের মধ্যে একটি হল ভাটকল অ্যাণ্ড সেন, যারা \"স্ত্রী\", \"সাম্য\" ও \"তুলিকা বই\"-য়ের মুদ্রণ (ইমপ্রিন্ট) ছাপে।\n\n\n== প্রকাশনা ==\n\"কালি ফর উইমেন\"কে ভিরাগো প্রেসের প্রতি ভারতের উত্তর হিসেবে ব্যাপকভাবে বিবেচনা করা হয়। এরা কিছু অসাধারণ শিরোনামের বই প্রকাশ করেছে, যার মধ্যে রয়েছে হিন্দি রেফারেন্স বই শরীর কি জানকারি (\"শরীর সম্পর্কে\")। শরীর কি জানকারি লিখেছিলেন গ্রামের ৭৫ জন মহিলা এবং গ্রামে বিশেষ মূল্যে সেগুলি বিক্রি হয়েছিল। শরীর কি জানকারি যৌনতা এবং নারীর দেহ সম্পর্কে অত্যন্ত স্পষ্টবাদী ছিল, যার মধ্যে মাসিক সংক্রান্ত নিষেধাজ্ঞার মতো বিষয়গুলিও ছিল, যা কিছু টীকাকারকে হতবাক করে দিয়েছিল। তখন পর্যন্ত একাডেমিক প্রেসগুলি সস্তা, গণ সাহিত্যের বাজারগুলিকে মূলত উপেক্ষা করেছিল। (জ্যোতি পুরীর লেখা একাডেমিক বই দেখুন।)\nকালি ফর উইমেন রাধা কুমারের দ্য হিস্ট্রি অফ ডুয়িং (১৯৯৩), পরিবেশ নারীবাদী বন্দনা শিবার যুগান্তকারী কাজ স্টেইং অ্যালাইভ (১৯৮৮), এবং কুমকুম সাঙ্গারি ও সুদেশ বৈদের যুগান্তকারী বই রিকাস্টিং উইমেন: এসেজ ইন কলোনিয়াল হিস্ট্রি (১৯৮৯) প্রকাশ করেছে।\n\n\n== কর্পোরেট বিভক্তি ==\n২০০৩ সালে, এর প্রতিষ্ঠাতারা আলাদা হয়ে যান। উর্বশী ২০০৩ সালে জুবান বুকস প্রতিষ্ঠা করেন, যারা নারীবাদী বইয়ের পাশাপাশি কথাসাহিত্য, সাধারণ আগ্রহের বই এবং শিশুদের বইও প্রকাশ করে। ঋতু প্রতিষ্ঠা করেন উইমেন আনলিমিটেড। এই সংস্থাগুলি এখন সক্রিয় রয়েছে।\n\n\n== পুরস্কার ==\n২০১১ সালে, ভারত সরকার উর্বশী বুটালিয়া এবং ঋতু মেননকে জাতির প্রতি তাঁদের অবদানের জন্য যৌথভাবে পদ্মশ্রী পুরস্কারে ভূষিত করে।\n\n\n== আরও দেখুন ==\nভারতে নারী\n\n\n== তথ্যসূত্র ==\n\n\n== বহিঃসংযোগ ==\nস্পিনিফেক্সে মহিলাদের জন্য কালি\nউইমেন আনলিমিটেড\nজুবান বুকস\nপ্রথম বুকসে অ্যাকাউন্ট"}