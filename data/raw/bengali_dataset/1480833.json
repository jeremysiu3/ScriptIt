{"pageid": 1480833, "title": "জমি কর্ষণ-২", "url": "https://bn.wikipedia.org/wiki?curid=1480833", "content": "জমি কর্ষণ-২ বাংলাদেশি চিত্রশিল্পী এস এম সুলতান অঙ্কিত ১৯৮৭ সালের একটি তৈলচিত্রকর্ম। এটি সুলতানের \"জমি কর্ষণ\" ধারাবাহিকের দ্বিতীয় চিত্রকর্ম। আবহমান বাংলার কৃষিজীবনের প্রতিনিধিত্ব করে এই চিত্রকর্ম। ১৯৯৭ সালের ২৬ জুন বাংলাদেশ সরকার জমি কর্ষণ-২ নামে একটি ৬ টাকা মূল্যের ডাকটিকিট প্রবর্তন করে। ১৯৮৬ সালে আঁকা অপর চিত্রকর্মটির শিরোনাম জমি কর্ষণ-১, বাংলাদেশ জাতীয় জাদুঘরের ১০০টি প্রসিদ্ধ বস্তুর তালিকায় অন্তর্ভূক্ত।  \n\n\n== ব্যাখ্যা ==\nচিত্রকর্মে আবহমান বাংলার কৃষকের দৈনন্দিন জমি চাষের দৃশ্য চিত্রায়িত হয়েছে। ছবিতে দেখা যায় চার জন কৃষক প্রত্যেকে দুইটি করে মোট আটটি গরুর সাহায্যে জমিতে চাষ করছেন। চিত্রকর্মের পশ্চাদপটে চিত্রায়িত হয়েছে গ্রামের ভূদৃশ্য। \n\n\n== তথ্যসূত্র ==\n\n\n== বহিঃসংযোগ =="}