{"pageid": 1384320, "title": "দক্ষিণ রাঢ়ী কায়স্থ", "url": "https://bn.wikipedia.org/wiki?curid=1384320", "content": "দক্ষিণ রাঢ়ী কায়স্থ হলো বাঙালি কায়স্থদের চারটি শ্রেণীর মধ্যে অন্যতম একটি শ্রেণী। মধ্যযুগ থেকে ব্রিটিশ শাসনকাল অব্দি এই শ্রেণীর কায়স্থরা বাঙালি সমাজে সুপ্রসিদ্ধ ছিল।\n\n\n== অবস্থান ==\nমূলত দক্ষিণ রাঢ় ও তৎসংলগ্ন অঞ্চল (দক্ষিণ বর্ধমান, নদীয়া, মুর্শিদাবাদের পূর্বাংশ, হুগলী, হাওড়া, কলকাতা, ২৪ পরগনা, মেদিনীপুর) এবং চট্টগ্রামে এই শ্রেণীর কায়স্থদের সংখ্যাধিক্য ছিল।\n\n\n== বিভাগ ==\nদক্ষিণ রাঢ়ী কায়স্থরা মূলত দুই ভাগে বিভক্ত - কুলীন ও মৌলিক।\n১) কুলীন - ঘোষ (আকনা, বালি সমাজ), বসু (বাগাণ্ডা, মাহীনগর সমাজ), মিত্র ( বড়িশা, টেকা সমাজ) এই তিনঘর।\n২) মৌলিক কায়স্থগণ আবার দুইভাগে বিভক্ত। যথা - \n\nসিদ্ধ মৌলিক - এরা আটঘর নামেও পরিচিত। এদের পদবিগুলি হলো \"দেব, দত্ত, দাস, সিংহ, কর, সেন, গুহ, পালিত\" ।\nসাধ্য মৌলিক - এরা বাহাত্তর ঘর নামেও পরিচিত, তবে এদের সবগুলি পদবী এখন আর দেখা যায়না। এর মধ্যে প্রচলিত কিছু পদবী হলো - নাগ, পাল, ভদ্র, ব্রহ্মা, বিষ্ণু, রুদ্র, সোম, আদিত্য, হোড়, গুণ, বর্ধন, নন্দী, ধর ইত্যাদি।\n\n\n== গুরুত্বপূর্ন বংশ ==\nশোভাবাজার দেব রাজবংশ\nউলা-বীরনগরের মিত্র মুস্তাফি বংশ\nআন্দুল দত্তচৌধুরী বংশ\nহাটখোলা দত্ত চৌধুরী বংশ\nপটলডাঙ্গা বসুমল্লিক বংশ\nকোদালিয়া বসুবংশ\nআঁটপুর রাজ মিত্রবংশ\nমেদিনীপুর মল্লিক বংশ\nআন্দুল রাজবংশ (কর-রায়, মিত্র)"}