{"pageid": 1467446, "title": "সেন্টার ফর সিভিল লিবার্টিজ (মানবাধিকার সংস্থা)", "url": "https://bn.wikipedia.org/wiki?curid=1467446", "content": "সেন্টার ফর সিভিল লিবার্টিজ (ইউক্রেনীয়: Центр Громадянських Свобод, প্রতিবর্ণীকৃত: Tsentr Hromadyansʹkykh Svobod) হলো একটি ইউক্রেনীয় মানবাধিকার সংস্থা যার নেতৃত্বে রয়েছেন ইউক্রেনীয় আইনজীবী ওলেক্সান্দ্রা মাতভিচুক। দেশটিকে আরও গণতান্ত্রিক করার জন্য ইউক্রেন সরকারকে চাপ দেওয়ার উদ্দেশ্যে এই সংস্থাটি ২০০৭ সালে প্রতিষ্ঠিত হয়। সংস্থাটি অ্যালেস বিয়ালিয়াৎস্কি এবং রাশিয়ান মানবাধিকার সংস্থা মেমোরিয়ালের সাথে যৌথভাবে ২০২২ সালের নোবেল শান্তি পুরস্কারে ভূষিত হয়।\n\n\n== নাম ==\nসংগঠনের বিধি অনুসারে সংগঠনের পুরো নাম সেন্টার ফর সিভিল লিবার্টিজ সিভিল সোসাইটি অর্গানাইজেশন এবং সংক্ষিপ্ত নাম হল সেন্টার ফর সিভিল লিবার্টিজ। নিজেদের ওয়েব সাইটে সংস্থাটি বেশিরভাগ ক্ষেত্রেই নিজেকে সেন্টার ফর সিভিল লিবার্টিজ বলে ডাকে।\n\n\n== ইতিহাস ==\nসেন্টার ফর সিভিল লিবার্টিজ ২০০৭ সালের ৩০ মে ইউক্রেনের কিয়েভে প্রতিষ্ঠিত হয়। সংস্থাটি ইউক্রেনকে আরও গণতান্ত্রিক করার এবং আইন প্রয়োগকারী সংস্থা এবং বিচার বিভাগে জনসাধারণের নিয়ন্ত্রণকে উন্নত করার প্রয়াসে আইনী সংশোধনী প্রবর্তনের কাজে নিযুক্ত রয়েছে। সংস্থার উদ্দেশ্যগুলোর মধ্যে একটি হল ইউক্রেনের ফৌজদারি কোড আধুনিকায়ন করা।\n\n\n== আরও দেখুন ==\nশান্তিতে নোবেল বিজয়ীদের তালিকা।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nNobelprize.org-এ সেন্টার ফর সিভিল লিবার্টিজ"}