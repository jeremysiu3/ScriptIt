{"pageid": 1075208, "title": "জাহাঙ্গীর আলম (অধ্যাপক)", "url": "https://bn.wikipedia.org/wiki?curid=1075208", "content": "জাহাঙ্গীর আলম একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের ব্যবসায় প্রশাসন ইনস্টিটিউটের (আইবিএ) অবসরপ্রাপ্ত অধ্যাপক এবং প্রাইম ইউনিভার্সিটির উপাচার্য।\n\n\n== শিক্ষাজীবন ==\nআলম রাজশাহী বিশ্ববিদ্যালয়ের পদার্থবিজ্ঞান বিভাগ থেকে বিএসসি ডিগ্রি লাভ করেন। তিনি ঢাকা বিশ্ববিদ্যালয়ের ব্যবসায় প্রশাসন ইনস্টিটিউট (আইবিএ) থেকে এমবিএ এবং পিএইচডি ডিগ্রি অর্জন করেন। এছাড়াও তিনি কমনওয়েলথ প্রোগ্রাম এবং অন্যান্য সংস্থার আয়োজনে দেশে-বিদেশে তথ্যপ্রযুক্তি ও ব্যবসায় প্রশাসন বিষয়ক উচ্চতর প্রশিক্ষণ লাভ করেন।\n\n\n== কর্মজীবন ==\nজাহাঙ্গীর ঢাকা বিশ্ববিদ্যালয়ের ব্যবসায় প্রশাসন ইনস্টিটিউটের (আইবিএ) অধ্যাপক ছিলেন। ২০১৬ সালে তিনি ঢাকা বিশ্ববিদ্যালয় থেকে অবসর গ্রহণ করেন।\nকর্মজীবনে অধ্যাপনার পাশাপাশি তিনি আইবিএ কম্পিউটার সেন্টারের চেয়ারপার্সন, আইবিএ হোস্টেলের ওয়ার্ডেন এবং আইবিএ এর এমবিএ প্রোগ্রামের চেয়ারপার্সনসহ বিভিন্ন গুরুত্বপূর্ণ দায়িত্ব পালন করেন।\nজাহাঙ্গীর আলম ২০১৮ সালের ১ ফেব্রুয়ারি তিনি প্রাইম ইউনিভার্সিটির ব্যবসায় শিক্ষা অনুষদের ডিন হিসেবে যোগ দেন। ২০২০ সালের ১ জানুয়ারি তিনি বিশ্ববিদ্যালয়টির উপাচার্য হিসেবে যোগদান করেন।\n\n\n== গবেষণাকর্ম ও প্রকাশনা ==\nজাতীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে। তিনি দেশে-বিদেশে বিভিন্ন সম্মেলনে গবেষণামূলক প্রবন্ধ উপস্থাপন করেন। এছাড়া তিনি আইবিএ জার্নালের নির্বাহী সম্পাদক হিসেবেও দায়িত্ব পালন করেছেন।\n\n\n== তথ্যসূত্র =="}