{"pageid": 1074721, "title": "ইনস্পেক্টর ক্লুজো (চলচ্চিত্র)", "url": "https://bn.wikipedia.org/wiki?curid=1074721", "content": "ইনস্পেক্টর ক্লুজো (ইংরেজি: Inspector Clouseau) ১৯৬৮ সালে মুক্তিপ্রাপ্ত ব্রিটিশ হাস্যরসাত্মক চলচ্চিত্র। এটি দ্য পিঙ্ক প্যান্থার চলচ্চিত্র ধারাবাহিকের তৃতীয় কিস্তি। এটি পরিচালনা করেছেন বাড ইয়র্কিন এবং রচনা করেছেন ফ্র্যাঙ্ক ওয়াল্ডম্যান ও টম ওয়াল্ডম্যান। এতে ইনস্পেক্টর ক্লুজো চরিত্রে অভিনয় করেছেন অ্যালান আর্কিন। মিরিশ ফিল্মসের ব্যানারে চলচ্চিত্রটি এমজিএম-ব্রিটিশ স্টুডিওজ, বোরহ্যামউড ও ইউরোপে চিত্রায়িত হয়।\nএটি দ্য পিঙ্ক প্যান্থার ধারাবাহিকের একমাত্র চলচ্চিত্র, যা ব্লেক এডওয়ার্ডস পরিচালনা করেননি, হেনরি মানচিনি সুরারোপ করেননি এবং নাম ভূমিকায় পিটার সেলার্স অভিনয় করেননি। তারা তিনজনই তখন দ্য পার্টি চলচ্চিত্রের কাজে ব্যস্ত ছিলেন। দ্য মিরিশ কোম্পানি চলচ্চিত্র নির্মাণ করতে চাইলে সেলার্স ও এডওয়ার্ডস এতে অংশ নেননি, তাই মিরিশ তাদের ছাড়াই চলচ্চিত্রটির কাজ চালিয়ে যান। চলচ্চিত্রটি হোম ভিডিও তথা ভিএইচএস, ডিভিডি ও ব্লু-রে তে মুক্তি দেওয়া হলেও ২০০৪ সালের পিঙ্ক প্যান্থার কালেকশন-এ অন্তর্ভুক্ত করা হয়, কিন্তু পরবর্তীকালে ২০০৮ সালে এটি আল্টিমেট কালেকশন-এ অন্তর্ভুক্ত করা হয়।\n\n\n== অভিনয়শিল্পীদল ==\nঅ্যালান আর্কিন - ইনস্পেক্টর জাক ক্লুজো\nফ্র্যাঙ্ক ফিনলে - ওয়েভার\nপ্যাট্রিক কারগিল - কমিশনার স্যার চার্লস ব্রেথওয়েট\nবেরিল রেইড মিসেস ওয়েভার\nব্যারি ফস্টার - অ্যাডিসন স্টিল\nক্লাইভ ফ্রান্সিস - ক্লাইড হার্গ্রেভস\nদেলিয়া বোক্কার্দো - লাইজা মোরেল\nরিচার্ড পিয়ারসন - শকলি\nমাইকেল রিপার - স্টিভি ফ্রে\nসুজা এঙ্গেল - কারমাইকেল\nওয়ালাস ইটন - হোফলার\nটুটে লেমকো - ফ্রেঞ্চি ল্যবেক\nকাটিয়া ওয়াইয়েথ - মেগ\nট্রেসি ক্রিস্প - জুলি\nজন বিন্ডন - বুল পার্কার\nজেফ্রি বেল্ডন - গুচ\nএরিক পোলমান - বের্গেশ\nজর্জ প্রাভডা - উল্‌ফ\nঅ্যান্থনি এইনলি - বোম্বার ল্যবেক\n\n\n== নির্মাণ ==\nপূর্ববর্তী দুটি সফল দ্য পিঙ্ক প্যান্থার চলচ্চিত্রের পর প্রযোজক ওয়াল্টার মিরিশ তৃতীয় চলচ্চিত্র নির্মাণে আগ্রহী হন। কিন্তু পিটার সেলার্স এই চরিত্রে কাজ করতে অস্বীকৃতি জানান। দ্য রাশিয়ান্স আর কামিং, দ্য রাশিয়ান্স আর কামিং চলচ্চিত্রে অ্যালান আর্কিনের সফলতার পর মিরিশ আর্কিনকে সেলার্সের শুন্যস্থান পূরণ করতে বলেন। ব্লেক এডওয়ার্ডসও পরিচালনা করতে অস্বীকৃতি জানালে মিরিশ বাড ইয়র্কিনকে পরিচালক হিসেবে নির্বাচন করে। শুটিঙের পূর্বে সেলার্স মিরিশের সাথে যোগাযোগ করেন এবং জানান তিনি এই চরিত্রে অভিনয় করবেন যদি তিনি নিজে পাণ্ডুলিপি পরিবর্তন করতে পারেন। মিরিশ তাকে প্রত্যাখ্যান করেন।\nমিরিশ ফিল্মস যুক্তরাজ্যের চলচ্চিত্র কোম্পানি এডি লেভি ফান্ডের হিসেবে চলচ্চিত্রটি প্রযোজনা করেন লুই রাশমিল। ইনস্পেক্টর ক্লুজোর দৃশ্যগুলো ইউরোপের বিভিন্ন স্থানে চিত্রায়িত হয়।\n\n\n== তথ্যসূত্র ==\n\n\n== বহিঃসংযোগ ==\n\nঅলমুভিতে ইনস্পেক্টর ক্লুজো (ইংরেজি)\nইন্টারনেট মুভি ডেটাবেজে ইনস্পেক্টর ক্লুজো  (ইংরেজি)\nটিসিএম চলচ্চিত্র ডেটাবেজে ইনস্পেক্টর ক্লুজো\nরটেন টম্যাটোসে ইনস্পেক্টর ক্লুজো (ইংরেজি)"}