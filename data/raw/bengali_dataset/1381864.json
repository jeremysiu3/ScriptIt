{"pageid": 1381864, "title": "জাতিসংঘ বাণিজ্য ও উন্নয়ন সম্মেলন", "url": "https://bn.wikipedia.org/wiki?curid=1381864", "content": "জাতিসংঘ বাণিজ্য ও উন্নয়ন সম্মেলন (ইংরেজি: United Nations Conference on Trade and Development; সংক্ষেপে: আঙ্কটাড) জাতিসংঘের একটি আন্তঃরাষ্ট্রীয় সংস্থা। এটি জাতিসংঘের সাধারণ পরিষদের অধীনে উন্নয়নশীল রাষ্ট্রের বাণিজ্য, বিনিয়োগ ও উন্নয়ন বিষয়ে কাজ করে থাকে। \n\n\n== ইতিহাস ==\nউন্নয়ন দেশগুলোতে বাণিজ্য সম্প্রসারণের উদ্দেশ্যে   ১৯৬৪ সালে আঙ্কটাড প্রতিষ্ঠিত হয়।   আঙ্কটাডের বর্তমান সদস্য ১৯৫ এবং সংস্থাটির সদর দপ্তর সুইজারল্যান্ডের জেনেভা শহরে অবস্থিত। বাংলাদেশ ১৯৭২ সালে আঙ্কটাড এর সদস্যপদ পায়।\n\n\n== সম্মেলন ==\nআঙ্কটাড শীর্ষ সম্মেলন প্রতি চার বছর পরপর অনুষ্ঠিত হয়। আঙ্কটাড এর প্রথম সম্মেলন ১৯৬৪ সালের ২৩ মার্চ থেকে ১৬ জুন জেনেভায় অনুষ্ঠিত হয় এবং সর্বশেষ ১৫তম সম্মেলন ২০২১ সালের ৩ থেকে ৭ অক্টোবর বার্বাডোস দ্বারা আয়োজিত অনলাইনে অনুষ্ঠিত হয়। \n\n\n== প্রতিবেদন ==\nআঙ্কটাড ১৯৯১ সাল থেকে প্রতিবছর ‘বিশ্ব বিনিয়োগ প্রতিবেদন’ প্রকাশ করে আসছে।\nআঙ্কটাড প্রকাশিত প্রতিবেদনসমূহ হলো:\n\nবিশ্ব বিনিয়োগ প্রতিবেদন\nবাণিজ্য ও উন্নয়ন প্রতিবেদন\nবাণিজ্য ও পরিবেশ প্রতিবেদন\nআফ্রিকার অর্থনৈতিক উন্নয়ন প্রতিবেদন\nএলডিসি প্রতিবেদন\nডিজিটাল অর্থনীতি প্রতিবেদন\nসমুদ্র চলাচল পরিবহন প্রতিবেদন\nতথ্যপ্রযুক্তি ও উদ্ভাবন প্রতিবেদন\n\n\n== মহাসচিব ও ভারপ্রাপ্ত কর্মকর্তা ==\nআঙ্কটাডের বর্তমান মহাসচিব কোস্টারিকার রেবেকা গ্রিন্সপান। তিনি ২০২১ সালের ১৩ সেপ্টেম্বর ৪ বছরের জন্য নিযুক্ত হন। তিনি আঙ্কটাড এর ইতিহাসে প্রথম নারী মহাসচিব। \n\n\n=== তালিকা ===\n\n\n== আরও দেখুন ==\nজাতিসংঘের বিশেষায়িত সংস্থাসমূহ\n\n\n== তথ্যসূত্র ==\n\n\n== বহিঃসংযোগ ==\nজাতিসংঘ বাণিজ্য ও উন্নয়ন সম্মেলন (আঙ্কটাড)"}