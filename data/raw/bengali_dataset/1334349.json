{"pageid": 1334349, "title": "মিজো রন্ধনশৈলী", "url": "https://bn.wikipedia.org/wiki?curid=1334349", "content": "উত্তর-পূর্ব ভারতের মিজোরাম রাজ্যের মিজো জনগণের ঐতিহ্যবাহী খাবার মিজো রন্ধনশৈলীর অন্তর্ভুক্ত। মিজোরামের রন্ধনপ্রণালীতে উত্তর-পূর্ব ভারত এবং উত্তর ভারতের অন্যান্য অঞ্চলের প্রভাব লক্ষ্য করা যায়। মিজোরামের অধিবাসীদের প্রধান খাদ্য ভাত। মিজোরা তাদের খাবারে আমিষ জাতীয় উপাদান যোগ করতে পছন্দ করে। মাছ, মুরগি, শুয়োরের মাংস এবং গরুর মাংস মিজোদের মধ্যে জনপ্রিয় মাংস। বেশিরভাগ মিজো লোকেরা ভাতের সাথে সেদ্ধ সবজি খেতে পছন্দ করে কিন্তু মিজোদের তরুণ প্রজন্ম ভাজা এবং মশলাদার খাবার বেশি পছন্দ করে। মিজোদের জনপ্রিয় খাবারের মধ্যে উল্লেখযোগ্য বাই(বা ওয়াই), সা-উম এবং সাউচিয়ার।\n\n\n== জনপ্রিয় পদ ==\n\nবেশিরভাগ মিজো মানুষের প্রধান খাদ্য হল ভাত যার সাথে সাধারণত মাংস এবং সবজি পরিবেশন করা হয়। মিজোদের উল্লেখযোগ্য পার্শ্ব পদগুলির মধ্যে অন্যতম হল বাই, রেপ, ছুম হান ও হামরচা।\nবাই হল মটর শুটি এবং ভোজ্য ফার্ন দিয়ে রান্না করা বেশ কয়েকটি ভেষজের সংমিশ্রণ। বাই তৈরি করা হয় ফুটন্ত শাকসবজি (উপাদানগুলি  পরিবারভেদে ভিন্ন হতে পারে) ও বেকাং (গাঁজানো সয়াবিন) দিয়ে। রেপ হল মরিচ, স্থানীয় ভেষজ এবং তাজা শাক-সবজির সাথে সেদ্ধ করা মাংস (মাছ, মুরগি, শুয়োরের মাংস বা গরুর মাংস)। ছুম হান হল সেদ্ধ করা সবজি।\n\nমিজো গৃহস্থালীতে দুপুরের ভিন্ন ভিন্ন ঘরে ভিন্ন প্রকার পদ রান্না হয়। দুপুরের খাবারে সাধারণ বিস্কুট থেকে শুরু করে, নুডুলস এবং কখনও কখনও \"ছাংবান\" (একটি সূক্ষ্ম আঠালো চাল থেকে তৈরি একটি জলখাবার) ও খাওয়া হয়। \"ছাংবান\"  সাধারণত কুর্তাই (গুড়) এবং চা দিয়ে খাওয়া হয়। মিজোদের কিছু জনপ্রিয় দুপুরের খাবারের পদ হল, সানপিয়াউ, ছাংবান, আরতুই ছিপছুয়ান চাউ (নুডলসের সঙ্গে ডিম ভাজা)।\nসানপিয়াউ হল মাংস, সস এবং মিজো মশলার সাথে মিশ্রিত ভাতের মন্ড। ছাংবান হল আঠালো স্থানীয় চালের রুটি।\nআলু চপ এবং সাউচিয়ারও মিজোদের জনপ্রিয় দুপুরের খাবার।\n\n\n== তথ্যসূত্র =="}