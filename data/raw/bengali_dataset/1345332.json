{"pageid": 1345332, "title": "চিত্রাশি রাওয়াত", "url": "https://bn.wikipedia.org/wiki?curid=1345332", "content": "চিত্রাশি রাওয়াত হলেন একজন ভারতীয় মডেল, জাতীয় পর্যায়ের ক্রীড়াবিদ এবং অভিনেত্রী। তিনি ২০০৭ সালে মুক্তিপ্রাপ্ত চাক দে! ইন্ডিয়া  চলচ্চিত্রে কোমল চৌতালার ভূমিকার জন্য পরিচিত। চিত্রাশি বাস্তব জীবনেও একজন হকি খেলোয়াড়। তিনি ১৭ বছর বয়সে হকি খেলা শুরু করেন। তিনি বাম দিকের আক্রমণ ভাগের খেলোয়াড় (স্ট্রাইকার) হিসেবে খেলেন।\n\n\n== খেলোয়াড় জীবন ==\nরাওয়াত ছোটবেলা থেকেই ফিল্ড হকি খেলতেন।\nচাক দে ! ইন্ডিয়া  চলচ্চিত্রে হকি খেলোয়াড়ের চরিত্রে তাঁকে বাছাই করা হয়েছিল। জব্বলপুরে একটি অডিশনের পর নির্মাতারা তাঁকে নির্বাচন করেন। ছবিটি বিশ্বব্যাপী অত্যন্ত জনপ্রিয় হয়েছিল এবং রাওয়াত খ্যাতি অর্জন করেছিলেন। ২০০৮ সালে, তিনি তাঁর দ্বিতীয় উদ্যোগ ফ্যাশনে অভিনয় করেছিলেন। ছবিটি বক্স অফিসে সফল হয় এবং সমালোচকদের প্রশংসা পায়। ২০০৯ সালের অ্যাকশন চলচ্চিত্র লাক -এ তাঁর প্রধান ভূমিকা ছিল। তিনি সুপারস্টার সঞ্জয় দত্ত, ইমরান খান, শ্রুতি হাসান, মিঠুন চক্রবর্তী, এবং রবি কিষাণের বিপরীতে অভিনয় করেছিলেন। লাক বক্স অফিসে মোটামুটি ব্যবসা করেছিল।\nতাঁর সর্বশেষ চলচ্চিত্রগুলির মধ্যে রয়েছে ইয়ে দুরিয়াঁ এবং ২০১২ সালের জনপ্রিয় তেরে নাল লাভ হো গয়া।\nরাওয়াত গুরু নানক একাডেমির প্রাক্তন ছাত্র। উত্তরাখণ্ডের রায়পুরের বাসিন্দা টিএস রাওয়াতের মেয়ে, চিত্রাশি নিয়মিতভাবে জাতীয় চ্যাম্পিয়নশিপে উত্তরাখণ্ড হকি দলের প্রতিনিধিত্ব করেন। বর্তমানে, তিনি সেন্ট অ্যান্ড্রু এফওয়াইবিএমএম-এ অধ্যয়নরত এবং গণমাধ্যমে তাঁর স্নাতক ডিগ্রি অর্জনের জন্য পড়ছেন। তিনি সহ-অভিনেতা বিদ্যা মালভাদে এবং সাগরিকা ঘাটগের সাথে মিনিট মেইড রসাল কমলালেবুর বিজ্ঞাপন করেছেন।\nতিনি দেরাদুন থেকে এসেছেন। তিনি স্টার গোল্ডের সবসে ফেভারিট কৌন উপস্থাপন করছেন। তিনি অপটিমিস্টিক্স এর  কমেডি সার্কাস ২ তে একজন প্রতিযোগী ছিলেন। তিনি মধুর ভান্ডারকরের ফ্যাশন চলচ্চিত্রে শোমু চরিত্রে এবং ২০০৯ সালের অ্যাকশন থ্রিলার চলচ্চিত্র লাক- এ \"শর্টকাট\" চরিত্রে অভিনয় করেন। তিনি পরবর্তীতে আই'ম এ সেলিব্রিটি..গেট মি আউট অফ হেয়ার!- এর ভারতীয় সংস্করণ ইস জঙ্গল সে মুঝে বাঁচাওতে অংশগ্রহণ করেন।\n২০২০ সালে, রাওয়াত টিসকা চোপড়া পরিচালিত একটি ছোট ছবি রুবারুতে অভিনয় করেছিলেন।\n\n\n== চলচ্চিত্রের তালিকা ==\n\n\n=== টেলিভিশন ===\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে চিত্রাশি রাওয়াত (ইংরেজি)\nটিভি গাইডে চিত্রাশি রাওয়াত\nরটেন টম্যাটোসে Chitrashi Rawat (ইংরেজি)\nবলিউড হাঙ্গামায় চিত্রাশি রাওয়াত"}