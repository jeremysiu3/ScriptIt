{"pageid": 1104384, "title": "বীরকেশরী", "url": "https://bn.wikipedia.org/wiki?curid=1104384", "content": "বীরকেশরী হল শ্রীলঙ্কার অন্যতম শীর্ষস্থানীয় তামিল দৈনিক সংবাদপত্র। এটি শ্রীলঙ্কার প্রাচীনতম এবং বৃহত্তম তামিল সংবাদপত্র। বীরকেশরী এক্সপ্রেস নিউজপেপারস (সিলন) (প্রাইভেট) লিমিটেডের মালিকানাধীন, যা শ্রীলঙ্কার একটি শীর্ষস্থানীয় প্রিন্ট গণমাধ্যম এবং ওয়েব মাধ্যম সংস্থা।\n\n\n== ইতিহাস ==\n\nবীরকেশরী পিপিআর সুব্রামানিয়ান চেত্তিয়ার কর্তৃক প্রতিষ্ঠিত হয়েছিল বিংশ শতাব্দীর প্রথমার্ধে। সুব্রামানিয়ান ছিলেন ভারতের তামিলনাড়ুর অবনীপট্টি গ্রামের একজন উদ্যোক্তা এবং সাংবাদিক।\nভারত থেকে ব্রিটিশ সিলনে অভিবাসন করার পর, তিনি ভারতীয় শ্রমিকদের অবস্থা দেখে সিদ্ধান্ত নিয়েছিলেন যে, তিনি একটি সংবাদপত্র প্রতিষ্ঠা করবেন যা এই লোকদের ন্যায়বিচার প্রতিষ্ঠা ও সমতাবিধানের কথা প্রচার করবে।\nপ্রথম সংস্করণটি ১৯৩০ সালের ৬ আগস্ট বীরকেশরী নামেই প্রকাশিত হয়েছিল যার অর্থ \"বিজয়ী সিংহ\"। সুব্রামানিয়ান ২০ বছরেরও বেশি সময় ধরে প্রকাশনাটি পরিচালনা করেছিলেন, সেই সময়ে প্রকাশনাটি তামিল ভাষী জনগোষ্ঠীর আবাদ কর্মীদের অধিকার এবং অভিযোগের উপর দৃষ্টি নিবদ্ধ করে সকলের দৃষ্টি আকর্ষণ করেছিল। আজ, এই সংবাদপত্রটি শ্রীলঙ্কার সমগ্র তামিলভাষী জনগোষ্ঠীর সর্বাধিক প্রচারিত এবং পঠিত সংবাদপত্র।\n১৯৪৮ সালে, সিলন ব্রিটিশ আধিপত্য থেকে স্বাধীনতা পাওয়ার পরপরই সিলন সংসদ সিলন নাগরিকত্ব আইন প্রণয়ন করে। সিলোনের নাগরিকত্ব নেবেন নাকি ভারতীয় নাগরিকত্ব অব্যাহত রাখবেন এমন পছন্দের মুখোমুখি হয়ে, সুব্রামানিয়ান তার জাতীয়তা না হারিয়ে স্বদেশে ফিরে যাওয়ার সিদ্ধান্ত নেন। চলে যাওয়ার আগে, তিনি ভারতীয় বংশোদ্ভূত সিলোনীয় নাগরিকদের এক গোষ্ঠীর কাছে তার পত্রিকা বিক্রি করেছিলেন।\n১৯৬৫ সালে, শ্রীলঙ্কায় রাজনৈতিক অস্থিরতার সময়, একটি সিংহলী জাতীয় সংবাদপত্র প্রবর্তনের অভিপ্রায়ে একটি সিংহলী রাজনৈতিক দল বীরকেশরী পত্রিকাটি দখল করে নেয়। যাইহোক, কোম্পানির বিরুদ্ধে মানহানির মামলা করা হয় যা নতুন মালিকদের নিয়ন্ত্রণ ছেড়ে দিতে বাধ্য করে এবং মালিকানা পূর্বের মালিকদের কাছে ফিরিয়ে দেয়।\n১৯৭০ সালে, এক্সপ্রেস নিউজপেপারস (সিলন) লিমিটেড একটি প্রাইভেট কোম্পানি হিসাবে এবং বীরকেসারি সংবাদপত্রের প্রকাশক হিসাবে নিবন্ধিত হয়েছিল। এর পরিচালকদের উদ্দেশ্য ছিল একটি কোম্পানি হিসাবে, পত্রিকটির সম্প্রসারণ কর্মসূচির মাধ্যমে তামিলভাষী জনগোষ্ঠীর জন্য তামিল ভাষার একটি বিস্তৃত প্রকাশনা এটি যেন প্রদান করতে পারে।\nআজ, বীরকেশরী একটি জাতীয় সংবাদপত্রে পরিণত হয়েছে, মোটো হলো \"থারামানা ভ্যালিয়িল থেলিভানা থাগাভাল\" [\"স্বচ্ছতার সাথে মানসম্পন্ন সংবাদ\"]।\nএক্সপ্রেস নিউজপেপারস (সিলন) লিমিটেড তামিলভাষী জনগোষ্ঠীর বিভিন্ন বিভাগ ও বিপণনের জন্য বিস্তৃত ম্যাগাজিন এবং সংবাদপত্রও প্রকাশ করে।\n\n\n== অনলাইন উপস্থিতি ==\nএক্সপ্রেস সংবাদপত্রের অনলাইন বিভাগ ২০০২ সালে virakesari.lk, নামে একটি ২৪×৭ ব্রেকিং নিউজ ওয়েবসাইট চালু করে এবং ২০০৫ সালে তারা ই-পেপার চালু করে, যা ছিল বিশ্বের প্রথম তামিল ই-পেপার। ওয়েবসাইটগুলি সারা বিশ্ব থেকে ২.৫ মিলিয়নেরও বেশি মানুষ ভ্রমণ করে। বীরকেশরী সামাজিক মাধ্যমেও একটি উল্লেখযোগ্য ভূমিকা পালন করে, যেখানে তাদের ওয়েবসাইটে প্রচুর সংখ্যক তরুণ সক্রিয় দর্শক রয়েছে। এই ওয়েবসাইটের আলেক্সা র‍্যাঙ্ক ২৫০ এর নিচে।\n\n\n== অর্জন ==\nএডিটরস গিল্ড এবং শ্রীলঙ্কা প্রেস ইনস্টিটিউট দ্বারা \"সাংবাদিকতা পুরস্কার ২০০৫\" এ বীরকেশরী \"সেরা পরিকল্পিত সংবাদপত্র\" নির্বাচিত হয়েছিল। ২০১০ সালে bestweb.lk দ্বারা পরিচালিত ভোটে virakesari.lk \"শ্রীলঙ্কার প্রিয় তামিল ওয়েবসাইট\" খেতাব জিতেছিল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nই-পেপার"}