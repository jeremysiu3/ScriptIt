{"pageid": 1051480, "title": "বতসোয়ানায় ইসলাম", "url": "https://bn.wikipedia.org/wiki?curid=1051480", "content": "বতসোয়ানায় ইসলাম একটি সংখ্যালঘু ধর্ম, যেখানে বেশিরভাগ লোক খ্রিস্টান ও আদিম বিশ্বাসকে অনুসরণ করে। ব্রিটিশ ঔপনিবেশিক শাসনকালে এই অঞ্চলে বসতি স্থাপনকারী দক্ষিণ এশিয়া থেকে আসা মুসলিম অভিবাসীদের মাধ্যমে দেশটি  ইসলাম এসেছিল। ২০০১ সালের আদমশুমারি অনুসারে বতসোয়ানায় প্রায় ৫০,০০০ মুসলমান আছে, যা জনসংখ্যার ১ শতাংশেরও কম। আফ্রিকার অন্যান্য অঞ্চলে ক্রমবর্ধমান আন্তঃ-ধর্মীয় উত্তেজনা সত্ত্বেও এখানে বিভিন্ন ধর্মীয় গোষ্ঠীর মধ্যে সম্পর্ক শান্তিপূর্ণ ও বন্ধুত্বপূর্ণ রয়েছে।\n\n\n== ইতিহাস ==\n১৮৯০-এর দশকে ভারতীয় মুসলমানরা বতসোয়ানায় প্রথম ইসলামি জনগোষ্ঠী ছিল। ঔপনিবেশিক কর্তৃপক্ষ এই ভারতীয় মুসলমানদের শহরাঞ্চলে সীমাবদ্ধ রেখেছিল। কিছু সময়ের মধ্যেই, মুসলমানরা শহর ও মুসলিম জনসংখ্যা বৃদ্ধির সাথে সাথে একের পর এক শহরে ইসলামি কেন্দ্র স্থাপন করেছিল।\n১৯৫০ এর দশকের দিকে ফ্রান্সিসটাউনে মালাউই এর মুসলমানদের দেখা যাওয়া শুরু হয়। তারা মূলত খননের মতো কাজের সুযোগে এসেছিল।\n১৯৭০-এর দশক পর্যন্ত খুব কম সংখ্যক লোক ইসলাম ধর্মে ধর্মান্তরিত হয়। গায়ানার শায়খ আলী মুস্তাফা ১৯৭০-এর দশক থেকে বতসোয়ানায় ধর্মান্তরিত করেছেন। সেসময় শহর ও কারাগারগুলিতে মিশনগুলো মনোনিবেশ করেছিল।\n১৯৮২ সালে নির্মিত মসজিদটি আধুনিকীকৃত হওয়ায় আজ গ্যাবোরোনকে বতসোয়ানার ইসলামের কেন্দ্রস্থল হিসাবে বিবেচনা করা হচ্ছে।\n\n\n== আরও দেখুন ==\nহাইতিতে ইসলাম\nআইভরি কোস্টে ইসলাম\n\n\n== তথ্যসূত্র =="}