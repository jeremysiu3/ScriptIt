{"pageid": 1167383, "title": "চাট মসলা", "url": "https://bn.wikipedia.org/wiki?curid=1167383", "content": "চাট মসলা হলো গুঁড়া মসলার একটি মিশ্রণ। এটি দক্ষিণ এশিয়া থেকে উদ্ভূত। এটি সাধারণত কোনও খাদ্যদ্রব্যে স্বাদ যোগ করতে ব্যবহৃত হয়। এতে সাধারণত আমচুর (শুকনো আমের গুঁড়া), জিরা, ধনে, শুকনো আদা, লবণ (প্রায়শই বিট লবণ), গোল মরিচ, হিং এবং মরিচের গুঁড়া থাকে। এর সাথে গরম মসলা যোগকরণ ঐচ্ছিক।\n\n\n== ব্যবহার ==\nচাট তৈরিতে চাট মসলা ব্যবহার করা হয়। এছাড়া পেঁপে, সফেদা, আপেল এবং কলা দিয়ে তৈরি ফলের সালাদে চাট মসলা ব্যবহার করা হয়। ভারতে আলু, ফল, ডিমের টোস্ট এবং সালাদেও চাট মসলা ছিটিয়ে দেওয়া হয়।\nমসলার ব্র্যান্ডগুলি ফলের চাট মসলা নামে একটি বিকল্প মসলার মিশ্রণ বাজারজাত করে, যাতে কম জিরা, ধনে এবং আদা থাকে তবে মরিচ, কালো লবণ, আমচুর এবং হিং বেশি থাকে। পথ বিক্রেতারা সাধারণত তাদের নিজস্ব তৈরি চাট মসলা ব্যবহার করে থাকেন, যা তারা বিক্রয়ের সময় কাটা ফল বা তাজা শাকসবজির (যেমন ভারতীয় উপমহাদেশের উত্তরাঞ্চলে কাঁচা সাদা মূলার) উপর ছিটিয়ে দেন। কখনও কখনও মরিচের গুঁড়ার সাথে বিট লবণও ব্যবহার করা হয়।\n\n\n== তথ্যসূত্র =="}