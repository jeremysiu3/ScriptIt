{"pageid": 1479298, "title": "জয় বাংলা (পবিপ্রবি)", "url": "https://bn.wikipedia.org/wiki?curid=1479298", "content": "জয় বাংলা বাংলাদেশের স্বাধীনতা যুদ্ধের স্মারক ভাস্কর্য। হামিদুজ্জামান খানের নকশার নির্মিত ভাস্কর্যটি মরিচাবিহীন ইস্পাত দিয়ে বানানো প্রতীকী মুক্তিযোদ্ধার মুর্তি। পটুয়াখালী বিজ্ঞান ও প্রযুক্তি বিশ্ববিদ্যালয়ের প্রশাসনিক ভবনের প্রধান চত্বরে স্থাপিত। মূলনাম জয় বাংলা স্লোগান থেকে গৃহীত। ২০১১ সালের ৩০ মার্চ এটির আনুষ্ঠানিক উন্মোচন করা হয়।\n\n\n== নির্মাণ ==\n২০১১ সালের আগে পটুয়াখালী জেলায় মুক্তিযুদ্ধের উল্লেখযোগ্য স্মারক স্থাপনা না থাকায় বিশ্ববিদ্যালয়ে ভাস্কর্য নির্মাণের উদ্যোগ নেওয়া হয়। ২০১১ সালে ভাস্কর্যটি নির্মাণে ৮ লাখ টাকা ব্যয় হয়। বাংলাদেশ বিশ্ববিদ্যালয় মঞ্জুরি কমিশন ৬ লাখ ও জনতা ব্যাংক ২ লাখ টাকা  অর্থায়ন করে। মুল মুর্তিটি মরিচাবিহীন ইস্পাত দিয়ে প্রতিকৃত।  প্রাথমিক দুইধাপ বেস্টনী দেওয়া হয়েছে লাল সিরামিক ইট দিয়ে। মুর্তির বেদি আচ্ছাদনে কালো গ্রানাইট ব্যবহার হয়েছে। \n\n\n== বর্ণনা ==\nজয় বাংলা  ২২ ফুট উচ্চতার ভাস্কর্য যার পাদদেশ দুই ধাপে ইট দিয়ে ঘেরা। ৪০ ফুট দৈর্ঘ্য ও ৩০ ফুট প্রস্থ বিশিষ্ট প্রাথমিক ধাপ ১৫ ইঞ্চি সিরামিক ইট বেস্টিত। তার উপর একই ইট বেস্টিত ২২ ফুট দৈর্ঘ্য ও ১৬ ফুট প্রস্থ দ্বিতীয় ধাপের অবস্থান। এধাপের উপর বেদিতে একজন প্রতীকী মুক্তিযোদ্ধার বিপ্লবী মুর্তি স্থাপিত। তার কাঁধে পিঠে ঝুলন্ত রাইফেল, গামছা দিয়ে পেচানো উন্নত শীর, দুই হাতে উচিয়ে ধরেছেন বাংলাদেশের স্বাধীনতা যুদ্ধের সময় ব্যবহৃত জাতীয় পতাকা।\n\n\n== তথ্যসূত্র =="}