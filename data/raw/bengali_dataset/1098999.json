{"pageid": 1098999, "title": "পূর্ব পর্বতমালা, লেবানন", "url": "https://bn.wikipedia.org/wiki?curid=1098999", "content": "পূর্ব পর্বতমালা (আরবি: جبال لبنان الشرقية, প্রতিবর্ণীকৃত: জিবাল লুবনান আশ-শারক্বিয়াহ, অনুবাদ 'লেবাননের পূর্ব পর্বতমালা'; লেবাননীয় আরবি: جبال الشرقية, জবেল এশ-শার'ইয়েহ, \"পূর্ব পর্বতমালা\") হল একটি দক্ষিণপশ্চিম-উত্তরপূর্ব প্রবণ পর্বতমালা যা সিরিয়া ও লেবাননের মধ্যকার সীমান্তের অধিকাংশ অংশের গঠনকারী। সীমান্তটি মূলত পর্বতমালার শীর্ষ বরাবর সংজ্ঞায়িত করা হয়। পর্বতমালার অধিকাংশ অংশ সিরিয়ায় পড়েছে।\n\n\n== ব্যুৎপত্তি ==\nপশ্চিমে এর নাম এন্টি-লেবানন যা এসেছে গ্রিক ও লাতিন শব্দ অ্যান্টিলিবানাস থেকে, পর্বতমালার অবস্থানের বিপরীত (এন্টি-) এবং লেবানন পর্বতমালার সমান্তরাল (লিবানুস) বিধায় এই নাম দেওয়া হয়েছে।\n\n\n== ভূতত্ত্ব ==\nলেবাননের পূর্ব পর্বতমালা দৈর্ঘ্যে আনুমানিক ১৫০ কিলোমিটার (৯৩ মাইল)। দক্ষিণে, পর্বতমালাটি নিম্ন স্তরের গোলান মালভূমির সাথে সংযুক্ত হলেও ২,৮১৪ মিটারের হারমন পর্বত (আরবিতে জাবাল এল-শায়েখ) ও ২,৬৬৯ মিটারের তা'লা'ত মুসা দুটি চূড়া সাথে অন্তর্ভুক্ত। এই চূড়াগুলো লেবানীয়-সিরীয় সীমান্তে বছরের অধিকাংশ সময় তুষারে ঢাকা থাকে।\nপূর্ব পর্বতমালা আকৃতিতে ধনুকাকার। এর প্রধান শিলা জুরাসিক যুগের চুনাপাথর ও খড়ি।\n\n\n== ভূগোল ==\nউত্তরে, পর্বতমালাটি সিরিয়ার হোমস শহরের প্রায় অক্ষাংশ পর্যন্ত বিস্তৃত। পর্বতমালাটি দক্ষিণে হারমন পর্বতে শেষ হয় যা গোলান মালভূমির সীমান্তে অবস্থিত; গোলান মালভূমি একটি আলাদা ভূতাত্ত্বিক এবং ভূ - রুপতাত্ত্বিক সত্ত্বা, কিন্তু ভূ-রাজনৈতিকভাবে তাদেরকে হারমন পর্বতের দক্ষিণ ঢালের সাথে একসাথে দেখা হয়, দুটোই ইসরায়েল-অধিকৃত গোলান অঞ্চলে অবস্থিত। পূর্ব পর্বতমালার পশ্চিমে বিকা উপত্যকা এবং হাসবানি নদী উপত্যকা নামক দুটি উপত্যকা রয়েছে যেগুলো এটিকে মধ্য লেবানন অঞ্চলের লেবানন পর্বতকে পৃথক করে। পূর্ব দিকে সিরিয়ায় পূর্ব মালভূমি অবস্থিত যেখানে দামেস্ক রয়েছে।\nপর্বতমালাটি পূর্বাঞ্চলে, যথা বিকা উপত্যকা এবং এমনকি সিরীয় মরুভূমিতে বৃষ্টিচ্ছায় প্রদান করে যা পর্বতমালার অনুবাত অংশে সংঘটিত হয়।\nএই পূর্ব পর্বতমালার ভেতর দিয়ে সিরিয়া ও লেবাননের মধ্যকার একটি গুরুত্বপূর্ণ চোরাচালানের পথ রয়েছে।\n\n\n== বাস্তুসংস্থান ==\nএই এলাকাটি পাথরের খনি সহ খুবানি ও চেরি গাছের জন্য পরিচিত। এই পর্বতমালায় অ্যামিগডালাস ও পেস্তার গুল্মগুলোর প্রবৃদ্ধি উল্লেখযোগ্য। পশ্চিম দিকে সিলিসিয়ান ফারস (অ্যাবিস সিলিসিকা) এর সাথে ছোট আকারের পর্ণমোচী বন ও প্রকৃতি বিছিন্ন নাতিশীতোষ্ণ শঙ্কুযুক্ত বন, লেবানন সিডার (সিদ্রুস লিবানি) এবং গ্রিক জুনিপার (জুনিপেরাস এক্সেলসা) পাওয়া যায়। ২৫০০ মিটারের বেশি জ্যগা জুড়ে এখানে সুবলপাইন এবং আলপাইন উদ্ভিদ সম্প্রদায়ের অস্তিত্ব মিলে। ভেড়া ও ছাগল চরানোর ফলে অবশিষ্ট বনের ক্ষয় বেড়ে গেছে এবং মাটি ও গাছপালা যথেষ্ট পরিমাণে কমে গেছে। এখানে অর্থনীতির প্রধান রূপ হল বিস্তৃত যাযাবর চারণ।\nএখানে অনেক স্থানীয় উদ্ভিদ পাওয়া যায় যেগুলো অঞ্চলের নামের নামকরণ করা হয়েছে (একটি নির্দিষ্ট নাম থাকা যার অর্থ \"এন্টি-লেবাননের\")। যেমন ইউফোরবিয়া এন্টিলিবানোটিকা, টিউক্রিয়াম এন্টিলিবানোটিকাম, ভালেরিনেলা এন্টিলিবানোটিকা, এবং আইরিস এন্টিলিবানোটিকা।\n\n\n== আরও দেখুন ==\nপরমগীত ৪\n\n\n== তথ্যসূত্র =="}