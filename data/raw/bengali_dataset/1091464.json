{"pageid": 1091464, "title": "আলি সামুহ", "url": "https://bn.wikipedia.org/wiki?curid=1091464", "content": "আলি সামুহ (ইংরেজি: Ali Samooh; জন্ম: ৫ জুলাই ১৯৯৬) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১২–১৩ মৌসুমে, মালদ্বীপীয় ফুটবল ক্লাব মাহিবাডুর যুব পর্যায়ের হয়ে খেলার মাধ্যমে আলি ফুটবল জগতে প্রবেশ করেছেন এবং পরবর্তীকালে মাজিয়ার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। মালদ্বীপীয় ক্লাব মাহিবাডুর মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মাহিবাডুর হয়ে খেলার পর ২০১৬–১৭ মৌসুমে তিনি মালদ্বীপীয় ক্লাব মাজিয়ায় যোগদান করেছেন।\n২০১৩ সালে, আলি মালদ্বীপ অনূর্ধ্ব-১৯ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। প্রায় ২ বছর যাবত মালদ্বীপের বয়সভিত্তিক দলের হয়ে খেলার পর, তিনি ২০১৫ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ২৭ ম্যাচে ১টি গোল করেছেন।\n\n\n== প্রারম্ভিক জীবন ==\nআলি সামুহ ১৯৯৬ সালের ৫ই জুলাই তারিখে মালদ্বীপের মাহিবাধুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলি মালদ্বীপ অনূর্ধ্ব-১৯ এবং মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন।\n২০১৫ সালের ২৮শে ডিসেম্বর তারিখে, মাত্র ১৯ বছর, ৫ মাস ও ২৩ দিন বয়সে, ডান পায়ে ফুটবল খেলায় পারদর্শী আলি আফগানিস্তানের বিরুদ্ধে অনুষ্ঠিত ২০১৫ সাফ চ্যাম্পিয়নশিপের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি আফগানিস্তান ০–৪ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে আলি সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ১০ মাস ও ২২ দিন পর, মালদ্বীপের জার্সি গায়ে প্রথম গোলটি করেছেন; ২০১৯ সালের ১৯শে নভেম্বর তারিখে, গুয়ামের বিরুদ্ধে ম্যাচের ২৩তম মিনিটে আলি আশফাকের অ্যাসিস্ট হতে মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলি সামুহ  (ইংরেজি)  \nট্রান্সফারমার্কেটে আলি সামুহ (ইংরেজি) \nওয়ার্ল্ডফুটবল.নেটে আলি সামুহ (ইংরেজি) \nইএসপিএন এফসিতে আলি সামুহ (ইংরেজি) \nন্যাশনাল-ফুটবল-টিমস.কমে আলি সামুহ (ইংরেজি)"}