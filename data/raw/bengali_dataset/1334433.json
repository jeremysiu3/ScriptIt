{"pageid": 1334433, "title": "লোয়াঞ্চারি", "url": "https://bn.wikipedia.org/wiki?curid=1334433", "content": "লোয়াঞ্চারি বা লুয়ানচারি (হিন্দি: लोआंचरी) হল ভারতের একটি ঐতিহ্যবাহী জাতিগত পোশাক। লোয়াঞ্চারি পোশাকটির সাধারণত দুটি অংশ থাকে এবং এই দুটি অংশ একসাথে সেলাই করে পোশাকটি প্রস্তুত করা হয়। লোয়াঞ্চারি পোশাকের উর্দ্ধাংশ বা উপরের অংশকে বলা হয় চোলি। চোলিকে কঁচুলী বা ব্লাউজ -এর সাথে তুলনা করা যেতে পারে। লোয়াঞ্চারির নিম্নাংশ বা নিচের অংশ হল লেহেঙ্গা বা লহেংগা। লেহেঙ্গা হল একটি দীর্ঘ ঝুলযুক্ত ঘাঘরা বা স্কার্ট যা ভারতীয় উপমহাদেশের মহিলাদের এক বিশেষ জনপ্রিয় পোশাক। লোয়াঞ্চারি পোশাকের এই দুটি প্রধান অংশ সাধারণত একই প্রকার বস্ত্র থেকে তৈরি করা হয়, কিন্তু কখনো কখনো এই দুই অংশের রং -এর পার্থক্য দেখা যায়।\nলোয়াঞ্চারি পোশাক সাধারণত পাহাড়ি নারীদের দ্বারা পরিধান করা হয়। পুরাকালে ভারতীয় মহিলাদের সাধারণ পোশাক ছিল লেহেঙ্গা। লেহেঙ্গার সংগে লোয়াঞ্চারি পোশাকের প্রচুর মিল দেখতে পাওয়া যায়, এমনকি এটি সাধারণ লেহাঙ্গার মতোই দেখতে হয়।  লোয়াঞ্চারি পোশকের দুটি অংশ অর্থাত  উর্দ্ধাংশ ও নিম্নাংশ বেশিরভাগ সময় একই কাপড় থেকে প্রস্তুত হয়। তাই লোয়াঞ্চারি প্রস্তুত করতে বেশ বড়, লম্বা কাপড় দরকার হয়। তথ্য অনুযায়ী, একটি সম্পূর্ণ লুয়ানচারি তৈরি করতে ১৬ থেকে ২১ গজেরও বেশি কাপড় লাগে। হিমাচল প্রদেশে বসবাসকারী এক বিশেষ জনজাতি গোষ্ঠী হল গাদ্দি (গদ্দনিস বা গাদ্দান)। গাদ্দি জনজাতি গোষ্ঠীর মহিলাদের ঐতিহ্যগতভাবে এই পোশাক পরিধান করতে দেখা যায়।\n\n\n== তথ্যসূত্র =="}