{"pageid": 1515814, "title": "অমৃতা আয়েঙ্গার", "url": "https://bn.wikipedia.org/wiki?curid=1515814", "content": "অমৃতা আয়েঙ্গার (জন্ম: ২৬শে জুলাই ১৯৯৬) একজন ভারতীয় অভিনেত্রী যিনি মূলত কন্নড় চলচ্চিত্রে কাজ করেন। তিনি একটি ফিল্মফেয়ার পুরস্কার দক্ষিণ এবং দুটি দক্ষিণ ভারতীয় আন্তর্জাতিক চলচ্চিত্র পুরস্কারের প্রাপক।\nতিনি ২০১৭ সালে সিমহা হাকিড়া হেজ্জে চলচ্চিত্রের মাধ্যমে অভিনয় জীবনে আত্মপ্রকাশ করেন। ২০২০ সালে লাভ মকটেল এবং পপকর্ন মাঙ্কি টাইগার ছবিতে অভিনয় করে তিনি সাফল্য লাভ করেন, প্রথমটি তাঁকে সেরা পার্শ্ব অভিনেত্রী - কন্নড় বিভাগে সিমা পুরস্কার এনে দেয়। বাদাভা রাস্কাল (২০২১) ছবিতে অভিনয় করে তিনি শ্রেষ্ঠ অভিনেত্রী– কন্নড় এর জন্য ফিল্মফেয়ার সমালোচক পুরস্কার জিতেছেন।\n\n\n== কর্মজীবন ==\n২০১৭ সালে ১৯ বছর বয়সে অমৃতা আয়েঙ্গার অভিনয় জগতে আত্মপ্রকাশ করেন বিক্রম কুমার পরিচালিত সিমহা হাকিড়া হেজ্জে চলচ্চিত্রে অভিনয়ের মাধ্যমে। তাঁকে পরবর্তীতে ২০১৯ সালে অনুষ্কা ছবিতে দেখা যায়, ছবিটি সমালোচকদের মিশ্র প্রতিক্রিয়া পেয়েছিল।\n২০২০ সালটি লাভ মকটেল -এর সাফল্যের মাধ্যমে তাঁর বিরাট সাফল্য-অর্জনের বছর হিসেবে প্রমাণিত হয়েছিল। সেখানে তিনি কৃষ্ণার বিপরীতে জোশিথা চরিত্রে অভিনয় করেছিলেন। ছবিটি বাণিজ্যিকভাবে সফল হয়েছিল এবং দ্য নিউজ মিনিট -এর অরবিন্দ শ্বেতা উল্লেখ করেছিলেন, \"অমৃতা প্রতিশ্রুতি এবং সম্ভাবনা দেখাচ্ছেন।\" তাঁর পরবর্তী মুক্তিপ্রাপ্ত ছবি, ধনঞ্জয়ের সাথে, পপকর্ন মাঙ্কি টাইগার-ও বক্স অফিসে সাফল্য পেয়েছিল। সেই বছর, তিনি শিবার্জুন চলচ্চিত্রেও অভিনয় করেছিলেন। ২০২১ সালে, ধনঞ্জয়ের সাথে পুনরায় মিলিত হয়ে অমৃতাবাদাভা রাসকেল ছবিতে সঙ্গীতা চরিত্রে অভিনয় করেছিলেন। এটিও বাণিজ্যিকভাবে সফল হয়। দ্য নিউ ইন্ডিয়ান এক্সপ্রেসের এ শারদা বলেন, \"সীমিত পর্দার সময়ের মধ্যে অমৃতা তাঁর ভূমিকাকে ন্যায্যতা দিয়েছেন।\"\n২০২২ সালে অমৃতার চারটি ছবি মুক্তি পায়। প্রথমে তিনি লাভ মকটেল ২ ছবিতে অভিনয় করেন, এখানে তিনি লাভ মকটেল -এর পূর্ববর্তী চরিত্রেই অভিনয় করেছিলেন। তাঁর পরবর্তী মুক্তিপ্রাপ্ত চলচ্চিত্র ছিল লিকিথ শেঠি-র সাথে ফ্যামিলি প্যাক , এটি সরাসরি অ্যামাজন প্রাইমে মুক্তি পায়। এরপর তিনি উইণ্ডো সিট ছবিতে অভিনয় করেন, যেখানে তাঁর সহ-অভিনেতা ছিলেন নিরুপ ভাণ্ডারী এবং সঞ্জনা আনন্দ। মিলানা নাগরাজের সাথে ও- ছিল সেই বছর তাঁর শেষ মুক্তিপ্রাপ্ত ছবি। বেঙ্গালুরু মিররের ওয়াই. মহেশ্বর রেড্ডি বলেছেন যে \"অনাকর্ষণীয় চরিত্রে\" তিনি তাঁর সেরাটা দিয়েছেন। \n২০২৩ সালে, অমৃতা আবার ধনঞ্জয়ের সাথে গুরুদেব হোয়সালা ছবিতে অভিনয় করেন, যা বক্স অফিসে সাফল্য পায়। এই ছবি অমৃতা এবং ধনঞ্জয়ের মধ্যে তৃতীয় সফল সহযোগিতা নিয়ে আসে। ২০২৪ সালে, অমৃতা প্রথম লিকিত শেঠির বিপরীতে আব্বাব্বা ছবিতে অভিনয় করেন, যা মাঝারি সাফল্য পায়। টাইমস অফ ইন্ডিয়ার শ্রীদেবী এস উল্লেখ করেছেন, \"অমৃতা প্রমাণ করেছেন যে তাঁর অনেক কিছু দেওয়ার আছে। তাঁর রাগ তাঁর হাসির মতোই সংক্রামক।\" এরপর তিনি চতুর্থবারের মতো ধনঞ্জয়ের সাথে জেব্রা ছবিতে অভিনয় করেন, যা ছিল তাঁর তেলুগু চলচ্চিত্রে অভিষেক।\n\n\n== প্রচার মাধ্যমে পরিচিতি ==\n২০২০ সালে বেঙ্গালুরু টাইমসের ৩০ জন সবচেয়ে আকাঙ্ক্ষিত নারীর তালিকায় অমৃতা ১৭তম স্থানে ছিলেন।\n\n\n== চলচ্চিত্র তালিকা ==\n\n\n=== চলচ্চিত্র ===\nঅন্যথায় উল্লেখ না থাকলে, সমস্ত চলচ্চিত্র কন্নড় ভাষায়।\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অমৃতা আয়েঙ্গার (ইংরেজি)\nইন্সটাগ্রামে অমৃতা আয়েঙ্গার"}