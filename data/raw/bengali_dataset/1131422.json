{"pageid": 1131422, "title": "আদিত্য বিড়লা গ্রুপ", "url": "https://bn.wikipedia.org/wiki?curid=1131422", "content": "আদিত্য বিড়লা ম্যানেজমেন্ট কর্পোরেশন লিমিটেড (বাণিজ্যিক নাম: আদিত্য বিড়লা গ্রুপ) একটি ভারতীয় বহুজাতিক সংস্থা। এটির সদর দফতর ভারতের মহারাষ্ট্র রাজ্যের ওরলিতে অবস্থিত। এটি প্রায় ১৪০,০০০ কর্মচারী নিয়ে বিশ্বের ৩৬টি দেশে কার্যক্রম পরিচালনা করে। ১৮৫৭ সালে শিব নারায়ণ বিড়লা গ্রুপটি  প্রতিষ্ঠা করে।\n\n\n== ইতিহাস ==\nএটি ভারতের বৃহত্তম কর্পোরেট হাউসগুলির মধ্যে একটি এবং প্রকৃতপক্ষে ভারতের প্রথম বহুজাতিক কর্পোরেশন যা ভারত, জার্মানি, যুক্তরাজ্য, ব্রাজিল, ইতালি, হাঙ্গেরি, মার্কিন যুক্তরাষ্ট্র, কানাডা, ফ্রান্স, অস্ট্রেলিয়া, মিশর, লুক্সেমবার্গ, ফিলিপাইন, সংযুক্ত আরব আমিরাত, সুইজারল্যান্ড, মিয়ানমার, চীন, থাইল্যান্ড, লাওস, বাংলাদেশ, ইন্দোনেশিয়া, মালয়েশিয়া, বাহরাইন, ভিয়েতনাম এবং দক্ষিণ কোরিয়া সহ মোট ৩৬টি দেশে ব্যবসায় পরিচালনা করছে।\n\n\n== ব্যবসায় কার্যক্রম ==\nআদিত্য বিড়লা গ্রুপ প্রধানত অ-লৌহঘটিত ধাতু, ভিসকস ফিলামেন্ট সুতা, ভিসকস স্টেপল সুতা, সিমেন্ট, সার, রাসায়নিক, ব্র্যান্ডেড পোশাক, কার্বন ব্ল্যাক, স্পঞ্জ আয়রন, টেলিকম, আইটি পরিষেবা এবং আর্থিক পরিষেবা ইত্যাদি ব্যবসায়ের সাথে জড়িত। এই গ্রুপের উল্লেখযোগ্য কোম্পানিসমূহের মধ্যে রয়েছে:\n\nহিন্দালকো ইন্ডাস্ট্রিজ\nনভেলিস ইনক\nআল্ট্রাটেক সিমেন্ট\nগ্রাসিম ইন্ডাস্ট্রিজ\nআদিত্য বিড়লা ফ্যাশন অ্যান্ড রিটেইল\nভোডাফোন আইডিয়া;\nআদিত্য বিড়লা ক্যাপিটাল।\n\n\n== আরও দেখুন ==\nকুমার মঙ্গলম বিড়লা\n\n\n== তথ্যসূত্র =="}