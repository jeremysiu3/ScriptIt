{"pageid": 1008612, "title": "নো ল্যান্ডস ম্যান", "url": "https://bn.wikipedia.org/wiki?curid=1008612", "content": "নো ল্যান্ডস ম্যান (অর্থ ভূমিহীন পুরুষ) হল ২০২১ সালের একটি মার্কিন-বাংলাদেশী-ভারতীয় নাট্যধর্মী চলচ্চিত্র। এটি রচনা ও পরিচালনা করেন মোস্তফা সরয়ার ফারুকী। চলচ্চিত্রটির গল্প একজন দক্ষিণ এশীয় পুরুষের ভ্রমণের উপর ভিত্তি করে তৈরি, যুক্তরাষ্ট্রে অস্ট্রেলীয় এক তরুণীর সঙ্গে সাক্ষাতের পর তার জীবনটা অদ্ভুতভাবে বদলে যায়। চলচ্চিত্রের কাহিনী ফ্যাসিবাদ এবং পরিচয় সংকট নিয়ে তৈরি। এতে অভিনয় করেছেন নওয়াজুদ্দীন সিদ্দিকী, ঈশা চোপড়া, তাহসান রহমান খান প্রমুখ। মার্কিন যুক্তরাষ্ট্র, ভারত ও বাংলাদেশের যৌথ প্রযোজনায় চলচ্চিত্রটি প্রযোজনা করেন মোস্তফা সরওয়ার ফারুকী, মেরিনা ফার্নান্দেজ ফেরি, এ আর রহমান, শ্রীহরি সাঠে, নওয়াজউদ্দিন সিদ্দিকী এবং নুসরাত ইমরোজ তিশা। এ আর রহমানও এই চলচ্চিত্রে সঙ্গীত শিল্পী হিসেবে যোগ দেন।\n২০২১ সালের ৬-১৫ অক্টোবর অনুষ্ঠিত ২৬তম বুসান আন্তর্জাতিক চলচ্চিত্র উৎসবে 'এশীয় চলচ্চিত্রের একটি জানান' বিভাগে এর প্রিমিয়ার হয়।\n\n\n== অভিনয়ে ==\n\n\n== প্রাক-নির্মাণ ==\n২০১৪ সালে, বুসান আন্তর্জাতিক চলচ্চিত্র উৎসবে এশীয় প্রকল্প মার্কেটের অংশ হিসেবে, মোশন পিকচার অ্যাসোসিয়েশন এবং এশিয়া প্যাসিফিক স্ক্রিন অ্যাওয়ার্ডসে চলচ্চিত্রটিকে স্ক্রিপ্ট ডেভেলপমেন্ট ফান্ড প্রদান করা হয়। এটি ভারতের চলচ্চিত্র বাজারের সেরা প্রকল্প হিসাবেও নির্বাচিত হয়েছিল। চলচ্চিত্রটি মার্কিন যুক্তরাষ্ট্র, অস্ট্রেলিয়া ও ভারতের বিভিন্ন স্থানে চিত্রায়িত হয়।\n\n\n== মুক্তি ==\n২০২১ সালের ৬-১৫ অক্টোবর পর্যন্ত অনুষ্ঠিত ২৬তম বুসান আন্তর্জাতিক চলচ্চিত্র উৎসবে 'এশীয় চলচ্চিত্রের একটি জানালা' বিভাগে নো ল্যান্ডস ম্যানের প্রিমিয়ার হয়। এই চলচ্চিত্রটি বুসান আন্তর্জাতিক চলচ্চিত্র উৎসবে কিম জিসেক পুরস্কারের জন্যও মনোনীত হয়।\n\n\n== মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নো ল্যান্ডস ম্যান   (ইংরেজি)"}