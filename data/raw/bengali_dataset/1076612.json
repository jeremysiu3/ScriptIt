{"pageid": 1076612, "title": "গৃহদাহ (চলচ্চিত্র)", "url": "https://bn.wikipedia.org/wiki?curid=1076612", "content": "গৃহদাহ একটি বাংলা চলচ্চিত্র যা পরিচালনা করেন সুবোধ মিত্র। এই চলচ্চিত্রটি শরৎচন্দ্র চট্টোপাধ্যায়ের বিখ্যাত উপন্যাস গৃহদাহ অবলম্বনে নির্মিত। এই চলচ্চিত্রটি ১৯৬৭ সালে উত্তম কুমার ফিল্মস প্রাইভেট লিমিটেড ব্যানারে মুক্তি পেয়েছিল এবং এই চলচ্চিত্রটি সংগীত পরিচালনা করেছিলেন রবীন চট্টোপাধ্যায়। এই চলচ্চিত্রটির মুখ্য চরিত্রে অভিনয় করেন উত্তম কুমার, সুচিত্রা সেন, সাবিত্রী চট্টোপাধ্যায়, প্রদীপ কুমার।\n\n\n== কাহিনী ==\nসুরেশ ও মহিম ছোটবেলার দুই বন্ধু ছিল, কিন্তু তাদের জীবিকা এবং ধর্মের মধ্যে বিস্তর পার্থক্য ছিল। মহিম একজন দরিদ্র ঘরের ছেলে যার একটি ছোট্ট কুঁড়েঘর এবং সামান্য জমিজমা আছে সে তার গ্রামে ফিরে এসেছিল। তাকে আরও পড়াশোনার জন্য সুরেশের উপর নির্ভর করতে হবে কারণ সুরেশের বাবা-মা খুব ধনী ছিলেন। সুরেশ একজন ডাক্তার যেখানে মহিম আইন পরীক্ষার ফলাফলের জন্য অপেক্ষা করছিলেন। এক সময়ে, অচলা নামে একটি ব্রাহ্ম মেয়ের সাথে মহিমর বিয়ে তার বাবা মৌখিকভাবে ঠিক করেছিলেন। এই ব্যাপারে সুরেশের ভালো লাগেনি তাই তিনি ব্রাহ্ম মেয়ের কাছ থেকে তার বন্ধুকে বাঁচাতে অচলার বাড়িতে যেতে চান। কিন্তু পরিবর্তে সুরেশ প্রথম দর্শনে তার প্রেমে পড়ে যান। তাই তিনি এক বা অন্য অজুহাত দেখিয়ে অচলার বাড়িতে যেতে থাকেন এবং অবশেষে সুরেশ তার বাবাকে তার সাথে তার বিয়ে ঠিক করতে রাজি করতে সক্ষম হন। কিন্তু অচলা, তার বাড়ি থেকে পালাতে সক্ষম হয় এবং মাহিমের সাথে বিয়ে করে এবং তার গ্রামে চলে যায়। কিন্তু দুঃখজনকভাবে অচলা, মৃণালিনী নামের একটি মেয়ের সাথে সম্পর্ক থাকার জন্য মহিমকে সন্দেহ করে। এর মধ্যে, সুরেশ মহিমের গ্রামে গেলে হঠাৎ একদিন রাতে মহিমের বাড়িতে আগুন লেগে যায়। অচলার অনুরোধ, মহিম অচলাকে সুরেশের সাথে তার পিতামাতার বাড়িতে ফেরত পাঠায়। এই সময়, মহিম প্রচণ্ড জ্বরে ভুগছিল এবং তাকে সুরেশ চিকিত্সা করে এবং পরে দেখাশোনা করেছিল। তারা আবহাওয়া পরিবর্তনের সিদ্ধান্ত নিয়েছিল কিন্তু সুরেশ মহিমকে একটি অন্য ট্রেনে উঠিয়ে দিয়েছিল এবং অচলাকে ইচ্ছাকৃতভাবে তার সাথে আসতে বাধ্য করেছিল। পরিস্থিতি তাদের স্বামী এবং স্ত্রী হিসাবে চিহ্নিত করেছে যা তারা মেনে নিতে পারেনি। অবশেষে সুরেশ প্লেগ আক্রান্ত হয়েছিলেন, যখন সুরেশ রোগে আক্রান্ত এলাকা পরিদর্শন করছিলেন সেখানে তিনি মারা যান। মহিম এবং অচলা আবার তাদের সমস্ত বিভ্রান্তি দূর করে পুনরায় মিলিত হন।\n\n\n== শ্রেষ্ঠাংশে ==\nসুচিত্রা সেন - অচলা\nউত্তম কুমার - মহিম\nপ্রদীপ কুমার - সুরেশ\nসাবিত্রী চট্টোপাধ্যায় - মৃণাল\nপাহাড়ী সান্যাল - কেদারবাবু\nকালীপদ চক্রবর্তী - পাওনাদার\nপ্রসাদ মুখোপাধ্যায় - রামতারন বাবু\nপদ্মদেবী - সুরেশের পিসি\nগিতালী রায় - বিনাপানি\n\n\n== সাউন্ডট্রাক ==\nসকল গানের সুরকার রবীন চট্টোপাধ্যায়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে গৃহদাহ  (ইংরেজি)"}