{"pageid": 1166198, "title": "ইলা বসু", "url": "https://bn.wikipedia.org/wiki?curid=1166198", "content": "ইলা বসু ( ১০ আগস্ট ১৯৩৬ – ২১ সেপ্টেম্বর, ১৯৯১) ছিলেন একজন ভারতীয় বাঙালি জনপ্রিয় সঙ্গীতশিল্পী যিনি মূলত বাংলা আধুনিক গান ও নজরুলগীতিতে বিশেষ অবদান রেখেছেন। \n\n\n== জীবনী ==\nইলা বসুর জন্ম  ব্রিটিশ ভারতের হাওড়ার এক সাঙ্গীতিক পরিবারে। মাত্র সাত বৎসর বয়সে এলাহাবাদে আয়োজিত সর্বভারতীয় সঙ্গীত সম্মেলনে ধ্রুপদী সঙ্গীতে প্রথম স্থান অধিকার করেন। তিনি ননীগোপাল মিত্র ও পরে নজরুলগীতির প্রবাদপ্রতিম শিল্পী ধীরেন্দ্রচন্দ্র মিত্রের কাছে সঙ্গীতের শিক্ষা নেন। আকাশবাণী কলকাতার নিয়মিত গায়ক হয়ে যান। বেতারের জনপ্রিয়  মহিষাসুরমর্দিনী প্রভাতী অনুষ্ঠানেও অংশ নিয়েছিলেন। ভজন, গজল, রাগপ্রধান ও নজরুলগীতিতে ছিল তার অবাধ বিচরণ।  নজরুল ইসলামের রচনা ও সুরের যথার্থ মর্মবাণী তার অপূর্ব কণ্ঠ মাধুর্যে অসামান্য জনপ্রিয়তা লাভ করে। গৌর গোস্বামীর সুরে চাঁদ ডুবে যায় যাক না গানটি প্রথম গ্রামোফোন রেকর্ডে প্রকাশিত হয়। বহু বাংলা এবং কিছু ওড়িয়া ও অসমিয়া চলচ্চিত্রে নেপথ্য সঙ্গীতে কণ্ঠদান করেছেন তিনি। প্রায় দুশো গান গ্রামোফোন কোম্পানী রেকর্ড করেছেন। তার গাওয়া বিখ্যাত গানের মধ্যে আছে―\n\nআধুনিক গান―\nকত রাজপথ জনপথ ঘুরেছি (গীতিকার– শিবদাস বন্দ্যোপাধ্যায়)\nগান ফুরালো জলসাঘরে (গীতিকার– পুলক বন্দ্যোপাধ্যায়)\n ও কালো কোকিল তুমি আর ডেকো না (গীতিকার– পুলক বন্দ্যোপাধ্যায়)\nএকটি দিনের চেনা (গীতিকার–  অভিজিৎ বন্দ্যোপাধ্যায়)\nনজরুলগীতি―\nওরে নীল যমুনার জল\nআজো কাঁদে কাননে কোহেলিয়া\nঝরা ফুল দলে কে অতিথি\nতোমার আঁখির কসম সখি\nনেপথ্যকণ্ঠ প্রদান করেছেন সে সমস্ত তাদের মধ্যে উল্লেখযোগ্য হল―\n\nদুই ভাই (১৯৬১)\nবিপাশা (১৯৬২)\nসাবরমতী (১৯৬৯)\nচিরদিনের (১৯৬৯) \nসঙ্গীতের ক্ষেত্রে উল্লেখযোগ্য অবদানের জন্য অনেক পুরস্কারও পেয়েছেন। \n\n\n== তথ্যসূত্র ==\n\n\n== বাহ্যিক সংযোগ ==\nইন্টারনেট মুভি ডেটাবেজে ইলা বসু (ইংরেজি)"}