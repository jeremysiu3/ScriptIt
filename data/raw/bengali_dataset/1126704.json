{"pageid": 1126704, "title": "পুরুম জনজাতি", "url": "https://bn.wikipedia.org/wiki?curid=1126704", "content": "পুরুম হল মণিপুরের একটি আদি অধিবাসী। তারা এখন উল্লেখযোগ্য (বা আগেও ছিল) কারণ তাদের বিবাহ ব্যবস্থা চলমান পরিসংখ্যানগত এবং নৃতাত্ত্বিক বিশ্লেষণের বিষয়; বুখলার বলেছেন যে \"তারা সম্ভবত নৃবিজ্ঞানে সবচেয়ে বেশি বিশ্লেষণ করা সমাজ\"।  পুরুম শুধুমাত্র নির্বাচিত সিব (নৃবিজ্ঞানের শৃঙ্খলায় প্রযুক্তিগত শব্দ) ছাড়া বিবাহ করে না; সিবের ঐতিহ্যগত রীতিনীতি দেখে তাকে  অনুমোদন দেওয়া হয়।\nপুরুমেরা পাঁচটি সিবে বিভক্ত, যথা, মারিম, মাকান, খেয়াং, থাও এবং পারপা। তাদের কোন নিজস্ব কেন্দ্রীয় শাসন ব্যবস্থা নেই।\n১৯৩১ সালের ভারতের জনপরিসংখ্যান অনুসারে, পুরুমদের মধ্যে ১৪৫ জন পুরুষ এবং ১৫৮ জন মহিলাকে পাওয়া গিয়েছিল, সবাই তাদের পূর্বপুরুষের উপজাতি ধর্ম পালন করত; ১৯৩৬ সালে তাদের সংখ্যা ছিল ৩০৩ জন, কিন্তু ১৯৫১ সালের জনগণনায় তাদের সংখ্যা ছিল মাত্র ৪৩ জন।\n\n\n== পুরুম পরিবার ==\nলুফো, লুফেং, মিসাও এবং নিথাম গোষ্ঠী মারিম এবং মাকান পরিবারের অন্তর্গত। এই গোষ্ঠীগুলি সময়ের সাথে সাথে মণিপুরের অন্যান্য উপজাতিতে মিশে গিয়েছিল, এবং মণিপুর, মিজোরাম, আসাম এবং মেঘালয়ে কুকি উপজাতি হিসাবে স্বীকৃত হয়েছিল। থাদু কুকিদের মধ্যে এরা মিলহিম বা মেরিয়ম নামে পরিচিত, যার অর্থ মারিমের মতই। তাদের মধ্যে কিছু মণিপুরের কোম উপজাতিতেও (কোমরেম) পাওয়া যায়। পুরুম উপজাতি, আইমল, চিরু, কইরেং, কম খারাম এবং চোথে উপজাতির খুব কাছাকাছি। তাদের রীতিনীতি, সংস্কৃতি এবং ভাষা একই রকম, বলা হয় যে সবই খুরপুই গুহা থেকে এসেছে।\n\n\n== বসতি ==\nতারা বর্তমানে কাংপোকপি জেলার সাইকুল মহকুমার পুরুম লিকলিতে বসবাস করে।\n\n\n== ভাষা ==\nপুরুম শব্দটি একটি স্থান, একটি ভাষা এবং উপজাতি বোঝাতে ব্যবহৃত হয়। পুরুমরা যে ভাষায় কথা বলা হয় সেটি মেইতেই ভাষা থেকে প্রভাবিত হওয়ার অনেক চিহ্ন দেখা যায়, বিশেষ করে শব্দতালিকায়। ভাষাটি তিব্বতী পরিবারের অন্তর্গত এবং বেশিরভাগ বৈশিষ্ট্যতেই মিটেইলন (মেইতেই ভাষা) এবং মণিপুরে কথিত অন্যান্য কুকি-চিন গোষ্ঠীর ভাষার সাথে খুব মিল। তাদের নিজস্ব লিপি নেই। তারা বর্তমানে লেখার জন্য রোমান লিপি ব্যবহার করে।\n\n\n== ধর্ম ও উৎসব ==\nপুরুম পূর্বপুরুষের উপাসনা করে এবং মহাবিশ্বকে নিয়ন্ত্রণকারী সর্বোচ্চ দেবতায় বিশ্বাস করে। তারা ঐতিহ্যবাহী গৃহ দেবতা কাচোপুই কাচোলাই “সানামাহি” এবং মেইতেইদের মতো লেইমারেল পূজা করে। এছাড়া তারা তাদের ঐতিহ্যবাহী দেবতা নুংজোম্বারও পূজা করে।\nফু হংবা হল মে মাসে পালিত ঐতিহ্যবাহী উৎসব যেটি মাঠে বীজ বপনের ঠিক আগে হয়। পান্থং দোই থৌরি খারি হল প্রতি বছর জানুয়ারি মাসে অনুষ্ঠিত একটি ধর্মীয় অনুষ্ঠান। গ্রামবাসীরা ঈশ্বরের কাছে প্রার্থনা করে যাতে তারা কলেরা, উদরাময় ইত্যাদি রোগ থেকে রক্ষা পায় এবং পশুপাখি থেকেও রক্ষা পায়।\n\n\n== তথ্যসূত্র ==\n\n\n== বহিঃসংযোগ ==\nhttp://cec.nic.in/wpresources/module/Anthropology/PaperVIII/10/content/downloads/file1.pdf  ওয়েব্যাক মেশিনে আর্কাইভকৃত ২৮ আগস্ট ২০১৯ তারিখে\nhttp://oldror.lbp.world/UploadedData/6938.pdf"}