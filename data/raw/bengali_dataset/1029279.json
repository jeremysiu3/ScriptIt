{"pageid": 1029279, "title": "ডাক্টাস ভেনোসাস", "url": "https://bn.wikipedia.org/wiki?curid=1029279", "content": "ডাক্টাস ভেনোসাস  (অ্যারানটিয়াস নালী) হলো ভ্রূণের  একটি শিরা যা ভ্রূণের নাভির শিরার কিছু পরিমাণ রক্তকে নিম্নতর ভেনা ক্যাভাতে শান্ট করতে সাহায্য করে।  ভ্রূণদেহে এটি অমরা থেকে অক্সিজেনযুক্ত রক্তকে যকৃতে বাইপাস করে।  ভ্রূণের বিভিন্ন শান্টস, যেমন ফোরামেন ওভালি এবং ডাক্টাস আর্টেরিওসাসের সাথে মিলে, এটি ভ্রূণের মস্তিষ্কে অক্সিজেনযুক্ত রক্ত সরবরাহে গুরুত্বপূর্ণ ভূমিকা পালন করে। এটি ভ্রূণের সংবহনতন্ত্রের একটি অংশ।\n\n\n== শারীরবৃত্তীয় গতিপথ ==\nভ্রূণের নাভির শিরার রক্তপ্রবাহের গতিপথ হলো : নাড়ির শিরা→বাম পোর্টাল শিরা→ডাক্টাস ভেনোসাস→নিম্নতর ভেনা কাভা→ডান অলিন্দে। এই শারীরবৃত্তীয় গতিপথটি নবজাতকের নাভির ক্যাথেরাইজারেশন নির্ধারণের ক্ষেত্রে গুরুত্বপূর্ণ। কারণ ডাক্টাস ভেনোসাসের মাধ্যমে ক্যানুলা করতে ব্যর্থ হলে বাম বা ডান পোর্টাল শিরার মাধ্যমে দূষিত হেপাটিক ক্যাথেটারাইজেশন হতে পারে। এই দূষিত হেপাটিক ক্যাথেরাইজেশনের ফলে হেপাটিক হেমাটোমা হতে পারে।\n\n\n== জন্মোত্তর বন্ধ হয়ে যাওয়া ==\nডাক্টাস ভেনোসাস জন্মের সময় খোলা থাকে বলে নবজাতকের নাভির শিরার ক্যাথেটারাইজেশন করা সম্ভব হয়। তবে বেশিরভাগ পূর্ণ-মেয়াদী নবজাতকেরই জীবনের প্রথম সপ্তাহে ডাক্টাস ভেনোসাস স্বাভাবিকভাবেই বন্ধ হয়ে যায়। তবে প্রাক-মেয়াদী নবজাতকে এটি বন্ধ হতে এক সপ্তাহেের বেশি সময় নিতে পারে।\nএটি বন্ধ হওয়ার পরে, অবশিষ্ট অংশগুলো লিগামেন্টাম ভেনোসাম নামে পরিচিতি লাভ করে।\nডাক্টাস ভেনোসাস যদি জন্মের পরেও বন্ধ না হয় তবে এটি পেটেন্ট (উন্মুক্ত) থেকে যায়। তখন এটিকে পেটেন্ট ডাক্টাস ভেনোসাস বলে। এই অবস্থাটি আইরিশ ওল্ফহাউন্ডসহ কিছু কুকুরের জন্ম থেকেই দেখা যায়। সম্ভবত, প্রোস্টাগ্লান্ডিনসের মাত্রা বাড়ার কারণে পেটেন্ট ডাক্টাস ভেনোসাস ঘটে।\n\n\n== আরও দেখুন ==\nডাক্টাস আর্টেরিয়াস\n\n\n== তথ্যসূত্র =="}