{"pageid": 1022003, "title": "স্মিতা মাধব", "url": "https://bn.wikipedia.org/wiki?curid=1022003", "content": "স্মিতা মাধব (ইংরেজি: Smitha Madhav) একজন কৰ্ণাটিক ধ্ৰুপদী গায়িকা এবং ভারতনাট্যম নৃত্যশিল্পী। কৰ্ণাটিক সংগীত হচ্ছে সাধারণত ভারতের দক্ষিণ অংশের সাথে সম্পৰ্কিত সংগীতের একটি ধারা ও ভারতীয় শাস্ত্ৰীয় সংগীতের দুটো মুখ্য শ্ৰেণীবিভাগের মধ্যে একটি (অন্যটি হচ্ছে হিন্দুস্তানী ধ্ৰুপদী সংগীত)।\n\n\n== সঙ্গীতজীবন ==\nস্মিতা \"শ্ৰুতিলয় কেন্দ্ৰ নটরাজালয়\" নামক একটি প্রতিষ্ঠানের পরিচালিকা গুরু নৃত্য চূড়ামণি শ্ৰীমতি রাজেশ্বরী সাইনাথের কাছ থেকে ভারতনাট্যমের প্ৰশিক্ষণ নিয়েছেন। মৃদঙ্গ বাদ্যে অভিজ্ঞ কারাইকুড়ি মণি এই প্ৰতিষ্ঠানটি প্ৰতিষ্ঠা করেছিলেন। স্মিতা হায়দ্রাবাদ ভগ্নীদ্বয় বলে খ্যাত ললিতা ও সুপ্ৰিয়ার কাছ থেকে কৰ্ণাটিক ধ্ৰুপদী সংগীতের উন্নত প্ৰশিক্ষণ নিয়েছেন। স্মিতা তেলুগু বিশ্ববিদ্যালয় থেকে সংগীত ও নৃত্য বিষয়ে ডিসটিংশনসহ ডিপ্লোমা সম্পূৰ্ণ করেছেন। তিনি বৰ্তমানে ইন্দিরাকলা সংগীত বিশ্ববিদ্যালয়ে নৃত্য বিষয়ে স্নাতকোত্তর প্ৰোগ্ৰাম ও মাদ্ৰাজ বিশ্ববিদ্যালয়ে সংগীতে স্নাতকোত্তর প্ৰোগ্ৰাম করছেন। তিনি \"ইন্ডিয়ান কাউন্সিল ফর কালচারাল রিলেশন্স\" (সংক্ষেপে আইসিসিআর)-এর একজন তালিকাভুক্ত শিল্পী।\n\n\n== কর্মজীবন ==\nস্মিতা পুরো ভারত জুড়ে সকল প্রধান সভাগুলোতে নৃত্য প্রদর্শন করেছেন এবং আমেরিকা যুক্তরাষ্ট্র, অস্ট্রেলিয়া, ভিয়েতনাম, ইন্দোনেশিয়া, সিঙ্গাপুর ও মালয়েশিয়ায়ও তার সংগীতানুষ্ঠান উপস্থাপন করেছেন। বিভিন্নরকম বিশেষ চাহিদাসম্পন্ন শিশুদের সেবা প্রদানের জন্য নিবেদিত একটি অলাভজনক সংস্থা ভেগেসাঁ ফাউন্ডেশনকে তহবিল সরবরাহ করে দিতে তিনি পুরো মার্কিন যুক্তরাষ্ট্রে প্রায় ৩০টি আবৃত্তি করেছেন ও বক্তৃতা প্রদান করেছেন। সাম্প্রতিককালে তিনি শিশির সাহানা পরিচালিত দ্বি-ভাষী (বাংলা ও তেলুগু) আর্ট ফিল্ম পৃথ্বীতে প্রধান নারী চরিত্রে অভিনয় করেছেন।\n\n\n=== নির্বাচিত কনসার্টসমূহের তালিকা ===\nএসেন্স অব লাইফ, হায়দ্রাবাদ\nত্যাগরাজ আরাধনা উৎসব, তিরুপতি\nকৃষ্ণ গণসভা, চেন্নাই\nনাডা ব্রহ্ম গণসভা, চেন্নাই\nটিটিডি ব্রহ্মোৎসবম, তিরুপতি\nসরস্বতী গণসভা, কাকিনাড়া\nশান্মুকানন্দ সভা, মুম্বই\nরামকৃষ্ণ মঠ, সিঙ্গাপুর\nত্যাগরাজ আরাধনা, তিরুবৈয়ু\nব্রহ্ম গণসভা, চেন্নাই\nত্যাগ ব্রহ্ম গণসভা, চেন্নাই\nওয়ালডর্ফ ইন্টারন্যাশনাল কনফারেন্স, হায়দ্রাবাদ\nএমএএ টিভি রবীন্দ্রভারতী, হায়দ্রাবাদ\nমাইলাপুর ফাইন আর্টস, চেন্নাই\nভারত কালচার, চেন্নাই\nকার্তিক ফাইন আর্টস, চেন্নাই\nমাদ্রাজ মিউজিক একাডেমি, চেন্নাই\nবেঙ্গালুরু জ্ঞান সমাজ, বেঙ্গালুরু\nতেলুগু অ্যাসোসিয়েশন অব দক্ষিণ আমেরিকা\nযুব সঙ্গীতসভা, সংস্কৃতি অনুষদ, অন্ধ্র প্রদেশ সরকার\n\n\n== তথ্যসূত্ৰ =="}