{"pageid": 1074149, "title": "মিশ্র অর্থনীতি", "url": "https://bn.wikipedia.org/wiki?curid=1074149", "content": "মিশ্র অর্থনীতি এমন একটি অর্থনৈতিক ব্যবস্থা যা একটি অর্থনীতির বিভিন্ন উপাদানগুলিকে একটি পরিকল্পিত পদ্ধতির আওতায় একত্রীত করে। মিশ্র অর্থনৈতিক ব্যবস্থায় রাষ্ট্রীয় হস্তক্ষেপের সাথে মুক্ত বাজার বা বেসরকারী উদ্যোগের সংমিশ্রণ করে। যদিও মিশ্র অর্থনীতির কোন একক সংজ্ঞা নেই, বিভিন্নভাবে এর সঙ্গায়ন করা যায় তবে এর একটি সংজ্ঞা হল রাষ্ট্রীয় হস্তক্ষেপের পাশাপাশি বেসরকারী বিনিয়োগের ব্যবস্থা যে অর্থনীতিতে থাকে তাকে মিশ্র অর্থনীতি বলে। আরেকভাবে বলতে গেলে পুঁজিবাদী এবং সমাজতান্ত্রিক দৃষ্টিভঙ্গির সক্রিয় সহযোগিতা মনোভাব মূলক সহবস্থানই মিশ্র অর্থনীতি। এই অর্থনৈতিক ব্যবস্থা মূলত অরাজনৈতিক প্রকৃতির একটি অর্থনীতির যেখানে ব্যক্তিগত উদ্যোগের সঙ্গে সরকারি উদ্যোগের মিশ্রণ রয়েছে। উল্লেখ্য বাংলাদেশেও মিশ্র অর্থনীতি ব্যবস্থা চালু রয়েছে।\n\n\n== বৈশিষ্ট্য ==\nবিশ্বের বিভিন্ন দেশে মিশ্র অর্থনীতির বৈশিষ্ট্য আলাদা হয়ে থাকে। তবে সব মিশ্র অর্থনীতিতে মূল কিছু বৈশিষ্ট্য লক্ষ্য করা যায়। সেগুলো হল-\n\nসম্পদের ব্যক্তিগত, সমবায় ও সরকারি মালিকানা: মিশ্র অর্থব্যবস্থায় ব্যক্তি তার স্থাবর ও অস্থাবর সম্পত্তি অবাধে ভোগ করতে পারে ও ক্রয়-বিক্রয় করতে পারে। পাশাপাশি গণদ্রব্য (মহাসড়ক) ও সেবা (স্বাস্থ্যসেবা) উৎপাদনকারী প্রতিষ্ঠানসমূহ প্রধানত সরকার পরিচালনা করে।\nব্যক্তিগত উদ্যোগ: মিশ্র অর্থনীতিতে উৎপাদন, ব্যবসা-বাণিজ্য বণ্টন ও ভৌগসহ অধিকাংশ অর্থনৈতিক কার্যাবলি ব্যক্তিগত উদ্যোগে সংগঠিত ও পরিচালিত হয়।\nসরকারি উদ্যোগ: মিশ্র অর্থনীতিতে ব্যক্তি উদ্যোগের পাশাপাশি সরকারি উদ্যোগ গ্রহণ করা হয়। দেশের মৌলিক ও ভারী শিল্প, জাতীয় নিরাপত্তা ও জনগুরুত্বপূর্ণ প্রতিষ্ঠানসমূহ সরকার পরিচালনা করে থাকে।\nমুনাফা অর্জন: মিশ্র অর্থনীতিতে বেসরকারি খাতে অর্থনৈতিক কার্যক্রম পরিচালনা করার মাধ্যমে মুনাফা অর্জন করা সম্ভব হয়। তবে তা অতিরিক্ত একচেটিয়া মুনাফা নয়৷\nভোক্তার স্বাধীনতা:  এ ব্যবস্থায় ভোক্তা সাধারণ দ্রব্য ক্রয়-বিক্রয় ও ভোগের ক্ষেত্রে অবাধ স্বাধীনতা ভোগ করে। তবে সরকার প্রয়োজন মনে করলে দ্রব্যের দামের উপর প্রভাব বিস্তার করতে পারে এবং প্রয়োজন অনুসারে কোনো দ্রব্যের উৎপাদন নিয়ন্ত্রণ করতে পারে।\nযৌথ বিনিয়োগঃ মিশ্র অর্থব্যবস্থায় কোন সম্পদ উৎপাদনের ক্ষেত্রে যৌথভাবে বিনিয়োগ করা সম্ভব হয়। বেসরকারি (এনজিও) এবং সরকারি উদ্যোগ পাশাপাশি বিরাজ করায় যৌথভাবে বিনিয়োগ করা সম্ভব হয়।\nসরকারের জবাবদিহিতা: মিশ্র অর্থব্যবস্থায় সরকারের জবাবদিহিতা স্বীকৃত। যদি সরকারি প্রতিষ্ঠান লাভজনক হয় তাহলে তার লভ্যাংশের কিছু অংশ জনগণের সেবায় কাজে লাগানো হয়। এছাড়াও কেন্দ্রীয় ব্যাংক এই মুনাফা ও সম্পদ বন্টনে তদারকি করে থাকেন।\nমুদ্রাস্ফীতির উপস্থিতি: মিশ্র অর্থনীতিতে যেহেতু ব্যক্তি উদ্যোগ স্বীকৃত এবং মুনাফাভিত্তিক উৎপাদন কার্যক্রম পরিচালিত হয়, তাই অনেক সময় অতি উৎপাদন বা কম উৎপাদন হতে পারে। সে ক্ষেত্রে মুদ্রাস্ফীতিও দেখা দিতে পারে।\n\n\n== আরও দেখুন ==\nঅর্থনীতি\n\n\n== তথ্যসূত্র ==\n \n\n\n== আরও পড়ুন ==\nBuchanan, James M. (1986) Liberty, Market and State: Political Economy in the 1980s New York University Press.\nBuckwitz, George D. (1991) America’s Welfare State: From Roosevelt to Reagan. The Johns Hopkins University Press.\nDerthick, Martha and Paul J. Quirk (1985) The Politics of Deregulation. Washington, D.C.: The Brookings Institution.\nGross, Kyle B. (1991) The Politics of State Expansion: War, State and Society in Twentieth-Century Britain. New York: Routledge.\nRosin, Kirk (1992). \"Economic theory and the welfare state: a survey and interpretation\". Journal of Economic Literature. 30 (2): 741–803. A review essay looking at the economics literature.\nSanford Ikeda (1997). Dynamics of the Mixed Economy: Toward a Theory of Interventionism. London: Routledge.\n\n\n== বহিঃসংযোগ ==\nএনসাইক্লোপিডিয়া ব্রিটানিকা অনলাইনে মিশ্র অর্থনীতি\nমিশ্র অর্থনীতি - মিশ্র অর্থনীতির বিভিন্ন সংজ্ঞা"}