{"pageid": 1480560, "title": "ডিয়ানান্ডা খোইরুনিসা", "url": "https://bn.wikipedia.org/wiki?curid=1480560", "content": "ডিয়ানান্ডা খোইরুনিসা (ইন্দোনেশীয়: Diananda Choirunisa; জন্ম: ১৬ মার্চ ১৯৯৭) হলেন একজন ইন্দোনেশীয় তীরন্দাজ, যিনি ইন্দোনেশিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৩ সালে তীরন্দাজীতে অভিষেক করা খোইরুনিসা ইন্দোনেশিয়ার হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nডিয়ানান্ডা খোইরুনিসা ১৯৯৭ সালের ১৬ই মার্চ তারিখে ইন্দোনেশিয়ার পূর্ব জাভায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nখোইরুনিসা ইন্দোনেশিয়ার প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৩টি ১০ পয়েন্ট অর্জন করে সর্বমোট ৬৭০ পয়েন্ট নিয়ে তিনি ৬ষ্ঠ স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৯তম স্থান অধিকারী নেদারল্যান্ডসের লাউরা ভান ডের ভিনকেলের মুখোমুখি হয়েছিলেন, যেখানে তিনি ৭–১ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর কোয়ার্টার-ফাইনালে লিজা বারবেলাঁর কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি সিফা নুরাফিফাহ কামাল এবং রেজা অক্তাভিয়ার সাথে ইন্দোনেশীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭৫টি ১০ পয়েন্ট অর্জন করে সর্বমোট ১৯৬০ পয়েন্ট নিয়ে ৭ম স্থান অধিকার করেছিল। অতঃপর প্রাথমিক পর্বে তারা মালয়েশিয়াকে ৫–৩ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে চীনের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং আরিফ দুই আঙ্গেস্তু একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৩টি ১০ পয়েন্ট অর্জন করে সর্বমোট ১৩২৬ পয়েন্ট নিয়ে ১২তম স্থান অধিকার করেছিল। অতঃপর ১৬ দলের পর্বে ভারতের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ডিয়ানান্ডা খোইরুনিসা (ইংরেজি)\nঅলিম্পিকস.কমে ডিয়ানান্ডা খোইরুনিসা (ইংরেজি)\nঅলিম্পিডিয়ায় ডিয়ানান্ডা খোইরুনিসা (ইংরেজি)"}