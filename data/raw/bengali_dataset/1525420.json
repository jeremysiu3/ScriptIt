{"pageid": 1525420, "title": "আর্যম্বিকা এস ভি", "url": "https://bn.wikipedia.org/wiki?curid=1525420", "content": "আর্যম্বিকা এস. ভি. (জন্ম ১৯৮১) মালয়ালম ভাষার একজন কবি, যিনি ভারতের কেরালার মানুষ। তিনি সাহিত্য অকাদেমি দ্বারা যুব পুরস্কার এবং কেরালা সাহিত্য একাডেমি দ্বারা কনকশ্রী পুরস্কারসহ একাধিক পুরস্কার পেয়েছেন।\n\n\n== জীবনবৃত্তান্ত ==\nআর্যম্বিকা ১৯৮১ সালে কেরালার কোট্টায়ম জেলার পালৈয়ের এডানাডু গ্রামে কে. এন. বিশ্বনাথন নায়ার এবং এম. কে. সাবিত্রিয়াম্মার কন্যা হিসেবে জন্মগ্রহণ করেন। তাঁর মা সাবিত্রিয়াম্মা ছিলেন এক সংকৃত শিক্ষক। তাঁর বাবা বিশ্বনাথন নায়ার, যিনি একজন শিক্ষক এবং অক্ষরশ্লোকের ব্যাখ্যাকর ছিলেন, তার কবিতা লেখার দক্ষতা আবিষ্কার করে তাকে কবিতা লেখার জন্য উৎসাহিত করেন। তিনি এডানাডু সরকারী এল. পি. স্কুল এবং এডানাডু শক্তিভিলাসম এন. এস. এস. হাই স্কুল থেকে প্রাথমিক শিক্ষা সম্পন্ন করেন। তারপর তিনি শ্রী শঙ্করাচার্য বিশ্ববিদ্যালয় থেকে স্নাতক (থিরুভানন্তপুরম রিজিওনাল সেন্টার এবং কলাদি) সম্পন্ন করেন। আর্যম্বিকা পালৈ সংলগ্ন পূভারানি সরকারী এল. পি. স্কুলে শিক্ষক হিসেবে কাজ করেছেন। বর্তমানে তিনি তিরুবনন্তপুরমের মহাত্মা গান্ধী কলেজে সংকৃত বিভাগে সহকারী অধ্যাপক হিসেবে কর্মরত।\n\n\n=== ব্যক্তিগত জীবন ===\nআর্যম্বিকার স্বামী হলেন পানাঙ্গাদের বাসিন্দা এবং আইটি অডিটর শ্রীদাস, তাঁদের এক পুত্র সন্তান রয়েছে।\n\n\n== সাহিত্যিক জীবন ==\nআর্যম্বিকা শৈশব থেকেই অক্ষরলোকম এবং কবিতায় পারদর্শী।। তিনি গানও লেখেন, এবং বাবু গোপালকৃষ্ণন পরিচালিত আম্মা অভয়ম নামক সঙ্গীত তথ্যচিত্রের জন্য গান লিখেছেনন। ২০১৬ সালের কেরালা স্কুল কালোলসাভাম-র উদ্বোধনী গানটি আর্যম্বিকা লিখেছিলেন। তিনি কেরালা সরকারের সুথার্য কেরালা কর্মসূচির জন্যও গান লিখেছিলেন। তিনি \"পালৈ কায়রালিশ্লোকরাংগম\" নামক একটি একটি শ্লোক সংগঠনে সক্রিয়ভাবে কাজ করেন।\n\n\n== কর্মসমূহ ==\nরাত্রির উদ্দিষ্ট নীল জানালা (মালায়ালম ভাষায়)। কোট্টায়ম: ডিসি বুকস। ২০২১। আইএসবিএন 9789354329807। উদ্ধৃতি শৈলী রক্ষণাবেক্ষণ: অচেনা ভাষা (link)  কবিতার সংকলন।\nথনীয়াপোলোরু পুরঝা (মালায়ালম ভাষায়)। কোট্টায়ম: ডিসি বুকস। ২০১০। আইএসবিএন 9788126428595। উদ্ধৃতি শৈলী রক্ষণাবেক্ষণ: অচেনা ভাষা (link)  কবিতার সংকলন।\nকাটিলোডুন্না থিভান্ডি (মালায়ালম ভাষায়)। কোট্টায়ম: ডি. সি. বুকস। ২০১৭। আইএসবিএন 9788126476442। উদ্ধৃতি শৈলী রক্ষণাবেক্ষণ: অচেনা ভাষা (link)  কবিতার সংকলন।\nমান্নামকট্টায়ুম কারিয়িলায়ুম (মালায়ালম ভাষায়)। পালা: কায়রালিশ্লোকরাংগম। ২০০৬। উদ্ধৃতি শৈলী রক্ষণাবেক্ষণ: অচেনা ভাষা (link)  কবিতার সংকলন।\nআনকানাম কবিতাকাল (মালায়ালম ভাষায়)। থ্রিসুর: আনকানাম বুকস। ২০০৭। উদ্ধৃতি শৈলী রক্ষণাবেক্ষণ: অচেনা ভাষা (link)  সংকলন\n\n\n== পুরস্কার ও সম্মাননা ==\nযুব পুরস্কার ২০১৫ সাহিত্য একাডেমি\nকনকশ্রী পুরস্কার ২০১২ কেরালা সাহিত্য একাডেমি\nএডাসেরি পুরস্কার কবিতা ২০১৮\n১৯৯৬ সালে কেরালা স্কুল কালোলসাভাম-এ কাব্যকেলি (কবিতা) বিভাগে দ্বিতীয় স্থান\n\n\n== সূত্রসমূহ =="}