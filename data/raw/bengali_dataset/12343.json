{"pageid": 12343, "title": "জিয়ানলুইজি বুফন", "url": "https://bn.wikipedia.org/wiki?curid=12343", "content": "জিয়ানলুইজি \"জিজি\" বুফন (ইতালীয়: Gianluigi Buffon, ইতালীয় উচ্চারণ: [ˈdʒidʒi bufˈfon]; জন্ম ২৮ জানুয়ারি ১৯৭৮), ইতালীয় গোলরক্ষক যিনি সেরিয়ে বি ক্লাব  পারমা এবং ইতালি জাতীয় দলের সাবেক গোলরক্ষক। ইতালি জাতীয় দলের হয়ে তিনি সর্বাধিক সংখ্যক খেলায় মাঠে নেমেছেন। এছাড়া তাকে সর্বকালের অন্যতম সেরা গোলরক্ষক হিসেবেও মনে করা হয়।\nপেলের প্রকাশিত ১০০ জন জীবিত বিখ্যাত ফুটবলারদের তালিকায় বুফনও ছিলেন। তিনি ৮ বার সিরি এ বর্ষসেরা গোলরক্ষকের পুরস্কার জিতেছেন, যা একটি রেকর্ড। ইতালির ২০০৬ বিশ্বকাপ জিতার পর তিনি ইয়াশিন পুরস্কারও জিতেন। এছাড়া তিনি প্রতিযোগিতার সেরা দলেও জায়গা করে নেন। বুফনই একমাত্র গোলরক্ষক যিনি উয়েফা বছরের সেরা ক্লাব ফুটবলার পুরস্কার জিতেছেন। এছাড়া তিনি বর্ষসেরা গোলরক্ষকের পুরস্কারও জিতেন এবং ২০০৩, ২০০৪ ও ২০০৬ সালে উয়েফা বর্ষসেরা দলে জায়গা পান। ২০০৬ সালে তিনি বালোঁ দ'অর পুরস্কারে দ্বিতীয় হন। ২০০৬ ও ২০০৭ সালে তিনি ফিফপ্রো বিশ্ব একাদশে জায়গা পান।\n\n\n== তথ্যসূত্র =="}