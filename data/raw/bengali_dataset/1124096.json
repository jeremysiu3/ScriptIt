{"pageid": 1124096, "title": "নুকালাম্মা", "url": "https://bn.wikipedia.org/wiki?curid=1124096", "content": "নুকালাম্মা (বা নুকাম্বিকা) হলেন ভারতের অন্ধ্রপ্রদেশ রাজ্যের জনপ্রিয় এক স্থানীয় দেবতা বা গ্রাম দেবতা।\nমন্দিরে দেবী নুকাম্বিকার মূর্তি রয়েছে। আনাকাপল্লী অঞ্চলের শাসক রাজা শ্রী কাকারলাপুড়ি আপ্পালারাজু পায়াকারাও এই মন্দিরটি নির্মাণ করেছিলেন। তাঁর পারিবারিক দেবী কাকতাম্বিকার জন্য মন্দিরটি তৈরি হয়েছিল। পরবর্তী কালে সেই দেবীকে নুকাম্বিকা বা নুকালাম্মা বলে ডাকা হয়।। উগাদির একদিন আগে \"কোট্ঠা অমাবস্যা\"র দিন, অন্ধ্রপ্রদেশ থেকে হাজার হাজার লোক মন্দিরে পূজার জন্য আসে।\n\n\n== দেবী ==\nবিশ্বাস করা হয় যে মহাবিশ্বের স্রষ্টা ছিলেন শ্রী শক্তি আম্মাবারু এবং ফাল্গুন বহুলা অমাবস্যা (অমাবস্যা দিন) থেকে এপ্রিল (অমাবস্যা দিন) সময়কালে সৃষ্টিটি ঘটেছিল। এই পবিত্র সময়ে শ্রী নুকাম্বিকা আম্মাবারুর উদ্দেশ্যে অনেক ধর্মীয় আচার পালন করা হয় ও পূজা করা হয়। রবিবার, মঙ্গলবার এবং বৃহস্পতিবার শ্রী নুকাম্বিকা অম্মাবারুর পূজা করার জন্য শুভ দিন হিসাবে বিবেচিত হয়।\n\n\n== ইতিহাস ==\nশ্রী শ্রী শ্রী নুকাম্বিকা আম্মাবারু নয়টি শক্তি রূপের মধ্যে একটি এবং বহু প্রাচীনকালে তিনি শ্রী অনাঘা দেবী নামে পরিচিত ছিলেন। কয়েক বছর পরে কাকতিয় রাজাদের যুগে, মন্দিরটির সংস্কার করা হয় এবং একই দেবীকে শ্রী কাকতাম্বা নামে পূজা করা হতে থাকে। এখানে নিত্য পূজা ও দীপ আরাধনা করা হত। রাজারা পরাজিত হয়ে তাঁদের সাম্রাজ্য হারানোর সাথে সাথে প্রতিদিনের পূজা এবং অন্যান্য আচার-অনুষ্ঠানগুলি বাধাগ্রস্ত হয় এবং ধীরে ধীরে মন্দিরটি তার আগের গৌরব হারায়।\nআনুমানিক ৪৫০ বছর আগে, ১৬১১ খ্রিস্টাব্দের শেষের দিকে, আর্কটের নবাব আনাকাপল্লী এলাকার রাজা হিসেবে শ্রী কাকারলাপুদি আপ্পালারাজু পায়াকারাওকে নিযুক্ত করেন। তিনি মন্দিরটি সংস্কার করেন এবং তার অতীতের গৌরব ফিরিয়ে আনেন। স্থানীয় দেবী শ্রী নুকাম্বিকা আম্মাবারু মন্দিরের দেবী হিসাবে পূজিত হতে থাকেন।\n\n\n== বর্তমান ==\n১৯৩৫ সালে, শ্রী শ্রী শ্রী নুকাম্বিকা আম্মাবারু মন্দিরটি বৃত্তিদান বিভাগ দ্বারা অধিগ্রহণ করা হয়েছিল। গোদাবরী জেলা থেকে ব্রহ্মপুর জেলার মন্দিরগুলির সংস্কারের জন্য এই মন্দিরের তহবিল থেকে অনুদান দেওয়া হয়। সহকারী কমিশনার পদমর্যাদার একজন কর্মকর্তাকে নির্বাহী কর্মকর্তা হিসেবে নিয়োগ দেওয়া হয়।\nএখন মন্দিরের আয় বছরে প্রায় ৬৮ লাখ টাকা। দাতাদের অনুদানে নতুন কুটির নির্মাণ করা হয়েছে এবং মন্দিরে যাতায়াতের রাস্তাও নির্মাণ করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nBright beginning (celebration of fete of Nookalamma with Telugu New Year), BusinessLine (The Hindu), 23 March 2004"}