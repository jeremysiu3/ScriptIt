{"pageid": 1365310, "title": "শাকিব খান লাভার", "url": "https://bn.wikipedia.org/wiki?curid=1365310", "content": "শাকিব খান লাভার হচ্ছে ২০২৩ সালের একটি বাংলাদেশী নাটক। এটি রচনা করেছেন শামীম শিকদার, পরিচালনা করেছেন বর্ণ নাথ এবং জামিল'স জু-এর ব্যানারে প্রযোজনা করেছেন জামিল হোসেন। এটি বাংলাদেশী চলচ্চিত্র অভিনেতা-প্রযোজক শাকিব খানের ভক্তর পাগলামি নিয়ে নির্মিত, যেখানে শাকিব খানের ভক্তর চরিত্রে অভিনয় করেছেন জামিল হোসেন। এছাড়াও এতে আরও অভিনয় করেছেন অলংকার চৌধুরী, হারুন অর রশিদ (বান্টি ভাই)সহ অনেকে।\nএতে অভিনয় সম্পর্কে প্রধান অভিনেতা জামিল হোসেন চ্যানেল আইকে বলেন, ভক্তরা তার প্রিয় তারকাকে পেতে অনেক সময় বাটপারদের ফাঁদে পা দেয়। ভক্ত ভালোবেসে যদি কারো ফাঁদে পা দেয় তাহলে সেই সুপারস্টারের কোনো দোষ থাকে না। আমাদের ইন্ডাস্ট্রিতেও এমন মাঝেমধ্যে হয়। ভক্তরা যেন প্রতারিত না হয় সেইদিক থেকেও এই কাজটি একটি ইতিবাচকতা ছড়াতে পারে।\n\n\n== কাহিনী ==\nশাকিব খানের পাগল ভক্তের একজন যিনি সেলুনের কাজ করেন। তার সেলুন ও ঘরে শাকিবের ছবির পোস্টারে ভরা। সে শাকিব ছাড়া কিছুই বোঝে না, তার জীবনের স্বপ্ন একবার হলেও প্রিয় নায়ককে ছুঁয়ে দেখবেন। একদিন সেই গ্রামে একজন পরিচালক শুটিং করতে যান। তখন শাকিব খানের সেই পাগল ভক্তর সঙ্গে পরিচয় হয় পরিচালকের। তার প্ররোচণায় পড়ে শাকিব খানের সঙ্গে পরিচিত ও সখ্যতা গড়তে পারবে জেনে নিজের সেলুন বিক্রি করে দেয়। শেষ পর্যন্ত সর্বস্বান্ত হয়ে শাকিব খানকেই ঘৃণা করতে শুরু করে। তখন তার বউ আবার তাকে বোঝায় এবং বলে যে, এই ঘটনায় তো শাকিব খানের কোনো দোষ নেই।\n\n\n== অভিনয় ==\nজামিল হোসেন\nঅলংকার চৌধুরী\nহারুন অর রশীদ\nআমিন আজাদ\nশারমিন সাথী\nসোহেল রহমান\nসঞ্জীব আহমেদ\nরাকিব ইসলাম\n\n\n== মুক্তি ==\n২০২৩ সালের ২০ জুন নাটকটির একটি পোস্টার প্রকাশ করা হয়।\nনাটকটি ২০২৩ সালের ২২ জুন জামিল হোসেনের ইউটিউব চ্যানেল ‘জামিল'স জু’তে উন্মুক্ত করা হয়।\n\n\n== তথ্যসূত্র ==\n\n\n== বহিঃসংযোগ ==\nইউটিউবে শাকিব খান লাভার ভিডিও"}