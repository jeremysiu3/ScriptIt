{"pageid": 1362926, "title": "মিন উৎসব", "url": "https://bn.wikipedia.org/wiki?curid=1362926", "content": "মিন উৎসব ছিল একটি প্রাচীন মিশরীয় অনুষ্ঠান, যা আয়োজিত হত কোনও ফ্যারাওয়ের শাসনের অনুবর্তন উদ্‌যাপন করা হত। মিশরের প্রাক্‌-রাজবংশীয় যুগে এই উৎসবের সূচনা এবং উনবিংশ রাজবংশের ফ্যারাও দ্বিতীয় রামেসিসের রাজত্বকালেও এটি অত্যন্ত জনপ্রিয় ছিল। গ্রীষ্মের শেষ মাসে আয়োজিত এই উৎসবটি যুক্ত ছিল রাজার পূজার সঙ্গে। অনুষ্ঠানের হোতা ছিলেন রাজা স্বয়ং, তারপর তাঁর পত্নী, রাজপরিবার ও রাজ-দরবার। প্রাচীন মিশরীয় দেবতা মিনের গর্ভমন্দিরে প্রবেশের সময় ফ্যারাও নৈবেদ্য ও ধূপ নিয়ে যেতেন। তারপর দেবতার দণ্ডায়মান মূর্তিটি বাইশ জন পুরোহিত কর্তৃক একটি ঢালের উপর বসিয়ে মন্দিরের বাইরে আনা হত। দেবমূর্তির সামনে থাকত উপবিষ্ট ফ্যারাওয়ের দু'টি মূর্তি। মিনের মূর্তির সামনে একটি বিরাট আনুষ্ঠানিক শোভাযাত্রা বের হত, যাতে নৃত্যশিল্পী ও পুরোহিতেরাও অংশ নিতেন। এই শোভাযাত্রার সামনে একটি সাদা ষাঁড় সহ যেতেন রাজা স্বয়ং। ষাঁড়টির দুই শিং-এর মাঝখানে একটি সৌরচাকতি পরানো থাকত। দেবমূর্তিটি শোভাযাত্রার শেষপ্রান্তে পৌঁছালে ফ্যারাও মূর্তির সামনে বলি প্রদান করতেন। উৎসবের শেষে ফ্যারাওকে উর্বরতার প্রতীক-স্বরূপ একগুচ্ছ খাদ্যশস্য প্রদান করা হত।\n\n\n== তথ্যসূত্র ==\n\n\n== গ্রন্থপঞ্জি ==\nAnia Skliar, Grosse Kulturen der Welt - Ägypten, 2005"}