{"pageid": 1412729, "title": "রবি কিচলু", "url": "https://bn.wikipedia.org/wiki?curid=1412729", "content": "পণ্ডিত রবি কিচলু ( কাশ্মীরি : रवि किचलू ( দেবনাগরী ), راوی کچلو ( নাস্তালীক) (২৪ ডিসেম্বর ১৯৩২ — সেপ্টেম্বর ১৯৯৩) ছিলেন  ভারতীয় শাস্ত্রীয় সঙ্গীতের আগ্রা একজন বিশিষ্ট শাস্ত্রীয় হিন্দুস্তানি কণ্ঠশিল্পী। তিনি ও তার অগ্রজ  বিজয়কুমার আগ্রা ঘরানার একজন সুপরিচিত জুটি ছিলেন। তবে রবি কিচলুর সঙ্গীত ছিল 'আগ্রা ঘরানা' এবং 'ডাগর বাণী'র মিশ্রণ।\n\n\n== জন্ম ও সঙ্গীতশিক্ষা জীবন ==\n১৯৩২ খ্রিস্টাব্দের ২৪ ডিসেম্বর  ব্রিটিশ ভারতের তৎকালীন আগ্রা ও অবধের যুক্তপ্রদেশের অধুনা উত্তরাখণ্ড রাজ্যের আলমোড়ার এক কাশ্মীরী পণ্ডিত পরিবারে রবি কিচলুর জন্ম হয়। তিনি ও তার অগ্রজ বিজয়কুমার কিচলু স্কুল-কলেজে পড়াশোনা সময় থেকেই প্রথমে পণ্ডিত নাথুরাম শর্মা ও পরে ডাগর পরিবারের ডাগর ব্রাদার্স, কিংবদন্তি উস্তাদ মইনুদ্দিন ও উস্তাদ আমিনুদ্দিন ডাগরের কাছে'ধ্রুপদ' এবং আগ্রা ঘরানার লতাফত হোসেন খানের কাছে 'খেয়াল'-এ তালিম নেন এবং তার অত্যন্ত প্রিয় শিষ্য হন। 'ডাগর বাণী', 'আলাপচারী' এবং 'আগ্রা ঘরানা'র মিশ্রণে রবি কিচলু নিজের শৈল্পিক দক্ষতার সাক্ষর রাখেন।\nতাছাড়া, পণ্ডিত রবি কিচলু শুধুমাত্র একজন ধ্রুপদী কণ্ঠশিল্পী হিসাবেই নয়, আধা শাস্ত্রীয় এবং দেশে প্রচলিত সঙ্গীতের নানা তাল, কণ্ঠশৈলী, সঙ্গীতের ধারা, যেমন- ঠুমরি, দাদরা, কাজরি, চৈতি এবং গজল ইত্যাদির রচনা ও উপস্থাপক হিসাবে সুপরিচিত ছিলেন। গজলের একটি সংকলন যা তিনি নিজেই আর্কাইভাল রিসোর্স হিসাবে রচনা করেছিলেন এবং এটিকে শিক্ষার্থীদের কাছে সংরক্ষিত শিল্পের অন্যতম সেরা কণ্ঠ উপস্থাপনা হিসাবে বিবেচনা করা হয়।\n বেনারস হিন্দু বিশ্ববিদ্যালয়ের ছাত্র রবি কিচলু এক বিরল ক্ষমতাসম্পন্ন ক্রীড়াবিদ ছিলেন। 'ইউনিভার্সিটির ব্লু' রবি কিচলু রঞ্জি ট্রফিতে উত্তরপ্রদেশ রাজ্য ক্রিকেট দলের অধিনায়ক ছিলেন। রবি কিচলুর কর্মক্ষেত্র ছিল কলকাতায়। তিনিন্যাশনাল জুট ম্যানুফ্যাকচারিং কোম্পানির পরিচালক পদে ছিলেন। অবসরের পর এইচএমভি'র চিফ অপারেটিং অফিসার হন।\n\n\n== পারিবারিক জীবন ও জীবনাবসান ==\nপণ্ডিত রবি কিচলু ১৯৯৩ খ্রিস্টাব্দের সেপ্টেম্বর কলকাতায় প্রয়াত হন। তার স্ত্রী বীণা কিচলু এবং তিন পুত্রেরা হলেন নীরজ, বিভাস ও বিবেক। বীণা কিচলু স্বামীর স্মরণে প্রতিষ্ঠা করেন পণ্ডিত রবি কিচলু ফাউন্ডেশন।\n\n\n== তথ্যসূত্র =="}