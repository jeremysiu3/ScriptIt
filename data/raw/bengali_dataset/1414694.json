{"pageid": 1414694, "title": "সালাহুদ্দিন বিশ্ববিদ্যালয়-আর্বিল", "url": "https://bn.wikipedia.org/wiki?curid=1414694", "content": "সালাহুদ্দিন বিশ্ববিদ্যালয়-আরবিল (কুর্দি: زانکۆی سەلاحەدین-هەولێر, প্রতিবর্ণী. জানকোয় সেলাহেদ্দীন-হেউলার) কুর্দিস্তান অঞ্চলের একটি সরকারি উচ্চ শিক্ষা প্রতিষ্ঠান। এটি ইরাকের স্বায়ত্তশাসিত কুর্দিস্তান অঞ্চলের রাজধানী ইরবিলে অবস্থিত। ১৯৬৮ সালে সোলায়মানিয়ায় সুলাইমানি বিশ্ববিদ্যালয় নামে এটি প্রতিষ্ঠিত হয়। ১৯৮১ সালে আর্বিলে স্থানান্তরিত হয় এবং এর নাম পরিবর্তন করে সালাহুদ্দিন বিশ্ববিদ্যালয় রাখা হয়। প্রাথমিকভাবে বিশ্ববিদ্যালয়টিতে সাতটি একাডেমিক কলেজ অন্তর্ভুক্ত ছিল: বিজ্ঞান, কৃষি, প্রকৌশল, প্রশাসন, কলা, শিক্ষা এবং চিকিৎসাশাস্ত্র । ১৯৮৫ সালে আইন ও রাজনীতির কলেজ এবং ১৯৯৫ সালে দন্তচিকিৎসা কলেজ যুক্ত করা হয়েছিল। পরবর্তী বছরগুলিতে আরও বেশ কয়েকটি কলেজ প্রতিষ্ঠিত হয়েছিল, যার ফলে ২০০৪ সাল নাগাদ বিশ্ববিদ্যালয়টি ২২টি বিভাগে শিক্ষাপ্রদান করছিল। ২০০৫ সালে চিকিৎসা, দন্ত, নার্সিং এবং ফার্মেসি বিভাগগুলি সালাহুদ্দিন বিশ্ববিদ্যালয় থেকে বিভক্ত হয়ে হাওলার মেডিকেল বিশ্ববিদ্যালয় প্রতিষ্ঠা করে।\nবিশ্ববিদ্যালয়টি ইন্টারন্যাশনাল অ্যাসোসিয়েশন অফ ইউনিভার্সিটির সদস্য (ইরাক বিভাগের অধীনে এর কুর্দি নাম Zankoy Salahuddin তালিকাভুক্ত) এবং যোগ্য ব্যক্তিদের বিভিন্ন একাডেমিক ডিগ্রি এবং সার্টিফিকেট প্রদান করে, যার মধ্যে ব্যাচেলর অফ আর্টস (বিএ), ব্যাচেলর অফ সায়েন্স (বিএসসি), মাস্টার অফ আর্টস (এমএ), মাস্টার অফ সায়েন্স (এমএসসি) এবং ডক্টরেট অফ ফিলোসফি (পিএইচডি)। মেডিকেল কলেজ কর্তৃক একটি মেডিকেল ডিগ্রিও (এমডি) দেওয়া হয়।\n\n\n== অনুষদ এবং কলেজ ==\nবিজ্ঞান কলেজ\nইঞ্জিনিয়ারিং কলেজ\nকলেজ অফ এগ্রিকালচার ইঞ্জিনিয়ারিং সায়েন্সেস\nকলেজ অফ এডুকেশন\nআর্টস কলেজ\nভাষা কলেজ\nপ্রশাসন ও অর্থনীতি কলেজ\nআইন কলেজ\nরাষ্ট্রবিজ্ঞান কলেজ\nকলেজ অব বেসিক এডুকেশন\nশারীরিক শিক্ষা ও ক্রীড়া বিজ্ঞান কলেজ\nইসলাম শিক্ষা কলেজ\nচারুকলা কলেজ\nশাকলাওয়া শিক্ষা কলেজ\nমখমুর শিক্ষা কলেজ\nভেটারনারী মেডিসিন কলেজ\nকলেজ অফ মেডিসিন\n\n\n== অনুগামী বিশ্ববিদ্যালয় ==\nবিশ্ববিদ্যালয়টি থেকে নিম্নের বিশ্ববিদ্যালয় উদ্ভূত হয়েছে:\n\nহাওলার মেডিকেল বিশ্ববিদ্যালয় (এরবিল শহর)\nসোরান বিশ্ববিদ্যালয় (সোরান শহর)\n\n\n== উল্লেখযোগ্য প্রাক্তন ছাত্র ==\nবিশ্ববিদ্যালয়টি এক লক্ষাধিক প্রাক্তন ছাত্র রয়েছে, যার মধ্যে আর্বিলের গভর্নর নওজাদ হাদি, কুর্দিস্তান পার্লামেন্টের প্রেসিডেন্ট ইউসিফ মুহাম্মাদ সাদিক এবং ইরাকের প্রাক্তন প্রধানমন্ত্রী নুরি আল-মালিকি উল্লেখযোগ্য।\n\n\n== আর‌ও দেখুন ==\nইরাকের বিশ্ববিদ্যালয়ের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}