{"pageid": 1138151, "title": "পিটার ডি. হাস", "url": "https://bn.wikipedia.org/wiki?curid=1138151", "content": "পিটার ডি. হাস একজন মার্কিন কূটনীতিক যিনি ২০২২ সালের মার্চ মাস থেকে ২৩ জুলাই ২০২৪ পর্যন্ত বাংলাদেশে মার্কিন যুক্তরাষ্ট্রের রাষ্ট্রদূত হিসেবে দায়িত্ব পালন করেছেন। হাস এর পূর্বে রাজ্যের অর্থনীতি ও ব্যবসা বিষয়ক ভারপ্রাপ্ত সহকারী সচিব হিসেবে দায়িত্ব পালন করেছেন।\n\n\n== শিক্ষা ==\nহাস ১৯৮৮ সালে ইলিনয় ওয়েসলিয়ান ইউনিভার্সিটি থেকে জার্মান ও আন্তর্জাতিক শিক্ষায় স্নাতক এবং লন্ডন স্কুল অব ইকোনমিক্স থেকে অর্থনীতিতে স্নাতকোত্তর ডিগ্রি অর্জন করেন।\n\n\n== কর্মজীবন ==\nইউনাইটেড স্টেটস ফরেন সার্ভিসে যোগদানের পর, হাসকে প্রথমে মরক্কোতে মার্কিন দূতাবাসের অর্থনৈতিক কর্মকর্তা হিসেবে নিয়োগ দেওয়া হয়। হাস ফরেন, কমনওয়েলথ ও ডেভেলপমেন্ট অফিসে এক বছরের জন্য ডেস্ক অফিসার হিসাবেও কাজ করেছেন এবং লন্ডনে মার্কিন দূতাবাসের একজন অর্থনৈতিক কর্মকর্তা ছিলেন। তিনি ২০১১ থেকে ২০১৪ সাল পর্যন্ত মুম্বাইয়ের মার্কিন যুক্তরাষ্ট্রের কনসাল জেনারেল হিসেবে দায়িত্ব পালন করেছেন। ২০১৭ থেকে ২০১৮ পর্যন্ত, হাস ভারপ্রাপ্ত স্থায়ী প্রতিনিধি হিসাবে অর্থনৈতিক সহযোগিতা ও উন্নয়ন সংস্থা-তে মার্কিন যুক্তরাষ্ট্রের মিশনের জন্য কাজ করেছেন। এরপর হাস ওয়াশিংটন, ডিসিতে বদলি হন, যেখানে তিনি অর্থনীতি ও ব্যবসা বিষয়ক ভারপ্রাপ্ত সহকারী সেক্রেটারি অফ স্টেট হিসেবে দায়িত্ব পালন করেন।\n\n\n=== বাংলাদেশে নিযুক্ত রাষ্ট্রদূত ===\n৯ জুলাই, ২০২১-এ, রাষ্ট্রপতি জো বাইডেন বাংলাদেশে পরবর্তী মার্কিন রাষ্ট্রদূত হিসেবে হাসকে মনোনীত করেন। সিনেটের বৈদেশিক সম্পর্ক কমিটি তার মনোনয়নের বিষয়ে ২০ অক্টোবর, ২০২১-এ শুনানি করে। কমিটি মনোনয়ন সম্পর্কে ৩ নভেম্বর, ২০২১ তারিখে অনুকূল প্রতিবেদন প্রকাশ করে। ১৮ ডিসেম্বর, ২০২১ তারিখে, কন্ঠ ভোটের মাধ্যমে মার্কিন যুক্তরাষ্ট্রের সিনেটে রাষ্ট্রদূত হিসেবে হাসকে নিশ্চিত করা হয়।\n\n১৫ মার্চ, ২০২২ তারিখে, হাস বাংলাদেশের রাষ্ট্রপতি আবদুল হামিদের কাছে তার পরিচয়পত্র পেশ করেন।\n২০২২ সালের ১৪ ডিসেম্বর গুম হওয়া ব্যক্তিদের স্বজনদের সংগঠন মায়ের ডাকের সঙ্গে বৈঠক করতে তেজগাঁওয়ের শাহীনবাগে বিএনপির নিখোঁজ নেতা সাজেদুল ইসলাম সুমনের বাড়িতে যান তিনি। ওই বাড়িতে রাষ্ট্রদূতকে ঘিরে ধরে স্মারকলিপি হাতে তুলে দেওয়ার চেষ্টা করে মায়ের কান্না নামের আরেকটি সংগঠনের কর্মীরা। তখন তড়িঘড়ি করে পিটার হাস গাড়িতে করে সেখান থেকে চলে আসেন। এ ঘটনা নিয়ে বাংলাদেশের রাজনৈতিক অঙ্গন উত্তপ্ত হয়ে ওঠে। এর প্রতিক্রিয়ায় যুক্তরাষ্ট্র্রের পররাষ্ট্র দপ্তর থেকে জানা যায়, 'ঢাকায় রাষ্ট্রদূত ও দূতাবাসের কর্মকর্তারা ১৪ ডিসেম্বর একটি বৈঠক দ্রুত শেষ করেছেন নিরাপত্তাজনিত উদ্বেগের কারণে। আমরা আমাদের উদ্বেগের বিষয়টি বাংলাদেশ সরকারের শীর্ষ পর্যায়ে জানিয়েছি।'\n\n\n== ব্যক্তিগত জীবন ==\nহাস ফরাসি ও জার্মান ভাষায় কথা বলতে পারেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে পিটার ডি. হাস সম্পর্কিত মিডিয়া দেখুন।"}