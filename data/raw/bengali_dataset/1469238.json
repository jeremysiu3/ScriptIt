{"pageid": 1469238, "title": "জোড়াদহ বহুমুখী মাধ্যমিক বিদ্যালয়", "url": "https://bn.wikipedia.org/wiki?curid=1469238", "content": "জোড়াদহ বহুমুখী মাধ্যমিক বিদ্যালয় ঝিনাইদহ জেলার হরিণাকুণ্ডু উপজেলার জোড়াদহ ইউনিয়নে অবস্থিত একটি প্রাচীন মাধ্যমিক বিদ্যালয়। বিদ্যালয়টি কলকাতা বিশ্ববিদ্যালয় থেকে স্বীকৃতি পেয়েছিল। ১৮৯৮ সালে বিদ্যালয়টি প্রতিষ্ঠিত হয়।\n\n\n== অবস্থান ==\nবিদ্যালয়টি ঝিনাইদহ জেলার হরিণাকুন্ডু উপজেলার জোড়াদহ ইউনিয়নের জোড়াদহ গ্রামে অবস্থিত। নিকটবর্তী হরিণাকুন্ডু শহর থেকে বিদ্যালয়টির দুরত্ব ৮.৭ কিলোমিটার ও ঝিনাইদহ শহর থেকে দুরত্ব ২৬ কিলোমিটার।\n\n\n== ইতিহাস ==\nব্রিটিশ আমলের বৃহত্তর যশোর জেলার ঝিনাইদহ মহকুমার একজন নীলকর কর্তা ছিলেন জেমস্ উইলিয়াম শেরিফ। তিনি তার নিজের এলাকায় ১৮৯৮ সালে বিদ্যালয়টি প্রতিষ্ঠিত করেছিলেন। বিদ্যালয়টি প্রতিষ্ঠাকালীন সময়ে কলকাতা বিশ্ববিদ্যালয় কর্তৃক স্বীকৃতি পেয়েছিল।\n\n\n== শিক্ষা কার্যক্রম ==\nবিদ্যালযটি মাধ্যমিক পর্যায়ে যশোর বোর্ডের অধীনে রয়েছে। ৯ম-১০ম শ্রেণীতে ০৩টি বিভাগ রয়েছে, এগুলো হলো-\n\nবিজ্ঞান বিভাগ\nমানবিক বিভাগ\nবাণিজ্য বিভাগ\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nজোড়াদহ কলেজ\n\n\n== তথ্যসূত্র =="}