{"pageid": 1066709, "title": "উরাসিমা তারো (চলচ্চিত্র)", "url": "https://bn.wikipedia.org/wiki?curid=1066709", "content": "উরাসিমা তারো (浦島太郎) সেইতারো কিতায়ামা প্রযোজিত, ১৯১৮ সালের জাপানে নির্মিত অ্যানিমেশন চলচ্চিত্র। চলচ্চিত্রটি জাপানের প্রচলিত লোককাহিনির চরিত্র উরাসিমা তারো'র কচ্ছপের পিঠে করে জলের তলদেশে ভ্রমণের গল্প নিয়ে নির্মিত। ১৯১৮ সালের ১ ফেব্রুয়ারিতে চলচ্চিত্রটির প্রথম প্রদর্শনী হয়েছিল, চলচ্চিত্রটি জাপানে নির্মিত প্রারম্ভিক সময়কালের অ্যানিমে গুলোর একটি হিসেবে গণ্য। চলচ্চিত্রটিকে নাকামুরা গাতানা'র পর জাপানের দ্বিতীয় প্রাচীন অ্যানিমে চলচ্চিত্র হিসেবে বিবেচনা করা হতো, বর্তমানে চলচ্চিত্র হারিয়ে গেছে।\n\n\n== নির্মাণ ও মুক্তি ==\nচলচ্চিত্রটি নিকাতসু মুকোজিমো স্টুডিও'র অর্থায়নে তৈরী হয়েছিল। সেইতারো কিতায়ামা গল্পের খসড়া প্রণয়ন, চিত্রাংকন এবং চলচ্চিত্র নির্দেশনা দিয়েছিলেন। তিনি এই চলচ্চিত্রে এনিমেশনের ফ্লিপার বুক কৌশল অবলম্বন করেছিলেন। ১৯১৮ সালের ১ ফেব্রুয়ারিতে টোকিও'র তাইতোতে অবস্থিত আসাকুরা অপেরা হলে চলচ্চিত্রটির প্রথম প্রদর্শনী ঘটে।\n\n\n== সংরক্ষণ ==\nউরাসিমা তারো একটি হারানো চলচ্চিত্র। ২০০৭ সালে ওসাকার শিতেনো-জি মন্দিরের কাছে একটি খোলা বাজার হতে আবিষ্কার করা হয়েছিল বলে ধারণা করা হয়েছিল। তবে আবিষ্কৃত চলচ্চিত্রটি অন্য একটি অজানা চলচ্চিত্র ছিল, যেটির গল্প এই চলচ্চিত্রের সাথে মিলে গিয়েছিল, এছাড়া ১৯১৮ সালে মূল চলচ্চিত্রের কিছু ধারাবাহিক স্থিরচিত্র পাওয়া গিয়েছিল, যা উদ্ধারকৃত চলচ্চিত্রটি হতে ভিন্ন ছিল।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে উরাসিমা তারো  (ইংরেজি)\nঅ্যানিমে নিউজ নেটওয়ার্ক বিশ্বকোষে উরাসিমা তারো (চলচ্চিত্র) (অ্যানিমে)"}