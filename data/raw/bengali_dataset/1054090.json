{"pageid": 1054090, "title": "আলী সিস্তানী", "url": "https://bn.wikipedia.org/wiki?curid=1054090", "content": "আয়াতুল্লাহ আল-উজমা সৈয়দ আলী আল-হোসাইনী আস-সিস্তানী (আরবি: علي الحسيني السيستاني; ফার্সি: على حسينى سيستانى; জন্ম ৪ আগস্ট ১৯৩০), যিনি সাধারণত আয়াতুল্লাহ সিস্তানী নামে পরিচিত, হলেন মুসলিম বিশ্বের অন্যতম প্রভাবশালী ইরাকি শিয়া মারজা। ইরানি বংশোদ্ভূত এই ধর্মগুরু মূলত ইরাকে বসবাস করেন। তাঁকে ইরাকি শিয়া মুসলমানদের প্রধান আধ্যাত্মিক নেতা এবং শিয়া ইসলামের অন্যতম প্রবীণ পণ্ডিত হিসাবে বিবেচনা করা হয়। ২০০৯ সাল থেকে তাঁকে বিশ্বের সবচেয়ে প্রভাবশালী ৫০০ জন মুসলিমের তালিকার শীর্ষ দশে স্থান দেওয়া হয়েছে। সাম্প্রতিক সংস্করণে উল্লেখিত আটজন মারজার মধ্যে তিনি একজন। ২০০৫ সালে সিস্তানীকে বিশ্বের শীর্ষ ১০০ বুদ্ধিজীবীর তালিকায় অন্তর্ভুক্ত করা হয়। শান্তিপ্রতিষ্ঠায় তাঁর প্রয়াসের জন্য ২০০৫ ও ২০১৪ সালে তিনি নোবেল পুরস্কারের জন্য মনোনীত হন।\n\n\n== সৃষ্টিকর্ম ==\n\n\n=== ইংরেজিতে অনুদিত ===\nCurrent Legal Issues\nA Code of practice for Muslims in the West\nHajj Rituals\nIslamic Laws\nJurisprudence Made Easy\nContemporary Legal Rulings in Shia Law\n\n\n=== অ-ইংরেজি ===\nসিস্তানীর অফিসের তথ্যমতে তাঁর লেখা ৩২টি গ্রন্থ রয়েছে যেগুলো এখনও ইংরেজিতে অনুদিত হয়নি।\n\n\n== ব্যক্তিজীবন ==\nআয়াতুল্লাহ সিস্তানীর স্ত্রী হলেন মুহাম্মদ হাসান আশ-শিরাজীর (মৃত্যু. ১৯৭২) কন্যা। তাঁর শ্বশুর ছিলেন মির্জা শিরাজীর নাতি। সিস্তানীর দুই পুত্র: মুহাম্মদ রিদা আস-সিস্তানী এবং মুহাম্মদ বাকির।\n\n\n== তথ্যসূত্র ==\n\n\n== বহিঃসংযোগ ==\n\nOfficial Website (English, French, Urdu, فارسي, Türkçe, عربي)"}