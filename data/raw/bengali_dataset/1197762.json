{"pageid": 1197762, "title": "২০২২ ফিফা ক্লাব বিশ্বকাপ", "url": "https://bn.wikipedia.org/wiki?curid=1197762", "content": "২০২২ ফিফা ক্লাব বিশ্বকাপ ফিফা আয়োজিত আন্তর্জাতিক ক্লাব ফুটবল প্রতিযোগিতা। এটি ফিফা ক্লাব বিশ্বকাপের ১৯তম আসর, যেখানে ফিফার ছয়টি কনফেডারেশন হতে ৭টি দল প্রতিদ্বন্দ্বিতা করে। ২০২৩ সালের ১ হতে ১১ই ফেব্রুয়ারি পর্যন্ত মরক্কোতে অনুষ্ঠিত হয়েছিল।\nইংরেজ ক্লাব চেলসি ফিফা ক্লাব বিশ্বকাপের পূর্ববর্তী আসরের চ্যাম্পিয়ন, যারা ২০২১ আসরের ফাইনালে ব্রাজিলীয় ক্লাব পালমেইরাসকে অতিরিক্ত সময়ে ২–১ গোলের ব্যবধানে পরাজিত করে ফিফা ক্লাব বিশ্বকাপের ইতিহাসে প্রথমবারের মতো শিরোপা জয়লাভ করেছিল। তবে, ২০২১–২২ উয়েফা চ্যাম্পিয়নস লিগের কোয়ার্টার-ফাইনালের দুই লেগ শেষে স্পেনীয় ক্লাব রিয়াল মাদ্রিদের কাছে ৫–৪ গোলের ব্যবধানে পরাজিত হয়ে প্রতিযোগিতা হতে বাদ পড়ায় এই আসরে অংশগ্রহণ করার জন্য উত্তীর্ণ হতে পারেনি।\nস্প্যানিশ দল রেকর্ড পঞ্চমবারের মতো রিয়াল মাদ্রিদ ক্লাব বিশ্বকাপ জিতেছে, সেমিফাইনালে মিশরের আল আহলিকে ৪-১ গোলে হারিয়ে ফাইনালে সৌদি আরবের দল আল-হিলালকে ৫-৩ গোলে হারিয়েছে।\n\n\n== আয়োজক নির্ধারণ ==\nযদিও ক্লাব বিশ্বকাপ সাধারণত প্রতি বছর ডিসেম্বর মাসে অনুষ্ঠিত হয়, তবে ২০২২ সালের নভেম্বর ও ডিসেম্বর মাসে ২০২২ ফিফা বিশ্বকাপের সময়সূচীর কারণে এই সময়ের মধ্যে ২০২২ সালের এই আসরটি অনুষ্ঠিত হতে পারেনি। এর ফলে, ফিফার ক্লাব বিশ্বকাপের পরিকল্পিত ভবিষ্যতের সম্প্রসারণের সাথে মিলিত হয়ে ২০২২ সালের আসরটি অনুষ্ঠিত হবে কিনা সে সম্পর্কে কিছু জনসাধারণের বিবরণ পাওয়া যায়। তবে, ফিফার ২০২৩ সালের বাজেটে ক্লাব বিশ্বকাপের জন্য ২০ মিলিয়ন মার্কিন ডলার বরাদ্দ করা হয়েছিল। ২০২২ সালের ডিসেম্বর মাসে, কনকাকাফের সভাপতি ভিক্তোর মোন্তালিয়ানি ইঙ্গিত দিয়েছিলেন যে ক্লাব বিশ্বকাপ ২০২৩ সালে অনুষ্ঠিত হবে, তবে টা মার্কিন যুক্তরাষ্ট্রে অনুষ্ঠিত হবে না। ১৪ই ডিসেম্বর তারিখে, ফিফা ঘোষণা করেছিল যে ১৬ই ডিসেম্বর কাতারের দোহায় ফিফা কাউন্সিলের সভায় আয়োজক এবং এই আসরের তারিখ নিশ্চিত করা হবে। দিয়ারিও এএস জানিয়েছে, মরক্কো, কাতার ও সংযুক্ত আরব আমিরাত এই আসরটি আয়োজনে আগ্রহ প্রকাশ করেছে। এটাও জানা গেছে যে ২০২২ এএফসি চ্যাম্পিয়নস লিগ ফাইনাল (যা পূর্বে কোভিড-১৯ মহামারীর কারণে ২০২৩ সালের ফেব্রুয়ারির শেষের দিকে পিছিয়ে দেওয়া হয়েছিল) ক্লাব বিশ্বকাপের সময়সূচী সহজতর করার জন্য এগিয়ে নেওয়া হবে।\n২০২২ সালের ১৬ই ডিসেম্বর তারিখে,, ফিফা কাউন্সিল মরক্কোকে এই আসরের আয়োজক হিসেবে নিয়োগ করে এবং নিশ্চিত করে যে এটি ১ থেকে ১১ ফেব্রুয়ারি ২০২৩ পর্যন্ত অনুষ্ঠিত হবে।\n\n\n== উত্তীর্ণ দল ==\n\n\n=== নোট ===\n\n\n== মাঠ ==\nতানজাহ শহরের ইবনে বাতুতা স্টেডিয়াম ও রাবাত শহরের রাজকুমার মৌলে আবদুল্লাহ স্টেডিয়ামে এই আসরের ম্যাচগুলি অনুষ্ঠিত হবে।\n\n\n== রেফারি ==\n১৪ জানুয়ারি ২০২৩ সালে ফিফা কর্তৃক এই আসরের জন্য সর্বমোট ৬ জন রেফারি, ১২ জন সহকারী রেফারি এবং ৮ জন ভিডিও সহকারী রেফারির নাম ঘোষণা করা হয়েছিল।\n\n\n== দলীয় সদস্য ==\n\nএই আসরে অংশগ্রহণকারী ৭টি ক্লাবকে সর্বোচ্চ ২৩ জন করে খেলোয়াড়ের সমন্বয়ে তাদের দলের নিবন্ধন করতে হয়েছে; যেখানে প্রত্যেক দলে অবশ্যই তিনজন গোলরক্ষক থাকা আবশ্যক। প্রত্যেক দলকে এই আসরের উদ্বোধনী ম্যাচের ২৪ ঘন্টা পূর্বে আহত হওয়ার ফলে পরিবর্তিত খেলোয়াড় অন্তর্ভুক্ত করে তাদের চূড়ান্ত দল জমা দিতে হয়েছে।\n\n\n== ম্যাচসমূহ ==\n২০২৩ সালের ১৩ জানুয়ারি তারিখে, ১২:০০টায় সিইটি (ইউটিসি+১) মরক্কোর ষষ্ঠ মহম্মদ ফুটবল অ্যাকাডেমির সদর দপ্তরে দ্বিতীয় পর্বের ম্যাচ (প্রথম পর্বের বিজয়ীর সাথে এএফসি, ক্যাফ এবং কনকাকাফ দলের ম্যাচ) এবং সেমি-ফাইনালে দ্বিতীয় পর্বের বিজয়ীর প্রতিপক্ষ (কনমেবল এবং উয়েফার দল) নির্ধারণ করার জন্য একটি ড্র অনুষ্ঠিত হয়েছিল।\nনিম্নে উল্লিখিত সকল ম্যাচের সময় কেন্দ্রীয় ইউরোপীয় সময় (ইউটিসি+১) অনুসারে উল্লেখ করা হয়েছে।\nপূর্ণ সময় (৯০ মিনিট) খেলার পর যদি একটি ম্যাচ সমতায় থাকে:\n\nনকআউট ম্যাচের জন্য, অতিরিক্ত সময়ের খেলা অনুষ্ঠিত হবে (১৫ মিনিট করে দুই অর্ধে ৩০ মিনিট)। যদি অতিরিক্ত সময়ের পরেও খেলার ফলাফল সমতায় থাকে, তবে খেলার ফলাফল পেনাল্টি শুট-আউটের মাধ্যমে নির্ধারণ করা হবে।\nতৃতীয় স্থান নির্ধারণী ম্যাচের জন্য, কোন অতিরিক্ত সময়ের খেলা অনুষ্ঠিত হবে না, খেলার ফলাফল সরাসরি পেনাল্টি শুট-আউটের মাধ্যমে নির্ধারণ করা হবে।\n\n\n=== বন্ধনী ===\n\n\n=== প্রথম পর্ব ===\n\n\n=== দ্বিতীয় পর্ব ===\nদ্বিতীয় পর্ব-১\n\nদ্বিতীয় পর্ব-২\n\n\n=== সেমি-ফাইনাল ===\nসেমি ফাইনাল-১\n\nসেমি ফাইনাল-২\n\n\n=== তৃতীয় স্থান নির্ধারণী ===\n\n\n=== ফাইনাল ===\n\n\n== গোলদাতা ==\n\n\n== পুরস্কার ==\n\nটুর্নামেন্টের সমাপনীতে নিম্নলিখিত পুরস্কার প্রদান করা হয়।:\nরিয়াল মাদ্রিদের ভিনিসিউস জুনিয়র এডিডাস দ্বারা স্পনসর করা গোল্ডেন বল পুরস্কার জিতেছেন।\n\nফিফা টুর্নামেন্টের প্রতিটি খেলায় সেরা খেলোয়াড়ের জন্য একজনের নাম ম্যান অব দ্য ম্যাচ ঘোষণা করে।\n\n\n== স্পনসরশিপ ==\nউপস্থাপনা অংশীদার\n\nভিজিট সৌদি\nফিফা অংশীদার\n\nআডিডাস\nওয়ান্ডা গ্রুপ\nটুর্নামেন্ট সহযোগী\n\nঅরেঞ্জ মরক্কো\nবেটানো\nওসিপি গ্রুপ\nওএনসিএফ\n\n\n== চূড়ান্ত অবস্থান ==\nফুটবলে পরিসংখ্যানগত নিয়ম অনুসারে, অতিরিক্ত সময়ে ফলাফল নির্ধারিত ম্যাচগুলোর জয় এবং হার হিসেবে গণনা করা হলেও পেনাল্টি শুট-আউটে নির্ধারিত ম্যাচগুলো ড্র হিসেবে গণনা করা হয়।\n\n\n== সম্প্রচারক ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}