{"pageid": 1038923, "title": "জাফিরুদ্দিন মিফতাহি", "url": "https://bn.wikipedia.org/wiki?curid=1038923", "content": "জাফিরুদ্দিন মিফতাহি (৭ মার্চ ১৯২৬ – ৩১ মার্চ ২০১১) ছিলেন একজন ভারতীয় মুসলিম পণ্ডিত ও আইনবিদ। তিনি দারুল উলুম দেওবন্দের ত্রয়োদশ প্রধান মুফতি এবং ইসলামি ফিকহ একাডেমির দ্বিতীয় সভাপতি হিসেবে দায়িত্ব পালন করেন। তিনি আজিজুর রহমান উসমানির ফতোয়া (ধর্মীয় রায়) সংকলন করেন, যার নাম ছিল ফতোয়া দারুল উলুম দেওবন্দ (১২ খন্ড)। তার রচনাবলীর মধ্যে রয়েছে, ইসলাম কা নিজাম-ই-মাসাজিদ, ইসলাম কা নিজাম ইফফাত-ও-আসমত এবং তারিখ-ই-মাসাজিদ ইত্যাদি। তিনি আলিগড় মুসলিম বিশ্ববিদ্যালয়ের সুন্নি ধর্মতত্ত্ব বিভাগের বোর্ড অফ স্টাডিজের সদস্যও ছিলেন।\nতিনি ১৯২৬ সালে দ্বারভাঙ্গায় জন্মগ্রহণ করেন। তিনি জামিয়া মিফতাহুল উলুমের প্রাক্তন ছাত্র ছিলেন এবং প্রায় পঞ্চাশ বছর দারুল উলুম দেওবন্দের দায়িত্ব পালন করেছিলেন। তিনি প্রায় এক লক্ষ ফতোয়া জারি করেছিলেন। ২০১১ সালের ৩১ মার্চ তিনি মারা যান।\n\n\n== জীবনী ==\n\n\n=== প্রাথমিক ও শিক্ষাজীবন ===\nজাফিরুদ্দিন মিফতাহি ১৯২৬ সালের ৭ মার্চ (২২ শা'বান ১৩৪৪ হিজরি) দ্বারভাঙ্গায় জন্মগ্রহণ করেন। তিনি বাড়িতে প্রাথমিক শিক্ষা লাভ করেন এবং নেপালের তেরাইয়ে মাদরাসা মাহমুদিয়ায় স্কুল শিক্ষা লাভ করেন। তিনি ১৯৩৩ থেকে ১৯৪০ সাল পর্যন্ত ছাপড়া ওয়ারিসুল উলুম মাদরাসায় আরবি ও ফার্সি ভাষায় মাধ্যমিক শিক্ষালাভ করেন। তিনি জামিয়া মিফতাহুল উলুম থেকে স্নাতক হন এবং এখানে তিনি ১৯৪০ থেকে ১৯৪৪ সাল পর্যন্ত হাবিবুর রহমান আজমি এবং আব্দুল লতিফ নোমানির সাথে পড়াশোনা করেন। তার অন্যান্য শিক্ষকদের মধ্যে রয়েছেন হুসাইন আহমদ মাদানি, সুলাইমান নদভি, মিন্নাতুল্লাহ রহমানি, আবুল হাসান আলী নাদভী এবং মুহাম্মদ তৈয়ব কাসেমি।\n\n\n=== কর্মজীবন ===\n১৯৪৪ সালে স্নাতক হওয়ার পর তিনি জামিয়া মিফতাহুল উলুমে এক বছরের জন্য শিক্ষকতা করেন এবং এরপর লখনউয়ের মা'দানুল উলুমে চলে যান। সেখানে তিনি সেপ্টেম্বর ১৯৪৫ থেকে জানুয়ারি ১৯৪৮ এর মধ্যে তিন বছর শিক্ষকতা করেন। ১৯৪৮ সালের জানুয়ারি থেকে ১৯৫৬ সাল পর্যন্ত তিনি বেগুসরাই-এর দারুল উলুম মুঈনিয়া ও জামিয়া ইসলামিয়া তালিমুদ্দিনে শিক্ষকতা করেন। শাওয়াল ১৩৬৪ হিজরিতে তিনি সুলাইমান নদভির পরামর্শে লখনউয়ের নাদওয়াতুল উলামায় পড়তে যান এবং সেখানে কয়েক মাস পড়াশোনা করেন।\nতিনি প্রথমে দারুল উলুম দেওবন্দে ফতোয়া সংকলনের জন্য নিযুক্ত হন। ১৯৬২ থেকে ১৯৭২ সালের মধ্যে তিনি আজিজুর রহমান উসমানির ফতোয়া বারো খণ্ডে সংকলন করেন। সফর ১৩৮৫ হিজরিতে দেওবন্দ বিশ্ববিদ্যালয়ের নির্বাহী পরিষদ তাকে মাসিক দারুল উলুম-এর সম্পাদকীয় লেখার জন্য নিয়োগ দেয়, যা তিনি সতেরো বছর ধরে ক্রমাগত লিখেছিলেন। ১৯৯৩ সালে দারুল উলুম দেওবন্দের দারুল ইফতা-তে তিনি প্রধান মুফতি হিসেবে নিযুক্ত হন; ২০০৮ সালের ২১ আগস্ট পর্যন্ত তিনি এই পদে দায়িত্ব পালন করেন। তিনি পঞ্চাশ বছর দেওবন্দে কাজ করেছিলেন এবং এক লক্ষ ফতোয়া জারি করেছিলেন। তিনি ২০০৮ সালের ২২ আগস্ট দেওবন্দ থেকে ২০০০ আইএনআর মাসিক পেনশনে অবসর গ্রহণ করেন যা তিনি আমৃত্যু পেয়েছিলেন।\nতিনি ইসলামি ফিকহ একাডেমির প্রতিষ্ঠাতা ব্যক্তিত্ব ছিলেন এবং মুজাহিদুল ইসলাম কাসেমির পরে এর সভাপতি হন। তিনি আলিগড় মুসলিম বিশ্ববিদ্যালয়ের সুন্নি ধর্মতত্ত্ব বিভাগের বোর্ড অফ স্টাডিজের সদস্য ছিলেন।\nতিনি ৩১ মার্চ ২০১১ তারিখে মারা যান। ১ এপ্রিল ২০১১ তারিখে আলিগড় মুসলিম বিশ্ববিদ্যালয়ের ধর্মতত্ত্ব অনুষদের সাবেক ডিন সৌদ আলম কাসেমি তার জানাজার নামাজ পড়ান।\n\n\n== রচনাবলী ==\nতার রচনাবলীর মধ্যে রয়েছে:\n\nইসলাম কা নিজামে মাসাজিদ\nইসলাম কা নিজাম ইফফাত ও আসমত\nতারীখ-ই-মাসাজিদ\nউসওয়ায়ে হাসানাহ\n তাআরুফ মাখতুতাত\nজামায়াতে ইসলামি কে দ্বীনী রুজহানাত\nমাশাহির উলামায়ে দেওবন্দ\nদারুল উলুম: ক্বায়াম আওর ইস কা পাসে মানজার\nদারুল উলুম: এক আজীম মাকতাব ফিকর\nনিজামে তারবিয়াত\nনিজাম তামীরে সীরাত\nমাসাইলে হজ্ব ও উমরাহ\nইসলাম কা নিজামে হায়াত\nদরসে কুরআন (দশ খন্ড)\nহাকীমুল ইসলাম আওর উনকা মাজালিস\nজুরম ও সাযা কিতাব ও সূন্নাত কে রৌশনী মেঁয়\nইসলামি হুকুমত কে নকশ্ ও নিগার\nইসলাম কা নিজামে আমান\nহায়াতে গিলানী\nহযরত নানুতুবি এক মিসালী শাখসিয়াত\nতারীখী হাক্বাইক\nইসলামি জিন্দিগী কে আসার ও নুকুশ\nইসলাম কা নিজামে মাঈশাত\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== গ্রন্থপঞ্জি ==\nNayab Hasan Qasmi। \"Mufti Zafeeruddin Miftāhi\"। Darul Uloom Deoband ka Sahāfati Manzarnāma (উর্দু ভাষায়) (2013 সংস্করণ)। Deoband: Idara Tahqeeq-e-Islami। পৃষ্ঠা 214–216। \nQāsmi, Muhammad Saud Alam (সম্পাদক)। Hayāt-e-Zafeer [The Life of Zafeer] (উর্দু ভাষায়) (September 2011 সংস্করণ)। Islamic Fiqh Academy, India: IFA Publications। \nAmīni, Nūr Alam Khalīl। \"Hadhrat Mawlāna Mufti Muḥammad Zafeeruddin Miftāhi Sāheb\"। পাস-ই-মার্গ-ই-জিন্দাহ (উর্দু ভাষায়)। Deoband: Idāra Ilm-o-Adab। পৃষ্ঠা 913–932। \n\n\n== পাদটীকা ==\n\n\n== তথ্যসূত্র =="}