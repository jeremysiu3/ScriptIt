{"pageid": 1010020, "title": "শাহ তুরাব উল হক", "url": "https://bn.wikipedia.org/wiki?curid=1010020", "content": "শাহ তুরাব উল হক কাদেরী (জন্ম: ১৫ সেপ্টেম্বর ১৯৪৪ – ৬ অক্টোবর ২০১৬) (উর্দু: شاہ تراب الحق قادری) হায়দরাবাদের  একজন সুন্নি মুসলিম আলেম, প্রচারক এবং রাজনীতিবিদ যিনি পাকিস্তানের করাচিতে সুফি বেরলভী আন্দোলনের প্রতিনিধিত্ব করেছিলেন। তিনি ছিলেন পাকিস্তানের সুন্নি সংগঠন জামাত আহলে সুন্নাতের প্রধান নেতা।\n\n\n== পরিবার ও শিক্ষা ==\nশাহ তুরা উল হক ১৯৪৪ সালে ভারতের হায়দরাবাদে জন্মগ্রহণ করেছিলেন এবং তার পরিবার দেশভাগের পরে পাকিস্তানে চলে আসেন। তার পিতা ছিলেন সৈয়দ শাহ হোসাইন কাদেরী, তিনি সৈয়দ পরিবারের এবং তার মা ফারুকী পরিবারের অন্তর্ভুক্ত। শাহ ১৯৬২ সালে মোস্তফা রেজা খান কাদেরীর শিষ্য হন এবং ১৯৬৮ সালে বেরেলি সফর করেন। তিনি করাচির দারুল উলূম আমজাদিয়ায় পড়াশুনা করেন।\n\n\n== ক্যারিয়ার ==\n\n\n=== রাজনৈতিক ক্যারিয়ার ===\nতিনি শিক্ষা খাতসহ সরকারের বিভিন্ন ক্ষেত্রে দায়িত্ব পালন করেছেন। তিনি কাউন্সিলরের আসনের জন্য স্থানীয় সরকার নির্বাচনে প্রতিদ্বন্দ্বিতা করে রাজনৈতিক জীবন শুরু করেছিলেন এবং ১৯৮৫ থেকে ১৯৮৮ সাল পর্যন্ত পাকিস্তানের জাতীয় পরিষদের সদস্য হিসাবে দায়িত্ব পালন করেছিলেন।\n\n\n=== ধর্মীয় নেতৃত্ব ===\nশাহ সুন্নি মুসলমানদের সহায়তার জন্য ধর্মীয় স্কুল ও সংস্থা, পাশাপাশি একটি এনজিও তৈরি করেছিলেন। তিনি মোস্তফা রেজা খান কাদেরীর (আহমদ রেজা খান বেরলভীর ছেলে) এর সরাসরি খলিফা এবং জামায়াতে আহলে সুন্নাতের নেতা ছিলেন।\nতিনি তেহরিক-ই-নিজাম-ই-মুস্তফা এবং মজলিস-এ- তাহাফুজ-ই-খতমে নবুওয়াতের সাথে যুক্ত ছিলেন। তিনি উচ্চ শিক্ষার বিশিষ্ট সুন্নি প্রতিষ্ঠান জামিয়া আমজাদিয়া রিজভীয়ার ব্যবস্থাপক ছিলেন, করাচির ইন্টারমিডিয়েট বোর্ড এবং রুয়েত-এ-হিলাল কমিটির সদস্য, করাচির মাদারিস আহলে সুন্নাতের সভাপতি ছিলেন। তিনি তার শ্বশুর মুহাম্মদ মুসলেহউদ্দিন সিদ্দিকীর খলিফাও ছিলেন এবং তার পুত্র শাহ আবদুল হক কাদেরী নূরীকে তার খেলাফত দান করেছিলেন।\n\n\n== কর্ম ==\nশাহ তুরাব উল হকের বইগুলোর মধ্যে রয়েছে: \n\nজিয়া উল হাদিস\nজামাল এ মোস্তফা\nতাসাউফ ও তরিকত\nদাওয়াত ও তানজীম\nফালহা এ দারিন\nখাওয়াতিন আউর দ্বীনি মাসাইল\nকিতাব উস সালাত\nমাসনুন দোয়ান\nতাফসীর এ সুরা ফাতিহা\nইসলামী আক্বাইদ\nহুজুর কি বাচ্চো সে মুহাব্বত\nসানা এ সরকার\nমাজারাত এ আউলিয়া আউর তাওয়াসসুল\nইমাম আজম\nফাযাইল এ সাহাবা আউর আহলে বাইত\nতেহরিক পাকিস্তান মে উলেমা আহলে সুন্নাত কাকিরদার\nরাসুল-এ-খোদা কি নামাজ \nহজ কা মাসনুন তরিকা\n\n\n== মৃত্যু ==\nতিনি ২০১৬ সালের ৬ অক্টোবর ৭২ বছর বয়সে করাচিতে মৃত্যুবরণ করেন। সৈয়দ শাহ আবদুল হক কাদেরীর ইমামতিতে জানাজার নামাজের পরে জামাতে আহলে সুন্নাতের প্রধান মাজহার সাঈদ কাজমী এবং মুহাম্মদ মুনিব উর রেহমানের দোয়া অনুষ্ঠিত হয়।\n\n\n== সমবেদনা ==\nঅনেক ধর্মীয় ও রাজনৈতিক নেতা তার মৃত্যুতে শোক প্রকাশ করেছেন। পাকিস্তানের প্রধানমন্ত্রী মুহাম্মদ নওয়াজ শরীফ শোক প্রকাশ করেছেন, এমন একজন রাজনৈতিক ব্যক্তিত্ব হিসাবে তার অবদানকে স্মরণ করেছেন, যিনি দেশের গণতান্ত্রিক রীতিতে ইতিবাচক ভূমিকা রেখেছিলেন যা শ্রদ্ধা ও প্রশংসা সহকারে স্মরণীয় হয়ে থাকবে। বিলাওয়াল ভুট্টো জারদারি বলেছিলেন: \"প্রখ্যাত ধর্মীয় পণ্ডিত আল্লামা শাহ তুরাব-উল-হক কাদেরীর মৃত্যুতে একটি বড় শূন্যতা তৈরি হয়েছে, যা খুব অদূর ভবিষ্যতে পূরণ হতে পারে।\"\n\n\n== তথ্যসূত্র =="}