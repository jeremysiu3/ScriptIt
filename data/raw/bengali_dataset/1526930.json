{"pageid": 1526930, "title": "মনিকা দাস (শিক্ষাবিদ)", "url": "https://bn.wikipedia.org/wiki?curid=1526930", "content": "ড. মনিকা দাস হলেন গার্গী কলেজ-এর অর্থনীতির সহযোগী অধ্যাপক এবং ভারতের দিল্লি বিশ্ববিদ্যালয়ের﻿ অধীনস্থ ডেভেলপিং কান্ট্রিজ রিসার্চ সেন্টারের ফেলো। তার গবেষণার প্রধান ক্ষেত্র নারীবাদী অর্থনীতি। তিনি ওয়াশিংটন ডিসি ভিত্তিক আন্তর্জাতিক নারীবাদী অর্থনীতি সমিতির (আইএএফএফই) সদস্য। তিনি হার স্টোরি সো ফার: টেলস অফ দ্য গার্ল চাইল্ড ইন ইন্ডিয়া এবং দ্য আদার ওম্যান গ্রন্থের লেখিকা। এই গ্রন্থসমূহে বাল্যবিবাহ, বহুবিবাহ এবং বহুবিবাহের সামাজিক-অর্থনৈতিক প্রভাব এবং তা মানব উন্নয়ন সূচক ও লিঙ্গ-সম্পর্কিত উন্নয়ন সূচক-এর উপর কিভাবে প্রভাব ফেলে, তা আলোচনা করা হয়েছে। তিনি ওড়িয়া সাহিত্যিক ফকির মোহন সেনাপতির প্রপৌত্রী।\nসম্প্রতি তিনি ইউরোপীয় ইউনিয়নের আন্তঃসরকার সংস্থা, সুইডেনভিত্তিক আন্তর্জাতিক গণতন্ত্র ও নির্বাচনী সহায়তা ইনস্টিটিউটের (আইডিইএ) কমিশনপ্রাপ্ত লেখিকা হিসেবে কাজ করেছেন। তার বিশ্লেষণধর্মী প্রবন্ধের শিরোনাম ছিল \"দক্ষিণ এশিয়ায় গণতন্ত্র প্রতিষ্ঠায় নারীর অধিকার ও নারীর অন্তর্ভুক্তিতে ইইউ’র অবদান: বিশেষত ভারতের প্রেক্ষাপটে\"।\nতিনি ফকির মোহন সেনাপতিকে নিয়ে একটি তথ্যচিত্র প্রযোজনা ও পরিচালনা করেছেন, যার নাম অন্বেষণ। এই তথ্যচিত্র প্রসার ভারতী-র পৃষ্ঠপোষকতায় নির্মিত এবং বর্তমানে দূরদর্শন আর্কাইভস-এ ডিভিডি আকারে উপলব্ধ। এছাড়াও তিনি ভারতের শিল্প, সংস্কৃতি ও ঐতিহ্য নিয়ে বহু প্রবন্ধ বিভিন্ন সাময়িকীতে প্রকাশ করেছেন।\n\n\n== চলচ্চিত্রের তালিকা ==\nঅন্বেষণ (ভারতীয় সাহিত্যিক ফকির মোহন সেনাপতিকে নিয়ে নির্মিত চলচ্চিত্র)\n\n\n== নির্বাচিত গ্রন্থপঞ্জি ==\n\n\n=== গ্রন্থসমূহ ===\nদাস, মনিকা (২০০৩)। হার স্টোরি সো ফার: টেলস অফ দ্য গার্ল চাইল্ড ইন ইন্ডিয়া। নয়াদিল্লি, নিউ ইয়র্ক, এনওয়াই: পেঙ্গুইন বুকস। আইএসবিএন ৯৭৮০১৪৩০৩০৪২৩। \nদাস, মনিকা (২০১৪)। দ্য আদার ওম্যান: ১৬ টেলস অফ লাভ অ্যান্ড ডিসেপশন। ভারত: হারপারকলিন্স। আইএসবিএন ৯৭৮৯৩৫১১৬০৫৫৭। \n\n\n=== প্রবন্ধ ===\nদাস, মনিকা (১৫ নভেম্বর ২০০৯), \"দক্ষিণ এশিয়ায় গণতন্ত্র প্রতিষ্ঠায় নারীর অধিকার ও নারীর অন্তর্ভুক্তিতে ইউরোপীয় ইউনিয়নের অবদান: ভারতের বিশেষ প্রসঙ্গ\", দক্ষিণ এশিয়ায় গণতন্ত্র প্রতিষ্ঠায় নারীর অধিকার ও অন্তর্ভুক্তিতে ইইউ’র অবদান, সুইডেন: আন্তর্জাতিক গণতন্ত্র ও নির্বাচনী সহায়তা ইনস্টিটিউট (IDEA), ৩ মার্চ ২০১৬ তারিখে মূল থেকে আর্কাইভ করা, সংগ্রহের তারিখ ৭ জুন ২০১৪ উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== তথ্যসূত্র ==\n\n\"ফকির মোহন ফাউন্ডেশন\"। www.fakirmohanfoundation.com। সংগ্রহের তারিখ ২০১৯-০৩-১৩। \n\n\n== বহিঃসংযোগ ==\nজীবনী\nফকির মোহন ফাউন্ডেশন: ফকির মোহন ফাউন্ডেশনের পৃষ্ঠা\nমনিকা দাসের ব্যক্তিগত পৃষ্ঠা"}