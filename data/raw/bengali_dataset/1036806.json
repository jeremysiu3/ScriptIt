{"pageid": 1036806, "title": "আতিয়া দাউদ", "url": "https://bn.wikipedia.org/wiki?curid=1036806", "content": "আতিয়া দাউদ (উর্দু: عطیہ داؤد; জন্ম ১ এপ্রিল, ১৯৫৮) হলেন একজন পাকিস্তানি সিন্ধি কবি, লেখিকা, নারীবাদী এবং অধিকারকর্মী। তিনি পাকিস্তানের সিন্ধু প্রদেশের নওশহরো ফিরোজি জেলার একটি ছোট্ট গ্রাম মোলেদিনো লারিকে জন্মগ্রহণ করেছিলেন।\nতিনি তাঁর সময়ের অন্যতম গুরুত্বপূর্ণ নারীবাদী সিন্ধি লেখিকা হিসাবে প্রশংসিত হয়েছেন। আতিয়া তার কবিতাগুলো ঐতিহ্যের নামে সিন্ধি সমাজে নারীদের নিপীড়নের কথা তুলে ধরতে ব্যবহার করেছেন। তিনি ১৯৮০ সাল থেকে কবিতা লিখছেন।\n\n\n== ব্যক্তিগত জীবন ==\nআতিয়া দাউদ পাকিস্তানের সিন্ধু প্রদেশের নওশহরো ফিরোজি জেলার একটি ছোট্ট গ্রাম মোলেদিনো লারিকে মুহাম্মদ দাউদ এবং দাউদের তৃতীয় স্ত্রী আরবাব খাতুনের ঘরে জন্মগ্রহণ করেছিলেন। তার বাবা মুহাম্মদ দাউদ লারিক ছিলেন একজন হাফেজ এবং কবি যিনি স্কুল শিক্ষক হওয়ার জন্য বাড়ি থেকে পালিয়ে এসেছিলেন, ১৯৬৫ সালে ৬০ বছর বয়সে তিনি মৃত্যুবরণ করেছেন।\n১৯৭০ এর দশকে আতিয়ার পরিবার করাচিতে চলে এসেছিল এবং তিনি সেখানকার একটি কলেজে ভর্তি হয়েছিলেন। এই সময়ে তিনি সামাজিক ও আর্থিকভাবে অনেক সংগ্রাম করেছিলেন এবং ব্যয় বহন করার জন্য একটি তোয়ালে কারখানায় কাজ শুরু করেছিলেন। তাঁর বন্ধু রুপা আহমেদ সলিমের সাথে পরিচয় হওয়ার পরপরই তিনি কবিতা লেখা শুরু করেছিলেন। সেখান থেকে তিনি সিন্ধি আদবি সঙ্গতের সদস্য হয়েছিলেন। ১৯৮০ এর দশক থেকে তিনি নিয়মিত কবিতা লিখছেন।\n\n\n== তথ্যসূত্র =="}