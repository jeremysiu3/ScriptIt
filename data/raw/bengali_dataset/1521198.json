{"pageid": 1521198, "title": "প্রীতি পাটকর", "url": "https://bn.wikipedia.org/wiki?curid=1521198", "content": "প্রীতি পাটকর একজন ভারতীয় সমাজকর্মী এবং মানবাধিকার কর্মী। তিনি প্রেরণার সহ-প্রতিষ্ঠাতা এবং এর পরিচালকের পদে অধিষ্ঠিত। এই সংস্থাটি ভারতের মুম্বাইয়ের নিষিদ্ধ পল্লির সমস্যা সমাধানে অগ্রণী ভূমিকা পালন করেছে। প্রীতি পাটকরের প্রচেষ্টা মূলত বাণিজ্যিক যৌন শোষণ এবং পাচারের শিকার হওয়ার ঝুঁকিতে থাকা শিশুদের সুরক্ষার উপর দৃষ্টি নিবদ্ধ করে।\n\n\n== ব্যক্তিগত জীবন ==\nপ্রীতি পাটকরের জন্ম মুম্বাইতে। তাঁর বাবা একজন সরকারি কর্মচারী ছিলেন এবং তাঁর মা একটি ডে-কেয়ার কেন্দ্র পরিচালনা করতেন। প্রীতি মুম্বাইয়ের টাটা ইনস্টিটিউট অফ সোশ্যাল সায়েন্সেস থেকে স্বর্ণপদক পেয়েছেন, সেখানে তিনি সমাজকর্মে স্নাতকোত্তর ডিগ্রি অর্জন করেছেন। তিনি সমাজকর্মী প্রবীণ পাটকরকে বিবাহ করেছেন।\n\n\n== সামাজিক সক্রিয়তা ==\nপ্রীতি পাটকর ৩০ বছরেরও বেশি সময় ধরে মানব পাচার এবং বাণিজ্যিক যৌন শোষণের শিকার শিশু ও নারীদের সুরক্ষা এবং উদ্ধারের জন্য কাজ করে আসছেন। ১৯৮৬ সালে তিনি কামাতিপুরা নিষিদ্ধ পল্লি অঞ্চলে সমাজকর্মে স্নাতকোত্তর গবেষণা করার জন্য পরিদর্শন করেছিলেন। এখানকার অভিজ্ঞতার পর তিনি প্রেরণা সংস্থাটির প্রতিষ্ঠা করেন। এখানে তিনি একই রাস্তার ওপর দেখেছিলেন তিন প্রজন্মের নারীরা গ্রাহকদের কাছে আবেদন করছে।\nমানব পাচার এবং বাণিজ্যিক যৌন শোষণের শিকার শিশু এবং মহিলাদের সুরক্ষা ও মর্যাদা দেওয়ার উদ্দেশ্যে বেশ কয়েকটি যুগান্তকারী সামাজিক হস্তক্ষেপের জন্য তাঁকে স্বীকৃতি দেওয়া হয়েছে।\nযৌন শোষণ এবং পাচারের শিকার শিশু ও মহিলাদের অধিকার এবং মর্যাদা রক্ষার জন্য ভারতে সর্বাধিক সংখ্যক আইনি হস্তক্ষেপ এবং রিট পিটিশনের কৃতিত্ব প্রীতি পাটকরের।\n\n\n== তথ্যসূত্র ==\n\n\n== বহিঃসংযোগ ==\nপ্রেরণার প্রীতি পাটকর কীভাবে যৌনকর্মীদের সন্তানদের জীবন বদলে দিয়েছেন – ২০১৪ সালের গার্ডিয়ান সংবাদপত্রের নিবন্ধ\nপ্রেরণা অ্যান্টি-ট্রাফিকিং, মুম্বাই – অফিসিয়াল ওয়েবসাইট\nপ্রেরণা - যৌনকর্মীদের সন্তানদের জন্য আত্মসম্মানের প্রদীপ জ্বালানো - দ্য বেটার ইন্ডিয়া ওয়েবসাইটে নিবন্ধ\nপ্রীতি পাটকর - অশোকা ওয়েবসাইট থেকে আর্কাইভ করা প্রোফাইল\nপ্রীতি পাটকর যৌনকর্মীদের শিশুদের জন্য রাত্রিকালীন আশ্রয়কেন্দ্র পরিচালনা করেন – আইবিএন লাইভ থেকে আর্কাইভ করা হয়েছে।"}