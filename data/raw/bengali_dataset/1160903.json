{"pageid": 1160903, "title": "শচীন্দ্র চৌধুরী", "url": "https://bn.wikipedia.org/wiki?curid=1160903", "content": "শচীন্দ্র চৌধুরী (২৪ ফেব্রুয়ারি ১৯০৩ – ১২ জুন ১৯৯২)  ছিলেন একজন ভারতীয় আইনজীবী এবং রাজনীতিবিদ। তিনি ১৯৬৫ থেকে ১৩ মার্চ ১৯৬৭ পর্যন্ত লাল বাহাদুর শাস্ত্রী এবং ইন্দিরা গান্ধীর আমলে ভারত সরকারের অর্থমন্ত্রী ছিলেন। এছাড়া ১৯৬৬ সালে লাল বাহাদুর শাস্ত্রীর মৃত্যুর পর তিনি অন্তরবর্তী প্রধানমন্ত্রী গুলজারিলাল নন্দার মন্ত্রীপরিষদভুক্ত মন্ত্রীও ছিলেন। তিনি বেশ কয়েকটি কোম্পানির পরিচালক, ভারতীয় স্টেট ব্যাঙ্কের কেন্দ্রীয় বোর্ডের সদস্য, আইন কমিশনের সদস্য এবং জাতিসংঘ সাধারণ পরিষদে ভারতীয় প্রতিনিধি দলের সদস্য ছিলেন।\n\n\n== রাজনৈতিক জীবন ==\nশচীন্দ্র চৌধুরী ঘাটাল থেকে নির্বাচিত সাংসদ ছিলেন। তিনি ভারতের অর্থমন্ত্রী থাকাকালীন স্বাধীন ভারতে প্রথম আর্থিক মন্দা নেমে আসে। জিডিপির হার ৩% কমে যায় ১৯৬৫-এ আন্দ ১৯৬৬ তা ১% কম হয়ে দাঁড়ায়। ফলত প্রথমবার ভারতীয় টাকার অবমূল্যায়ন ঘটে। শচীন্দ্র চৌধুরী মাত্র একবারই ১৯৬৬ সালে সংসদে বাজেট পেশ করতে পেরেছিলেন।\n\n\n== ব্যক্তিগত জীবন ==\nশচীন্দ্র চৌধুরী ১৯০৩ সালের ২৪ ফেব্রুয়ারি কলকাতায় জন্মগ্রহণ করেন। পিতা প্রবোধ চন্দ্র চৌধুরী। তিনি কলকাতার রাণী ভবানী স্কুলে শিক্ষা লাভ করেন, পরে তিনি কলকাতার প্রেসিডেন্সি কলেজে এবং পরে কেমব্রিজের ফিটজউইলিয়াম কলেজে অধ্যয়ন করেন। তিনি লিঙ্কন্স ইন-এও ছিলেন। তিনি ১১ ডিসেম্বর ১৯৩০ সালে সীতা মিত্তরকে বিয়ে করেন। তাঁর এক পুত্র এবং দুই কন্যা ছিলেন।\n\n\n== তথ্যসূত্র =="}