{"pageid": 1403098, "title": "আরহোপাল অ্যাট্রাক্স", "url": "https://bn.wikipedia.org/wiki?curid=1403098", "content": "বুটি রাংচিতি (বৈজ্ঞানিক নাম: Arhopala atrax(Hewitson)) এক প্রজাতির ছোট আকারের প্রজাপতি। এরা ‘লাইসিনিডি’ গোত্রের এবং 'থেকলিনি' উপগোত্রের সদস্য। ভারতএ এই প্রজাতির কোনো উপ-প্রজাতি নেই।\n\n\n== আকার ==\nবুটি রাংচিতি এর প্রসারিত অবস্থায় ডানার আকার ৩৪-৪০ মিলিমিটার দৈর্ঘের হয়।\n\n\n== বিস্তার ==\nএই প্রজাতি ভারত এর পশ্চিমবঙ্গ, ঝাড়খণ্ড, ওড়িশা, ছত্রিশগড়, মধ্যপ্রদেশ, হিমাচল প্রদেশ থেকে অরুণাচল প্রদেশ পর্যন্ত, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতলকালচে বেগুনী বর্ন (dusky purple) এবং কালচে বাদামী কোস্টাল, এপিকাল এবং টার্মিনাল বর্ডারযুক্ত। কোস্টাল বর্ডার সরু, টার্মিনাল বর্ডার অপেক্ষাকৃত চুড়া (২ মিলিমিটার) এপিকাল বর্ডার ৩.৫মিলিমিটার। পিছনের ডানার ডরসাল অংশ চুড়াভাবে কালচে অথবা ফ্যাকাশে বাদামী বর্নের। উভয় ডানার সিলিয়া অথবা প্বার্শরোয়া সাদা। পিছনের ডানা ছোট লেজযুক্ত।\nডানার নিম্নতলফ্যাকাশে অথবা ধূসর বাদামী এবং হালকা বেগুনী আভাযুক্ত। সামনের ডানায় ডিসকাল বন্ধনী সোজা (straight) এবং কালচে বাদামী। উক্ত ডিসকাল বন্ধনী বাইরের প্রান্তে ঢেউ খেলানো। কালচে বাদামী বর্নের একটি সাব-টার্মিনাল সরু বন্ধনী বর্তমান। উভয় ডানায় বেসাল এবং সাব-বেসাল অংশে কয়েকটি কালচে বাদামী বিন্দু এবং ক্ষুদ্র ছোপ চখে পড়ে। পিছনের ডানায় টর্নাস ফ্যাকাশে সবুজ আঁশে ছাওয়া।\n\n\n=== স্ত্রী ===\nসামনের ডানার উপরিতল কালচে বাদামী এবং ডানার বেসাল এবং খানিকটা ডিসকাল অংশ (সেল অতিক্রম করে খানিকটা) জুড়ে ফ্যাকাশে নীলচে বেগুনি বর্ন। পিছনের ডানায় নীলচে বেগুনি বর্ন শুধুমাত্র ডানার গোড়া (base) তে সীমাবন্ধ অথবা সম্পূর্ন অনুপস্থিত। ডানার নিম্নতল পুরুষ প্রকারের অনুরূপ।\n\n\n== আচরণ ==\nবিপুল ভাবে ও প্রায় অধিকাংশ স্থানেই বন্টিত (widely distributed) এই প্রজাতির উড়ান দ্রুত, তবে সংক্ষিপ্ত (short flight)। সাধারনত ঝোপঝাড়পূর্ন অথবা জংগলা পরিবেশে পার্বত্য অঞ্চলে এবং সমতলেও এদের সক্রিয়তা লক্ষ্য করা যায়। সমতলভূমি অঞ্চলে (plains) উপযুক্ত পরিবেশে একমাত্র যে দুটি Arhopala অথবা ওকব্লু প্রজাতির দেখা মেলে তাদের মধ্যে একটি বুটি রাংচিতি এবং অপরটি Large oakblue। পার্বত্য অঞ্চলে পাদদেশ থেকে ১৮৯০ মিটার উচ্চতা পর্যন্ত জানুয়ারী, মার্চ-আগস্ট এবং ডিসেম্বর মাসে এদের বিচরন চোখে পড়ে।\n\n\n=== চিত্রশালা ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}