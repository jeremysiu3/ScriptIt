{"pageid": 123694, "title": "আব্দেলহালিম ঔরাদি", "url": "https://bn.wikipedia.org/wiki?curid=123694", "content": "আব্দেলহালিম ঔরাদি (জন্ম ১৯শে মার্চ, ১৯৮১) একজন আলজেরীয় মুষ্টিযোদ্ধা। তিনি ব্যান্টমওয়েটে ২০০৭ সারা আফ্রিকা খেতাব জিতেছেন এবং তার উত্তর আফ্রিকার দেশের হয়ে২০০৮ গ্রীষ্মকালীন অলিম্পিক২০০৮ গ্রীষ্মকালীন অলিম্পিকের যোগ্যতা অর্জন করেছিলেন।\n\n\n== কর্মজীবন ==\n২০০৫ সালের আফ্রিকান চ্যাম্পিয়নশিপে তিনি ফ্লাইওয়েট বিভাগের সেমিফাইনালে ওয়ালিদ শেরিফের কাছে পরাজিত হন। এরপর তিনি ওজন বাড়িয়ে ব্যান্টমওয়েটে ২০০৭সালের মে মাসে আফ্রিকান চ্যাম্পিয়নশিপে ব্রুনো জুলির কাছে পরাজিত হন।\n২০০৭ সালে নিজের দেশে অনুষ্ঠিত সারা আফ্রিকা গেমসে তিনি সেমিফাইনালে জুলিকে পরাজিত করে প্রতিশোধ নেন। পরে তিনি ঘানার ইশা সমিরকে ফাইনালে পরাজিত করে স্বর্ণপদক লাভ করেন।\nঔরাদি ৫১কেজি বিভাগে আলজেরিয়ার আলজিয়ার্সে অনুষ্ঠিত আফ্রিকান অলিম্পিক যোগ্যতানির্ণায়ক টুর্নামেন্টে মরোক্কোর মুষ্টিযোদ্ধা মেসবাহি হিচামকে ৬:০ তে পরাজিত করে স্বর্ণপদক জেতেন। [১]। পরে তিনি আহদেট কোমার্ট কাপ টুর্ণামেন্টও জেতেন।\nঅলিম্পিকে তিনি আইরিশ মুষ্টিযোদ্ধা জন জো নেভিনের কাছে ৪:৯ তে পরাজিত হন।\n২০০৯ সালে তিনি আবার ব্রুনো জুলিকে পরাজিত করে মরিশাসে অনুষ্ঠিত আফ্রিকান চ্যাম্পিয়নশিপ জিতে নেন।\n\n\n== পাদটিকা ==\nক্রীড়া-সূত্র\n২০০৭ আফ্রিকান চ্যাম্পিয়নশিপ\n২০০৭ সারা আফ্রিকা\n২০০৯ আফ্রিকান চ্যাম্পিয়নশিপ\nযোগ্যতাপর্ব\nজীবনী"}