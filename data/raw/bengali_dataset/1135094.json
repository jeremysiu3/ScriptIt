{"pageid": 1135094, "title": "রিৎসু দোয়ান", "url": "https://bn.wikipedia.org/wiki?curid=1135094", "content": "রিৎসু দোয়ান (জাপানি: 堂安 律, ইংরেজি: Ritsu Dōan; জন্ম: ১৬ জুন ১৯৯৮) হলেন একজন জাপানি পেশাদার ফুটবল খেলোয়াড়। তিনি বর্তমানে নেদারল্যান্ডসের পেশাদার ফুটবল লীগের শীর্ষ স্তর এরেডিভিজির ক্লাব পিএসভি এবং জাপান অনূর্ধ্ব-২৩ দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৪ সালে, দোয়ান জাপান অনূর্ধ্ব-১৬ দলের হয়ে জাপানের বয়সভিত্তিক পর্যায়ে অভিষেক করেছিলেন। তিনি ২০১৮ সালে জাপানের হয়ে আন্তর্জাতিক পর্যায়ে অভিষেক করেছেন; জাপানের জার্সি গায়ে তিনি এপর্যন্ত ২০ ম্যাচে ৩টি গোল করেছেন। তিনি জাপানের হয়ে এপর্যন্ত ১টি এএফসি এশিয়ান কাপে (২০১৯) অংশগ্রহণ করেছেন, যেখানে তিনি হাজিমে মোরিয়াসুর অধীনে এএফসি এশিয়ান কাপের রানার-আপ হয়েছেন।\nব্যক্তিগতভাবে, দোয়ান বেশ কিছু পুরস্কার জয়লাভ করেছেন, যার মধ্যে ২০১৬ সালে বর্ষসেরা এশীয় যুব ফুটবলারের জয় অন্যতম। দলগতভাবে, দোয়ান এপর্যন্ত ২টি শিরোপা জয়লাভ করেছেন, যার মধ্যে ১টি গাম্বা ওসাকার হয়ে এবং ১টি জাপানের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nরিৎসু দোয়ান ১৯৯৮ সালের ১৬ই জুন তারিখে জাপানের আমাগাসাকিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদোয়ান জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত জাপান অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nরিৎসু দোয়ান – ফিফা প্রতিযোগিতার রেকর্ড (ইংরেজি) \nসকারওয়েতে রিৎসু দোয়ান  (ইংরেজি)  \nসকারবেসে রিৎসু দোয়ান (ইংরেজি) \nবিডিফুটবলে রিৎসু দোয়ান  (ইংরেজি)  \nট্রান্সফারমার্কেটে রিৎসু দোয়ান (ইংরেজি) \nওয়ার্ল্ডফুটবল.নেটে রিৎসু দোয়ান (ইংরেজি) \nইএসপিএন এফসিতে রিৎসু দোয়ান (ইংরেজি) \nন্যাশনাল-ফুটবল-টিমস.কমে রিৎসু দোয়ান (ইংরেজি)"}