{"pageid": 1402947, "title": "ওয়াহেগুরু", "url": "https://bn.wikipedia.org/wiki?curid=1402947", "content": "ওয়াহেগুরু (গুরুমুখী: ਵਾਹਿਗੁਰੂ, উচ্চারণ: [ʋäːɦɪɡʊɾuː], শব্দগত অর্থ : \"ওহ্ গুরু\", প্রকৃত অনুবাদের অর্থ \"বিস্ময়কর ঈশ্বর\", বা, \"বিস্ময়কর রক্ষক।\") হলো শিখধর্মে স্রষ্টা বুঝাতে ব্যবহৃত শব্দ, যা গুরু গ্রন্থ সাহিবে প্রদত্ত বিবরণে রয়েছে। এটি আধুনিক শিখধর্মে ঈশ্বরকে নির্দেশকারী সবচেয়ে সাধারণ শব্দ।\n\n\n== অর্থ ==\nবাহে্গুরু (ইংরেজিতে \"ওয়াহেগুরু\" হিসেবে উচ্চারিত হয়) শব্দের অর্থ ঐতিহ্যগতভাবে বিবৃত হয় : বাহ্ - 'বিস্ময়কর!' (ইংরেজি 'wow' শব্দের পাঞ্জাবি ভাষার প্রতিশব্দ) এবং গুরু - ঈশ্বর, আধ্যাত্মিক পথপ্রদর্শক, শিক্ষকের সংস্কৃত প্রতিশব্দ; একত্রে এর দ্বারা \"আশ্চর্যজনক ঈশ্বর\" বুঝায়। এটি ঐশ্বরিক বিস্ময় এবং সেই বিস্ময়ের প্রকাশের উপর নির্ভর করে গঠিত। শব্দটির অর্থের আরেকটি ব্যাখ্যা হল যে, এটি একজন মহান প্রশিক্ষককে বোঝায় যিনি তার ছাত্রদের কাছ থেকে অন্ধকার দূরীভূত করেন এবং তাদের আলোকিত করেন।\nওয়াহেগুরুকে একটি নিরাকার এবং সর্বব্যাপী ঈশ্বর হিসাবে বর্ণনা করা হয়েছে এবং কল্পনা করা হয়েছে যার সাথে একজন ভক্ত শিখ গুরুদের শিক্ষা অনুসরণ করে ব্যক্তিগত সম্পর্ক স্থাপন করতে সক্ষম হয়। ওয়াহেগুরুকে পরম মঙ্গল বলে মনে করা হয় - যার মধ্যে শুদ্ধ আত্মা মিশে যায়, যখন মন্দ তার আগে পরাজিত হয়।\n\n\n== টীকামূহ ==\n\n\n== তথ্যসূত্র ==\n\n\n== বহিঃসংযোগ =="}