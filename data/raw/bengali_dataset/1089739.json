{"pageid": 1089739, "title": "শেমদিন সাকিক", "url": "https://bn.wikipedia.org/wiki?curid=1089739", "content": "শেমদিন সাকিক (জন্ম মুশ প্রদেশ, তুরস্ক ১৯৫৯) হচ্ছেন কুর্দিস্তান ওয়ার্কার্স পার্টির (পিকেকে) সামরিক বাহিনীর প্রাক্তন কমাণ্ডার। তার ডাকনাম সেমো। এছাড়াও রকেট ছোড়ার সময় আঙুল হারানোর কারণে তিনিপারমাক্সিজ জেকি (আঙুলবিহীন জেকি) নামেও পরিচিত। তিনি ১৯৯৩ সালের ২৪ মে পিকেকে অ্যামবুশ অর্ডার করার জন্য সর্বাধিক পরিচিত। ১৯৯৮ সালে কুর্দিস্তান ডেমোক্রেটিক পার্টিতে দলত্যাগের পরপরই তুর্কি বাহিনীর হাতে ইরাকি কুর্দিস্তানে বন্দী হওয়ার পর থেকে তাকে কারাগারে বন্দী করা হয়। তিনি এরজেনেকন বিচারের একজন প্রধান সাক্ষী ছিলেন।\n\n\n== প্রেক্ষাপট ==\n২০১২ সালে এরজেনেকন বিচারের বিবৃতিতে তিনি বলেন যে তিনি ১৯৭৯ সালে পিকেকের উপর সহানুভূতিশীল হয়ে ওঠেন এবং ১৯৮০ সালের তুর্কি অভ্যুত্থানের পর তার বাবার সাথে বিরোধের পর দেশ ছাড়ার উপায় হিসেবে যোগ দেন। যেখানে তিনি তাকে গুলি করে আহত করেন।\nতার ভাই সিররি সাকিক শান্তি ও গণতন্ত্র পার্টির (বিডিপি) জন্য তুরস্কের গ্র্যাণ্ড ন্যাশনাল অ্যাসেম্বলির সদস্য ছিলেন।\n\n\n== বিঙ্গোল গণহত্যা ==\nসাকিক পরে দাবি করেন যে সামরিক কমাণ্ডাররা তার পরিকল্পিত বিঙ্গোল গণহত্যা সম্পর্কে অবগত ছিল, এবং ইচ্ছাকৃতভাবে সৈন্যদের নিরস্ত্র এবং অরক্ষিত রেখে যায়। তিনি ইস্ট স্টাডি গ্রুপ (ডোয়ু চালিশমা গ্রুবু) নামে সামরিক বাহিনীর মধ্যে একটি দলকে শনাক্ত করে বলেন যে তারা এই আক্রমণকে তার অভ্যুত্থান পরিকল্পনার অংশ হিসেবে ব্যবহার করেছে। আবদুল্লাহ ওজালান দাবি করেছেন যে সাকিক ১৯৯৩ সালে পিকেকে এবং তুরস্ক সরকারের মধ্যে চলমান শান্তি প্রক্রিয়া কে ধ্বংস করার একটি এরজেনেকন প্রচেষ্টার অংশ হিসেবে এই আক্রমণের আদেশ দেন এবং বলেন যে সাকিক এরজেনেকন ব্যবহার করেছেন।\n\n\n== স্থানান্তর এবং গ্রেফতার ==\n৯০-এর দশকের শেষের দিকে, তিনি পিকেকে-র মধ্যে অন্যান্য কমাণ্ডারদের সাথে তর্ক করেন, যেমন ডুরান কালকান এবং মুরাত কারিইলান যেখানে তিনি তাদের বলেছিলেন যে তারা যুদ্ধে যথেষ্ট অভিজ্ঞ নয়। তিনি নিজে তার যুদ্ধ দক্ষতার জন্য পরিচিত ছিলেন, এবং ওজলানের কাছে অভিযোগ করা ছাড়া তারা এ বিষয়ে খুব বেশি কিছু করতে পারে না। এর ফলে পিকেকে -র মধ্যে একটি উত্তেজনাপূর্ণ ক্ষমতার লড়াই শুরু হয়। এরপর ১৯৯৮ সালে ওজালান তাকে হাতোয় প্রদেশে পিকেকে-র নেতৃত্ব দেওয়ার আদেশ দেন, যা পিকেকে গেরিলা যুদ্ধের জন্য উপযুক্ত নয়, কারণ এটি একটি সমতল পরিবেশে ছিল। তাই তিনি প্রদেশে গভীরভাবে প্রবেশ করতে অস্বীকার করেন এবং কেবল সীমান্তে তার সৈন্যদের সাথে থাকেন। এরপর ওজালান তাকে দামেস্কে ফিরিয়ে দেন এবং তার আদেশ পালন করতে অস্বীকার করায় পরে তাকে ইরাকি কুর্দিস্তানের দোহুক গভর্নরেতেগার গারে ক্যাম্পে আটক করে পাঠানো হয়। সেখান থেকে তিনি পালিয়ে যান এবং মাসউদ বারজানি তাকে সুরক্ষা প্রদান করেন। কিন্তু তুরস্কের সশস্ত্র বাহিনীকে এই অঞ্চলে তার উপস্থিতি সম্পর্কে অবহিত করা হয় এবং ১৯৯৮ সালের ১৩ এপ্রিল তাকে বন্দী করা হয়।\n\n\n== তথ্যসূত্র =="}