{"pageid": 1480980, "title": "আলোন্দ্রা রিভেরা", "url": "https://bn.wikipedia.org/wiki?curid=1480980", "content": "আলোন্দ্রা রিভেরা (স্পেনীয়: Alondra Rivera; জন্ম: ১৯ জুলাই ২০০১) হলেন একজন পুয়ের্তো রিকান তীরন্দাজ, যিনি পুয়ের্তো রিকোর প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২২ সালে তীরন্দাজীতে অভিষেক করা রিভেরা পুয়ের্তো রিকোর হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nআলোন্দ্রা রিভেরা ২০০১ সালের ১৯শে জুলাই তারিখে পুয়ের্তো রিকোর বায়ামোনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nরিভেরা পুয়ের্তো রিকোর প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে মাত্র ৭টি ১০ পয়েন্ট অর্জন করে সর্বমোট ৫৪৭ পয়েন্ট নিয়ে তিনি ৬৪তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১ম স্থান অধিকারী দক্ষিণ কোরিয়ার লিম সি-হিয়নের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও সংযোগ নেই"}