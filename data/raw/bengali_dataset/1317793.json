{"pageid": 1317793, "title": "চাঙ্কায়া", "url": "https://bn.wikipedia.org/wiki?curid=1317793", "content": "চাঙ্কায়া তুরস্কের আঙ্কারার একটি জেলা। এখানে তুরস্কের মহান জাতীয় সভা সহ তুরস্কের প্রায় সমস্ত বিদেশী দূতাবাস সহ অনেক সরকারি ভবন রয়েছে। চাঙ্কায়া একটি মহাজাগতিক জেলা এবং আঙ্কারার সাংস্কৃতিক ও আর্থিক কেন্দ্র হিসেবে বিবেচিত হয়।\n\n\n== জনসংখ্যা ==\n২০১৬ সালে কেন্দ্রীয় প্রদেশের জনসংখ্যা ছিলো দশ লাখের কাছাকাছি। \n\n\n== ইতিহাস ==\n\n১৯২৩ সালে তুরস্ক প্রজাতন্ত্রের প্রতিষ্ঠার আগ পর্যন্ত চাঙ্কায়া শহরের দক্ষিণে বাগান ও বাগানের একটি পাহাড়ের ধারে ছিলো, বিপরীত পাহাড়ে আঙ্কারা কেল্লা (কাল) ঘিরে যার উত্থাব সময়ের সাথে সাথে হয়েছিল। ১৯২০-এর দশকে সবকিছু বদলে যায় যখন মোস্তফা কামাল আতাতুর্ক বাগানের একটি বাড়িতে থাকতে আসেন। আতাতুর্ক আঙ্কারাকে নতুন প্রজাতন্ত্রের রাজধানী হিসেবে বেছে নেন এবং ১৯২০ থেকে ৩০-এর দশকে বিশেষত চাঙ্কায়ার দিকে শহরটি দ্রুত বৃদ্ধি পায়। ১৯৩৪ সালে লেখক ইয়াকুপ কাদরি কারাওসমানওলু এই এলাকাটিকে \"একটি কাঠের সেতু, একটি নোংরা রাস্তা\" এবং আপনি যখন পাহাড়ের চারপাশে আসেন তখন আপনি একটি পাহাড়ের ধার দেখতে পান, মৃদু আকৃতিতে সবুজ। এটা হল চাঙ্কায়া\" হিসেবে বর্ণনা করেছিলেন। চাঙ্কায়া শেষ পর্যন্ত পরবর্তী বছরগুলোয় আঙ্কারার বৃহত্তম কেন্দ্রীয় জেলাগুলোর মধ্যে অন্যতম হয়ে ওঠে।\n\n\n== জলবায়ু ==\nচাঙ্কায়ার জলবায়ু ঠান্ডা ও নাতিশীতোষ্ণ। চাঙ্কায়ায় গ্রীষ্মের মাসগুলোর তুলনায় শীতের মাসগুলোতে বেশি বৃষ্টি হয়। এর কোপেন-গিগার জলবায়ু শ্রেণিবিভাগ হল ডিএসএ। চাঙ্কায়ায় বার্ষিক গড় তাপমাত্রা ১১.৫ °সে. এক বছরে গড় বৃষ্টিপাত হয় ৩৮৪ মিমি।\n\n\n== সংস্কৃতি ==\nপ্রজাতন্ত্রের প্রথমদিকের ভবনগুলো ছিলো মহা উসমানীয় শৈলীর, কিন্তু বর্তমানে চাঙ্কায়ায় বেশ কয়েকটি চিত্তাকর্ষক আধুনিক ভবন রয়েছে। জেলাটিতে একটি নতুন ভবনে জাতীয় গ্রন্থাগার সহ প্রচুর জাদুঘর, নাট্যমঞ্চ, প্রেক্ষাগৃহ, সাংস্কৃতিক সমিতি, বই বিক্রেতা, প্রকাশক ও গ্রন্থাগার রয়েছে। জেলার অনেক রাস্তা কবি, লেখক ও চিন্তাবিদদের নামে নামকরণ করা হয়েছে।\nএই জেলায় আঙ্কারার সর্বাধিক পরিচিত উচ্চ বিদ্যালয় ও প্রচুর সংখ্যক বিশ্ববিদ্যালয়ের ভবন রয়েছে, যার মধ্যে এমইটিইউ, বিলকেন্ট বিশ্ববিদ্যালয় এবং (বেশিরভাগ অংশ) হাজেত্তেপে বিশ্ববিদ্যালয়ের বড় ক্যাম্পাস রয়েছে। চাঙ্কায়া বিশ্ববিদ্যালয় হলো ব্যবসায়ী সিটকি আল্পের মালিকানাধীন একটি বেসরকারি প্রতিষ্ঠান, এটি ১৯৯৭ সালে বেশ কয়েকটি প্রাক্তন বিদ্যালয় ভবন নিয়ে চালু করা হয়েছিলো।\n\n\n== পার্শ্ববর্তী এলাকা ==\n২০১৭ সালের হিসাব অনুযায়ী চাঙ্কায়ায় ১২৪টি মহল্লা রয়েছে।\n\n \n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== রাজনীতি ও সরকার ==\nচাঙ্কায়া সর্বদা রাজনীতি, সরকার ও কূটনীতিতে গুরুত্বপূর্ণ ভূমিকা পালন করেছে, কারণ মহান জাতীয় সভা এই জেলায় অবস্থিত এবং তুরস্কের রাষ্ট্রপতির প্রাক্তন বাসভবন। এই জেলায় বিভিন্ন দূতাবাস রয়েছে।\nচাঙ্কায়া স্থানীয় নির্বাচনে উভয় ক্ষেত্রেই একটি অপ্রতিরোধ্যভাবে প্রজদ প্রভাবিত জেলা। সাধারণ নির্বাচনের ক্ষেত্রে দলটির জনসমর্থন রয়েছে। চাঙ্কায়া জেলা পরিষদে প্রজদের একটি দারুন সংখ্যাগরিষ্ঠতা রয়েছে, জেলা পরিষদের ৪৫ সদস্যের মধ্যে ৩৭ জন তাদের দলের সদস্য।\n\n\n== দর্শনীয় স্থান ==\nআনাতোলীয় সভ্যতা জাদুঘর\nআনাতকাবির, আতাতুর্কের সমাধি\nআঙ্কারা নৃকুলবিদ্যা জাদুঘর\nআতাকুলে\nচাঙ্কায়া ম্যানশন - তুরস্কের রাষ্ট্রপতির প্রাক্তন বাসভবন\nগোলাপী ম্যানশন - ১৯২৫ থেকে ১৯৭এ সাল পর্যন্ত তুর্কি রাষ্ট্রপতি ইসমত ইনোনুর বাসভবন\nটিএইচএফ স্পোর্ট হল\n\n\n== টীকা ==\n\n\n== তথ্যসূত্র ==\nFalling Rain Genomics, Inc। \"Geographical information on Çankaya, Turkey\"। সংগ্রহের তারিখ ২০০৮-০৩-২৮। \n\n\n== বহিঃসংযোগ ==\n\nতুরস্কের প্রেসিডেন্সি, প্রাতিষ্ঠানিক ওয়েবসাইট (তুর্কি এবং ইংরেজি ভাষায়)\nজেলা গভর্নরের প্রাতিষ্ঠানিক ওয়েবসাইট (তুর্কি এবং ইংরেজি ভাষায়)\nজেলা পৌরসভার প্রাতিষ্ঠানিক ওয়েবসাইট (তুর্কি এবং ইংরেজি ভাষায়)\nকাভাক্লিডেরে বাসভবন সংঘ (তুর্কি ভাষায়)"}