{"pageid": 1366283, "title": "৬ষ্ঠ আইফা পুরস্কার", "url": "https://bn.wikipedia.org/wiki?curid=1366283", "content": "৬ষ্ঠ আইফা পুরস্কার, আনুষ্ঠানিকভাবে ৬ষ্ঠ আন্তর্জাতিক ভারতীয় চলচ্চিত্র অ্যাকাডেমি পুরস্কার অনুষ্ঠান হিসেবে পরিচিত, যেখানে আন্তর্জাতিক ভারতীয় চলচ্চিত্র অ্যাকাডেমি কর্তৃক ২০০৪ সালের সেরা চলচ্চিত্রগুলোকে সম্মানিত করা হয়। এটি ২০০৫ সালের ৯-১১ জুন অনুষ্ঠিত হয়।\nমুঝসে শাদী করোগী এই আসরে সর্বাধিক ১৩টি মনোনয়ন লাভ করে। তারপর বীর-জারা ১১টি এবং অ্যায়তরাজ ১০টি মনোনয়ন লাভ করে।\nবীর-জারা শ্রেষ্ঠ চলচ্চিত্র, শ্রেষ্ঠ পরিচালক (যশ চোপড়া), শ্রেষ্ঠ অভিনেতা (শাহরুখ খান), শ্রেষ্ঠ পার্শ্ব অভিনেত্রী (রানী মুখার্জী) এবং শ্রেষ্ঠ সঙ্গীত পরিচালক (প্রয়াত মদন মোহন) সহ সর্বাধিক ৭টি পুরস্কার অর্জন করে।\nঅন্যান্য একাধিক পুরস্কার বিজয়ীদের মধ্যে রয়েছে মুঝসে শাদী করোগি ৫টি পুরস্কার, অ্যায়তরাজ, ধুম ও মার্ডার প্রতিটি ৩টি পুরস্কার এবং ম্যাঁয় হুঁ না ও মকবুল ২টি পুরস্কার পেয়েছে।\nশাহরুখ খান স্বদেশ এবং বীর-জারা চলচ্চিত্রে অভিনয়ের জন্য শ্রেষ্ঠ অভিনেতা বিভাগে দ্বৈত মনোনয়ন পেয়েছিলেন এবং দ্বিতীয় চলচ্চিত্রের জন্য পুরস্কার অর্জন করেন।\nরানী মুখার্জী আজ পর্যন্ত একমাত্র অভিনেত্রী, যিনি একই বছরে হাম তুম-এর জন্য শ্রেষ্ঠ অভিনেত্রী এবং বীর-জারা-র জন্য শ্রেষ্ঠ পার্শ্ব অভিনেত্রী বিভাগে পুরস্কার অর্জন করে একটি অতুলনীয় রেকর্ড স্থাপন করেছেন। তিনি যুবা চলচ্চিত্রে অভিনয়ের জন্য শ্রেষ্ঠ পার্শ্ব অভিনেত্রী বিভাগে আরও একটি অতিরিক্ত মনোনয়নও পেয়েছিলেন।\n\n\n== অনুষ্ঠান ==\nঅনুষ্ঠানটি আইফা উদ্বোধনী প্রেস কনফারেন্সের মাধ্যমে শুরু হয়েছিল যেখানে আইফা ব্র্যান্ড অ্যাম্বাসেডর, অভিনেতা অমিতাভ বচ্চন আনুষ্ঠানিকভাবে তিন দিনের এক্সট্রাভাগানজা চালু করেছিলেন।\nএর পর শতাব্দী প্রাচীন পাথে টুসচিনস্কি থিয়েটারে আইফা ওয়ার্ল্ড প্রিমিয়ার অনুষ্ঠিত হয়। সেখানে প্রদীপ সরকারের পরিণীতা চলচ্চিত্রটি প্রদর্শিত হয়েছিল।\nএটিই প্রথম বছর যেখানে আইফা ফিল্ম ফেস্টিভ্যাল অনুষ্ঠিত হয়েছিল যেখানে ভারতীয় চলচ্চিত্রশিল্পে নির্মিত সেরা কিছু চলচ্চিত্র প্রদর্শন করা হয়েছিল। এটি উদ্ধোধন করেন যশ চোপড়া এবং পাথে টুসচিনস্কি থিয়েটারে অনুষ্ঠিত হয়েছিল।\nএকটি আইফা কর্মশালাও অনুষ্ঠিত হয়েছিল, যা ভারতের কিছু বিশিষ্ট চলচ্চিত্র নির্মাতা এবং ডাচ চলচ্চিত্র পেশাদারদের মধ্যে একটি অনন্য বৈঠক হিসেবে কাজ করেছিল। কর্মশালায় প্রধান বক্তারা ছিলেন করণ জোহর, শাবানা আজমি, জাভেদ আখতার ও অভিষেক বচ্চন। কর্মশালায় ব্লকবাস্টার কাল হো না হো-এর প্রদর্শনীও ছিল।\nঅন্যান্য ইভেন্টের মধ্যে ছিল এফআইসিসিআই-আইফা গ্লোবাল বিজনেস ফোরাম এবং আইফা ফাউন্ডেশন সেলিব্রিটি ক্রিকেট ম্যাচ। আইফা ফাউন্ডেশন সেলিব্রিটি ক্রিকেট ম্যাচে শাহরুখ খান এবং হৃতিক রোশনের নেতৃত্বে দলগুলো একে অপরের বিরুদ্ধে মুখোমুখি হয়েছিল এবং হৃতিকের দল বিজয়ী হয়।\nআনুষ্ঠানিক অনুষ্ঠানটি ২০০৫ সালের ১১ জুন নেদারল্যান্ডসের আমস্টারডামের আমস্টারডাম এরিনায় অনুষ্ঠিত হয়। অনুষ্ঠান চলাকালীন ২৯টি প্রতিযোগিতামূলক বিভাগে আইফা পুরস্কার প্রদান করা হয়। অনুষ্ঠানটি ভারতে এবং আন্তর্জাতিকভাবে স্টার প্লাসে টেলিভিশনে সম্প্রচারিত হয়। অভিনেতা ফারদিন খান এবং শাহরুখ খানের সাথে পরিচালক করণ জোহর অনুষ্ঠানটি সঞ্চালনা করেন। পুরস্কার বিতরণের পাশাপাশি অনুষ্ঠানে আন্তর্জাতিক পপ গ্রুপ বোম্বে রকার্স, আন্তর্জাতিক জাদুকর হান্স কোলাক, সালমান খান, মালাইকা অরোরা খান, অমৃতা অরোরা, এশা দেওল, ইশা শেরওয়ানি, শাহিদ কাপুর, কারিনা কাপুর এবং দালের মেহেন্দির পরিবেশনাও অন্তর্ভুক্ত ছিল। এতে অভিষেক বচ্চনের প্রথম আন্তর্জাতিক পরিবেশনাও অন্তর্ভুক্ত ছিল।\n\n\n== বিজয়ী ও মনোনীত ==\nবিজয়ীদের প্রথমে এবং গাঢ়বর্ণে তালিকাভুক্ত করা হয়েছে।\n\n\n=== জনপ্রিয় পুরস্কার ===\n\n\n=== সঙ্গীত পুরস্কার ===\n\n\n=== লেখনী পুরস্কার ===\n\n\n=== কারিগরি পুরস্কার ===\n\n\n=== বিশেষ পুরস্কার ===\n\n\n==== আজীবন সম্মাননা ====\nভি কে মূর্তি\nশাবানা আজমি\n\n\n==== স্যামসাং স্টাইল আইকন পুরস্কার ====\nহৃতিক রোশন\n\n\n==== স্যামসাং স্টাইল ডিভা অ্যাওয়ার্ড ====\nপ্রীতি জিন্টা\n\n\n==== গ্লোবাল ইন্ডিয়ান মিডিয়া পার্সোনালিটি ট্রফি ====\nঐশ্বর্যা রাই\n\n\n== একাধিক মনোনয়ন ও পুরস্কার ==\n\n\n== তথ্যসূত্র =="}