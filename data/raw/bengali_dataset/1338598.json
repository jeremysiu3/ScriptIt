{"pageid": 1338598, "title": "বাংলাদেশ সমবায় একাডেমি", "url": "https://bn.wikipedia.org/wiki?curid=1338598", "content": "বাংলাদেশ সমবায় একাডেমি সমবায় অধিদপ্তরের অধীনস্থ একটি সরকারি প্রতিষ্ঠান। এটি জাতীয় পর্যায়ের একমাত্র প্রশিক্ষণ প্রতিষ্ঠান। সাধারণত পেশাগত, মৌলিক  ও নিরীক্ষা ম্যানুয়েলের  মাধ্যমে প্রতিষ্ঠানটি প্রশিক্ষণ প্রদান করে থাকে। \n\n\n== ইতিহাস ==\n১৯০৪ সালে কো-অপারেটিভ ক্রেডিট সোসাইটিজ অ্যাক্ট প্রণয়নের মাধ্যমে সমবায় আন্দোলনের সূচনা ঘটে। ক্রমশ এর প্রসার বাড়তে থাকায় ১৯৩৬ সালে কলকাতার দমদমে বঙ্গীয় সমবায় প্রশিক্ষণ ইনস্টিটিউট নামে একটি প্রতিষ্ঠান গঠিত হয়। দ্বিতীয় বিশ্বযুদ্ধ চলাকালীন প্রতিষ্ঠানটিকে নওগাঁয় স্থানান্তর করা হয়। দেশভাগের পর ১৯৪৯ সালে এটিকে পুনরায় ঢাকার পূবাইলে নিয়ে আসা হয়। পরবর্তীতে আখতার হামিদ খান কুমিল্লায় বাংলাদেশ পল্লী উন্নয়ন একাডেমী প্রতিষ্ঠা করলে একে আবার কুমিল্লায় স্থানান্তর করা হয় এবং নাম পালটে পূর্ব পাকিস্তান সমবায় একাডেমি রাখা হয়। বাংলাদেশ স্বাধীনের পর ১৯৯৮ সালে এর নাম পরিবর্তন করে বাংলাদেশ সমবায় একাডেমি রাখা হয়।\n\n\n== অধীনস্হ প্রতিষ্ঠান ==\nবাংলাদেশ সমবায় একাডেমির অধীনে ১০টি আঞ্চলিক সমবায় ইনস্টিটিউট কাজ করছে।\n\nআঞ্চলিক সমবায় ইনস্টিটিউট, ফেনী\nআঞ্চলিক সমবায় ইনস্টিটিউট, নরসিংদী\nআঞ্চলিক সমবায় ইনস্টিটিউট, নওগাঁ\nআঞ্চলিক সমবায় ইনস্টিটিউট, মুক্তাগাছা\nআঞ্চলিক সমবায় ইনস্টিটিউট, ফরিদপুর\nআঞ্চলিক সমবায় ইনস্টিটিউট, খুলনা\nআঞ্চলিক সমবায় ইনস্টিটিউট, কুষ্টিয়া\nআঞ্চলিক সমবায় ইনস্টিটিউট, মৌলভীবাজার\nআঞ্চলিক সমবায় ইনস্টিটিউট, রংপুর\nশের-ই-বাংলা আঞ্চলিক সমবায় ইনস্টিটিউট, বরিশাল\n\n\n== আরো দেখুন ==\nস্থানীয় সরকার, পল্লী উন্নয়ন ও সমবায় মন্ত্রণালয়\nপল্লী উন্নয়ন ও সমবায় বিভাগ\nসমবায় অধিদপ্তর\n\n\n== তথ্যসূত্র =="}