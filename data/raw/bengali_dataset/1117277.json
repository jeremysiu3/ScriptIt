{"pageid": 1117277, "title": "দ্রামানে নিকিয়েমা", "url": "https://bn.wikipedia.org/wiki?curid=1117277", "content": "দ্রামানে নিকিয়েমা (ফরাসি: Dramane Nikièma; জন্ম: ১৭ অক্টোবর ১৯৮৮) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে গিনিয় ক্লাব হোরোয়া এবং বুর্কিনা ফাসো জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলেন।\n২০০৭–০৮ মৌসুমে, বুর্কিনাবি ক্লাব এতোয়াল ফিলঁতের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; এতোয়াল ফিলঁতের হয়ে দুই মৌসুম অতিবাহিত করার পর ২০০৯–১০ মৌসুমে তিনি ফোর্সেস আর্মিতে যোগদান করেছেন। ফোর্সেস আর্মিতে তিন মৌসুম অতিবাহিত করার পর সান্তোসের সাথে চুক্তি স্বাক্ষর করেছেন। ২০১৩–১৪ মৌসুমে, তিনি সান্তোস হতে গিনিয় ক্লাব হোরোয়ায় যোগদান করেছেন।\nদ্রামানে ২০১২ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nদ্রামানে নিকিয়েমা ১৯৮৮ সালের ১৭ই অক্টোবর তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১২ সালের ২৬শে মে তারিখে, ২৩ বছর, ৭ মাস ও ৯ দিন বয়সে, ডান পায়ে ফুটবল খেলায় পারদর্শী দ্রামানে বেনিনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ২–২ গোলে ড্র করেছিল। বুর্কিনা ফাসোর হয়ে অভিষেকের বছরে দ্রামানে সর্বমোট ১ ম্যাচে অংশগ্রহণ করেছেন।\nদ্রামানে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে দ্রামানে নিকিয়েমা  (ইংরেজি)  \nট্রান্সফারমার্কেটে দ্রামানে নিকিয়েমা (ইংরেজি) \nওয়ার্ল্ডফুটবল.নেটে দ্রামানে নিকিয়েমা (ইংরেজি) \nইএসপিএন এফসিতে দ্রামানে নিকিয়েমা (ইংরেজি) \nন্যাশনাল-ফুটবল-টিমস.কমে দ্রামানে নিকিয়েমা (ইংরেজি)"}