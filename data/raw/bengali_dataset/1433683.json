{"pageid": 1433683, "title": "লিওন্টিয়া ফ্লিন", "url": "https://bn.wikipedia.org/wiki?curid=1433683", "content": "লিওন্টিয়া ফ্লিন (ইংরেজি: Leontia Flynn; জন্ম: ডিসেম্বর ১৯৭৪) একজন উত্তর আয়ারল্যান্ডীয় কবি ও লেখিকা। তার রচিত দিজ ডেজ ২০০৪ সালে শ্রেষ্ঠ প্রথম সংকলন বিভাগে ফরওয়ার্ড পুরস্কার অর্জন করে এবং কস্টা পুরস্কারের ক্ষুদ্রতালিকায় ছিল। ফ্লিন ২০০৮ সালে আইরিশ সাহিত্য রুনি পুরস্কার অর্জন করেন। তার রচিত প্রফিট অ্যান্ড লস ও দ্য রেডিও টি. এস. এলিয়ট পুরস্কারের ক্ষুদ্রতালিকায় ছিল এবং দ্বিতীয় বইটি আইরিশ টাইমস-এর পোয়েট্রি নাউ পুরস্কার অর্জন করে। ২০২২ সালে তিনি রয়্যাল সোসাইটি অব লিটারেচারের ফেলো নির্বাচিত হন।\n\n\n== প্রারম্ভিক জীবন ==\nলিওন্টিয়া ফ্লিন ১৯৭৪ সালের ডিসেম্বর মাসে উত্তর আয়ারল্যান্ডের কাউন্টি ডাউনের ডাউনপ্যাট্রিক শহরে জন্মগ্রহণ করেন। তিনি ডানড্রাম ও নিউক্যাসলে বেড়ে ওঠেন। তিনি অ্যাজামশন গ্রামার স্কুল, ব্যালিনাহিঞ্চ থেকে পড়াশোনা শেষ করে ট্রিনিটি কলেজ ডাবলিনে ইংরেজি সাহিত্যে ডিগ্রি অর্জনের জন্য ভর্তি হন কিন্তু সেখান থেকে ঝরে পড়েন। পরবর্তীকালে তিনি কুইন্স বিশ্ববিদ্যালয় বেলফাস্ট থেকে ইংরেজি সাহিত্যে ডিগ্রি ও পিএইচডি করেন, এবং এডিনবরা বিশ্ববিদ্যালয় থেকে লেখনী ও সাংস্কৃতিক রাজনীতি বিষয়ে স্নাতকোত্তর সম্পন্ন করেন। ২০০৫ সাল থেকে তিনি কুইন্স বিশ্ববিদ্যালয়ের সিমাস হিনি সেন্টারের অধ্যাপক হিসেবে কর্মরত আছেন।\n\n\n== সাহিত্যজীবন ==\nতার রচিত প্রথম কবিতা সংকলন দিজ ডেজ ২০০৪ সালে প্রকাশিত হয়। এর আগে বইটি ২০০১ সালে সেরা পাণ্ডুলিপি হিসেবে এরিক গ্রেগরি পুরস্কার লাভ করে। বইটি ২০০৪ সালে শ্রেষ্ঠ প্রথম সংকলন বিভাগে ফরওয়ার্ড পুরস্কার অর্জন করে এবং কস্টা পুরস্কারের ক্ষুদ্রতালিকায় ছিল। ২০০৮ সালে তার দ্বিতীয় কবিতা সংকলন ড্রাইভস প্রকাশিত হয়। বইটি আইরিশ সাহিত্য রুনি পুরস্কার অর্জন করেন। তার রচিত প্রফিট অ্যান্ড লস ও দ্য রেডিও টি. এস. এলিয়ট পুরস্কারের ক্ষুদ্রতালিকায় ছিল এবং দ্বিতীয় বইটি আইরিশ টাইমস-এর পোয়েট্রি নাউ পুরস্কার অর্জন করে।\n\n\n== বিষয়বস্তু ও প্রভাব ==\nফ্লিন পরিবার ও মনস্তাত্ত্বিক উত্তরাধিকার সম্পর্কে এবং তার পিতার আলৎসহাইমারের রোগ সম্পর্কে লিখেছেন। তার কবিতায় প্রায়ই প্রযুক্তির উল্লেখ রয়েছে। তিনি ড্রাইভস-এ সনেটকে 'উইকিপিডিয়া কবিতা' বলে আখ্যায়িত করেছেন। প্রফিট অ্যান্ড লস-এ ফ্লপি ডিস্ক নিয়ে একটি কবিতা রয়েছে এবং 'লেটার টু ফ্রেন্ডস' কবিতায় সামাজিক যোগাযোগ মাধ্যমের উত্থান নিয়ে ছত্র রয়েছে।\n\n\n== সমালোচনামূলক প্রতিক্রিয়া ==\nফ্লিনের লেখনী লেখক ও সমালোচকদের ইতিবাচক পর্যালোচনা অর্জন করে। কস্টা পুরস্কারের বিচারকগণ তার দিজ ডেজ সম্পর্কে লিখেন, \"শ্বাসরুদ্ধকরভাবে সম্পন্ন অভিষেক দিজ ডেজ বইটি ফ্লিনের প্রতিদিনের অভিজ্ঞতাকে সাহিত্যের রত্নে রূপান্তরিত করেছে। তার অসাধারণ অন্তর্দৃষ্টি ও তার অনেক বছরের জ্যেষ্ঠ কবির মত লেখনীর কঠোরতা রয়েছে৷\" কবি ও সমালোচক টম পলিন লিখেন \"চাবুকের জ্বালাময়ী, গীতিমূলক, সর্বদা প্রাসঙ্গিক, লিওন্টিয়া ফ্লিনের কবিতাসমূহ আসল, সঠিক জিনিস৷\"\nড্রাইভস সম্পর্কে অ্যাডাম ফিলিপস লিখেন, \"সঠিক ও নৈমিত্তিক এবং আনুষ্ঠানিকভাবে পারদর্শী, কিছুটা আইরিশ (ও মহিলা) ফ্রাঙ্ক ও'হারার মত, এবং অন্য কারো মতো নয়\"। ফ্রান্সেস লেভিস্টন লিখেন, \"এই কবিতাগুলি শান্তি চুক্তি বা কার্বন-চেতনার 'সম্পর্কে' নয়, বরং আতঙ্কের কাজ সম্পর্কে: কীভাবে একজন মেধা ও হাস্যরসের অনুভূতি উভয়ের মাধ্যমে সংস্কৃতি, ভাষা, ইতিহাস, প্রত্যাশাকে পরিচালনা করে ... এমন কঠিন অনুভূতির স্রোত তার কবিতার জ্ঞান, উজ্জ্বল ফ্রন্টের পিছনে রয়েছ যা কবিতাগুলোকে আরও উল্লেখযোগ্য করে তোলে।\"\n\n\n== সাহিত্যকর্মের তালিকা ==\n\n\n=== কবিতা ===\nটেকিং লিবার্টিজ (২০২৩; জোনাথন কেপ)\nদ্য রেডিও (২০১৭; জোনাথন কেপ)\nপ্রফিট অ্যান্ড লস (২০১১; জোনাথন কেপ)\nড্রাইভস (২০০৮; জোনাথন কেপ)\nদিজ ডেজ (২০০৪; জোনাথন কেপ)\n\n\n=== পেম্ফলেট ===\nনিনা সিমোন ইজ সিংগিং (২০২১; ম্যারিসকাট)\nস্লিম নিউ বুক (২০২০; লাইফবোট প্রেস)\n\n\n=== সমালোচনা ===\nরিডিং মেডব ম্যাকগুকিয়ান (২০১২; আইরিশ অ্যাকাডেমিক প্রেস)\n\n\n== পুরস্কার ও স্বীকৃতি ==\n২০০১: দিজ ডেজ-এর জন্য শ্রেষ্ঠ পাণ্ডুলিপি হিসেবে এরিক গ্রেগরি পুরস্কার\n২০০৪: দিজ ডেজ-এর জন্য শ্রেষ্ঠ প্রথম সংকলন বিভাগে ফরওয়ার্ড পুরস্কার\n২০০৪: দিজ ডেজ-এর জন্য কস্টা পুরস্কারের ক্ষুদ্রতালিকাভুক্ত\n২০০৪: পোয়েট্রি বুক সোসাইটি কর্তৃক ২০ 'পরবর্তী প্রজন্মের কবি' তালিকাভুক্ত\n২০০৮: ড্রাইভস-এর জন্য আইরিশ সাহিত্যে রুনি পুরস্কার\n২০১৩: প্রফিট অ্যান্ড লস-এর জন্য পোয়েট্রি বুক সোসাইটি'স চয়েস ফর অটাম ২০১৩\n২০১৩: প্রফিট অ্যান্ড লস-এর জন্য টি. এস. এলিয়ট পুরস্কারের ক্ষুদ্রতালিকাভুক্ত\n২০১৪: আয়ারল্যান্ড ফান্ডের এডাব্লিউবি ভিনসেন্ট সাহিত্য পুরস্কার\n২০২১: নিনা সিমোন ইজ সিংগিং-এর জন্য পোয়েট্রি পেম্ফলেট শাখায় মাইকেল মার্কস পুরস্কারের ক্ষুদ্রতালিকাভুক্ত\n২০২২: রয়্যাল সোসাইটি অব লিটারেচারের ফেলো\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nব্রিটিশ কাউন্সিল প্রোফাইল"}