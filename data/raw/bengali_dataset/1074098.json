{"pageid": 1074098, "title": "ফ্লোরা ডাফি", "url": "https://bn.wikipedia.org/wiki?curid=1074098", "content": "ফ্লোরা জেন ডাফি  (জন্ম ৩০ সেপ্টেম্বর ১৯৮৭) একজন বারমুডীয় ট্রায়াথলেট। তিনি ২০২০ সালের টোকিও অলিম্পিকে বারমুডার পক্ষে প্রথম স্বর্ণপদক জেতেন। তিনি বেইজিং, লন্ডন এবং রিও ডি জেনিরোর গ্রীষ্মকালীন অলিম্পিকেও অংশ নিয়েছেন। তিনি ২০১৮ সালে অস্ট্রেলিয়ায় অনুষ্ঠিত কমনওয়েলথ গেমসে মহিলাদের ট্রায়াথলনে সোনা জিতেছেন। ২০১৮ সালে, তাকে তার দেশের খেলাধুলায় অবদানের স্বীকৃতি স্বরূপ অফিসার অফ দ্য অর্ডার অফ দ্য ব্রিটিশ এম্পায়ার (ওবিই) সম্মাননায় ভূষিত করা হয়।\n\n\n== ক্রীড়া জীবন ==\nডাফি ২০১৬ এবং ২০১৭ আইটিইউ ওয়ার্ল্ড ট্রায়াথলন, ২০১৫ ও ২০১৬ আইটিইউ ক্রস ট্রায়াথলন সিরিজে বিশ্ব চ্যাম্পিয়ন এবং এক্সটেরা ওয়ার্ল্ড চ্যাম্পিয়নশিপের পাঁচবারের বিজয়ী (২০১৪-২০১৭, ২০১৯)। বেইজিং-এ ২০০৮ সালের গ্রীষ্মকালীন অলিম্পিক, লন্ডনে ২০১২ সালের গ্রীষ্মকালীন অলিম্পিক, রিও ডি জেনিরোতে ২০১৬ সালের গ্রীষ্মকালীন অলিম্পিক এবং টোকিওতে ২০২০ সালের গ্রীষ্মকালীন অলিম্পিকে তিনি বারমুডার পক্ষ থেকে অংশগ্রহণ করেছেন। টোকিও অলিম্পিকে তিনি স্বর্ণপদক জিতেছেন, যা ডাফির প্রথম অলিম্পিক পদকের পাশাপাশি বারমুডার প্রথম স্বর্ণপদক।  ডাফির পদকের মধ্য দিয়ে, বারমুডা বিশ্বের সবচেয়ে ছোট দেশ হিসেবে অলিম্পিকে স্বর্ণপদক জিতেছে।\n২০১৮ সালের এপ্রিলে ডাফি অস্ট্রেলিয়ার গোল্ড কোস্টে অনুষ্ঠিত কমনওয়েলথ গেমসের প্রথম স্বর্ণপদক জয় করেন। ডাফি ৪৩ সেকেন্ডের ব্যবধানে মহিলা স্প্রিন্ট ট্রায়াথলন জিতে, বারমুডার প্রথম নারী হিসেবে কমনওয়েলথ স্বর্ণপদক বিজয়ী হয়েছেন। এছাড়াও ২০১৮ সালের কমনওয়েলথ গেমসে তার মহিলাদের ক্রস-কান্ট্রি মাউন্টেন বাইক প্রতিযোগিতায় অংশ নেওয়ার কথা থাকলেও পরবর্তীতে অংশ নিতে পারেননি।\nডাফি, একই বছরে তিনটি ট্রায়াথলন বিশ্ব শিরোপা বিজয়ী একমাত্র ব্যক্তি। তিনি ২০১৬ সালে ডব্লিউটিএস, আইটিইউ ক্রস ট্রায়াথলন এবং এক্সটেরার শিরোপা জয়ের মাধ্যমে তিনি এই কৃতিত্ব অর্জন করেন। ডাফি, ডব্লিউটিএস বা ওয়ার্ল্ড ট্রায়াথলন সিরিজ এর ইতিহাসে একমাত্র ট্রায়াথলেট, যিনি একই রেসে দ্রুততম সাঁতার, বাইকিং এবং দৌড় এর অধিকারী হয়েছেন। অলিম্পিক এবং স্প্রিন্ট উভয় আয়োজনেই, একই ডব্লিউটিএস ইভেন্টে সর্বোচ্চ ব্যবধানে বিজয়ের রেকর্ড ডাফির দখলে রয়েছে।\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক অলিম্পিক কমিটি-এ ফ্লোরা ডাফি\nThe Flora Fund - Duffy's foundation\n\"Flora Duffy\"। Beijing 2008। ESPN। ২০০৮। সংগ্রহের তারিখ ২৪ মে ২০১২। \n\"Flora Duffy, Simon De Cuyper Win In Huatulco\"। Triathlete। ৭ মে ২০১২। ১৮ মে ২০১২ তারিখে মূল থেকে আর্কাইভ করা। সংগ্রহের তারিখ ২৪ মে ২০১২। \n\"Flora Duffy Qualifies for 2012 Olympics\"। Bernews। ১৩ মে ২০১২। সংগ্রহের তারিখ ২৪ মে ২০১২।"}