{"pageid": 1049001, "title": "শিয়ামেন", "url": "https://bn.wikipedia.org/wiki?curid=1049001", "content": "শিয়ামেন তাইওয়ান প্রণালীর পাশের গণপ্রজাতন্ত্রী চীনের দক্ষিণ-পূর্বাঞ্চলীয় ফুচিয়েন প্রদেশের একটি উপ-প্রাদেশিক শহর। এটি ছয়টি জেলায় বিভক্ত: হুলি, শিমিং, চিমেই, থুং'আন, হাইছাং ও শিয়াং'আন। শহরটির আয়তন ১,৭০০.৬১ বর্গকিলোমিটার (৬৫৬.৬১ বর্গ মাইল) ও মোট জনসংখ্যা ২০১০ সালের হিসাবে ৩৫,৩১,৩৪৭ জন এবং ২০১৯ সালের ৩১ ডিসেম্বরের হিসাবে অনুমানিক জনসংখ্যা ৪২,৯০,০০০ জন। নগরীর নগরাঞ্চলের ছয় জেলার বেশিরভাগ অংশ ও চাংচৌয়ের ৪ টি জেলা (শিয়াংচেং, লংওয়েন, লংহাই এবং ছাংথাই) সহ মূল দ্বীপ থেকে ছড়িয়ে পড়েছে এবং  ৬২,৯৯,৭০০ জন বাসিন্দার একটি উন্নয়নশীল অঞ্চল গঠন করেছে। [5 ] এই অঞ্চলটি উত্তরের ছ্যুয়েনচৌয়ের সাথে সংযোগ স্থাপন করে প্রায় আট মিলিয়ন লোকের ভবিষ্যতের মহানগর তৈরি করে চলেছে।  শহরটি থেকে চীন প্রজাতন্ত্রের দ্বারা পরিচালিত কিনমেন দ্বীপপুঞ্জ (কুইময়) ৬ কিলোমিটারের (৪ মাইল) কম দূরে অবস্থিত।\nশিয়ামেন দ্বীপটি ইউনতাং উপসাগরে প্রাকৃতিক বন্দরের অধিকারী ছিল, তবে ফুচিয়েনের আন্তর্জাতিক বাণিজ্য চাংচৌ বা গুয়াংডংয়ের কুয়াংচৌয়ে দীর্ঘকাল সীমাবদ্ধ ছিল। প্রথম আফিম যুদ্ধের আগে এবং পরে উভয় দফায় ছিং রাজবংশের অধীনে দক্ষিণ ফুচিয়েন থেকে চীনাদের বড় ধরনের দেশত্যাগের ঘটনা ঘটে, যারা হক্কিয়ান ভাষী সম্প্রদায়কে সিঙ্গাপুর, মালয়েশিয়া, ইন্দোনেশিয়া এবং ফিলিপাইনে ছড়িয়ে দিয়েছিল। বিদেশের চীনারা শিয়ামেনের শিক্ষা ও সাংস্কৃতিক প্রতিষ্ঠানসমূহকে সমর্থন অব্যাহত রেখেছে। তেং শিয়াওফিংয়ের অধীনে ওপেনিং আপ নীতিমালার অংশ হিসাবে, শিয়ামেন ১৯৮০-এর দশকের গোড়ার দিকে বিদেশী বিনিয়োগ ও ব্যবসায়ের জন্য উন্মুক্ত চীনের মূল চারটি বিশেষ অর্থনৈতিক অঞ্চলগুলির মধ্যে একটি হয়ে ওঠে। শহরটির সম্প্রসারণের সময় খননকৃত জমিটি ব্যবহার করার মাধ্যমে অতীতের বন্দরকে আবদ্ধ করা হয়, তবে এই শহরটি মূল দ্বীপ চীনের বাকী অংশের সাথে সেতু দ্বারা যুক্ত ছিল।\n\n\n== তথ্যসূত্র ==\n\n\n== বহিঃসংযোগ =="}