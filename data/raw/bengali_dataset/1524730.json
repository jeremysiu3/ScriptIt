{"pageid": 1524730, "title": "আল-মুনাভি", "url": "https://bn.wikipedia.org/wiki?curid=1524730", "content": "মুহাম্মাদ 'আব্দ আল-রউফ আল-মুনাভি ( আল-মানাভিও ) ( আরবি: محمد عبد الرؤوف المناوي   ), ছিলেন উসমানীয় যুগের একজন বিখ্যাত মিশরীয় ইসলামী পণ্ডিত। তিনি একজন বিশিষ্ট শাফেয়ী ফকিহ, হাদিস বিশেষজ্ঞ, ইতিহাসবিদ এবং মরমী ছিলেন। তাকে তার সময়ের অন্যতম শ্রেষ্ঠ সুন্নি পণ্ডিত এবং প্রসিদ্ধ লেখক হিসেবে মনে করা হয়। তিনি ফায়াদ আল-কাদির নামে একটি বিখ্যাত এবং ধ্রুপদী রচনা  লিখেছিলেন। তিনি  শায়খ আল-ইসলাম শারাফ আল-দীন আল-মুনাভির পিতামহের প্রপৌত্র ছিলেন। এছাড়া তিনি আল-শা'রানির একজন বিখ্যাত শিষ্য।\n\"আল-মুনাভি\" উপাধিটি  মিশরের মুনায়ত বা মুনাউ গ্রাম থেকে উৎপত্তি হয়। এখানে তার পূর্বপুরুষরা তিউনিসিয়া থেকে চলে আসার পর ৭ম বা ১২শ শতাব্দীর কাছাকাছি সময়ে বসতি স্থাপন করেছিলেন।\n\n\n== জীবনী ==\nআল-মুনাভি ৯৫২ হিজরি/১৫৪৫ খ্রিস্টাব্দে কায়রো শহরে জন্মগ্রহণ করেন। তিনি একটি মর্যাদাপূর্ণ পরিবারের সদস্য ছিলেন, যারা তাদের জ্ঞান ও ধার্মিকতার জন্য সুপরিচিত ছিল। তার পরিবারের সদস্যরা সকলেই পণ্ডিত ছিলেন, এবং তিনি একটি জ্ঞানে পরিপূর্ণ পরিবেশে বেড়ে ওঠেন। তিনি প্রথমে তার পিতা তাজুল আরিফিনের কাছে শিক্ষা শুরু করেন। বয়ঃসন্ধির আগেই তিনি কুরআন মুখস্থ করেন এবং শাফিঈ ফিকহ, হাদিস, আরবি ব্যাকরণ এবং সীরাহ’র মূল্যবান গ্রন্থগুলো আয়ত্ত করেন। তিনি খুব অল্প বয়সে হাফিজ হন এবং আল-শারানি তাকে তাসাউফে (সুফিবাদে) দীক্ষা দেন। তার পিতার মৃত্যুর পর, তিনি বিভিন্ন গোষ্ঠীর সংস্পর্শে আসেন। এর মধ্যে হালওয়াতিয়া তরিকাও ছিল। কিছু ধর্মীয় কার্যক্রমের পর, তিনি সমাজ থেকে নিজেকে বিচ্ছিন্ন করে লেখালেখিতে মনোনিবেশ করেন। তারপর তিনি আবার সমাজে ফিরে আসেন এবং আলিয়া বিশ্ববিদ্যালয়ে শিক্ষকতা শুরু করেন। এখানে তার অত্যন্ত উচ্চমানের শিক্ষাদান তৎকালীন সবচেয়ে বিশিষ্ট পণ্ডিতদের আকৃষ্ট করে।  কিছু লোকের মধ্যে এতটাই ঈর্ষা জন্মায় যে তারা তাকে বিষ প্রয়োগ করে হত্যার চেষ্টা করে। তিনি বেঁচে যান। কিন্তু শীঘ্রই শিক্ষকতা ছেড়ে দেন।  তার এক পুত্র, তাজউদ্দিন মুহাম্মদকে তার রচনাগুলো লিখে রাখার জন্য নির্দেশ দিতে থাকেন। কারণ তিনি তখন নিজে লেখার মতো শারীরিকভাবে দুর্বল হয়ে পড়েছিলেন। তিনি ১০৩১ হিজরি/১৬২১ খ্রিস্টাব্দে মৃত্যুবরণ করেন।\n\n\n== শিক্ষক ও ছাত্র ==\nতিনি তার সময়ের কিছু শ্রেষ্ঠ পণ্ডিতের কাছে শিক্ষালাভ করেছিলেন:\n\nআল-শা'রানী\nশামস আল-দীন আল-রামলি\nনুরুদ দ্বীন আলী ইবনে গণিম আল মাকদিসি\nমুহাম্মদ ইবনে আহমদ ইবনে আলী, নাজম আল গায়তি\nআবুল হাসান, মুহাম্মাদ আল বাকরি আস সিদ্দিকী যিনি ছিলেন একজন বিশেষজ্ঞ মুফাসসির (বহির্ভূত)\nতাঁর ছাত্রদের মধ্যে নিম্নলিখিত ব্যক্তিরা ছিলেন:\n\n'আলী আল আজহুরি\nআহমদ ইবনে ঈসা শিহাবুদ দ্বীন আল কালবী\nতার ছেলে, জয়নুল 'আবেদীন। তিনি ৭ বছর বয়সে কুরআন মুখস্থ করেছিলেন।\n\n\n== বই ==\nআল-মুনাভি একজন প্রখর লেখক ছিলেন। তিনি ১০০টিরও বেশি গ্রন্থ রচনা করেছিলেন। যার মধ্যে রয়েছে::\n\nফায়দ আল-কাদির শারহ আল-জামি' আল-সাগীর, ইমাম আল-সুয়ুতি রচিত আল-জামি' আল-সাগীরের একটি ভাষ্য।\nশারহ নুখবাহ আল-ফিকার, ইবনে হাজার আল-আসকালানির নুখবাহ আল-ফিকারের একটি ভাষ্য।\nশরহ আল-তিরমিযী, আল- তিরমিযীর সুনান আল- তিরমিযীর একটি ভাষ্য\nফুতুহাত সুবহানিয়্যাহ ফি শারহ আল-আলফিয়্যাহ আল-ইরাকী, জয়ন আল-দীন আল-ইরাকির আলফিয়াহ আল-হাদিসের একটি ভাষ্য।\nআল-কাওয়াকিব আল-দুররিয়া ফি তারাজিম আল-সুফিয়া (\"সুফিদের জীবনীতে উজ্জ্বল নক্ষত্র\"), একটি জীবনী অভিধান। \nইতহাফ আল-মুবরা বি-ল-উলূম আল-আশরা (\" দশটি শাস্ত্র বা বিদ্যার প্রতি উৎসর্গীকৃত\")\nকুনুজ আল-হাকায়িক ফি আল-হাদিস (\"হাদিসের তথ্যের ভান্ডার\")\nআল-নুখবাত ফি ফাদায়িল আহল আল-বাইত (\"আল-বাইতের গুণাবলীতে অভিজাত ব্যক্তি\")\nআল-লালি আল-জাওরিয়াত ফি শারহ হিকাম আল-আতাইয়াহ, ইবনে আতা আল্লাহ আল-ইসকান্দারি দ্বারা হিকাম আল-আতাইয়াহ-এর একটি ব্যাখ্যা\n\n\n== তথ্যসূত্র ==\n\n\n== বহিঃসংযোগ =="}