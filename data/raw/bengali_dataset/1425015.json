{"pageid": 1425015, "title": "ওসাজোন", "url": "https://bn.wikipedia.org/wiki?curid=1425015", "content": "ওসাজোন হল এক ধরণের কার্বোহাইড্রেট জাতক। জৈব রসায়নে বিজারক শর্করা বা রিডিউসিং সুগারকে ফুটন্ত তাপমাত্রায় অতিরিক্ত পরিমাণে ফিনাইলহাইড্রাজিনের সাথে বিক্রিয়া করানো হলে ওসাজোন উৎপন্ন হয়। এই বিক্রিয়ায় ওসাজোন গঠনের সময় তুলনা করে এবং অণুবীক্ষণ যন্ত্রে ওসাজনের ক্রিস্টালের গঠন দেখে নমুনা কার্বোহাইড্রেটের ধরন সম্পর্কে ধারণা পাওয়া যায়।\n\n\n== গঠন ==\nএমিল ফিশার ওসাজোন গঠন বিকশিত করেন। তিনি বিক্রিয়াটিকে মনোস্যাকারাইড শনাক্তকরণ পরীক্ষা হিসাবে ব্যবহার করেছিলেন।\nএকজোড়া হাইড্রাজোন কার্যকারী গ্রুপ গঠনে জারণ ও ঘনীভবন উভয় বিক্রিয়া জড়িত। বিক্রিয়াটির জন্য একটি মুক্ত কার্বনিল গ্রুপ আবশ্যক হওয়ায় কেবল \"রিডিউসিং সুগার\"গুলো এই বিক্রিয়ায় অংশ নেয়। সুক্রোজ নন-রিডিউসিং বা অবিজারক শর্করা হওয়ায় এটি ওসাজোন গঠন করে না।\n\n\n== স্ফটিকের গঠন ==\nওসাজোনগুলো অত্যন্ত রঙিন এবং স্ফটিক যৌগ। অণুবীক্ষণ যন্ত্রে ক্রিস্টালের গঠন দেখে ওসাজনগুলোকে সহজেই আলাদা করা যায়। \n\nমাল্টোসাজোন (মল্টোজ থেকে) পাপড়ি-আকৃতির স্ফটিক গঠন করে।\nল্যাকটোসাজোন (ল্যাকটোজ থেকে) পাউডার পাফ বা তুলার বলের মতো আকৃতির স্ফটিক গঠন করে।\nগ্যালাক্টোসাজোন (গ্যালাকটোজ থেকে) রম্বিক-প্লেট আকৃতির স্ফটিক গঠন করে।\nগ্লুকোসাজোন (গ্লুকোজ, ফ্রুক্টোজ বা ম্যানোজ থেকে) ঝাড়ু বা সুই-আকৃতির স্ফটিক তৈরি করে।\n\n\n== ঐতিহাসিক তথ্যসূত্র ==\nFischer, Emil (১৯০৮)। \"Schmelzpunkt des Phenylhydrazins und einiger Osazone\": 73–77। ডিওআই:10.1002/cber.19080410120। \nFischer, Emil (১৮৯৪)। \"Ueber einige Osazone und Hydrazone der Zuckergruppe\": 2486–2492। ডিওআই:10.1002/cber.189402702249। \nBarry, VINCENT C.; Mitchell, PW (১৯৫৫)। \"Mechanism of Osazone Formation\": 220। ডিওআই:10.1038/175220a0 । পিএমআইডি 13235861। \n\n\n== তথ্যসূত্র =="}