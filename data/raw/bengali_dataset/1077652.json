{"pageid": 1077652, "title": "উপবিষ্ট জীবনচর্যা", "url": "https://bn.wikipedia.org/wiki?curid=1077652", "content": "উপবিষ্ট জীবনচর্যা বা শারীরিক পরিশ্রম-বিমুখ জীবনচর্যা (ইংরেজি: Sedentary lifestyle) বলতে সক্রিয় জীবনচর্যার বিপরীত এক ধরনের জীবনচর্যাকে বোঝায়, যাতে শারীরিক পরিশ্রমের স্থান খুবই কম বা নেই বললেই চলে। উপবিষ্ট জীবনচর্যা পালনকারী ব্যক্তির প্রায়ই কোনও আসনে উপবিষ্ট বা বসে থাকেন বা বিছানায় বা অন্যত্র শুয়ে থাকেন এবং এভাবেই দিনের সিংহভাগ সময় জুড়ে সামাজিক কর্মকাণ্ডে অংশগ্রহণ করেন, টেলিভিশন দেখেন, ভিডিও গেম খেলেন, বই বা পত্রপত্রিকা পড়েন, মুঠোফোন বা কম্পিউটার ব্যবহার করেন। উপবিষ্ট জীবনচর্যা স্বাস্থ্যের অবনতি এবং বহুসংখ্যক প্রতিরোধযোগ্য মৃত্যুর কারণ হতে পারে।\nউপবিষ্ট অবস্থায় কাটানো সময়ের পরিমাণ উপবিষ্ট জীবনচর্যা পরিমাপ করার সবচেয়ে সাধারণ উপায়। বিশ্বের প্রাপ্তবয়স্ক জনসমষ্টির প্রায় ৪৭%-কে প্রতিনিধিত্বকারী একটি বৈশ্বিক পর্যালোচনাতে বেরিয়ে এসেছে যে প্রতিদিন গড়ে একজন প্রাপ্তবয়স্ক মানুষ ৪.৭ ঘণ্টা উপবিষ্ট থাকেন, তবে উপবিষ্ট সময়ের প্রকৃত মান এই নিজ-থেকে-প্রতিবেদনকৃত মানের চেয়ে প্রায় ২ ঘণ্টা বেশি হওয়া সম্ভব।\nপর্দায় কাটানো সময় (Screen time) বলতে একজন ব্যক্তি টেলিভিশন, কম্পিউটারের মনিটর, মুঠোফোন বা ট্যাবলেটের পর্দার দিকে তাকিয়ে যে সময় ব্যয় করেন, তাকে নির্দেশ করেন। মাত্রাতিরিক্ত পর্দায় কাটানো সময়ের সাথে স্বাস্থ্য হানিকর ফলাফলের সম্পর্ক রয়েছে।\n\n\n== আরও দেখুন ==\nনয়টা-পাঁচটা\nমোটরযানের উপর নির্ভরশীলতা\nশৈশবকালীন অতিস্থূলতা\nসমাজের উপর মোটরগাড়ির প্রভাবসমূহ\nব্যায়ামের নতুন ঝোঁকসমূহ\nঅলসতা\nব্যায়ামের স্নায়ুজৈবিক প্রভাবসমূহ\nঅতিস্থূলতা ও হাঁটা\nসরল জীবনযাপন\nআলস্য (মহাপাপ)\nকাজপাগল\nশারীরিক শিক্ষার ঘাটতি\nপর্দায় কাটানো সময়\n\n\n== তথ্যসূত্র ==\n\n\n== বহিঃসংযোগ ==\nJudson, Olivia (২০১০-০২-২৩)। \"Stand Up While You Read This\"। Opinionator। New York Times। \nGardner, Amanda (২০১০-০৭-২৭)। \"Study: The longer you sit, the shorter your life\"। Health Interactives। USA Today। \nVlahos, James (২০১১-০৪-১৪)। \"Is Sitting a Lethal Activity?\"। Magazine। New York Times।"}