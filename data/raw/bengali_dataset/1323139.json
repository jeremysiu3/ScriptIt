{"pageid": 1323139, "title": "সোরগার", "url": "https://bn.wikipedia.org/wiki?curid=1323139", "content": "সোরগার হল ভারতের রাজস্থান রাজ্যে বিদ্যমান একটি মনিহার মুসলিম সম্প্রদায়। স্বাধীনতার পর সোরগার সম্প্রদায়ের অনেক সদস্য পাকিস্তানে পাড়ি জমিয়েছেন এবং  সিন্ধু প্রদেশের করাচিতে বসতি স্থাপন করেন।\n\n\n== ইতিহাস ও উৎপত্তি ==\nসোরগাররা দাবি করে তারা পশতুন বংশোদ্ভূত, যাদের বারুদ তৈরির জন্য রাজস্থানে আনা হয়েছিল। রাজস্থানি ভাষায় সোর্গার শব্দের অর্থ \"বারুদ প্রস্তুতকারক\"। তাদের ঐতিহ্য অনুসারে, সম্প্রদায়ের পূর্বপুরুষরা একজন রাজপুত রাজা কর্তৃক নিযুক্ত পাঠান প্রহরী ছিল, যারা একটি বিবাদে জড়িত ছিল, যার ফলে মৃত্যু হয়েছিল। তারা বারুদ তৈরি করার পূর্ব শর্তে রাজা কর্তৃক তাদের ক্ষমা করা হয়েছিল।\n\n\n== বর্তমান পরিস্থিতি ==\nএদের প্রধানত চিতোরগড়, জয়পুর, যোধপুর ও উদয়পুর জেলায় পাওয়া যায়। সোরগাররা সম্প্রদায়ের মধ্যে মেওয়ারি ভাষায় কথা বলে ও বহিরাগতদের সাথে উর্দুতে কথা বলে। তারা চারটি গোত্রে বিভক্ত যেমন তানওয়ার, ভাটি, চৌহান ও আফগান। এই গোত্রগুলি মর্যাদায় সমান ও একে অপরের সাথে আন্তঃবিবাহ করে। সোরগাররা ক্ষুদ্র কৃষকদের একটি সম্প্রদায়। সেখানে বারুদ তৈরির ঐতিহ্যগত পেশা বন্ধ হয়ে গেছে, যদিও অনেকে এখনও বন্দুক মেরামত করে তাদের আয় করে থাকে। তারা সুন্নি মুসলিম এবং অন্যান্য রাজস্থান মুসলিম সম্প্রদায়ের মতো তাদের রীতিনীতি রয়েছে।\n\n\n== আরও দেখুন ==\nপশতুন প্রবাসী\nমণিহার\nঅতীশবাজ\nমুঘল\n\n\n== তথ্যসূত্র =="}