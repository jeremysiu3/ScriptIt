{"pageid": 138160, "title": "মশাল", "url": "https://bn.wikipedia.org/wiki?curid=138160", "content": "মশাল হলো এক প্রান্তে জ্বলন্ত উপাদান সহ একটি কাঠি বা দন্ড, যা প্রজ্বলিত হয় এবং আলোর উৎস হিসাবে ব্যবহৃত হয়।  এটি এক প্রকার আলোক প্রদীপ, যা পথ চলতে হাতে ধারণ করা হতো এবং দেয়াল, ফটক, সুড়ঙ্গ পথ, বিশালাকৃতির ঘর প্রভৃতিতে প্রোথিত করে আলোকিত করা হতো। কাঠির অগ্রভাগে তন্তুজাতীয় পদার্থ জড়িয়ে মশাল তৈরী করা হয় এবং ব্যবহারকালে ঐ তন্তুজাতীয় দাহ্যপদার্থে আগুন ধরিয়ে দেয়া হয়। যাত্রীদলে যে মশাল বহন করে তাকে বলা হয় মশালচী। রাত্রিকালে হাতে মশাল নিয়ে মশাল মিছিল করা হয়ে থাকে। আধুনিককালে সাধারণত বাশের দণ্ডের অগ্রভাগে পাটের চট জড়িয়ে মশাল তৈরী করা হয়। অলিম্পিকে মশাল হাতে নিয়ে দীর্ঘ পথ দৌড়িয়ে গিয়ে অলিম্পিক শিখা প্রজ্জ্বলিত করা হয়। সার্কাসে অনেকগুলো প্রজ্জ্বলিত মশাল উপরে ছুঁড়ে মারার খেলাটি বেশ জনপ্রিয়।\n\n\n== ব্যুৎপত্তি ==\n\n\n== ব্যবহার ==\n\n\n== তথ্যসূত্র =="}