{"pageid": 1002213, "title": "সিরিয়া জাতীয় ফুটবল দল", "url": "https://bn.wikipedia.org/wiki?curid=1002213", "content": "সিরিয়া জাতীয় ফুটবল দল (আরবি: منتخب سوريا لكرة القدم) হচ্ছে আন্তর্জাতিক ফুটবলে সিরিয়ার প্রতিনিধিত্বকারী পুরুষদের জাতীয় দল, যার সকল কার্যক্রম সিরিয়ার ফুটবলের সর্বোচ্চ নিয়ন্ত্রক সংস্থা সিরীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৩৭ সাল হতে ফুটবলের সর্বোচ্চ সংস্থা ফিফার এবং ১৯৭০ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৪৯ সালের ২০শে নভেম্বর তারিখে, সিরিয়া প্রথমবারের মতো আন্তর্জাতিক খেলায় অংশগ্রহণ করেছে; তুরস্কের আঙ্কারায় অনুষ্ঠিত উক্ত ম্যাচে সিরিয়া তুরস্কের কাছে ৭–০ গোলের ব্যবধানে পরাজিত হয়েছে।\nনসুন কাসিয়ুন নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় সিরিয়ার রাজধানী দামেস্কে অবস্থিত। বর্তমানে এই দলের ম্যানেজারের দায়িত্ব পালন করছেন নাবিল মা'লুল এবং অধিনায়কের দায়িত্ব পালন করছেন আল আহলির আক্রমণভাগের খেলোয়াড় ওমর আল সুমাহ।\nসিরিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে সিরিয়া এপর্যন্ত ৬ বার অংশগ্রহণ করেছে, যার মধ্যে প্রত্যেকটি আসরে তারা শুধুমাত্র গ্রুপ পর্বে অংশগ্রহণ করেছে। এছাড়াও, ডাব্লিউএএফএফ চ্যাম্পিয়নশিপ সিরিয়া অন্যতম সফল দল, যেখানে তারা ১টি (২০১২) শিরোপা জয়লাভ করেছে।\nমুসাব বালহাউস, আলি দিয়াব, মাহমুদ আমনাহ, রাজা রাফ' এবং ওমর আল সুমাহের মতো খেলোয়াড়গণ সিরিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৮ সালের জুন মাসে প্রকাশিত র‌্যাঙ্কিংয়ে সিরিয়া তাদের ইতিহাসে সর্বোচ্চ অবস্থান (৭৩তম) অর্জন করে এবং ২০১৪ সালের সেপ্টেম্বর মাসে প্রকাশিত র‌্যাঙ্কিংয়ে তারা ১৫২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সিরিয়ার সর্বোচ্চ অবস্থান হচ্ছে ৫৩তম (যা তারা ১৯৭৪ সালে অর্জন করেছিল) এবং সর্বনিম্ন অবস্থান হচ্ছে ১২৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n=== শিরোপা ===\nপশ্চিম এশীয় ফুটবল ফেডারেশন চ্যাম্পিয়নশিপ\nচ্যাম্পিয়ন (১): ২০১২\nরানার-আপ (২): ২০০০, ২০০৪\nচতুর্থ স্থান (১): ২০০২\nআরব নেশন্স কাপ\nরানার-আপ (৩): ১৯৬৩, ১৯৬৬, ১৯৮৮\nচতুর্থ স্থান (৩): ১৯৯২\nপ্যান আরব গেমস\nচ্যাম্পিয়ন (১): ১৯৫৭\nরানার-আপ (২): ১৯৫৩, ১৯৯৭\nতৃতীয় স্থান (১): ১৯৭৬\nচতুর্থ স্থান (১): ১৯৯২\nমেডিটেরেনিয়ান গেমস\nচ্যাম্পিয়ন (১): ১৯৮৭\nতৃতীয় স্থান (১): ১৯৫১\nচতুর্থ স্থান (১): ১৯৫৫\nপশ্চিম এশীয় গেমস\nরানার-আপ (২): ১৯৯৭, ২০০৫\nতৃতীয় স্থান (১): ২০০২\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সিরিয়া জাতীয় ফুটবল দল  ওয়েব্যাক মেশিনে আর্কাইভকৃত ১৫ ডিসেম্বর ২০১৮ তারিখে (ইংরেজি)\nএএফসি-এ সিরিয়া জাতীয় ফুটবল দল (ইংরেজি)"}