{"pageid": 105128, "title": "আজাদ হিন্দ ডাকটিকিট", "url": "https://bn.wikipedia.org/wiki?curid=105128", "content": "আজাদ হিন্দ ডাকটিকিট হল নেতাজি সুভাষচন্দ্র বসুর আজাদ হিন্দ কর্তৃক ১৯৪৩ সালে নাৎসি জার্মানিতে প্রকাশিত ছয়টি ভিন্ন নকশার প্রচারমূলক ডাকটিকিট। ভারতীয় ডাক বিভাগ এই ছয়টি অব্যবহৃত আজাদ হিন্দ ডাকটিকিট ইন্ডিয়ান ফ্রিডম স্ট্রাগল থ্রু ইন্ডিয়া পোস্টেজ স্ট্যাম্প নামক স্মারক গ্রন্থের অন্তর্ভুক্ত করেন।\nনেতাজির পরিকল্পনা অনুসারে ওয়ার্নার ও মারিয়া ভন অ্যাক্সটার-হেউটলাস এই ডাকটিকিটগুলির নকশা প্রস্তুত করেছিলেন। এই নকশাগুলি ছিল:\n\n১+১ আনা – জার্মান এমজি৩৪ মেশিনগান থেকে গুলিবর্ষণরত শিখ সৈনিকের ছবি সহ।\n১/২ আনা, ১ আনা ও ২+২ আনা – লাঙল ও পশ্চাতে ভূমিকর্ষণরত কৃষকের ছবি সহ।\n২-১/২ আনা ও ২-১/২ + ২-১/২ আনা – ভারতীয় রমণী কর্তৃক চরখায় সুতো কাটার ছবি সহ।\n৩+৩ আনা – মুমূর্ষু সৈনিকের সুশ্রুষারত নার্সের ছবি সহ।\n৮+১২ আনা ও ১২ আনা + ১ টাকা – অখণ্ড ভারতের মানচিত্রের উপর ছিন্ন শিকলের ছবি সহ।\n১+২ টাকা – হিন্দু, মুসলমান ও শিখ সৈনিকের হাতে আজাদ হিন্দ পতাকার ছবি সহ।\nবার্লিনের গভর্নমেন্ট প্রিন্টিং ব্যুরোয় ডাকটিকিটগুলি ছাপা হয়। কম দামের টিকিটগুলি প্রথমে দশ লক্ষ ও পরে আরও পাঁচ লক্ষ ছাপা হয়। ১ + ২ টাকার টিকিটগুলি তিনটি রং বৈচিত্র্যে মাত্র ১৩,৫০০টি ছাপা হয়েছিল। প্রতিটি মূল্যের ডাকটিকিট ভিন্ন ভিন্ন রঙে ছাপা হয়। ১ + ২ টাকার ডাকটিকিটটি বহুবর্ণ নকশায় ছাপা হয়। Mi. VII ১ টাকা + ২ টাকার নকশাতেও অনেকগুলি রং ব্যবহার করা হয়েছিল।\n\n\n== তথ্যসূত্র ==\n\n\n== গ্রন্থপঞ্জি ==\n\"Pastimes; Stamps\" by Barth Healey in the New York Times, 3 December 1989.\n\"Indian Legion Stamps and Postal History  ওয়েব্যাক মেশিনে আর্কাইভকৃত ১৫ অক্টোবর ২০০৭ তারিখে\" in Introduction to Foreign Legion Stamps and Postal History.\nMichel Deutschland-Spezial 1998, Schwaneberger Verlag GmbH, Munich, 1988.\n\n\n== আরও দেখুন ==\nআজাদ হিন্দ\nআজাদ হিন্দ ফৌজ"}