{"pageid": 1113899, "title": "মারকাযুদ দাওয়াহ আল ইসলামিয়া", "url": "https://bn.wikipedia.org/wiki?curid=1113899", "content": "মারকাযুদ দাওয়াহ আল ইসলামিয়া ঢাকার পল্লবীতে অবস্থিত একটি উচ্চতর গবেষণামূলক ইসলামি শিক্ষাপ্রতিষ্ঠান। ১৯৯৬ সালে ঢাকার মুহাম্মদপুরের একটি অস্থায়ী ক্যাম্পাসে প্রতিষ্ঠানটির যাত্রা শুরু হয়, পরবর্তীতে ২০০৬ সালে এর কার্যক্রম পল্লবীতে স্থায়ী ক্যাম্পাসে স্থানান্তরিত হয়। মাদ্রাসাটির প্রতিষ্ঠাতা আবুল হাসান মুহাম্মদ আব্দুল্লাহ ও মুহাম্মদ আব্দুল মালেক। প্রতিষ্ঠানটি থেকে গবেষণাধর্মী সাময়িকী মাসিক আল কাউসার প্রকাশিত হয়।\n\n\n== ইতিহাস ==\n১৯৯৬ সালে প্রতিষ্ঠার পর প্রথম ৬ মাস নূরজাহান রোড, মুহাম্মদপুরে এর কার্যক্রম পরিচালিত হত। এরপর তিন বছর মুহাম্মদী হাউজিং, মুহাম্মাদপুরে কয়েক কক্ষের একটি ভাড়া বাসায়। এরপর ছয় মাস তেজগাঁয়ে এক বাসায় ব্যবস্থা হয়। এরপর তিন বছর সাত মসজিদ রোড, মুহাম্মদপুরে ভাড়া বাসায়, এরপর উত্তর যাত্রাবাড়িতে তিন বছর প্রতিষ্ঠানটির কার্যক্রম চলে। এই বাসার মেয়াদ শেষ হওয়ার পর ৩০/১২ পল্লবী, ঢাকায় স্থায়ী ক্যাম্পাসের ব্যবস্থা হয়। ২৫ মার্চ ২০০৬ সালে মারকাযুদ দাওয়াহ এই নতুন ভবনে স্থানান্তরিত হয়।\n\n\n== প্রকাশনা ==\nআল মাদখাল ইলা উলুমিল হাদিসিশ শরিফ\nআলওয়াজীয ফী শায়ইন মিন মুসতালাহিল হাদীস \nআততা'কীবুল মুমাজ্জাদ 'আলা মা ফীদ দুররিল মুনাদ্দাদ\nএসব হাদীস নয়, ১ ও ২\nপ্রচলিত ভুল\nনির্বাচিত প্রবন্ধ ১ ও ২\n\n\n== আরও দেখুন ==\nবাংলাদেশের কওমি মাদ্রাসার তালিকা\n\n\n== তথ্যসূত্র =="}