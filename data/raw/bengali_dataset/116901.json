{"pageid": 116901, "title": "উলিয়ানভ্‌স্ক", "url": "https://bn.wikipedia.org/wiki?curid=116901", "content": "উলিয়ানোভসক (রুশ: Улья́новск, সাবেক সিমবির্স্ক (Симби́рск) রাশিয়ার রাজধানী মস্কো থেকে ৮৯৩ কিলোমিটার পূর্বে ভলগা নদীর তীড়ে অবস্থিত একটি শহর। এই শহরে জন্মগ্রহণ করেছিলেন ভ্লাদিমির লেনিন। তার নামে এই শহরের নামকরণ করা হয়েছে। ২০০২ সালের আদমশুমারি অনুযায়ী উলিয়ানোভসকের জনসংখ্যা ৬৩৫,৯৪৭।\n\n\n== ইতিহাস ==\n১৬৪৮ সালে সমাজতান্ত্রিক নেতা বোগদান খিত্রোভো কর্তৃক সিমবির্স্ক প্রতিষ্ঠিত হয়। কৌশলগতভাবে সিমবির্স্ক দুর্গটি শহরের ভলগা নদী তীরবর্তী এলাকায় স্থাপিত হয়। এই দুর্গ স্থাপনের উদ্দেশ্য ছিল রুশ সাম্রাজ্যের পূর্ব প্রান্তকে নোম্যাডিক উপজাতিদের আক্রমণের হাত থেকে রক্ষা করা এবং ঐ স্থানে স্থায়ী রুশদের উপস্থিতি বৃদ্ধি করা।\n১৬৬৮ সালে সিমবির্স্কে মাসব্যাপী অবরোধ হয়। এ অবরোঢে ২০,০০০ জন সেনা সদস্য অংশগ্রহণ করেছিল। সেসময় সিমবির্স্কে একটি বিশাল দুউরগপ্রাসাদ নির্মিত হয়। এটি ১৮শ শতকে আগুন লেগে ধ্বংশ হয়ে যায়।\nরুশ সাম্রাজ্যের পূর্ব প্রান্ত সাইবেরিয়ার অত্যন্ত নিকটে অবস্থিত। তাছাড়া উপজাতিদের আক্রমণের কারণে সিমবির্স্ক শহর ক্রমেই সাইবেরিয়ার দিকে হরে যাচ্ছিল বলে শহরটির কৌশলগত গুরুত্ব কিছুটা হ্রাস পায়। তবুও সিমবির্স্ক ব্যবসা-বাণিজ্যের ক্ষেত্রে একটি গুরুত্বপূ্ণ নগরে পরিণত হতে থাকে। ১৭৯৬ সালে সিমবির্স্ক শহরের মর্যাদা লাভ করে।\n১৮৬৪ সালের গ্রীষ্মে সিমবি্স্কে এক ভয়াবহ অগ্নিকাণ্ড ঘটে যায়। কিন্তু অতি দ্রুত সিমবির্স্ক এই ক্ষতি পুষিয়ে উঠে এবং তার অগ্রযাত্রা অব্যাহত রাখে। ১৮২৭-১৮৪১ এর মধ্যে সিমবির্স্কের বিখ্যাত হলি ট্রিনিটি ক্যাথেড্রাল নির্মিত হয়। ১৮৫৬ সালে শহরের জনসংখ্যা ২৬,০০০ তে দাঁড়ায়। ১৮৯৭ তে এই সংখ্যা বৃদ্ধি পেয়ে ৪৩,০০০ তে উন্নীত হয়।\n১৯২৪ সালে খ্যাতিমান রুশ বিল্পবী ভ্লাদিমির লেনিনের নামে এই শহরের নাম উলিয়ানোভস্ক রাখা হয়। লেনিন ১৮৭০ সালে সিমবির্স্কে জন্মগ্রহণ করেছিলেন। অন্য আরেক বিখ্যাত রাশিয়ান রাজনৈতিক নেতা আলেকজান্ডার কেরেনস্কি সিমবির্স্কে জন্মগ্রহণ করেছিলেন।\n১৯৫৭ সালে নির্মিত কুইবিশেভ হাইড্রোলিক প্ল্যান্টের কারণে উলিয়ানোভস্কের উত্তর ও দক্ষিণ উভয় দিক হতেই বন্যা দেখা দেয়। ফলে এই অঞ্চলে ভলগা নদীর প্রস্থ প্রায় ৩৫ তে পরিণত হয়। আজ অবধি উলিয়ানোভস্কের কিছু এলাকার মানুষ এই পানি পৃষ্ঠের নিচে বাস করে। তাদেরকে বন্যার হাত থেকে রক্ষার জন্য বাধ নির্মিত হয়েছে। তবে আশঙ্কা করা হয় যে, এই বাধ কোন কারণে ধ্বংশ হলে শহরের একটী বড় অংশ পানিতে তলিয়ে যাবে এবং উলিয়ানোভস্কের মোট জনসংখ্যার প্রায় ৫% ব্যাপক ক্ষতির সম্মুখীন হবে।\nসোভিয়েত ইউনিয়ন থাকাকালে উলিয়ানোভস্ক বিখ্যাত পর্যটন স্থান হিসেবে পরিচিত ছিল। উলিয়ানোভস্কের বিপ্লবী গুরুত্বের কারণে পুরো সোভিয়েত ইউনিয়ন থেকে এমনকি বিদেশ হতেও এসময় প্রচুর দর্শক সমাগম ঘটত।\n২০০৯ এর ১৩ নভেম্বর উলিয়ানোভস্কের কেন্দ্রীয় সেনাবিভাগে বোমা বিস্ফোরণ ঘটে এবং এতে দুইজন মারা যায়। এছাড়া একটি দুর্গম স্থান হতে ৪৩জন আটককৃত নাগরিককেও উদ্ধার করা হয়।\n২০১০ এর জুলাই-আগস্টে উলিয়ানোভস্কের সর্বোচ্চ তাপমাত্রা রেকর্ড হয়। এতে প্রায় ২০০ জন মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ ==\n\nউলিয়ানোভসক সিটি পোর্টাল (রুশ)\nসিমবির্স্কের ইতিহাস  ওয়েব্যাক মেশিনে আর্কাইভকৃত ৩ জুন ২০২৩ তারিখে (রুশ)\nউলিয়ানোভসক শহরের চিত্র (রুশ)"}