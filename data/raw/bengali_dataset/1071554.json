{"pageid": 1071554, "title": "উত্তরা পশ্চিম থানা", "url": "https://bn.wikipedia.org/wiki?curid=1071554", "content": "উত্তরা পশ্চিম থানা বাংলাদেশের রাজধানী ঢাকা শহরের উত্তরায় অবস্থিত একটি থানা। এটি উত্তরা উপশহরের ১১ নং সেক্টরে অবস্থিত।\nএই থানা ৪ সেপ্টেম্বর, ২০১২ সালে উত্তরা পূর্ব থানার (পূর্ববর্তী নাম উত্তরা থানা) দায়িত্বভার কমাতে প্রতিষ্ঠা করা হয়।\nএই থানার আয়তন ৮ বর্গকিলোমিটার (৩.১ বর্গমাইল)। থানাটি আব্দুল্লাহপুর, বাউনিয়া, কামারপাড়া, বাটুলিয়া, রসদিয়া এবং উত্তরার ৩, ৫, ৭, ৯, ১০, ১১, ১২, ১৩ ও ১৪ নং সেক্টর নিয়ে গঠিত।\nনতুন থানা হওয়ার পর এলাকার জন্য এর ভবন নির্মাণের জন্য জমি না থাকায় সরকার একটি ভবন ভাড়া নেয়। কিন্তু ভবনটি আবাসিক এলাকার ভেতরে অবস্থিত হওয়া নতুন থানা ভবনটি অপর্যাপ্ত হওয়ায় এর কার্যক্রমে অসুবিধা সৃষ্টি চলমান। এছাড়া থানা ভবনের আশেপাশে যানজটের সৃষ্টি হয়ে থাকে। এই জন্য থানা দপ্তরকে সোনারগাঁও জনপথের ৩০ কাঠা জমিতে নতুন ভবন নির্মাণ করে সেখানে স্থানান্তর করার দাবিতে ২০২২ সালে উত্তরা কল্যাণ সমিতি আন্দোলন করে। ঢাকা-১৮ আসনের সংসদ সদস্য মোহাম্মদ হাবিব হাসান দাবির স্বপক্ষে সুপারিশ করে ১৯ অক্টোবর ২০২২ সালে রাজধানী উন্নয়ন কর্তৃপক্ষের তৎকালীন চেয়ারম্যান আনিছুর রহমান মিঞাকে ডিও লেটার প্রেরণ করেন।\n\n\n== তথ্যসূত্র =="}