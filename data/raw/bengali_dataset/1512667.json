{"pageid": 1512667, "title": "গোঙ্গাদি তৃষা", "url": "https://bn.wikipedia.org/wiki?curid=1512667", "content": "গোঙ্গাদি তৃষা (জন্ম: ১৫ ডিসেম্বর ২০০৫) একজন ভারতীয় ক্রিকেটার। তিনি একজন অলরাউন্ডার, যিনি ডানহাতে ব্যাট করেন এবং ডানহাতে লেগ ব্রেক বোলিং করেন। তৃষা ভারতের অনূর্ধ্ব-১৯ মহিলা টি-টোয়েন্টি বিশ্বকাপের প্রথম ও দ্বিতীয় সংস্করণজয়ী দলের গুরুত্বপূর্ণ সদস্য ছিলেন।\n২০২৫ সালের মহিলা অনূর্ধ্ব-১৯ টি-টোয়েন্টি বিশ্বকাপে দুর্দান্ত এক শতরান করে তৃষা ইতিহাস গড়েন এবং তিনি এই টুর্নামেন্টের ইতিহাসে প্রথম শতরানকারী হিসেবে নিজের নাম নথিভুক্ত করেন। \n\n\n== জীবনের প্রথমার্ধ ==\nতার জন্ম তেলেঙ্গানার ভদ্রাচলমে।   তার বাবা একটি বেসরকারি প্রতিষ্ঠানে ফিটনেস প্রশিক্ষক হিসেবে কাজ করতেন। মেয়ের প্রতিভা চিনতে পেরে তিনি তাকে ক্রিকেট খেলায় উৎসাহিত করেন। মেয়ের উন্নত প্রশিক্ষণের জন্য তিনি নিজের চাকরি ছেড়ে দেন এবং ভদ্রাচলম থেকে সেকেন্দ্রাবাদে চলে আসেন। তৃষাকে যখন সেন্ট জনস ক্রিকেট একাডেমিতে ভর্তি করা হয় তখন তার মাত্র সাত বছর বয়স ছিল। \n\n\n== কেরিয়ার ==\nহায়দ্রাবাদ এবং দক্ষিণ অঞ্চলের বিভিন্ন বয়সভিত্তিক দলে খেলার পর, তৃষা ২০১৭-১৮ সিনিয়র মহিলা টি-টোয়েন্টি লীগে হায়দ্রাবাদের দলে খেলার ।  ২০২১-২২ অনূর্ধ্ব-১৯ মহিলা ক্রিকেট চ্যালেঞ্জার্স এবং বিজয়ওয়াড়ায় অনুষ্ঠিত ২০২১-২২ সিনিয়র মহিলা চ্যালেঞ্জার ট্রফিতে তিনি ভারত বি দলের প্রতিনিধিত্ব করেন।\n২০২৩ সালের জানুয়ারিতে অনুষ্ঠিত ২০২৩ সালের আইসিসি অনূর্ধ্ব-১৯ মহিলা টি-টোয়েন্টি বিশ্বকাপে তৃষা ভারতের হয়ে অংশ নেন।  শেষ নির্নায়ক ম্যাচে তিনি সর্বোচ্চ ২৪ রান করেন এবং ৭ উইকেটে ভারতের জয় নিশ্চিত করেন। তাদের এই জয় ঐতিহাসিক শিরোপা লাভ করে। \n\n\n== তথ্যসূত্র =="}