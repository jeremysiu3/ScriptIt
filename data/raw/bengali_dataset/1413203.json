{"pageid": 1413203, "title": "আলোক সেকেন্ড", "url": "https://bn.wikipedia.org/wiki?curid=1413203", "content": "আলোক সেকেন্ড দৈর্ঘ্যের একটি একক, যা জ্যোতির্বিজ্ঞান, টেলিযোগাযোগ ও আপেক্ষিক পদার্থবিজ্ঞানে গুরুত্বপূর্ণ। আলো এক সেকেন্ডে শূন্যস্থানে যতটা দূরত্ব অতিক্রম করে তাকে ১ আলোক সেকেন্ড বলে। ১ আলোক সেকেন্ড সমান ২৯,৯৭,৯২,৪৫৮ মিটার (প্রায় ৯৮,৩৫,৭১,০৫৫ ফুট বা ১,৮৬,২৮২ মাইল)।\nসেকেন্ড এককটি যেমন সময়ের অন্যান্য এককের ভিত্তি, তেমনি আলোক সেকেন্ড দৈর্ঘ্যের অন্যান্য এককের ভিত্তি হতে পারে, যা আলোক ন্যানোসেকেন্ড (২৯৯.৮ মিমি বা এক আন্তর্জাতিক ফুটের কম) থেকে আলোক মিনিট, আলোক ঘণ্টা ও আলোক দিন হতে পারে। আরও বহুল প্রচলিত আলোক বর্ষ সমান ৩১৫৫৭৬০০ আলোক সেকেন্ড, যেহেতু এখানে \"বর্ষ\" বলতে জুলীয় বছর বোঝায়, যা ঠিক ৩৬৫.২৫ দিন এবং ১ দিন সমান ৮৬,৪০০ এসআই সেকেন্ড।\n\n\n== তথ্যসূত্র =="}