{"pageid": 1074506, "title": "কেন্টের অ্যাথেলবার্ট", "url": "https://bn.wikipedia.org/wiki?curid=1074506", "content": "অ্যাথেলবার্ট (ইংরেজি: Æthelberht; ; বানানান্তরে Æthelbert, Aethelberht, Aethelbert বা Ethelbert; প্রাচীন ইংরেজি: Æðelberht‎ টেমপ্লেট:IPA-ang; আনুমানিক ৫৫০ – ২৪ ফেব্রুয়ারি ৬১৬ খ্রিস্টাব্দ) ছিলেন কেন্ট রাজ্যের এক রাজা। তিনি আনুমানিক ৫৮৯ খ্রিস্টাব্দ থেকে আমৃত্যু কেন্ট শাসন করেছিলেন। অষ্টম শতাব্দীর সন্ন্যাসী বিডের লেখা ইক্লিজিয়াস্টিক্যাল হিস্ট্রি অফ দি ইংলিশ পিপল গ্রন্থে প্রদত্ত তালিকা অনুযায়ী, অ্যাথেলবার্ট ছিলেন তৃতীয় রাজা যিনি অন্যান্য অ্যাংলো-স্যাক্সন রাজ্যগুলির উপর ইমপেরিয়াম বা অধিরাজত্ব অর্জন করেছিলেন। নবম শতাব্দীর শেষভাগে রচিত অ্যাংলো-স্যাক্সন ক্রনিকল-এ অ্যাথেলবাল্ডকে একজন ব্রেটওয়াল্ডা বা \"ব্রিটেন-শাসক\" হিসেবে উল্লেখ করা হয়েছে। তিনি ছিলেন প্রথম ইংরেজ রাজা যিনি খ্রিস্টধর্মে ধর্মান্তরিত হয়েছিলেন।\nঅ্যাংলো-স্যাক্সন ক্রনিকল-এ প্রদত্ত তথ্য অনুযায়ী, অ্যাথেলবাল্ড ছিলেন এওরমেনরিকের পুত্র এবং পিতার মৃত্যুর পরই তিনি সিংহাসনে আরোহণ করেছিলেন। তিনি ফ্র্যাংকদের রাজা প্রথম শারিবার্টের খ্রিস্টান কন্যা বার্থাকে বিবাহ করেন। এই বিবাহের সূত্রে অ্যাথেলবাল্ড সমসাময়িককালের পশ্চিম ইউরোপের সর্বাপেক্ষা শক্তিশালী রাজ্যটির সঙ্গে মৈত্রীবন্ধনে আবদ্ধ হয়েছিলেন। সম্ভবত সিংহাসনে আরোহণের পূর্বেই তাঁদের বিবাহ সম্পন্ন হয়েছিল। সম্ভবত বার্থার প্রভাবেই পোপ প্রথম গ্রেগরি রোম থেকে অগাস্টাইনকে প্রচারক হিসেবে প্রেরণ করার সিদ্ধান্ত নিয়েছিলেন। ৫৯৭ খ্রিস্টাব্দে পূর্ব কেন্টের থ্যানেট দ্বীপে অবতরণ করেন অগাস্টাইন। এর অল্পকাল পরেই অ্যাথেলবার্ট খ্রিস্টধর্মে ধর্মান্তরিত হন, একাধিক গির্জা প্রতিষ্ঠিত হয় এবং রাজ্য জুড়ে ব্যাপক হারে ধর্মান্তরণের ঘটনা শুরু হয়। তিনি নতুন গির্জাকে ক্যান্টারবেরিতে জমি প্রদান করেন এবং তার দ্বারা ইংরেজি খ্রিস্টধর্মের ভিত্তিপ্রস্তর স্থাপনের পথ সুগম করে দেন।\nকেন্টে প্রবর্তিত অ্যাথেলবার্টের আইন ছিল কোনও জার্মানিক ভাষায় লেখা প্রাচীনতম লিখিত আইন সংহিতা। এই সংহিতায় জরিমানার এক জটিল ব্যবস্থার উল্লেখ পাওয়া যায়। টেক্সটাস রোফেনসিস-এ এই আইন সংহিতাটি সংরক্ষিত হয়েছে। কেন্ট ছিল সমৃদ্ধ রাজ্য। মহাদেশীয় ইউরোপের সঙ্গে এই রাজ্যের ঘনিষ্ঠ বাণিজ্যিক সম্পর্ক বজায় ছিল। অ্যাথেলবার্ট সম্ভবত বাণিজ্যের উপর রাজ-নিয়ন্ত্রণ আরোপ করেছিলেন। অ্যাংলো-স্যাক্সনদের বসতি স্থাপনের পর সম্ভবত তাঁর শাসনেই প্রথম কেন্টে মুদ্রাব্যবস্থা চালু হয়। পরবর্তীকালে অ্যাংলো-স্যাক্সনদের মধ্যে খ্রিস্টধর্ম প্রতিষ্ঠায় তাঁর ভূমিকার কথা স্মরণে করে তাঁকে সন্ত মর্যাদা প্রদান করা হয়। তাঁর পর্ব দিবস প্রথম দিকে ২৪ ফেব্রুয়ারি পালন করা হত, পরে তা পরিবর্তন করে ২৫ ফেব্রুয়ারি করা হয়।\n\n\n== পাদটীকা ও তথ্যসূত্র ==\n\n\n=== পাদটীকা ===\n\n\n=== তথ্যসূত্র ===\n\n\n=== গ্রন্থপঞ্জি ===\nপ্রাথমিক সূত্র\n\nBede (১৯৯১)।  D.H. Farmer, সম্পাদক। Ecclesiastical History of the English People। Leo Sherley-Price কর্তৃক অনূদিত। Revised by R.E. Latham। London: Penguin। আইএসবিএন 0-14-044565-X। \nSwanton, Michael (১৯৯৬)। The Anglo-Saxon Chronicle। New York: Routledge। আইএসবিএন 0-415-92129-5। \nLaw-code of Æthelberht, ed. and tr. F. Liebermann, Die Gesetze der Angelsachsen. 3 vols. Halle, 1898–1916: 3–8 (vol 1); ed. and tr. L. Oliver, The Beginnings of English Law. Toronto Medieval Texts and Translations. Toronto, 2002.\nLetters of Gregory the Great, ed. D. Norberg, S. Gregorii magni registrum epistularum. 2 vols. Turnhout, 1982; tr. J.R.C. Martyn, The letters of Gregory the Great. 3 vols. Toronto, 2004.\nEarliest vita of Gregory the Great, ed. and tr. Bertram Colgrave, The earliest life of Gregory the Great by an anonymous monk of Whitby. Lawrence, 1968.\nGregory of Tours, Libri Historiarum.\nঅন্যান্য সূত্র\n\nBlackburn, Mark & Grierson, Philip, Medieval European Coinage. Cambridge: Cambridge University Press, reprinted with corrections 2006. আইএসবিএন ০-৫২১-০৩১৭৭-X\nCampbell, James; John, Eric; Wormald, Patrick (১৯৯১)। The Anglo-Saxons। London: Penguin Books। আইএসবিএন 0-14-014395-5। \nFletcher, Richard (১৯৮৯)। Who's Who in Roman Britain and Anglo-Saxon England। London: Shepheard-Walwyn। আইএসবিএন 0-85683-089-5। \nGeary, Patrick J. (১৯৯৮)। Readings in Medieval History। Peterborough: Broadview। আইএসবিএন 1-55111-158-6। \nHunter Blair, Peter (১৯৬০)। An Introduction to Anglo-Saxon England। Cambridge: Cambridge University Press। পৃষ্ঠা 13–16। \nHunter Blair, Peter (১৯৬৬)। Roman Britain and Early England: 55 B.C. – A.D. 871। New York: W.W. Norton & Company। আইএসবিএন 0-393-00361-2। \nKirby, D.P. (১৯৯২)। The Earliest English Kings। London: Routledge। আইএসবিএন 0-415-09086-5। \nLapidge, Michael (১৯৯৯)। The Blackwell Encyclopedia of Anglo-Saxon England। Oxford: Blackwell Publishing। আইএসবিএন 0-631-22492-0। \nStenton, Frank M. (১৯৭১)। Anglo-Saxon England। Oxford: Clarendon Press। আইএসবিএন 0-19-821716-1। \nYorke, Barbara (১৯৯০)। Kings and Kingdoms of Early Anglo-Saxon England। London: Seaby। আইএসবিএন 1-85264-027-8। \n\n\n== বহিঃসংযোগ ==\n\nÆthelberht 3 at Prosopography of Anglo-Saxon England\nThe Laws of Æthelberht, at Mediaeval Sourcebook  ওয়েব্যাক মেশিনে আর্কাইভকৃত ১১ জানুয়ারি ২০১০ তারিখে\nটেমপ্লেট:Kentish Monarchs\nটেমপ্লেট:Bretwalda\nটেমপ্লেট:Anglo-Saxon saints"}