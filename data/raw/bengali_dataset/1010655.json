{"pageid": 1010655, "title": "দায়োত উপামেকানো", "url": "https://bn.wikipedia.org/wiki?curid=1010655", "content": "দায়োতচঁচুলে ওসওয়ালদ উপামেকানো (ফরাসি: Dayot Upamecano; জন্ম: ২৭ অক্টোবর ১৯৯৮; দায়োত উপামেকানো নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বায়ার্ন মিউনিখ এবং ফ্রান্স জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলে থাকেন।\n২০০৪–০৫ মৌসুমে, মাত্র ৬ বছর বয়সে, ফরাসি ফুটবল ক্লাব ভেলঁতে আঁজের যুব পর্যায়ের হয়ে খেলার মাধ্যমে উপামেকানো ফুটবল জগতে প্রবেশ করেন এবং পরবর্তীতে দে প্রে, এভ্রো এবং ভালঁসিয়েনের যুব দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৫–১৬ মৌসুমে, অস্ট্রীয় ক্লাব লাইফেরিংয়ের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেন, যেখানে তিনি ১ মৌসুম অতিবাহিত করেছেন; লাইফেরিংয়ের হয়ে তিনি ১৬ ম্যাচে অংশগ্রহণ করেছেন। পরবর্তীকালে তিনি ফুটবল ক্লাব রেড বুল জালৎসবুর্গ এবং আরবি লাইপৎসিশের হয়ে খেলেছেন। ২০২১–২২ মৌসুমে, তিনি প্রায় ৪২.৫ মিলিয়ন ইউরোর বিনিময়ে আরবি লাইপৎসিশ হতে আরেক জার্মান ক্লাব বায়ার্ন মিউনিখে যোগদান করেছেন।\n২০১৪ সালে, উপামেকানো ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন, যেখানে তিনি ৩ ম্যাচে অংশগ্রহণ করেছিলেন। প্রায় ৬ বছর যাবত ফ্রান্সের বয়সভিত্তিক দলের হয়ে খেলার পর, ২০২০ সালে, ফ্রান্সের হয়ে আন্তর্জাতিক পর্যায়ে অভিষেক করেছেন, যেখানে তিনি এপর্যন্ত ১৫ ম্যাচে ২টি গোল করেছেন।\nব্যক্তিগতভাবে, উপামেকানো বেশ কিছু পুরস্কার জয়লাভ করেছেন, যার মধ্যে ২০১৯–২০ মৌসুমে উয়েফা চ্যাম্পিয়নস লিগের মৌসুমের সেরা দলে স্থান পাওয়া অন্যতম। দলগতভাবে, খেলোয়াড় হিসেবে উপামেকানো এপর্যন্ত ১টি শিরোপা জয়লাভ করেছেন, যা হচ্ছে ১টি ফ্রান্স অনূর্ধ্ব-১৭ দলের হয়ে জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nদায়োত উপামেকানো – ফিফা প্রতিযোগিতার রেকর্ড (ইংরেজি) \nদায়োত উপামেকানো – উয়েফা প্রতিযোগিতার রেকর্ড (আর্কাইভ) (ইংরেজি) \nফরাসি ফুটবল ফেডারেশনে দায়োত উপামেকানো  (ফরাসি)  \nসকারওয়েতে দায়োত উপামেকানো  (ইংরেজি)  \nসকারবেসে দায়োত উপামেকানো (ইংরেজি) \nবিডিফুটবলে দায়োত উপামেকানো  (ইংরেজি)  \nইইউ-ফুটবলে দায়োত উপামেকানো (ইংরেজি) \nট্রান্সফারমার্কেটে দায়োত উপামেকানো (ইংরেজি) \nওয়ার্ল্ডফুটবল.নেটে দায়োত উপামেকানো (ইংরেজি) \nইএসপিএন এফসিতে দায়োত উপামেকানো (ইংরেজি) \nন্যাশনাল-ফুটবল-টিমস.কমে দায়োত উপামেকানো (ইংরেজি)"}