{"pageid": 1346272, "title": "হিরোমু আরাকাওয়া", "url": "https://bn.wikipedia.org/wiki?curid=1346272", "content": "হিরোমু আরাকাওয়া (আরাকাওয়া হিরোমু, জন্ম মে ৮, ১৯৭৩)একজন জাপানি মাঙ্গাকা। তিনি মাঙ্গা সিরিজ ফুলমেটাল অ্যালকেমিস্ট (২০০১-২০১০) -এর জন্য সর্বাধিক পরিচিত, যা দেশীয় এবং আন্তর্জাতিক দুই ক্ষেত্রেই অত্যন্ত জনপ্রিয় হয়েছিল এবং যার থেকে দুটি অ্যানিমে টেলিভিশন সিরিজে প্রস্তুত হয়েছিল। তিনি সিলভার স্পুন (২০১১-২০১৯) এবং আর্সলান উপন্যাসের হিরোইক লিজেন্ডের মাঙ্গা রূপান্তরের জন্যও পরিচিত।\n৮ মে, ১৯৭৩ তারিখে জাপানের হোক্কাইডোর টোকাচিতে জন্মগ্রহণ করেছিলেন আরাকাওয়া। তিনি একটি দুগ্ধ খামারে তিন বড় বোন এবং একটি ছোট ভাইয়ের সাথে বড় হয়েছিলেন। ছোট থেকেই আরাকাওয়ার একজন মাঙ্গা শিল্পী হওয়ার ইচ্ছা ছিল এবং তার স্কুলে পড়ার সময়, তিনি প্রায়শই পাঠ্যপুস্তকে ছবি আঁকতেন। উচ্চ বিদ্যালয় থেকে স্নাতক হওয়ার পর, তিনি তার পরিবারের খামারে কাজ করার সময় সাত বছর ধরে মাসে একবার তৈলচিত্রের ক্লাস নিতেন। এই সময়ে, তিনি তার বন্ধুদের সাথে দোজিনশি মাঙ্গা তৈরি করেন এবং একটি ম্যাগাজিনের জন্য ইয়নকোমা আঁকেন।  \nআরাকাওয়া ১৯৯৯ সালের গ্রীষ্মে টোকিওতে চলে আসেন  তিনি স্কয়ার এনিক্স কর্মচারী এবং মাহোজিন গুরু গুরুর লেখক হিরোয়ুকি ইতোর সহকারী হিসাবে তার কর্মজীবন শুরু করেছিলেন।  ১৯৯৯ সালে স্কয়ার এনিক্সের মাসিক শোনেন গাঙ্গনে স্ট্রে ডগ প্রকাশের মাধ্যমে তার নিজের প্রথম রচনা শুরু করেন। স্ট্রে ডগ একুশ শতকের \"শোনেন গাঙ্গন\" পুরস্কার জিতেছে।  তিনি ২০০০ সালে মাসিক শোনেন গাঙ্গনে সাংহাই ইয়োমাকিকাইয়ের একটি অধ্যায় প্রকাশ করেছিলেন \nজুলাই ২০০১ সালে, আরাকাওয়া মাসিক শোনেন গাঙ্গনে ফুলমেটাল অ্যালকেমিস্টের প্রথম অধ্যায় প্রকাশ করে।  সিরিজটি ১০৮টি অধ্যায়ে বিভাজিত, যার শেষপর্ব জুলাই ২০১০ -এ প্রকাশিত হয়েছিল এবং সিরিজটি ২৭টি খণ্ডে সংগৃহিত ছিল।   কিছু পর্যালোচক বলেছেন যে আরাকাওয়ার শিল্পশৈলী এবং ফুলমেটাল অ্যালকেমিস্টের লেখার সংমিশ্রণ -এর বিষয়ভিত্তিক উপাদানগুলিতে তামসিক বা ডার্ক থিমের ছোওয়া পাওয়া যায়।  ফুলমেটাল অ্যালকেমিস্ট বোনস দ্বারা দুটি অ্যানিমে সিরিজে রূপান্তরিত হয়েছে। যখন তারা প্রথম তৈরি করছিল, তখন আরাকাওয়া তাদের প্রাথমিকভাবে সহায়তা করেছিল।  যাইহোক, তিনি স্ক্রিপ্ট তৈরির সাথে জড়িত ছিলেন না, তাই অ্যানিমেটির সমাপ্তি মাঙ্গার থেকে ভিন্ন। মাঙ্গাটি তিনি আরও বিকশিত করেছেন। সিরিজটি ২০০৪ সালে শোনেন বিভাগে ৪৯তম শোগাকুকান মাঙ্গা পুরস্কার জিতেছিল।  যখন ফুলমেটাল আলকেমিস্টের দ্বিতীয় অ্যানিমে সংস্থাপনা  তার সমাপ্তি পর্যায়ে পৌঁছেছিল, তখন আরাকাওয়া পরিচালক ইয়াসুহিরো ইরির সাথে তার মাঙ্গার সমাপ্তির জন্য তার পরিকল্পনার কথা প্রকাশ করেন।  বেশিরভাগ সমালোচকরা ফুলমেটাল অ্যালকেমিস্টের মাঙ্গা এবং অ্যানিমের মধ্যে পার্থক্য করেন, যা তারা শৈলী এবং বিষয়বস্তুর পার্থক্যের জন্য অবশ্যসম্ভাবী।   একটি পর্যালোচনা ব্যাখ্যা করে যে মাঙ্গাটি আরও \"আবেগপ্রবণ\", যেখানে অ্যানিমেটি আরও খামখেয়ালী পূর্ন।  আরাকাওয়ার সহজ, গুরুগম্ভীর লিখন শৈলী এবং পটকথা অ্যানিমের তুলনামুলক রঙ্গীন ও লঘু সম্পাদনার বীপরিত।   সাধারণভাবে শিশুদের জন্য অ্যানিমে এবং কিশোর এবং প্রাপ্তবয়স্কদের জন্য মাঙ্গাটি উপযুক্ত।  \nআরাকাওয়া বিবাহিত ও তার তিন সন্তান আছে।  তিনি ২০০৭ সালে একটি কন্যা সন্তানের জন্ম দেন এবং ২০১৪ সালের জানুয়ারিতে তার তৃতীয় সন্তান হয় \n\n\n== তথ্যসূত্র =="}