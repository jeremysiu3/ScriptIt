{"pageid": 1419346, "title": "আওকোয়াফিনা", "url": "https://bn.wikipedia.org/wiki?curid=1419346", "content": "আওকোয়াফিনা নামে সুপরিচিত নোরা লুম (জন্ম: ২ জুন ১৯৮৮) একজন মার্কিন অভিনেত্রী, র‍্যাপার ও কৌতুকাভিনেত্রী। ২০১২ সালে তার র‍্যাপ গান \"মাই ভ্যাগ\" ইউটিউবে জনপ্রিয়তা অর্জন করলে তিনি খ্যাতি অর্জন করেন। এরপর তার প্রথম অ্যালবাম ইয়েলো র‍্যাঞ্জার (২০১৪) প্রকাশিত হয় এবং তিনি এমটিভির হাস্যরসাত্মক ধারাবাহিক গার্ল কোড (২০১৪-২০১৫)-এ অভিনয় করেন। তিনি নেইবার্স ২:  সরোরিটি রাইজিং (২০১৬), ওশান্‌স এইট (২০১৮), ক্রেজি রিচ এশিয়ান্স (২০১৮), ও জুমানজি: দ্য নেক্সট লেভেল (২০১৯)-এ পার্শ্ব ও কৌতুক চরিত্রে অভিনয় করেন। দ্য ফেয়ারওয়েল (২০১৯) চলচ্চিত্রে শ্রেষ্ঠাংশে অভিনয় করে তিনি সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কার অর্জন করেন।\n২০২০ সাল থেকে আওকোয়াফিনা কমেডি সেন্ট্রালের আওকোয়াফিনা ইজ নোরা ফ্রম কুইন্স ধারাবাহিকের সহ-নির্মাতা, লেখিকা ও নির্বাহী প্রযোজক হিসেবে দায়িত্ব পালন করছেন এবং এতে নিজের কাল্পনিক চরিত্রে অভিনয় করছেন। ২০২১ সালে তিনি মার্ভেল সিনেম্যাটিক ইউনিভার্সের সুপারহিরো চলচ্চিত্র শাং-চি অ্যান্ড দ্য লেজেন্ড অব দ্য টেন রিংস-এ ক্যাটি চরিত্রে অভিনয় করেন। তিনি কম্পিউটার অ্যানিমেটেড দি অ্যাংরি বার্ডস মুভি ২ (২০১৯), ডিজনির রায়া অ্যান্ড দ্য লাস্ট ড্রাগন (২০২১), ও দ্য ব্যাড গাইজ (২০২২)-এ কণ্ঠ দেব এবং ডিজনির ১৯৮৯ সালের অ্যানিমেটেড চলচ্চিত্রের লাইভ-অ্যাকশন পুনর্নির্মাণ দ্য লিটল মারমেইড (২০২৩) চলচ্চিত্রে অভিনয় করেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nইন্টারনেট মুভি ডেটাবেজে আওকোয়াফিনা (ইংরেজি)\nইন্সটাগ্রামে আওকোয়াফিনা\nডিস্কওগ্‌সে আওকোয়াফিনা ডিস্কতালিকা"}