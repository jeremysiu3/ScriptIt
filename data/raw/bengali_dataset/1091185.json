{"pageid": 1091185, "title": "ন্যাস্টি ওম্যান", "url": "https://bn.wikipedia.org/wiki?curid=1091185", "content": "\"ন্যাস্টি ওম্যান\" (জঘন্য মহিলা) এই বাক্যাংশটি ব্যবহার করেছিলেন ২০১৬ মার্কিন রাষ্ট্রপতি প্রার্থী ডোনাল্ড ট্রাম্প, তৃতীয় রাষ্ট্রপতি বিতর্ক চলার সময়  প্রতিপক্ষ হিলারি ক্লিনটনকে উদ্দেশ্য করে। বাক্যাংশটি বিশ্বব্যাপী সংবাদ তৈরি করেছিল, কিছু মহিলা মতদাতাকে এই নামে ডাকা হচ্ছিল এবং একই নামে নারীবাদী আন্দোলন চালু করেছিল।\nশব্দটি থেকে তৈরি হয়েছিল নানা মিম, এটি জনপ্রিয় সংস্কৃতি, বই ও পত্রিকা, শিল্প প্রদর্শনী, এবং থিয়েটার ও সঙ্গীতানুষ্ঠান প্রযোজনাকে প্রভাবিত করেছিল, এবং প্রচার মাধ্যমের কেউ কেউ এটিকে নারী অধিকার সমাবেশকারীদের উচ্চ কণ্ঠ হিসেবে বর্ণনা করেছিলেন। \n\n\n== উৎপত্তি ==\n২০১৬ সালের ১৯শে অক্টোবর, চূড়ান্ত রাষ্ট্রপতি বিতর্কের সময়, হিলারি ক্লিনটন ধনীদের উপর কর বাড়িয়ে সামাজিক নিরাপত্তা কর্মসূচির উন্নতি করার আশা ব্যাখ্যা করেছিলেন, তিনি বলেছিলেন যে তাঁর নিজের সামাজিক নিরাপত্তা অবদান, তাঁর প্রতিদ্বন্দ্বী ডোনাল্ড ট্রাম্পের সাথে সেই অনুযায়ী যাবে। \"তিনি কীভাবে এর থেকে বের হবেন তা বুঝতে না পেরে\" ট্রাম্প তৎক্ষণাৎ পাল্টা জবাব দিয়েছিলেন, \"এতো জঘন্য মহিলা।\" তাঁর মন্তব্য বিভিন্ন সামাজিক মাধ্যমের মঞ্চে তাৎক্ষণিক প্রতিক্রিয়া সৃষ্টি করেছিল, টুইটার থেকে সবচেয়ে বেশি সাড়া এসেছিল। মহিলারা এবং কিছু পুরুষ ট্রাম্পের দ্বারা এই অপমানকে নিজের বলে গ্রহণ করেন এবং এটিকে হ্যাশট্যাগে পরিণত করেছিলেন। কিছু ব্যবহারকারী, এমনকি, জেনেট জ্যাকসনের ১৯৮৬ সালের  একক সঙ্গীত \"ন্যাস্টি\"র উল্লেখ করেছেন। একে ট্রাম্পের \"খারাপ হমবারস\" এর সমতুল্য মহিলা হিসেবে বিবেচনা করা হয়েছিল, ট্রাম্পের মন্তব্যের প্রতিবাদে \"ন্যাস্টি ওম্যান\" বাক্যাংশ নারীবাদী নারীদের জন্য আন্তর্জাতিক সমাবেশে সমবেত কণ্ঠধ্বনি হয়ে উঠেছিল।\n\n\n== আন্দোলন ==\n\nন্যাস্টি ওম্যান আন্দোলন হল এমন একটি আন্দোলন যা ২০১৬ সালে তৎকালীন রাষ্ট্রপতি মনোনীত ডোনাল্ড ট্রাম্পের একটি মন্তব্যের ফলস্বরূপ শুরু হয়েছিল। এই বাক্যংশটি অনেক নারীবাদী ব্যবহার করেছেন যাঁরা নিজেদেরকে \"জঘন্য-এমনকি ট্রাম্প যাঁকে অপমান করার চেষ্টা করেছিলেন সেই হিলারি ক্লিনটনের চেয়েও জঘন্য বলে বর্ণনা করেছেন।\" এই শব্দটি নারী আন্দোলনের লক্ষ্যের সাথে 'ন্যাস্টি ওম্যান' নামক  একটি কবিতার মাধ্যমে যুক্ত হয়েছে, কবিতাটি ২০১৭ সালে ওয়াশিংটনে মহিলা পদযাত্রায় আবৃত্তি করা হয়েছিল। এর অভিপ্রায় ছিল অপমানজনক শব্দ ন্যাস্টির পুনরুদ্ধার। \"[ন্যাস্টি ওম্যান] বাক্যাংশটি সর্বত্র মহিলাদের সমাবেশ একটি সমালোচনামূলক কণ্ঠে পরিণত হয়েছিল,\" এবং কিছু পণ্যদ্রব্য তৈরি হয়েছিল যাতে 'ন্যাস্টি ওম্যান' শব্দটি লেখা ছিল। এছাড়াও, প্রকল্প এবং প্রদর্শনীতেগুলি প্ল্যানড পেরেন্টহুড সংস্থার জন্য তহবিল সংগ্রহের প্রচেষ্টা করতে গিয়ে শব্দটি ব্যবহার হয়েছে, যার মাধ্যমে স্বাস্থ্যসেবা প্রদানকারীর জন্য মহিলা পদযাত্রার সমর্থন প্রতিফলিত হয়েছে। কিছু খ্যাতিমান মানুষ এই আন্দোলনকে সমর্থন করে, 'ন্যাস্টি ওম্যান' টি-শার্ট পরেছেন এবং তাঁদের সমর্থন সর্বসমক্ষে প্রকাশ করেছেন। টুইটারে সবচেয়ে উল্লেখযোগ্য সমর্থন পাওয়া গিয়েছিল, যেখানে এই বাক্যাংশটি সমর্থনের ভঙ্গিতে টুইট করা হয়েছিল।\n\n\n== আরও দেখুন ==\nডোনাল্ড ট্রাম্পের ব্যবহৃত ডাকনামগুলির তালিকা\nঝুড়িভরা শোচনীয়তা\nমার্কিন যুক্তরাষ্ট্রের রাজনৈতিক ক্যাচফ্রেজের তালিকা\nতবুও, সে অটল ছিল\nমি টু আন্দোলন\nদক্ষিণপন্থীদের সুবৃহৎ ষড়যন্ত্র\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ন্যাস্টি ওম্যান সম্পর্কিত মিডিয়া দেখুন।\nটেমপ্লেট:Protests against Trump footer\nটেমপ্লেট:United States presidential debates"}