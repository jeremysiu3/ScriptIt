{"pageid": 1465721, "title": "কালিয়াচক চ্যাপ্টার ১", "url": "https://bn.wikipedia.org/wiki?curid=1465721", "content": "কালিয়াচক চ্যাপ্টার ১ হলো ২০২৪ সালের একটি বাংলা ভাষার ভারতীয় ক্রাইম থ্রিলার নাট্য চলচ্চিত্র। সাঁই বাংলা ফিল্মস এবং নয়ন রাজের প্রযোজনায় পরিচালনা করেছেন রাতুল মুখোপাধ্যায় এবং চিত্রনাট্যে লিখেছেন অতনু তানুজ ঘোষ। প্রধান ভূমিকায় অভিনয় করেছেন অসীম আক্তার ও রূপাঞ্জনা মিত্র। পার্শ্ব চরিত্রে অভিনয় করেছেন পার্থ সারথি, দেবপ্রসাদ হালদার এবং দেবপ্রতীম দাশগুপ্ত। ছবিটি মালদহের কালিয়াচকে ঘটে যাওয়া হত্যাকাণ্ডের প্রেক্ষাপটে নির্মিত। যা ২০২৪ সালের ২ আগস্ট প্রেক্ষাগৃহে মুক্তি পায়।\nচিত্রগ্রহণ করেছেন রোহান পল, গ্যাম্বী অরবিন্দ ও সায়ন মুখোপাধ্যায়। ছবিটি সম্পাদনার দায়িত্বে ছিলেন অভিষেক মণ্ডল। গান গেয়েছেন রাজ বর্মন, সুপ্রতীপ ভট্টাচার্য এবং নয়নরাজ। ফিল্ম ডিস্ট্রিবিউশনের দায়িত্বে রয়েছে কলকাতা ফিল্মস।\n\n\n== পটভূমি ==\nমালদা জেলার অভ্যন্তরে অবস্থিত কালিয়াচকের শান্ত অথচ রহস্যময় গ্রামে বাস করে আসিক আহমেদ (অসীম আক্তার)। খোলা আকাশের মতো বিশাল স্বপ্ন নিয়ে বাঁচতে চায় এই উজ্জ্বল ছাত্র। কিন্তু আপাত দৃষ্টিতে সিধেসাদা জীবনের নিচে লুকিয়ে থাকে প্রতারণা ও হতাশার এক অন্ধকার জগত। ছেলেটির মধ্যবিত্ত বেকার জীবন কাটে টাকা শোধে আর প্রত্যাখ্যাত প্রেমের প্রতিশোধে।\n\n\n== অভিনয়শিল্পী ==\nঅসীম আক্তার - আশিক আহমেদ\nরূপাঞ্জনা মিত্র - পুলিশ অফিসার সুধা মালাকার \nপার্থসারথি দেব\nদেবপ্রসাদ হালদার\nদেবপ্রতীম দাশগুপ্ত - আশিকের বাবা\nপ্রতীশ ঘোষ\nমৃন্ময় দাস\nএমডি মোস্তফা\nহাসানুত জামান\nমাসুম আলী\nপূজা সাহা\n\n\n== নির্মাণ ==\n২০২৩ সালের নভেম্বরে ছবিটি আনুষ্ঠানিকভাবে ঘোষণা করা হয়েছিল।\n\n\n=== উৎপাদন পরবর্তী ===\n২০২৩ সালের ৩ নভেম্বর সাঁই বাংলা ইউটিউব চ্যানেলে টিজার প্রকাশ করা হয়। ২০২৪ সালের মে মাসে প্রথম মিউজিক ও ট্রেলার প্রকাশ করা হয়। ৩০শে জুলাই দ্বিতীয় ট্রেলার প্রকাশ করা হয়। \n\n\n== সঙ্গীত ==\n\nচলচ্চিত্রের সঙ্গীত পরিচালনা করেছেন ভিকি সিং এবং গানগুলোর কথা লিখেছেন তাপস সরকার ও সায়ন্তন ঝা। ৮ই জুন প্রকাশিত \"গোলমালে\" গানে কণ্ঠ দিয়েছেন নয়ন রাজ। ২৩ জুলাই প্রকাশিত \"ওহ খুদা\" গানে কণ্ঠ দিয়েছেন সুপ্রতীপ ভট্টাচার্য এবং ১লা জুন প্রকাশিত \"তোকে চাই\" গানে কণ্ঠ দিয়েছেন রাজ বর্মন।\n\n\n== মুক্তি ==\nছবিটি ২০২৪ সালের ১৪ জুন মুক্তির কথা থাকলেও প্রযোজনা সংস্থার নিজস্ব জটিলতা ও প্রযুক্তিগত ত্রুটির কারণে ছবি মুক্তির তারিখ পিছিয়ে যায়। সামাজিক যোগাযোগ মাধ্যমে ছবিটি বয়কট ও প্রদর্শন বন্ধের কথা ওঠে। অবশেষে এটি ২ আগাস্ট পশ্চিমবঙ্গের প্রেক্ষাগৃহে মুক্তি পায়।\n\n\n== অভ্যর্থনা ==\nআনন্দবাজার পত্রিকার দেবর্ষি বন্দ্যোপাধ্যায় ছবিটিকে ১০ এ ৬ স্টার রেটিং দিয়েছেন এবং উপসংহারে বলেছেন \"অনেক তরুণ চলচ্চিত্র নির্মাতা কম বাজেট এবং মানসিক নির্ভরতার সাথে নতুন বিষয়ের উপর চলচ্চিত্র নির্মাণে আগ্রহী। ২০২১ সালে, কালিয়াচকে একটি পরিবারের চার সদস্যকে হত্যা করা হয়েছিল। চলচ্চিত্রটি প্রাথমিকভাবে সেই ঘটনার উপর ভিত্তি করে।\" যদিও তিনি প্লটটির সমালোচনা করেছিলেন, তিনি অভিনয়ের, বিশেষ করে অসীমের অভিনয় এবং সমাজের সাথে জড়িত বাস্তবতার স্পর্শের প্রশংসা করেছিলেন। \nসংবাদ প্রতিদিন পত্রিকার সুপর্ণা মজুমদার মন্তব্য করেন \"পুলিশ অফিসারের চরিত্রে রূপাঞ্জনা তাঁর ভূমিকা যথাযথভাবে পালন করেছেন, এবং দেবপ্রতিম দাশগুপ্ত আশিকের বাবার চরিত্রে তাঁর চোখের অভিব্যক্তির মাধ্যমে বেশ প্রভাবশালী প্রমাণিত হয়েছেন। অসীমের পরবর্তী ছবির প্রতি প্রত্যাশা বাড়িয়ে দিয়েছেন এই কাজটি। রাতুলের প্রচেষ্টা অবশ্যই প্রশংসনীয়, তবে চিত্রনাট্যটি আরও মেদহীন হতে পারতো এবং মনস্তাত্ত্বিক দিকটি আরও গভীরভাবে অন্বেষণ করা যেতে পারতো বলে মনে হয়েছে।\"\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে কালিয়াচক চ্যাপ্টার ১   (ইংরেজি)"}