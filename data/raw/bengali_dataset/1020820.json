{"pageid": 1020820, "title": "প্রভাবতী বসু", "url": "https://bn.wikipedia.org/wiki?curid=1020820", "content": "প্রভাবতী বসু (২৬ ফেব্রুয়ারি ১৮৬৯ - ২৯ ডিসেম্বর ১৯৪৩) ছিলেন একজন ভারতীয় সমাজ কর্মী এবং রাজনীতিবিদ। তিনি ১৮৬৯ খ্রিস্টাব্দে উত্তর কলকাতার হাটখোলায় বিখ্যাত কায়স্থ ভরদ্বাজ বংশের দত্ত পরিবারে জন্মগ্রহণ করেছিলেন। তাঁর বাবা-মা হলেন গঙ্গারায়ণ দত্ত এবং কমলা কামিনী দত্ত। তিনি তাঁর পিতা-মাতার জ্যেষ্ঠ কন্যা ছিলেন। সুভাষচন্দ্র বসু ও শরৎচন্দ্র বসু প্রভাবতী দেবীর পুত্র ছিলেন।\n\n\n== বিবাহ ও সন্তান ==\n১৮৮০ খ্রিস্টাব্দে মাত্র ১১ বছর বয়সে তিনি সোনারপুরে সন্নিকটে অবস্থিত কোদালিয়া গ্রামের কুলীন বসু পরিবারের পুত্র জানকীনাথ বসুর সঙ্গে বিবাহ বন্ধনে আবদ্ধ হন। প্রভাবতী এবং জানকীনাথ বসুর চৌদ্দটি সন্তান ছিল। তিনি তাঁর সন্তানদের ও বসু পরিবারের অন্যান্য সদস্যদের শিক্ষার ব্যাপারে খুবই নজর রাখতেন, পরবর্তীকালে তাঁরা ভারতের স্বাধীনতা আন্দোলন ও সমাজসংস্কারে উল্লেখযোগ্য অবদান রেখেছিলেন।\nপ্রভাবতী দেবীর চৌদ্দটি সন্তানের মধ্যে ছয়টি কন্যা এবং আট পুত্র সন্তান ছিল। তাদের মধ্যে জাতীয়তাবাদী নেতা শরৎচন্দ্র বসু, দেশনায়ক নেতাজি সুভাষচন্দ্র বসু এবং বিশিষ্ট হৃদরোগ বিশেষজ্ঞ ডাঃ সুনীল চন্দ্র বোস উল্লেখযোগ্য।\n\n\n== রাজনৈতিক কর্ম ==\nপ্রভাবতী দেবী ১৯২৮ খ্রিস্টাব্দে মহিলা রাষ্ট্রীয় সংঘের প্রেসিডেন্ট নির্বাচিত হন।\n\n\n== তথ্যসূত্র =="}