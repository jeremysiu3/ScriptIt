{"pageid": 1041754, "title": "চেহেল দোখতারান মিনার", "url": "https://bn.wikipedia.org/wiki?curid=1041754", "content": "চেহেল দোখতারান মিনার(ফার্সি: مناره چهل دختران ) ইরানের এসফাহন প্রদেশের একটি ঐতিহাসিক মিনার। মিনারটি এসফাহনের জইবারেহ জেলায় অবস্থিত। মিনারে পাওয়া কুফিক লিপি অনুসারে মিনারটি ১১১২ সালে নির্মাণ করা হয়েছে। শিলালিপি রয়েছে এমন মিনারগুলোর মধ্যে এটি ইরানের পঞ্চমতম পুরাতন মিনার। কিবলার দিক বরাবর মিনারে একটি বড় জানালা রয়েছে। এসফাহনের অন্যান্য মিনারগুলিতে এই বৈশিষ্ট্যটি নেই। মিনারে শীর্ষে উঠার জন্য একটি সর্পিল সিঁড়ি রয়েছে। মিনারটি ৪০ মিটার উঁচু।পূর্বে মিনারের উচ্চতা আরও বেশি ছিল, তবে সময়ের সাথে সাথে এর উচ্চতা হ্রাস পেয়েছে। মিনারের টাওয়ারগুলি শহরের উচ্চতম স্থান এবং দূর থেকে মিনারটি দেখা যায়। তবে অলিগলি এবং সরু রাস্তাগুলির জন্য মিনারে যাওয়া কঠিন। \n\n\n== ব্যুৎপত্তি ==\nফার্সিতে চেহেল দোখতারান  অর্থ 'চল্লিশ মেয়ে'। তবে অর্থের সঠিক উৎপত্তি এখনো জানা যায় নি। ইরানি সংস্কৃতিতে 'চল্লিশ' সংখ্যাটি অতিরঞ্জিত করার জন্য ব্যবহৃত হয়। সম্ভবত মিনারের পাশেই মহিলাদের সাথে সম্পর্কিত একটি ভবন ছিল। সেই ভবনটি বর্তমানে নেই। আশেপাশের লোকেরা এই মিনারটিকে গারল্যান্ডের মিনারও বলে। গারল্যান্ড একজন ব্রিটিশ ধর্মীয় ধর্মপ্রচারক ছিলেন। যিনি বিংশ শতাব্দীর শুরুর দিকে ইরানে আসেন। মিনারের কাছাকাছি (খ্রিস্ট) ধর্মের প্রচারের কাজ করেছিলেন। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}