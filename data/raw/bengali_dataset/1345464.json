{"pageid": 1345464, "title": "আর-রিসালা (শাফিঈ'র বই)", "url": "https://bn.wikipedia.org/wiki?curid=1345464", "content": "আর-রিসালা হলো সুন্নি ইসলামের ফিকহের মূলনীতির উপর রচিত ইমাম শাফেয়ী (জন্ম:১৫০ হিজরী - ৭৬৭ খ্রি: ; মৃ: ২০৪ হি: - ৮২০ খ্রি:)-এর একটি প্রসিদ্ধ গ্রন্থ। বইটির পূর্ণ শিরোনাম হল - কিতাবুর রিসালা ফি উসুলিল ফিকহ ( আরবি: كتاب الرسالة في أصول الفقه ইংরেজি : \"Kitab ar-Risāla fī Uṣūl al-Fiqh\" - বাংলায় এর অর্থ হলো - ইসলামী আইনশাস্ত্র \") এটি হলো ইসলামী আইনশাস্ত্রের নীতির একটি মূল পাঠ।\nরিসালা শব্দটি আরবি ভাষার শব্দ । যার অর্থ হলো - \"বার্তা\" বা \"চিঠি বা যোগাযোগ\"। ইমাম শাফেয়ী’র এই গ্রন্থটি একটি ঐতিহ্যবাহী প্রসিদ্ধ গ্রন্থ। বসরার একজন নেতৃস্থানীয় হাদিসবিশারদ, আবদ আল-রহমান বিন মাহদীর অনুরোধে ইমাম শাফেয়ী বইটি রচনা করেছিলেন। বর্ণিত আছে যে, ইবনে মাহদী শাফেয়ীকে কুরআন ও সুন্নার আইনগত তাৎপর্য ব্যাখ্যা প্রদান করেছিলেন। পরবর্তীতে এই রিসালাটি প্রতিক্রিয়া স্বরুপ শাফেয়ী’র অর্জিত ফিকহের মৌলিক অভিজ্ঞান তুলে ধরে। \nরচনাটিতে আল-শাফেয়ী ইসলামী আইনের চারটি সূত্রের রূপরেখা উপস্থাপন করেছিলেন বলে জানা যায়।  আবার উক্ত চারটির উপর ভিত্তি করে যে বিভাজন এটি ইমাম শাফেয়ী'র নিজের না হয়ে রচনাটির পরবর্তী ব্যাখ্যাকারদের বলেও ধারণা করা হয়েছে। \n\n\n== বিষয়বস্তু ==\nভূমিকা\nআল বায়ান (সুস্পষ্ট ঘোষণা)\nআইনগত জ্ঞান\nআল্লাহর কিতাব\nনবীর কর্তৃত্ব গ্রহণ করার জন্য মানুষের বাধ্যবাধকতা\nঐশ্বরিক আইন বাতিল\nকর্তব্য\nআল্লাহ ও নবির নিষেধাজ্ঞার আদেশ-এর প্রকৃতি\nসুন্নাহ\nস্বতন্ত্র সুন্নাহ\nইজমা\nকিয়াস\nব্যক্তিগত যুক্তি প্রয়োগ (ইজতিহাদ)\nআইনগত পছন্দ (ইসতিহসান)\nমতভেদ (ইখতিলাফ)\nউপরোক্ত বিষয়বস্তু-তালিকাটি অধ্যাপক মজিদ খাদ্দুরি-এর অনুবাদ থেকে নেওয়া হয়েছে। কায়রোর ন্যাশনাল লাইব্রেরি 'দার আল-কুতুবে' পাওয়া ইবনে জামা এবং আল-রাবির মূল পাণ্ডুলিপি ব্যবহার করে অধ্যাপক মজিদ খাদ্দুরি এ গ্রন্থটির অনুবাদ সম্পন্ন করেন। খাদ্দুরি গ্রন্থটিকে দুটি জায়গায় পুনর্বিন্যাস করেন। এছাড়া ৮ এবং ৩ এই দুই অধ্যায় (মূলের ক্রমানুসারে) খাদ্দুরী শাফেয়ী'র লিখিত বর্ণনার অধ্যায়কে অনুসরণ করেই অনুবাদ করেছেন। খাদ্দুরী যেই দুটি অধ্যায়কে পুনর্বিন্যাস করেছিলেন তার কারণ ছিল সেগুলি \"বইটির যৌক্তিক ক্রম অনুসারে খাপ খায়নি\" বলে তার কাছে মনে হয়েছিল। কেউ যদি শাফেয়ী'র মূল বিন্যাস অনুসরণ করে খাদ্দুরীর অনুবাদ পড়তে চায়, তাহলে অধ্যায়গুলোকে নিম্নোক্ত ক্রমে পড়তে পারেন: ১, ২, ৪, ৫, ৬, ৭, ৯, ৮, ৩, ১০, ১১, ১২, ১৩, ১৪, ১৫ ।\n\n\n== রিসালা'র আইনের উৎস ==\nইমাম শাফেয়ী'র রচনাবলির প্রাথমিক উৎস হলো কুরআন এবং নবিজির হাদিস এবং এই (রিসালা) গ্রন্থটিও এর অন্তর্ভুক্ত। অধিকাংশ মুসলিম ভাষ্যকার শাফেয়ী'র রচিত এই বইয়ের অধ্যায়গুলিকে আইনী উৎস সমন্বিত হিসেবে ইজমা ও কিয়াস-এর কথা উল্লেখ করেছেন৷\nঐকমত্যের প্রশ্নে, ইমাম শাফিয়ী প্রকৃত ঐকমত্য (ইজমা) ঘোষণা করার জন্য সমস্ত জীবিত মুসলমান - বিদ্বান এবং সাধারণ মুসলমান উভয়কেই নিশ্চিতকরণ বাধ্যতামূলক করেছিলেন।  পরবর্তীকালে তার মাজহাবের অনুসারীরা এটাকে কার্যত অসম্ভব বলে মনে করেন এবং এর সংজ্ঞায়নকে আরও সাবলীলভাবে প্রসারিত করেন ।\n\n\n== তথ্যসূত্র =="}