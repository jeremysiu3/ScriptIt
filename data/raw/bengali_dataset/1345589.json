{"pageid": 1345589, "title": "গ্ল্যাডিস জর্জ", "url": "https://bn.wikipedia.org/wiki?curid=1345589", "content": "গ্ল্যাডিস জর্জ (ইংরেজি: Gladys George; জন্ম: গ্ল্যাডিস ক্লের এভান্স; ১৩ সেপ্টেম্বর ১৯০৪-৮ ডিসেম্বর ১৯৫৪) একজন মার্কিন অভিনেত্রী ছিলেন। তিনি ভ্যালিয়্যান্ট ইজ দ্য ওয়ার্ড ফর ক্যারি (১৯৩৬) চলচ্চিত্রে প্রধান চরিত্রে অভিনয়ের জন্য শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করলেও তাকে চলচ্চিত্রে পার্শ্ব চরিত্রেই অভিনয় করতে দেখা যেত। তার অভিনীত উল্লেখযোগ্য চলচ্চিত্রসমূহ হল মারি অঁতোয়ানেত (১৯৩৮), দ্য রোয়রিং টুয়েন্টিজ (১৯৩৯), দ্য মাল্টিজ ফ্যালকন (১৯৪১), দ্য বেস্ট ইয়ার্স অব আওয়ার লাইভস (১৯৪৬) ও ফ্ল্যামিংগো রোড (১৯৪৯)।\n\n\n== প্রারম্ভিক জীবন ==\nজর্জ ১৯০৪ সালের ১৩ই সেপ্টেম্বর মেইন অঙ্গরাজ্যের প্যাটেন শহরে জন্মগ্রহণ করেন। তার পিতা স্যার আর্থার এভান্স ক্লের একজন প্রখ্যাত শেকসপিয়ারীয় অভিনেতা এবং মাতা লেডি অ্যালিস। অন্য একটি সূত্রে উল্লেখ করা হয়, গ্ল্যাডিস মিজুরি অঙ্গরাজ্যের একটি ছোট শহরে জন্মগ্রহণ করেন, যেখানে তার পিতামাতার নাটকের দল আটকে পড়েছিল।\n\n\n== কর্মজীবন ==\nজর্জ তার পিতামাতার সাথে ৩ বছর বয়সে মঞ্চে গমন করেন এবং মার্কিন যুক্তরাষ্ট্রে সফরে যান। ১৯২০-এর দশকে তিনি মঞ্চনাটকে মুখ্য চরিত্রে অভিনয় শুরু করেন এবং এই দশকে কয়েকটি চলচ্চিত্রেও অভিনয় করেন। তিনি ৯ম একাডেমি পুরস্কারে ভ্যালিয়্যান্ট ইজ দ্য ওয়ার্ড ফর ক্যারি (১৯৩৬) চলচ্চিত্রে প্রধান চরিত্রে অভিনয়ের জন্য শ্রেষ্ঠ অভিনেত্রী বিভাগে মনোনয়ন লাভ করেন।\nতার অভিনীত উল্লেখযোগ্য চলচ্চিত্রসমূহ হল মাদাম এক্স (১৯৩৭), মারি অঁতোয়ানেত (১৯৩৮), দ্য রোয়রিং টুয়েন্টিজ (১৯৩৯), দ্য ওয়ে অব অল ফ্লেশ (১৯৪০), দ্য মাল্টিজ ফ্যালকন (১৯৪১), দ্য বেস্ট ইয়ার্স অব আওয়ার লাইভস (১৯৪৬),  ফ্ল্যামিংগো রোড (১৯৪৯), হি র‍্যান অল দ্য ওয়ে (১৯৫১), ডিটেকটিভ স্টোরি (১৯৫১) ও লালাবাই অব ব্রডওয়ে (১৯৫১)।\nব্রডওয়ে মঞ্চে তিনি দ্য ডিসট্যান্ট সিটি, লেডি ইন ওয়েটিং এবং দ্য বিট্রোথাল নাটকে অভিনয় করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট ব্রডওয়ে ডেটাবেজে গ্ল্যাডিস জর্জ  (ইংরেজি)\nইন্টারনেট মুভি ডেটাবেজে গ্ল্যাডিস জর্জ (ইংরেজি)"}