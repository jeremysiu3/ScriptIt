{"pageid": 1042541, "title": "উগান্ডা ইসলামি বিশ্ববিদ্যালয়", "url": "https://bn.wikipedia.org/wiki?curid=1042541", "content": "উগান্ডা ইসলামি বিশ্ববিদ্যালয় ( আইইউআইইউ ) একাধিক-ক্যাম্পাস বিশিষ্ট একটি বিশ্ববিদ্যালয়। বিশ্ববিদ্যালয়ের প্রধান ক্যাম্পাসটি উগান্ডার এমবালে শহরে অবস্থিত। উগান্ডার রাজধানী এবং বৃহত্তম শহর কাম্পালা থেকে প্রায় ২২২ কিলোমিটার (১৩৮ মাইল) উত্তর-পূর্বে অবস্থিত।\nবিশ্ববিদ্যালয়টি ডিপ্লোমা, স্নাতক এবং স্নাতকোত্তর পর্যায়ের ডিগ্রি প্রদান করে।\n\n\n== ইতিহাস ==\n১৯৭৪ সালে ইসলামি সহযোগিতা সংস্থা দ্বিতীয় শীর্ষ সম্মেলনে বিশ্ববিদ্যালয়টি(আইইউআইইউ) স্থাপনের পরিকল্পনা শুরু হয়। ১৯৮৮ সালের ফেব্রুয়ারিতে ৮০ জন শিক্ষার্থী নিয়ে বিশ্ববিদ্যালয়ের উদ্বোধন করা হয়। দক্ষিণ ও পূর্ব আফ্রিকার ইংরেজিভাষী মুসলিম সম্প্রদায়ের উচ্চ শিক্ষা প্রদান করা এই বিশ্ববিদ্যালয়ের মূল লক্ষ্য। বিশ্ববিদ্যালয়টি অমুসলিম শিক্ষার্থীদেরও ভর্তি করে। যারা তাদের নিজ নিজ ধর্মের অনুশীলন করতে পারে। \n\n\n== বিশ্ববিদ্যালয় ক্যাম্পাস ==\n২০১৪ ডিসেম্বর পর্যন্ত আইইউআইইউয়ের চারটি ক্যাম্পাস ছিল:\n১) মূল ক্যাম্পাসটি এমবালে-সোরোটি সড়কের পাশে অবস্থিত। উগান্ডার পূর্ব অঞ্চলের মাবালের কেন্দ্রীয় ব্যবসায়িক জেলা থেকে প্রায় ২ কিলোমিটার (১ মাইল) উত্তরে ক্যাম্পাসটি অবস্থিত। মূল ক্যাম্পাসের ভৌগোলিক স্থানাঙ্কঃ ১°০৬'০২.০\" উত্তর, ৩৪°১০'২৫.০\" পশ্চিম (অক্ষাংশ: ১.১০০৫৫৬; দ্রাঘিমাংশ: ৩৪.১৭৩৬১১)। \n২) কাম্পালা ক্যাম্পাসটি কিবুলি পাহাড়ে অবস্থিত। কেন্দ্রীয় ব্যবসায় জেলা উগান্ডার রাজধানী এবং বৃহত্তম শহর কাম্পালা থেকে প্রায় ৩.৫ কিলোমিটার (২ মাইল) দক্ষিণ-পূর্বে অবস্থিত।\n৩) কাবোজা ক্যাম্পাসটি কাবোজায় অবস্থিত। কাম্পালার কেন্দ্রীয় ব্যবসায়িক জেলা থেকে ৮ কিলোমিটার (৫ মাইল) পশ্চিমে অবস্থিত। এই ক্যাম্পাসটি কেবল মহিলা শিক্ষার্থীদের জন্য। \n৪) আরুয়া ক্যাম্পাসটি আরুয়া শহরে অবস্থিত। কাম্পালা থেকে প্রায় ৪০০ কিলোমিটার (২৫০ মাইল) উত্তর-পশ্চিমে অবস্থিত। \n\n\n== শিক্ষায়তনিক ==\n২০২১ সালের জানুয়ারি অনুযায়ী বিশ্ববিদ্যালয়ের নিম্নলিখিত অনুষদ রয়েছে:\n১) আইন অনুষদ\n২) মেডিসিন অনুষদ\n৩) বিজ্ঞান অনুষদ\n৪) শিক্ষা অনুষদ\n৫) ব্যবস্থাপনা শিক্ষা অনুষদ\n৬) কলা ও সামাজিক বিজ্ঞান অনুষদ\n৭) ইসলামি অধ্যয়ন ও আরবি ভাষা অনুষদ\n৮) স্বাস্থ্য বিজ্ঞান অনুষদ \n৯) প্রযুক্তি ও প্রকৌশল অনুষদ (প্রত্যাশিত) \n১০) স্নাতকোত্তর শিক্ষার কেন্দ্র\n\n\n== আরও দেখুন ==\nউগান্ডার বিশ্ববিদ্যালয়ের তালিকা\nউগান্ডার আইন স্কুলের তালিকা\nউগান্ডার মেডিকেল স্কুলের তালিকা\nউগান্ডার বিজনেস স্কুলের তালিকা\nউগান্ডার বিশ্ববিদ্যালয় নেতাদের তালিকা\n\n\n== তথ্যসূত্র ==\n\n\n== বহিঃসংযোগ ==\nউগান্ডা ইসলামি বিশ্ববিদ্যালয়ের জন্য নাইজেরিয়ান প্রভাষকদের অনুরোধ\nউগান্ডা ইসলামি বিশ্ববিদ্যালয়ের প্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ৩১ অক্টোবর ২০১৭ তারিখে\nএসইএসআরআইসি এর ডেটাবেসে ওআইসির সদস্য দেশগুলির বিশ্ববিদ্যালয়সমূহ  ওয়েব্যাক মেশিনে আর্কাইভকৃত ১৭ এপ্রিল ২০২১ তারিখে"}