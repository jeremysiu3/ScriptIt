{"pageid": 1195558, "title": "দোমিনিক লিভাকোভিচ", "url": "https://bn.wikipedia.org/wiki?curid=1195558", "content": "ডমিনিক লিভাকোভিচ (ইংরেজি: Dominik Livaković, ক্রোয়েশীয় উচ্চারণ: [dôminik liʋǎːkoʋitɕ, domǐ-]) একজন ক্রোয়েশীয় ফুটবল খেলোয়াড় যিনি জাতীয় দল ও ডিনামো জাগরেব ক্লাবের হয়ে গোলরক্ষক পজিশনে খেলেন।\n\n\n== আন্তর্জাতিক ফুটবল ==\nলিভাকোভিচ ক্রোয়েশিয়া জাতীয় দলে ২০১৬ সালের মে মাসে মলদোভার বিপক্ষে তাদের প্রীতি ম্যাচের জন্য প্রথম ডাক পান। তিনি ২০১৭ চীন কাপ চলার সময় চিলির বিপক্ষে প্রথম আন্তর্জাতিক ম্যাচে আত্মপ্রকাশ করেন।\n২০১৮ সালের মে মাসে লিভাকোভিচকে রাশিয়ায় অনুষ্ঠিত ২০১৮ ফিফা বিশ্বকাপ প্রতিযোগিতার জন্য ক্রোয়েশিয়ার প্রাথমিক ৩২ সদস্যের স্কোয়াডে নাম নেওয়া হয়েছিল। এই দল ফাইনালে ফ্রান্সের কাছে হেরে রানার্স-আপ হয়। যদিও তিনি ঐ ম্যাচে অংশ নেননি।\nপ্রতিযোগিতামূলক ফুটবলে তার অভিষেক হয় ইংল্যান্ডের বিপক্ষে ২০১৮–১৯ উয়েফা নেশনস লিগ চলাকালীন। লোভরে কালিনিচ-এর হতাশাজনক পারফরম্যান্সের পর, লিভাকোভিচ ওয়েলসের বিপক্ষে ৮ জুন ২০১৯-এ অনুষ্ঠিত ম্যাচে দলে জায়গা পেয়ে গোলরক্ষক হিসেবে সুনাম অর্জন করেন ও গোলরক্ষক হিসেবে জাতীয় দলের প্রথম পছন্দ হয়ে ওঠেন।\n২০২২ ফিফা বিশ্বকাপ চলাকালীন নক-আউট পর্বের প্রথম ম্যাচে জাপানের বিপক্ষে পেনাল্টি শুট-আউটের সময় টানা ৩টি শট বাঁচিয়ে তিনি ক্রোয়েশিয়ার জয়ের নায়ক হয়ে ওঠেন। ফলে ক্রোয়েশিয়া কোয়ার্টার-ফাইনালে উঠে ব্রাজিলের মুখোমুখি হয়। সেই ম্যাচটিও পেনাল্টি শুট-আউটে গড়ালে তিনি ক্রোয়েশিয়ার গোল পোস্টের নীচে দেওয়াল হয়ে ওঠেন ও শট রক্ষা করেন। ফলে ক্রোয়েশিয়া জয়ী হয়ে সেমি-ফাইনালে আর্জেন্টিনার মুখোমুখি হতে সক্ষম হয়। ২০০৬ সালে পর্তুগালের রিকার্ডো পেরেইরা এবং ২০১৮ সালে তার সহকর্মী দানিয়েল সুবাশিচ-এর পর তিনি বিশ্বকাপের শুট-আউটে তিনটি সেভ করা তৃতীয় গোলরক্ষক হন।\nএই ঘটনার পর ফরাসি লেকিপ পত্রিকা তাঁকে তাদের তরফ থেকে পঞ্চদশ খেলোয়াড় হিসেবে ১০-এ-১০ রেটিং দেয়।\n\n\n== সম্মাননা ==\nজাগরেব\n\nক্রোয়েশীয় ২য় ফুটবল লিগ: ২০১৩–১৪\nডিনামো জাগরেব\n\nক্রোয়েশীয় ১ম ফুটবল লিগ: ২০১৭–১৮, ২০১৮–১৯, ২০১৯–২০, ২০২০–২১, ২০২১–২২\nক্রোয়েশীয় ফুটবল কাপ: ২০১৭–১৮, ২০২০–২১\nক্রোয়েশীয় ফুটবল সুপার কাপ: ২০১৯\nক্রোয়েশিয়াল\n\nফিফা বিশ্বকাপ : ২০১৮\nএকক\n\nফুটবল অস্কার – বছরের সেরা একাদশ (১ম লিগ): ২০১৫, ২০১৭, ২০১৮, ২০১৯, ২০২০, ২০২১, ২০২২\nফুটবল অস্কার – সেরা ক্রোয়েশীয় গোলরক্ষক: ২০১৯, ২০২০, ২০২১, ২০২২\nউয়েফা ইউরোপা লিগ সেরা একাদশ (ব্রেকথ্রু ইলেভেন): ২০১৮\nইউরোপা লিগ সেরা স্কোয়াড: ২০২০–২১\n২৪সাতা (ক্রোয়েশিয়া) ১ম লিগ সেরা একাদশ (সংবাদপত্র): ২০২০-২১\nCIES ক্রোয়েশীয় ১ম লিগ একাদশ: ২০২১/২০২২  ওয়েব্যাক মেশিনে আর্কাইভকৃত ১৩ ডিসেম্বর ২০২২ তারিখে\nপদক\n\nঅর্ডার অব ডিউক ব্রানিমির: ২০১৮\n\n\n== তথ্যসূত্র ==\n\n\n== বহিঃসংযোগ ==\nডমিনিক লিভাকোভিচ at FIFA (ইংরেজি)\nডমিনিক লিভাকোভিচ at UEFA (ইংরেজি)\nডমিনিক লিভাকোভিচ at Croatian Football Federation (ক্রোয়েশীয়)\nডমিনিক লিভাকোভিচ at Turkish Football Federation (player) (ইংরেজি)\nডমিনিক লিভাকোভিচ at FootballDatabase.eu (ইংরেজি)\nডমিনিক লিভাকোভিচ at L'Équipe (ফরাসি)\nডমিনিক লিভাকোভিচ at Mackolik.com (তুর্কী)\nডমিনিক লিভাকোভিচ at National-Football-Teams.com (ইংরেজি)\nডমিনিক লিভাকোভিচ at Soccerway.com (ইংরেজি)\nডমিনিক লিভাকোভিচ at WorldFootball.net (ইংরেজি)\nডমিনিক লিভাকোভিচ স্পোর্টনেট.এইচআর (ক্রোয়েশীয় ভাষায়)\nটেমপ্লেট:দিনামো জাগরেব স্কোয়াড"}