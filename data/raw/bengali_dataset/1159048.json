{"pageid": 1159048, "title": "কামার বনি হাশিম (টিভি ধারাবাহিক)", "url": "https://bn.wikipedia.org/wiki?curid=1159048", "content": "কামার বনি হাশিম  হল ২০০৮ সালে নির্মিত ও মহাম্মদ শেইখ নাজিব পরিচালিত একটি আরব টেলিভিশন ড্রামা সিরিজ, যা ২০০৮ সালের রমজান মাসব্যাপী লেবানন ভিত্তিক বেসরকারি টেলিভিশন চ্যানেল এলবিসি তে সম্প্রচারিত হয়েছিল। এটি বর্তমানে ইসলাম চ্যানেলে মুহাম্মাদ (সা:): দ্য ফাইনাল লিগেসি (মুহাম্মাদঃ সর্বশেষ/চূড়ান্ত উত্তরাধিকার/উত্তরসূরী) নামে সাপ্তাহিকভাবে সম্প্রচারিত হয়। আরব টেলিভিশনের জন্য এটি প্রথম ড্রামা সিরিজ যাতে নবী মুহাম্মদের আদ্যপান্ত জীবন কাহিনী ইসলামিক ঐতিহ্যগত ইতিহাস অনুসরণ করে তুলে ধরা হয়েছে। ৩০ পর্বের এই টিভি সিরিজটিতে ইসলামিক নবী মুহাম্মদের পূর্ণ জীবন কাহিনী চিত্রায়িত করা হয়েছে এবং ইসলামিক ঐতিহ্য অনুসারে এতে নবী মুহাম্মদ, তার স্ত্রীগণ এবং চার খলিফার চরিত্রায়ন করা হয়নি। ড্রামা সিরিজটিতে সীরাতে ইবনে হিশামের কাহিনীকে অনুসরণ করা হয়েছে।\n\n২০১০ সাল এবং ২০১১ সালের রমযানে এটি কানাল ৭ নামক চ্যানেলে তুর্কি ভাষার মুহাম্মদ (এসএভি) এন হায়াতি শিরোনামে সম্প্রচারিত হয়েছিল। এটি পাকিস্তানের জিও টিভিতে মুহাম্মদ (সা:) সায়েদ-ই-কাউনাইন শিরোনামে উর্দু ভাষায় ডাবিংকৃতভাবে সম্প্রচারিত করা হয়। এছাড়াও এটি মালয় উপশিরোনামে ডিভিডিতে মালয়েশিয়ায় মুক্তি দেওয়া হয়।\n\n\n== বাংলায় সম্প্রচার ==\n২০২৩ সালের ২৯শে জানুয়ারি বাংলাদেশের এসএ টিভি তাদের একটি ইউটিউব পাতায় মুহাম্মাদ : দ্যা ফাইনাল লিগ্যাসি নামে ধারাবাহিক নাটকটির বাংলায় ডাবিংকৃত সম্প্রচারের আসন্ন ঘোষণার ১ মিনিটের একটি বিজ্ঞাপন (প্রোমো) ভিডিও প্রকাশ করে।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ট্রেলার\nইংরেজি সাবটাইটেল সহ ইউটিউব -এ সকল পর্বসমূহ"}