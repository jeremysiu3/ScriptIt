{"pageid": 1496888, "title": "মাল্যদান", "url": "https://bn.wikipedia.org/wiki?curid=1496888", "content": "মাল্যদান অজয় কর পরিচালিত ১৯৭১ সালের বাংলা ভাষার ভারতীয় নাট্য চলচ্চিত্র। এটি রবীন্দ্রনাথ ঠাকুরের মাল্যদান গল্প অবলম্বনে নির্মিত। এতে শ্রেষ্ঠাংশে অভিনয় করেন সৌমিত্র চট্টোপাধ্যায়, নন্দিনী মালিয়া, সাবিত্রী চট্টোপাধ্যায়। চলচ্চিত্রটির সঙ্গীত পরিচালনা করেন হেমন্ত মুখোপাধ্যায়। চলচ্চিত্রটি ১৯৭১ সালে মুক্তি পায়। এটি ১৮তম জাতীয় চলচ্চিত্র পুরস্কারে শ্রেষ্ঠ বাংলা ভাষার পূর্ণদৈর্ঘ্য চলচ্চিত্রের জন্য রাষ্ট্রপতির রৌপ্য পদক ও ৩৫তম বার্ষিক বিএফজেএ পুরস্কারে ৬ষ্ঠ শ্রেষ্ঠ ভারতীয় চলচ্চিত্র ও শ্রেষ্ঠ পার্শ্ব অভিনেত্রী (সাবিত্রী) বিভাগে পুরস্কার অর্জন করে।\n\n\n== অভিনয়শিল্পীদল ==\n\n\n== সঙ্গীত ==\nমাল্যদান চলচ্চিত্রের সঙ্গীত পরিচালনা করেন হেমন্ত মুখোপাধ্যায়। এতে রবীন্দ্রনাথ ঠাকুরের লেখা দুটি গান ব্যবহৃত হয়েছে, যেগুলোতে কণ্ঠ দিয়েছেন হেমন্ত মুখোপাধ্যায় ও রানু মুখোপাধ্যায়। বিয়ের গান লিখেছেন ও সুর করেছেন সুরেন্দ্রনাথ চক্রবর্তী। গানে কণ্ঠ দিয়েছেন গৌরী ঘোষ, পদ্মারাণী চট্টোপাধ্যায়, মিনু দে, শর্মিলা গঙ্গোপাধ্যায়, উমা আম্বালী, শীলা ভট্টাচার্য।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মাল্যদান  (ইংরেজি)"}