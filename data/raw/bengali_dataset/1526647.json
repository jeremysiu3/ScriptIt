{"pageid": 1526647, "title": "নূর মুহাম্মদ মাহারভি", "url": "https://bn.wikipedia.org/wiki?curid=1526647", "content": "খাজা নূর মুহাম্মদ মাহারভি ( গুরুমুখী: محمد مہاروی   ; জন্ম: ২ এপ্রিল ১৭৪৬, মৃত্যু: ৩ আগস্ট ১৭৯৩) ছিলেন আধুনিক পাকিস্তানের পাঞ্জাবের চিশতিয়ানে অবস্থিত চিশতি তরিকার একজন সুফি সাধক।\n\n\n== প্রাথমিক জীবন এবং শিক্ষা ==\nমাহারভি ১৭৪৬ সালে শিখ সাম্রাজ্যের বাহাওয়ালনগরের কাছে ছোটলায় পুনওয়ার খারাল উপজাতির একটি পাঞ্জাবি মুসলিম রাজপুত পরিবারে জন্মগ্রহণ করেন।  তিনি চিশতিয়ানের কাছে অবস্থিত মাসুদ মাহারের তত্ত্বাবধানে ৪ বছর বয়সে মাহার শরীফ নামক ছোট্ট গ্রামে তার প্রাথমিক শিক্ষা শুরু করেন। পরে তিনি ডেরা গাজী খান, লাহোর, দিল্লি এবং পাকপত্তনে তার শিক্ষাজীবন সম্পন্ন করেন।\nনূর মুহাম্মদ ১৭৫২ সালের ফেব্রুয়ারিতে মাওলানা ফখরুদ্দিনের প্রতি আনুগত্যের শপথ নেন। এর ফলে তিনি চিশতী তরিকার ফখরি শাখার সদস্য হন। একই বছর তিনি পাকপত্তনে যান। শিক্ষা সমাপ্তির পর গুরু ফখরুদ্দিন তাকে মহার শরীফে ফিরে গিয়ে ধর্ম প্রচারের নির্দেশ দেন।\nমহরভীকে প্রথমে \"বাহবল\" নাম দেওয়া হয়েছিল। কিন্তু পরে তার শিক্ষক মাওলানা ফখরুদ্দিন তার নাম পরিবর্তন করে \"নূর মুহাম্মদ\" নাম রাখেন।\n\n\n== শিক্ষা ও পরিবার ==\nবাহাওয়ালপুর অঞ্চলে মাহারভি সুপরিচিত ছিলেন। বিশেষ করে বাহাওয়ালপুরের শাসক দ্বিতীয় বাহাওয়াল খান আব্বাসি তাঁর সাথে যোগাযোগ শুরু করলে তার খ্যাতি ছড়িয়ে পড়ে। বিখ্যাত সুফি কবি গোলাম ফরিদও নূর মুহাম্মদকে তাঁর আধ্যাত্মিক পথপ্রদর্শক মনে করতেন। তাদের বন্ধুত্ব সম্পর্কে ফরিদ একটি কবিতাও লিখেছিলেন।\n\nমাহারভির ৪০ জনের বেশি শিষ্য ছিল। তাদের মধ্যে সুলেমান তৌনসভি অন্যতম।\nনূর মুহাম্মদ মাহারভির তিন ছেলে (নূর উস সামাদ, নূর আহমদ এবং নূর হাসান) এবং দুই মেয়ে ছিল।\n\n\n== মৃত্যু ==\nতাঁর মাজার চিশতিয়ানে অবস্থিত। এখানে প্রতি বছর জ্বিলহজ্জ মাসের ১-৩ তারিখে তাঁর উরস (মৃত্যুবার্ষিকী) পালিত হয়।\n\n\n=== মাজার ===\nমাহারভি মাজারটি তাঁর মৃত্যুর পরপরই নির্মিত হয়েছিল। তাঁর শিষ্য সুলেমান তৌনসভী তাঁর সমাধির চারপাশে এক একর জমি কিনে মাজার নির্মাণ শুরু করেন। পরে তার শিষ্য মুহাম্মদ আকিল সমাধির গম্বুজ নির্মাণের দায়িত্ব নেন। মুহাম্মদ জামাল মুলতানি বাইরের দেয়াল তৈরিতে বড় ভূমিকা পালন করেন। তীর্থযাত্রীদের জন্য আশ্রয়স্থল উঠানের ডান পাশে অবস্থিত। আশ্রয়স্থলটি তার উত্তরসূরিরা নির্মাণ করেন।\n\n\n== তথ্যসূত্র =="}