{"pageid": 1480894, "title": "কলারোয়া সরকারি জি.কে.এম.কে. পাইলট মাধ্যমিক বিদ্যালয়", "url": "https://bn.wikipedia.org/wiki?curid=1480894", "content": "কলারোয়া সরকারি জি.কে.এম.কে. পাইলট মাধ্যমিক বিদ্যালয় বাংলাদেশের সাতক্ষীরা জেলার কলারোয়া উপজেলায় অবস্থিত একটি স্বনামধন্য মাধ্যমিক বিদ্যালয়। এটি ১৯৩০ সালে প্রতিষ্ঠিত হয় এবং ২০১৮ সালে জাতীয়করণ করা হয়।\n\n\n== ইতিহাস ==\nসাতক্ষীরা জেলার কলারোয়া জি.কে.এম.কে পাইলট মাধ্যমিক বিদ্যালয়টি প্রতিষ্ঠিত হয় ১৯৩০ সালে, তারপর থেকে সুনামের সাথে বিদ্যালয়টি পরিচালিত হয়ে আসছে এবং শিক্ষার সুষ্ঠু পরিবেশ নিশ্চিত করায় ২১ নভেম্বর ২০১৮ সালে বিদ্যালয়টি সরকারি করণ করা হয়।\nবাংলাদেশ স্কাউটস ইউনিটের নাম, ১ নং কলারোয়া সরকারি জি কে এম কে পাইলট মাধ্যমিক বিদ্যালয় স্কাউট দল।\nবাংলাদেশের প্রথম রাষ্ট্রপতি শেখ মুজিবুর রহমানের কনিষ্ঠ পুত্র শেখ রাসেলের জন্মদিন ও শেখ রাসেল দিবস-২০২১ উপলক্ষে জেলা পর্যায়ে শেখ রাসেল ডিজিটাল ল্যাব ক্যাটাগরিতে কলারোয়া সরকারি জি কে এম কে পাইলট মাধ্যমিক বিদ্যালয় প্রথম স্থান করেছিল।\nকলারোয়ায় এসএসসি পরীক্ষার-২২’ প্রকাশিত ফলাফলে ৪৭৩ জন পরীক্ষার্থী জিপিএ-৫ প্রাপ্ত হয়ে মেধা তালিকায় স্থান পেয়েছে। এবারো মেধা তালিকায় ৭৭ পরীক্ষার্থী জিপিএ-৫ প্রাপ্ত হওয়ায় সরকারি জি.কে.এম.কে পাইলট হাইস্কুল শীর্ষ স্থান দখল করেছিলো।\n\n\n== শিক্ষা ব্যবস্থা ==\nপ্রতিষ্ঠার শুরুতে ষষ্ঠ শ্রেণী থেকে দশম শ্রেণী পর্যন্ত চালু করা হয় সাথে কারিগরি শিক্ষা ব্যবস্থাও চালু করা হয় এবং এটি বয়েজ স্কুল ছিলো পরবর্তীতে এটা বালক ও বালিকা উভয় ভর্তি নেওয়া শুরু করে। এটি এখন বাংলাদেশ উন্মুক্ত বিশ্ববিদ্যালয়ের শাখা হিসেবে পরিচালিত হচ্ছে।\n\n\n== উল্লেখযোগ্য শিক্ষার্থী ==\nফিরোজ আহম্মেদ স্বপন - রাজনীতিবিদ।\nআসাদুল্লাহ আল গালিব - শিক্ষাবিদ ও গবেষক।\n\n\n== দুর্নীতির অভিযোগ ==\n২০২২ সালে সাতক্ষীরার কলারোয়া সরকারি জি কে এম কে পাইলট মাধ্যমিক বিদ্যালয়ের এক শিক্ষকের কাছ থেকে সরকারি করণের নামে ৫ লাখ টাকা হাতিয়ে নেয়ার অভিযোগ উঠেছিল ওই স্কুলের প্রধান শিক্ষক আব্দুর রবের বিরুদ্ধে।\n\n\n== তথ্যসূত্র =="}