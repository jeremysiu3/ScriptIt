{"pageid": 1500248, "title": "আশিফা রিয়াজ ফাতিয়ানা", "url": "https://bn.wikipedia.org/wiki?curid=1500248", "content": "আশিফা রিয়াজ ফাতিয়ানা (জন্ম ৭ জানুয়ারী ১৯৬৫) একজন পাকিস্তানি রাজনীতিবিদ। তিনি সেপ্টেম্বর ২০১৮ থেকে এপ্রিল ২০২২ পর্যন্ত প্রাদেশিক মন্ত্রী এবং আগস্ট ২০১৮ থেকে জানুয়ারী ২০২৩ পর্যন্ত পাঞ্জাবের প্রাদেশিক পরিষদের সদস্য ছিলেন।\n\n\n== প্রাথমিক জীবন এবং শিক্ষা ==\nতিনি ১৯৬৫ সালের ৭ জানুয়ারি জন্মগ্রহণ করেন।\nতিনি ১৯৯০ সালে পাঞ্জাব বিশ্ববিদ্যালয় থেকে ব্যাচেলর অফ আর্টস ডিগ্রি পেয়ে স্নাতক সম্পন্ন করেন।\n\n\n== রাজনৈতিক জীবন ==\nতিনি ২০০২ সালের পাঞ্জাব প্রাদেশিক নির্বাচনে পিপি-৮৮ (টোবা টেক সিংহ-৫) আসন থেকে স্বতন্ত্র প্রার্থী হিসেবে পাঞ্জাব প্রাদেশিক পরিষদের সদস্য নির্বাচিত হন। তিনি ২৯,৫৫৯ ভোট পেয়ে নাজিয়া রাহিলকে পরাজিত করেন। ২০০৩ সালের ২৪ নভেম্বরে, তাকে মুখ্যমন্ত্রী চৌধুরী পারভেজ ইলাহীর প্রাদেশিক মন্ত্রিসভায় অন্তর্ভুক্ত করা হয় এবং পাঞ্জাবের নারী উন্নয়ন মন্ত্রী হিসেবে নিয়োগ দেওয়া হয়। পাশাপাশি, তিনি মানবাধিকার বিষয়ক অতিরিক্ত মন্ত্রণালয়ের দায়িত্বও পান।\n২০০৪ সালের জুনে, তাকে সমাজকল্যাণ মন্ত্রণালয়ের অতিরিক্ত মন্ত্রীর দায়িত্ব দেওয়া হয়। তিনি নারী উন্নয়ন, মানবাধিকার এবং সমাজকল্যাণ মন্ত্রী হিসেবে ৩০ নভেম্বর ২০০৬ পর্যন্ত দায়িত্ব পালন করেন। এরপর, ১ ডিসেম্বর ২০০৬ তারিখে তিনি পাঞ্জাবের নারী উন্নয়ন মন্ত্রী হিসেবে পুনরায় নিয়োগ পান।\nতিনি ২০১৮ সালের পাঞ্জাব প্রাদেশিক নির্বাচনে পিপি-১২২ (টোবা টেক সিংহ-৫) আসন থেকে পাকিস্তান তেহরিক-ই-ইনসাফ (পিটিআই) দলের প্রার্থী হিসেবে পুনরায় পাঞ্জাব প্রাদেশিক পরিষদের সদস্য নির্বাচিত হন।\n২০১৮ সালের ১২ সেপ্টেম্বর, তাকে মুখ্যমন্ত্রী উসমান বজদারের প্রাদেশিক মন্ত্রিসভায় অন্তর্ভুক্ত করা হয়। ১৩ সেপ্টেম্বর ২০১৮ তারিখে তিনি পাঞ্জাবের নারী উন্নয়ন মন্ত্রী হিসেবে নিয়োগ পান।\nতিনি ২০২৪ সালের পাঞ্জাব প্রাদেশিক নির্বাচনে পিপি-১২২ (টোবা টেক সিংহ-৫) আসন থেকে পিটিআই-এর প্রার্থী হিসেবে নির্বাচন করেন।\n\n\n== তথ্যসূত্র =="}