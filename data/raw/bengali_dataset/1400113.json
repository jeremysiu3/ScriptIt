{"pageid": 1400113, "title": "বাংলাদেশ ইন্টারন্যাশনাল স্কুল অ্যান্ড কলেজ", "url": "https://bn.wikipedia.org/wiki?curid=1400113", "content": "বাংলাদেশ ইন্টারন্যাশনাল স্কুল অ্যান্ড কলেজ হলো একটি বেসরকারি বিদ্যালয়। যা ঢাকার মহাখালী ডিওএইচএস এ অবস্থিত। ঢাকা সেনানিবাসের বাংলাদেশ সেনাবাহিনী স্টেশন হেডকোয়ার্টার বিদ্যালয়টি পরিচালনা করে। এটি ১৯৯৫ সালে একটি আদর্শ প্রাথমিক বিদ্যালয় হিসাবে প্রতিষ্ঠিত হয় এবং পরবর্তীতে ইংরেজি মাধ্যম স্কুলে রূপান্তর করা হয়।\n২০২৩ সাল পর্যন্ত, পরিচালনা পর্ষদের চেয়ারম্যান ব্রিগেডিয়ার জেনারেল এস. এম. জিয়াউল আজিম এবং প্রধান পৃষ্ঠপোষক মেজর জেনারেল মোঃ মঈন খান।\n\n\n== ইতিহাস ==\nবিদ্যালয়টি ১৯৯৫ সালের ১৪ মার্চ অধ্যক্ষ এ. কে. এম. সুফিউর রহমানের নেতৃত্বে মাত্র ২৭ জন শিক্ষার্থী নিয়ে প্রতিষ্ঠিত হয়।\n২০১১ সালে ১৫ জন শিক্ষার্থী নিয়ে প্রথম এইচএসসি জাতীয় পাঠ্যক্রমের ব্যাচ শুরু হয়। ২০১১ সালের ১৭ সেপ্টেম্বর ব্যাচটি উদ্বোধন করা হয় এবং বিদ্যালয়ের নাম পরিবর্তন করে বাংলাদেশ ইন্টারন্যাশনাল স্কুল অ্যান্ড কলেজ করা হয়।\n\n\n=== আন্তর্জাতিক পাঠ্যক্রম ===\nএই পাঠ্যক্রমের শিক্ষার্থীরা যুক্তরাজ্যের এডেক্সেলের অধীনে ও-লেভেল এবং এ-লেভেল পরীক্ষার জন্য প্রস্তুত হয়।\n\n\n=== জাতীয় পাঠ্যক্রম ===\nবিদ্যালয়টি ২০০৬ সালে জাতীয় পাঠ্যক্রম (ইংরেজি সংস্করণ) শুরু করে। এই পাঠ্যক্রমে, শিক্ষার্থীদেরকে মাধ্যমিক স্কুল সার্টিফিকেট এবং উচ্চ মাধ্যমিক স্কুল সার্টিফিকেট পরীক্ষার জন্য প্রস্তুত করা হয়। পূর্বের পাঠ্যক্রমে, শিক্ষার্থীদেরকে ৫ম শ্রেণীতে পিইসিই এবং ৮ম শ্রেণীতে জেএসসি পরীক্ষা দিতে হতো। কিন্তু নতুন পাঠ্যক্রম অনুসারে, তাদের এখন এই পরীক্ষাগুলো দিতে হয় না। শিক্ষার্থীরা ইংরেজিতে অনূদিত এবং মাধ্যমিক ও উচ্চ মাধ্যমিক শিক্ষা বোর্ড দ্বারা প্রকাশিত পাঠ্যপুস্তকগুলো অনুসরণ করে।\n\n\n== আরও দেখুন ==\nবাংলাদেশের বিদ্যালয়ের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}