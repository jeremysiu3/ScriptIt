{"pageid": 1426623, "title": "আফশিন ইসমাইল গাদেরজাদেহ", "url": "https://bn.wikipedia.org/wiki?curid=1426623", "content": "আফশিন গাদেরজাদেহ (ফার্সি: افشین قادرزاده; জন্ম: ১৩ জুলাই ২০০২) একজন কুর্দি ইন্টারনেট ব্যক্তিত্ব, যিনি বর্তমানে বিশ্বের সবচেয়ে কম উচ্চতার জীবিত মানুষ (পুরুষ)। তিনি ২০২২ সালের ডিসেম্বরে গিনেস ওয়ার্ল্ড রেকর্ড দ্বারা স্বীকৃত হন। তার উচ্চতা ৬৫.২৪ সেন্টিমিটার (২৫.৬৯ ইঞ্চি), যা পূর্ববর্তী সবচেয়ে কম উচ্চতার জীবিত ব্যক্তির চেয়ে ৭ সেন্টিমিটার (২.৮ ইঞ্চি) কম।\nগাদেরজাদেহ জীবিতদের মধ্যে সবচেয়ে ছোট হাতের ব্যক্তি হওয়ার জন্যেও গিনেস ওয়ার্ল্ড রেকর্ডে নাম লিখিয়েছেন।\n\n\n== জীবনী ==\nআফশিন গাদেরজাদেহ ইরানের বুকানে ১৩ জুলাই ২০০২ সালে একটি কুর্দি পরিবারে জন্মগ্রহণ করেন। তার শারীরিক অবস্থার কারণে তিনি পড়াশোনা বন্ধ করে দেন। ইরানের জাতীয় রেকর্ড নিবন্ধন কমিটির সহায়তায় তিনি ইরানের সবচেয়ে কম উচ্চতার জীবিত মানুষের জাতীয় রেকর্ড এবং তারপর বিশ্বের সবচেয়ে কম উচ্চতার জীবিত মানুষ হিসেবে বিশ্ব রেকর্ড করতে সক্ষম হন। গাদেরজাদেহ ফার্সি এবং কুর্দি ভাষায় সাবলীল।\n২০২৩ সালে ঘোষণা করা হয়েছিল যে তিনি আইফোন ১৪ নামক একটি ইরাকি কুর্দি চলচ্চিত্রে প্রধান ভূমিকা পালন করবেন।\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে আফশিন ইসমাইল গাদেরজাদেহ"}