{"pageid": 1523565, "title": "পৃথা রেড্ডি", "url": "https://bn.wikipedia.org/wiki?curid=1523565", "content": "পৃথা রেড্ডি ভারতের অন্যতম বৃহৎ স্বাস্থ্যসেবা সংস্থা অ্যাপোলো হসপিটালসের ভাইস চেয়ারপারসন। ২০১২ সালের সেপ্টেম্বরে, তিনি মেডট্রনিক নামে একটি মেডিকেল টেক ফার্ম -এর স্বাধীন পরিচালক হিসেবে বোর্ডে নির্বাচিত হন।\n\n\n== প্রাথমিক জীবন এবং শিক্ষা ==\nছোটবেলায় পৃথা তাঁর বাবার হাসপাতালে যেতেন এবং তাঁর কাজ পর্যবেক্ষণ করতেন। তিনি মাদ্রাজ বিশ্ববিদ্যালয় থেকে রসায়নে স্নাতক ডিগ্রি এবং আন্নামালাই বিশ্ববিদ্যালয় থেকে জনপ্রশাসনে স্নাতকোত্তর ডিগ্রি অর্জন করেন। কলেজে পড়ার সময় তিনি বিবাহ করেন। তাঁর বোন শোভনা হায়দ্রাবাদে চলে যাওয়ার পর তাঁর বাবা তাঁকে অ্যাপোলো হাসপাতালে কাজ করার জন্য আমন্ত্রণ জানান।\nতাঁর তিন বোন আছেন, সুনীতা রেড্ডি, সঙ্গীতা রেড্ডি এবং শোভনা কামিনেনি, যাঁরা সকলেই অ্যাপোলো হাসপাতালে পরিচালক হিসেবে কর্মরত। তাঁদের বাবা, প্রতাপ, ১৯৮৩ সালে অ্যাপোলো প্রতিষ্ঠা করেন এবং পরিবারটি এখনও কোম্পানির ৩৪ শতাংশ অংশীদারিত্বের মালিক।\n\n\n== কর্মজীবন ==\n\nপৃথা ১৯৮৯ সালে অ্যাপোলো হসপিটালে যুগ্ম ব্যবস্থাপনা পরিচালক হিসেবে যোগদান করেন, তারপর পদোন্নতি পেয়ে ব্যবস্থাপনা পরিচালক হন। তাঁর নির্দেশনায়, হাসপাতালটিতে শয্যা সংখ্যা বৃদ্ধি করা হয়। এই সময় অ্যাপোলো হাসপাতাল তার মানসম্মত সার্টিফিকেশন অর্জন করে।\n২০১২ সালে, পৃথা মেডিকেল টেকনোলজি কোম্পানি মেডট্রনিকের স্বাধীন পরিচালক হিসেবে বোর্ডে নির্বাচিত হন। দুই বছর পর, অ্যাপোলো হাসপাতালের এক্সিকিউটিভ ভাইস-চেয়ারপারসন হিসেবে তিনি তাঁর বাবার স্থলাভিষিক্ত হন।\n\n\n== পুরস্কার এবং স্বীকৃতি ==\nইটি অ্যাওয়ার্ডসের বর্ষসেরা নারী ব্যবসায়ী\nবর্ষসেরা স্বাস্থ্যসেবা ব্যক্তিত্ব পুরস্কার\n\n\n== তথ্যসূত্র ==\n\n\n== আরও পড়ুন ==\nঅমরনাথ, নিচিন্তা; ঘোষ, দেবাশিস (২০০৫)। \"পৃথা রেড্ডি: টাচিং লাইভস\"। দ্য ভয়েজ টু এক্সেলেন্স: দ্য অ্যাসেন্ট অফ ২১ উইমেন লিডারস অফ ইণ্ডিয়া। পুস্তক মহল। পৃষ্ঠা 96–109। আইএসবিএন 978-81-223-0904-1।"}