{"pageid": 1337480, "title": "সরসা বালুসেরি", "url": "https://bn.wikipedia.org/wiki?curid=1337480", "content": "সরসা বালুসেরি কেরালার একজন মঞ্চ অভিনেত্রী এবং মালয়ালম সিনেমার একজন চলচ্চিত্র অভিনেত্রী। তিনি সুদানী ফ্রম নাইজেরিয়া(২০১৮), ভাইরাস (২০১৯), থিরিকে (২০২১), ডাকিনি (২০১৮) ইত্যাদি জনপ্রিয় চলচ্চিত্রে অভিনয় করেছেন।\n২০১৮ সালে সাবিত্রী শ্রীধরনের সাথে মালায়ালাম ছবি সুদানী ফ্রম নাইজেরিয়া -তে অভিনয় করার পর তিনি অত্যন্ত খ্যাতিলাভ করেন। চলচ্চিত্রটি বিশেষ জনপ্রিয়তা পায় ও তার অভিনয়ের জন্য তিনি প্রভুত খ্যাতি ও বিভিন্ন পুরস্কার লাভ করেন।\n\n\n== ব্যক্তি জীবন ==\nসরসা পাঁচ দশক ধরে কেরালার মালয়ালম নাটিকার মঞ্চে অভিনয় করেছেন। তিনি কোঝিকোড়ের বিভিন্ন জনপ্রিয় নাট্যদল যেমন, কলিঙ্গ, সঙ্গামম, স্টেজ ইন্দা, চিরন্থনা ইত্যাদির সাথে যুক্ত। তিনি অসংখ্য নাটকে অভিনয় করেছেন। তিন দশক আগে তিনি মালয়ালম চলচ্চিত্র উয়ারুম নজান নাদাকে -তে অভিনয় করেছিলেন, যেটি ছিল মালয়ালম সিনেমার জনপ্রিয় অভিনেতা মোহনলাল -এর অভিনয় জীবনের প্রথম দিকের চলচ্চিত্র। তিনি দর্প‌না চরিত্রের মায়ের ভূমিকায় অভিনয় করেছিলেন।\n\n\n== অভিনয় জীবন ==\n১৯৮৫ সালে মালয়ালম সিনেমা উয়ারুম নজান নাদাকে তে অভিনয়ের মাধ্যমে তিনি তার অভিনয় জীবন শুরু করেন। দীর্ঘ ব্যবধানের পর ২০১৮ সালে  মালায়ালাম ছবি সুদানী ফ্রম নাইজেরিয়া -তে অভিনয়ের মাধ্যমে তিনি চলচ্চিত্র জগতে প্রত্যাবর্তন করেন। ২০১৮ সালে তিনি ডাকিনি সিনেমাতেও অভিনয় করেন। ২০১৯ সালে তিনি ইদা-দ্যি গড'স ডিসিশন্‌ নামক স্বল্প দৈর্ঘ্যের সিনেমায় অভিনয় করেন। ২০১৯ সালে মুক্তিপ্রাপ্ত তার অভিনীত কয়েকটি জনপ্রিয় সিনেমা হল, ভাইরাস, কাক্ষীঃ আম্মিনিপিল্লা, শুভরাত্রি, পরীঞ্জু মরিয়ম জোস ইত্যাদি।  তার অভিনীত আরও বেশ কিছু জনপ্রিয় ছবি হল, থিরিকে (২০২১), বঙ্কু (২০২১), স্টার (২০২১), পিস(২০২২), আনাপরাম্বিলে ওয়াল্ড কাপ (২০২২) ইত্যাদি।\n\n\n== তথ্যসূত্র =="}