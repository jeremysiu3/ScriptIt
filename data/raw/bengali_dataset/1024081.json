{"pageid": 1024081, "title": "লাডো বাই", "url": "https://bn.wikipedia.org/wiki?curid=1024081", "content": "লাডো বাই মধ্য প্রদেশের ভিল উপজাতির একজন উপজাতি চিত্রশিল্পী। তাঁর কাজগুলো ভারত, ফ্রান্স এবং যুক্তরাজ্যের বিভিন্ন প্রদর্শনীতে প্রদর্শিত হয়েছে। \nতিনি ভোপালের আদিবাসী লোককলা একাডেমিতে কাজ করেন এবং ভোপালেই বসবাস করেন । \n\n\n== প্রাথমিক ও কর্মজীবন ==\nলাডো বাই ভারতের মধ্য প্রদেশের ঝাবুওয়ার বাডি বাওয়াডি গ্রামের একটি ভিল উপজাতি সম্প্রদায়ে  জন্মগ্রহণ করেন। খুব অল্প বয়সেই তিনি পরিবারের সাথে ভোপাল চলে আসেন বিখ্যাত ভারত ভবনের হস্তকৃত শ্রমিক হিসাবে নিযুক্ত হওয়ার জন্য। সেই সময়ে তিনি বিবাহবন্ধনে আবদ্ধ হন এবং ভবন প্রাঙ্গনে কাজ চালিয়ে যান।  \nভূরি বাইয়ের পাশাপাশি লাডো বাই তাঁর কাজ শুরু করেছিলেন।  তাঁর শিল্পগুলো তাঁর সম্প্রদায়ের আধ্যাত্মিকতা এবং সর্বপ্রাণবাদকে প্রতিফলিত করে।  বছরের পর বছর ধরে, আর্থিক অসচ্ছলতার কারণে তিনি নিজের শিল্পকে অনুসরণ করতে পারেন নি।  বিখ্যাত ভারতীয় শিল্পী জগদীশ স্বামীনাথন তাঁকে আবিষ্কার করার পর তাঁর ভাগ্য বদলে যায়।  স্বামীনাথন তাঁকে আদিবাসী লোককলা একাডেমিতে কাজ করার জন্য উৎসহিত করেছিলেন যেখানে তিনি উৎসব, অনুষ্ঠান এবং প্রাণীদের চিত্র প্রাচীর থেকে কাগজে স্থানান্তর করার সুযোগ পেয়েছিলেন।\n\n\n== অনুপ্রেরণা এবং শৈলী ==\nলাডো বাইয়ের কাজগুলো নিয়মমাফিক সরলতার জন্য বৈশিষ্ট্যযুক্ত। তাঁর আঁকার ক্যানভাসে প্রকৃতি, আধ্যাত্মিকতা এবং সর্বপ্রাণবাদের আধিপত্য দেখা যায়। তিনি ভিলদের শিল্পের রীতিনীতি এবং উৎসবের সাথে তাদের পরিবেশের উদ্ভিদ ও প্রাণীজগতকে প্রতিফলিত করে শিল্প তৈরি করেন। \nলাডো বাইয়ের অনুপ্রেরণা হলো বড়দের বলা গল্প এবং তাঁর ব্যক্তিগত বিশ্বাস যে ঈশ্বর তাঁর শিল্প দ্বারা সন্তুষ্ট হবেন। \n\n\n== পুরস্কার এবং অনুষ্ঠান ==\nলাডো বাই হলেন মাস্টার ওজাস আর্ট পুরস্কারপ্রাপ্ত। ২০১৭ সালে জয়পুর সাহিত্য উৎসবে (জেএলএফ) মধ্য প্রদেশের ভোপাল থেকে ভিল শিল্পীদের কয়েকজনকে ওজাস আর্ট গ্যালারি দ্বারা প্রবর্তিত ওজাস আর্ট অ্যাওয়ার্ড ২০১৭    পুরস্কারে ভূষিত করা হয়েছিল  লাডো বাইকে মাস্টার শিল্পী বিভাগের অধীনে ৫১,০০০ টাকা পুরস্কার দেওয়া হয়েছিল।  তিনি এই ধারার শিল্পীদের প্রথম দলের অন্তর্ভুক্ত ছিলেন এবং ভূরি বাই ছাড়াও প্রথম জে স্বামীনাথনের সাথে সরাসরি কাজ করা ভিল শিল্পীদের মধ্যে তিনি ছিলেন একজন। \n\n\n== প্রদর্শনী ==\nসাতরং, ওজাস আর্ট গ্যালারি, নয়াদিল্লি, ২০১৭ \n\n\n== সংগ্রহ ==\nইন্দিরা গান্ধী ন্যাশনাল সেন্টার অফ আর্টস, নয়াদিল্লি \nস্যাফ্রন আর্ট, মুম্বই \nজাতীয় হস্ত ও তাঁতশিল্প জাদুঘর, নয়াদিল্লি\nসূত্র গ্যালারি, উইসকনসিন, মার্কিন যুক্তরাষ্ট্র \n\n\n== তথ্যসূত্র =="}