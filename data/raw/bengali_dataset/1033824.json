{"pageid": 1033824, "title": "খেত পার্তুগ", "url": "https://bn.wikipedia.org/wiki?curid=1033824", "content": "খেত পার্তুগ (পশতু: خت پړتوګ, খাত পার্তুগ), বা খাত পার্তূগ হল এক ধরনের আফগানী ঐতিহ্যবাহী পোশাক, যেটি অনেকটা সালোয়ার কামিজের মত। এটি আফগানিস্তানে এবং বিশেষত পশ্চিম ও উত্তর-পশ্চিম পাকিস্তানের পশতুন অধ্যুষিত অঞ্চলে পরিধান করা হয়।\n\n\n== নকশা ==\n\n\n=== খেত ===\nখেত হল উর্ধাঙ্গের পোশাক। এটি কিছুটা ঢিলে ঢালা, তবে কোমরের কাছে সামান্য আঁটসাঁট থাকে। এটি অনেকটাই টিউনিক বা লম্বা আঙরাখার মত। স্মকের মত এর হাতা প্রশস্ত এবং ঝুল হাঁটুর নিচে পর্যন্ত পৌঁছায়। চিরাচরিত খেত পোশাকে পাশের দিকে কাটা থাকে না, এবং কোমরে একটি বেল্ট দিয়ে এটি পরা হয়।\n\n\n=== পার্তুগ ===\nপার্তুগ হল নিম্নাঙ্গের পোশাক যেটি খুব ঢিলে ঢালা এবং অনেক কুঁচিযুক্ত হয়। এর কোমরের চারদিকে অনেকগুলি ভাঁজ থাকে এবং কয়েক গজ কাপড় দিয়ে এটি তৈরি হয়। আত্তান নৃত্যশিল্পীদের পোশাকের সঙ্গে খেত পার্তুগ পোশাকের মিল আছে।\nখেত পার্তুগ পোশাকটি পেরাহান ও টুনবান (ফার্সি: پیراهن و تنبان পেরাহান ওয়া টুনবান) থেকে আলাদা।\n\n\n== ছবিঘর ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nপেরাহান ও টুনবান\nপাশতুন পোশাক\n\n\n== তথ্যসূত্র ==\n\nটেমপ্লেট:Afghan clothing"}