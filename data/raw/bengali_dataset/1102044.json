{"pageid": 1102044, "title": "মহন্থ ঠাকুর", "url": "https://bn.wikipedia.org/wiki?curid=1102044", "content": "মহন্থ ঠাকুর (নেপালি: महन्थ ठाकुर) হচ্ছেন একজন নেপালি রাজনীতিবিদ। বর্তমানে তিনি নেপালের জনতা সমাজবাদী পার্টি, (লোকতান্ত্রিক)-এর সভাপতি। এর পূর্বে তিনি নেপালি কংগ্রেস পার্টির কোষাধ্যাক্ষ ছিলেন।  নেপালি কংগ্রেস পার্টিতে থাকাকালীন তিনি নেপাল সরকারের বিজ্ঞান ও প্রযুক্তি মন্ত্রণালয় সহ বিভিন্ন মন্ত্রণালয়ে দায়িত্ব পালন করেছেন। \n\n\n== রাজনৈতিক জীবন ==\nমহন্থ ঠাকুর নেপালের মহোত্তরী জেলার পিপারা গ্রাম পৌরসভার আখড়াহিয়ায় জন্মগ্রহণ করেন। বর্তমানে তিনি নেপালি কংগ্রেস পার্টি ছেড়ে তরাই মাধেশ লোকতান্ত্রিক পার্টির সভাপতি হিসাবে নেপালের মাধেস অঞ্চলের রাজনীতিতে ভূমিকা রাখছেন। তবে তার রাজনৈতিক পটভূমি মূলত নেপালি কংগ্রেস। ১৯৫৯ বা ৬০ খ্রিষ্টাব্দে (২০১৬ বিসং) ছাত্র রাজনীতি দিয়ে কংগ্রেসে তাঁর যাত্রা শুরু হয়। কংগ্রেস কোষাধ্যক্ষ ও বিজ্ঞান ও প্রযুক্তি মন্ত্রীত্ব ছেড়ে তিনি ২০০৭ বা ০৮ সালে (২০৬৪ বিসং) মাধেশের রাজনীতিতে প্রবেশ করেন। পরবর্তীতে তিনি তরাই মাধেশ লোকতান্ত্রিক পার্টির রাজনীতি ছেড়ে রাষ্ট্রীয় জনতা পার্টিতে যোগ দেন। সবশেষ ২০২০ সালে তিনি রাষ্ট্রীয় জনতা পার্টি ছেড়ে জনতা সমাজবাদী পার্টি, (লোকতান্ত্রিক) প্রতিষ্ঠা করেন।\n১৯৬৯ বা ৭০ সালে (২০১৬ বিসং) ঠাকুর নেপালি কংগ্রেসের অধিভুক্ত ছাত্র ইউনিয়নের সভাপতি হন। তিনি নেপাল স্টুডেন্টস অ্যাসোসিয়েশনের প্রতিষ্ঠাতা কেন্দ্রীয় সদস্যও। ছাত্রাবস্থায় রাজা মহেন্দ্রের অভ্যুত্থানের বিরুদ্ধে প্রতিবাদ করার সময় তিনি গ্রেফতার হন। \n\nজনকপুর থেকে মহন্থের রাজনৈতিক যাত্রা শুরু। তাঁর জন্মস্থান মহোত্তরী হলেও তাঁর কর্মক্ষেত্র ছিল সরলাহি। তিনি সরলাহি তে আইনজীবী হিসেবে কাজ করতেন। তাই তার রাজনৈতিক সক্রিয়তা ছিল।\n\nতিনি সরলাহি থেকে দুবার নির্বাচিত হন এবং ১৯৯১ সালে তাকে নেপালি প্রতিনিধি সভার ডেপুটি স্পিকার করা হয়।\n\n\n== ব্যক্তিগত জীবন ==\nমহন্থ ঠাকুরের নিজস্ব জমি বা বাড়ি নেই। কাঠমান্ডুতে তিনি তার মেয়ের সাথে থাকেন।  \nসরলাহিতে অবস্থানকালে ১৯৮৮ বা ৮৯ সালে (২০৪৫ বিসং) তার স্ত্রী রান্না করার সময় চুলা বিস্ফোরণে আহত হন। চিকিৎসাধীন অবস্থায় তার মৃত্যু হয়। তিনি তার স্ত্রীকে নিয়ে সরলাহির একটি ভাড়া বাসায় থাকতেন। \nমহন্থ ঠাকুরের দুই সন্তান ছিল। তার ছেলে একটি দুর্ঘটনায় মারা যায়। সেই সময় তিনি বিপিকেআইএইচএস, ধরন-এ মেডিকেলের ছাত্র ছিলেন। তার মেয়ে প্রাক্তন মন্ত্রী এবং রাজ্যপাল উমাকান্ত ঝার পুত্রবধূ। \n\n\n== নির্বাচনী ইতিহাস ==\n\n\n=== ২০১৭ আইনসভা নির্বাচন ===\n\n\n=== ১৯৯৯ নেপালের সাধারণ নির্বাচন ===\n\n\n=== ১৯৯৪ নেপালের সাধারণ নির্বাচন ===\n\n\n=== ১৯৯১ নেপালের সাধারণ নির্বাচন ===\n\n\n== টীকা ==\n\n\n== তথ্যসূত্র =="}