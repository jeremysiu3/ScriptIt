{"pageid": 11404, "title": "মোহাম্মদ ওয়াজেদ আলী", "url": "https://bn.wikipedia.org/wiki?curid=11404", "content": "মোহাম্মদ ওয়াজেদ আলী (১৮৯৬ বাংলা বছর :\"২৯ শে ভাদ্র ১৩০৩ \"-নভেম্বর ৮, ১৯৫৪) ছিলেন একজন বাঙালি লেখক। তিনি ১৮৯৬ সালে সাতক্ষীরা জেলার বাঁশদহ গ্রামে জন্মগ্রহণ করে। কলকাতা বঙ্গবাসী কলেজে ছাত্র থাকাকালীন তিনি অসহযোগ আন্দোলনে যোগদান করেন এবং এখানেই লেখাপড়ার সমাপ্তি ঘটান। এরপর তিনি সাংবাদিকতাকে পেশা হিসেবে গ্রহণ করেন। তিনি মাসিক মোহাম্মদী, দৈনিক মোহাম্মদী, দৈনিক সেবক, সাপ্তাহিক সওগাত, সাপ্তাহিক খাদেম, ইংরেজি দি মুসলমান ইত্যাদি পত্রিকায় কর্মরত ছিলেন। তিনি খুব পরিচ্ছন্ন চিন্তা ও যুক্তিবাদী মন নিয়ে সবকিছুর বিচার করতেন। সহজ সরল প্রকাশভঙ্গি তার রচনার অন্যতম বৈশিষ্ট্য। তার গদ্যশৈলী ঋজু, রচনা সাবলীল। স্বাস্থ্যগত কারণে তিনি ১৯৩৫ সালে কলকাতা ছেড়ে বাঁশদহে ফিরে আসেন এবং সেখানেই ১৯৫৪ সালের ৮ নভেম্বর মৃত্যুবরণ করেন।\n\n\n== রচিত গ্রন্থ ==\nমহামানুষ মহসীন\nমরুভাস্কর\nসৈয়দ আহমদ\nস্মার্নানন্দিনী\nছোটদের হযরত মোহাম্মদ\nকায়েদে আজম মোহাম্মদ আলী জিন্নাহ\nডন কিহোতোর গল্প\nমানুষ মুহাম্মদ (স.)\n--গদ্যশৈলী:\n\nঋজু\nরচনা সাবলীল\n\n\n== তথ্যসূত্র =="}