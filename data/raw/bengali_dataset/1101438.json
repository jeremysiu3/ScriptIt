{"pageid": 1101438, "title": "জন আর. ব্রিঙ্কলে", "url": "https://bn.wikipedia.org/wiki?curid=1101438", "content": "জন রোমুলাস ব্রিঙ্কলে (পরে জন রিচার্ড ব্রিঙ্কলে ; ৮ জুলাই, ১৮৮৫ – ২৬ মে, ১৯৪২) ছিলেন একজন আমেরিকান হাতুড়ে ডাক্তার। একজন চিকিৎসক হিসাবে তার কোনও যথাযথভাবে স্বীকৃত শিক্ষা ছিল না এবং তিনি একটি \"ডিপ্লোমা মিল\" থেকে তার মেডিকেল ডিগ্রি অর্থের বিনিময়ে কিনেছিলেন। মানুষের শরীরে ছাগলের অণ্ডকোষ জেনোট্রান্সপ্লান্টেশন করে জাতীয় খ্যাতি, আন্তর্জাতিক কুখ্যাতি এবং  প্রচুর সম্পদ অর্জনের পর ব্রিঙ্কলে \"গোট-গ্ল্যান্ড ডক্টর\" নামে পরিচিত লাভ করেছিলেন। যদিও প্রাথমিকভাবে ব্রিঙ্কলে এই পদ্ধতিটিকে পুরুষের পুরুষত্বহীনতা নিরাময়ের উপায় হিসাবে প্রচার করেছিলেন, পরে তিনি দাবি করেছিলেন যে এই কৌশলটি অনেক পুরুষের অসুস্থতার জন্য একটি ভার্চুয়াল প্যানেসিয়া। ব্রিঙ্কলে বেশ কয়েকটি রাজ্যে ক্লিনিক এবং হাসপাতাল পরিচালনা করেছিলেন এবং বৃহত্তর চিকিৎসক সম্প্রদায়ের দ্বারা তার কৌশলগুলি সম্পূর্ণরূপে অসম্মানিত হওয়া সত্ত্বেও প্রায় দুই দশক ধরে চিকিৎসার অনুশীলন চালিয়ে যেতে সক্ষম হন।\nতিনি প্রায় দুর্ঘটনাক্রমে, একজন বিজ্ঞাপন এবং রেডিও অগ্রগামী ছিলেন যিনি  মেক্সিকান বর্ডার ব্লাস্টার রেডিওর যুগ শুরু করেছিলেন। \nযদিও কানসাস এবং অন্যান্য রাজ্যে মেডিসিন অনুশীলন করার জন্য তার লাইসেন্স কেড়ে নেওয়া হয়েছিল, তবে ব্রিঙ্কলে ছিলেন কানসাস এবং অন্যান্য জায়গার কয়েক লাখ মানুষের প্রিয় একজন জননেতা। তিনি কানসাসের গভর্নর পদের জন্য দুই বার নির্বাচন করেছিলেন, যার মধ্যে একটি প্রায় সফল হয়েছিল। খ্যাতি এবং ভাগ্যের দিকে ব্রিঙ্কলির উত্থান যতোটাই দ্রুত হয়েছিল, তার পতনও ততোটাই দ্রুত ঘটেছিল। তার কর্মজীবনের শীর্ষ সময়ে তিনি মিলিয়ন মিলিয়ন ডলার সংগ্রহ করেছিলেন, কিন্তু তার বিরুদ্ধে আনা বিপুল সংখ্যক অসদাচরণ, অন্যায় মৃত্যু এবং জালিয়াতির মামলার ফলে তিনি প্রায় নিঃস্ব হয়ে মারা যান।\n\n\n== তথ্যসূত্র =="}