{"pageid": 1444212, "title": "উত্তর-পশ্চিম ভারত", "url": "https://bn.wikipedia.org/wiki?curid=1444212", "content": "উত্তর-পশ্চিম ভারত ভারতের উত্তর-পশ্চিমে অবস্থিত রাজ্য ও কেন্দ্রশাসিত অঞ্চল নিয়ে গঠিত একটি অঞ্চল। সাধারণত উত্তরাখণ্ড, পাঞ্জাব, রাজস্থান, হরিয়ানা, হিমাচল প্রদেশ ও উত্তরপ্রদেশ রাজ্য এবং জম্মু ও কাশ্মীর, লাদাখ, চণ্ডীগড় ও দিল্লি কেন্দ্রশাসিত অঞ্চল উত্তর-পশ্চিম অঞ্চলের অন্তর্গত। গুজরাতকেও কখনো কখনো এর অন্তর্গত করা হয়। উত্তর-পশ্চিম ভারতের উত্তরের দিকে রয়েছে পশ্চিম হিমালয় এবং সমভূমি অঞ্চলে রয়েছে সিন্ধু-গাঙ্গেয় সমভূমির মধ্যবর্তী অংশ ও থর মরুভূমি।\nভারত বিভাজনের আগে উত্তর-পশ্চিম অঞ্চলের মধ্যে সমগ্র পাঞ্জাব অঞ্চল, সিন্ধু প্রদেশ ও উত্তর-পশ্চিম সীমান্ত প্রদেশ অন্তর্গত ছিল।\nপ্রাচীনকাল থেকেই এই অঞ্চল বৈদেশিক আক্রমণের শিকার হয়েছে। প্রাচীনকালে এটি ইন্দো-গ্রিক রাজ্য ও পরবর্তীকালে কুষাণ সাম্রাজ্যের অন্তর্গত ছিল। দ্বাদশ শতাব্দীতে ঘুরি রাজবংশ এই অঞ্চলে আক্রমণ করে উত্তর-পশ্চিম ভারত জয় করেছিল।\n\n\n== তথ্যসূত্র ==\n\n\n== বহিঃসংযোগ =="}