{"pageid": 1142634, "title": "দারা পিরোজশ আন্তিয়া", "url": "https://bn.wikipedia.org/wiki?curid=1142634", "content": "দারা পিরোজশ আন্তিয়া (১৯১৪ - ১৯৯৯), ছিলেন একজন ভারতীয় ধাতুবিদ্যা প্রকৌশলী, গবেষক, ব্যবসায়িক নির্বাহী এবং  'ইন্ডিয়ান ইনস্টিটিউট অফ মেটালস'-এর প্রতিষ্ঠাতা।  আন্তিয়া বুলসারের একটি পার্সি পরিবারে জন্মগ্রহণ করেছিলেন এবং নয় সন্তানের পরিবারে তিনি ছিলেন সপ্তম সন্তান।  আন্তিয়া বেনারস হিন্দু বিশ্ববিদ্যালয় থেকে বিজ্ঞানে স্নাতক ডিগ্রি এবং ম্যাসাচুসেটস ইনস্টিটিউট অফ টেকনোলজি থেকে ডক্টরেট ডিগ্রি লাভ করেন। তিনি হার্ভার্ড বিজনেস স্কুলের অ্যাডভান্সড ম্যানেজমেন্ট প্রোগ্রামেরও প্রাক্তনী ছিলেন।  ১৯৪৫ খ্রিস্টাব্দ হতে ১৯৫০ খ্রিস্টাব্দ  পর্যন্ত তিনি  ভারত সরকারের ধাতু দপ্তরের বিভিন্ন পদে নিয়োজিত ছিলেন। ১৯৪৬ খ্রিস্টাব্দ যখন তিনি কলকাতায় ইন্ডিয়ান অ্যালুমিনিয়াম কোম্পানির প্রধান ধাতুবিদ্যা বিশারদ ছিলেন সে সময়ের তিনি স্বনামধন্য প্রকৌশল পরামর্শদাতা ড.এম এন দস্তুরের সহায়তায় ইন্ডিয়ান ইনস্টিটিউট অফ মেটালস প্রতিষ্ঠা করেন। আন্তিয়া 'জার্নাল অফ অ্যালয় ফেজ ডায়াগ্রাম' এবং 'জার্নাল অফ ফেজ ইকুইলিব্রিয়া'-রও সহ-প্রতিষ্ঠাতা ছিলেন।  ১৯৪৫ খ্রিস্টাব্দে তিনি ''আমেরিকান সোসাইটি ফর মেটাল'' এর  হেনরি মেরিয়ন হাউ মেডেল লাভ করেন। পরবর্তীতে তিনি ভারতের ইউনিয়ন কার্বাইডের সহকারী ম্যানেজিং ডিরেক্টর হন এবং দেশব্যাপী সংস্থাটির সম্প্রসারণে গুরুত্বপূর্ণ ভূমিকা পালন করেন।  এছাড়াও আন্তিয়া একজন  রঞ্জি ট্রফির ক্রিকেটার  এবং  সর্বভারতীয় কারিগরি শিক্ষা পরিষদের সদস্যও ছিলেন।। \nআন্তিয়ার স্মৃতিতে ইন্ডিয়ান ইনস্টিটিউট অফ মেটাল'স একটি বার্ষিক বক্তৃতার আয়োজন করে। ২০০৬ খ্রিস্টাব্দের সেই প্রথম বক্তৃতায় ভারতের তৎকালীন রাষ্ট্রপতি এ. পি. জে. আবদুল কালাম উল্লেখ করেন যে, আন্তিয়া ভারতে ধাতুবিদ্যার বিকাশ ও উন্নয়নে অসামান্য অবদান রেখেছেন এবং  বহু কৌশলগতভাবে গুরুত্বপূর্ণ শংকর ধাতুর নকশা ও তার বিকাশের জন্য সচেষ্ঠ ছিলেন। \n\n\n== তথ্যসূত্র =="}