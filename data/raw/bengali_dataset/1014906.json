{"pageid": 1014906, "title": "মালাউই জাতীয় ফুটবল দল", "url": "https://bn.wikipedia.org/wiki?curid=1014906", "content": "মালাউই জাতীয় ফুটবল দল (ইংরেজি: Malawi national football team) হচ্ছে আন্তর্জাতিক ফুটবলে মালাউইয়ের প্রতিনিধিত্বকারী পুরুষদের জাতীয় দল, যার সকল কার্যক্রম মালাউইয়ের ফুটবলের সর্বোচ্চ নিয়ন্ত্রক সংস্থা মালাউই ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৮ সাল হতে ফুটবলের সর্বোচ্চ সংস্থা ফিফার এবং ১৯৭৪ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৭ সালে, মালাউই প্রথমবারের মতো আন্তর্জাতিক খেলায় অংশগ্রহণ করেছে; মালাউইয়ে অনুষ্ঠিত উক্ত ম্যাচে মালাউই উত্তর রোডেসিয়ার কাছে ৫–০ গোলের ব্যবধানে পরাজিত হয়েছে।\n৪১,০০০ ধারণক্ষমতাবিশিষ্ট বিঙ্গু জাতীয় স্টেডিয়ামে শিখা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মালাউইয়ের রাজধানী লিলোঙ্গুইয়ে অবস্থিত। বর্তমানে এই দলের ম্যানেজারের দায়িত্ব পালন করছেন মেকে মোয়াসে এবং অধিনায়কের দায়িত্ব পালন করছেন আমাজুলুর রক্ষণভাগের খেলোয়াড় লিম্বিকানি এমজাভা।\nমালাউই এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে মালাউই এপর্যন্ত ২ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nপিটার এমপোন্ডা, জোসেফ কামওয়েন্ডো, জেমস সাঙ্গালা, ইয়াং চিমোদজি এবং কিন্নাহ ফিরির মতো খেলোয়াড়গণ মালাউইয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯২ সালের ডিসেম্বর মাসে প্রকাশিত র‌্যাঙ্কিংয়ে মালাউই তাদের ইতিহাসে সর্বোচ্চ অবস্থান (৫৩তম) অর্জন করে এবং ২০০৭ সালের ডিসেম্বর মাসে প্রকাশিত র‌্যাঙ্কিংয়ে তারা ১৩৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মালাউইয়ের সর্বোচ্চ অবস্থান হচ্ছে ৫৩তম (যা তারা ১৯৮৮ সালে অর্জন করেছিল) এবং সর্বনিম্ন অবস্থান হচ্ছে ১৪৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মালাউই জাতীয় ফুটবল দল  ওয়েব্যাক মেশিনে আর্কাইভকৃত ৩ জুন ২০১৮ তারিখে (ইংরেজি)\nক্যাফ-এ মালাউই জাতীয় ফুটবল দল (ইংরেজি)"}