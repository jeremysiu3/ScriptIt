{"pageid": 1520643, "title": "ডিম্পি গাঙ্গুলি", "url": "https://bn.wikipedia.org/wiki?curid=1520643", "content": "সৌমশ্রী গাঙ্গুলি রায় (জন্ম: ২৫ জুলাই ১৯৮৫), যিনি পেশাগতভাবে ডিম্পি গাঙ্গুলি নামে পরিচিত, একজন ভারতীয় মডেল এবং টেলিভিশন ব্যক্তিত্ব।\n\n\n== জীবনের প্রথমার্ধ ==\nডিম্পি আসল নাম সৌমশ্রী গাঙ্গুলি। ডিম্পি ছিল তার ডাকনাম। তিনি বাঙালি পরিবারের সদস্য। তার বাবার নাম শৈবাল গাঙ্গুলি এবং মাতার নাম সুস্মিতা গাঙ্গুলি। ডিম্পি ২০০৯ সালে স্কটিশ চার্চ কলেজ থেকে ইংরেজি সাহিত্যে সম্মান ডিগ্রি অর্জন করেন।\n\n\n== ব্যক্তিগত জীবন ==\n২০১০ সালে, ডিম্পি গাঙ্গুলী ইমাজিন টিভির স্বয়ম্বর রিয়েলিটি শো রাহুল দুলহানিয়া লে যায়েঙ্গে -তে বিজেপি নেতা প্রমোদ মহাজনের ছেলে রাহুল মহাজনকে বিয়ে করেন।  পরে গাঙ্গুলি পারিবারিক সহিংসতা এবং শারীরিক নির্যাতনের অভিযোগ এনে বিবাহবিচ্ছেদের আবেদন করেছিলেন।  অবশেষে ২০১৫ সালের ফেব্রুয়ারিতে এই দম্পতির বিবাহবিচ্ছেদ ঘটে। \n২০১৫ সালের নভেম্বরে, গাঙ্গুলি দুবাই অধিবাসী ব্যবসায়ী রোহিত রায়কে বিয়ে করেন।  ২০১৬ সালের ২০ জুন তাদের মেয়ে রেয়ানার জন্ম হয়।  ২০২০ সালে, গাঙ্গুলি আর্যন নামের একটি পুত্র সন্তানের জন্ম দেন।  গাঙ্গুলি ২৭ জুলাই ২০২২ তারিখে দ্বিতীয় পুত্র রিশানের জন্ম দেন। \n\n\n== কর্মজীবন ==\nতিনি ভারতের সৌন্দর্য প্রতিযোগিতা, গ্ল্যাডর্যাগস মেগা মডেল ম্যানহান্ট ২০০৯-এর একজন প্রতিযোগী ছিলেন।  ২০০৭ সালে সৌন্দর্য প্রতিযোগিতা সানন্দা তিলোত্তমায় ডিম্পি তৃতীয় স্থান অধিকার করেছিলেন। \n২০১৪ সালে, তিনি টেলিভিশন রিয়েলিটি শো  \"বিগ বস হাল্লা বোল\" -এ অংশগ্রহণ করেছিলেন।  ২০১৫  সালের ৩১ জানুয়ারী তারিখে তিনি অনুষ্ঠান থেকে বাদ পরেন। \n\n\n== টেলিভিশন ==\n\n\n== তথ্যসূত্র =="}