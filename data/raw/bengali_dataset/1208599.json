{"pageid": 1208599, "title": "মার্কিন যুক্তরাষ্ট্রে ভলোদিমির জেলেনস্কির সফর, ২০২২", "url": "https://bn.wikipedia.org/wiki?curid=1208599", "content": "২১ ডিসেম্বর ২০২২-এ, ইউক্রেনের রাষ্ট্রপতি ভলোদিমির জেলেনস্কি মার্কিন যুক্তরাষ্ট্রে যান। তার সফরের সময়, জেলেনস্কি মার্কিন যুক্তরাষ্ট্রের রাষ্ট্রপতি জো বাইডেনের সাথে দেখা করেন এবং মার্কিন যুক্তরাষ্ট্রের কংগ্রেসের একটি যৌথ অধিবেশনে ভাষণ দেন। জেলেনস্কির সফরের আগে,মার্কিন যুক্তরাষ্ট্রের সেক্রেটারি অফ স্টেট এন্টনি ব্লিঙ্কেন ইউক্রেনের জন্য সামরিক সহায়তা হিসেবে ১.৮৫ বিলিয়ন মার্কিন ডলার দেওয়ার ঘোষণা দেন।  ২৩ ডিসেম্বর ২০২২-এ,যুক্তরাষ্ট্র সফর শেষ করে ইউক্রেনে ফিরে যান জেলেনস্কি।\n\n\n== পটভূমি ==\n২৪ ফেব্রুয়ারি ২০২২-এ, রাশিয়া -ইউক্রেনীয় যুদ্ধের উত্তেজনা বৃদ্ধির ফলে রাশিয়া ইউক্রেনে আক্রমণ করে  আক্রমণের শুরুতে,যুক্তরাষ্ট্র প্রস্তাব করেছিল যে ইউক্রেন থেকে ভলোদমির জেলেনস্কিকে তারা অন্য দেশে সরিয়ে নেবে,তবে জেলেনস্কি সে প্রস্তাব প্রত্যাখ্যান করেন। তবে মার্কিন যুক্তরাষ্ট্র ইউক্রেন এবং জেলেনস্কিকে অন্যান্য উপায়ে সহায়তা করে, যে কোনও বিদেশী জাতিকে আক্রমণ করার সময় মার্কিন যুক্তরাষ্ট্র ইউক্রেনকে সর্বোচ্চ পরিমাণ সহায়তা দেয়। জেলেনস্কির সফরের আগ পর্যন্ত এক্সার পরিমাণ ছিল প্রায় ৫০ বিলিয়ন ডলার। \n\n\n== মার্কিন যুক্তরাষ্ট্র সফর ==\n\n\n=== জো বাইডেনের সাথে সাক্ষাৎ ===\nজেলেনস্কি মার্কিন বিমানবাহিনীর একটি জেটে চড়ে পোল্যান্ডের রেজেসো থেকে যুক্তরাষ্ট্রে এসেছিলেন।  মার্কিন যুক্তরাষ্ট্র সফরের সময়, জেলেনস্কি রাষ্ট্রপতি জো বাইডেনের সাথে দেখা করেছিলেন। বৈঠকে,যুক্তরাষ্ট্রের প্রেসিডেন্ট জো বাইডেন রুশ বিমান, ব্যালিস্টিক এবং ক্রুজ ক্ষেপণাস্ত্রের বিরুদ্ধে ইউক্রেনের টিকে থাকার জন্য ইউক্রেনকে একটি প্যাট্রিয়ট ক্ষেপণাস্ত্র ব্যবস্থা প্রদানের প্রতিশ্রুতি দেন। \n\n\n=== কংগ্রেসে ভাষণ ===\nজো বাইডেনের সাথে সাক্ষাতের পর, জেলেনস্কি মার্কিন যুক্তরাষ্ট্রের কংগ্রেসের একটি যৌথ অধিবেশনে ইংরেজিতে বক্তৃতা দেন। তার বক্তৃতায়, জেলেনস্কি ইউক্রেনের জন্য আরও সাহায্যের আহ্বান জানিয়ে বলেন যে \"ইউক্রেন বেঁচে আছে এবং লড়াই করছে\"। তার বক্তৃতার পর, জেলেনস্কি ইউক্রেনীয় সৈন্যদের দ্বারা স্বাক্ষরিত একটি ইউক্রেনীয় পতাকা যুক্তরাষ্ট্রের ভাইস প্রেসিডেন্ট কমলা হ্যারিস এবং মার্কিন যুক্তরাষ্ট্রের প্রতিনিধি পরিষদের স্পিকার ন্যান্সি পেলোসিকে প্রদান করেন।  বিনিময়ে, পেলোসি জেলেনস্কিকে একটি মার্কিন পতাকা উপহার দেন, যেটি সেদিন যুক্তরাষ্ট্রের ক্যাপিটল হিলের উপর উড়েছিল। জেলেনস্কি হাউস চেম্বার থেকে প্রস্থান করার সময় তার সাথে সে পতাকাটি বহন করেন। \n\n\n== গ্যালারি ==\n\n\tওয়াশিংটন সফরের সময় প্রেসিডেন্ট জেলেনস্কি\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}