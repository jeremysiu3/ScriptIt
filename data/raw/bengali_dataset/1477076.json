{"pageid": 1477076, "title": "মেতে গাজোজ", "url": "https://bn.wikipedia.org/wiki?curid=1477076", "content": "মেতে গাজোজ (তুর্কি: Mete Gazoz; জন্ম: ৮ জুন ১৯৯৯) হলেন একজন তুর্কি তীরন্দাজ, যিনি তুরস্কের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nগাজোজ তুরস্কের হয়ে ২০১৬, ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি ১টি স্বর্ণ পদকসহ সর্বমোট ২টি পদক জয়লাভ করেছেন।\n\n\n== প্রারম্ভিক জীবন ==\nমেতে গাজোজ ১৯৯৯ সালের ৮ই জুন তারিখে তুরস্কের ইস্তাম্বুলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nগাজোজ তুরস্কের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৭টি ১০ পয়েন্ট অর্জন করে সর্বমোট ৬৭৬ পয়েন্ট নিয়ে তিনি ৮ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৭তম স্থান অধিকারী চিলির আন্দ্রেস গায়ার্দোর মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর কোয়ার্টার-ফাইনালে কিম উ-জিনের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি বেরকিম তুমের এবং আব্দুল্লাহ ইলদিরমিশের সাথে তুর্কি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৪টি ১০ পয়েন্ট অর্জন করে সর্বমোট ১৯৯২ পয়েন্ট নিয়ে ৬ষ্ঠ স্থান অধিকার করেছিল। অতঃপর প্রাথমিক পর্বে তারা কলম্বিয়াকে ৫–৪ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে ফ্রান্সের কাছে ৫–৪ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা চীনকে পরাজিত করে ব্রোঞ্জ পদক জয়লাভ করেছে।\nঅন্যদিকে তিনি এবং এলিফ বেরা গোক্কির একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৩৪৭ পয়েন্ট নিয়ে ৬ষ্ঠ স্থান অধিকার করেছিল। অতঃপর ১৬ দলের পর্বে জাপানের কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে মেতে গাজোজ (ইংরেজি)\nঅলিম্পিকস.কমে মেতে গাজোজ (ইংরেজি)\nঅলিম্পিডিয়ায় মেতে গাজোজ (ইংরেজি)\nতুর্কি জাতীয় অলিম্পিক কমিটিতে মেতে গাজোজ (তুর্কী)"}