{"pageid": 1115987, "title": "গড় রাইপুর উচ্চ বিদ্যালয় (উ: মা:)", "url": "https://bn.wikipedia.org/wiki?curid=1115987", "content": "গড় রাইপুর উচ্চ বিদ্যালয় (উচ্চ মাধ্যমিক) পশ্চিমবঙ্গের বাঁকুড়া জেলার রাইপুর ব্লকে অবস্থিত। এই উচ্চ বিদ্যালয়টি কংসাবতী নদীর পাশে অবস্থিত। বিদ্যালয়টি ১৯৩৭ সালে প্রতিষ্ঠিত হয়েছিল।\n\n\n== বিদ্যালয় প্রতিষ্ঠা ==\n১৯৩৭ সালে পার্শ্ববর্তী গ্রামের ছাত্র -ছাত্রীর শিক্ষার সুবিধার্থে এই বিদ্যালয়টি প্রতিষ্ঠিত হয়।\n\n\n== বিদ্যালয় সম্পর্কে ==\nবিদ্যালয়ে অনেকগুলি শ্রেণিকক্ষ রয়েছে । বিদ্যালয়ে একটি বড় খেলার মাঠ রয়েছে।মনোরম প্রাকৃতিক পরিবেশে বিদ্যালয়টি ভরে উঠেছে। ১৯৭৬ সালে এই বিদ্যালয় উচ্চ মাধ্যমিক স্তরে উন্নীত হয়।পার্শ্ববর্তী গ্রাম থেকে ছাত্র -ছাত্রীরা এই বিদ্যালয়ে শিক্ষা লাভ করতে আসে।\n\n\n== অমৃত জয়ন্তী ==\n২০১৩ সালে বিদ্যালয়টির ৭৫ বছর পূর্তি উপলক্ষে অমৃত জয়ন্তী অনুষ্ঠান অনুষ্ঠিত হয়।\n\n\n== শ্রেণি, বিভাগ ও শাখা সমূহ ==\nবর্তমানে এ বিদ্যালয়ে পঞ্চম থেকে দ্বাদশ শ্রেণি পর্যন্ত পড়ানো হয়।\n\n৫ম শ্রেণি;\n৬ষ্ঠ শ্রেণি;\n৭ম শ্রেণি;\n৮ম শ্রেণি;\n৯ম শ্রেণি;\n১০ম শ্রেণি;\n১১দশ–১২দশ শ্রেণি; বিভাগ: [কলা বিভাগ; বিজ্ঞান বিভাগ; বৃত্তিমূলক বিভাগ]\nএই বিদ্যালয়ে অনেকগুলি সাধারণ শ্রেণিকক্ষ আছে। আর আছে একটি শীতাতপ নিয়ন্ত্রিত ১০০ আসন বিশিষ্ট স্মার্ট ক্লাসরুম।\nএই বিদ্যালয়ে আইসিটি পরিচালিত আধুনিক কম্পিউটার ল্যাব আছে।\nএই বিদ্যালয়ে পঞ্চম থেকে দ্বাদশ শ্রেণি পর্যন্ত অলচিকি লিপির মাধ্যমে পঠন পাঠনের  সুব্যবস্থা আছে।\n\n\n== ইউনিফর্ম ==\nসাদা শার্ট  , নীল প্যান্ট   এবং সাদা কেডস্  \n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য একটি মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণি ক্রীড়া প্রতিযোগিতা আয়োজনে ব্যবহৃত হয়।\nএছাড়া শারীর চর্চার জন্য মনোহর আইচ স্মৃতি জিমনেসিয়াম আছে।\n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার,  ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। এই বিদ্যালয়ে মডেল ইনোভেটিভ সায়েন্স ল্যাবরেটরিও আছে।\n\n\n== ছাত্রাবাস ও ছাত্রীনিবাস ==\nপঞ্চম হতে দশম শ্রেণি পর্যন্ত তফসিলি জাতি ও তফসিলি  উপজাতি ছাত্রদের জন্য  ছাত্রাবাস রয়েছে। একাদশ - দ্বাদশ শ্রেণির তফসিলি উপজাতি ছাত্রদের জন্য রয়েছে ডঃ বি. আর আম্বেদকর কেন্দ্রীয় ছাত্রাবাস। তফসিলি জাতি ও তফসিলি উপজাতি ছাত্রীদের জন্য রয়েছে প্রীতিলতা ওয়াদ্দেদার কেন্দ্রীয় ছাত্রীনিবাস (সরকারী)।  সাধারণ (জেনারেল কাস্ট) শ্রেণির ছাত্রদের জন্য বিদ্যালয় পরিচালিত হোস্টেলের সুব্যবস্থা আছে।\n\n\n== বিভিন্ন সাংস্কৃতিক কর্মকাণ্ড ==\nসারা বছর জুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। নেতাজি সুভাষচন্দ্র বসুর জন্ম দিবস, সাধারণতন্ত্র দিবস, স্বাধীনতা দিবস,শহীদ দিবস, রবীন্দ্রজয়ন্তী ইত্যাদি যথাযথ মর্যাদার সাথে ছাত্র-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় বিভিন্ন শিক্ষা সফর।\n\n\n== সম্পর্কিত নিবন্ধ ==\nবাঁকুড়া\nরাইপুর\n\n\n== তথ্যসূত্র =="}