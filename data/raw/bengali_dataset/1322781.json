{"pageid": 1322781, "title": "কোসাম্বারি", "url": "https://bn.wikipedia.org/wiki?curid=1322781", "content": "কোসাম্বারী বা কোশাম্বারী হল একটি সাধারণ দক্ষিণ ভারতীয় সালাদ যা ডাল (ভাঙা ডাল ) দিয়ে তৈরি করা হয় এবং সরিষার বীজ দিয়ে ফোড়ন দেওয়া হয়। সাধারণত ব্যবহৃত ডালগুলি হল ভাঙা কালো ছোলা ( কন্নড় ভাষায় কাদালে বেলে) এবং ভাঙা মুগ ডাল (কন্নড় ভাষায় হেসারু বেলে)। এই সালাদগুলি কখনও কখনও জলখাবার হিসেবেও খাওয়া হয়, তবে সাধারণত সম্পূর্ণ খাবারের অংশ হিসেবেই খাওয়া হয়।\n\n\n== উপকরণ ==\nসাধারণত ভাঙা মুগ, কোরানো নারকেল, ধনে ও লঙ্কা দিয়ে তৈরি হয় কোসাম্বারী। এর সঙ্গে ইচ্ছে হলে কুচোনো গাজর বা সূক্ষ্মভাবে কাটা শসা মেশানো যেতে পারে। ফোড়নে ব্যবহার হয় তেল, সরিষা, কারি পাতা, হিং।\n\n\n== প্রস্তুতি ==\nসবুজ মুগ দুই ঘণ্টা ভিজিয়ে রাখুন। নারকেল ও গাজর কুচি করুন। সূক্ষ্মভাবে কাটা শসাও ব্যবহার করা যেতে পারে। ধনেপাতা ও কাঁচা লঙ্কা কুচি করুন। আমের মরশুমে কাঁচা আম কুচি করে মেশাতে পারেন। তোতাপুরি (আম) কোসাম্বারীর সঙ্গে ভালো যায়।\nফোড়ন: একটি ছোট প্যানে তেল গরম করুন, সরিষা, হিং (ঐচ্ছিক) এবং কারি পাতা দিন। ভাজা হলে মশলা ঠাণ্ডা হতে দিন। স্বাদের জন্য লবণের সাথে সব উপকরণ কোসাম্বারীতে মিশিয়ে নিন। \n\n\n== ঐতিহ্য ==\nউৎসব এবং বিশেষ অনুষ্ঠানে কোসাম্বারী বিতরণ করা হয়।  এটি গণেশ চতুর্থী এবং শ্রী রাম নবমীর সময় জনসাধারণের মধ্যে বিতরণ করা হয়। বরমহালক্ষ্মী ও গৌরী উৎসবের সময় নারীরা একে অপরকে আমন্ত্রণ জানায় এবং হলুদ ও সিঁদুরের সাথে কোসাম্বরী বিনিময় করে। এর মূল উদ্দেশ্য হল নারীর মধ্যে দেবত্বকে উদযাপন করা।\n\n\n== ছবিঘর ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nসালাদ তালিকা\n\n\n== তথ্যসূত্র ==\n\nটেমপ্লেট:সালাদ সমূহ"}