{"pageid": 1353714, "title": "বৃক্ষদৃশ্য", "url": "https://bn.wikipedia.org/wiki?curid=1353714", "content": "বৃক্ষদৃশ্য বা রূপরেখা দৃশ্য বলতে এক ধরনের চিত্রিত নিয়ন্ত্রণ উপাদানকে বোঝায় যেটি তথ্যকে একটি উঁচু-নিচু মর্যাদাক্রমে উপস্থাপন করে। প্রতিটি পদের (যাকে প্রায়শ শাখা বা গ্রন্থি বলা হয়) কয়েকটি উপপদ থাকতে পারে। এ ব্যাপারটিকে প্রায়শ তালিকার ভেতরে অবচ্ছেদনের মাধ্যমে প্রত্যক্ষীকরণ করা হয়ে থাকে। একে ইংরেজিতে \"ট্রি ভিউ\" (Tree view) বা \"আউটলাইন ভিউ\" (Outline view) বলা হয়। \nএকটি পদকে সম্প্রসারিত করে সম্ভাব্য বিদ্যমান উপপদগুলিকে উন্মোচন করা যেতে পারে এবং সেটিকে গুটিয়ে নিয়ে উপপদগুলিকে লুকিয়ে রাখা যেতে পারে। \nবৃক্ষদৃশ্যগুলিকে প্রায়শই কোনও পরিগণক পরিচালক ব্যবস্থার (কম্পিউটার অপারেটিং সিস্টেম) চিত্রিত ব্যবহারকারী আন্তঃক্রিয়াতলে (গ্রাফিক্যাল ইউজার ইন্টারফেস) নথিপত্র ব্যবস্থাপক (ফাইল ম্যানেজার) অ্যাপ্লিকেশনগুলিতে দেখতে পাওয়া যায়, যার সাহায্যে ব্যবহারকারী যন্ত্রটির নথিপত্র ব্যবস্থার (ফাইল সিস্টেম) নথিপত্রাধারগুলি (ডিরেক্টরি) পরিভ্রমণ করে দেখতে পারেন। এছাড়া বৃক্ষদৃশ্যের সাহায্যে উঁচু-নিচু মর্যাদাক্রমে সাজানো উপাত্ত, যেমন এক্সএমএল নথি উপস্থাপন করা হতে পারে। \nসম্প্রসারিত বৃক্ষদৃশ্য রূপরেখা প্রস্তুতকারক অ্যাপ্লিকেশনগুলির একটি কেন্দ্রীয় উপাংশ, যেখানে প্রতিটি গ্রন্থি একটি সম্পাদনাযোগ্য পাঠ্য দিয়ে গঠিত।   \n\n\n== আরও দেখুন ==\nডিরেক্টরি (ফাইল সিস্টেম) (নথিপত্রাধার) - বৃক্ষদৃশ্যের একটি উদাহরণ\nনথিপত্র ব্যবস্থাপক বা ফাইল ম্যানেজার\nবংশোদ্ভব সফটওয়্যার\n\n\n== বহিঃসংযোগ ==\nবিশুদ্ধ এইচটিএমএল+সিএসএস-এ বৃক্ষদৃশ্য\nজিটিকে+এপিআইয়ে বৃক্ষদৃশ্য  ওয়েব্যাক মেশিনে আর্কাইভকৃত ২৪ জুন ২০১২ তারিখে\nউইন৩২ এপিআইয়ে বৃক্ষদৃশ্য নিয়ন্ত্রণ\nইয়াহু! ব্যবহারকারী আন্তঃক্রিয়াতল লাইব্রেরি\n\nটেমপ্লেট:GUI-stub"}