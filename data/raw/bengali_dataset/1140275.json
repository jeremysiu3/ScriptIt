{"pageid": 1140275, "title": "শাহ আব্বাস মসজিদ (কেশলা)", "url": "https://bn.wikipedia.org/wiki?curid=1140275", "content": "শাহ আব্বাস মসজিদ (আজারবাইজানি: Şah Abbas məscidi) বাকুর নিজামী জেলার কেশলায় অবস্থিত একটি ঐতিহাসিক মসজিদ। কেশলা গ্রামের মসজিদটি ১৭শ শতকের একটি স্থাপনা এবং এটি শাহ আব্বাসের আদেশে নির্মিত হয়েছিল।\n\n\n== স্থাপত্য ==\nপরিকল্পনা অনুযায়ী, কেশলার শাহ আব্বাস মসজিদটি বর্গাকার আকৃতির। এটি শিরভান-আবশেরন স্থাপত্য শৈলীতে নির্মিত এবং মারদাকান বসতিতে অবস্থিত তুবা শাখী মসজিদের অনুরূপ। ভবনের মাঝখানে প্রধান ঘরটি চারটি বড় খিলান দ্বারা নির্মিত যা মসজিদের গোলাকার গম্বুজের সাথে সংযুক্ত। ভবনের দুপাশে খিলানযুক্ত সিলিংসহ ছোট কক্ষগুলি নির্মিত। এই কক্ষগুলি নকশাটিকে একটি বর্গাকার আকৃতি দেয়।\nমসজিদের ফটক সাদাসিধে স্থাপত্য কাঠামোতে তৈরী এবং এতে স্ট্যালাক্টাইট অর্ধ-গম্বুজ নেই। স্থপতি, ভবনের সামগ্রিক উচ্চতার সাথে সামঞ্জস্য করে ফটক লাগানোর চেষ্টা করেছেন। এই লক্ষ্যে স্থপতি ইমারতটির ছাদের সাথে দরজার ফ্রেম একত্রিত করার পদ্ধতি ব্যবহার করেছেন। এই কৌশলটি দিভান খান নির্মাণের সময়ও প্রয়োগ করা হয়েছিল। ফটকের উপরে একটি আরবি শিলালিপি রয়েছে।\nবেদি এবং মিম্বর খোদাই করা বিশাল পাথর দিয়ে তৈরি। মসজিদের জানালাগুলো অত্যন্ত দক্ষতার সাথে তৈরি। জানালার প্রথম স্তর দুটি স্তর নিয়ে গঠিত: প্রথমটি - কাঠ এবং  দ্বিতীয়টি - কাটা পাথর।\n১৯২০ সালে আজারবাইজানে সোভিয়েত দখলের পর বলশেভিকদের ধর্মীয় সংগ্রাম শুরু হয়। অন্যান্য অনেক ধর্মীয় প্রতিষ্ঠানের মতো শাহ আব্বাস মসজিদটিও কার্যক্রম বন্ধ করে দেয় এবং ১৯৮৯ সালে পুনরায় কার্যক্রম শুরু করে।\n\n\n== আরও দেখুন ==\nগানজার জুম্মা মসজিদ\nশাহ আব্বাস মসজিদ,ইয়েরেবান\nশাহ মসজিদ\n\n\n== তথ্যসূত্র ==\n\n\n== সাহিত্য ==\nআব্দুল ওয়াহাব সালামজাদেহ (১৯৬৪)। Архитектура Азербайдана XVI-XIX вв / Architecture of Azerbaijan XVI-XIX centuries। বাকু: Издательство Академии наук Азербайджанской ССР।"}