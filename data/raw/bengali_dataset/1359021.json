{"pageid": 1359021, "title": "জানালিহাট–কাপ্তাই রেলপথ", "url": "https://bn.wikipedia.org/wiki?curid=1359021", "content": "জানালিহাট–কাপ্তাই রেলপথ হলো বাংলাদেশের চট্টগ্রাম বিভাগের একটি প্রস্তাবিত রেলপথ।\n\n\n== ইতিহাস ==\n২০১৬ সালে বাংলাদেশ রেলওয়ের মহাপরিকল্পনা তৈরি করা হয়। সেই মহাপরিকল্পনা অনুযায়ী ২০২২ সালের মধ্যে চট্টগ্রাম থেকে রাঙ্গামাটি জেলার কাপ্তাই পর্যন্ত রেলপথ স্থাপনের পরিকল্পনা ছিলো। ২০১৯ সালে প্রস্তাবিত রেলপথের সম্ভাব্যতা সমীক্ষা করা হয়। ২০২১ সালে রেলপথ মন্ত্রণালয় আনুষ্ঠানিকভাবে রেল প্রকল্পের কাজ শুরু করে যা ২০২৬ সালের মধ্যে শেষ হওয়ার কথা রয়েছে। ৪২.১৭ কিলোমিটার বিশিষ্ট এই রেলপথের বাজেট নির্ধারণ করা হয়েছে ৳৮৯২৬ কোটি যার মধ্যে ৳১৭৮৫ কোটি সরকার নিজস্ব রাজস্ব থেকে প্রদান করবে। ২০২২ সালে রেলওয়ে সম্পর্কিত সংসদীয় স্থায়ী কমিটির চেয়ারম্যান এ. বি. এম. ফজলে করিম চৌধুরী বলেন যে তারা দ্রুত রেলপথটি নির্মাণের আশা করছেন।\n\n\n== তথ্যসূত্র =="}