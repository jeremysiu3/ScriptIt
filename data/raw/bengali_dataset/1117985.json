{"pageid": 1117985, "title": "এনজো ইবোস", "url": "https://bn.wikipedia.org/wiki?curid=1117985", "content": "এনজো ইবোস (ফরাসি: Enzo Ebosse; জন্ম: ১১ মার্চ ১৯৯৯) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে ফরাসি ক্লাব আঁজে এবং ক্যামেরুন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলেন।\n২০০৫–২০১৫ মৌসুমে, ফরাসি ফুটবল ক্লাব আমিয়েঁর যুব পর্যায়ের হয়ে খেলার মাধ্যমে ইবোস ফুটবল জগতে প্রবেশ করেছেন এবং পরবর্তীকালে লঁসের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, ফরাসি ক্লাব লঁস বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; লঁস বি-এর হয়ে তিন মৌসুমে ৬৯ ম্যাচে ২টি গোল করার পর ২০১৯–২০ মৌসুমে তিনি ল্য মঁয়ে যোগদান করেছেন। ল্য মঁয়ে মাত্র এক মৌসুম অতিবাহিত করার পর প্রায় ০.৫ মিলিয়ন ইউরোর বিনিময়ে ফরাসি ক্লাব আঁজেতে যোগদান করেছেন।\n২০১৪ সালে, ইবোস ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nএনজো ইবোস ১৯৯৯ সালের ১১ই মার্চ তারিখে ফ্রান্সেরের আমিয়েঁতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইবোস ফ্রান্স অনূর্ধ্ব-১৬ দলের হয়ে খেলার মাধ্যমে ফ্রান্সের প্রতিনিধিত্ব করেছেন।\nইবোস ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে এনজো ইবোস  (ইংরেজি)  \nসকারবেসে এনজো ইবোস (ইংরেজি) \nবিডিফুটবলে এনজো ইবোস  (ইংরেজি)  \nট্রান্সফারমার্কেটে এনজো ইবোস (ইংরেজি) \nওয়ার্ল্ডফুটবল.নেটে এনজো ইবোস (ইংরেজি) \nইএসপিএন এফসিতে এনজো ইবোস (ইংরেজি)"}