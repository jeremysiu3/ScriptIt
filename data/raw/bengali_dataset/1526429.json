{"pageid": 1526429, "title": "সাইমন শ্যাপুইস-বিশফ", "url": "https://bn.wikipedia.org/wiki?curid=1526429", "content": "সাইমন শ্যাপুইস-বিশফ (১৬ মার্চ ১৯৩১ – ৯ অক্টোবর ২০২৩) একজন সুইস আন্দোলনকারী ছিলেন। তিনি সুইজারল্যান্ডে নারীদের ভোটাধিকারের জন্য একজন সংগঠক ছিলেন। তিনি এসোসিয়েশন সুইস পোর লেস দ্রোয়া দে লা ফেম (এডিএফ অথবা সুইস এসোসিয়েশন ফর দ্য রাইটস অফ উইমেন)-এর প্রধান ছিলেন এবং ফেমস সুইস জার্নালের সভাপতি ছিলেন।\n\n\n== জীবনী ==\nশ্যাপুইস-বিশফ বালেতে জন্মগ্রহণ করেন। আট বছর বয়সে তার পরিবার লৌসানে চলে যায়।\nশ্যাপুইস-বিশফ ভাউদ ক্যানটনে একজন শিক্ষক হয়েছিলেন। তিনি তার আন্দোলনের শুরুটা ১৯৫৯ সালে করেছিলেন। তখন তিনি জানতে পারেন যে তার স্কুলের পুরুষরা একই যোগ্যতা সত্ত্বেও মহিলাদের তুলনায় ৩০% বেশি বেতন পাচ্ছিলেন। এরপর থেকে তিনি সমান অধিকার অর্জনের জন্য কাজ শুরু করেন। মহিলাদের ভোটাধিকার, শিক্ষা প্রবেশাধিকার, একই কাজের জন্য সমান বেতন, মাতৃত্ব সুবিধা এবং গর্ভপাতকে অপরাধমুক্তকরণের জন্য কাজ করতে থাকেন। তিনি মহিলা ভোটাধিকার আন্দোলনে সক্রিয় ছিলেন এবং এটি সুইস মহিলাদেরকে ১৯৭১ সালে পূর্ণাঙ্গভাবে প্রদান করা হয়।\nশ্যাপুইস-বিশফ অ্যাসোসিয়েশন লোসান্নোইস পোর লে সুফরেজ ফেমিনিন (লৌসান্নে মহিলা ভোটাধিকার অ্যাসোসিয়েশন) এ সক্রিয় হয়ে ওঠেন এবং পরে ১৯৭১ থেকে ১৯৭৪ পর্যন্ত এর সভাপতি ছিলেন। পরে তিনি ১৯৭৪ থেকে ১৯৮০ পর্যন্ত ক্যানটনাল-লেভেল অ্যাসোসিয়েশনের সভাপতি হন।\n২০১১ সালে, শ্যাপুইস-বিশফকে জেনেভা শহর থেকে “ফেম এক্সিলি, ফেম এনগেজে” (প্রবাসী মহিলা, প্রতিশ্রুতিশীল মহিলা) পুরস্কার দেওয়া হয়।\nসাইমন শ্যাপুইস-বিশফ ৯ অক্টোবর ২০২৩ তারিখে ৯২ বছর বয়সে মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ ==\nUn engagement féministe (ভিডিও)"}