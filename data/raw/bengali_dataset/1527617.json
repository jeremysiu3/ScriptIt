{"pageid": 1527617, "title": "আবদুল্লাহ বিন মুহাম্মদ আল শেখ", "url": "https://bn.wikipedia.org/wiki?curid=1527617", "content": "আবদুল্লাহ বিন মুহাম্মদ আল শেখ (১৭৫১-১৮২৯) ছিলেন একজন মুসলিম পণ্ডিত। তিনি প্রথম সৌদি রাষ্ট্র দিরিয়াহ আমিরাতের প্রধান বিচারপতি ছিলেন।  তিনি ইসলামের সালাফি মতবাদ প্রচারের জন্য পরিচিত মুহাম্মদ ইবনে আবদুল ওহাবের ছেলে ছিলেন।  আবদুল্লাহ এই ধর্মীয় বিশ্বাসের মতবাদ গড়ে তোলেন। ওয়াহাবিবাদ বিষয়ে বিশেষজ্ঞ আমেরিকান পণ্ডিত ডেভিড কমিন্সের মতে, মুহাম্মদ ইবনে আবদুল ওহাবের সন্তানদের মধ্যে আবদুল্লাহই সবচেয়ে গুরুত্বপূর্ণ ছিলেন। \n\n\n== প্রাথমিক জীবন এবং কর্মজীবন ==\nআবদুল্লাহ বিন মুহাম্মদ ১৭৫১ সালে দিরিয়াহতে জন্মগ্রহণ করেন। তিনি ওয়াহাবি মতবাদের প্রতিষ্ঠাতা মুহাম্মদ ইবনে আব্দুল ওয়াহাবের চার পুত্রের একজন। তিনি দিরিয়াতে বেড়ে ওঠেন। তার বাবার কাছে ইসলামী আইন, আইনি তত্ত্ব, কুরআনের ভাষ্য, ভাষাতত্ত্ব এবং হাদিস  বিষয়গুলিতে গ্রহণ করেন।   তার ভাই হুসায়ন, আলী এবং ইব্রাহিমের সঙ্গে মিলে তিনি দিরিয়ায় একটি ধর্মীয় স্কুল চালু করেন। সেখানে তিনি ইয়েমেন, ওমান, নজদসহ আরবের বিভিন্ন এলাকার ছাত্রদের পড়াতেন।  তাদের শিষ্যদের মধ্যে  প্রসিদ্ধ হানবলি-ওয়াহাবি পণ্ডিত হুসাইন ইবনে আবু বকর ইবনে গান্নাম ছিল। তিনি মূলত মালিকি মাজহাব অনুসরণ করতেন কিন্তু পরে নজদে এসে ওয়াহাবিবাদের দিকে ঝুঁকেন। \nতার বাবা মারা যাওয়ার পর তার ভাই হুসাইন বিচার বিভাগের প্রধান হন। ১৮০৯ সালে হুসাইনের মৃত্যুর পর আবদুল্লাহ এই দায়িত্ব গ্রহণ করেন।\nতিনি তিন আমিরের (আব্দুল আজিজ, সৌদ ও আব্দুল্লাহ) শাসনকালে প্রধান কাজী ও গ্র্যান্ড মুফতি হিসেবে কাজ করেন।  এই পদে তিনি আমিরাতের ধর্মীয় শিক্ষক এবং কাজীদের নিযুক্ত করেছিলেন।  ১৮০২ সালে আবদুল্লাহ কারবালায় শিয়াদের উপর আক্রমণকে সমর্থন করেছিলেন।  তাদের মতবাদের বিরুদ্ধে লেখালেখি করেন।  তার বাবা মুহাম্মদ ইবনে আবদুল ওহাবের মতো তিনিও জায়েদীদের ধর্মীয় দৃষ্টিভঙ্গিকে ইসলাম থেকে বিচ্যুতি বলে বর্ণনা করেছিলেন।  ১৮০৬ সালে মক্কা দখলের সময় তিনি আমির সৌদের সাথে ছিলেন।  শহরে ওয়াহাবি মতবাদ প্রচার শুরু করেন।  এই সময় তার জারি করা ফতোয়াগুলোই পরবর্তীতে হাম্বলি -ওহাবি মতবাদের মূল আদর্শ হয়ে ওঠে। \nতিনি মহানবী মুহাম্মদ এর জীবনী সম্পর্কে একটি বই লেখেন। \n\n\n== ব্যক্তিগত জীবন এবং মৃত্যু ==\nআবদুল্লাহর ছেলে সুলায়মান (১৭৮৫–১৮১৮) একজন বিশিষ্ট ওয়াহাবি আলেম ছিলেন এবং আল-দালাইল ফি হুকম মুওয়ালাত আহল আল-ইশরাক (অর্থ: মুশরিকদের প্রতি আনুগত্যের বিধান) গ্রন্থের লেখক ছিলেন।  তার অন্য দুই ছেলে ছিলেন আবদুল রহমান ও আলী। আলী ১৮১৮ সালের সেপ্টেম্বরে ইব্রাহিম পাশার নেতৃত্বে মিশরীয় বাহিনী দিরিয়াহ দখলের সময় নিহত হন।  এই আক্রমণের সময় আবদুল্লাহ বিন মুহাম্মদ ও তার ছেলে আবদুল রহমানকে সৌদি রাজপরিবারের অন্যান্য সদস্যদের সঙ্গে বন্দি করে কায়রো নিয়ে যাওয়া হয়।  ১৮২৯ সালে তিনি সেখানেই মারা যান। \n\n\n== তথ্যসূত্র =="}