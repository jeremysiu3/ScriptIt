{"pageid": 1517419, "title": "আমাজাকে-বাবা", "url": "https://bn.wikipedia.org/wiki?curid=1517419", "content": "আমাজাকে-বাবা (甘 (あま)酒 (ざけ)婆 (ばばあ), \"আমাজাকে হাগ\") অথবা আমাজাকে বানবা একটি পুরানো মহিলা চরিত্র যা জাপানের মিয়াগি এবং আওমোরি এলাকার লোকগাথায় পাওয়া যায়। সে রাত্রে বাড়ির দরজায় এসে শিশু কণ্ঠে ডাকে “আপনার কাছে কি আমাজাকে আছে?”। যদি কেউ উত্তর দেয়, তবে সে গুটিবসন্ত অথবা সাধারণ সর্দিতে আক্রান্ত হয়। যখন জাপানে গুটিবসন্ত রোগ ব্যাপকভাবে ছড়িয়ে পড়েছিল, তখন তাকে এর দেবী বলা হত। বলা হয় যে তাকে দূরে রাখতে একটি সিডার শাখা দরজায় ঝুলিয়ে রাখা হতো। সন্তানেরা যাতে অসুস্থ না হয়, সেজন্য মায়েরা আমাজাকে-বাবাকে নৈবেদ্য দিতেন। \nআমাজাকে-বাবা এবং আমাজাকে বানবাদের মধ্যে প্রধান পার্থক্য হলো, আমাজাকে বানবা আমাজাকে বিক্রি করার চেষ্টা করে, তবে আমাজাকে-বাবা কেবল প্রশ্ন করে যে, \"আপনার কাছে আমাজাকে আছে কি?\" এবং \"আমরা সাকি বা আমাজাকে পছন্দ করি না\" এই লেখা আমাজাকে বানবাকে দূরে রাখে।\n\nএকটি অনুরূপ সত্তা ইয়ামানাশি এলাকায় আমাজাকে-বানবা নামে পরিচিত। সে সাকি এবং আমাজাকে বাড়ি বাড়ি বিক্রি করতে যায়, যারা উত্তর দেন তাদের রোগে আক্রান্ত করে। তাকে একটি সাইন দ্বারা তাড়ানো যায় যেটি দরজার পাশে লেখা থাকে \"আমরা সাকি বা আমাজাকে পছন্দ করি না\"।\nটোকিওর বুনক্যো সিটির কোহিনাটা পাড়া এলাকায়, আমাজাকে-বাবা কোন অতিপ্রাকৃত সত্তা নয় বরং ওই এলাকার একজন স্থানীয় আমাজাকে বিক্রেতা, যিনি সাধারণ সর্দিতে মারা গিয়েছিলেন। মৃত্যুর পর তাকে শিশুদের রোগ থেকে রক্ষা করার দেবী হিসেবে পূজা করা হয়। পরবর্তীতে তার একটি মূর্তি নিশিরিন-জি মন্দিরের মঠে স্থাপন করা হয়।\n\n\n== তথ্যসূত্র ==\n\n疱瘡の神，甘酒婆 | ホウソウノカミ，アマザケババ | 怪異・妖怪伝承データベース"}