{"pageid": 1505327, "title": "আউছ গাছ", "url": "https://bn.wikipedia.org/wiki?curid=1505327", "content": "আউছ গাছ বা মরিন্ডা সিট্রিফোলিয়া হল রুবিয়াসি কফি পরিবারের একটি ফল-বহনকারী ক্ষুপ যেটি দক্ষিণ-পূর্ব এশিয়া এবং অস্ট্রেলেশিয়ার মৌলিক উদ্ভিদ, এবং যা পলিনেশিয়ান নাবিকদের হাতে প্রশান্ত মহাসাগর জুড়ে ছড়িয়ে পড়েছিল।  প্রজাতিটি এখন সমগ্র গ্রীষ্মমণ্ডল জুড়ে চাষ করা হয় এবং ব্যাপকভাবে প্রাকৃতায়ন করা হয় ।  আউছ গাছকে দেশে দেশে গ্রেট মরিন্ডা, ভারতীয় তুঁত, নোনি, বিচ মালবেরি, আল গাছ এবং আছু গাছ প্রভৃতি বিভিন্ন অঞ্চলে নানান নামে ডাকা হয়। \nতাজা ফলের চড়া গন্ধ এটিকে বেশিরভাগ অঞ্চলে দুর্ভিক্ষের খাদ্য তালিকায় আটকে রেখেছে, তবে এটি কিছু কিছু সংস্কৃতির মধ্যে একটি প্রধান খাদ্য হিসাবে জায়গা করে আছে এবং ঐতিহ্যবাহী কবিরাজি ওষুধে ব্যবহৃত হয়। ভোক্তা বাজারে, এর খাদ্যতালিকাগত সম্পূরকগুলি বিভিন্ন আকারে বিক্রি হয়, যেমন ক্যাপসুল বড়ি এবং জুস।\n\n\n== বিভিন্ন ভারতীয় প্রাদেশিক নাম ==\n\n\n== বর্ণনা ==\nআউছ কটি ক্ষুপ বা ছোটো গাছ যা লম্বায় ছয় মিটার পর্যন্ত যেতে পারে, এবং তার ধূসর-বাদামী ছাল থাকে। ডালগুলি প্রস্থচ্ছেদে কমবেশি বর্গাকার এবং প্রায়শই শাঁসল হয়।\n\n\n== ব্যাবহারিক প্রয়োগ ==\nবিভিন্ন ধরনের পানীয় (জুস প্রভৃতি), গুঁড়ো (শুকানো পাকা বা কাঁচা ফল থেকে), প্রসাধনী দ্রব্য (লোশন, সাবান), তেল (বীজ থেকে), এবং পাতার গুঁড়ো (ক্যাপসুল বড়ির জন্য) ভোক্তা বাজারে চালু করা হয়েছে।\n\n\n=== রান্নায় ===\nদুর্ভিক্ষের সময় আদিবাসীরা ফলটিকে জরুরি খাদ্য হিসেবে ব্যবহার করত। তাই একে \"অনাহারের ফল\"ও বলা হয়ে থাকে। এর তীব্র গন্ধ এবং তিক্ত স্বাদ থাকা সত্ত্বেও, ফলটি দুর্ভিক্ষের খাদ্য হিসাবে খাওয়া হত, এবং কিছু প্রশান্ত মহাসাগরীয় দ্বীপপুঞ্জে, এমনকি প্রধান খাদ্য হিসেবেও, হয় কাঁচা নয় রান্না করে খাওয়া হয়ে থাকে।  দক্ষিণ-পূর্ব এশীয় এবং আদিবাসী অস্ট্রেলীয়রা তাজা ফল নুন দিয়ে খায় বা ঝোল দিয়ে রান্না করে। বীজগুলি টেলে বা উছে নিলে বা শুকনো খোলায় ভেজে নিলে ভোজ্য। থাই রান্নায়, বাই-য়ো নামে পরিচিত পাতাগুলি একটি শাক সবজি হিসাবে ব্যবহৃত হয় এবং এটি নারকেলের দুধ দিয়ে রান্না করা কায়েং বাই-ইয়োর প্রধান উপাদান। এর ফল লুক-ইও সবুজ পেঁপে সালাদের কিছু সংস্করণে সালাদ উপাদান হিসেবে যোগ করা হয়।\nকম্বোডিয়াতে, এর পাতা তাদের জাতীয় খাবার মাছের আমোক-এর একটি অপরিহার্য উপাদান \n\n\n=== ঐতিহ্যবাহী কবিরাজি ঔষধ ===\nএর সবুজ ফল, পাতা এবং মূল বা রাইজোম পলিনেশীয় সংস্কৃতিতে একটি সাধারণ টনিক হিসাবে ব্যবহার করা হয়ে থাকতে পারে, পলিনেশীয় সংস্কৃতিতে দুর্ভিক্ষের খাদ্য হিসাবে এর ঐতিহ্যগত স্থানের বাইরেও। যদিও কবিরাজি ওষুধ হিসেবেআউছের জৈবিক বৈশিষ্ট্য রয়েছে বলে মনে করা হয়, তবে কোনো উদ্দেশ্যমূলক ব্যবহারের জন্য ক্লিনিক্যাল কার্যকারিতার কোনো নিশ্চিত প্রমাণ নেই।  2018 সালে, এই ফলের উপর ভিত্তি করে খাদ্য এবং ত্বকের যত্নের পণ্যগুলির একটি হাওয়াইয়ান প্রস্তুতকারককে মার্কিন যুক্তরাষ্ট্রের খাদ্য, ঔষধ এবং প্রসাধনী আইন লঙ্ঘন করে অননুমোদিত ওষুধ বিপণন এবং মিথ্যা স্বাস্থ্য দাবি করার জন্য একটি FDA সতর্কীকরণ চিঠি জারি করা হয়েছিল। \n\n\n=== রং-ছোপ ===\nফলটি ঐতিহ্যগতভাবে অস্ট্রোনেশিয়ার লোকেরা প্রধানত রং তৈরির জন্য ব্যবহার করে এসেছে। এটি প্রশান্ত মহাসাগরীয় দ্বীপপুঞ্জে অস্ট্রোনেশীয় জলযাত্রীদের হাতে ক্যানো গাছ হিসাবে বহন করা হয়েছিল। আউছ গাছের ছাল একটি খয়েরি-বেগুনি রঙ তৈরি করে যা বাটিক কাপড় ছোপাতে ব্যবহার করা যেতে পারে। হাওয়াইতে, কাপড় ছোপাবার জন্য এর শিকড় থেকে হলদে রঙ বের করা হয়। \n\n\n== তথ্যসূত্র =="}