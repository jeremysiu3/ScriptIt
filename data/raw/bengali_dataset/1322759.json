{"pageid": 1322759, "title": "মারা জাতি", "url": "https://bn.wikipedia.org/wiki?curid=1322759", "content": "মারা হল ভারতের মিজোরামের আদি বাসিন্দা এবং উত্তর-পূর্ব ভারতের স্থানীয় বাসিন্দা জাতিগোষ্ঠী। এদের বেশিরভাগই মিজোরাম রাজ্যের মারা স্বায়ত্তশাসিত জেলা পরিষদ অঞ্চলে বসবাস করে, এখানে তারা স্থানীয় পরিসরে সংখ্যাগরিষ্ঠ জনগোষ্ঠী। মারা জাতিরো লোকজন ভারতের কুকি ও মিজো এবং মিয়ানমারের কাচিন, কারেন, শান এবং চিনদের সাথে গভীরভাবে সম্পর্কিত। মায়ানমারের চিন রাজ্যের (বার্মা) দক্ষিণ-পশ্চিম ও দক্ষিণ-মধ্য অংশেও উল্লেখযোগ্য সংখ্যক মারা ব্যক্তি বাস করেন। ভারতের মারা পরিষদ এলাকার সংলগ্ন অঞ্চলটির বেশিরভাগ অংশই কোলোডিন / ছিমতুইপুই / বেইনো নদী দ্বারা বিভক্ত, এই বিভক্তি একটি আন্তর্জাতিক সীমানা তৈরি করেছে।\nতারা বহু রকম উপজাতীয় নামে বহির্বিশ্বে বিস্তৃত হয়েছে। মারারা আগে মাগা, মিরম, বাউংশেল, মারিং, জিউ বা জাও/ঝো, খুয়াংসাই নামে পরিচিত ছিল। উপরন্তু তারা তলাকাও/ লুসাইদের মাঝে লাখের, লাইদের মাঝে মিরাম ও খুমি এবং দাই, শো, মাতু ও রাখাইং জনগণের মাঝে শেন্দু নামে পরিচিত ছিল । পুরানো নামের পরিবর্তে ১৯৭৮ সালে মিজোরাম রাজ্যের তফসিলি উপজাতিদের তালিকায় নতুন নাম হিসেবে মারা শব্দটি যুক্ত করা হয়েছিল। তারা মিজোরামের সিহা বা সাইহা জেলায় একটি স্বতন্ত্র উপজাতীয় গোষ্ঠী হিসেবে সমাদৃত, পাশাপাশি পালেতওয়া শহরের উত্তর অংশ এবং মাতুপি শহর, থলান্টলাং শহরের পশ্চিম ও দক্ষিণ অংশ এবং হাখা শহরের দক্ষিণ অংশজুড়ে তাদের বসতি রয়েছে। বর্তমানে তারা নিজেদেরকে \"মারা\" বলেই উল্লেখ করে। \n\n\n== তথ্যসূত্র ==\n\n\n== বহিঃসংযোগ ==\nচাখেই.কম : মারাল্যান্ডের প্রথম নগর পোর্টাল"}