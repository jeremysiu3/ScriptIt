{"pageid": 1152503, "title": "হ্যাভারসীয় তন্ত্র", "url": "https://bn.wikipedia.org/wiki?curid=1152503", "content": "হ্যাভারসীয় তন্ত্র বা অস্টিয়ন  (ইংরেজি: Haversian system/Osteon) হল দীর্ঘাস্থির কার্যগত একক। এটি স্তন্যপায়ীর অন্যতম বৈশিষ্ট্য। এগুলি আকৃতিতে প্রায় চোঙের ন্যায়, যার ব্যাস ০.২৫ মিমি থেকে ০.৩৫ মিমি ও দৈর্ঘ্যে কয়েক মিলিমিটার থেকে ১ সেন্টিমিটার পর্যন্ত হয়।\n\n\n== গঠন ==\n\nপ্রতিটি হ্যাভারসীয় তন্ত্র সমকেন্দ্রীয় আকারে সজ্জিত স্তর দ্বারা গঠিত যাদের ল্যামেলা/ল্যামেলি বলে, যার কেন্দ্রে হ্যাভারসীয় নালী থাকে। এতে আবার ল্যাকুনা নামক অংশের মধ্যে অস্থিকোশ বা অস্টিওসাইট থাকে, যারা ক্যানালিকুলি দ্বারা পরস্পর সংযুক্ত থাকে। এখানে ক্যালসিয়াম, ফসফেট প্রভৃতি খনিজ লবণের সঞ্চয় ঘটে যা অস্থিকে ভিতর থেকে সবল করে তোলে, এটাই অস্থি কলার ধাত্র বা ম্যাট্রিক্স। অস্টিওসাইট ও রক্তবাহের মধ্যে সক্রিয় পরিবহণ দেখা যায়। হ্যাভারসীয় তন্ত্র অস্থির বহিঃপর্দা অর্থাৎ পেরিঅস্টিয়ামের সাথে যুক্ত থাকে ও পরস্পরের সাথে ভল্কম্যানের নালী দ্বারা সংযোগ বজায় রাখে।\nঅনেক সময় মনে করা হয় যে, হ্যাভারসীয় তন্ত্রের ধাত্র নিজের স্থান পরিবর্তন করে ও কেন্দ্র বরাবর ঘুরতে থাকে। এদের ড্রিফটিং অস্টিয়ন বলে। যদিও বিষয়টি পুরোপুরি পরিষ্কার না।\n\n\n== তথ্যসূত্র ==\n\n\n== আরও পড়ুন ==\nCooper, Reginald R.; Milgram, James W.; Robinson, Robert A. (১৯৬৬)। \"Morphology of the Osteon: An Electron Microscopic Study\"। Journal of Bone and Joint Surgery। 48 (7): 1239–1271। ডিওআই:10.2106/00004623-196648070-00001। পিএমআইডি 5921783। \nNetter, Frank H. (1987), Musculature system: anatomy, physiology, and metabolic disorders. Summit, New Jersey: Chiba-Geiger Corporation আইএসবিএন ০-৯১৪১৬৮-৮৮-৬\n\n\n== বহিঃসংযোগ ==\nSLIBS Bone Website:  http://www.trinity.edu/stonily/bone/intro2.htm  ওয়েব্যাক মেশিনে আর্কাইভকৃত ২০১৫-০৩-০৪ তারিখে\nটেমপ্লেট:BiowebUW\nHistology of osteons\n\"Video explaining osteons\"। ২০২১-১২-১২ তারিখে মূল থেকে আর্কাইভ করা  – YouTube-এর মাধ্যমে।"}