{"pageid": 1126954, "title": "বিব দোদা পাশা", "url": "https://bn.wikipedia.org/wiki?curid=1126954", "content": "বিব দোদা পাশা (১৮২০-১৮৬৮) মিরদিতার শাসক। তিনি উসমানীয় সাম্রাজ্যেরকাপেদান (ক্যাপ্টেন) এবং সম্মানিত পাশা (গভর্নর) পদে অধিষ্ঠিত ছিলেন।\n\n\n== পরিবার ==\nবিব দোদা ছিলেন জোনমারকাজ বংশের লোক, যারা দীর্ঘ সময় ধরে মিরদিতার শাসন করে আসছিল। তার পিতা জোক দোদাকে হত্যার পর, অল্প বয়সে তার হাতে বংশের শাসনের দায়িত্ব অর্পিত হয়। তিনি একজন মুসলিম মহিলাকে বিয়ে করেছিলেন; লুরে অঞ্চলের আরমালে গ্রামের হাসান আজাজির কন্যা \"হিদে\"। প্রেঙ্ক বিব দোদার তার পুত্র, যে কিনা পরবর্তীতে বিংশ শতকের প্রথম দিকে আলবেনিয়ান রাজনীতিতে গুরুত্বপূর্ণ ভূমিকা পালন করে।\n\n\n== সার্বিয়ার সাথে চুক্তি ==\nপ্রভাবশালী যাজক গ্যাস্পার ক্রাসনিকি, মার্ক প্রেঙ্ক লেশির সাথে মিলে ১৮৪৯ সালে অটোমান সাম্রাজ্যের বিরুদ্ধে সার্বিয়া এবং মন্টিনিগ্রোর সাথে সহযোগিতার বিষয়ে সার্বিয়ান অভ্যন্তরীণ মন্ত্রী ইলিজা গারাসানিনের সাথে মিরদিতার প্রতিনিধি হিসেবে বিব দোদা পাশা একটি চুক্তি করেন। গারাসানিন বিশ্বাস করতেন যে, আলবেনিয়াকে একটি স্বাধীন রাষ্ট্র হিসেবে প্রতিষ্ঠিত করা উচিত। শেষ পর্যন্ত আলবেনিয়ান রাজ্যটি ছিল দ্রিন এবং ভজোস নদীর মধ্যবর্তী অঞ্চলগুলিকে ঘিরে।\nপ্রিজরেন, স্কুটারি এবং ওহরিদ সানজাকগুলিতে ১৮৪৩-৪৪ সালের আলবেনিয়ান বিদ্রোহের সময় বিব দোদা পাশা দারভিশ কারার আলবেনিয়ান বিদ্রোহীদের বিরুদ্ধে উসমানীয় অভিযানে সহায়তা করেন। তিনি অভিযানে একটি গুরুত্বপূর্ণ ভূমিকা পালন করেছিলেন, এবং তাকে সম্মানসূচক স্যাবার এবং পিস্তল প্রদান করা হয়েছিল। দোদা ১৮৪৯ সালে \"পাশা\" উপাধি লাভ করেন এবং ১০,০০০ জন লোক পর্যন্ত সেনাবাহিনী বজায় রাখার অনুমতি লাভ করেন।\nমন্টিনিগ্রিন-অটোমান যুদ্ধের (১৮৬১-৬২) সময় তার নাম আলোচনার কেন্দ্রবিন্দুতে আসে। উত্তর আলবেনিয়ান ক্যাথলিক উপজাতিরা ৩য় নেপোলিয়ন এর ফরাসি দূতদের সমর্থনে যাজক গ্যাস্পার ক্রাসনিকির নেতৃত্বে অটোমানদের বিরুদ্ধে একটি বিদ্রোহ শুরু করার জন্য সংগঠিত হয়েছিল। বিব দোদা, যিনি তখনও অটোমানদের কাছ থেকে ভালো বেতন পেতেন, তিনি বিদ্রোহের সুবিধার বিষয়ে নিশ্চিত ছিলেন না এবং বাইরে থেকে যান। ফলে গারসানিনের সাথে তার আগের চুক্তিতে থাকেননি। ১৮৬২ সালের বসন্তে তিনি অটোমানদের সাহায্য করার জন্য কিছু স্বেচ্ছাসেবক নিয়োগের চেষ্টা করেছিলেন। এটি তার বিরুদ্ধে সাধারণ অবিশ্বাস ও ক্ষোভের জন্ম দেয়। মিরদিতা বিদ্রোহীরা কালমেতে তার সমস্ত সম্পত্তি জ্বালিয়ে দেয়। এদিকে, অন্যান্য বিদ্রোহীরা প্রিজরেনের সাথে স্কোদ্রার সংযোগকারী রাস্তাগুলির সংযোগ বিচ্ছিন্ন করে। উসমানীয়রা হস্তক্ষেপ করলে গ্যাস্পার ক্রাসনিকিকে গ্রেফতার করা হয়। পরে আলবেনিয়ান বিদ্রোহ আর ঘটেনি।\n\n\n== মৃত্যু ==\n১৮৬৮ সালে বিব দোদা পাশার মৃত্যুর পর, উসমানীয়রা তার পরিবার থেকে একজন সদস্যকে থেকে আরেকজন কায়েম মাকাম (স্থলাভিষিক্ত) নিয়োগ দেন, কিন্তু তার ছোট ছেলে প্রেঙ্ককে সরিয়ে দেয় এবং তাকে তুরস্কে নির্বাসিত করে। বিব দোদা পাশাকে শকোদরে সমাহিত করা হয়।\n\n\n== উত্তরাধিকার ==\nআলবেনিয়ানরা বিব দোদা পাশাকে \"নিজের মানুষদের হত্যাকারী\" মনে করত। বিশেষ করে দরবেশ কারার বিদ্রোহে তার হাত থাকার কারণে। অভিযোগ ছিল যে, সব কিছুর পিছনে দায়ী ব্রিটিশ এবং অস্ট্রো-হাঙ্গেরিয়ানরা, বলকানে অঞ্চলে নিজেদের নিরাপত্তার জন্য উসমানীয় সাম্রাজ্যকে শক্তিশালী রাখতে প্রচুর আগ্রহী ছিল, তাই তাকে ব্যবহার করা হয়।\n\n\n== তথ্যসূত্র ==\n\n\n== সূত্র ==\nSANU (১৯৮৫)। Posebna izdanja। Srpska akademija nauka i umetnosti। \nStojančević, Vladimir (১৯৯০a)। Srbija i Albanci u XIX i početkom XX veka: ciklus predavanja 10–25. novembar 1987। Srpska akademija nauka i umetnosti। আইএসবিএন 9788670250949। \nStojančević, Vladimir (১৯৯০b)। Srbija i oslobodilački pokret na Balkanskom poluostrvu u XIX veku। Zavod za udžbenike i nastavna sredstva। \nStojančević, Vladimir (১৯৯১)। Ilija Garašanin (1812–1874): recueil des travaux du colloque scientifique organisé les 9 et 10 décembre 1987 a l'occasion du 175e anniversaire de sa naissance। SANU। আইএসবিএন 9788670250352।"}