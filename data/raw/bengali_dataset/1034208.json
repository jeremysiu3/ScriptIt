{"pageid": 1034208, "title": "সুমাইরা আব্দুলালি", "url": "https://bn.wikipedia.org/wiki?curid=1034208", "content": "সুমাইরা আব্দুলালি (জন্ম: ২২ মে ১৯৬১) হলেন ভারতের মুম্বইয়ের একজন পরিবেশবাদী, বেসরকারি সংস্থা আওয়াজ ফাউন্ডেশনের প্রতিষ্ঠাতা। এছাড়াও তিনি সক্রিয়কর্মীদের বিরুদ্ধে ভীতিপ্রদর্শন, হুমকি ও প্রতিশোধগ্রহণ বিরোধী আন্দোলনের আহ্বায়ক। তিনি সংরক্ষণ উপকমিটির সহ-সভাপতি এবং এশিয়ার প্রাচীনতম ও বৃহত্তম পরিবেশ বিষয়ক এনজিও বোম্বাই ন্যাচারাল হিস্ট্রি সোসাইটির সম্মানজনক সচিব ছিলেন। বর্তমানে তিনি এর গভর্নিং পরিষদের সদস্য।\nআইনি হস্তক্ষেপ, ওকালতি এবং জনপ্রচারণা, প্রামাণ্য চলচ্চিত্র, টেলিভিশন বিতর্ক ও সংবাদ নিবন্ধের মাধ্যমে তিনি সফলভাবে অজ্ঞাত পরিবেশগত বিপদ সম্পর্কে মূলধারার সচেতনতা তৈরি করেছেন যার মধ্যে উল্লেখযোগ্য হল শব্দদূষণ ও বালি উত্তোলন। তিনি নিজের কাজের জন্য বেশকিছু জাতীয় ও আন্তর্জাতিক পুরস্কার জিতেছেন। ২০০৪ সালে বালু মাফিয়াদের দ্বারা তাঁর উপর হামলার পরে তিনি ভারতে কর্মীদের সুরক্ষার জন্য প্রথম নেটওয়ার্ক স্থাপন করেছিলেন।\nতাকে \"ভারতের অন্যতম পরিবেশকর্মী\" হিসাবে উল্লেখ করা হয়ে থাকে।\n\n\n== তথ্যসূত্র =="}