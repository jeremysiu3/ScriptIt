{"pageid": 1448044, "title": "ফরাসি শিল্প ও সাহিত্য নিশান", "url": "https://bn.wikipedia.org/wiki?curid=1448044", "content": "শিল্প ও সাহিত্য নিশান বা অর্দ্র দেজ আর এ দে লেত্র (ফরাসি: Ordre des Arts et des Lettres, ফরাসি উচ্চারণ: ​[ɔʁdʁ de.z‿aʁ e de lɛtʁ]) হল ফ্রান্সের একটি জাতীয় নিশান যা ১৯৫৭ সালের ২রা মে ফরাসি সংস্কৃতি মন্ত্রী কর্তৃক প্রতিষ্ঠিত হয়েছিল। অর্দ্র নাসিওনাল দ্যু মেরিতের সম্পূরক হিসেবে ১৯৬৩ সালে রাষ্ট্রপতি শার্ল দ্য গোল এর মর্যাদা নিশ্চিত করেন। এর উদ্দেশ্য হল শিল্প, সাহিত্য বা এই ক্ষেত্রগুলির প্রচারে উল্লেখযোগ্য অবদানের স্বীকৃতি।\nফরাসি সরকারি সূত্র মোতাবেক এই নিশানটির উৎপত্তি হিসেবে স্যাঁ মিশেলের নিশানের দিকে ইঙ্গিত করা হয়।\n\n\n== পটভূমি ==\nএই পুরস্কারের জন্য বিবেচিত হওয়ার জন্য ফরাসি সরকারের নির্দেশিকাতে বলা হয়েছে যে, ফ্রান্সের নাগরিকদের বয়স কমপক্ষে ত্রিশ বছর হতে হবে, ফরাসি নাগরিক আইনকে সম্মান করতে হবে এবং অবশ্যই “ফরাসি সাংস্কৃতিক উত্তরাধিকার সমৃদ্ধকরণে উল্লেখযোগ্যভাবে অবদান রাখতে হবে”।\nএর সদস্যপদ অবশ্য ফরাসি নাগরিকদের মধ্যে সীমাবদ্ধ নয়; প্রাপকদের মধ্যে অসংখ্য বিদেশি গণ্যমান্য লোকও রয়েছেন। বিদেশি প্রাপকদের “বয়সের শর্ত ছাড়াই” এই নিশানের অন্তর্ভুক্ত করা হয়ে থাকে।\nনিশানটির তিনটি শ্রেণি রয়েছে:\n\nকমঁদর (Commandeur) তথা অধিনায়ক — একটি কণ্ঠহারে পদক পরানো হয়; প্রাপক বছরে ২০ জন\nঅফিসিয়ে (Officier) তথা কর্মকর্তা — বাঁ বুকে রোজেৎসহ একটি ফিতের উপর পদক পরানো হয়; প্রাপক বছরে ৬০ জন প্রাপক\nশ্যভালিয়ে (Chevalier) তথা অশ্বারোহী বীর — বাঁ বুকে একটি ফিতের উপর পদক পরানো হয়; প্রাপক বছরে ২০০ জন\nনিশানের পদক বা মেদাইটি (médaille) একটি আটকোণা সবুজ কলাইকৃত তারকাচিহ্ন, কমঁদর ও অফিসিয়েদের জন্য সোনা এবং ঘোড়সওয়ার বীরদের জন্য রুপো; অভিমুখী বিপরীত কেন্দ্রীয় চাকতিতে সাদা কলাই করা পটভূমিতে “A” এবং “L” হরফ রয়েছে, যার চারপাশে République française শব্দগুচ্ছ দ্বারা আবৃত একটি সোনার আংটি রয়েছে। বিপরীত কেন্দ্রীয় চাকতিতে সোনালি পটভূমিতে মারিয়ানের মাথা রয়েছে, যার চারপাশে Ordre des Arts et des Lettres শব্দগুলো লেখা একটি সোনার আংটি রয়েছে। কমঁদরের চাপরাসটি একটি গিল্টি করা পাকানো আংটির শীর্ষে রয়েছে।\nনিশানের ফিতেটি সবুজ এবং চারটি সাদা ডোরাযুক্ত।\n\n\n== নিশানের সদস্যগণ ==\n\n\n== আরও দেখুন ==\nকেবেকোয়া শিল্প ও সাহিত্য নিশান\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\n\"Nominations dans l'Ordre des Arts et Lettres\" (ফরাসি ভাষায়)। Ministry of Culture (France)। ২০০৭। ১০ ফেব্রুয়ারি ২০০৯ তারিখে মূল থেকে আর্কাইভ করা। সংগ্রহের তারিখ ৬ ফেব্রুয়ারি ২০০৯।"}