{"pageid": 1484363, "title": "জুরিকো দাভিতাশভিলি", "url": "https://bn.wikipedia.org/wiki?curid=1484363", "content": "জুরিকো দাভিতাশভিলি (জর্জীয়: ზურიკო დავითაშვილი; জন্ম: ১৫ ফেব্রুয়ারি ২০০১) হলেন একজন জর্জীয় পেশাদার ফুটবল খেলোয়াড়। তিনি বর্তমানে ফরাসি ক্লাব বর্দো এবং জর্জিয়া জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৬ সালে, দাভিতাশভিলি জর্জিয়া অনূর্ধ্ব-১৭ দলের হয়ে জর্জিয়ার বয়সভিত্তিক পর্যায়ে অভিষেক করেছিলেন। প্রায় চার বছর যাবত জর্জিয়ার বয়সভিত্তিক দলের হয়ে খেলার পর, তিনি ২০১৯ সালে জর্জিয়ার হয়ে আন্তর্জাতিক পর্যায়ে অভিষেক করেছেন; জর্জিয়ার জার্সি গায়ে তিনি এপর্যন্ত ৩৪ ম্যাচে ৬টি গোল করেছেন।\n\n\n== প্রারম্ভিক জীবন ==\nজুরিকো দাভিতাশভিলি ২০০১ সালের ১৫ই ফেব্রুয়ারি তারিখে জর্জিয়ার তিবিলিসিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদাভিতাশভিলি জর্জিয়া অনূর্ধ্ব-১৭, জর্জিয়া অনূর্ধ্ব-১৯ এবং জর্জিয়া অনূর্ধ্ব-২১ দলের হয়ে খেলার মাধ্যমে জর্জিয়ার প্রতিনিধিত্ব করেছেন। ২০১৬ সালে তিনি  জর্জিয়া অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। জর্জিয়ার বয়সভিত্তিক দলের হয়ে তিনি প্রায় ৪ বছরে ২৬ ম্যাচে অংশগ্রহণ করে ১২টি গোল করেছেন।\n২০১৯ সালের ৫ই সেপ্টেম্বর তারিখে, ১৮ বছর, ৬ মাস ও ২১ দিন বয়সে, ডান পায়ে ফুটবল খেলায় পারদর্শী দাভিতাশভিলি দক্ষিণ কোরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জর্জিয়ার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৫ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি দক্ষিণ কোরিয়া ২–২ গোলের ব্যবধানে জয়লাভ করেছিল। জর্জিয়ার হয়ে অভিষেকের বছরে দাভিতাশভিলি সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর ও ৩ দিন পর, জর্জিয়ার জার্সি গায়ে প্রথম গোলটি করেছেন; ২০২১ সালের ৮ই সেপ্টেম্বর তারিখে, বুলগেরিয়ার বিরুদ্ধে ম্যাচের ৭৭তম মিনিটে  জর্জিয়ার হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজুরিকো দাভিতাশভিলি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জুরিকো দাভিতাশভিলি  (ইংরেজি)  \nসকারবেসে \nবিডিফুটবলে \nইইউ-ফুটবলে জুরিকো দাভিতাশভিলি (ইংরেজি) \nট্রান্সফারমার্কেটে জুরিকো দাভিতাশভিলি (ইংরেজি) \nওয়ার্ল্ডফুটবল.নেটে জুরিকো দাভিতাশভিলি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জুরিকো দাভিতাশভিলি (ইংরেজি)"}