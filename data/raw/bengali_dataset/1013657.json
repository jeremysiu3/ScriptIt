{"pageid": 1013657, "title": "শর্বরী রায়চৌধুরী", "url": "https://bn.wikipedia.org/wiki?curid=1013657", "content": "শর্বরী রায়চৌধুরী (২১ জানুয়ারি, ১৯৩৩ - ২১ ফেব্রুয়ারি, ২০১২) ছিলেন একজন বিশিষ্ট ভারতীয় বাঙালি ভাস্কর।\n\n\n== জীবনী ==\nশর্বরী রায়চৌধুরী ব্রিটিশ ভারতের অধুনা বাংলাদেশের উলপুরের এক জমিদার পরিবারে জন্ম গ্রহণ করেন। ১৯৫৬ খ্রিস্টাব্দে কলকাতার গভর্নমেন্ট আর্ট কলেজ থেকে স্নাতক হন। এর পর তিনি বরোদার এম. এস. বিশ্ববিদ্যালয়ে পড়ার সময় বিখ্যাত ভাস্কর প্রদোষ দাশগুপ্ত ও শঙ্খ চৌধুরীকে শিক্ষাগুরু হিসাবে পেয়েছিলেন। ১৯৬০ খ্রিস্টাব্দ এবং ১৯৬২ খ্রিস্টাব্দের মধ্যবর্তী সময়ে কলকাতার ভারতীয় আর্ট কলেজের ভাস্কর্য বিভাগের প্রধান ছিলেন। তিনি তার কর্মজীবনের বেশিরভাগ সময়ই শান্তিনিকেতনে বিশ্বভারতীর কলাভবনে অতিবাহিত করেন। ১৯৬৯ খ্রিস্টাব্দে যুক্ত হয়ে ১৯৯৭ খ্রিস্টাব্দে অবসরের সময় পর্যন্তই কলাভবনে ছিলেন।\nশর্বরী রায়চৌধুরী ভারতীয় ভাস্কর প্রদোষ দাশগুপ্ত এবং ওগুস্ত রদ্যাঁর মত সেরা পাশ্চাত্য ভাস্করদের দ্বারাও প্রভাবিত হয়েছিলেন। শর্বরী রায়চৌধুরীর হিন্দুস্থানী শাস্ত্রীয় সঙ্গীতের প্রতি আগ্রহ ছিল। বড়ে গুলাম আলী খান, আলাউদ্দিন খাঁ, আলী আকবর খাঁ, মল্লিকার্জুন মনসুর, সিদ্ধেশ্বরী দেবী প্রমুখেরা ছিলেন তার প্রিয় সঙ্গীত শিল্পীদের অন্যতম। তিনি মন্তব্য করেন যে, সঙ্গীতই তার কাজে প্রেরণা জুগিয়েছে।\nতিনি উল্লেখ করেছেন -\n\nচিত্রের মাঝে তার বেশিরভাগ শিল্পকর্মগুলো সেই শৈলিতে বিমূর্ত।\nসম্ভবত ১৯৬২ সালে তিনি ইতালি ভ্রমণে যান। ফ্লোরেন্সস্থিত আর্ট স্কুলে গিয়াকোমেটি এবং হেনরি মুরের সাথে সাক্ষাত করেছিলেন। প্রাচ্যের ভাস্কর্যরীতির সঙ্গে পাশ্চাত্যের কিউবিজম এবং বিমূর্তনের এক অনন্য মিশ্রণ তার শিল্পধারাকে স্বতন্ত্র করে তুলেছিল।\nরায়চৌধুরী ২০০৪ সালে শান্তিনিকেতনের বিশ্ব ভারতী বিশ্ববিদ্যালয় থেকে গগন-অবন পুরস্কার এবং ২০০৫ সালে পশ্চিমবঙ্গ সরকারের অবনীন্দ্র পুরস্কার সহ বেশ কয়েকটি দেশি-বিদেশি পুরস্কারে ভূষিত হয়েছিলেন। বছরের পর বছর ধরে তিনি বেশ কয়েকটি গ্রুপ এবং একক ভাবে তার শিল্পকর্মের প্রদর্শনী হয়েছে।\nশর্বরী রায়চৌধুরীর স্ত্রী অজন্তা রায়চৌধুরী এবং দুই পুত্রেরা হলেন, সৌগত এবং সৌরভ। কনিষ্ঠ পুত্র সৌরভ রায়চৌধুরী পিতার ন্যায় এক ভাস্কর, আর তার জ্যেষ্ঠ পুত্র সৌগত রায়চৌধুরী হিন্দুস্তানী শাস্ত্রীয় সংগীতের শিল্পী এবং সরোদ বাদক।\n\n\n== তথ্যসূত্র ==\n\n\n== বহিঃসংযোগ ==\nhttp://www.thedailystar.net/story.php?nid=94864\n\"A Concise Chronicle of Bengal's Modern Sculpture\"। artnewsnviews.com। ২০১৫-০৬-০৩ তারিখে মূল থেকে আর্কাইভ করা। সংগ্রহের তারিখ ২০১৫-০৪-২১।"}