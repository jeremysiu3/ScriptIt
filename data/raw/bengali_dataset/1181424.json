{"pageid": 1181424, "title": "বাংলাদেশ হিযবুল্লাহ জমিয়াতুল মুছলিহীন", "url": "https://bn.wikipedia.org/wiki?curid=1181424", "content": "বাংলাদেশ হিযবুল্লাহ জমিয়াতুল মুছলিহীন মাওলানা আযীযুর রহমান কায়েদ কর্তৃক প্রতিষ্ঠিত একটি ইসলামি সংগঠন, এই সংগঠনের কাজ ছিলো ইসলামি ঐক্য প্রতিষ্ঠা করা। এই সংগঠন প্রতিষ্ঠার পিছনে কায়েদ সাহেবের একটি একটি চিন্তা-ধারণা প্রভাবিত করেছিলো, সেটি আল ইত্তিহাদ মায়াল ইখতিলাফ এর অর্থ বাংলায় অর্থ হচ্ছে মতনৈক্য সহ ঐক্য। তার এই মতবাদ সেই সময়ে বেশ জনপ্রিয়তা লাভ করেছিলো। এই স্লোগানের উপর ভিক্তি করে ১৯৯৭ সালের ৩ জানুয়ারি ঝালকাঠিতে সম্মেলনের মাধ্যমে এই সংগঠনের যাত্রা শুরু হয়। এই সংগঠনটি ৪২টি প্রতিষ্ঠানের সমন্বয়ে গঠিত প্রতিষ্ঠান নেছারাবাদ কমপ্লেক্স ঝালকাঠির একটি অঙ্গ সংগঠন। বর্তমানে এই সংগঠনের প্রধানের দায়িত্ব পালন করছেন নেছারাবাদ দরবার শরীফের পীর খলীলুর রহমান নেছারাবাদী।  \n\n\n== ইতিহাস ==\nআযীযুর রহমান কায়েদ ইসলামি ঐক্যের জন্য নানামুখী উদ্যোগ গ্রহণ করেছেন।  জমিয়াতুল মুছলিহীন সংগঠনের পূর্বেও তিনি ১৯৬৭ সালে আনজুমানে ইত্তিহাদুল মুসলিমিন নামে মুসলিম ঐক্যের সংস্থা প্রতিষ্ঠা করে। এই সংগঠন বেশি জনপ্রিয়তা অর্জন করতে পারেনি। এরপর তিনি ১৯৯০ সালে ইসলামি ও জনতার ঐক্যের জন্য সকল ধর্মের ও সকল মতের মানুষদের নিয়ে আদর্শ সমাজ বাস্তবায়ন পরিষদ নামে একটি সংগঠন প্রতিষ্ঠা করেন। তিনি এই সংগঠনের জন্য ১৯৯০ সালের ২১ জুলাই একটি সম্মেলনের আয়োজন করেন। এই সম্মেলনে মুসলিম জাতীর ঐক্য নিয়ে তিনি বলেন,\n\nএরপরে ১৯৯৭ সালের ৩ জানুয়ারি ঝালকাঠিতে আযীযুর রহমান কায়েদ বাংলাদেশে সর্বপ্রথম সর্বদলীয় ইসলামি সম্মেলনের আহবান করেন, এই সম্মেলনে বাংলাদেশের প্রধান সকল মতের দল অংশগ্রহণ করেছিলো। এই সম্মেলন থেকেই এই সংগঠনটির জন্ম হয়। গবেষকগণ বলেছেন, মূলত এই ঐক্য সম্মেলন ছিল ১৯৫২ সাল ও ১৯৭০ সালের পূর্ব বাংলার স্বাধীনতাকামী মানুষের ঐক্যের ডাকের ধারাবাহিকতার একটি রূপ। এই সংগঠনটি ৪২টি প্রতিষ্ঠানের সমন্বয়ে গঠিত প্রতিষ্ঠান নেছারাবাদ কমপ্লেক্স ঝালকাঠির একটি অঙ্গ সংগঠন।\n\n\n== কার্যক্রম ==\nএই সংগঠন ২০২০ সালে ফরাসি পণ্য বয়কট আন্দোলনে ঝালকাঠি জেলায় প্রতিবাদ মিছিল করে। এছাড়াও এই সংগঠন বিভিন্ন সামাজিক কাজ, যেমনঃ বন্যা কবলিতদের সাহায্য, দরিদ্রদের মধ্যে বস্ত্র বিতরণ, অসহায়দের সাহায্য প্রভৃতিতে অংশগ্রহণ করে থাকে। এই সংগঠনের সাথে মিলিতভাবে সাহায্যকারী সংগঠন রয়েছে। সেগুলো হল:\nতিনি এলাকায় অন্যায়ের বিরুদ্ধে প্রতিবাদ জানানোর জন্য, বিচার কার্য চালানো জন্য ও ইসলামী ঐক্য প্রতিষ্ঠার জন্য কিছু সামাজিক সংগঠন গড়ে তোলেন। যেমনঃ\n\nহিজবুল্লাহ দারুল কাজী: এই সংগঠনের কাজ হলো সালিসি আদালত বা বিচার বিভাগ পরিচালনা করা। যারা কোন মীমাংসার ইসলামি পন্থা জানতে চায়, তাদের সাহায্য করে থাকে।\nছাত্র হিজবুল্লাহ: ছাত্রদের জন্য একটি সংগঠন, ইসলামি প্রাথমিক জ্ঞান চর্চা ও ইসলামের বাস্তবিক জ্ঞান তুলে ধরা হয়।\nহিজবুল্লাহ শ্রমিক সমিতি: শ্রমিকদের অধিকার ও ঐক্যবদ্ধভাবে চলার একটি সংগঠন।\nতোলাবায়ে হিজবুল্লাহ:\nহিজবুল্লাহ দুর্নীতি উচ্ছেদ কমিটি: এটি ১৯৭৩ সালে প্রতিষ্ঠিত হয়েছিলো, বাংলাদেশের দুর্নীতির বিরুদ্ধের সোচ্চার কমিটি, স্থানীয় দুর্নীতি মোকাবেলা করে।\n\n\n== টীকা ==\n\n\n== তথ্যসূত্র =="}