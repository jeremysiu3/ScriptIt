{"pageid": 1070905, "title": "দ্য পিয়ানো", "url": "https://bn.wikipedia.org/wiki?curid=1070905", "content": "দ্য পিয়ানো জেন ক্যাম্পিয়ন রচিত ও পরিচালিত ১৯৯৩ সালের ঐতিহাসিক নাট্যধর্মী চলচ্চিত্র। এতে শ্রেষ্ঠাংশে অভিনয় করেছেন হলি হান্টার, হার্ভি কাইটেল, স্যাম নেইল, ও অ্যানা প্যাকুইন। উনবিংশ শতাব্দীর মাঝামাঝি সময়ের পটভূমিতে নির্মিত চলচ্চিত্রটি মনস্তাত্ত্বিকভাবে বধির স্কটিশ নারীকে নিয়ে আবর্তিত, যে তার বিয়ের পর তার কিশোরী কন্যাকে নিয়ে নিউজিল্যান্ডের এক দূরবর্তী স্থানে পাড়ি জমায়।\nনিউজিল্যান্ড, অস্ট্রেলিয়া ও ফ্রান্সের যৌথ-প্রযোজনায় নির্মিত দ্য পিয়ানো চলচ্চিত্রটি সমাদৃত এবং ব্যবসাসফল হয়। $৭ মিলিয়ন নির্মাণব্যয়ের চলচ্চিত্রটি বিশ্বব্যাপী $১৪০.২ মিলিয়ন আয় করে। হান্টার ও প্যাকুইন দুজনেই তাদের অভিনয়ের জন্য প্রশংসিত হন। ১৯৯৩ সালে চলচ্চিত্রটি কান চলচ্চিত্র উৎসব থেকে পাল্ম দর লাভ করে, যার মধ্য দিয়ে জেন ক্যাম্পিয়ন প্রথম নারী পরিচালক হিসেবে এই পুরস্কার লাভ করেন। চলচ্চিত্রটি ১৯৯৪ সালের মার্চে প্রদত্ত একাডেমি পুরস্কারে ৮টি মনোনয়ন থেকে ৩টি পুরস্কার অর্জন করে, সেগুলো হল - শ্রেষ্ঠ অভিনেত্রী (হান্টার), শ্রেষ্ঠ পার্শ্ব অভিনেত্রী (প্যাকুইন) এবং শ্রেষ্ঠ মৌলিক চিত্রনাট্য (ক্যাম্পিয়ন)। ১১ বছর বয়সে অস্কার জয়ী প্যাকুইন অস্কারের প্রতিযোগিতামূলক শাখায় পুরস্কার জয়ী দ্বিতীয় কনিষ্ঠ অভিনয়শিল্পী।\n\n\n== অভিনয়শিল্পীদল ==\nহলি হান্টার - অ্যাডা ম্যাকগ্রা\nহার্ভি কাইটেল - জর্জ বেইনস\nস্যাম নেইল - অ্যালিসডেয়ার স্টুয়ার্ট\nঅ্যানা প্যাকুইন - ফ্লোরা ম্যাকগ্রা\nকেরি ওয়াকার - মোরাগ\nজেনেভিভ লেমন - নেসি\nটুনজিয়া বেকার - হিরা\nইয়ান মুন - রেভারেন্ড\nপিটার ডেনেট - প্রধান নাবিক\nক্লিফ কার্টিস - ম্যানা\nজর্জ বয়েল - অ্যাডার বাবা\nরোজ ম্যাকআইভার - অ্যাঞ্জেল\nমিকা হাকা - টাহু\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে দ্য পিয়ানো  (ইংরেজি)\nটিসিএম চলচ্চিত্র ডেটাবেজে দ্য পিয়ানো\nবক্স অফিস মোজোতে দ্য পিয়ানো (ইংরেজি)\nরটেন টম্যাটোসে দ্য পিয়ানো (ইংরেজি)\nমেটাক্রিটিকে দ্য পিয়ানো (ইংরেজি)\nরজার ইবার্টের পর্যালোচনা  ওয়েব্যাক মেশিনে আর্কাইভকৃত ১০ সেপ্টেম্বর ২০১২ তারিখে\nওজেডমুভিজে দ্য পিয়ানো  ওয়েব্যাক মেশিনে আর্কাইভকৃত ২ মার্চ ২০২২ তারিখে\nটেমপ্লেট:জেন ক্যাম্পিয়ন"}