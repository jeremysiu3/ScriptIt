{"pageid": 1034451, "title": "নীলম চতুর্বেদী", "url": "https://bn.wikipedia.org/wiki?curid=1034451", "content": "নীলম চতুর্বেদী হলেন একজন ভারতীয় নারী-মানবাধিকার সমর্থক ও সক্রিয়কর্মী।\nতিনি ১৯৬০ সালের ১লা জুলাই উত্তরপ্রদেশের কানপুরে জন্মগ্রহণ করেছিলেন।\nতিনি ভারতে লিঙ্গ ও বর্ণ সহিংসতা সম্পর্কে সচেতনতা তৈরি এবং মহিলাদের বিরুদ্ধে সহিংসতা মোকাবেলার জন্য নেটওয়ার্ক তৈরিতে কাজ করছেন। তিনি সক্ষমতা বৃদ্ধির মাধ্যমে গণতান্ত্রিক প্রতিষ্ঠানে নারীদের অংশগ্রহণের দক্ষতা বাড়ানো এবং শিশুশ্রমের সাথে জড়িত পথশিশু ও শিশুদের পুনর্বাসন এবং পরামর্শ পরিষেবাদি প্রচারের চেষ্টা করছেন। তিনি তার অঞ্চলে প্রথম মহিলাআশ্রয় প্রতিষ্ঠা করেছিলেন এবং তার সম্প্রদায়ের নারীদের সহিংসতা ও যৌন হয়রানির বিরুদ্ধে প্রচার চালিয়েছিলেন। অ্যামনেস্টি ইন্টারন্যাশনাল তার এই কাজগুলো তুলে ধরেছে।\n১৯৭০ এর দশকে শ্রমিকসমিতির কর্মী হিসাবে তিনি শ্রমিকসমিতি আন্দোলনে এবং পুরো ভারতীয় সমাজে নারীদের বিষয়াদি সংক্রান্ত কাজে জড়িত হয়েছিলেন। তিনি শারীরিক ও মানসিক সহিংসতা, যৌতুক ব্যবস্থা, ধর্ষণ, পতিতাবৃত্তি এবং যৌন হয়রানির বিষয় উত্থাপনের জন্য মহিলা কর্মীদের সংগঠিত করেছিলেন।\nতিনি মহিলা মঞ্চ, সখী কেন্দ্র এবং মহিলা সংগঠনসমূহের জাতীয় জোট সহ একাধিক ভারতীয় মহিলা সংগঠনের প্রতিষ্ঠাতা বা সহ-প্রতিষ্ঠাতা।\nতিনি ন্যাশনাল অ্যালায়েন্স অফ উইমেন অর্গানাইজেশন্সের (মহিলা সংগঠনসমূহের জাতীয় জোট; সংক্ষেপে এনএডাব্লিউও) মূল সদস্য  এবং ডেমোক্রেটিক পার্টির পক্ষে এনএডাব্লিউওয়ের ভারতীয় মহিলা সংসদে বিরোধী দলের নেতা।\n\n\n== তথ্যসূত্র =="}