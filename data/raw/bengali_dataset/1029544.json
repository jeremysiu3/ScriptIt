{"pageid": 1029544, "title": "জিবুতি জাতীয় ফুটবল দল", "url": "https://bn.wikipedia.org/wiki?curid=1029544", "content": "জিবুতি জাতীয় ফুটবল দল (ইংরেজি: Djibouti national football team) হচ্ছে আন্তর্জাতিক ফুটবলে জিবুতির প্রতিনিধিত্বকারী পুরুষদের জাতীয় দল, যার সকল কার্যক্রম জিবুতির ফুটবলের সর্বোচ্চ নিয়ন্ত্রক সংস্থা জিবুতীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৪৭ সালের ৫ই ডিসেম্বর তারিখে, জিবুতি প্রথমবারের মতো আন্তর্জাতিক খেলায় অংশগ্রহণ করেছে; ইথিওপিয়ায় অনুষ্ঠিত উক্ত ম্যাচে জিবুতি ইথিওপিয়ার কাছে ৫–০ গোলের ব্যবধানে পরাজিত হয়েছে।\n২০,০০০ ধারণক্ষমতাবিশিষ্ট আল-হাজ হাসান গুলিদ আবতিদুন স্টেডিয়ামে লোহিত সাগরের তীরবর্তী ব্যক্তি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় জিবুতির রাজধানী জিবুতিতে অবস্থিত। বর্তমানে এই দলের ম্যানেজারের দায়িত্ব পালন করছেন জুলিয়েঁ মেতে এবং অধিনায়কের দায়িত্ব পালন করছেন জিবুতি টেলিকমের রক্ষণভাগের খেলোয়াড় দাউদ ওয়াইস।\nজিবুতি এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও জিবুতি এপর্যন্ত একবারও অংশগ্রহণ করতে সক্ষম হয়নি।\nমুহাম্মদ লিবান, সামির কদর, মিয়াদ চার্মারে, আব্দি ইদলাহ হামজা এবং মাহদি হুসাইন মাহাবিহের মতো খেলোয়াড়গণ জিবুতির জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৪ সালের ডিসেম্বর মাসে প্রকাশিত র‌্যাঙ্কিংয়ে জিবুতি তাদের ইতিহাসে সর্বোচ্চ অবস্থান (১৬৯তম) অর্জন করে এবং ২০১৫ সালের এপ্রিল মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে জিবুতির সর্বোচ্চ অবস্থান হচ্ছে ৯৪তম (যা তারা ১৯৪৭ সালে অর্জন করেছিল) এবং সর্বনিম্ন অবস্থান হচ্ছে ২১৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ জিবুতি জাতীয় ফুটবল দল  ওয়েব্যাক মেশিনে আর্কাইভকৃত ২২ জুন ২০১৮ তারিখে (ইংরেজি)\nক্যাফ-এ জিবুতি জাতীয় ফুটবল দল (ইংরেজি)"}