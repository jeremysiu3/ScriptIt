{"pageid": 1338489, "title": "সুলোচনা চট্টোপাধ্যায়", "url": "https://bn.wikipedia.org/wiki?curid=1338489", "content": "সুলোচনা চট্টোপাধ্যায় একজন প্রাক্তন চলচ্চিত্র অভিনেত্রী। তিনি মুলতঃ বাংলা এবং হিন্দী সিনেমায় অভিনয় করেছিলেন। তিনি প্রায় ৯৩ টি সিনেমায় অভিনয় করেছেন। তার অভিনীত কয়েকটি উল্লেখনীয় চলচ্চিত্র হল, আজা সনম (১৯৬৮), যাহা সতী ওয়াহা ভগবান (১৯৬৫), বীর ঘটোৎকচ (১৯৭০) ইত্যাদি।\n\n\n== নিজস্ব জীবন ==\nসুলোচনা চট্টোপাধ্যায় ১৯২৮ সালে পশ্চিমবংগের হুগলি জেলার চন্দননগরে জন্মগ্রহণ করেছিলেন। সুলোচনার বাবা ছিলেন একজন মিলিটারি ব্যাক্তিত্ব। তারা পাঁচ বোন ছিলেন ও তাদের এক ভাই ছিল।\n\n\n== অভিনয় জীবন ==\n১৯৪০ এর দশকের গোড়ার দিকে হিন্দি চলচ্চিত্রে তার আবির্ভাব ঘটে। সেইসময়কার তার অভিনীত কিছু উল্লেখযোগ্য ছবি হল, শোভা (১৯৪২), পয়গাম্‌ (১৯৪৩), বিশ্বাস (১৯৪৩), আইনা (১৯৪৪) ইত্যাদি। বেশিরভাগ সিনেমাতে তিনি সহ অভিনেত্রী হিসাবে পার্শ্বচরিত্রে অভিনয় করেছেন তবে কিছু কিছু সিনেমাতে তিনি মুখ্য চরিত্রে অভিনয় করার সুযোগ পেয়েছিলেন। উদাহরণ হিসাবে উল্লেখ করা যায় ১৯৪৮ সালে মুক্তি প্রাপ্ত ছবি বীনা। ১৯৪২ থেকে ১৯৮২ সালের দীর্ঘ অবধিতে তিনি অগণিত বাংলা এবং হিন্দী সিনেমায় অভিনয় করেছেন। তার অভিনীত আরও কিছু উল্লেখনীয় সিনেমার নাম হল, সাবাস ড্যাডি (১৯৭৯), বাবা তারকনাথ(১৯৭৭), জীবন জ্যোতি(১৯৭৬), নাগ চম্পা(১৯৭৬), ভবর(১৯৭৬), সুনহেরা সংসার(১৯৭৫), জোয়ার ভাটা(১৯৭৩), মেরে ভইয়া(১৯৭২), মহাশিবরাত্রি(১৯৭২), সংযোগ(১৯৭২), পিয়া কা ঘর (১৯৭২), হম তুম আউর উয়ো(১৮৭১),  লাখো মে এক(১৯৭১), নন্দন(১৯৭১), বচপন(১৯৭০), এহেসান(১৯৭০), ঘর কা কাহানী(১৯৭০), পরদেশি(১৯৭০), প্রিয়া(১৯৭০)  ইত্যাদি।\n\n\n== মৃত্যু ==\n১৯৯৯ সালের ৩০ এপ্রিল তার জীবনাবসান হয়।\n\n\n== তথ্যসূত্র =="}