{"pageid": 11300, "title": "হাবিব ওয়াহিদ", "url": "https://bn.wikipedia.org/wiki?curid=11300", "content": "হাবিব ওয়াহিদ (যিনি হাবিব নামেই শ্রোতাদের কাছে বেশি পরিচিত) (জন্ম: ১৫ অক্টোবর ১৯৭৯) একজন বাংলাদেশী জনপ্রিয় সুরকার, সঙ্গীতশিল্পী এবং সংগীত পরিচালক। তিনি বাংলা লোকগীতির ফিউশনের সাথে টেকনো এবং শহুরে বিটের সমন্বয়ের জন্যে সমধিক পরিচিত। স্বল্প পরিচিত লোকগীতিকে আরো ভাল সুর দিয়ে, রিমিক্স করে সাধারণ শ্রোতাদের কাছে জনপ্রিয় গ্রহণযোগ্য করে তুলছেন তিনি। তিনি মূলত হাসন রাজা, শাহ আবদুল করিম, আমির উদ্দীন প্রমুখ মরমী সঙ্গীত শিল্পীদের গানকে কিছুটা পরিবর্তনের মাধ্যমে জনপ্রিয় করে তুলেছেন। এ কারণে অনেকের কাছেই তিনি যেমন সমালোচিত হয়েছেন, ঠিক তেমনি তরুণ প্রজন্মের কাছে অত্যন্ত জনপ্রিয় সঙ্গীত শিল্পী হিসেবে খ্যাত হয়েছেন। হাবিব ওয়াহিদ বিভিন্ন শিল্পীর সাথে অনেক জনপ্রিয় গান গেয়েছেন। জনপ্রিয় কণ্ঠশিল্পী ন্যান্সি কে সাথে নিয়েই উপহার দিয়েছেন বেশির ভাগ গান। হাবিব ওয়াহিদ সদ্য সুপারস্টার দেব অভিনীত ভারতীয় বাংলা সিনেমা বিন্দাস চলচ্চিত্রে তোমাকে ছেড়ে আমি শিরোনামে গান গেয়েছেন। তার সহশিল্পী ছিলেন তুলসী কুমার।\n\n\n== জীবন ==\nহাবিবের পিতা ফেরদৌস ওয়াহিদ আধুনিক বাংলা পপ সঙ্গীতের পথদ্রষ্টা ছিলেন। ১৯৭০ ও ১৯৮০’র দশকে ফেরদৌস ওয়াহিদ বাংলা পপ সঙ্গীতকে সম্মানজনক স্থানে নিয়ে গিয়েছিলেন। হাবিব তাই ছোটবেলাতেই তার পিতার কী-বোর্ড থেকে সুর করতে শিখেন। পরে তিনি স্কুল অব অডিও ইঞ্জিনিয়ারিং, (লন্ডনে) শব্দ প্রকৌশলে অধ্যয়ন করেন। এসময় তিনি এশিয়ান আন্ডারগ্রাউন্ডের নিতিনের সাথে কাজ করার সুযোগ পান।\nপপস্টার ফেরদৌস ওয়াহিদের পুত্র হাবিব ২০০৩ সালে প্রথম বিয়ে করেন লুবায়না নামের একজনকে। হাবিব ২০১১ সালের ১২ অক্টোবর পারিবারিক পছন্দে বেসরকারি বিশ্ববিদ্যালয়ের স্নাতক শ্রেণীর শিক্ষার্থী রেহান কে বিয়ে করেন। হাবিব এর প্রথম সন্তান আলীম ওয়াহিদ ২০১২ সালের ২৪ ডিসেম্বর জন্মগ্রহণ করে। রেহানকে তিনি ২০১৬ সালের ১৯ জানুয়ারিতে  তালাক দেন।এরপর তিনি ছোট পর্দার আরেক তরুণ অভিনেত্রী তানজিন তিশার সাথে সম্পর্কে জড়িয়েছেন। ২০২১ সালের ১২ই জানুয়ারি তিনি বিয়ে করেন ইডেন মহিলা কলেজের মার্কেটিং বিভাগের ছাত্রী ও মডেল আফসানা চৌধুরী শিফাকে । মঙ্গলবার (১২ জানুয়ারি) হাবিব নিজেই তার অফিশিয়াল ফেইসবুক অ্যাকাউন্টে দুপুর পৌনে ১টার দিকে বিয়ের খবর জানিয়েছেন এবং এই দম্পত্তি একটি ছেলে সন্তান জন্ম দেন যার নাম আয়াত।\n\n\n== সঙ্গীত ভুবনে আবির্ভাব ==\nহাবিবের প্রথম লোকসঙ্গীতের রিমিক্স অ্যালবাম কৃষ্ণ। লন্ডনে ছাত্রাবস্থায় থাকাকালীন সময়ে এটি প্রকাশিত হয়। এ অ্যালবামের কনসেপ্ট ও সুর অনেক পূর্বেই তৈরি করেছিলেন এবং শুধু একজন গায়কের জন্য অপেক্ষা করছিলেন বলে জানা যায়। লন্ডনে একজন সিলেটি রেস্তোরাঁর মালিক কায়া ছিলেন একজন অপরিণত গায়ক, যার মত কন্ঠই হাবিবের দরকার ছিল। তাদের মিলিত গানগুলো লন্ডনে প্রচণ্ড জনপ্রিয়তা অর্জন করেছিল। যখন এই অ্যালবাম কৃষ্ণ শিরোনামে প্রথমবারের মত বাংলাদেশে মুক্তি পায় তখন সেটি অসম্ভব জনপ্রিয়তা অর্জন করে। এতে ছিল পুরোনো স্বাদের লোকসঙ্গীত এবং পাশ্চাত্যের ইলেকট্রনিকা এর মিশ্রণ যা বাংলাদেশে প্রথমবারের মতো প্রচলিত হয়।\n\n\n== প্রকাশিত অ্যালবামসমূহ ==\n\nএরপর থেকে হাবিব আরও দু’টি অ্যালবাম মুক্তি দেন - মায়া (২০০৪) এবং ময়না গো (২০০৫)। দু’টোই বিক্রির তালিকায় একনম্বর ছিল। হাবিব এই অ্যালবামগুলোতে নতুন কন্ঠের আগমন ঘটান। কায়া’র পাশাপাশি এতে হেলাল’কে আনেন যার কন্ঠে অনেক অনুভূতি ছিল। জুলি, কনিকা, নির্ঝর ইত্যাদি নতুন মুখ ময়না গো অ্যালবামে হাবিবের সাথে কাজ করেন। হাবিব নিজেও ময়না গো অ্যালবামের মাধ্যমে গায়ক হিসেবে নিজেকে আত্মপ্রকাশ করেন। হাবিবের পিতা ফেরদৌস ওয়াহিদ ও মিলন মাহমুদ ময়না গো অ্যালবামে গান গেয়েছেন। হাবিবের গানগুলোতে হিপহপ, র‍্যাপিং, ইত্যাদিতে কন্ঠ দেন কুনলে। হাবিব নিজেকে অন্যতম জনপ্রিয় তরুণ সঙ্গীত পরিচালক হিসেবে প্রতিষ্ঠিত করেছেন। তাছাড়া তার আরোও নিজের কিছু একক অল্যবাম বের করেন।\nহাবিব এর অন্যতম অ্যালবাম গুলোর মধ্যে \n\nশোন (২০০৬)\nপাঞ্জাবীওয়ালা (২০০৭)\nআকাশ ছোঁয়া ভালবাসা (২০০৮)\nএই তো প্রেম (২০০৮)\nচন্দ্র গ্রহণ\nহৃদয়ের কথা (২০০৮)\nবলছি তোমাকে (২০০৮)\nঅবশেষে (২০০৮)\nপ্রজাপতি (২০১০)\nআহ্বান (২০১১)\nরঙ (২০১২)\nস্বাধীন (২০১২)\nতুমি সুন্দর মেঘমালা (২০১২)\nসিঙ্গেল ট্র্যাক: \"হারিয়ে ফেলা ভালোবাসা\" (২০১৫), \"মন ঘুমায় রে\" (২০১৫), \"তোমার আকাশ\"(২০১৬), \"বেপোরয়া মন\" (২০১৬), মনের ঠিকানা (২০১৬), \"ঘুম\" (২০১৭), \"মিথ্যে নয়\" (২০১৭), \"আবার তুই\" (২০১৮), \"আলিঙ্গন\" (২০১৯)।\nতাছাড়া হাবিব বেশ কিছু টিভি বিজ্ঞাপন এর গায়ক এর কাজ করেছেন।\n\n\n=== ময়না গো ===\nএই অ্যালবামটি ২০০৫ সালে প্রকাশিত হয়। এটি একটি বাংলা পপ সঙ্গীত অ্যালবাম।\n\n\n====== গানের তালিকা ======\n\n\n=== মায়া ===\nএই অ্যালবামটি ২০০৪ সালে প্রকাশিত হয়।\n\n\n==== গানের তালিকা ====\nআসি বলে গেল বন্ধু\nবাউলা\nবন্ধুয়া\nদয়া\nকানাই\nকুহু সুরে মনের আগুন\nলোকে বলে\nমায়া\nমন মজায়া\nঅচিন দেশের\nসোনা বন্ধে\nWhere's My Baby Gone\n\n\n=== কৃষ্ণ ===\nএই অ্যালবামটি ২০০৩ সালে প্রকাশিত হয়। অ্যালবামটির সকল ট্র্যাকে ভোকাল দিয়েছেন কায়া।\n\n\n==== গানের তালিকা ====\nকৃষ্ণ\nদয়াল বাবা\nআমি কূল হারা কলঙ্কিনী\nকেমনে ভুলিব আমি\nগান গাই আমার\nকালা\nআজ পাশা\nদিন গেলে দিন\nকৃষ্ণ (রিমিক্স)\nআজ পাশা (যন্ত্র)\n\n\n== পুরস্কার ও মনোনয়ন ==\nজাতীয় চলচ্চিত্র পুরস্কার\n\nমেরিল-প্রথম আলো পুরস্কার\n\nসিটিসেল-চ্যানেল আই মিউজিক অ্যাওয়ার্ডস\n\nসিজেএফবি পারফরম্যান্স পুরস্কার\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে হাবিব ওয়াহিদ  (ইংরেজি)\nবাংলা মুভি ডেটাবেজে হাবিব ওয়াহিদ"}