{"pageid": 1338486, "title": "স্বদেশ দল (তুরস্ক, ২০২১)", "url": "https://bn.wikipedia.org/wiki?curid=1338486", "content": "স্বদেশ দল (তুর্কি: Memleket Partisi) হলো তুরস্কের একটি রাজনৈতিক দল যেটি ২০১৮ সালের রাষ্ট্রপতি নির্বাচনে প্রজাতন্ত্রী জনতা দল (সিএইচপি)-এর প্রাক্তন প্রার্থী মুহাররেম ইনজে দ্বারা ১৭ মে ২০২১ সালে প্রতিষ্ঠিত হয়। নির্বাচনের দুই বছর পর ২০২০ সালের সেপ্টেম্বরে দলটি একটি সামাজিক আন্দোলন (স্বদেশ আন্দোলন ) হিসেবে উদ্ভূত হয়েছিলো। সিএইচপি নেতা কেমাল কিলিচদারোলুকে তার পদ থেকে সরিয়ে দিতে ব্যর্থ হওয়ার পরে এটি সিএইচপি থেকে বিভক্ত হয়ে যায়। স্বদেশ আন্দোলন কার্যক্রম চলাকালীন একটি দল প্রতিষ্ঠার জন্য ইনজেকে উৎসাহিত করা হয়েছিলো। দলটিকে মূলত প্রতিষ্ঠিত সিএইচপি নেতৃত্বের বিরুদ্ধে একটি প্রতিবাদী আন্দোলন হিসেবে দেখা হয়, যেটি টানা নির্বাচনে পরাজয় সত্ত্বেও পদত্যাগ করতে অস্বীকার করেছে ও সিএইচপির মূল কামালবাদী মূল্যবোধ থেকে বিচ্যুত হওয়ার অভিযোগে অভিযুক্ত হয়েছে। মহান জাতীয় সভায় এর দুটি আসন রয়েছে।\n\n\n== ইতিহাস ==\n\n\n=== স্বদেশ আন্দোলন ===\nস্বদেশ আন্দোলনটি ৪ সেপ্টেম্বর ২০২০-এ সিভাস মহাসভার বার্ষিকী উপলক্ষে, \"এক হাজার দিনের মধ্যে স্বদেশ আন্দোলন' (বিন গুন্দে মেমলেকেট হারেকেতি)-এর মূলমন্ত্র নিয়ে সিভাসে মুহাররেম ইনজে দ্বারা প্রতিষ্ঠিত হয়। ইনজে বলেছেন যে আন্দোলনের লক্ষ্য ছিলো এর ভিত্তি হিসেবে \"...আন্তঃদলীয় বিরোধী আন্দোলন নয়, আমরা তুরস্কের বিকল্প প্রস্তাব করছি। তুরস্কের পুনরায় একত্রিত হওয়া এবং একে অপরকে গ্রহণ করা দরকার। আজ আমরা যে আন্দোলন শুরু করেছি তার নাম 'এক হাজার দিনের মধ্যে স্বদেশ'।\n\n\n=== বিভাজন ===\nমুহাররেম ইনজে ৮ ডিসেম্বর ২০২০-এ বলেন যে তিনি সিএইচপি ত্যাগ করবেন, যেখানে তিনি ১৯৯২ সাল থেকে সদস্য ছিলেন ও স্বদেশ আন্দোলন একটি রাজনৈতিক দল হিসেবে নিবন্ধিত হবে। আগামীতে সংবাদ সম্মেলনে দলের নাম ও প্রতীক নিজেই প্রকাশ করবেন। ২৫ জানুয়ারি ২০২১-এ ৮০ জনের সমন্বয়ে গঠিত একটি দল নিয়ে নেভশেহিরে তিনি তিন দিনের প্রাক-মৌসুম প্রশিক্ষণ শুরু করেন এবং বলেছিলেন: \"আমরা সর্বসম্মতিক্রমে আমাদের দলের গঠনতন্ত্র গ্রহণ করেছি\"।\nমুহাররেম ইনজে বলেছেন যে দলের গঠনতন্ত্রের আবেদন ২০২১ সালের এপ্রিলে স্বরাষ্ট্র মন্ত্রণালয়ে দেওয়া হবে। এটি অবশেষে ১৭ মে তারিখে প্রত্যাশিত সময়ের আগে সরবরাহ করা হয়েছিলো, সেই সময়ে দলটি আনুষ্ঠানিকভাবে প্রতিষ্ঠিত হয়। প্রতিষ্ঠার পর সংসদের তিনজন সিএইচপি সদস্য দলে যোগ দেন। তাদের একজন পরে দল থেকে পদত্যাগ করে স্বতন্ত্র হয়েছিলেন। দলটি সিএইচপির নির্বাচনী এলাকা, বিশেষ করে দলের মধ্যে উলুসালজিলিক-এর অনুসারীদের সমর্থন পেতে চেয়েছিলো।\n২০২৩ সালের ফেব্রুয়ারিতে, মুহাররেম ইনজে ঘোষণা করেন যে স্বদেশ দল ২০২৩ সালের তুর্কি সাধারণ নির্বাচনের জন্য গণতান্ত্রিক বাম দল, বিজয় দল, সঠিক দল ও ন্যায়বিচার দলের সাথে একটি নির্বাচনী জোট নিয়ে আলোচনা করছে।\n৬ মার্চ ২০২৩-এ মুহাররেম ইনজে তাদের হোয়াটসঅ্যাপ গ্রুপে একটি বার্তা পাঠিয়ে ৪-দলীয় জোটের আলোচনা থেকে বেরিয়ে যান।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}