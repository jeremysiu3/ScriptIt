{"pageid": 1005685, "title": "চেইয়ুর", "url": "https://bn.wikipedia.org/wiki?curid=1005685", "content": "চেইয়ুর দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলার একটি শহর। এটি চেইয়ুর তহশিলের সদর৷\n\n\n== ভূগোল ==\nচেইয়ুরকে দক্ষিণ দিকে চেন্নাইয়ের প্রবেশদ্বার বলে উল্লেখ করা হয়৷ এটি চেঙ্গলপট্টুর মধুরান্তকম শহর থেকে ২৯ কিলোমিটার দূরে অবস্থিত৷\n\n\n== ইতিহাস ==\nঅতীতে শহরটির বহুবার নাম পরিবর্তন করা হয়েছে৷ গঙ্গাইকোণ্ড চোলনল্লুর, বীররাজেন্দ্রনল্লুর, শেইয়ুর, সেইগাইয়মপাতি এবং বল্লভপুরী নামেও অতীতে এই শহরটি পরিচিত ছিলো৷ এটি মূলত ছিলো ঘন জঙ্গল, চোল রাজারা মৃগয়ার জন্য এই জঙ্গলে আসতেন৷\n\n\n== জনতত্ত্ব ==\n২০১১ খ্রিস্টাব্দে ভারতের জনগণনা অনুসারে চেইয়ুর শহরের জনসংখ্যা ছিল ১০,৬৬৪ জন, যার মধ্যে ৫,২৭৪ জন পুরুষ এবং ৫,৩৯০ জন নারী। ‌ছয় বছর অনূর্ধ্ব শিশুর সংখ্যা ১,০২৪ যা মোট জনসংখ্যার ৯.৬০ শতাংশ। মোট পরিবার সংখ্যা ২,৬২৬ টি। তপশিলি জাতি ও তপশিলি উপজাতি পর্যায়ভুক্ত শতকরা অনুপাত যথাক্রমে ৪৮.৩৫ ও ১.২৩। শহরটির মোট সাক্ষরতার হার ৮২.৩২ শতাংশ, যেখানে পুরুষ সাক্ষরতার হার ৮৮.৪২ শতাংশ এবং নারী সাক্ষরতার হার ৭৬.৪৩ শতাংশ।\n\n\n== উপাসনালয় ==\n\n\n=== মন্দির ===\nশ্রী কন্ধস্বামী মন্দিরটি এই অঞ্চলে প্রতিষ্ঠিত ৮০০ বছর পুরান একটি মন্দির৷ চোল রাজাদের রাজত্বকালে এই মন্দিরটি নির্মাণ করা হয়েছিলো৷ শিব মূর্তির সঙ্গেই রয়েছে একটি মুরুগান মূর্তি৷\n\n\n=== গির্জা ===\nশহরের অধিকাংশই খ্রিস্টান৷ ১৭১৬ খ্রিস্টাব্দে দ্য আওয়ার লেডি অব গুড ভয়েজ চার্চ প্রতিষ্ঠিত হয়৷ স্থানীয় মিশনারীরা শিল্প ও শিক্ষাক্ষেত্রে অন্নতির মাধ্যমে সমগ্র শহরের উন্নতিসাধন করে আসছে৷\n\n\n== আরও দেখুন ==\nইড়কলিনাড়ু\n\n\n== তথ্যসূত্র =="}