{"pageid": 108014, "title": "কানঠুটি", "url": "https://bn.wikipedia.org/wiki?curid=108014", "content": "\n=== ব্যুৎপত্তি ===\nকানঠুটি নামটি পুর্তগিজ বা স্প্যানিস ফ্লামেঙ্গো থেকে যার অর্থ আগুনরঙ্গা। এর বিশেষ গোলাপি পালকের জন্য এমন নাম হয়েছে।\n\n\n== নামকরণ ==\n\nকানঠুটি ফিনিকোপ্টেরিফর্মিস (Phoenicopteriformes) বর্গের অন্তর্গত একদল লম্বা পানিকাটা পাখি। এ বর্গে মাত্র একটি গোত্র ও জীবিত পাখিদের একটিমাত্র গণ রয়েছে। এ গণে মোট ছয়টি প্রজাতি রয়েছে। এর মধ্যে দু'টি প্রজাতির আবাস নতুন বিশ্বে ও বাকি দুইটির আবাস পুরাতন বিশ্বে। সব কানঠুটির পা সরু ও লম্বা, ঠোঁট নিম্নমুখী, লেজ খাটো, গলা লম্বা ও বক্রাকার। বছরের নির্দিষ্ট সময়ে এদের সকলের সারা শরীর বা শরীরের অংশ গোলাপি বর্ণ ধারণ করে। এদের উচ্চতা ৯০ থেকে ১৫০ সেন্টিমিটার পর্যন্ত হয়।\nকানঠুটি অত্যন্ত দলবদ্ধ স্বভাবের। প্রায়ই দলবদ্ধভাবে এদের উড়তে বা নদী ও সমুদ্রতীরে বিচরণ করতে দেখা যায়। একেক দলে ১০০টিরও বেশি কানঠুটি বিচরণ করে। বিভিন্ন ছোট প্রাণী এরা খাদ্য হিসেবে গ্রহণ করে।\n\n\n== তথ্যসূত্র ==\n\n\n== বহিঃসংযোগ ==\n\nIUCN/Wetlands International Flamingo Specialist Group\nFlamingo Resource Centre\nFlamingo videos and photos  ওয়েব্যাক মেশিনে আর্কাইভকৃত ১৫ জুলাই ২০১৪ তারিখে on the Internet Bird Collection"}