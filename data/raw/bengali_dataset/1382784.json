{"pageid": 1382784, "title": "নাইট্রোজেন ট্রাইব্রোমাইড", "url": "https://bn.wikipedia.org/wiki?curid=1382784", "content": "নাইট্রোজেন ট্রাইব্রোমাইড একটি রাসায়নিক যৌগ যার রাসায়নিক সংকেত NBr3 । বিশুদ্ধ অবস্থায় এটি অত্যন্ত বিস্ফোরক। এমনকি −১০০ ডিগ্রি সেলসিয়াস তাপমাত্রাতেও। এই কারণে ১৯৭৫ সাল পর্যন্ত এই ষৌগটিকে আলাদা করা যায়নি। এটি দেখতে গাঢ় লাল রঙের এবং উদ্বায়ী কঠিন পদার্থ।\n\n\n== প্রস্তুতি ==\nবিসট্রাইমিথাইলসিলাইলব্রোমামিন জৈব যৌগের সাথে ব্রোমিন মনোক্লোরাইডের বিক্রিয়া করে সর্বপ্রথম নাইট্রোজেন ট্রাইব্রোমাইড প্রস্তুত করা হয়েছিল। এই বিক্রিয়াটি −৮৭ ডিগ্রি তাপমাত্রায় করাা হয়। এই বিক্রিয়ায় উপজাত হিসাবে ট্রাইমিথাইলসিলাইল ক্লোরাইড উৎপন্ন হয়। বিক্রিয়াটি নিচে দেওয়া হলো:\n\n(Me3 Si)2 NBr + 2 BrCl → NBr3 + 2 Me3SiCl\nযেখানে \"Me\" একটি মিথাইল গ্রুপ।\n\n\n== বিক্রিয়া ==\nনাইট্রোজেন ট্রাইব্রোমাইড −৮৭ ডিগ্রি সেলসিয়াস তাপমাত্রায় ডাইক্লোরোমেথেন দ্রবণে অ্যামোনিয়ার সাথে বিক্রিয়া করে NBrH2 উৎপন্ন করে। \n\nNBr3 + 2 NH3 → 3 NH2 Br\nএটি −৮৭ ডিগ্রি সেলসিয়াস তাপমাত্রায় ডাইক্লোরোমিথেন দ্রবণে আয়োডিনের সাথেও বিক্রিয়া করে লাল-বাদামী রঙের কঠিন পদার্থ NBr2 I তৈরি করে। উৎপন্ন যৌগটি −২০ ডিগ্রি সেলসিয়াস তাপমাত্রা পর্যন্ত স্থিতিশীল।\n\nNBr3 + I2 → NBr2 I + IBr\n\n\n== তথ্যসূত্র =="}