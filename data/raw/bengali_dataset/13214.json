{"pageid": 13214, "title": "লিভারপুল ফুটবল ক্লাব", "url": "https://bn.wikipedia.org/wiki?curid=13214", "content": "লিভারপুল ফুটবল ক্লাব (ইংরেজি: Liverpool F.C.; সাধারণত লিভারপুল এফ.সি. এবং সংক্ষেপে লিভারপুল নামে পরিচিত) হচ্ছে লিভারপুল ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের শীর্ষ স্তরের ফুটবল লিগ প্রিমিয়ার লিগে প্রতিযোগিতা করে। এটি ইংল্যান্ডের সবচেয়ে সফল ক্লাব। এই ক্লাবটি ১৮৯২ সালের ৩রা জুন তারিখে প্রতিষ্ঠিত হয়েছে। ৫৭,৩৩২ ধারণক্ষমতাবিশিষ্ট অ্যানফিল্ডে দ্য রেডস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন জার্মান সাবেক ফুটবল খেলোয়াড় ইয়ুর্গেন ক্লপ এবং সভাপতির দায়িত্ব পালন করছেন টম ওয়ার্নার। বর্তমানে ওলন্দাজ রক্ষণভাগের খেলোয়াড় ফিরজিল ফন ডাইক এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, লিভারপুল এপর্যন্ত ৫৭টি শিরোপা জয়লাভ করেছে; যার মধ্যে উনিশটি প্রিমিয়ার লিগ, আটটি এফএ কাপ এবং ষোলোটি এফএ কমিউনিটি শিল্ড শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ১৩টি শিরোপা জয়লাভ করেছে; যার মধ্যে ছয়টি উয়েফা চ্যাম্পিয়নস লিগ, তিনটি উয়েফা ইউরোপা লিগ এবং চারটি উয়েফা সুপার কাপ শিরোপা রয়েছে। ইয়ান ক্যালাহান, জেমি ক্যারাঘার, স্টিভেন জেরার্ড, ইয়ান রাশ এবং রজার হান্টের মতো খেলোয়াড়গণ লিভারপুলের জার্সি গায়ে মাঠ কাঁপিয়েছেন।\n\n\n== ক্লাব রেকর্ড ও পরিসংখ্যান ==\nইয়ান ক্যালাহান লিভারপুলের হয়ে সর্বোচ্চ ৮৪৮টি ম্যাচ খেলেছেন ১৯৫৮-৭৮ পর্যন্ত ১৯টি মৌসুমে। ৬৪০টি লিগ খেলার রেকর্ডও তার দখলে। বর্তমান একাদশে ৪১৯ ম্যাচ খেলার রেকর্ড আছে জেমি ক্যারেঘার এর (১৯ আগস্ট, ২০০৬ পর্যন্ত)। ক্যারেঘারের ২৯০টি প্রিমিয়ার লিগ খেলাও একটি ক্লাব রেকর্ড।\nলিভারপুলের হলে সব সময়ের মধ্যে সবচেয়ে বেশি গোল করেছেন ইয়ান রাশ, যিনি ৩৪৬টি গোল করেছেন ১৯৮০-১৯৮৭ ও ১৯৮৮-১৯৯৬ মৌসুমগুলোতে। ১৯৮৩-৮৪ তে এক মৌসুমে সর্বোচ্চ ৪৭ গোল দেয়ার রেকর্ডও তার। যদিও রাশ সর্বোচ্চ লিগ গোল দেয়ার রেকর্ড গড়তে পারেননি। এ রেকর্ড গড়েছেন রজার হান্ট ১৯৭০ সাল পর্যন্ত ২৪৫ গোল দিয়ে। ১৯৬১-৬২ মৌসুমে ৪১ গোল দিয়ে হান্ট এক মৌসুমে সর্বোচ্চ লিগ গোল দেন। গর্ডন হজ্‌সন ক্লাবের তৃতীয় সর্বোচ্চ গোলদাতা ১৭টি হ্যাট্রিক করে সর্বোচ্চ হ্যাট্রিকের রেকর্ডধারী। এক খেলায় সর্বোচ্চ ৫ গোল করেছেন এন্ডি ম্যাকগিগান, জন ইভানস, ইয়ান রাশ ও রবি ফাউলার। রবি ফাউলার ক্লাব ও প্রিমিয়ার লিগের রেকর্ড করেছেন দ্রুততম ৪ মিনিট, ৩২ সেকেন্ডে হ্যাট্রিক করে (আর্সেনাল এর বিপক্ষে)।\nলিভারপুলের সবচেয়ে বড় জয় ১১-০ ব্যবধানে ১৯৭৪ সালে। গোলকীপার ছাড়া দশজনের মধ্যে নয়জনই এতে গোল করেন - একটি লিভারপুল রেকর্ড। ১৯৮৯ সালে ক্রিস্টাল প্যালেসের সাথে লিভারপুল সবচেয়ে বড় ব্যবধানে লিগ খেলা জিতে ৯-০ তে। লেস্টারের সাথে জয়ের পর অ্যানফিল্ডে লিভারপুলের অপরাজিত থাকার ধারা বর্তমানে ঠেকেছে ৬৪-তে। ক্লাবের ইতিহাসে যেটা নতুন রেকর্ড। ১৯৮১ সালে এই লেস্টার সিটির আকছে হেরেই বব পেইসলির লিভারপুলের অ্যানফিল্ডের ৬৩ ম্যাচ অপরাজিত থাকার ধারায় ছেদ পড়েছিল।\n\n\n== বর্তমান দল ==\n ৩১ জানুয়ারি ২০২৩ পর্যন্ত হালনাগাদকৃত।\n\nটীকা: পতাকা জাতীয় দল নির্দেশ করে যা ফিফার যোগ্যতার নিয়মের অধীনে নির্ধারিত হয়েছে। খেলোয়াড়দের একাধিক জাতীয়তা থাকতে পারে যা ফিফা ভুক্ত নয়।\n\n\n=== ধারে অন্য দলে ===\n\nটীকা: পতাকা জাতীয় দল নির্দেশ করে যা ফিফার যোগ্যতার নিয়মের অধীনে নির্ধারিত হয়েছে। খেলোয়াড়দের একাধিক জাতীয়তা থাকতে পারে যা ফিফা ভুক্ত নয়।\n\n\n== স্মরণীয় সাবেক খেলোয়াড় ==\nএপ্রাহিম লংওয়র্থ\nএলিশা স্কট\nগর্ডন হজসন\nরন ইয়েটস\nকেভিন কিগান\nরজার হান্ট\nএলান হ্যানসেন\nকেনি ড্যালগ্লিশ\nইয়ান রাশ\nজন অল্ড্রিজ\nজন বার্নস\nপিটার বার্ডস্লে\nস্টিভেন জেরার্ড\nজেমি ক্যারাঘার\nলুইস সুয়ারেজ\nফের্নান্দো তোরেস\nফিলিপে কুতিনহো\n\n\n== বর্তমান স্টাফ ==\n\n\n== ম্যানেজার ==\n২১ মে ২০১৭ পর্যন্ত হালনাগাদকৃত।\n\n\n== সম্মাননা ==\nফূটবল লিগ খেতাবঃ ১৯\n১৯০১, ১৯০৬, ১৯২২, ১৯২৩, ১৯৪৭, ১৯৬৪, ১৯৬৬, ১৯৭৩, ১৯৭৬, ১৯৭৭, ১৯৭৯, ১৯৮০, ১৯৮২, ১৯৮৩, ১৯৮৪, ১৯৮৬, ১৯৮৮, ১৯৯০, ২০২০\nফূটবল লিগ দ্বিতীয় বিভাগ খেতাবঃ ৪\n১৮৯৪, ১৮৯৬, ১৯০৫, ১৯৬২\nল্যাঙ্কাশায়ার লিগ খেতাবঃ ১\n১৮৯৩\nইউরোপীয়ান কাপ (বর্তমানে উয়েফা চ্যাম্পিয়নস লিগ)  খেতাবঃ ৬\n১৯৭৭, ১৯৭৮, ১৯৮১, ১৯৮৪, ২০০৫,২০১৯\nউয়েফা কাপঃ ৩\n১৯৭৩, ১৯৭৬, ২০০১\nএফএ কাপঃ ৭\n১৯৬৫, ১৯৭৪, ১৯৮৬, ১৯৮৯, ১৯৯২, ২০০১, ২০০৬\nএফএ যুব কাপঃ ২\n১৯৯৬, ২০০৬\nলিগ কাপঃ ৮\n১৯৮১, ১৯৮২, ১৯৮৩, ১৯৮৪, ১৯৯৫, ২০০১, ২০০৩, ২০১২\nকমিউনিটি শিল্ডঃ ১৫\n১৯৬৪ (যৌথ), ১৯৬৫ (যৌথ), ১৯৬৬, ১৯৭৪, ১৯৭৬, ১৯৭৭ (যৌথ), ১৯৭৯, ১৯৮০, ১৯৮২, ১৯৮৬ (যৌথ), ১৯৮৮, ১৯৮৯, ১৯৯০ (যৌথ), ২০০১, ২০০৬\nরানার আপ: ২০২০\n\nইউরোপীয়ান সুপার কাপঃ ৩\n১৯৭৭, ২০০১, ২০০৫\nসুপার কাপঃ ১\n১৯৮৬\n\n\n== তথ্যসূত্র ==\n\n\n== বহিঃসংযোগ ==\n\nফেসবুকে লিভারপুল ফুটবল ক্লাব \nলিভারপুল অফিসিয়াল ওয়েবসাইট"}