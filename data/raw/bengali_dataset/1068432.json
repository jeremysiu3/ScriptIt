{"pageid": 1068432, "title": "রাস আল খাইমাহ", "url": "https://bn.wikipedia.org/wiki?curid=1068432", "content": "রাস আল খাইমাহ (আরএকে) (আরবি: رَأْس ٱلْخَيْمَة; ঐতিহাসিক জুলফার) হচ্ছে সংযুক্ত আরব আমিরাতের রাস আল খাইমাহ আমিরাতের বৃহত্তম শহর ও রাজধানী। দুবাই, আবুধাবি, শারজাহ, আল আইন এবং আজমানের পর এটি সংযুক্ত আরব আমিরাতের ষষ্ঠ বৃহত্তম শহর।\nএই শহরটি একটি খাঁড়ি দ্বারা দুটি ভাগে বিভক্ত: পশ্চিমে পুরাতন শহর এবং পূর্বে আল নাখিল। রাস আল খাইমাহ নামের অর্থ \"তাঁবুর মূলভূমি\"; নৌ-চলাচলের সুবিধার্থে সেখানে একটি তাঁবু নির্মিত হওয়ার পরে এই শহরটির এমন নামকরণ করা হয়।\n\n\n== অর্থনীতি ==\nরাস আল খাইমাহ শহরটিতে রাস আল খাইমাহ অর্থনৈতিক অঞ্চল (আরএকেইজেড)-এর অবস্থানস্থল, যা বিনিয়োগকারী এবং আন্তর্জাতিক বাজারগুলিকে সংযোজন করেছে। এটি পোর্টাল ৩৬০ নামীয় একটি অনলাইন ক্লায়েন্ট পোর্টাল পরিচালনা করে থাকে। অঞ্চলটি ফ্রিল্যান্সার্স থেকে শুরু করে এসএমই এবং স্টার্ট আপ পর্যন্ত ৫০টি  শিল্পকে পরিষেবা দেয়। আরএকেইজেডকে ছয়টি বিশেষায়িত অঞ্চলে বিভক্ত করা হয়েছে:\n\nআল ঘাইল শিল্প অঞ্চল,\nআল হামরা শিল্প অঞ্চল,\nআরএকেইজেড শিক্ষা অঞ্চল,\nআল হুলাইলা শিল্প অঞ্চল,\nআল নাখিল বাণিজ্য অঞ্চল,\nআল হামরা বাণিজ্য অঞ্চল।\n\n\n== খেলাধুলা ==\nএই শহরটি সংযুক্ত আরব আমিরাত শীর্ষ বিভাগে অংশ নেয়া ফুটবল দল এমিরেটস ক্লাব এবং রাস আল খাইমাহ ক্লাবের নিজ শহর।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে রাস আল খাইমাহ সম্পর্কিত মিডিয়া দেখুন।\nটেমপ্লেট:রাস আল খাইমাহ"}