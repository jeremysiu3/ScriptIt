{"pageid": 1513571, "title": "রঞ্জিনী চক্রবর্তী", "url": "https://bn.wikipedia.org/wiki?curid=1513571", "content": "রঞ্জিনী চক্রবর্তী (জন্ম: ২৪শে ফেব্রুয়ারি ১৯৯২) একজন ভারতীয় অভিনেত্রী এবং মডেল। তিনি হিন্দি এবং বাংলা ছবিতে প্রতিষ্ঠিত অভিনেত্রী।\n\n\n== ব্যক্তিগত জীবন ==\nরঞ্জিনী ১৯৯২ সালের ৮ই ডিসেম্বর কলকাতায় একটি মধ্যবিত্ত বাঙালি পরিবারে জন্মগ্রহণ করেন। তিনি কৈশোরে ৭ বছর ধরে ভারতীয় শাস্ত্রীয় সঙ্গীতে প্রশিক্ষণ নিয়েছেন। তবুও তিনি অভিনয়কেই পেশা হিসেবে বেছে নিয়েছিলেন। কলেজে পড়ার সময়ই তিনি তাঁর অভিনয় যাত্রা শুরু করেছিলেন। তিনি \"থিয়েট্রেশিয়ান\" নামে একটি থিয়েটার গোষ্ঠীতে যোগ দেন এবং ইউজিন আয়নেস্কো পরিচালিত 'দ্য লেসন', জিন-পল সার্ত্র পরিচালিত 'নো এক্সিট', হ্যারল্ড পিন্টার পরিচালিত 'দ্য হোম কামিং', এডওয়ার্ড অ্যালবি পরিচালিত 'দ্য গোট' এবং ধ্রুব মুখার্জি কর্তৃক গৃহীত 'দ্য কমেডি কিচেন' এর মতো বেশ কয়েকটি থিয়েটার নাটকে অভিনয় করেন। এরপর, তিনি পুনের ভারতীয় চলচ্চিত্র ও দূরদর্শন সংস্থান (ফিল্ম অ্যাণ্ড টেলিভিশন ইনস্টিটিউট অফ ইণ্ডিয়া, এফটিআইআই)-এ যোগ দেন অভিনয় শিক্ষা এবং অভিনয় দক্ষতা বৃদ্ধির জন্য। প্রশিক্ষণ শেষ করার পর, তিনি কলকাতায় ফিরে আসেন।\n\n\n== কর্মজীবন ==\nটিয়ার্স অফ নন্দীগ্রাম এবং ত্রয়োদশী সহ বেশ কয়েকটি বাংলা ছবি করার পর, তিনি মুম্বাইতে চলে আসেন। সেখানে, তিনি অডিশন দেওয়া শুরু করেন এবং টিভি বিজ্ঞাপনের জন্য নির্বাচিত হন। তিনি ক্যাডবেরি সেলিব্রেশন, সনি মিক্স চ্যানেল, ভারত নির্মাণ, ইয়েভী ডটকম এবং ৭আপ সহ বেশ কয়েকটি বিজ্ঞাপনে কাজ করেছেন।\n২০১১ সালে, রঞ্জিনীকে কালারস টিভির একটি দৈনিক অনুষ্ঠান \"না বোলে তুম না ম্যায়নে কুছ কাহা\"-এর জন্য সংক্ষিপ্ত তালিকাভুক্ত করা হয়েছিল, কিন্তু একই সময়ে তিনি ফ্রম সিডনি উইথ লাভ নামে একটি চলচ্চিত্রের প্রস্তাব পেয়েছিলেন বলে অনুষ্ঠানটিতে অংশ নিতে পারেননি। ২০১৩ সালে, তিনি চ্যানেল ভি-এর একটি সিটকমে পাঁচ ৫ রংগস মেক এ রাইট -এ অভিনয় করেন। তিনি অভিনন্দন গুপ্তের \"এ পারফেক্ট ডে\" (২০১১), অরুণ সুকুমারের \"জাস্ট ফ্রেণ্ডস\" (২০১৩) এবং বিজয়েতা কুমারের ব্লাউজ (২০১৪) এর মতো স্বল্পদৈর্ঘ্যের চলচ্চিত্রেও অভিনয় করেছেন। তিনি অটোহেড (২০১৬), তুম্বাড (২০১৮), সিম্বা (২০১৮), এবং আর্টিকেল ১৫ (২০১৯)-র মতো বিভিন্ন ছবিতে অভিনয় করেছেন। তিনি 'ম্যানস ওয়ার্ল্ড' (২০১৫), 'স্টোরিজ বাই রবীন্দ্রনাথ ঠাকুর' (২০১৫), 'নট আউট' (২০১৬), 'পিএ গালস' (২০১৭), 'লালবাজার' (২০২০), রক্তাঞ্চল (২০২০) সহ অনেক হিন্দি টিভি ধারাবাহিকে অভিনয় করেছেন।\nতিনি বেশ কিছু ওয়েব সিরিজে অভিনয় করেছেন, তাদের মধ্যে দুটি হল দ্য গ্রেট ইণ্ডিয়ান মার্ডার (২০২২) এবং টিভিএফ পিচার্স (২০২২)।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টিভি/ওয়েব সিরিজ ===\n\n\n== তথ্যসূত্র =="}