{"pageid": 1181559, "title": "লুডউইগিয়া হিসপিফোলিয়া", "url": "https://bn.wikipedia.org/wiki?curid=1181559", "content": "লুডউইগিয়া হিসপিফোলিয়া লুডউইগিয়া গণের অন্তর্ভুক্ত একটি সপুষ্পক উদ্ভিদ, যা নয়াবিশ্বের একটি আদি উদ্ভিদ। উপরন্তু পৃথিবীর অন্যান্য অংশেও এই উদ্ভিদটির ব্যাপক পরিচিতি রয়েছে। ধান ক্ষেতের জন্য মারাত্মক আগাছা হিসেবে পরিচিত এই প্রজাতির এক একটি উদ্ভিদ প্রায় ২.৫ লক্ষ বীজ উৎপাদন করে, যার দরুন এটি বীজের বাক্স নামেও পরিচিত। Linear leaf water primrose, seedbox ইত্যাদি হচ্ছে এর কয়েকটি সাধারণ ইংরেজি নাম। উদ্ভিদটির বাংলা নাম বন-লবঙ্গ, বন লং, জল-লবঙ্গ।\n\n\n== বিবরণ ==\nহিসপ-লিভড ওয়াটার প্রিমরোজ নামে পরিচিত এই উদ্ভিদটি খাড়া গুল্ম বা উপ-গুল্ম, যা সাধারণত জলাবদ্ধ জায়গায় বেড়ে ওঠে। লোমহীন এই গাছটির শাখাগুলো সরু এবং চার কোণাকার। এর পাতাগুলো একান্তর ধর্মী (alternate), সম্পূর্ণ, দৈর্ঘ্যে ৬.৫-৭.৫ সেমি পর্যন্ত, প্রস্থে ১.৩-৩.০ সেমি পর্যন্ত, ডিম্বাকার-ল্যান্সের মতো হয়ে থাকে। পাতার শেষ প্রান্ত বা ডগা সূচালো (tip pointed), পাতার গোড়া সরু এবং পাতার স্টক (stalk) ৫ মিমি পর্যন্ত লম্বা হয়। এর ফুলগুলো পাতার এক্সিলের মধ্যে দুটি ব্রাকটিওলযুক্ত স্টকের ওপরে এককভাবে জন্মায়। প্রতিটি ফুলের সাথে সংযুক্ত সেপালের সংখ্যা ৪টি, যেগুলো ল্যান্স আকৃতির, সূচালো (tip pointed), টিউবাকার সরু, স্থায়ী এবং দৈর্ঘ্যে ৫ মিমি পর্যন্ত। ফুলের পাপড়ির সংখ্যা ৪টি, যেগুলো আকারে ডিম্বাকার ও হলুদ দৈর্ঘ্যে ২-৫ মিমি পর্যন্ত। প্রতিটি ফুলে সাধারণত ৮টি পুংকেশর হয়। ডিম্বাশয় ৪-কক্ষযুক্ত ও সরল আকৃতির এবং স্টিগমা মস্তকাকৃতি সম্পন্ন। ক্যাপসুলগুলো ২.৫ সেমি পর্যন্ত লম্বা, কিছুটা বেলনাকার (subterete), উপরের অংশে সম্প্রসারিত। বীজ উপরের অর্ধেকাংশে বহু-সারিবদ্ধ (multiseriate) এবং নিচের অর্ধেকাংশে একক-সারিবদ্ধ (uniseriate)। \n\n\n== তথ্যসূত্র =="}