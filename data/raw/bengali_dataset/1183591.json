{"pageid": 1183591, "title": "আজা নাচলে", "url": "https://bn.wikipedia.org/wiki?curid=1183591", "content": "আজা নাচলে আদিত্য চোপড়া প্রযোজিত ও অনিল মেহতা পরিচালিত ২০০৭ সালের হিন্দি ভাষার নৃত্যধর্মী চলচ্চিত্র। এতে শ্রেষ্ঠাংশে অভিনয় করেন মাধুরী দীক্ষিত। এটি দেবদাস (২০০২) চলচ্চিত্রে অভিনয়ের পাঁচ বছর পর তার অভিনীত প্রথম চলচ্চিত্র। এছাড়া এই চলচ্চিত্রে অন্যান্য উল্লেখযোগ্য চরিত্রে অভিনয় করেছেন কঙ্কনা সেন শর্মা, জুগল হংসরাজ ও কুণাল কাপুর।\nআজা নাচলে ২০০৭ সালের ৩০শে নভেম্বর ভারত ও মার্কিন যুক্তরাষ্ট্রে মুক্তি পায়। চলচ্চিত্রটি মিশ্র ও নেতিবাচক প্রতিক্রিয়া লাভ করে এবং বক্স অফিস ইন্ডিয়া কর্তৃক ফ্লপ আখ্যায়িত হয়।\n৫৩তম ফিল্মফেয়ার পুরস্কার আয়োজনে চলচ্চিত্রটি দুটি বিভাগে মনোনয়ন লাভ করে, সেগুলো হল শ্রেষ্ঠ অভিনেত্রী বিভাগে মাধুরী এবং \"আজা নাচলে\" গানের জন্য শ্রেষ্ঠ নারী নেপথ্য কণ্ঠশিল্পী বিভাগে সুনিধি চৌহান।\n\n\n== অভিনয়শিল্পীদল ==\n\n\n== নির্মাণ ==\n২০০৭ সালের ১৫ই ফেব্রুয়ারি মুম্বইয়ের ফিল্ম সিটিতে চলচ্চিত্রটির চিত্রগ্রহণ শুরু হয় এবং মার্চ মাসে চিত্রগ্রহণ সমাপ্ত হয়। এই চলচ্চিত্রের মধ্য দিয়ে মাধুরী দীক্ষিত কয়েক বছরের বিরতির পর অভিনয়ের ফিরে আসেন।\n\n\n== সঙ্গীত ==\n\nআজা নাচলে চলচ্চিত্রের সঙ্গীতায়োজন করেছেন সেলিম-সুলেমান এবং গানের গীত লিখেছেন জয়দীপ সাহনি ও পীযূষ মিশ্র। ২০০৭ সালের ১৬ই আগস্ট চলচ্চিত্রের সাউন্ডট্র্যাক প্রকাশিত হয়। \"ইয়ে ইশ্‌ক\"-সহ চূড়ান্ত দৃশ্যের কয়েকটি গান এই সাউন্ডট্র্যাকে অন্তর্ভুক্ত ছিল না।\nএই চলচ্চিত্রের সঙ্গীত বিপুল প্রশংসিত হয়। পীযূষ মিশ্রের লেখা চলচ্চিত্রের শিরোনাম গানটি জনপ্রিয়তা অর্জন করে। প্রথম সপ্তাহে সাউন্ডট্র্যাকটি ইন্ডিয়াএফএমের চার্টে ৯ নং স্থানে ছিল।\n\nসকল গানের সুরকার সেলিম-সুলেমান।\n\n\n== পুরস্কার ও মনোনয়ন ==\n৫৩তম ফিল্মফেয়ার পুরস্কার\nমনোনীত: শ্রেষ্ঠ অভিনেত্রী - মাধুরী দীক্ষিত\nমনোনীত: শ্রেষ্ঠ নারী নেপথ্য কণ্ঠশিল্পী - \"আজা নাচলে\" গানের জন্য সুনিধি চৌহান\nআইফা পুরস্কার\nজয়: শ্রেষ্ঠ নৃত্য পরিচালনা – \"আজা নাচলে\" গানের জন্য বৈভবী মার্চেন্ট\nমনোনীত: শ্রেষ্ঠ নারী নেপথ্য কণ্ঠশিল্পী - \"আজা নাচলে\" গানের জন্য সুনিধি চৌহান\nস্টারডাস্ট পুরস্কার\nমনোনীত: বর্ষসেরা নারী তারকা – মাধুরী দীক্ষিত\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে আজা নাচলে  (ইংরেজি)"}