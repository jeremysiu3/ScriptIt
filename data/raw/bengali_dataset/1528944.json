{"pageid": 1528944, "title": "অবার্ন গ্যালিপলি মসজিদ", "url": "https://bn.wikipedia.org/wiki?curid=1528944", "content": "অবার্ন গ্যালিপলি মসজিদ হল অস্ট্রেলিয়ার নিউ সাউথ ওয়েল্স রাজ্যের সিডনির শহরতলি অবার্নে অবস্থিত উসমানীয় স্থাপত্যশৈলীতে তৈরি একটি মসজিদ। এই মসজিদে প্রতিদিন ৫০০ জনেরও বেশি মুসল্লি নামাজ পড়েন এবং প্রতি শুক্রবার জুম্মার দিনে দুই হাজারেও বেশি মানুষ এখানে নামাজ পড়তে আসেন।\n\n\n== ইতিহাস ==\nপ্রথম বিশ্বযুদ্ধের সময় অনুষ্ঠিত গ্যালিপলি অভিযানের নাম অনুসারে মসজিদটির নামকরণ করা হয়, যা অস্ট্রেলিয়া ও তুরস্ক দুই দেশের ইতিহাসে গুরুত্বপূর্ণ ভূমিকা পালন করেছিল। মসজিদের কর্মকর্তাদের মতে, এই নামটি দ্বারা \"অস্ট্রেলীয় সমাজ ও মসজিদ নির্মাণের পিছনে প্রধান ভূমিকা রাখা অস্ট্রেলিয়ান-তুর্কি মুসলিম সম্প্রদায়\" উভয়কে বোঝানো হয়। অবার্ন গ্যালিপলি মসজিদের নকশা, তুরস্কের ইস্তাম্বুলে অবস্থিত মারমারা বিশ্ববিদ্যালয়ের ধর্মতত্ত্ব অনুষদের মসজিদের নকশা অনুযায়ী করা হয়েছে।\nবর্তমান মসজিদটি যেখানে আছে সেই একই স্থানে ১৯৭৯ সালের ৩ নভেম্বর নামাজের স্থান হিসাবে প্রথম উন্মুক্ত করা হয়েছিলো। প্রথমে এটি একটি ঘর ছিলো, পরবর্তীতে এর ভেতরের দেয়ালগুলো খুলে খোলা জায়গা তৈরি করা হয়েছিলো। বর্তমানে যে মসজিদটি আছে তার নির্মাণ কাজ শুরু হয়েছিলো ১৯৮৬ সালে। ১৯৭৯ সালে প্রথম নামজের স্থান হিসাবে উন্মুক্ত করার বিশ বছর পর, ২৮ নভেম্বর ১৯৯৯ সালে আনুষ্ঠানিকভাবে মসজিদ হিসাবে এর উদ্বোধন করা হয়।\n২০০৫ সালের ১০ ডিসেম্বর, অস্ট্রেলিয়ায় এক সরকারি সফরের সময়, তৎকালীন তুর্কি প্রধানমন্ত্রী রিসেপ তাইয়্যেপ এরদোগান অবার্ন গ্যালিপলি মসজিদের জুমার খুতবায় যোগ দেন এবং সাধারণ মুসল্লিদের সাথে দেখা করেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nঅস্ট্রেলিয়ায় ইসলাম\nওশেনিয়ার মসজিদের তালিকা\n\n\n== তথ্যসূত্র ==\nটেমপ্লেট:সুত্র তালিকা"}