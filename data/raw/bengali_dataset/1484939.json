{"pageid": 1484939, "title": "ওয়েন জুনহুই", "url": "https://bn.wikipedia.org/wiki?curid=1484939", "content": "ওয়েন জুনহুই (চাইনিজ 文俊辉; কোরীয়: 문준휘; জন্ম ১০ই জুন, ১৯৯৬) একজন চীনা গায়ক, নৃত্যশিল্পী এবং অভিনেতা। তিনি পেশাগতভাবে জুন (কোরীয়: 준) নামে পরিচিত। তিনি দক্ষিণ কোরিয়ার সঙ্গীতদল সেভেনটিন এবং এর পারফরম্যান্স দলের সদস্য। সেভেনটিনের সদস্য হিসেবে আত্মপ্রকাশ করার আগে তিনি শিশু অভিনেতা হিসেবে দ্য পাই ডগ (২০০৬), দ্য লিজেন্ড ইজ বর্ন :ইপ ম্যান (২০১০) সহ একাধিক চলচ্চিত্রে অভিনয় করেছেন। দ্য পাই ডগ এ অভিনয়ের জন্য তিনি হংকং ফিল্ম ডিরেক্টরস গিল্ডের সেরা নতুন অভিনেতার সিলভার পুরস্কার জিতেছিলেন। ২০২৩ সালে তিনি আইকিউয়াইওয়াইয়াই-এর এক্সক্লুসিভ ফেইরিটেল (独家童话) নাটকের প্রধান ভূমিকার মাধ্যমে অভিনয়ে পুনরায় ফিরে আসেন।\nতিনি ২০১৮ সালের ১৪ই ডিসেম্বর তার প্রথম একক গান '能不能坐在我身旁' (ক্যান ইউ সিট বাই মাই সাইড?) প্রকাশ করেন।\n\n\n== জীবনের প্রথমার্ধ ==\nওয়েন জুনহুই ১০ই জুন ১৯৯৬ সালে শেনজেনে জন্মগ্রহণ করেছিলেন। তার ফেং জুন নামে দশ বছরের ছোট একজন ভাই আছে । শৈশবে দুই বছর বয়সে তিনি বিজ্ঞাপনে অভিনয় শুরু করেন এবং হংকং এবং চীনের মূল ভূখণ্ডের টিভি শো এবং চলচ্চিত্রে শিশু অভিনেতা হিসাবে কাজ করেন।\n\n\n== কর্মজীবন ==\n\n\n=== ১৯৯৮-২০১৫: কর্মজীবনের শুরু ===\nদুই বছর বয়সে ১৯৯৮ সালে বিজ্ঞাপনে অভিনয়ের মাধ্যমে জুন তার অভিনয় জীবন শুরু করেন। তিনি পাঁচ বছর বয়সে ফ্লাইং ড্রাগন – দ্য স্পেশাল ইউনিট (特警飞龙) সহ অসংখ্য টেলিভিশন সিরিজে অভিনয় করেছেন। তিনি ২০০৭ সালে দ্য পাই ডগ চলচ্চিত্রে অভিনয় করেন। তার অভিনয়ের জন্য তিনি হংকং ফিল্ম ডিরেক্টরস গিল্ডের সেরা নিউ পারফরমার সিলভার অ্যাওয়ার্ড জিতেছিলেন। একই চলচ্চিত্রে অভিনয়ের জন্য ২০০৮ সালে ২৭ তম হংকং ফিল্ম অ্যাওয়ার্ডের সেরা নতুন অভিনয়শিল্পী পুরস্কারের জন্য মনোনীত হন। ২০১০ সালে তিনি দ্য লিজেন্ড ইজ বর্ন: ইপ ম্যান-এ তরুণ ইপ ম্যান চরিত্রে অভিনয় করেন। ২০১৪ সালে তিনি চাইনিজ ওয়েব ড্রামা 'ইনটাচেবল'-এ অভিনয় করেন।\n\n\n=== ২০১৫-বর্তমান: সেভেনটিনের সাথে আত্মপ্রকাশ ===\n২০১২ সালের অক্টোবরে জুন প্লেডিস এন্টারটেইনমেন্টের অধীনে প্রশিক্ষণের জন্য দক্ষিণ কোরিয়ায় যান। ২০১৩ থেকে ২০১৫ পর্যন্ত তিনি সেভেনটিন টিভি এবং সেভেনটিন প্রজেক্ট: বিগ ডেবিউ প্ল্যানে তার ব্যান্ডের ভবিষ্যত সদস্যদের সাথে একজন প্রশিক্ষণার্থী হিসাবে উপস্থিত হন। ২৬শে মে ২০১৫-এ তিনি সেভেন্টিনের সদস্য হিসেবে আত্মপ্রকাশ করেন। এর তিন দিন পরে ২০১৫সালের ২৯শে মে ১৭ ক্যারেট মুক্তি পায়।\n২০১৮ সালে জুন এবং দি এইট চীনা সঙ্গীত রিয়েলিটি শো চাও ইন ঝান জি (潮音战纪)-এ অংশগ্রহণ করেছিলেন। জুন সেভেনটিনের থ্যাঙ্কস -এর ও মিং বাই (我明白) এর একটি চাইনিজ কভারের মাধ্যমে শোতে প্রথম একক মঞ্চ প্রতিযোগিতা জিতে নেন। তিনি চীনা ভাষায় গানটি লিখেছেন। ২০১৮ সালের অক্টোবর থেকে ডিসেম্বর পর্যন্ত তিনি ইয়ো! ব্যাং (由你音乐榜样) নামের একটি চাইনিজ মিউসিক র‍্যাঙ্কিং শো উপস্থাপনা করেন।\n২০২৪ সালের ১২ই আগস্ট ঘোষণা করা হয় যে তিনি সেপ্টেম্বরের শুরুতে লোল্লাপালুযা বার্লিনে সেভেনটিনের নির্ধারিত পারফরম্যান্সের আগে চীনে অভিনয়ের জন্য গ্রুপ কার্যক্রম থেকে বিরতি নেবেন।\n\n\n=== ২০১৮-বর্তমান: একক পেশা এবং অন্যান্য কাজকর্ম ===\n২০১৮ সালের ১৪ই ডিসেম্বর তিনি তার প্রথম একক গান এবং বিশেষ একক অ্যালবাম ক্যান ইউ সিট বাই মাই সাইড (能不能坐在我身边) প্রকাশ করেন। অ্যালবামটির জন্য তিনি গান লিখেছেন। ২০২০ সালে তিনি দ্য কিং: ইটারনাল মোনার্কের সাউন্ডট্র্যাকে \"ড্রিম\" গানটি গান।\n২০২১ সালের ৫ই ফেব্রুয়ারী জুন প্রথম একক \"ক্রো\" (乌鸦) প্রকাশ করে্ন এবং পরে এটিকে তার দ্বিতীয় একক অ্যালবাম সাইলেন্ট বোর্ডিং গেটে (寂寞号登机口) অন্তর্ভুক্ত করেন। অ্যালবামটি একই বছরের ১৪ই ফেব্রুয়ারী মুক্তি দেন। তার একক \"ক্রো\" তার প্রকাশের এক সপ্তাহেরও কম সময় পরে বিলবোর্ড ওয়ার্ল্ড ডিজিটাল গানের বিক্রয় চার্টে অবস্থান করে যা বিলবোর্ড চার্টে একক শিল্পী হিসেবে জুনের আত্মপ্রকাশকে চিহ্নিত করে।\n২০২২ সালের ২৩শে সেপ্টেম্বর জুন কোরিয়ান এবং চীনা ভাষায় ২টি সংস্করণ সহ তার তৃতীয় ডিজিটাল একক \"লিম্বো\" প্রকাশ করেন। প্রকাশের প্রথম সপ্তাহের মধ্যে চীনে টেনসেন্ট/কিউকিউ মিউজিকের উভয় ট্র্যাক ধারণকারী ডিজিটাল অ্যালবামের ২৯,০০০ কপি বিক্রি হয়। কোরিয়ান সংস্করণটি বাগস রিয়েল-টাইম চার্টে ২৬ তম অবস্থানে পৌঁছে এবং প্ল্যাটফর্মে চার্ট করা তার প্রথম গান হয়ে উঠে। মেলনে ট্র্যাকটি ২৩শে সেপ্টেম্বরের দৈনিক চার্টে ৭২৩ তম অবস্থানে প্রবেশ করে। তার প্রথম একক \"ক্রো\" ৯৪৮ তম অবস্থানে ছিল। মেলন সর্বশেষ ২৪ ঘন্টা (১ সপ্তাহ) চার্টে, লিম্বো কোরিয়ান ভার্সনটি ১৪ তম অবস্থানে জায়গা করে নেয়।\n২০২৩ সালের ৪ঠা জুলাই জুন তার চতুর্থ ডিজিটাল একক \"সাইকো\" প্রকাশ করেন। পাঁচ দিন পরে ৯ই জুলাই তিনি টেনসেন্ট মিউজিক অ্যাওয়ার্ডে এককভাবে পারফর্ম করেন। সেখানে তিনি \"বর্ষসেরা নতুন গায়ক-গীতিকার\" পুরস্কার জিতেন এবং \"সাইকো\" এবং \"লিম্বো\" এবং উভয়ই পরিবেশন করেন।\n\nতিনি ২০২৩ সালের নাটক \"এক্সক্লুসিভ ফেরিটেইল\" (独家童话)(独家童话)-এ প্রধান চরিত্রে অভিনয়ের মাধ্যমে অভিনয় প্রত্যাবর্তন করেন। তিনি বুসান ইন্টারন্যাশনাল ফিল্ম ফেস্টিভ্যালে ২০২৩ এশিয়া কনটেন্ট অ্যাওয়ার্ডস এবং গ্লোবাল ওটিটি অ্যাওয়ার্ডে রাইজিং স্টার অফ দ্য ইয়ার পুরস্কার জিতেছেন।\n\n\n== ব্র্যান্ড প্রতিনিধি ==\n২০২৪ সালের ফেব্রুয়ারিতে আইট্র্যাভেল শেনজেন জুনকে শেনজেনের ভ্রমণ দূত হিসাবে ঘোষণা করে। একই বছরের এপ্রিলে তাকে স্কিনকেয়ার ব্র্যান্ড ফিলোর্গার অ্যাম্বাসেডর হিসেবে ঘোষণা করা হয়। মে মাসে তাকে বাবল টি স্টোর চাপান্দার রাষ্ট্রদূত হিসাবে ঘোষণা করা হয়।\n\n\n== ব্যক্তিগত জীবন ==\nজুন তার বাবা-মা এবং একটি ছোট ভাইয়ের সাথে শেনজেন, গুয়াংডং, চীনে বেড়ে ওঠেন। তিনি ছোট থেকেই উশু শিখেছিলেন এবং জ্যাকি চ্যান এর মতো মার্শাল আর্ট অভিনেতা হওয়ার স্বপ্ন দেখতেন। তিনি পিয়ানোও বাজান এবং সেভেন্টিনের গানে পরিবেশনাও করেছেন।\nতার সুদর্শন চেহারার কারণে তাকে জাপানে \"দ্য মিরাকল অফ মেইনল্যান্ড\" (大陸の奇跡) এবং চীনে \"বিগ বিউটি\" (大漂亮) ডাকনামে ডাকা হয়। স্কুলে থাকাকালীন শেনজেন মেট্রোর জন্য তিনি কিছু জনসচেতনতামূলক বিজ্ঞাপনে অভিনয় করেছিলেন। তা এখনও নির্দিষ্ট কিছু ট্রেনে প্রচা্রিত করা হচ্ছে বলে ভক্তদের কাছে তিনি \"লিটল প্রিন্স অফ শেনজেন মেট্রো\" (深圳地铁小王子) নামেও পরিচিত। তিনি তার উচ্চতার (১৮২ সেমি) জন্যও বিখ্যাত।\n\n\n== ডিসকোগ্রাফি ==\n\n\n=== একক ===\n\n\n=== সাউন্ডট্র্যাকে উপস্থিতি ===\n\n\n=== অন্যান্য গানসমূহ ===\nচীনা ডিজিটাল মিউজিক প্ল্যাটফর্ম কিউকিউ মিউজিক, কুগু মিউজিক এবং কুওও মিউজিক-এ রিলিজ অনুযায়ী।\n\n\n=== গান রচনার ক্রেডিট ===\nকোরিয়া মিউজিক কপিরাইট অ্যাসোসিয়েশন থেকে নেয়া।\n\n\n== চলচ্চিত্রের তালিকা ==\n\n\n=== ফিল্ম ===\n\n\n=== টেলিভিশন ধারাবাহিক ===\n\n\n=== টেলিভিশন অনুষ্ঠান ===\n\n\n=== সঙ্গীত ভিডিও উপস্থিতি ===\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nWen Junhui on Sina Weibo (in Chinese)"}