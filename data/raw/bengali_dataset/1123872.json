{"pageid": 1123872, "title": "আতপ চালের ভাত", "url": "https://bn.wikipedia.org/wiki?curid=1123872", "content": "আতপ চালের ভাত হচ্ছে ভাতের একটা প্রকরণ যা কিছুটা চটচটে এবং সুস্বাদু। এই ভাত ভিয়েতনাম, ফিলিপাইন, চীন, কোরিয়া, জাপানসহ পূর্ব ও দক্ষিণ-পূর্ব এশিয়ার প্রায় সব দেশের লোকেরা খেয়ে থাকে। দুই রকমের চাল বাংলায় চালু আছে- সিদ্ধ ও অসিদ্ধ বা আতপ চাল।  তবে বেশিরভাগ বাংলাদেশীরা সিদ্ধ ভাতে অভ্যস্থ, যেখানে শুধুমাত্র চাঁটগাঁইয়া ও সিলেটি রন্ধনশৈলীতে আতপ চালের ভাত সর্বাধিক পছন্দের। বাংলাদেশী রন্ধনশৈলীতে পৌঁষ পার্বণে মূলত আতব বা সুগন্ধী চাল পিঠা−পায়েসে ব্যবহার হয় বেশি। আতপ চাল পোলাও-বিরিয়ানি রান্নায় ও ব্যবহার করা যায়। অন্যান্য চালের তুলনায় কম রাসায়নিক পদার্থ মিশ্রিত আতপ চালের ভাত সিদ্ধ চালের ভাত থেকে পুষ্টিগুনে অনেক বেশি উপকারী। আতপ চালের ভাত সিলেটিদের ও চাটগাঁইয়াদের প্রধান খাদ্য।\n\n\n== প্রস্তুত প্রণালী ==\nপ্রথমে পাত্রে গরম পানি সিদ্ধ করে নিতে হয়। তারপর গরম পানিতে চাল ঢেলে বুদবুদ উঠতেই চুলা থেকে নামিয়ে মাড় ঢেলে নিতে হয়। অন্যথায় ঠান্ডা পানিতে চুলায় চড়িয়ে দিলে আতপ ভাত নরম হয়ে যায়।\n\n\n== তথ্যসূত্র =="}