{"pageid": 1153290, "title": "প্যাপিলিও প্যারাডক্সা", "url": "https://bn.wikipedia.org/wiki?curid=1153290", "content": "গ্রেট ব্লু মাইম (বৈজ্ঞানিক নাম: Papilio paradoxa(Zincken)) এক প্রজাতির বড় আকারের প্রজাপতি, এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রের সদস্য। এই প্রজাতি ভারতের বন্যপ্রাণ সংরক্ষণ আইন (Wild Life Protection Act, 1972) অনুসারে তফ্‌সিল ২ এর তালিকার অন্তর্ভুক্ত।\n\n\n== আকার ==\nগ্রেট ব্লু মাইম এর প্রসারিত অবস্থায় ডানার আকার ১২০-১৫০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত গ্রেট ব্লু মাইম এর উপপ্রজাতি হল- \n\nPapilio paradoxa telearchus Hewitson, 1852 – Khasi Great Blue Mime\n\n\n== বিস্তার ==\nএদের ভারত এ আসাম থেকে অরুণাচল প্রদেশ, বাংলাদেশ এবং মায়ানমার এর বিভিন্ন অঞ্চলে পাওয়া যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\ntelearchus রূপঃ- পুরুষ নমুনায় সামনের ডানার উপরিপৃষ্ঠ কালো, উজ্জ্বল নীল আঁশে ছাওয়া। একসারি নীলচে সাদা প্রান্তিয় অথবা টার্মিনাল ছোপ এবং ফ্যাকাশে নীলচে সাদা লম্বাটে একসারি ডিসকাল দাগ বর্তমান। সেল এর শীর্ষভাগে একটি ফ্যাকাশে নীলচে ছোপ দেখা যায়।\nপিছনের ডানার উপরিতল কালচে বাদামী বর্নের এবং তাতে ছোট ছোট সাদা টার্মিনাল ছোপের সারি যুক্ত।\nস্ত্রী নমুনায় সামনের ডানার উপরিতল প্রায় পুরুষ নমুনারই অনুরূপ, কিন্তু পিছনের ডানার উপরিতলে শিরাগুলির মধ্যবর্তী অংশে এবং সেল এর মধ্যে লম্বা সাদা ডোরা বিদ্যমান।\ndanisepa রূপঃ- danisepa রূপে স্ত্রী পুরুষ উভয় নমুনাই telearchus রূপের পুরুষ নমুনা অপেক্ষা নিম্নলিখিত ভাবে ভিন্নঃ- সাম্পনের ডানার উপরিতলের সেল এর শেষ ভাগ সাদা এবং সেল এর সামান্য বাইরে সাদা ডিসকাল ছোপ বর্ত্মান। পিছনের ডানার উপরিভাগে বেসাল অর্ধ সাদা এবং শিরা কালো বর্নের হয়।\n\n\n== আচরণ ==\nগ্রেট ব্লু মাইম দূর্লভ দর্শন প্রজাতি। এই প্রজাতি বর্ন, ডানার দাগ-ছোপের বিন্যাস এবং উড়ান এর ধরনে ব্লু ক্রো দের নকল করে; এদের telearchus রূপ কাওয়া ছড়ি কে স্ত্রী-পুরুষ উভয় লিঙ্গকেই মিমিক করে এবং danisepa রূপ শালি কাওয়াকে মিমিক করে। গ্রেট ব্লু মাইম ব্লু ক্রোদের তুলনায় আকারে বড় এবং উড়ান অপেক্ষাকৃত ধীরগলির এবং ডানা ঝাপটে ঝাপটে (fluttering flight)। তবে সচকিত হলে এদের ওড়ার গতি দ্রুততর হয়। কখনো সখনো এই প্রজাতির অনেক নমুনাকে একত্রে দলবেধে সক্রিয় দেখা যায়। নিচু উচ্চতাযুক্ত বনভূমিতে এদের বসবাস; গভীর জঙ্গলের উন্মুক্ত ঝর্না অথবা ছোট নদীর কিনারা এবং ভিজে ছোপ যুক্ত এবং স্যাঁতস্যাঁতে জায়গা এদের প্রিয়। পুরুষ নমুনাদের ভিজে মাটিতে মাড্‌-পাডল করতে দেখা যায়।\n\n\n== তথ্যসূত্র ==\n\n\n== বহিঃসংযোগ =="}