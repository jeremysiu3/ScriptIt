{"pageid": 10957, "title": "সাত পাকে বাঁধা", "url": "https://bn.wikipedia.org/wiki?curid=10957", "content": "সাত পাকে বাঁধা সৌমিত্র চট্টোপাধ্যায় এবং সুচিত্রা সেন অভিনীত একটি বাংলা সিনেমা । ছবিটি ১৯৬৩ সালে মুক্তি পায়। পরিচালক অজয় কর। সাত পাকে বাঁধা চলচ্চিত্রে অভিনয়ের জন্য মস্কো চলচ্চিত্র উৎসবে নায়িকা সুচিত্রা সেন \"সিলভার প্রাইজ ফর বেস্ট অ্যাকট্রেস\" জয় করেন। তিনিই প্রথম ভারতীয় অভিনেত্রী যিনি কোনো আন্তর্জাতিক চলচ্চিত্র উৎসবে পুরস্কৃত হয়েছিলেন।\n\n\n== কাহিনী সারাংশ ==\nসুখেন্দু দত্ত (সৌমিত্র চট্টোপাধ্যায়), একজন শিক্ষিত দরিদ্র এতিম, যে কলকাতার একটি ছোট অ্যাপার্টমেন্টে তার খালার সাথে থাকে। বিশ্ববিদ্যালয়ে নিয়মিত চাকরির পাশাপাশি সে প্রাইভেট টিউশনি করেও জীবিকা নির্বাহ করে। সুখেন্দু তার এক ছাত্রের মাধ্যমে একজনের ব্যক্তিগত অনুষ্ঠানে একজন সুশিক্ষিত মহিলা অর্চনা বসুর (সুচিত্রা সেন) সাথে পরিচিত হয়, এই অর্চনা বসু একজন ধনী পরিবারের নারী। এক সময় তারা একে অপরের প্রেমে পড়ে এবং বিয়ে করে। অর্চনার মা তার সাথে সুখেন্দুর সম্পর্কটা শুরু থেকেই মেনে নিতে পারেনা, এবং অর্চনার মা'র কারণেই সুখেন্দুর সাথে অর্চনার বিয়ে বিচ্ছেদ ঘটে।\n\n\n== তথ্যসূত্র ==\n\n\n== আরও দেখুন ==\nসাত পাকে বাঁধা, ইন্টারনেট মুভি ডেটাবেজ"}