{"pageid": 1093287, "title": "প্লেয়ার্স বল", "url": "https://bn.wikipedia.org/wiki?curid=1093287", "content": "প্লেয়ার্স বল হলো ইলিনয় অঙ্গরাজ্যের শিকাগোতে অনুষ্ঠিত পিম্পদের বার্ষিক সমাবেশ। অন্যান্য প্লেয়ার্স বল সারা দেশব্যাপি বিশেষ করে মিয়ামি এবং আটলান্টায় অনুষ্ঠিত হয়। প্রথম প্লেয়ার্স বল ১৯৯৯ সালে উইসকনসিনের মিলওয়াকিতে অনুষ্ঠিত হয়েছিল। বর্তমানে টেনেসির লাস ভেগাস এবং মেম্ফিসে \"প্লেয়ার্স বল\" ইভেন্ট রয়েছে। ২০১১ সালের ১৬-১৮ ডিসেম্বর ক্যালিফোর্নিয়ার হলিউড-এ প্লেয়ার্স বল আয়োজন করা হয়েছিল।\n\n\n== অফিসিয়াল বিশপ ডন জুয়ান প্লেয়ার্স বল ==\n২০১২ সালের ৮ ডিসেম্বর শনিবার ৩৮তম বার্ষিক অফিসিয়াল প্লেয়ার্স বল ২০১২ ক্যালিফোর্নিয়ার হলিউডের কে ক্লাব এ অনুষ্ঠিত হয়েছিল। নিক ক্যানন এই ইভেন্টের ডিজে ছিলেন এবং বিশপ ডন জুয়ানকে নিয়ে একটি চলচ্চিত্র নির্মানের গুঞ্জন উঠেছিল।\nপ্লেয়ারস বলের ৩৫ তম প্রতিষ্ঠা বার্ষিকী  ২০০৯ সালের ৫ ডিসেম্বর শনিবার  ইলিনয় রাজ্যের শিকাগোর চেজ রোয়েস ব্যাঙ্কুয়েট হলে অনুষ্ঠিত হয়েছিল। ডিচ সেখানে তার প্রথম প্লেয়ার্স বল প্রদর্শন করেছিল।\n\n\n== ইতিহাস ==\nপ্লেয়ার্স বল এর ধারণাটি ১৯৭৩ সালের ব্ল্যাকস্প্লোয়েটেশন চলচ্চিত্র দ্য ম্যাক এর একটি দৃশ্য থেকে উদ্ভূত হয়েছিল যেখানে চলচ্চিত্রটির প্রধান চরিত্র গোল্ডি নামের একজন পিম্প যে কিনা ক্যালিফোর্নিয়ার ওকল্যান্ডে দ্য প্লেয়ার্স বল এ উপস্থিত ছিল। কৌতুক অভিনেতা ড্যান আইক্রয়েড তার চলচ্চিত্র ডক্টর ডেট্রয়েট এ এই ঘটনাটির প্যারোডি করেছেন। ড্যাভ চ্যাপেল দ্য চ্যাপেল শো -এর একটি পর্বে \"দ্য প্লেয়া হ্যাটার্স বল\" দিয়ে ঘটনাটিকে ব্যঙ্গ করেছেন। পার্টিটি ১৯৭৪ সাল থেকে একটি নভেম্বরের ঐতিহ্যে পরিনত হয়েছে, সেসময় সারা দেশ থেকে দম্পতিরা ডন জুয়ানের জন্মদিন উদযাপন করতে জড়ো হয় এবং বর্তমানে এটি বিশপ ডন \"ম্যাজিক\" জুয়ান নামে পরিচিত। প্রতি বছর \"পিম্প অফ দ্য ইয়ার\" এর জন্য পুরস্কার দেওয়া হয়। জুয়ান টানা ১৩ বছর বিজয়ী ছিলেন।\n\n\n== প্রামান্যচিত্র ==\nপ্লেয়ার্স বল নিয়ে প্রামান্যচিত্র পিম্পস আপ, হো‘স ডাউন এবং হিউজ ব্রাদার্সের প্রামান্যচিত্র আমেরিকান পিম্প এইচবিও টেলিভিশন চ্যানেলে দেখানো হয়েছিল।\nমাস্টার প্লেয়ার্স বল নামে একটি ডিভিডিও ২০০৬ সালে মুক্তি পায়। ডিভিডিতে \"প্লেয়ার্স বল\" এর সরাসরি দৃশ্য দেখানো হয়েছে।\n\n\n== বিতর্ক ==\n\n\n=== ২০০৩ সালের গ্রেফতার ===\n২০০৩ সালে জর্জিয়া রাজ্যের আটলান্টায় প্লেয়ার্স বল অনুষ্ঠিত হয়। \"টিনা এফ\" নামে একজন উত্তরজীবী রিপোর্ট করে যে বেশ কয়েকজন পিম্পসকে অপ্রাপ্ত বয়স্ক পতিতা রাখার জন্য গ্রেপ্তার করা হয় এবং দাবি করা হয় \"দুই বছর আগে আটলান্টায়, তারা এটি বন্ধ করেছিল এবং ১৫ জন পিম্পকে গ্রেফতার করেছিল এবং তাদের বিরুদ্ধে অভিযোগ আনা হয়েছিল। একজন পিম্পের অধীনে ১০ বছর বয়স্ক একটি মেয়ে ছিল।\"\n\n\n=== ২০০৫ সালের প্রতিবাদ ===\n২০০৫ সালে একজন উত্তরজীবী ব্যক্তি নিজেকে \"ব্রেন্ডা মায়ার্স-পাওয়েল\" হিসেবে পরিচয় দিয়ে আইলিনয়-এর মেউউডের ৫ম এভিনিউয়ের মারিয়েলার ব্যাঙ্কুয়েট হলে প্লেয়ার্স বল ইভেন্টের প্রতিবাদ করে। ব্রেন্ডা ইভেন্টটিকে \"শিশু নির্যাতনকারীদের জন্য বল\" বলে অভিহিত করে কারণ তিনি ১৪ বছর বয়সে পিম্প দ্বারা পাচার হন এবং বলেন যে তার অভিজ্ঞতাটি একটি সাধারণ ঘটনা।\n\n\n=== ম্যাথিউ থম্পকিন্সের বিরুদ্ধে অভিযোগ ===\n২০০৬ সালে নিউইয়র্কের ম্যানহাটনভিলের সাবেক ডাক কর্মী ম্যাথিউ থম্পকিন্সকে অভিযুক্ত করা হয়। তিনি বার্ষিক প্লেয়ার্স বলের সাবেক \"বর্ষসেরা পিম্প\" ছিলেন। তার উপনাম ছিল \"নলেজ\" এবং \"ড্যাডি\"। তার সম্পদ অনুসন্ধান করার সময় পুলিশ দুটি \"পিম্প অফ দ্য ইয়ার\" পুরস্কার পেয়েছিল।\n\n\n== অন্যান্য সংস্করণ ==\n২০১১ সালে বার্ষিক মেম্ফিস প্লেয়ার্স বল এ বিশপ ডন ম্যাজিক জুয়ান, গুড গেম, ম্যাটশিজল, ক্যান্ডিম্যান, দ্য ব্ল্যাক হেফ এবং অন্যান্যরাও উপস্থিত ছিল।\n\n\n=== লাস ভেগাস, নেভেদা ===\nলাস ভেগাস এবং নিউ অরলিন্সে প্রাপ্তবয়স্কদের জন্য ইভেন্টগুলিতে অংশগ্রহণকারী ব্যবসার জন্য একটি ব্যক্তিগত পার্টি হিসাবে ১৯৯৯ সালে একটি সুপরিচিত নন-পিম্প প্লেয়ার্স বল শুরু হয়েছিল। অনুষ্ঠানটির আয়োজক ছিল ডি-মানি। ইভেন্টটি বছরে দুবার অনুষ্ঠিত হয়েছিল এবং অন্যান্য প্রাপ্তবয়স্ক ইভেন্ট যেমন এভিএন বা ইন্টারনেক্সট এক্সপোর অনুরূপ ছিল। ডি-মানি কর্তৃক আয়োজিত সর্বশেষ প্লেয়ার্স বল ইভেন্টটি ২০১৯ সালের ১০ এপ্রিল অনুষ্ঠিত হয়, তারা আনুষ্ঠানিকভাবে ইভেন্টটির সমাপ্তি ঘোষণা করে। অফিসিয়াল ওয়েবসাইট http://www.theplayersball.com  ওয়েব্যাক মেশিনে আর্কাইভকৃত ২১ ফেব্রুয়ারি ২০২০ তারিখে\n\n\n=== মেম্ফিস, টেনেসি ===\n২০১১ সালের বার্ষিক মেম্ফিস প্লেয়ার্স বল এ বিশপ ডন ম্যাজিক জুয়ান, গুড গেম, ম্যাটশিজল, ক্যান্ডিম্যান, দ্য ব্ল্যাক হেফ এবং অন্যান্যরাও উপস্থিত ছিলেন। ডিচ মেম্ফিস বল এ পারফর্ম করেন যা টেনেসির মেম্ফিস এর একটি প্রাসাদে অনুষ্ঠিত হয়েছিল।\nঅতীতের ইভেন্টগুলি অভিনয়শিল্পীদের বৈশিষ্ট্যযুক্ত: \n\n৫০ সেন্ট\nস্নুপ ডগ\nআইস কিউব\nলিল জন\nই-৪০\nডিজিটাল আন্ডারগ্রাউন্ড\nআইস-টি\nসাইপ্রেস হিল\nটু শর্ট\nজর্জ ক্লিনটন এবং পি-ফাঙ্ক\nলর্ড\nস্লিক রিক\nডগ ই ফ্রেশ\nফিশবোন\nউইলিয়াম ব্যাড বয় লাইল\nরন জেরেমি\nএলটন জন\nওয়াইটি ক্র্যাকার\nআফ্রো ম্যান\nফ্লেভার ফ্ল্যাভ\nউইজ খলিফা\n\n\n== তথ্যসূত্র ==\n\n\n== বহিঃ সংযোগ ==\nDMoney Presents The Players Ball এর অফিসিয়াল ওয়েবসাইট  ওয়েব্যাক মেশিনে আর্কাইভকৃত ২১ ফেব্রুয়ারি ২০২০ তারিখে\nSalon.com নিবন্ধ \"পিম্পিন কঠোর পরিশ্রম\"\n২০১১ সালে হলিউড এ অনুষ্ঠিত প্লেয়ার্স বল এর অফিসিয়াল ওয়েবসাইট"}