{"pageid": 1484890, "title": "মার্ক কনেলি (লেখক)", "url": "https://bn.wikipedia.org/wiki?curid=1484890", "content": "মার্কাস কুক কনেলি (ইংরেজি: Marcus Cook Connelly; ১৩ ডিসেম্বর ১৮৯০ – ২১ ডিসেম্বর ১৯৮০) একজন মার্কিন নাট্যকার, পরিচালক, প্রযোজক, অভিনেতা ও গীতিকার ছিলেন। তিনি অলগনকুইন রাউন্ড টেবিলের গুরুত্বপূর্ণ সদস্য ছিলেন। তিনি দ্য গ্রিন প্যাস্টিউরস নাটকের জন্য ১৯৩০ সালে পুলিৎজার পুরস্কার অর্জন করেন।\n\n\n== প্রারম্ভিক জীবন ==\nকনেলি ১৮৯০ সালের ১৩ই ডিসেম্বর পেন্সিলভেনিয়ার ম্যাকিসপোর্টে জন্মগ্রহণ করেন। তার পিতা প্যাট্রিক জোসেফ কনেলি একজন অভিনেতা ও হোটেল ব্যবসায়ী এবং মাতা মেবল ফাউলার কুক অভিনেত্রী ছিলেন। তার পিতা ১৯০২ সালে মারা যান। কনেলি পেন্সিলভেনিয়ার ওয়াশিংটন শহরের ট্রিনিটি হল বোর্ডিং স্কুলে পড়াশোনা করেন।\n\n\n== কর্মজীবন ==\nকনেলি অ্যাসোসিয়েটেড প্রেসের কাব প্রতিবেদক হিসেবে কাজ করার পর দ্য পিটসবার্গ গেজেট টাইমস-এর জুনিয়র প্রতিবেদক হিসেবে যোগ দেন। এই সময়ে তিনি এই সংবাদপত্রে হাস্যরসাত্মক সম্পাদকীয় লেখা শুরু করেন। ১৯১৯ সালে তিনি অলগনকুইন রাউন্ড টেবিলে যোগ দেন।\nপিটসবার্গে কাজ করার সময় কনেলি মঞ্চের জন্য লেখা শুরু করেন। নিউ ইয়র্ক সিটির দ্য মর্নিং টেলিগ্রাফ-এর নাটমঞ্চের প্রতিবেদন করার মধ্য দিয়ে মঞ্চের প্রতি তার আগ্রহ আরও বৃদ্ধি পায়। এই কাজের সুবাদে তার জর্জ এস. কফম্যানের সাথে বন্ধুত্ব হয়, কফম্যান তখন দ্য নিউ ইয়র্ক টাইমস-এ নাটকের জন্য লিখতেন।\n\n\n== মৃত্যু ==\nকনেলি ১৯৮০ সালের ২১শে ডিসেম্বর ৯০ বছর বয়সে নিউ ইয়র্কের ম্যানহাটনের সেন্ট লুকস হাসপাতালে মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট আর্কাইভে মার্ক কনেলি কর্তৃক কাজ বা সম্পর্কে তথ্য\nইন্টারনেট ব্রডওয়ে ডেটাবেজে মার্ক কনেলি  (ইংরেজি)\nইন্টারনেট মুভি ডেটাবেজে মার্ক কনেলি (ইংরেজি)\nAlgonquin Round Table Walking Tours  ওয়েব্যাক মেশিনে আর্কাইভকৃত ১৭ ফেব্রুয়ারি ২০০৭ তারিখে\nAlgonquin Round Table page at the Algonquin Hotel's web site\nAlgonquin Circle Links  ওয়েব্যাক মেশিনে আর্কাইভকৃত ২৪ অক্টোবর ২০১৮ তারিখে\nStephen Wilde Official Website"}