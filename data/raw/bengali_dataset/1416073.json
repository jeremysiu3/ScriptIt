{"pageid": 1416073, "title": "কৃষক বন্ধু প্রকল্প", "url": "https://bn.wikipedia.org/wiki?curid=1416073", "content": "কৃষক বন্ধু প্রকল্পটি পশ্চিমবঙ্গ সরকার কৃষকদের কল্যানের উদ্দেশ্যে ২০১৯ সালে চালু করেছিল। কৃষি বিভাগ দ্বারা পরিচালিত এই প্রকল্পে বছরের ২ টি সময় (খারিফ ও রবি) কৃষকদের দুটি সমান কিস্তিতে সর্বাধিক ₹১০,০০০/- টাকার আর্থিক সহায়তা প্রদান করা হয়ে থাকে।\nএছাড়া সুবিধাভোগী কৃষকের অকাল মৃত্যুর ক্ষেত্রে পরিবারকে এককালীন ₹২ লক্ষ টাকার আর্থিক সহায়তাও প্রদান করা হয়। এই প্রকল্পের দ্বারা বর্তমানে পশ্চিমবঙ্গের ৯০ লক্ষেরও বেশী কৃষক উপকৃত হয়েছেন। \n\n\n== কৃষক বন্ধু প্রকল্পের সুবিধা ==\nএই প্রকল্পের অধীনে ১ একর বা তার বেশি চাষযোগ্য জমির ক্ষেত্রে কৃষকরা বার্ষিক মোট ₹১০,০০০/- টাকা অনুদান পাবেন।\n১ একরের কম চাষযোগ্য জমির ক্ষেত্রে কৃষকরা বছর প্রতি ₹৪,০০০/- টাকা আর্থিক সহায়তা পাবেন।\n১৮ থেকে ৬০ বছর বয়সী সুবিধাভোগী কৃষকের মৃত্যুর ক্ষেত্রে তার বৈধ উত্তরাধিকারী ₹২ লক্ষ টাকার অনুদান পাবেন। \n\n\n== কৃষক বন্ধু প্রকল্পের যোগ্যতার মানদণ্ড ==\nআবেদনকারীকে পশ্চিমবঙ্গের বাসিন্দা হতে হবে।\nআবেদনকারী অবশ্যই একজন কৃষক হবেন।\nনিজস্ব চাষযোগ্য জমির কৃষকেরা বা যাদের রেকর্ড অফ রাইট্‌স (RoR), পাট্টা বা ফরেস্ট পাট্টা রয়েছে এবং নথিভুক্ত ভাগচাষিরা হলেন এই প্রকল্পের যোগ্য। \n\n\n== কৃষক বন্ধু প্রকল্পের প্রয়োজনীয় নথি ==\nকৃষক বন্ধু প্রকল্পে আবেদনের জন্য নিম্নলিখিত নথিগুলি প্রয়োজনঃ\n\nজমির পরচা, পাট্টা, বর্গা নথি, বনবিভাগের পাট্টা\nআধার কার্ড\nভোটার কার্ড\nব্যাঙ্ক পাস বইয়ের প্রথম পাতার প্রিতিলিপি অথবা বাতিল চেক\nআধার ও ব্যাঙ্কের সাথে সংযুক্ত মোবাইল নম্বর\nপাসপোর্ট সাইজ ছবি\nকৃষক বন্ধু ডেথ বেনিফিটের জন্য প্রয়োজনীয় নথিঃ\n\nমৃত কৃষকের পরিচয়ের ফটোকপি\nমৃত কৃষকের মৃত্যু শংসাপত্রের ফটোকপি\nBDO থেকে যোগ্য আবেদনকারীর শংসাপত্র\nমৃত কৃষকের ROR\nআবেদনকারীর নিজস্ব করা আবেদন ফর্ম \n\n\n== কৃষক বন্ধু প্রকল্পের আবেদন ==\nদুয়ারে সরকার ক্যাম্প অথবা বি ডি ও অফিস থেকে কৃষক বন্ধু ফর্মটি সংগ্রহ করতে হবে। মূল আবেদনের ফর্মটির সাথে আরও দুটি জরুরী সংযোজিত ফর্ম পূরণ করতে হবে এবং উপরে উল্লিখিত নথিগুলির সাথে জমা করতে হবে। \n\n\n== বহিঃসংযোগ ==\nঅফিসিয়াল পোর্টাল\n\n\n== তথ্যসূত্র =="}