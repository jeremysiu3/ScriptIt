{"pageid": 1447171, "title": "সূতী ভি. এম. পাইলট মডেল সরকারি উচ্চ বিদ্যালয়", "url": "https://bn.wikipedia.org/wiki?curid=1447171", "content": "সূতী ভি. এম. পাইলট মডেল সরকারি উচ্চ বিদ্যালয় টাঙ্গাইল জেলার গোপালপুর উপজেলায় অবস্থিত একটি সরকারি মাধ্যমিক শিক্ষা প্রতিষ্ঠান।\n\n\n== ইতিহাস ==\n১৯২০ সালের ০২ জানুয়ারি বিদ্যালয়টি প্রতিষ্ঠিত হয়। এরপর তৎকালীন সরকার থেকে স্মীকৃতি ও পাঠদানের অনুমতি পায় ১৯৮৪ সালের পহেলা জুন। এরপর ১৯৯৮ সালের পহেলা অক্টোবর প্রথম এমপিওভুক্ত হয়। তারপর ২৮ মে, ২০১৮ সালে বিদ্যালয়টি জাতীকরণ হয় এবং ২০২৩ সালের ১০ এপ্রিল এডহক ভিত্তিতে বিদ্যালয়ের ২৪ জন শিক্ষক/শিক্ষিকাকে ও ৯জন কর্মচারীর এমপিও বাতিল ও সরকারি ভাতাদির অর্ন্তভুক্ত করে নিয়োগ প্রদান করা হয়।\n\n\n== শিক্ষা কার্যক্রম ==\nবিদ্যালয়টিতে ৬ষ্ঠ থেকে দশম শ্রেণি পর্যন্ত পাঠদান করানো হয়। এখানে সাধারণ শিক্ষাধারার পাশাপাশি কারিগরি শিক্ষাধারায় এবং বাংলা ভাষায় পাঠদান পরিচালিত হয়। সিলেবাস অনুযায়ী স্কুলটিতে বছরে দুইটি পরীক্ষা নেওয়া হয়, অর্ধ-বার্ষিকী এবং বার্ষিকী।\n\n\n=== সাধারণ মাধ্যমিক শাখা ===\n৬ষ্ঠ শ্রেণিতে ভর্তি পরীক্ষার মাধ্যমে ভর্তির পাশাপাশি অন্যান্য শ্রেণিতে পরীক্ষা দিয়ে ভর্তির সুযোগ রয়েছে এই বিদ্যালয়টিতে। ৯ম-১০ম শ্রেণিতেও বিজ্ঞান, মানবিক ও ব্যবসায় শিক্ষা বিভাগ চালু আছে বিদ্যালয়টিতে।\n\n\n=== কারিগরি শাখা ===\nশুধুমাত্র ৯ম ও ১০ শ্রেণিতে একটি কারিগরি শাখা রয়েছে। এখানে উত্তীর্ণ শিক্ষার্থীরা এসএসসি (ভোকেশনাল) সনদ প্রাপ্ত হয়। এখানে তিনটি ট্রেডে পড়াশোনার সুযোগ রয়েছে। সেগুলো হলো: জেনারেল মেকানিক্স, বিল্ডিং মেইনটেন্যান্স, জেনারেল ইলেকট্রিক্যাল।\n\n\n== অবকাঠামো ==\nবিদ্যালয়টির মোট আয়তন ৪৬৫ শতাংশ। ৯৫ শতাংশ জুড়ে রয়েছে বিদ্যালয়ের পাঠদানের ভবন। এর ১৯১ শতাংশ জুড়ে রয়েছে একটি খেলার মাঠ। \n\n\n== সহ-শিক্ষা কার্যক্রম ==\nস্কাউটিং ও গার্ল গাইডিং\nবিতর্ক প্রতিযোগিতা\nবিশ্বসাহিত্য কেন্দ্র\n\n\n== তথ্যসূত্র =="}