{"pageid": 1465875, "title": "বনি কাপুর", "url": "https://bn.wikipedia.org/wiki?curid=1465875", "content": "বনি কাপুর (জন্ম: ১১ নভেম্বর ১৯৫৫) একজন ভারতীয় চলচ্চিত্র প্রযোজক, যিনি প্রধানত হিন্দি,  তামিল এবং তেলুগু চলচ্চিত্র প্রযোজনা করেন। তিনি মিস্টার ইন্ডিয়া (১৯৮৭), শক্তি (২০০২), ওয়ান্টেড (২০০৯) সহ বিভিন্ন চলচ্চিত্র প্রযোজনা করেছেন।\n\n\n== প্রারম্ভিক জীবন ==\nবনি কাপুর ১৯৫৫ সালের ১১ নভেম্বর জন্মগ্রহণ করেন। তার জন্মনাম আচল সুরিন্দর কাপুর। তার পিতা চলচ্চিত্র প্রযোজক সুরিন্দর কাপুর এবং মাতা নির্মল কাপুর। তার দুই ছোট ভাই অনিল কাপুর ও সঞ্জয় কাপুরও অভিনেতা ও প্রযোজক।\n\n\n== ব্যক্তিগত জীবন ==\nবনি কাপুর ১৯৮৩ সালে মোনা শৌরি কাপুরকে বিয়ে করেছিলেন। ১৯৯৬ সালে তাদের বিচ্ছেদ হয়। বনি ও মোনার দুইজন সন্তান রয়েছেন, ছেলে অর্জুন কাপুর (জন্ম: ১৯৮৫) এবং মেয়ে অনশুলা কাপুর (জন্ম: ১৯৯০)।\n\nবনি ১৯৯৬ সালের ২ জুন অভিনেত্রী শ্রীদেবীকে বিয়ে করেন। এই দম্পতির দুইজন কন্যা সন্তান রয়েছেন, জাহ্নবী কাপুর (জন্ম: ৬ মার্চ ১৯৯৭) ও খুশি কাপুর (জন্ম: ৫ নভেম্বর ২০০০)। ২০১৮ সালের ২৪ ফেব্রুয়ারি শ্রীদেবী দুবাইতে তার হোটেলের বাথটবে ডুবে মারা যান।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বনি কাপুর  (ইংরেজি)\nটুইটারে বনি কাপুর"}