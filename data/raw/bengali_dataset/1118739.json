{"pageid": 1118739, "title": "জান্নাতুল ফেরদৌস (বিজ্ঞানী)", "url": "https://bn.wikipedia.org/wiki?curid=1118739", "content": "জান্নাতুল ফেরদৌস (জন্ম: ২ মে ১৯৭২) হলেন বাংলাদেশী কৃষি কর্মকর্তা। তিনি বাংলাদেশ ধান গবেষণা ইনস্টিটিউটের জৈবপ্রযুক্তি বিভাগের ঊর্ধ্বতন বৈজ্ঞানিক কর্মকর্তা। উচ্চ ফলনশীল জাতের ধান উদ্ভাবনে গুরুত্বপূর্ণ অবদানের জন্য বাংলাদেশ সরকার তাকে ২০২২ সালে গবেষণায় দলগতভাবে একুশে পদক প্রদান করে।\n\n\n== প্রাথমিক জীবন ==\nজান্নাতুল ফেরদৌস ১৯৭২ সালের ২ মে জন্মগ্রহণ করেন। তিনি পাবনা সরকারি বালিকা উচ্চ বিদ্যালয় থেকে ১৯৮৮ সালে এসএসসি ও পাবনা এডওয়ার্ড কলেজ থেকে ১৯৯০ সালে এইচএসসি পাশ করেন। বাংলাদেশ কৃষি বিশ্ববিদ্যালয়ের বিজ্ঞান বিভাগ থেকে তিনি ১৯৯৯ সালে স্নাতক ও ২০০১ সালে মাস্টার্স ডিগ্রী অর্জন করেন। মালয়েশিয়ার পুত্রা বিশ্ববিদ্যালয় থেকে ২০১২ সালে তিনি দর্শনে (উদ্ভিদ প্রজনন) পিএইচডি ডিগ্রী অর্জন করেন।\n\n\n== গবেষণাকর্ম ==\nজান্নাতুল আরও দুই গবেষক এনামুল হক ও সাহানাজ সুলতানার সাথে দলগত গবেষণা করে বাংলাদেশের জনপ্রিয় ধান ব্রি ধান-২৯-এর পরিবর্তে উচ্চ ফলনশীল জাত ব্রি ধান-৮৯ উদ্ভাবন করেন। ২০১৮ সালে এ ধানের জাত অবমুক্ত হয়। হেক্টর প্রতি ফলন গড়ে ৮টন। ১৫৪ থেকে ১৫৮ দিনে ফলন ঘরে তুলতে পারেন কৃষকেরা।\n\n\n== সম্মাননা ==\nএকুশে পদক (২০২২)\n\n\n== তথ্যসূত্র =="}