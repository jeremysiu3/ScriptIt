{"pageid": 1372496, "title": "বশীর বদর", "url": "https://bn.wikipedia.org/wiki?curid=1372496", "content": "বশীর বদর (জন্ম: সৈয়দ মুহাম্মদ বশীর; ১৫ ফেব্রুয়ারি ১৯৩৫) একজন ভারতীয় কবি। তিনি আলিগড় মুসলিম বিশ্ববিদ্যালয়ে উর্দু পড়াতেন। তিনি মৌলিকভাবে উর্দু ভাষায় বিশেষ করে গজল লেখেন। ১৯৭২ সালে সিমলা চুক্তির সময় দুশমনি জাম কর করো শিরোনামে একটি দ্বিপদীও লিখেছিলেন যা ভারত বিভাজনকে ঘিরে আবর্তিত হয়েছিল। বদরের অধিকাংশ অপ্রকাশিত সাহিত্যকর্ম, যার মধ্যে অনিশ্চিত কবিতাগুলি ১৯৮৭ সালের মীরাটের সাম্প্রদায়িক দাঙ্গার সময় হারিয়ে যায় এবং পরে তিনি মধ্যপ্রদেশের ভোপালে চলে যান।\n\n\n== প্রাথমিক জীবন এবং শিক্ষা ==\nতিনি ব্রিটিশ ভারতের যুক্ত প্রদেশে (বর্তমানে [ফৈজাবাদ এখন অযোধ্যা], উত্তর প্রদেশ, ভারত) ‌১৫ ফেব্রুয়ারি ১৯৩৫ সালে জন্মগ্রহণ করেন। প্রাথমিক বিদ্যালয়ে পড়াশোনা করার পর তিনি আলীগড় মুসলিম বিশ্ববিদ্যালয়ে ভর্তি হন। যেখানে তিনি তার কলাবিদ্যায় স্নাতক, স্নাতকোত্তর এবং পিএইচডি করেন। পরে একই বিশ্ববিদ্যালয়ে প্রভাষক হিসেবে দায়িত্ব পালন করেন। তিনি সতের বছরেরও বেশি সময় ধরে মিরাট কলেজে চাকরি করেছেন।\n১৯৮৭ সালের মিরাট সহিংসতায় তার বাড়ি এবং বইয়ের মতো সম্পত্তি ক্ষতিগ্রস্ত হওয়ার পরে তিনি স্থায়ীভাবে ভোপালে চলে আসেন।\nতিনি বর্তমানে স্মৃতিভ্রংশ রোগে ভুগছেন এবং ধারণা করা হয় স্মৃতিভ্রংশের ফলে তিনি নিজের মুশায়রার বছরগুলো ভুলে গেছেন।\n\n\n== কর্মজীবন ==\nতিনি সাত বছর বয়সে কবিতা লেখা শুরু করেন। তিনি ইকাই, কুল্লিয়তে বশীর বদর, আমদ, ছবি, আহাত এবং দেবনাগরী লিপির গজল উজালে আপনি ইয়াদন কে শিরোনামের কয়েকটি গজল রচনা করেছেন। তার কর্মজীবনে, তিনি সাহিত্য সমালোচনাকে কেন্দ্র করে আজাদি কে বা'দ উর্দু গজল কা তানকিদি মুতালা (স্বাধীনতার পর উর্দু গজলের সমালোচনামূলক অধ্যয়ন) এবং বিসওয়েঁ সদি মে গজল (বিংশ শতাব্দীতে গজল) নামে দুটি বই লিখেছেন।\nতিনি বিহার উর্দু একাডেমীতেও চেয়ারম্যান হিসেবে দায়িত্ব পালন করেছেন।\n\n\n== রাজনীতিতে প্রভাব ==\nতাঁর দ্বিপদীগুলো ভারতীয় রাজনীতিবিদদের উপর প্রভাব ফেলে বলে মনে হয়, এবং কখনও কখনও ভারতের প্রধানমন্ত্রী নরেন্দ্র মোদী এবং ২০১৪-এর কংগ্রেসের প্রধানমন্ত্রী প্রার্থী রাহুল গান্ধীর মতো নেতাদের দ্বারা ভারতের সংসদে উদ্ধৃত করা হয়। ১৯৭২ সালে, জুলফিকার আলি ভুট্টো তার দ্বিপদী উদ্ধৃত করেছিলেন।\n\n\n== পুরস্কার ==\nসাহিত্য ও সঙ্গীত নাটক আকাদেমিতে অবদানের জন্য বদর ১৯৯৯ সালে পদ্মশ্রী পুরস্কার লাভ করেন। ১৯৯৯ সালে তাঁর কবিতা সংকলন \"আস \" এর জন্য তিনি উর্দুতে সাহিত্য একাডেমি পুরস্কারও পেয়েছেন।\n\n\n== উত্তরাধিকার ==\nবদর ভারতীয় পপ-সংস্কৃতি সর্বাধিক উদ্ধৃত হওয়া কবি।\n\nবিবিধ ভারতীর একটি জনপ্রিয় রেডিও শো উজালে আপনি ইয়াদোঁ কে এর শিরোনামটি বদরের অন্যতম জনপ্রিয় শের থেকে নেওয়া হয়েছে।উজালে আপনি ইয়াদোঁ কে হামারে সাথ রাহনে দো\nনা জানে কিস গালি মে জিন্দগি কি শাম হো যায়।২০১৫ সালের চলচ্চিত্র মসানে আকবর এলাহাবাদী, চকবাস্ত, মির্জা গালিব এবং দুষ্যন্ত কুমারের কাজসহ বশীর বদরের কবিতা এবং শায়েরির বিভিন্ন উদাহরণ রয়েছে। এটিকে একটি সচেতন শ্রদ্ধা হিসাবে ব্যাখ্যা করে, চলচ্চিত্রের গানের লেখক বরুণ গ্রোভার ব্যাখ্যা করেছেন যে তিনি শালু চরিত্রটি (শ্বেতা ত্রিপাঠী অভিনয় করেছেন) এমন একজন ব্যক্তি হিসাবে দেখাতে চেয়েছিলেন যার শখ হিন্দি কবিতা এবং শায়রি পড়া, কারণ এটি সহস্রাব্দের একটি সাধারণ শখ। এবং নতুন প্রজন্মের উত্তর ভারতের তরুণরা, বিশেষ করে যখন প্রেমে পড়ে তখন এই শখ লালন করে। কিন্তু হিন্দি ছবিতে এই দিকটি খুব কমই দেখানো হয়।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট\nরেখতায় বশির বদর"}