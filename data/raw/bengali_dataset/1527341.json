{"pageid": 1527341, "title": "লেনা (অভিনেত্রী)", "url": "https://bn.wikipedia.org/wiki?curid=1527341", "content": "লেনা মোহন কুমার (জন্ম ১৯৮১), যিনি তার মঞ্চ নাম লেনা সম্বোধনেই বেশি পরিচিত, তিনি একজন ভারতীয় অভিনেত্রী, লেখিকা, এবং চিত্রনাট্যকার।  লেনা মূলত মালায়ালাম সিনেমায় অভিনয় করেন। ২৫ বছরের দীর্ঘ সময়ব্যাপী কর্মজীবনে, লেনা পাঁচটি ভিন্ন ভাষার ১৭৫টিরও বেশি চলচ্চিত্রে কাজ করেছেন। তিনি ইংরেজি, হিন্দি, তামিল, তেলুগু এবং মালায়ালাম ভাষার চলচ্চিত্রে অভিনয় করেছেন এবং সমালোচকদের দ্বারা প্রশংসিত হয়েছেন। \n২০২৩ সালে, তিনি লেখক হিসেবে তার প্রথম বই দ্য অটোবায়োগ্রাফি অফ গড (বিজা হাউস দ্বারা প্রকাশিত) প্রকাশ করেন। বইটিতে মানসিক স্বাস্থ্যের উপর তার অভিজ্ঞতা এবং দৃষ্টিভঙ্গি তুলে ধরা হয়েছে। \n\n\n== জীবনের প্রথমার্ধ ==\nকেরালার ত্রিশুরে মোহন কুমার এবং টিনার ঘরে লেনার জন্ম। তার মা টিনা একজন ক্যাথলিক । লেনা ত্রিশুরের সেভেন্থ ডে অ্যাডভেন্টিস্ট উচ্চ মাধ্যমিক বিদ্যালয়  এবং হরি শ্রী বিদ্যা নিধি বিদ্যালয়ে তার প্রাথমিক পড়াশোনা সম্পন্ন করেছেন।\nলেনা ক্লিনিক্যাল সাইকোলজিতে স্নাতকোত্তর ডিগ্রিধারী। অভিনয় জীবনে প্রবেশের আগে তিনি মুম্বাইতে একজন পেশাদার মনোচিকিতিসক হিসেবে কাজ করতেন।  ২০২০ সালে, তিনি বলেছিলেন যে তিনি চলচ্চিত্র পরিচালনায় আগ্রহী এবং তার একটি নতুন প্রকল্পের প্রথম খসড়া প্রস্তুত করেছেন। \n২০০৪ সালে লেনা অভিলাষ কুমারকে বিয়ে করেন,  কিন্তু ২০১৩ সালে তার বিবাহবিচ্ছেদ হয়।  ২০২৪ সালের ২৭ ফেব্রুয়ারি তারিখে, লেনা ঘোষণা করেন যে তিনি গ্রুপ ক্যাপ্টেন প্রশান্ত নায়ারকে বিয়ে করেছেন, যিনি মহাকাশে গগনযান প্রকল্পের জন্য মনোনীত একজন মহাকাশচারী । \n\n\n== কর্মজীবন ==\nলেনা জয়রাজের স্নেহম ছবিতর মাধ্যমে রূপালী পর্দায় অভিষেক করেন। এর পরে তিনি করুণম চলচ্চিত্রে অভিনয় করেন যা সমালোচকদের দ্বারা প্রশংসিত হয়। তিনি চলচ্চিত্র জগতে প্রবেশ করার আগে ওমানথিঙ্কালপক্ষী, ওহারি, মালয়োগাম এবং থাডাঙ্কালপালায়মের মতো টেলিভিশন ধারাবাহিকে কাজ করেছিলেন যার মাধ্যমে তিনি মালায়ালাম টেলিভিশন জগতে একজন প্রধান অভিনেত্রী হিসেবে প্রতিষ্ঠিত হয়েছিলেন। লেনা একজন টেলিভিশন উপস্থাপিকা হিসাবেও কাজ করেছেন। তিনি তার নিজস্ব ইউটিউব ভ্লগিং চ্যানেল - লেনা'স ম্যাগাজিন -এর পরিচালনা করেন।  মালায়ালাম সিনেমায় তিনি ১০০ টিরও বেশি চলচ্চিত্রে অভিনয় করেছেন যার মধ্যে রয়েছে ইংরেজি, তামিল, তেলুগু এবং হিন্দি ভাষার চলচ্চিত্র। \nলেনা  ট্র্যাফিক (২০১১) চলচ্চিত্রে অভিনয় করেন যা  সমালোচকদের দ্বারা প্রশংসিত হয়। এর পরে তিনি স্নেহাভিদু, ই আদুথা কলাথু, স্পিরিট, লেফ্ট রাইট লেফ্ট, এন্নু নিন্তে মোইদিন ইত্যাদি বিভিন্ন চলচ্চিত্রে পার্শ্ব চরিত্রে অভিনয় করেন। লেনা আদিল হুসেনের (পার্চড, হোটেল স্যালভেশন) সাথে একটি ব্রিটিশ-ভারতীয় চলচ্চিত্র  ফুটপ্রিন্টস অন ওয়াটার -এ অভিনয় করার জন্য চুক্তিবদ্ধ হয়েছিলেন, যার পরিচালনা করবেন নাথালিয়া শ্যাম। \n\n\n== তথ্যসূত্র =="}