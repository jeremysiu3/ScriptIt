{"pageid": 1447136, "title": "হাশিমপুর ইসলামিয়া মুকবুলিয়া কামিল মাদ্রাসা", "url": "https://bn.wikipedia.org/wiki?curid=1447136", "content": "হাশিমপুর ইসলামিয়া মুকবুলিয়া কামিল মাদ্রাসা বাংলাদেশের চট্টগ্রাম জেলার চন্দনাইশ উপজেলার একটি উল্লেখযোগ্য আলিয়া মাদ্রাসা। মাদ্রাসাটি ১৯৪১ সালে মাওলানা নজীবুল্লাহর প্রতিষ্ঠিত প্রায় বিলুপ্ত মাদরাসাটি মুফতি শফিউর রহমান অক্লান্ত পরিশ্রম এবং দক্ষতার মাধ্যমে পুনঃ প্রতিষ্ঠা করেন। মাদ্রাসাটির কামিল স্তর ইসলামি আরবি বিশ্ববিদ্যালয়ের অধিভুক্ত রয়েছে এবং দাখিল ও আলিম স্তর বাংলাদেশ মাদ্রাসা শিক্ষাবোর্ডের অধীনে রয়েছে। মাদ্রাসাটির ফাজিল স্তর সর্বপ্রথম ২০০৬ সালে কুষ্টিয়া ইসলামী বিশ্ববিদ্যালয়ের অধিভুক্তি লাভ করে এরপরে ২০১৬ সালে মাদ্রাসাটি পুনরায় ইসলামি আরবি বিশ্ববিদ্যালয়ের অধিভুক্তিতে স্থানান্তর করা হয়। এই মাদ্রাসার ইআইআইএন নাম্বার হলো ১০৪১৮৭ এবং এমপিও নাম্বার হলো ২১৭০৬২৩০১। মাদ্রাসাটিতে ইসলামি শিক্ষার সমন্বয়ে পাঠদান করা হয়। মাদ্রাসার বর্তমান অধ্যক্ষের নাম মাওলানা নুরুল আলম।\n\n\n== ইতিহাস ==\nদক্ষিণ চট্টগ্রামের মুফতি সাহেব খ্যাত আল্লামা মুফতি শফিউর রহমানের পিতা ১৯৩৯ সালে মারা গেলে তিনি বার্মা থেকে দেশে ফিরে আসেন এবং স্থানীয় জনগণ তাঁর অধিক খ্যাতি ও সুনাম এবং দক্ষতার জন্য বার্মায় যেতে দেয়নি এবং তিনি ১৯৪১ সালে তার শিক্ষক মাওলানা নজীবুল্লাহর  প্রতিষ্ঠিত প্রায় বিলুপ্ত মাদরাসাটি অক্লান্ত পরিশ্রমের মাধ্যমে হাশিমপুর মকবুলিয়া সিনিয়ার মাদ্রাসাটি পুনঃ প্রতিষ্ঠার মাধ্যমে নবজীবন দান  করেন। \n\n\n== শিক্ষা কার্যক্রম ==\nহাশিমপুর ইসলামিয়া মুকবুলিয়া মাদরাসাটি ১৯৪১ সালে প্রতিষ্ঠা হওয়ার পর মাদরাসা শিক্ষা বোর্ড কতৃক ১৯৫৬ সালে দাখিল, ১৯৬২ সালে আলিম, ফাজিল এবং ১৯৮৩ সালে বিজ্ঞানের মনজুরি লাভ করে। এরপরে ২০০৬ সালে মাদ্রাসাটি ইসলামী বিশ্ববিদ্যালয় অধিভুক্ত হয়, এবং ২০১৬ সালে ইসলামি আরবি বিশ্ববিদ্যালয় অধীনে স্থানান্তরিত হয়। অত্র দ্বীনি শিক্ষা প্রতিষ্ঠানটি প্রাথমিকভাবে কামিল পাঠদানের অনুমতিপ্রাপ্ত হয় ১৩ই এপ্রিল ২০২২ সালে। এই দ্বীনি শিক্ষা প্রতিষ্ঠানে গরীব অসহায় ও এতীম ছাত্রদের জন্য ৩০ই জানুয়ারী ১৯৯২ সালে সমাজ সেবা অধিদপ্তর, চট্টগ্রাম কতৃক সমাজ কল্যাণ মন্ত্রণালয়ের ক্যাপিটেশন গ্রান্ট প্রাপ্ত \"কর্ণেল (অবঃ) অলি আহমেদ (বীর বিক্রম) এতিমখানা\" নামে এতিমখানা চালু করা হয়। ১৯৬০ সালে শাহ মজিদিয়া হেফজখানা নামে হেফজখানা চালু হয়।\n\n\n== অধ্যক্ষ তালিকা ==\n১। মাওলানা মুহাম্মদ নজিবুল্লাহ  (১৯৪১ - ১৯৪৫)\n২। মুফতি শফিউর রহমান (১৯৪৬ - ১৯৫৭)\n৩। মাওলানা ইসহাক (১৯৫৭ - ৩১ মে ১৯৯৭)\n৪। মাওলানা নুরুল ইসলাম (ভারপ্রাপ্ত অধ্যক্ষ) (০১ জুন ১৯৯৭ - ২৮ ফেব্রুয়ারি ১৯৯৮)\n৫। মুহাম্মদ জব্বার আল কাদেরী (০১ মার্চ ১৯৯৮ - ৩১ জানুয়ারি ২০০১)\n৬। মাওলানা নুরুল ইসলাম (ভারপ্রাপ্ত অধ্যক্ষ) (০১ ফেব্রুয়ারি ২০০১ - ৩০ জুন ২০০২)\n৭। মুহাম্মদ নুরুল আলম (০১ জুলাই ২০০২ - বর্তমান)\n\n\n== উল্লেখযোগ্য শিক্ষার্থী ==\nমুসলেহ উদ্দিন -  চট্টগ্রাম ষোলশহর কামিল মাদ্রাসা ও ছোবহানিয়া কামিল মাদ্রাসার অধ্যক্ষ ছিলেন।\n\n\n== তথ্যসূত্র =="}