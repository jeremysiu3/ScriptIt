{"pageid": 1033478, "title": "রাজস্থানী মানুষ", "url": "https://bn.wikipedia.org/wiki?curid=1033478", "content": "রাজস্থানী মানুষ বা রাজস্থানী হল  উত্তর ভারতের  রাজস্থান রাজ্যের (\"রাজত্ব ভূমি\") একটি ভারতীয় জাতিগত গোষ্ঠী।  তাদের ভাষা হল রাজস্থানী, এটি ইন্দো-আর্য ভাষাসমূহের পশ্চিমী গোষ্ঠীর একটি অংশ।\n\n\n== ইতিহাস ==\n\nরাজস্থান শব্দের প্রথম উল্লেখটি এসেছিল জর্জ থমাস (মিলিটারি মেমোরিজ) এবং জেমস টডের (আনালস) কাজ থেকে। রাজস্থানের আক্ষরিক অর্থ রাজত্ব ভূমি। তবে, পশ্চিম রাজস্থান এবং পূর্ব গুজরাত ছিল \"গুজরাত্রা বা গুর্জরভূমি, যেটি আদিতে গুর্জরদের ভূমি ছিল। তৎকালীন স্থানীয় উপভাষাগুলি প্রথমে রাজওয়ার অর্থাৎ রাজাদের স্থান বা ভূমি এবং পরবর্তীকালে রাজপুতানা অভিব্যক্তিগুলি ব্যবহার করত।\nযদিও রাজস্থানের ইতিহাসের কথা সিন্ধু সভ্যতার সময়েও পাওয়া গেছে, ভারতের আদি মধ্যযুগীয় রাজ্যসমূহ যেমন পশ্চিমী ক্ষত্রপদের উত্থানের পরেই রাজস্থানী সম্প্রদায়ের ভিত্তি গঠিত হয়েছিল। পশ্চিমী ক্ষত্রপরা (খ্রিস্টপূর্ব ৩৫-৪০৫) ভারতের পশ্চিম অংশের (সৌরাষ্ট্র ও মালওয়া: আধুনিক গুজরাত, দক্ষিণ সিন্ধু, মহারাষ্ট্র, রাজস্থান) শাসনকর্তা ছিলেন। তাঁরা ছিলেন ইন্দো-সিথিয়নদের উত্তরসূরি। তাঁরা উজ্জয়িনী অঞ্চল আক্রমণ করেছিলেন এবং শক যুগ (শকাব্দ) দিয়ে) প্রতিষ্ঠা করেছিলেন, এটি ছিল দীর্ঘকালব্যাপী বিস্তৃত শক পশ্চিমী ক্ষত্রপ রাজ্যের সূচনা। রাজস্থানী সম্প্রদায় এবং আশেপাশের অঞ্চলগুলিতে পাঞ্জাব এবং হরিয়ানা শকাব্দ (ভারতীয় জাতীয় দিনপঞ্জী হিসাবেও গৃহীত হয়েছে) ব্যবহার করে। সময়ের সাথে সাথে তাদের সামাজিক কাঠামো আরও শক্তিশালীভাবে পুনর্গঠিত হয়েছিল, এভাবে বেশ কয়েকটি যুদ্ধপ্রিয় উপ জাতির জন্ম (আগে যোদ্ধা জাতি নামে ডাকা হত তবে শব্দটি এখন অপ্রচলিত) হয়েছিল। মধ্যযুগীয় ভারতে রাজস্থানীরা বড় বণিক হিসাবে আত্মপ্রকাশ করেছিল। রোম, পূর্ব ভূমধ্যসাগর এবং দক্ষিণ-পূর্ব এশিয়ার সাথে বাণিজ্যের গুরুত্বপূর্ণ কেন্দ্রগুলির মধ্যে রাজস্থান ছিল একটি।\n\n\n== আরো দেখুন ==\nরাজস্থান থেকে লোকের তালিকা\nরাজস্থানের শিল্পকলা\nরাজস্থানের সংস্কৃতি\nমারোয়াড়ি\nমান্ডোর\nমেওয়ার\nবনিয়া\nমীণা\nসূত্রধর (বর্ণ)\nকাঠপুতলি (পুতুল)\n\n\n== তথ্যসূত্র ==\n\n\n== বহিঃসংযোগ ==\n\nPeople of Rajasthan  ওয়েব্যাক মেশিনে আর্কাইভকৃত ৭ ফেব্রুয়ারি ২০০৮ তারিখে Government of Rajasthan\n\"Jaisalmer Ayo! Gateway of the Gypsies\" sheds light on the lifestyle, culture and politics of nomadic life in Rajasthan as it followsa group of snake charmers, storytellers, musicians, dancers and blacksmiths as they make their way across the Thar Desert to Jaisalmer."}