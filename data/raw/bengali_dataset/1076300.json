{"pageid": 1076300, "title": "কার্স অব দ্য পিঙ্ক প্যান্থার", "url": "https://bn.wikipedia.org/wiki?curid=1076300", "content": "কার্স অব দ্য পিঙ্ক প্যান্থার (ইংরেজি: Curse of the Pink Panther, অনুবাদ 'পিঙ্ক প্যান্থারের অভিশাপ') ব্লেক এডওয়ার্ডস পরিচালিত ১৯৮৩ সালের ব্রিটিশ মার্কিন হাস্যরসাত্মক চলচ্চিত্র। এটি দ্য পিঙ্ক প্যান্থার চলচ্চিত্র ধারাবাহিকের অষ্টম চলচ্চিত্র। এটি এই ধারাবাহিকের প্রধান তারকা পিটার সেলার্সের মৃত্যুর পর নির্মিত দুটি চলচ্চিত্রের প্রথম চলচ্চিত্র। পূর্ববর্তী চলচ্চিত্র ট্রেইল অব দ্য পিঙ্ক প্যান্থার ইনস্পেক্টর জাক ক্লুজো চরিত্রে সেলার্সের অভিনীত অব্যবহৃত দৃশ্যাবলি ব্যবহার করা হয়েছিল। এই চলচ্চিত্রে টেড ওয়াসকে ইনস্পেক্টর ক্লুজোর মত একজন অদক্ষ মার্কিন গোয়েন্দা ক্লিফটন স্লেই চরিত্রে নতুন প্রধান অভিনেতা হিসেবে উপস্থাপন করা হয়, যার উপর নিখোঁজ ক্লুজোকে খুঁজে বের করার দায়িত্ব বর্তায়।\nচলচ্চিত্রটির শেষদিকে রজার মুরকে ক্লুজো চরিত্রে দেখা যায়। এটি ডেভিড নিভনের অভিনীত সর্বশেষ চলচ্চিত্র, যা মুক্তির দুই সপ্তাহ পূর্বে তিনি মারা যান। কাপুচিনে এই চলচ্চিত্রে তৃতীয় ও শেষবারের মত সিমন চরিত্রে অভিনয় করেন। চলচ্চিত্রটি বক্স অফিসে ব্যর্থ হয় এবং সর্বোপরি নেতিবাচক প্রতিক্রিয়া লাভ করে।\n\n\n== অভিনয়শিল্পীদল ==\nটেড ওয়াস - সার্জেন্ট ক্লিফটন স্লেই\nহের্বের্ত লোম - চিফ ইনস্পেক্টর চার্লস ড্রাইফাস\nডেভিড নিভন - স্যার চার্লস লিটন\nরবার্ট ওয়েগনার - জর্জ লিটন\nকাপুচিনে - লেডি সিমন লিটন\nরবার্ট লগিয়া - ব্রুনো লাঁগোয়া\nজোঅ্যানা লুমলি - কাউন্টেস চন্দ্রা\nঅঁদ্রে মারান - ফ্রঁসোয়া\nবার্ট কোউক - ক্যাটো ফং\nহার্ভি করম্যান - প্রফেসর ওগ্যুস্ত বল\nলেসলি অ্যাশ - জুলেটা শেন\nএড পার্কার - মিস্টার চং\nবিল নাইয়ি - ইএনটি ডাক্তার\nরজার মুর - ইনস্পেক্টর জাক ক্লুজো\nলিজ স্মিথ - মার্থা\nমাইকেল এলফিক - ভ্যালেন্সিয়ার পুলিশ প্রধান\nহিউ ফ্রেজার - ডক্টর স্ট্র্যাং\nজো মর্টন - চার্লি\nডেনিস ক্রজবি - ডেনিস\nপিটার আর্ন - জেনারেল বুফনি\n\n\n== মূল্যায়ন ==\nচলচ্চিত্রটি বক্স অফিসে চূড়ান্তভাবে ব্যর্থ হয় এবং $১১ মিলিয়ন নির্মাণব্যয়ের বিপরীতে মাত্র $৪ মিলিয়ন আয় করে।\nচলচ্চিত্রটি সর্বব্যাপী নেতিবাচক প্রতিক্রিয়া লাভ করে। পর্যালোচনা সংগ্রাহক ওয়েবসাইট রটেন টম্যাটোসে ১৩টি পর্যালোচনার ভিত্তিতে এর রেটিং স্কোর ৩১%। অন্যদিকে মেটাক্রিটিকেও ৮ জন সমালোচকের প্রতিক্রিয়ার ভিত্তিতে এর রেটিং স্কোর ৩১%, যা মূলত নেতিবাচক পর্যালোচনা নির্দেশ করে।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে কার্স অব দ্য পিঙ্ক প্যান্থার  (ইংরেজি)\nটিসিএম চলচ্চিত্র ডেটাবেজে কার্স অব দ্য পিঙ্ক প্যান্থার  \nমেটাক্রিটিকে কার্স অব দ্য পিঙ্ক প্যান্থার  (ইংরেজি)\nরটেন টম্যাটোসে কার্স অব দ্য পিঙ্ক প্যান্থার (ইংরেজি)"}