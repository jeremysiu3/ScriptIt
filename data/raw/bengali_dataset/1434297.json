{"pageid": 1434297, "title": "কেম্পানঞ্জম্মানি দেবী", "url": "https://bn.wikipedia.org/wiki?curid=1434297", "content": "কেম্পানজম্মান্নি দেবী ছিলেন মহীশূরের মহারানি, যিনি পরবর্তীতে রানি মা এবং মহীশূর রাজ্যের রাজপ্রতিনিধি ছিলেন।\nতিনি মহারাজা চামরাজেন্দ্র ওয়াদিয়ার দশমের স্ত্রী এবং মহারাজা কৃষ্ণরাজ ওয়াদিয়ার চতুর্থের মা ছিলেন। তিনি মহীশূরের ইতিহাসে গুরুত্বপূর্ণ স্থান দখল করে আছেন। নাগরিকত্বে তার অবদান এবং মহারানি, রাজপ্রতিনিধি এবং রানি মা হিসাবে তার ভূমিকা প্রশংসিত হয়েছে।\n\n\n== জীবনী ==\nকেম্পানঞ্জ ১৮৬৬ সালে মহীশূরের কাছে কালালে গ্রামে জন্মগ্রহণ করেন। ১৮৭৮ সালের ২৬ মে যুবরাজ চামরাজেন্দ্র ওয়াদিয়ার এর সাথে তিনি বিবাহ বন্ধনে আবদ্ধ হন। বিবাহের সাথে, তিনি কন্নড় সম্মানসূচক প্রত্যয় আম্মান্নি এবং সংস্কৃত দেবী গ্রহণ করেন। ১৭৯৯ সালে টিপুর পতনের প্রায় ৫০ বছর পর এবং ১৮৩১ সালে ব্রিটিশ ভারত কর্তৃক রাজতন্ত্রের বিলুপ্তির পর রাজ্যটি ওয়াদিয়ারদের কাছে এসেছিল। ১৮৮৪ সালে, রাজকীয় দম্পতির ঘরে কৃষ্ণরাজ ওয়াদিয়ার চতুর্থ জন্মগ্রহণ করেন। তাদের কান্তিরাও নরসিংহরাজ ওয়াদিয়ার নামক আরও একটি পুত্র এবং তিনটি কন্যা ছিল।\nমহারাজা চামরাজেন্দ্র ওয়াদিয়ার ১৮৯৪ সালে কলকাতা সফরকালে ডিপথেরিয়া রোগে আক্রান্ত হন এবং সেখানেই আকস্মিক মৃত্যুবরণ করেন। রাজ্য পরিচালনার ভার এসে পড়েছিল মহারানি কেম্পানঞ্জম্মানি দেবীর ওপর। সে সময় তাকে দিওয়ান শ্রী সিভি রাঙ্গাচারলু এবং পরে স্যার কে. সেশাদ্রি আইয়ার পরামর্শ দিয়েছিলেন। তাকে তার ভাই স্যার এম কান্তরাজ উরস তার একান্ত সচিব হিসেবে সহায়তা করেছিলেন। তিনি মহীশূরকে মন্দা থেকে পুনরুদ্ধার করতে সহায়তা করেছিলেন। তাদের দক্ষ প্রশাসনের ফলে সকল ক্ষেত্রে অগ্রগতি হয়েছিল। কাবেরী নদী থেকে বিদ্যুৎ উৎপাদন, ইণ্ডিয়ান ইনস্টিটিউট অফ সায়েন্সের প্রচার, বাণী বিলাস সাগর বাঁধ (এছাড়াও মারি-কানাভে উপত্যকা জলাশয় নামে পরিচিত) নির্মাণ, নতুন প্রাসাদ নির্মাণ, মহীশূরে নতুন এলাকার সম্প্রসারণ, এর মাধ্যমে জল সরবরাহ পাইপ (বাণী বিলাস ওয়াটারওয়ার্কস), এবং বেঙ্গালুরুতে ভিক্টোরিয়া হাসপাতালের ভিত্তিপ্রস্তর স্থাপন তার সময়ের উল্লেখযোগ্য কাজ ছিল। ব্রিটিশ ক্রাউন তার বিশিষ্ট নেতৃত্বের জন্য তাকে সিআই উপাধি দিয়ে সজ্জিত করেছিলেন।\nমহারানি কেম্পানঞ্জম্মানি নারী শিক্ষায় অত্যন্ত বিশ্বাসী ছিলেন; তিনি মহারানির কলেজের পৃষ্ঠপোষকতা করেছিলেন। তিনি হিন্দু ধর্মের একজন কট্টর অনুসারী ছিলেন, কিন্তু সকল ধর্মকে সমানভাবে সম্মান করতেন।\n\n\n=== অবসর এবং শেষ দিনগুলো ===\nতিনি অবসর গ্রহণ করেন যখন কৃষ্ণরাজেন্দ্র ওয়াদিয়ার রাজত্ব করার বয়সে এসেছিলেন। যুবরাজ সিংহাসনে আরোহণ করেন এবং এর ফলে স্মরণীয় রাজপ্রতিনিধিত্বের সমাপ্তি এবং মহীশূরের সোনালী যুগের সূচনা হয়। তার রাজত্ব এমন একটি যুগ সৃষ্টি করে যা রামরাজ্য নামে পরিচিত হয়েছিল।\nঅসুস্থতার পর মহারানি ১৯৩৪ সালের ৭ জুলাই মধ্যরাতে ব্যাঙ্গালোরে মারা যান।\n\n\n== উত্তরাধিকার ==\nমহীশূর শহরে 'বাণী বিলাস' এর নামে অনেকগুলি স্থাপনা রয়েছে, যেমন ওয়াটারওয়ার্কস (বাণী বিলাস সাগর বাঁধ), মেটারনিটি হাসপাতাল, গার্লস হাই স্কুল অ্যাণ্ড কলেজ, ব্রিজ, লেডিস ক্লাব এবং রোড, যা আজও তাকে স্মরণ করে। \n\n\n== তথ্যসূত্র ==\n\n\n== বহিঃসংযোগ ==\nRoyaloo Chetty, T. (১৯০৯)। A Brief Sketch of the Life of T. R. A. Thumboo Chetty, C.I.E, Formerly Chief Judge and Officiating Dewan of Mysore.। Hoe & Co.Madras।"}