{"pageid": 1387127, "title": "তিরুবেলুক্কুত্রিরুক্কাই", "url": "https://bn.wikipedia.org/wiki?curid=1387127", "content": "তিরুবেলুক্কুত্রিরুক্কাই (তামিল:  திருவெழுகூற்றிருக்கை , অনুবাদ 'পবিত্র সাতটি কাঠামো') হলো শ্রী বৈষ্ণবধর্ম-এর দ্বাদশ আলবর এর একজন তিরুমঙ্গাই আলবর দ্বারা রচিত সাহিত্যকর্ম। এখানে মাত্র একটি একক স্তবগান রয়েছে। এটি নালয়রা দিব্য প্রবন্ধম নামক স্তোত্রসংকলনের অংশ।\n\n\n== গঠনপ্রণালী ==\nরথ বন্ধম  নামে বিখ্যাত এক কাব্যিক শৈলীতে রচিত   এই স্তবগানের গঠনপ্রণালীটি সমগ্র স্তোত্র জুড়ে এক থেকে সাত নম্বরের তামিল পদগুলিকে অন্তর্ভুক্ত করেছে। এই সংখ্যাগুলি স্তোত্রশ্লোকের মধ্যে পৌনঃপুনিকভাবে ঊর্ধ্বগামী ও অবরোহ ক্রমে গঠিত হয়েছে, যাতে তা একটি লম্বায়মান ও  উল্টানো পিরামিড গঠন করেছে। তখন এটি  পাস্কালের ত্রিভুজের মতো হয়ে যায়; ফলস্বরূপ শ্রেণিবিভাগটি একটি রথের মতো দেখায়। \n\n\n== স্তোত্রগীত ==\nতিরুবেলুক্কুত্রিরুক্কাই-এর শ্লোকগুলি সংরক্ষণের দেবতা বিষ্ণু-এর গুণাবলী বর্ণনা করছে: \n\nহে বিশ্ব সুন্দর! হে চার হাত এবং তিন বাদলের রঙ সমন্বিত  প্রভু! যখন আপনি যোগনিদ্রায় শুয়ে থাকেন আপনার যুগল চরনারবিন্দ নিজের একমাত্র হৃদয়ে ধারণপূর্বক  দুই চন্দ্রমুখী লক্ষ্মী দিনে তিনবার আপনার চরণ সেবা করেন। আপনি সমুদয় মনুষ্যের চার বর্ণ হয়েছিলেন। আপনিই পঞ্চ তত্ত্ব।  ছয় পা যুক্ত মধুমক্ষিকা সর্বদা যাকে ঘিরে রয়েছে সেই নাপ্পিনায়ের জন্য আপনি সপ্ত বৃষভ বধ করেছিলেন। আপনি অগম্য সনাতন ধর্মের ছয় সিদ্ধান্ত। পঞ্চ মঙ্গলময় গুণসম্পন্না কমলনিবাসিনী লক্ষ্মী আপনার বক্ষস্থলে বিরাজ করেন। হে চতুর্বর্গ বা চার পুরুষার্থ প্রদানকারী, হে ত্রিমূর্তি, হে বিপরীতের যুগল, ওহে বহুতররূপধারী প্রভু!\n\n\n== আরও দেখুন ==\nসিরিয় তিরুমাতাল\nপেরিয়া তিরুবন্ততি\nতিরুচন্দ বিরুত্তম\n\n\n== তথ্যসূত্র ==\n\n\n== বহিঃসংযোগ ==\nTiruvelukkutrirukkai  ওয়েব্যাক মেশিনে আর্কাইভকৃত ৩০ ডিসেম্বর ২০২২ তারিখে"}