{"pageid": 1530253, "title": "লোসন টামা স্টেডিয়াম", "url": "https://bn.wikipedia.org/wiki?curid=1530253", "content": "লসন টামা স্টেডিয়াম হল সলোমন দ্বীপপুঞ্জের হনিয়ারা শহরে অবস্থিত একটি বহুমুখী স্টেডিয়াম। এটি মূলত ফুটবল ম্যাচের জন্য ব্যবহৃত হয়। স্টেডিয়ামটির বিশেষ বৈশিষ্ট্য হলো এর গ্যালারি পাহাড়ের ঢালে নির্মিত হয়েছে, ফলে এর নির্দিষ্ট দর্শক ধারণক্ষমতা নেই, তবে আশেপাশের উন্মুক্ত ঘাসের মাঠসহ সর্বোচ্চ ২০,০০০ দর্শক ধারণ করতে পারে।\nস্টেডিয়ামটি ২০১২ ওএফসি নেশনস কাপ এবং ১৯৮১ সালের জুলাই মাসে অনুষ্ঠিত দক্ষিণ প্রশান্ত মহাসাগরীয় মিনি গেমস-এর প্রথম আসরের আয়োজন করেছিল।\n\n\n== ইতিহাস ==\n১৯৬১ সালের আগস্ট মাসে অনুষ্ঠিত একটি সভার পর ব্রিটিশ সলোমন দ্বীপপুঞ্জ অ্যামেচার স্পোর্টস অ্যাসোসিয়েশন গঠিত হয়। এরপর সরকার শহরের হাসপাতালের কাছে একটি এলাকা বরাদ্দ করে। এই মাঠটি শুরুতে \"টাউন স্পোর্টস গ্রাউন্ড\" নামে পরিচিত ছিল এবং ১৯৬৪ সালের শুরুর দিকে এর প্রস্তুতিমূলক কাজ সম্পন্ন হয়। ১৯৬৫ সালে এখানে একটি প্যাভিলিয়ন এবং অন্যান্য সুযোগ-সুবিধা নির্মাণের পরিকল্পনা গ্রহণ করা হয়।\nহনিয়ারা শহরের প্রসার ঘটার সঙ্গে সঙ্গে এই মাঠটি শহরের কেন্দ্রে পরিণত হয়। একপর্যায়ে এর নাম পরিবর্তনের প্রস্তাব আসে এবং \"হাসপাতাল গ্রাউন্ড\" নামকরণ করার একটি পরামর্শও দেওয়া হয়। পরবর্তীতে এটি এরিক লসন-এর নামে নামকরণ করা হয়, যিনি মাঠ প্রতিষ্ঠায় গুরুত্বপূর্ণ ভূমিকা পালন করেছিলেন।\n\n\n== তথ্যসূত্র ==\n\n\n== বহিঃসংযোগ ==\nSoccerway Profile"}