{"pageid": 1441317, "title": "অলিভিয়ে দ্যমঁ", "url": "https://bn.wikipedia.org/wiki?curid=1441317", "content": "অলিভিয়ে দ্যমঁ (ফরাসি: Olivier Deman; জন্ম: ৬ এপ্রিল ২০০০) হলেন একজন বেলজীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব ভেয়ার্ডার ব্রেমেন এবং বেলজিয়াম জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০২১ সালে, দ্যমঁ বেলজিয়াম অনূর্ধ্ব-২১ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় দুই বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০২৩ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nঅলিভিয়ে দ্যমঁ ২০০০ সালের ৬ই এপ্রিল তারিখে বেলজিয়ামের আন্টভের্পে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদ্যমঁ বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। বেলজিয়ামের বয়সভিত্তিক দলের হয়ে তিনি প্রায় ২ বছরে ৭ ম্যাচে অংশগ্রহণ করে ১টি গোল করেছেন।\n২০২৩ সালের ২০শে জুন তারিখে, ২৩ বছর, ২ মাস ও ১৪ দিন বয়সে, বাম পায়ে ফুটবল খেলায় পারদর্শী দ্যমঁ এস্তোনিয়ার বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। উক্ত ম্যাচের ৮৮তম মিনিটে রক্ষণভাগের খেলোয়াড় আর্টুর টেয়াটের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি বেলজিয়াম ৩–০ গোলের ব্যবধানে জয়লাভ করেছিল। বেলজিয়ামের হয়ে অভিষেকের বছরে দ্যমঁ সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\n  (ইংরেজি)\n\nঅলিভিয়ে দ্যমঁ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে অলিভিয়ে দ্যমঁ  (ইংরেজি)  \nসকারবেসে \nবিডিফুটবলে \nইইউ-ফুটবলে \nট্রান্সফারমার্কেটে অলিভিয়ে দ্যমঁ (ইংরেজি) \nওয়ার্ল্ডফুটবল.নেটে অলিভিয়ে দ্যমঁ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}