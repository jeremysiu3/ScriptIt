{"pageid": 1528923, "title": "নিরুপমা রথ", "url": "https://bn.wikipedia.org/wiki?curid=1528923", "content": "নিরুপমা রথ ছিলেন একজন ভারতীয় স্বাধীনতা সংগ্রামী, সমাজকর্মী এবং লেখিকা। তিনি ইণ্ডিয়ান মেডিকেল অ্যাসোসিয়েশনের প্রতিষ্ঠাতা ফেলোদের মধ্যে একজন ছিলেন। তিনি ১৯৮৭ সাল থেকে টানা তিন বছর রাজ্য আইএমএ-এর সভাপতি হিসেবে দায়িত্ব পালন করেন। শৈশবকাল থেকেই তিনি ভারতীয় স্বাধীনতা সংগ্রামের প্রতি গভীর আগ্রহী ছিলেন এবং ১৯৪২ সালে ভারত ছাড়ো আন্দোলনে সক্রিয়ভাবে অংশগ্রহণ করেছিলেন।\nতিনি বিভিন্ন সমাজসেবায় গভীরভাবে জড়িত ছিলেন এবং উৎকলা মহিলা সম্মিলনীর পাশাপাশি কর্মজীবী মহিলা হোস্টেলের প্রতিষ্ঠাতা সভাপতি হন।\n\n\n== সাহিত্যকর্ম ==\nনিরুপমার সাহিত্য সাধনা তাঁকে ব্যাপক প্রশংসা এনে দেয়।  ২০০৩ সালে তাঁকে ওড়িশা সাহিত্য একাডেমী সম্মানে ভূষিত করা হয়। তাঁর লেখা 'প্রসূতি বিজ্ঞান' নার্স এবং ধাত্রীদের জন্য পাঠ্যপুস্তক হিসেবে গৃহীত হয়েছে। তাঁর অন্যান্য লেখার মধ্যে রয়েছে 'ভারতীয় স্বাধীনতা রে নারী', 'অলিভা স্মৃতি' এবং 'অভুলা অনুভূতি', 'সামাজিক নির্য্যাতন', 'মসলা', 'নারী ও বিচারালয়', 'দিগন্ত', 'কন্যা ও শিশুসম্পদ'।\n\n\n== পুরস্কার এবং সম্মাননা ==\n১৯৭২ সালে সোভিয়েত ল্যাণ্ড নেহেরু পুরস্কার\n১৯৯৩ সালে জাতীয় ঐক্য পুরস্কার\nসুপ্রতিভা এবং চলপথ সম্মান\n২০০৩ সালে ওড়িশা সাহিত্য একাডেমী সম্মান\n\n\n== মৃত্যু ==\nনিরুপমা রথ ২০১১ সালে ওড়িশার দরগা বাজারে তাঁর বাসভবনে মারা যান। মৃত্যুকালে তাঁর বয়স হয়েছিল ৮৬ বছর। তিনি দুই পুত্র জয়ন্ত রথ এবং রজত রথকে রেখে গেছেন।\n\n\n== প্রকাশনা ==\nরথ, নিরুপমা (২০০৬)। এডুকেশন ফর মডার্নাইজিং ট্রাইবালস: উইথ স্পেশাল রেফারেন্স টু আন্দামান অ্যাণ্ড নিকোবর আইল্যাণ্ডস। ডীপ অ্যাণ্ড ডীপ। আইএসবিএন 978-81-7629-854-4। \nনাথ, রবীন্দ্রনাথ; রথ, নিরুপমা (২০১৪)। রিক্রিয়েটিং হিস্ট্রি অফ আন্দামান অ্যাণ্ড নিকোবর আইল্যাণ্ডস। আকাঙ্ক্ষা পাবলিশিং হাউস। আইএসবিএন 978-8183703871। \n\n\n== তথ্যসূত্র ==\n\n\n== বহিঃসংযোগ ==\n১৭ই জানুয়ারী, ১৯৯৬-এ ডাঃ নিরুপমা রথ বনাম ওড়িশা রাজ্য"}