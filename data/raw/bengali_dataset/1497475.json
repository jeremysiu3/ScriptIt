{"pageid": 1497475, "title": "ককেসাসের ভাষাসমূহ", "url": "https://bn.wikipedia.org/wiki?curid=1497475", "content": "ককেসাসের ভাষাসমূহ বলতে মূলত পশ্চিম এশিয়াতে কৃষ্ণ সাগর ও কাস্পিয়ান সাগরের মধ্যবর্তী স্থানে অবস্থিত ককেসাস পার্বত্য অঞ্চল ও তার নিকটবর্তী অঞ্চলগুলিতে কথিত স্থানীয় আদিবাসী ভাষাগুলিকে বোঝায়। এছাড়া ঐ অঞ্চলে বহিরাগত ইন্দো-ইউরোপীয় ভাষা, তুর্কীয় ভাষা, মঙ্গোল-বংশীয় ভাষা ও সেমীয় ভাষাও ব্যাপক প্রচলিত। আদিবাসী ককেসীয় ভাষাগুলি বৃহত্তর ককেসাস পর্বতমালার উত্তর ও দক্ষিণে প্রচলিত। প্রায় ৮০ লক্ষ অধিবাসী ৩০ থেকে ৪০টি ককেসীয় ভাষায় কথা বলে, যা বিস্ময়কর। কোনও কোনও ভাষায় লক্ষ লক্ষ লোক কথা বলে, আবার কোনও কোনও ভাষার বক্তাসংখ্যা শ'খানেকের বেশি নয়। ককেসাসের এই আদিবাসী ভাষাগুলিকে তিনটি সুসংজ্ঞায়িত পরিবারে ভাগ করা যায়। এগুলি হল উত্তর-পশ্চিম ককেসীয় ভাষাসমূহ, উত্তর-পূর্ব ককেসীয় ভাষাসমূহ এবং দক্ষিণ ককেসীয় ভাষাসমূহ। এই তিনটি পরিবারের মধ্যে ব্যাকরণগত পার্থক্য এত বেশি যে এগুলিকে একে অপরের সাথে সম্পর্কহীন স্বতন্ত্র ভাষা হিসেবেই গণ্য করা হয়।\n\n\n== তথ্যসূত্র =="}