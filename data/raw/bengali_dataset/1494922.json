{"pageid": 1494922, "title": "নোয়ে আবিতা", "url": "https://bn.wikipedia.org/wiki?curid=1494922", "content": "নোয়ে আবিতা (জন্ম ১৮ মার্চ ১৯৯৯) একজন ফরাসি অভিনেত্রী।\n\n\n== জীবনী ==\nআবিতা ১৯৯৯ সালের ১৮ মার্চ প্যারিস অথবা ইক্স-এন-প্রোভেন্স শহরে জন্মগ্রহণ করেন। ২০১৬ সালে ১৭ বছর বয়সে তিনি তার বন্ধুকে নিয়ে একজন ট্যালেন্ট ম্যানেজারের সাথে দেখা করেন। তিনি লিয়া মাইসিয়াসের সাথে সাক্ষাৎ করেন, যিনি তার প্রথম পূর্ণদৈর্ঘ্য চলচ্চিত্র অ্যাভা-এর প্রধান চরিত্রের জন্য একজন তরুণ অভিনেত্রী খুঁজছিলেন। যদিও চরিত্রটি একটি ১৩ বছর বয়সী মেয়ের, তবুও তার আসল বয়স এবং শারীরিক বৈশিষ্ট্য ঐ চরিত্রের নগ্ন দৃশ্যগুলোর জন্য উপযুক্ত হওয়ায় পরিচালক তাকে বেছে নেন। আবিতা প্রথমে চলচ্চিত্রে নগ্ন হতে অস্বীকার করলেও পরে তিনি তার মত পরিবর্তন করেন এবং নগ্নতা নিয়ে স্বাচ্ছন্দ্যবোধ করেন। নিজের ব্যক্তিত্ব এবং চোখের সমস্যার কারণে আবিতা তার চরিত্রটির সাথে সংযোগ অনুভব করেন। চলচ্চিত্রটিতে তার অভিনয় সংবাদ মাধ্যমে প্রশংসা পেয়েছিল এবং ২০১৭ সালের নভেম্বরে তিনি সেরা সম্ভাবনাময় অভিনেত্রী বিভাগে সিজার পুরস্কারের সংক্ষিপ্ত তালিকায় স্থান পান।\nঅ্যাভা-এর পরে তিনি জিলে লেলুশের চলচ্চিত্র লে গ্রান্ড বেইন-এ একটি পার্শ্ব চরিত্র এবং পিলিপে লেসাজের জেনেসিস-এর প্রধান চরিত্রে অভিনয় করেন।\n\n\n== মতাদর্শ ==\n২০২৪ এর জুনে আবিতা ফিলিস্তিনকে রাষ্ট্র হিসেবে স্বীকৃতি দিতে ফরাসি রাষ্ট্রপতি এমানুয়েল মাক্রোঁকে আহ্বান জানিয়ে একটি পিটিশনে স্বাক্ষর করেছিলেন।\n\n\n== তথ্যসূত্র =="}