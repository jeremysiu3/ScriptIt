{"pageid": 113472, "title": "আসক্তি", "url": "https://bn.wikipedia.org/wiki?curid=113472", "content": "আসক্তি বা মাদকাসক্তির সাধারণ সংজ্ঞামতে সেইসব বস্তুর (যেমন- মদ, তামাক এবং অন্যান্য মাদক দ্রব্য) ব্যবহার বোঝায় যা গ্রহণ করার পরে রক্ত ও মস্তিষ্কের প্রতিবন্ধক অতিক্রম করে সাময়িকভাবে মস্তিষ্কের রাসায়নিক দ্রব্যের পারিপার্শ্বিক অবস্থা পরিবর্তন করে।\nঅনেকে এই তালিকায় মানসিক প্রবৃত্তি সৃষ্টিকারী আরো অনেক ধ্রুবককেই অন্তর্ভুক্ত করে থাকেন। যেমন- জুয়া, খাদ্য, যৌনতা, কম্পিউটার, ভিডিও গেইম, ইন্টারনেট, কর্ম, ধর্ম, শারীরিক চর্চা, দূরদর্শন ও কেনাকাটা। এই সকলেরই মাত্রাতিরিক্ত ব্যবহারে আসক্তির এবং সাথে সাথে লজ্জা, অপরাধবোধ, ভয়, নিরাশা, ব্যর্থতা, দুশ্চিন্তা, প্রত্যাখ্যান, উদ্বেগ, ব্যাকুলতা ও হীনম্মন্যতার সৃষ্টি করে।\n\n\n== মাদক আসক্তি ঘটানোর কারণ ==\nআমেরিকান সোসাইটি অফ এডিকশান মেডিসিন আসক্তির যে সংজ্ঞা দিয়েছে সেইমতে আসক্তি একটি প্রাথমিক, দীর্ঘস্থায়ী মস্তিষ্ক বা মস্তিস্কজনিত রোগ। মস্তিষ্ক অক্ষমতাজনিত কারণে আসক্ত ব্যক্তির শারীরিক, মানসিক, সামাজিক ও আধ্যাত্মিক অভিব্যক্তির বিপর্যয় ঘটে। এর প্রতিচ্ছবি আসক্ত ব্যক্তির ব্যবহারিক অসামঞ্জস্য, স্বেচ্ছাশক্তি হ্রাস পাওয়া ও মাদকদ্রব্যের প্রতি অপ্রিতিরোধ্য আকর্ষণের মধ্যে দিয়ে প্রতিফলিত হয়। যেকোনো দীর্ঘস্থায়ী রোগের মতই আসক্ত ব্যক্তির উপশম ও পুনরধঃপতনের পুনরাবৃত্তি হতে থাকে। সময় থাকতে আসক্তি নিরসনের ব্যবস্থা না করলে অকালমৃত্যু পর্যন্ত হতে পারে।\n\n\n== ব্যবহারিক আসক্তি ==\nআসক্তি শুধুমাত্র মাদকজাতীয় দ্রব্যের অপব্যবহার নয়, বরং যেকোনো কিছুর অপব্যবহার থেকে হতে পারে। যেমন- জুয়া অথবা কম্পিউটার আসক্তি।\nযেকোনো কর্মকাণ্ড যা মানসিক, শারীরিক বা সামাজিকভাবে হানিকারক, এবং নিজের ক্ষতি জেনেও সেই ক্রিয়ার প্রতি ব্যবহারকারীর অপ্রতিরোধ্য আকাঙ্ক্ষার পুনরাবৃত্তিকেই আসক্তি বলে।\nমাদকাসক্ত ব্যক্তি বিভিন্ন রোগে ভোগে\n\n\n== পরিভাষাকোষ ==\n\n\n== আরও দেখুন ==\nনিকোটিন প্রতিস্থাপন থেরাপি\nউইকিপিডিয়া:উইকিপিডিয়া আসক্তি\nডোপামিন উপবাস\n\n\n== তথ্যসূত্র =="}