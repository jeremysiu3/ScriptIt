{"pageid": 1331078, "title": "লা ভোয়া দে ফাম (ফ্রান্স, ১৯১৭)", "url": "https://bn.wikipedia.org/wiki?curid=1331078", "content": "লা ভোয়া দে ফাম (ফরাসি: La Voix des femmes নারীর কণ্ঠ) হল একটি \"রাজনৈতিক, সামাজিক, বৈজ্ঞানিক, শৈল্পিক\" সাপ্তাহিক সংবাদপত্র। এটির প্রতিষ্ঠাতা ছিলেন কোলেট রেইনড এবং লুইস বোডিন। এর প্রথম সংখ্যাটি ১৯১৭ সালের ৩১শে অক্টোবর তারিখে প্রকাশিত হয়েছিল। এই সংবাদপত্রটি ১৯১৯ সালে নিজেকে \"নারীবাদী, শান্তিবাদী, সমাজতান্ত্রিক এবং আন্তর্জাতিকতাবাদী\" হিসাবে ঘোষণা করেছিল। এই পত্রিকাটি ১৯৩৭ সাল পর্যন্ত প্রকাশিত হয়েছিল।\n\n\n== ইতিহাস ==\n১৯১৭ সালে, কোলেট রেইনড এবং লুইস বোডিন লা ভয়ক্স ডেস ফেমেস বা লা ভোয়া দে ফাম এর প্রতিষ্ঠা করেন।  এটি ছিল একটি \"রাজনৈতিক, সামাজিক, বৈজ্ঞানিক এবং শৈল্পিক\" সাপ্তাহিক সংবাদপত্র। এর প্রথম সংখ্যাটি ১৯১৭ সালের ৩১শে অক্টোবর, প্রকাশিত হয়েছিল। প্রথম বিশ্বযুদ্ধের সময় স্যাক্রেড ইউনিয়নের বিরোধিতা করে পত্রিকাটি তৈরি হয়।  ১৯১৭ সালের ৩১শে অক্টোবরের প্রথম সংখ্যায় বোডিনের সম্পাদকীয়টি ব্যাপকভাবে সেন্সর করা হয়েছিল।\nঅ্যালিস জুয়েন লা ভোয়া দে ফাম পত্রিকার নকশা নতুন করে করতে অবদান রেখেছিলেন। নতুন নকশার পত্রিকার প্রথম সংখ্যাটি ১৯১৯ সালের ১৮ই অক্টোবর প্রকাশিত হয়েছিল এই তারিখে, এর প্রকাশনার সময়সূচী সাপ্তাহিক থেকে দ্বি-সাপ্তাহিকে পরিবর্তিত হয়। এটি নিজেকে \"নারীবাদী, শান্তিবাদী, সমাজতান্ত্রিক এবং আন্তর্জাতিকতাবাদী\" বলেও ঘোষণা করেছে।  এতে মার্থে বিগট, বোডিন, অ্যানেট চারেউ, ফ্যানি ক্লার, অ্যালিস জুয়েন, লেসিয়াট, ম্যাগডেলিন মার্কস, মারিয়ান রাউজ, হেনরিয়েট সাউরেট এবং মনেট থমাসের নিবন্ধ ছিল।\nলা ভোয়া দে ফাম নারীবাদী, শান্তিবাদী এবং চরম বাম সমর্থকদের পাশাপাশি নব্য ম্যালথুসিয়ানদের একত্রিত করেছিল।  এটি ঘোষণা করেছিল যে \"সমস্ত সমাজতান্ত্রিক মহিলাদের উচিত এই সংখ্যাটি কেনা এবং পড়া এবং তারপর এর সদস্যতা নেওয়া\"। হেনরি বারবুসে, রোম্যাঁ রোলাঁ , ম্যাডেলিন পেলেটিয়ার, মার্সেল ক্যাচিন, ভিক্টর মেরিক, নেলি রাসেল, সেভারিন, মার্থে বিগট, হেলেন ব্রায়ন, মার্সেল ক্যাপি, এবং বিশেষ করে জর্জেস পিওচ নিয়মিতভাবে সেখানে নিবন্ধ প্রকাশ করতেন। সমাজতান্ত্রিক মহিলারা সেখানে সমর্থন পেয়েছিলেন, এবং লুইস বোডিন সোশ্যালিস্ট ইন্টারন্যাশনাল উইমেনের পক্ষে আবেদন রাখা শুরু করেছিলেন।\n১৯২২ সালে এটি দৈনিক সংবাদপত্রে রূপান্তরিত হয়, কিন্তু বছরের শেষে এটি আবার সাপ্তাহিকে রুপান্তরিত হয়। ১৯২৬ সালের ২১শে জানুয়ারী থেকে, রেইনড এবং ক্যামিল ড্রেভেট সংবাদপত্রের সম্পাদক হিসাবে কাজ করেছিলেন। লা ভোয়া দে ফাম ১৯৩৭ সালে প্রকাশনা বন্ধ করে দেয়। \n\n\n== তথ্যসূত্র =="}