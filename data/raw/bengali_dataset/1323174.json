{"pageid": 1323174, "title": "বিষ্ণুপ্রিয়া মণিপুরী জাতি", "url": "https://bn.wikipedia.org/wiki?curid=1323174", "content": "বিষ্ণুপ্রিয়া মণিপুরীরা, আনুষ্ঠানিকভাবে বিষ্ণুপ্রিয়া  নামে পরিচিত, হল ইন্দো-আর্য জনগোষ্ঠীর একটি দল যারা আসাম, ত্রিপুরা, মণিপুর এবং উত্তর-পূর্ব বাংলাদেশে বাস করে। তারা বিষ্ণুপ্রিয়া ভাষায় কথা বলে, যা বাংলা ভাষা এবং মৈতৈ ভাষার একটি ক্রিওল (ক্রিওল হল এমন একটি ভাষা যা অন্য ভাষার একটি সরলীকৃত সংস্করণ অথবা দুই বা ততোধিক ভাষার মিশ্রণ থেকে আসে)। এই ভাষাই আনুষ্ঠানিকভাবে মণিপুরী ভাষা নামে পরিচিত, এবং এটি এখনও তার প্রাক-বাঙালি বৈশিষ্ট্য ধরে রেখেছে। \n\n\n== বৈশিষ্ট ==\nভাষার সবচেয়ে স্বাতন্ত্র্যসূচক বৈশিষ্ট্য হল এটি তিব্বতী-বর্মী বা মৈতৈই ভাষার উপাদানে পরিপূর্ণ। \n\n\n== জীবন ধারা ==\nতাঁরা বেশিরভাগই কৃষক, যদিও তাঁদের তরুণ প্রজন্ম ক্রমশ শিক্ষিত হয়ে উঠছে এবং অন্যান্য সুযোগের সন্ধান করছে। তাঁরা নিজেদের সংস্কৃতি/ধর্ম নিয়ে খুব গর্বিত এবং নৃত্যে পারঙ্গমতার জন্য বাংলাদেশে সুপরিচিত। নিজেদের হিন্দু সংস্কৃতি/ধর্মের সাথে তাঁদের পরিচয় অনেকটাই আবদ্ধ। মূলত এই কারণে, বাংলাদেশে বিষ্ণুপ্রিয়াদের মধ্যে এখনও প্রায় সকলেই হিন্দু ধর্মে বিশ্বাসী এবং ভারতে কিছু খ্রীষ্ট ধর্মাবলম্বী আছেন।\n\n\n== সংস্কৃতি ==\nএই অঞ্চলের জনগণের সংস্কৃতি মৈতৈদের সংস্কৃতি দ্বারা ভীষণ ভাবে প্রভাবিত। এর মধ্যে সামান্য কিছু ব্যতিক্রম আছে, কিছু মানুষ মৈতৈদের মধ্যে আগেকার প্রচলিত সংস্কৃতিই পছন্দ করেন। \n\n\n== দাবী ==\n২০২০-এর দশকে, বিষ্ণুপ্রিয়া লোকেরা দাবি করতে শুরু করেন যে আসামে বসবাসকারী তাঁদের জাতিসত্তার লোকদের আসামের \"আদিবাসীদের\" মর্যাদা দেওয়া উচিত এবং তাঁদের সঙ্গে রাজ্যের অন্যান্য আদিবাসী সম্প্রদায়ের মতো আচরণ করা উচিত। \n\n\n== বিভিন্ন রাজ্যে অবস্থা ==\nআসাম সরকার তাঁদের অন্যান্য অনগ্রসর শ্রেণীর (ওবিসি) বিভাগের অধীনে শ্রেণীবদ্ধ করেছে বটে কিন্তু মণিপুরে বিষ্ণুপ্রিয়াদের কোন আইনি স্বীকৃতি বা সরকারী মর্যাদা নেই। ত্রিপুরা সরকার তাঁদের ভাষাকে \"স্টেট কাউন্সিল অফ এডুকেশনাল রিসার্চ অ্যান্ড ট্রেনিং\" এর \"ট্রাইবাল ল্যাঙ্গুয়েজ সেল\" এর অধীনে শ্রেণীবদ্ধ করেছে। \n\n\n== উল্লেখযোগ্য মানুষ ==\nগুরু বিপিন সিং ছিলেন একজন পরিচালক, নৃত্য পরিচালক এবং মণিপুরী নৃত্যের শিক্ষক। তাঁর বিখ্যাত ছাত্রীদের মধ্যে আছেন প্রীতি প্যাটেল, শ্রুতি বন্দ্যোপাধ্যায় প্রমুখ।\nবিচারপতি সুরেন্দ্র কুমার সিনহা, যিনি ছিলেন বাংলাদেশের প্রাক্তন প্রধান বিচারপতি, তিনিও এইখানকারই মানুষ।\n\n\n== তথ্যসূত্র এবং টীকা =="}