{"pageid": 1345049, "title": "হুণ", "url": "https://bn.wikipedia.org/wiki?curid=1345049", "content": "প্রাচীন ভারতীয়দের দ্বারা মধ্য এশীয় উপজাতিদের একটি গোষ্ঠীকে হুনাস বা হুন নামে অভিহিত করা হত। এই গোষ্ঠীর লোকেরা পঞ্চম শতাব্দীর শেষের দিকে বা ষষ্ঠ শতাব্দীর শুরুতে খাইবার গিরিপথ হয়ে ভারতীয় উপমহাদেশে  অনুপ্রবেশ শুরু করেছিল। হুনরা দক্ষিণে ইরান এবং কৌশাম্বী পর্যন্ত এলাকা দখল করে গুপ্ত সাম্রাজ্যকে ব্যাপকভাবে দুর্বল করে দেয়।  হুনরা শেষ পর্যন্ত ভারতীয় রাজকুমারদের একটি জোটের দ্বারা পরাজিত হয়েছিল  যার মধ্যে অন্তর্ভুক্ত ছিলেন একজন ভারতীয় রাজা যশোধর্মন এবং গুপ্ত সম্রাট কুমারগুপ্ত তারা ৫২৮ খ্রিস্টাব্দে একটি হুন সেনাবাহিনী এবং তাদের শাসক মিহিরকুলাকে পরাজিত করে এবং তাদের ভারত থেকে বিতাড়িত করে।  গুপ্তরা এই অভিযানে সামান্য ভূমিকা পালন করেছিল বলে মনে করা হয়। \nমনে করা হয় যে, হুনদের মধ্যে জিওনাইট অথবা হেফথালাইট, কিদারাইটস, অ্যালচন হুন (অ্যালকসন, আলাখানা, ওয়ালক্সন ইত্যাদি নামেও পরিচিত) এবং নেজাক হুন ইত্যাদি গোষ্ঠী অন্তর্ভুক্ত। হিন্দু গ্রন্থে উল্লিখিত হারাহুনাদের (হালাহুনা বা হারাহুরা নামেও পরিচিত) ও অন্যান্য সাধারণ হুনদের সম্বোধনে এই ধরনের নামগুলি কখনও কখনও ব্যবহৃত হয়েছে। যদিও এই গোষ্ঠীগুলি (এবং ইরানী হুন ) হুনদের একটি শাখা বলে মনে করা হয় কিন্তু এই ধরনের নামগুলি হুন জাতির সাথে অপরিহার্যভাবে সমার্থক ছিল না। কিছু লেখক পরামর্শ দেন যে ভারত আক্রমনকারী হুনরা আসলে ছিল মধ্য এশিয়ার ইফথালাইট হুনদের অন্তর্গত।  ইউরোপ আক্রমণকারী মধ্য এশিয়ার মানুষদের সাথে হুনদের সম্পর্ক থাকলেও তার কোনও স্পষ্ট প্রমাণ পাওয়া যায়নি।\nভারতে সবচেয়ে দূরবর্তী ভৌগোলিক সীমাতে অবস্থিত অঞ্চলগুলি হুনদের দ্বারা নিয়ন্ত্রিত হত। মধ্য ভারতের মালওয়া পর্যন্ত অঞ্চলকে হুনরা নিজেদের প্রভাবে আচ্ছাদিত করেছিল।  তাদের বারবার আক্রমণ এবং তাদের সাথে যুদ্ধে পরাজয় ছিল গুপ্ত সাম্রাজ্যের পতনের প্রধান কারণ। \n\n\n== তথ্যসূত্র =="}