{"pageid": 1113263, "title": "ডেনভার আন্তর্জাতিক বিমানবন্দর", "url": "https://bn.wikipedia.org/wiki?curid=1113263", "content": "ডেনভার আন্তর্জাতিক বিমানবন্দর, স্থানীয়ভাবে ডিআইএ নামে পরিচিত, পশ্চিম মার্কিন যুক্তরাষ্ট্রের একটি আন্তর্জাতিক বিমানবন্দর, যা প্রাথমিকভাবে কলোরাডোর ডেনভার মহানগর, সেইসঙ্গে ফ্রন্ট রেঞ্জ আরবান করিডোরের উড়ান পরিষেবা পরিবেশন করে। এটি ৩৩,৫৩১ একর (৫২.৪ বর্গমাইল; ১৩৫.৭ বর্গকিমি) জুড়ে বিস্তৃত, বিমানবন্দরটি স্থলভাগের দিক থেকে উত্তর আমেরিকার বৃহত্তম বিমানবন্দর এবং কিং ফাহদ আন্তর্জাতিক বিমানবন্দরের পরে বিশ্বের দ্বিতীয় বৃহত্তম। রানওয়ে ১৬আর/৩৪এল এর দৈর্ঘ্য ১৬,০০০ ফুট (৩.০৩ মাইল; ৪.৮৮ কিমি), যা উত্তর আমেরিকার দীর্ঘতম জনসাধারণের ব্যবহারের রানওয়ে এবং বিশ্বের সপ্তম দীর্ঘতম রানওয়ে। বিমানবন্দরটি ডাউনটাউন ডেনভার থেকে ২৫ মাইল (৪০ কিমি) সড়ক দূরত্বে, সাবেক স্ট্যাপলটন আন্তর্জাতিক বিমানবন্দর থেকে ১৯ মাইল (৩১ কিমি) দূরে অবস্থিত। বিমানবন্দরটি আসলে কেন্দ্রীয় ডেনভারের তুলনায় অরোরা শহরের কাছাকাছি, এবং হোটেলের মত অনেক বিমানবন্দর পরিষেবাসমূহ অরোরা বা ডেনভার মেইলিং ঠিকানা ব্যবহার করে।\nবর্তমানে ডিইএন থেকে ২৩ টি বিমানসংস্থার মাধ্যমে উত্তর আমেরিকা, লাতিন আমেরিকা, ইউরোপ ও এশিয়া জুড়ে মধ্যে ২১৫ টি গন্তব্যে বিরতিহীন পরিষেবা রয়েছে; এটি মার্কিন যুক্তরাষ্ট্রের চতুর্থ বিমানবন্দর, যা ২০০ টির অধিক গন্তব্যে উড়ান পরিষেবা প্রদান করে। বিমানবন্দরটি ইউনাইটেড এয়ারলাইন্স ও ফ্রন্টিয়ার এয়ারলাইন্স উভয়ের জন্য একটি হাব এবং এটি সাউথওয়েস্ট এয়ারলাইন্সের জন্য বৃহত্তম কার্যক্রম ঘাঁটিগুলির মধ্যে একটি হিসাবে কাজ করে। বিমানবন্দরটি ৩৫,০০০ জনেরও বেশি কর্মচারী সহ কলোরাডোর বৃহত্তম নিয়োগকর্তা। বিমানবন্দরটি গ্রেট সমভূমির পশ্চিম প্রান্তে এবং রকি পর্বতমালার ফ্রন্ট রেঞ্জের দৃষ্টির মধ্যে অবস্থিত।\nডিআইএন ২০২০ সালে বিশ্বের ৮তম ব্যস্ততম বিমানবন্দর এবং যাত্রী পরিবহনের দিক থেকে মার্কিন যুক্তরাষ্ট্রের ৩য় ব্যস্ততম বিমানবন্দর ছিল; ডিআইএন ২০০০ সাল থেকে প্রতি বছর বিশ্বের শীর্ষ ২০ টি ব্যস্ততম বিমানবন্দরের মধ্যে রয়েছে।\n\n\n== তথ্যসূত্র ==\n\n\n== বহিঃসংযোগ ==\n\nডেনভার আন্তর্জাতিক বিমানবন্দর, প্রাতিষ্ঠানিক ওয়েবসাইট"}