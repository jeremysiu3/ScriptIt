{"pageid": 1486698, "title": "সবুজ হোসেন", "url": "https://bn.wikipedia.org/wiki?curid=1486698", "content": "সবুজ হোসেন একজন বাংলাদেশী পেশাদার ফুটবলার যিনি বাংলাদেশ প্রিমিয়ার লিগে ফর্টিস ফুটবল ক্লাবের একজন ডিফেন্ডার হিসেবে খেলেন।\n\n\n== প্রারম্ভিক জীবন ==\nসবুজ কুষ্টিয়ার হাউজিং সি ব্লকের নওশের হোসেন ও শাহিদা বেগমের ঘরে জন্মগ্রহণ করেন। তার বাবা নওশের হোসেন একজন রিকশাচালক ও পরিবারের প্রধান যোগানদাতা ছিলেন। সবুজ মাগুরা ভিত্তিক আসাদুজ্জামান ফুটবল একাডেমির সাথে তার কর্মজীবন শুরু করেন এবং ২০১৭ পাইওনিয়ার ফুটবল লিগে তাদের অধিনায়কত্ব করেন।\n\n\n== ক্লাব ক্যারিয়ার ==\n\n\n=== সাইফ স্পোর্টিং ক্লাব ===\n২০১৭ সালে, সবুজ ৫ বছরের চুক্তিতে সাইফ স্পোর্টিং ক্লাবের যুব দলে যোগ দেন। কোচ কামাল বাবুর অধীনে তিনি ২০১৮ সালের ঢাকা তৃতীয় বিভাগ ফুটবল লিগে অংশগ্রহণ করেন। ২০ এপ্রিল ২০১৮-এ তিনি টাঙ্গাইল ফুটবল একাডেমির বিরুদ্ধে ৩–২ জয়ে যুব দলের হয়ে তার প্রথম গোল করেন। ২০১৯ সালে, তিনি ভারতে স্বামী বিবেকানন্দ চ্যাম্পিয়নশিপ নাইট ফুটবল টুর্নামেন্টে অংশগ্রহণ করেছিলেন। একই বছরে, সবুজ সাইফ দলের অংশ ছিল যেখানে তিনি ২০১৯ বাফুফে অনূর্ধ্ব-১৮ ফুটবল প্রতিযোগিতায় রানার্স আপ হয়েছিল।\n২৭ নভেম্বর ২০৯১-এ, সবুজকে সিনিয়র দলে অর্থাৎ সাইফ স্পোর্টিং ক্লাবে উন্নীত করা হয়। ৬ ফেব্রুয়ারী ২০২১-এ আরামবাগ কেএস-এর বিপক্ষে একটি লিগ ম্যাচ চলাকালীন ক্লাবের হয়ে তার প্রতিযোগিতামূলক অভিষেক হয়। ৩ জুলাই ২০২২-এ, আবাহনীর বিরুদ্ধে ৪–২ জয়ের সময় তিনি তার প্রথম পেশাদার লিগ গোল করেন।\n\n\n=== ফর্টিস ফুটবল ক্লাব ===\nআগস্ট ২০২২ সালে, সবুজ নতুন প্রিমিয়ার লিগ ক্লাব ফর্টিস-এ যোগ দেন। ৭ ফেব্রুয়ারী ২০২৩ তারিখে, তিনি ২০২২–২৩ ফেডারেশন কাপে ১–২ হারের সময় মুক্তিযোদ্ধা সংসদের বিরুদ্ধে ক্লাবের হয়ে তার প্রথম গোল করেন।\n\n\n== আন্তর্জাতিক ক্যারিয়ার ==\n২০২১ সালে, সবুজ ২০২২ এএফসি অনূর্ধ্ব-২৩ এশিয়ান কাপ বাছাইপর্বের অংশ নিতে উজবেকিস্তানে যান। যদিও বাছাইপর্বের সময় তিনি বাংলাদেশ জাতীয় অনূর্ধ্ব-২৩ ফুটবল দলের হয়ে অভিষেক করতে ব্যর্থ হন। তিনি ২০২৩ সালে থাইল্যান্ডে ২০২৪ এএফসি অনূর্ধ্ব-২৩ এশিয়ান কাপ বাছাইপর্বের জন্য দলে ফিরে আসেন।\n\n\n== ক্যারিয়ার পরিসংখ্যান ==\n\n\n=== ক্লাব ===\n৩ জুন ২০২৩. পর্যন্ত হালনাগাদকৃত।\n\nটীকা\n\n\n== তথ্যসূত্র =="}