{"pageid": 1381449, "title": "আন্তর্জাতিক পুনর্গঠন ও উন্নয়ন ব্যাংক", "url": "https://bn.wikipedia.org/wiki?curid=1381449", "content": "আন্তর্জাতিক পুনর্গঠন ও উন্নয়ন ব্যাংক (ইংরেজি: International Bank for Reconstruction and Development; সংক্ষেপে: আইবিআরডি) দারিদ্র্য দূরীকরণ ও উন্নয়ন সহযোগী হিসেবে বিশ্বের দরিদ্র্য ও উন্নয়নশীল দেশ সমূহকে ঋণ, আর্থিক ও উন্নয়ন বিষয়ে পরামর্শ, আর্থিক ঝুঁকি ব্যবস্থাপনা ইত্যাদি বিষয়ে সহায়তা প্রদান করে থাকে। এটি বিশ্বব্যাংক গ্রুপ রচনাকারী পাঁচটি অঙ্গপ্রতিষ্ঠানের মধ্যে প্রথম।\nবিশ্ব ব্যাংক কর্তৃক পরিচালিত এই আর্থিক প্রতিষ্ঠানটি বিশ্বের সবচেয়ে বড় উন্নয়ন ব্যাংক। আইবিআরডি বিশ্বব্যাংক গ্রুপের প্রধান সংস্থা। বিশ্ব ব্যাংক বলতে মূলত আইবিআরডি-কেই বুঝানো হয়। তবে সামগ্রিকভাবে আইবিআরডি এবং আইডিএ (আন্তর্জাতিক উন্নয়ন সংস্থা) এর সমন্বয়ে বিশ্ব ব্যাংক গঠিত।\n\n\n== ইতিহাস ==\n১৯৪৪ সালের ব্রেটনউডস সম্মেলনের মাধ্যমে আইবিআরডি এর আত্মপ্রকাশ ঘটে। তবে আনুষ্ঠানিকভাবে ১৯৪৬ সালের জুন মাসে এর কার্যক্রম শুরু হয়। এটি জাতিসংঘের বিশেষ সংস্থার মর্যাদা লাভ করে ১৫ নভেম্বর ১৯৪৭ সালে।\nআইবিআরডি পরিচালিত হয় বিশ্বব্যাংকের বোর্ড অব গভর্নরসের দ্বারা। আইবিআরডি ১৯৫৯ সাল থেকে ঋণ প্রদানের ক্ষেত্রে ট্রিপল-এ রেটিং পদ্ধতি অবলম্বন করে আসছে। বাংলাদেশ ১৯৭২ সালের ১৭ আগস্ট আইবিআরডি এর সদস্যপদ লাভ করে। আইবিআরডি ১৯৭৮ সাল থেকে প্রতিবছর ‘বিশ্ব উন্নয়ন প্রতিবেদন’ (WDR) প্রকাশ করে থাকে।\n\n\n== আরও দেখুন ==\nবিশ্ব ব্যাংক\nবিশ্ব ব্যাংক গোষ্ঠী\nআন্তর্জাতিক উন্নয়ন সংস্থা\nইন্টারন্যাশনাল ফাইন্যান্স কর্পোরেশন\nবিনিয়োগ বিরোধ নিষ্পত্তিসংক্রান্ত আন্তর্জাতিক সালিশি আদালত\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}