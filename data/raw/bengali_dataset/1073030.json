{"pageid": 1073030, "title": "আর্তুর সোয়ারেস দিয়াস", "url": "https://bn.wikipedia.org/wiki?curid=1073030", "content": "আর্তুর মানুয়েল রিবেইরো সোয়ারেস দিয়াস (পর্তুগিজ: Artur Manuel Ribeiro Soares Dias; জন্ম: ১৪ জুলাই ১৯৭৯) হলেন একজন পর্তুগিজ পেশাদার ফুটবল রেফারি, যিনি ২০১০ সাল থেকে ফিফা এবং উয়েফার তালিকাভুক্ত একজন রেফারি হিসেবে কাজ করছেন।\nঅতিরিক্ত সহকারী রেফারি হিসেবে তার স্বদেশী ওলেগারিও বেনকেরেনসার সাথে একাধিক উয়েফা চ্যাম্পিয়নস লিগ ম্যাচের দায়িত্ব পালন করেছেন, সোয়ারেস দিয়াস ২০১২–১৩ উয়েফা ইউরোপা লিগের বেশ কিছু ম্যাচ পরিচালনা করেছেন। এছাড়াও, তিনি ইতালি এবং সুইডেনের মধ্যকার উয়েফা ইউরোপীয় অনূর্ধ্ব-২১ ফুটবল চ্যাম্পিয়নশিপের প্লে-অফ ম্যাচগুলোর দায়িত্ব পালন করার জন্য ইউরোপীয় ফুটবল পরিচালনা কমিটি তাকে নিয়োগ করেছিলেন।\nতিনি ২০১৫ সালে নিউজিল্যান্ডে অনুষ্ঠিত যুক্তরাষ্ট্র এবং সার্বিয়ার মধ্যকার ফিফা অনূর্ধ্ব-২০ বিশ্বকাপ কোয়ার্টার-ফাইনাল ম্যাচে রেফারির দায়িত্ব পালন করেছেন। এরপূর্বে ২০১১ সালে সার্বিয়ায় অনুষ্ঠিত ২০১১ উয়েফা ইউরোপীয় অনূর্ধ্ব-১৭ চ্যাম্পিয়নশিপের সেমি-ফাইনাল ম্যাচটি পরিচালনা করেছেন।\n২০১৭ সালের ৫ই জানুয়ারি তারিখে, প্রিমেইরা লিগায় পাসোস দে ফেরেইরা এবং পোর্তুর মধ্যকার একটি ম্যাচের দুইদিন আগে সোয়ারেস দিয়াস মিয়াতে প্রশিক্ষণ করার জন্য প্রস্তুত হচ্ছিলেন, এমন সময় তিনি এবং তার পরিবার হত্যার হুমকি পান; এই হুমকিদাতা হিসেবে তিনি সুপার ড্রাগেসকে চিহ্নিত করেছিলেন, যারা পোর্তুরআনুষ্ঠানিক একটি সমর্থক দল ছিল। তিনি \"অজানা ব্যক্তিদের\" বিরুদ্ধে পুলিশে ঘটনাটি রিপোর্ট করেছিলেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ডরেফারিতে সোয়ারেস দিয়াস (ইংরেজি)\nওয়ার্ল্ডফুটবল.নেটে সোয়ারেস দিয়াস (ইংরেজি)"}