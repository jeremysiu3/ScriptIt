{"pageid": 12297, "title": "শ্রীনগর উপজেলা", "url": "https://bn.wikipedia.org/wiki?curid=12297", "content": "শ্রীনগর বাংলাদেশের মুন্সীগঞ্জ জেলার অন্তর্গত একটি উপজেলা।\n\n\n== অবস্থান ==\nউত্তরে সিরাজদিখান উপজেলা এবং ঢাকা জেলার নবাবগঞ্জ উপজেলা, দক্ষিণে পদ্মা নদী, লৌহজং উপজেলা ও মাদারীপুর জেলার শিবচর উপজেলা, পূর্বে সিরাজদিখান উপজেলা ও লৌহজং উপজেলা, পশ্চিমে পদ্মা নদী, ঢাকা জেলার নবাবগঞ্জ উপজেলা ও দোহার উপজেলা।\n\n\n== প্রশাসনিক এলাকা ==\nশ্রীনগর উপজেলা প্রতিষ্ঠার তারিখ ১২ আগস্ট ১৯৮৩। উপজেলার আয়তন ২০২ বর্গ কিলোমিটার। ইউনিয়নের সংখ্যা ১৪টি। গ্রাম ১৪৭টি, মৌজা ১০২টি, ওয়ার্ড/গ্রাম সরকার ১২৬টি।\nইউনিয়নগুলো হলো:\nশ্রীনগর, শ্যামসিদ্ধি, ষোলঘর, কুকুটিয়া, তন্তর, আটপাড়া, রাঢ়ীখাল, ভাগ্যকুল, বাঘড়া, কোলাপাড়া, পাটাভোগ, হাঁসাড়া, বীরতারা, বাড়ৈখালী\n\n\n== ইতিহাস ==\nশ্রীনগররের প্রাচীন নাম রায়েসবর। নবাব মীর কাসিম কর্তৃক নিযুক্ত বাংলা বিহার উড়িশ্যার গভর্নর লালা কীর্তিনারায়ণ বসু রায়েসবরের শ্রীবৃদ্ধি করে এর নামকরণ করেন শ্রীনগর। তিনি শ্রীনগর তথা বিক্রমপুরে একটি মনোরম প্রাসাদ নির্মাণ করেন যা বর্তমানে শ্রীনগর পাইলট স্কুল ভবন হিসেবে পরিচিত।\nশ্রীনগররের সাংষ্কৃতিক অঙ্গন প্রাচীন কাল হতেই সরগরম। এখানে যাত্রা, থিয়েটর,পালাগান, জারিগান, সারিগাণ,প্রাচীন কাল হতেই প্রচলিত। উপমহাদেশ খ্যাত শ্রীনগরের রথযাত্রার উৎসবে দেশের বিভিন্ন অঞ্চল থেকে জনসমাবেশ ঘটত। নিপুণ কারুকার্য খচিত কাঠ ও টিনের মনোরম ঘরবাড়ি এবং আসবাবপত্র তৈরি এ অঞ্চলের প্রধান ঐতিহ্য। কাঠের কারুকার্যময় পানসি নৌকা, মাটির তৈরি নানা রকম খেলনা, পুতুল,হাড়ি-পাতিল প্রভৃতির জন্য এ অঞ্চল বিখ্যাত। শ্রীনগর তাঁতশিল্প দেশের অন্যতম ঐতিহ্য।এছাড়া শ্রীনগরে তৈরি তামা কাসার জিনিসপত্র বিখ্যাত।\n\n\n== জনসংখ্যার উপাত্ত ==\nলোকসংখ্যা: ২,৫৯,৮৮৭ জন\nপুরুষ: ১,২৭,৩৭৪ জন\nমহিলা: ১,৩২,৫১৩ জন\nপরিবারের সংখ্যা: ৩৬,৩৪৪টি\nশিশুমৃত্যুর হার: ৩.৩৩ জন (প্রতি হাজারে)\nজনসংখ্যা বৃদ্ধির হার: ২.০১%\n\n\n== শিক্ষা ==\nসরকারি প্রাথমিক বিদ্যালয়: ৯২টি\nবেসরকারি রেজিস্টার্ড প্রাথমিক বিদ্যালয়: ৪টি\nনিম্ন মাধ্যমিক বিদ্যালয়: ১টি\nমাধ্যমিক বিদ্যালয়: ২১টি\nমহাবিদ্যালয়: ৪টি\nমাদ্রাসা: ৫টি\nভোকেশনাল ইনস্টিটিউশন: ১টি\nশিক্ষার হার: ৬০.৫৭%\n\n\n== অর্থনীতি ==\nবেশিরভাগ প্রবাসী মানুষদের হতে আয়। এছাড়া ব্যবসা, কৃষিও রয়েছে।\n\n\n== উল্লেখযোগ্য ব্যক্তিত্ব ==\nআবদুল হালিম চৌধুরী জুয়েল, বীর বিক্রম,ক্রিকেটার।\nজগদীশচন্দ্র বসু, পদার্থবিদ। উদ্ভিদেরও প্রাণ রয়েছে এই মতবাদ এর আবিষ্কারক। অতিক্ষুদ্র তরঙ্গ সৃষ্টি ও প্রেরণ এর গবেষণায় নিয়োজিত ছিলেন।\nকফিল উদ্দিন চৌধুরী, বাংলাদেশী আইনজীবী ও বাংলাদেশ আওয়ামী লীগের মুন্সীগঞ্জ জেলার রাজনীতিবিদ এবং পূর্ব পাকিস্তানের যুক্তফ্রন্ট সরকারের মন্ত্রী ছিলেন। তিনি পাকিস্তানের প্রাদেশিক ও জাতীয় পরিষদের সাবেক সদস্য এমএনএ ছিলেন।\nহুমায়ুন আজাদ, বিশিষ্ট ভাষাবিদ ও লেখক ও ঢাকা বিশ্ববিদ্যালয়ের বাংলার অধ্যাপক\nএকিউএম বদরুদ্দোজা চৌধুরী, বাংলাদেশের সাবেক রাষ্ট্রপতি, রাজনীতিবিদ ও চিকিৎসক। ১৯৭৯ সালে তিনি বাংলাদেশের উপ-প্রধানমন্ত্রী নির্বাচিত হন। ২০০১ সালের নভেম্বর মাসে তিনি গণপ্রজাতন্ত্রী বাংলাদেশ সরকারের রাষ্ট্রপতি নির্বাচিত হন।\nসিরাজুল ইসলাম চৌধুরী, বাংলাদেশী লেখক, প্রাবন্ধিক ও শিক্ষক\nচাষী নজরুল ইসলাম, চলচ্চিত্র পরিচালক\nআব্দুল জব্বার খান, চলচ্চিত্র পরিচালক, অভিনেতা। বাংলাদেশের বাংলা ভাষায় প্রথম চলচ্চিত্র নির্মাণ করেন \"মুখ ও মুখোশ\"। বাংলাদেশের চলচ্চিত্রের জনক বলা হয় তাকে।\n\n\n== দর্শনীয় স্থান ==\nভাগ্যকুল জমিদার বাড়ি\nবিক্রমপুর জাদুঘর ( সাবেক জমিদার যদুনাথ রায়ের বাড়ি)\nআড়িয়াল বিল\nশ্যামসিদ্ধির মঠ\n\n\n== বিবিধ ==\nসরকারি উপজেলা হাসপাতাল: ১টি\nপাকা রাস্তা: ৮.০০ কিলোমিটার\nকাঁচা রাস্তা: ১৫৫.০০ কিলোমিটার\nমোট জমির পরিমাণ: ১,৫৯,৩১২.৫৩ একর\nকৃষি জমির পরিমাণ: ১,৫১,৭০৪.৯৩ একর\nখেয়া ঘাট/নৌকা ঘাট: ৩টি\nহাট-বাজার: ২৬টি\nডাকঘর: ২১টি\nমসজিদ: ৩৭০টি\nমন্দির: ৫৫টি\nনদ-নদী: ২টি\nব্যাংক শাখা: ১৬টি\nটেলিফোন এক্সচেঞ্জ: ১টি\nক্ষুদ্র ও কুটির শিল্প: ২৮টি।\n\n\n== আরও দেখুন ==\nমুন্সীগঞ্জ জেলা\nঢাকা বিভাগ\nবাংলাদেশের উপজেলাসমূহ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় শ্রীনগর উপজেলা"}