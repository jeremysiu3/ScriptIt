{"pageid": 1177604, "title": "রাজশাহী কেন্দ্রীয় কারাগার", "url": "https://bn.wikipedia.org/wiki?curid=1177604", "content": "রাজশাহী কেন্দ্রীয় কারাগার হলো বাংলাদেশের রাজশাহী বিভাগের একটি কারাগার। এটি রাজশাহী জেলার পদ্মা নদীর উত্তর তীরে অবস্থিত।\n\n\n== ইতিহাস ==\n১৮৪০ সালে রাজশাহী কারাগার প্রতিষ্ঠিত হয়। ১৯১৪ সালে তৎকালীন ব্রিটিশ আমলে এটিকে কেন্দ্রীয় কারাগার হিসেবে উন্নীত করা হয়। \n১৯৫০ সালের ২৪ এপ্রিল কারাগারে নিম্নমানের খাবার প্রদান ও বন্দি নির্যাতনের প্রতিবাদে অনশন এবং আন্দোলন করার কারণে তৎকালীন জেলা পুলিশ কারাগারের খাপড়া ওয়ার্ডে গুলি চালায়। এতে কমিউনিস্ট পার্টির কয়েকজন সক্রিয় কর্মী নিহত হন। পরবর্তীতে ওয়ার্কাস পার্টি ও অন্যান্য বাম সংগঠনগুলো দিনটিকে স্মরণীয় করে রাখতে ২৪ এপ্রিল খাপড়া ওয়ার্ড দিবস পালন করে থাকে। \n\n\n== অবকাঠামো ও ধারণক্ষমতা ==\nরাজশাহী কেন্দ্রীয় কারাগার ৫৪.৯৬১০ একর ভূমির ওপর প্রতিষ্ঠিত। এটির কারাবন্দি ধারণক্ষমতা ১৪৬০ জন, তবে, হাজতি ও কয়েদি মিলিয়ে গড়ে প্রায় ৩৫০০ বন্দি এখানে অবস্থান করে। \nএই কারাগারে রয়েছে হাসপাতাল, মসজিদ ও কারা প্রশিক্ষণ একাডেমি। এছাড়াও, কারাবন্দিদের জন্য একাধিক কয়েদি ভবন এবং কারারক্ষী ও কর্মকর্তাদের জন্য পৃথক ভবন রয়েছে।\n\n\n== আরও দেখুন ==\nচট্টগ্রাম কেন্দ্রীয় কারাগার\nকুমিল্লা কেন্দ্রীয় কারাগার\n\n\n== তথ্যসূত্র =="}