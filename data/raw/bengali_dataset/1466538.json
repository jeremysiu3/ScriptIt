{"pageid": 1466538, "title": "ফ্রিটজ অ্যালবার্ট লিপম্যান", "url": "https://bn.wikipedia.org/wiki?curid=1466538", "content": "ফ্রিটজ অ্যালবার্ট লিপম্যান (জার্মান উচ্চারণ: [fʁɪt͡s ˈalbɛʁt ˈlɪpˌman] (); ১২ জুন ১৮৯৯ - ২৪ জুলাই ১৯৮৬) হলেন একজন জার্মান-আমেরিকান প্রাণরসায়নবিদ এবং কোএনজাইম এ-এর সহ-আবিষ্কারক। কোএনজাইম এ নিয়ে অন্যান্য গবেষণা এবং এটি আবিষ্কারের জন্য তিনি হ্যান্স অ্যাডলফ ক্রেবসের সাথে যৌথভাবে ১৯৫৩ সালে চিকিৎসাবিজ্ঞানে নোবেল পুরস্কার লাভ করেন।\n\n\n== জন্ম ও পারিবারিক পরিচিতি ==\nলিপম্যান ১৮৯৯ সালের ১২ জুন জার্মানির কনিসবার্গে এক ইহুদি পরিবারে জন্মগ্রহণ করেন। তার মায়ের নাম গার্ট্রুড লাচম্যানস্কি এবং এবং বাবা লিওপোল্ড লিপম্যান। তার বাবা ছিলেন একজন অ্যাটর্নি।\n\n\n== শিক্ষাজীবন ==\nলিপম্যান কনিসবার্গ বিশ্ববিদ্যালয়, বার্লিন বিশ্ববিদ্যালয় এবং মিউনিখ বিশ্ববিদ্যালয়ে চিকিৎসাবিজ্ঞানে অধ্যয়ন করেন এবং ১৯২৪ সালে বার্লিন হতে স্নাতক হন। এরপর তিনি প্রফেসর হ্যান্স মিরওয়েনের অধীনে রসায়ন অধ্যয়নের জন্য কোনিগসবার্গে ফিরে আসেন। ১৯২৬ সালে তিনি অটো মায়ারহোফের নিকট তার ডক্টরেট থিসিস সম্পন্ন করার জন্য বার্লিনের ডাহেলম ইনস্টিটিউট ফর বায়োলজিতে আসেন।\n\n\n== আরও দেখুন ==\nনোবেল বিজয়ী ইহুদিদের তালিকা;\nচিকিৎসাবিজ্ঞানে নোবেল বিজয়ীদের তালিকা।\n\n\n== তথ্যসূত্র ==\n\n\n== বহিঃসংযোগ ==\n\nNobelprize.org-এ ফ্রিটজ অ্যালবার্ট লিপম্যান  (ইংরেজি)\njewish virtual library biography\nLeibniz Institute for Age Research – Fritz Lipmann Institute (FLI)\nNational Academy of Sciences Biographical Memoir\n\nটেমপ্লেট:চিকিৎসাবিজ্ঞানে নোবেল পুরস্কার বিজয়ী ১৯৫১-১৯৭৫"}