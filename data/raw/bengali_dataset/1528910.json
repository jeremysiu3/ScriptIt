{"pageid": 1528910, "title": "অরুণা জয়ন্তী", "url": "https://bn.wikipedia.org/wiki?curid=1528910", "content": "অরুণা জয়ন্তী একজন প্রসিদ্ধ ভারতীয় ব্যবসায়ী। প্যারিস-ভিত্তিক তথ্যপ্রযুক্তি সংস্থা কেপজেমিনি -এর এশিয়া প্যাসিফিক অঞ্চল এবং ল্যাটিন আমেরিকান অঞ্চলে যে সমস্ত আঞ্চলিক দপ্তর আছে তাদের ব্যবসায়িক বিভাগের ব্যবস্থাপনা পরিচালনার দায়িত্ব সামলান তিনি। পূর্বে তিনি বিজনেস সার্ভিসেস নামক সংস্থার সিইও ছিলেন। তিনি কেপজেমিনির ভারতীয় শাখার সিইও হিসেবেও দায়িত্ব পালন করেছেন। অরুণা জয়ন্তী ২০০০ সালে কেপজেমিনি সংস্থায় কর্মী হিসাবে যোগ দেন। তিনি কেপজেমিনির ভারতীয় শাখার কর্মী ছিলেন। তার প্রাথমিক কার্যকালের সময়ে অরূণা কেপজেমিনির বিশ্বব্যাপী পরিষেবাগুলির প্রসারের বিষয়ে কাজ করার জন্য আগ্রহ প্রকাশ করেছিলেন।  জয়ন্তী ২০১৪ সালের নভেম্বর থেকে ক্যালিকটের ন্যাশনাল ইনস্টিটিউট অফ টেকনোলজি -এর বোর্ড অফ গভর্নরসের চেয়ারপার্সন হিসাবে নিযুক্ত হন। \n\n\n== শিক্ষা ==\nঅরূণা জয়ন্তী ১৯৮৪ সালে শ্রী ভিলে পার্লে কেলবানি মন্ডল নামক দাতব্য সংস্থার অধীনস্থ নরসি মোনজি ইনস্টিটিউট অব ম্যানেজমেন্ট স্টাডিজ থেকে ফাইন্যান্স ম্যানেজমেন্ট ওরফে অর্থনীতি ব্যাবস্থাপনা বিষয়ে স্নাতকোত্তর ডিগ্রি অর্জন করেছিলেন। \n\n\n== পুরষ্কার ==\nঅরূণা জয়ন্তী ২০১১ এবং ২০১২ সালে ফরচুন ইন্ডিয়া নামক সংস্থার পক্ষ থেকে সবচেয়ে ক্ষমতাশালী নারী হিসাবে সম্মানিত হয়েছেন।  ২০১১-২০১৫ এবং ২০১৭-২০১৮ সালে বিজনেস টুডে সংস্থার পক্ষ থেকে প্রকাশিত ব্যবসাক্ষেত্রে সবচেয়ে ক্ষমতাশালী নারী -এর তালিকায় জয়ন্তী স্থান পেয়েছিলেন।  ২০১৩ সালে তিনি ইন্ডিয়া টুডে ওম্যান অ্যাওয়ার্ড শীর্ষক পুরস্কারে সম্মানিত হন। এছাড়াও অরুণা জয়ন্তী ন্যাস্কম (ন্যাশনাল অ্যাসোসিয়েশন অব সফটওয়্যার অ্যান্ড সার্ভিস কোম্পানিজ) -এর নির্বাহী পরিষদের একজন পরিচিত সদস্যা। \n\n\n== তথ্যসূত্র =="}