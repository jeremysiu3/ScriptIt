{"pageid": 1339210, "title": "চারোদি (সম্প্রদায়)", "url": "https://bn.wikipedia.org/wiki?curid=1339210", "content": "চারোদি হল ভারতের কর্ণাটক রাজ্যের একটি সম্প্রদায়।   চারোদিরা মেস্তা (মেস্তা), আচারি, কোঙ্কনি আচারি, খন্দেকার, নায়ক  ইত্যাদি বিভিন্ন নামে পরিচিত।\nহিন্দু ধর্মে চারোদী বলে কোনো পৃথক বিভাগ নেই। স্থানীয় ভাষায় 'চর' কথার মানে হল চারটি এবং 'হোদি' কথার অর্থ হল নৌকা। মনে করা হয় এই সম্প্রদায়ের লোকেরা পুরাকালে গোয়ার কোনো অঞ্চল থেকে নৌকায় চড়ে জলপথে যাত্রা করে কর্ণাটকে পৌছান এবং সেখানে চারটি বিভিন্ন উপকূলীয় অঞ্চলে অবতরণ করে বসতি স্থাপন করেছিল। চারোদিরা প্রাথমিকভাবে মেস্তা নামে পরিচিত ছিল। তাদের পৈতৃক ভূমি ছেড়ে তারা যখন অন্য স্থানে পাড়ি দেয় তখন যে স্থানে তারা অবতরণ করে তার নামের উপর ভিত্তি করে তারা তাদের সম্প্রদায়ের নাম পরিবর্তন করে নেয়। এদের সাধারণত উত্তর কর্ণাটকে আচারি বা চারোদি এবং দক্ষিণ কর্ণাটকে নায়ক বা মেস্থ বলা হয়।  তাদের মধ্যে প্রচলিত লোককথা অনুসারে, তারা গোয়া থেকে সমুদ্রপথে নৌকায় চরে কর্নাটকে বিভিন্ন উপকূলীয় অঞ্চলে এসে বসতি স্থাপন করেছিল। \nব্রিটিশ রাজের সময় তারা ভারতের \" ডিনোটিফাইড ট্রাইব \" এর অন্তর্ভুক্ত ছিল।  ঐতিহ্যগতভাবে চারোদিদের পেশা হল কাঠমিস্ত্রি। ভারত স্বাধীনতা লাভ করার পর চারোদিরা কর্ণাটকের অন্যান্য অনগ্রসর শ্রেণীর সম্প্রদায়ের অন্তর্ভুক্ত হয়।  \nচারোদিরা সাধারণত কর্ণাটকের  শৃঙ্গেরী মাতার ভক্ত। তারা ভগবান শিবেরও উপাসক। স্থানীয়ভাবে ভগবান শিব চারোদি সম্প্রদায়ের লোকেদের মধ্যে রাবলনাথ নামে পরিচিত। গোয়া, ম্যাঙ্গালোর, কুন্দাপুর, গাঙ্গোলি, শিরুর, হোন্নাভার, সিরসি, কারওয়ার, সাগর এবং শিমোগা ইত্যাদি অঞ্চলে চারোদি ও মেস্থ সমাজের লোকেদের নিজস্ব মন্দির ছিল।\n\n\n== তথ্যসূত্র =="}