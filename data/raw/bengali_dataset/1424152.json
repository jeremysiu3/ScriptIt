{"pageid": 1424152, "title": "দ্য বয়, দ্য মোল, দ্য ফক্স এন্ড দ্য হোর্স (বই)", "url": "https://bn.wikipedia.org/wiki?curid=1424152", "content": "দ্য বয়, দ্য মোল, দ্য ফক্স এন্ড দ্য হোর্স চার্লি ম্যাকেসি রচিত ও চিত্রিত একটি বই। বইটিতে একটি ছেলে, একটি ছুঁচো, একটি শেয়াল এবং একটি ঘোড়ার বন্ধুত্বের গল্প বর্ণনা করা হয়েছে, যারা একসাথে তাদের বাড়ি খুঁজতে যাত্রা করে।\n\n\n== সম্মাননা ==\n\"দ্য বয় দ্য মোল দ্য ফক্স এন্ড দ্য হোর্স\" বইটি দ্য হিন্দু পত্রিকা রিভিউ করেছে, এবং\nফাইন্যান্সিয়াল টাইমস-এ লেখক জেমস লাভগ্রোভ এটিকে তাঁর \"২০১৯ বেস্ট পিকচার বুক লিস্ট\" এর তালিকাভুক্ত করেছেন।\n২০২০ সালের ব্রিটিশ বুক অ্যাওয়ার্ডস -এ সংক্ষিপ্ত তালিকাভুক্ত হয়েছে। এবং ২০১৯ সালের \"ওয়াটারস্টোন্স বুক অফ দ্য ইয়ার\" পুরস্কার জিতেছে।\nবর্তমানে এটি একটি বেস্টসেলার বই।\n\n\n== অ্যানিমেটেড অভিযোজন ==\n২০২২ সালের অক্টোবরে, ঘোষণা করা হয় যে বইটি একটি অ্যানিমেটেড সিনেমায় রূপান্তরিত হচ্ছে, চলচ্চিত্রটি পরিচালনা করেছেন পিটার বেইন্টন এবং বইটির লেখক চার্লি ম্যাকেসি, গল্প অভিযোজিত করেছেন জন ক্রোকার এবং ম্যাকেসি, সহ-প্রযোজক ক্যারা স্পেলার, জে.জে. আব্রামস এবং হানা মিঙ্গেলা, এবং সহ-নির্বাহী প্রযোজক উডি হ্যারেলসন। বালকের চরিত্রে কণ্ঠ দিয়েছেন জুড কাওয়ার্ড নিকোল, ছুঁচোর চরিত্রে টম হল্যান্ডার, শেয়ালের চরিত্রে ইড্রিস এলবা, এবং ঘোড়ার চরিত্রে গ্যাব্রিয়েল বার্ন। আইসোবেল ওয়ালার-ব্রিজ ছোট চলচ্চিত্রটির সাউন্ডট্র্যাক রচনা করেছেন।\nএই চলচ্চিত্রটি ২৪ ডিসেম্বর, ২০২২ তারিখে বিবিসি ওয়ানে প্রচারিত হয় এবং আইপ্লেয়ারে স্ট্রিম করা হয়, এবং ২৫ ডিসেম্বর, ২০২২ তারিখে যুক্তরাজ্যের বাইরে অ্যাপল টিভি+ এ অ্যাপল অরিজিনাল ফিল্ম হিসাবে প্রিমিয়ার হয়। ছবিটি ১২ মার্চ, ২০২৩ তারিখে বেস্ট অ্যানিমেটেড শর্ট ফিল্ম একাডেমি অ্যাওয়ার্ড জিতেছে।\n\n\n== সংস্কৃতি ==\n২০২২ সালে বিবিসি ম্যাকেসি সম্পর্কে একটি তথ্যচিত্র তৈরি করেছে। \"চার্লি ম্যাকেসি: দ্য বয়, দ্য মোল, দ্য ফক্স, দ্য হোর্স এন্ড মি\" শিরোনামের এই তথ্যচিত্রটিতে ম্যাকেসির কাজ এবং ব্যক্তিগত জীবন নিয়ে আলোচনা করা হয়েছে। এতে ম্যাকেসির শৈশবের বন্ধু বিয়ার গ্রিলসের অবদান ছিল।\n\n\n== তথ্যসূত্র ==\n\n\n== বহিঃসংযোগ ==\nThe Boy, the Mole, the Fox and the Horse- এর লাইব্রেরি হোল্ডিং"}