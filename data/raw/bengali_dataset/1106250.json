{"pageid": 1106250, "title": "মুহাম্মদ জুমা", "url": "https://bn.wikipedia.org/wiki?curid=1106250", "content": "মুহাম্মদ জুমা ইদ আল বালুশি (আরবি: محمد جمعة‎, ইংরেজি: Mohammed Jumaa; ২৮ জানুয়ারি ১৯৯৭; মুহাম্মদ জুমা নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব শাবাব আল আহলি এবং সংযুক্ত আরব আমিরাত জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেলেন।\nআমিরাতি ফুটবল ক্লাব আল শাবাবের যুব পর্যায়ের হয়ে খেলার মাধ্যমে জুমা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৫–১৬ মৌসুমে, আমিরাতি ক্লাব আল শাবাবের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল শাবাবের হয়ে দুই মৌসুমে ৩৭ ম্যাচে ৫টি গোল করার পর ২০১৭–১৮ মৌসুমে তিনি শাবাব আল আহলিতে যোগদান করেছেন।\n২০১৬ সালে, জুমা সংযুক্ত আরব আমিরাত অনূর্ধ্ব-২০ দলের হয়ে সংযুক্ত আরব আমিরাতের বয়সভিত্তিক পর্যায়ে অভিষেক করেছিলেন। প্রায় ৫ বছর যাবত সংযুক্ত আরব আমিরাতের বয়সভিত্তিক দলের হয়ে খেলার পর, তিনি ২০২১ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ৫ ম্যাচে ১টি গোল করেছেন।\n\n\n== প্রারম্ভিক জীবন ==\nমুহাম্মদ জুমা ইদ আল বালুশি ১৯৯৭ সালের ২৮শে জানুয়ারি তারিখে সংযুক্ত আরব আমিরাতের দুবাইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজুমা সংযুক্ত আরব আমিরাত অনূর্ধ্ব-২০ দলের হয়ে খেলার মাধ্যমে সংযুক্ত আরব আমিরাতের প্রতিনিধিত্ব করেছেন।\n২০২১ সালের ৭ই জুন তারিখে, ২৪ বছর, ৪ মাস ও ১০ দিন বয়সে, ডান পায়ে ফুটবল খেলায় পারদর্শী জুমা থাইল্যান্ডের বিরুদ্ধে অনুষ্ঠিত ২০২২ ফিফা বিশ্বকাপের ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। উক্ত ম্যাচের ৭৫তম মিনিটে আক্রমণভাগের খেলোয়াড় কাইয়ো কানেদো কোরেয়ার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি সংযুক্ত আরব আমিরাত ৩–১ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n১২ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মুহাম্মদ জুমা  (ইংরেজি)  \nট্রান্সফারমার্কেটে মুহাম্মদ জুমা (ইংরেজি) \nওয়ার্ল্ডফুটবল.নেটে মুহাম্মদ জুমা (ইংরেজি) \nইএসপিএন এফসিতে মুহাম্মদ জুমা (ইংরেজি) \nন্যাশনাল-ফুটবল-টিমস.কমে মুহাম্মদ জুমা (ইংরেজি)"}