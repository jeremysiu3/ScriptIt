{"pageid": 1181047, "title": "কুমকুম মুন্সী", "url": "https://bn.wikipedia.org/wiki?curid=1181047", "content": "কুমকুম মুন্সী (১৯৪১-২০০১) ছিলেন কলকাতার রাবার-সলিউশন ভিত্তিক শিল্পের ক্ষেত্রে অন্যতম বিশিষ্ট চিত্রশিল্পী। তিনি শিল্পী অন্নদা মুন্সী ও জয়তী মুন্সীর ঘরে জন্মগ্রহণ করেন। শুধু রাবার-সলিউশন ভিত্তিক পেইন্টিংই নয়, মুন্সী অন্যান্য শিল্পের ফর্ম যেমন বাস্তবসম্মত চিত্রকর্ম, গ্রাফিক আর্ট এবং বিমূর্ত শিল্পেও দক্ষ ছিলেন। বিমূর্ত অভিব্যক্তিবাদী আন্দোলনের ক্ষেত্রে অবিস্মরণীয় অবদানের জন্য কিংবদন্তি আমেরিকান চিত্রশিল্পী পল জ্যাকসন পোলক-এর শৈল্পিক পদ্ধতির দ্বারা মুন্সী অত্যন্ত অনুপ্রাণিত হয়েছিলেন। গভর্নমেন্ট আর্ট কলেজের ক্লাসে তিনি সবসময় প্রথম হতেন। তিনি তাঁর শিল্প ও জীবনধারায় প্রাচ্য এবং পশ্চিমের সর্বোত্তম অনুশীলনকে একত্রিত করেছিলেন। যদিও তিনি দেশীয় ঐতিহ্যের মধ্যে নিহিত ছিলেন, তবুও তাঁর শৈল্পিক খ্যাতি প্রায়শই ইউরোপে প্রশংসিত হয়। তাঁর শৈল্পিক পদ্ধতি ইউরোপ-এ,  বিশেষ করে স্ক্যান্ডিনেভিয়ান দরবারে প্রশংসিত হয়েছিল। ২০০১ সালের ২৭শে আগস্ট কলকাতার টালাপার্ক-এর নিজের বাসভবনে তিনি শেষ নিঃশ্বাস ত্যাগ করেন।  ১৯৭৪ এবং ১৯৭৫ সালে, বিড়লা অ্যাকাডেমিতে তাঁর চিত্রকর্ম প্রদর্শন করা হয়েছিল। এছাড়া সুইডেন ও স্ক্যান্ডিনেভিয়ান দেশে তিনবার তার চিত্রকর্ম প্রদর্শন করা হয়। ২০০২ সালে, টাটা কোম্পানি প্রয়াত কুমকুম মুন্সীর স্মরণে তাঁর পেইন্টিংসমূহ দিয়ে তাদের ক্যালেন্ডার প্রকাশ করে।\n\n\n== তথ্যসূত্র =="}