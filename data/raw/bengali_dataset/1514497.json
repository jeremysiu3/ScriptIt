{"pageid": 1514497, "title": "ললিতা ভকিল", "url": "https://bn.wikipedia.org/wiki?curid=1514497", "content": "ললিতা ভকিল একজন ভারতীয় সূচিকর্ম শিল্পী, তিনি হিমাচল প্রদেশের চাম্বা জেলার ঐতিহ্যবাহী রুমাল সূচিকর্ম চাম্বা রুমালের সংরক্ষণ এবং প্রচারে অবদান রাখার জন্য পরিচিত।\nশিল্পকলায় অবদানের জন্য ভারত সরকার ২০২২ সালে ললিতা ভকিলকে পদ্মশ্রী সম্মান প্রদান করে। ২০১৮ সালে তিনি নারী শক্তি পুরস্কারেও সম্মানিত হয়েছিলেন।\n\n\n== জীবন ==\nপনেরো বছর বয়সে ললিতা ভকিলের বিয়ে হয়েছিল। চাম্বা রুমালের নকশা তৈরির ক্ষেত্রে তাঁর প্রতিভা তার শ্বশুরের চোখে পড়েছিল এবং তিনি এই প্রতিভাকে স্বীকৃতি দিয়ে স্থানীয় মেয়েদের এবং মহিলাদের এই শিল্পে প্রশিক্ষণ দেওয়ার জন্য তাঁকে উৎসাহিত করেছিলেন।\n\n\n== কর্মজীবন ==\nগত পঞ্চাশ বছর ধরে, ললিতা ভকিল চাম্বা রুমালের প্রচার ও সংরক্ষণের জন্য কাজ করে আসছেন। তিনি তাঁর কাজ প্রদর্শন এবং এই ঐতিহ্যবাহী সূচিকর্মের উপর কর্মশালা পরিচালনা করার জন্য ভারতে ও বিদেশে ব্যাপক ভ্রমণ করেছেন।\nললিতা ভকিল প্রায়শই চাম্বা রুমালের নকশা নিয়ে পরীক্ষা-নিরীক্ষা করেছেন। তিনিই প্রথম মহিলা যিনি বড় আকারের রুমাল তৈরির জন্য সূচিকর্মে রেশমের ব্যবহার করেছিলেন। এছাড়াও, তিনি শাড়ি, শাল, ওড়না এবং স্টোল ইত্যাদির পাশাপাশি মাল্টি-প্যানেল সেটের নকশা তৈরি করেছেন।\n\n\n== পুরস্কার এবং স্বীকৃতি ==\n২০০৯ : শিল্প গুরু\n২০১৭ : নারী শক্তি পুরস্কার\n২০২২ : পদ্মশ্রী\n\n\n== তথ্যসূত্র =="}