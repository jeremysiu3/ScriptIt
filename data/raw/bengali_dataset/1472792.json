{"pageid": 1472792, "title": "হাসান হাফিজ", "url": "https://bn.wikipedia.org/wiki?curid=1472792", "content": "হাসান হাফিজ বাংলাদেশের অন্যতম প্রধান কবি ও প্রবীণ সাংবাদিক। তিনি বর্তমানে বাংলাদেশ জাতীয় প্রেস ক্লাবের ভারপ্রাপ্ত সভাপতি ও দৈনিক কালের কণ্ঠ পত্রিকার সম্পাদক হিসেবে দায়িত্ব পালন করছেন। তার প্রকাশিত গ্রন্থের সংখ্যা প্রায় দুই শত।।\n\n\n== জন্ম ও পড়াশোনা ==\nকবি হাসান হাফিজের জন্ম ১৯৫৫ সালের ১৫ অক্টোবর নারায়ণগঞ্জ জেলার সােনারগাঁও উপজেলার এলাহি নগর গ্রামে। জন্মসূত্রে তার নাম গোলাম মওলা শাহজাদা। পরে তিনি লেখক নাম হাসান হাফিজ পরিগ্রহণ করেন।  তিনি হােসেনপুর হাই স্কুল থেকে মাধ্যমিক পাশ করে ঢাকা কলেজে ভর্তি হন। এরপর ঢাকা বিশ্ববিদ্যালয়ে পড়াশোনা করেন। তিনি বাংলা ভাষা ও সাহিত্য এবং গণযােগাযােগ ও সাংবাদিকতা বিভাগে দুইবার এম.এ. ডিগ্রি লাভ করেন।\n\n\n=== পরিবার ===\nকবি হাসান হাফিজের স্ত্রীর নাম শাহীন আখতার। তিনি ঢাকা রেসিডেনসিয়াল মডেল কলেজের প্রাক্তন সহকারী অধ্যাপক। তাদের একমাত্র সন্তান ডা. শিহান তাওসিফ গৌরব।\n\n\n== কর্মজীবন ==\nকবি হাসান হাফিজ সাহিত্য চর্চার পাশাপাশি সাংবাদিকতাকে প্রধান পেশা হিসেবে গ্রহণ করেছেন। প্রিন্ট ও ইলেকট্রনিক মিডিয়ায় সাংবাদিকতার ৪৯ বছর যাবৎ কর্মরত বয়েছেন তিনি। বিভিন্ন পত্রিকায় সাংবাদিক ও সম্পাদক হিসেবে কাজ করেছেন। তার কর্মজীবন শুরু হয় দৈনিক বাংলায়। কবি শামসুর রাহমান সম্পাদিত দৈনিক বাংলা পত্রিকায় ১৯৭৬ সালে যোগদান করেন। দৈনিক বাংলায় তার কর্মকাল ২১ বছরের। এরপর দৈনিক জনকণ্ঠ, কলকাতার সাপ্তাহিক দেশ (বর্তমানে পাক্ষিক), বৈশাখী টেলিভিশন এবং আমার দেশ-এ নিযুক্ত ছিলেন। তিনি ২৭ আগস্ট, ২০২৪ খ্রিস্টাব্দ থেকে বাংলাদেশের বিখ্যাত পত্রিকা দৈনিক কালের কণ্ঠে সম্পাদক হিসেবে কাজ শুরু করেন। তিনি অস্ট্রেলিয়া, জাপান, চীন, ফিলিপিন্স, থাইল্যান্ড, ভারত, জর্ডান, ইরাক, সংযুক্ত আরব আমিরাত, ফিজি, শ্রীলঙ্কা, নেপাল, সিঙ্গাপুর, পাকিস্তান, মালয়েশিয়া এবং দক্ষিণ কোরিয়া প্রভৃতি দেশে কর্মসূত্রে ভ্রমণ করেছেন।\n\n\n== সাহিত্য কর্ম ==\nকবি হাসান হাফিজ যখন বিদ্যালয়ে পড়াশোনা করতেন, তখন তার প্রথম ছড়া ছাপা হয় ইত্তেফাকের কচি কাঁচার আসরে। তাঁর প্রথম কাব্যগ্রন্থ ‘এখন যৌবন যার’ প্রকাশিত হয়েছে ১৯৮২ সালে। এ পর্যন্ত তার প্রকাশিত গ্রন্থ প্রায় ১৯০টি। তার প্রকাশিত গ্রন্থের মধ্যে উল্লেখযোগ্য হলো:\nএখন যৌবন যার, অবাধ্য অর্জুন, অপমানে বেজে উঠি, জলরেখায় শব্দজোড়, হয়তো কিছু হবে, ছড়াসমগ্র, রূপকথা সমগ্র ১-৪, বিদেশিনী বধূ, রবীন্দ্রনাথ: দেশে ভাষণ, টাকডুম টাকডুম বাজে, ছড়ার গাড়ি দূরের পাড়ি, জোড়া হাতি রিমান্ডে, সত্যি সেলুকাস,ফুল পাখি নদীও বিপদে ইত্যাদি।\n\n\n== চাঁদের হাট প্রতিষ্ঠা ==\n১৯৭৪ সালের ১৪ই এপ্রিল তারিখে ‘আমরা সুন্দর হব’ এ মূলমন্ত্র নিয়ে নতুন প্রজন্মকে আলোকিত মানুষ হিসেবে গড়ে তোলার প্রয়াসে পূর্বদেশের শিশু-কিশোরদের বিভাগ চাঁদের হাটকে একটি শিশু-কিশোর প্রতিষ্টানের রূপ দেয়া হয়। নেতৃত্বে ছিলেন বাংলা ভাষার অন্যতম শ্রেষ্ঠ ছড়াকার রফিকুল হক। তরুণ ও ছড়াকার লেখক হাসান হাফিজ ছিলেন চাঁদের হাটের অন্যতম প্রতিষ্ঠাতা সম্পাদক।\n\n\n== জাতীয় প্রেসক্লাবের সভাপতি ==\nকবি হাসান হাফিজ ১১ আগস্ট, ২০২৪ খ্রিস্টাব্দে জাতীয় প্রেসক্লাবের ব্যবস্থাপনা কমিটির সভায় সর্বসম্মতিক্রমে সংগঠনটির ভারপ্রাপ্ত সভাপতি হিসেবে দায়িত্ব লাভ করেন। এর পূর্বে তিনি জাতীয় প্রেসক্লাবের সিনিয়র সহ-সভাপতি হিসেবে দায়িত্বরত ছিলেন। এছাড়া তিনি বাংলাদেশ পরিবেশ সাংবাদিক ফোরামের (এফইজেবি) সাধারণ সম্পাদক হিসেবে কাজ করেছেন। তিনি প্রায় ১৫টি দেশ ভ্রমণ করেছেন।\n\n\n== পুরস্কার ও স্বীকৃতি ==\nকবি হাসান হাফিজ সাহিত্য ও সাংবাদিকতায় অবদান রাখার স্বীকৃতি হিসেবে অসংখ্য সম্মাননা ও পুরস্কার পেয়েছেন। এর মধ্যে রয়েছে অগ্রণী ব্যাঙ্ক শিশুসাহিত্য পুরস্কার, জাতীয় প্রেস ক্লাব লেখক সম্মাননা, ডাকসু সাহিত্য পুরস্কার, শ্রীজ্ঞান অতীশ দীপঙ্কর স্বর্ণপদক, কলকাতার সৌহার্দ্য কবিতা উৎসব সম্মাননা,  ঢাকা রিপাের্টার্স ইউনিটি লেখক সম্মাননা, কবিতালাপ পুরস্কার, কবি জসীম উদ্দীন স্মৃতি পুরস্কার, এম নূরুল কাদের শিশুসাহিত্য পুরস্কার, স্বপ্নকুঁড়ি পদক ইত্যাদি। \n\n\n== সামাজিক সম্পৃক্ততা ==\nকবি হাসান হাফিজ দেশের বিভিন্ন সামাজিক ও পেশাগত সংগঠনে নানাভাবে যুক্ত রায়েছেন যার মধ্যে রয়েছে:\n\nজীবন সদস্য (১২৮৭), বাংলা একাডেমি।\nসাধারণ সম্পাদক, বাংলাদেশ পরিবেশ সাংবাদিক ফোরাম (২০১০-  ),\nসদস্য, জাতীয় প্রেস ক্লাব কল্যাণ  তহবিল,\nসাবেক কোষাধ্যক্ষ, আইইউসিএন জাতীয় কমিটি,\nসদস্য, ঢাকা রিপোর্টার্স ইউনিটি,\nসদস্য, ঢাকা সাংবাদিক ইউনিয়ন,\nসদস্য, বাংলাদেশ জ্ঞান ও সৃজনশীল প্রকাশক সমিতির নির্বাচনী আপিল বোর্ড ২০০৮ এবং ২০১২।\nসম্পাদনা উপদেষ্টা, সংগীত বিষয়ক মাসিক পত্রিকা ‘সরগম’,\nসাবেক সদস্য, জাতীয় কবিতা পরিষদ কেন্দ্রীয় কমিটি,\nপ্রতিষ্ঠাতা সাহিত্য সম্পাদক, কেন্দ্রীয় চাঁদের হাট (জাতীয় শিশু-কিশোর ও যুব সংগঠন),\nসদস্য,বাংলাদেশ চলচ্চিত্র সাংবাদিক সমিতি (বাচসাস)\nপ্রাক্তন সদস্য, নাট্য সংগঠন থিয়েটার (অখণ্ড),\nনির্বাহী কমিটির সাবেক সদস্য, বৃহত্তর ঢাকা সাংবাদিক ফোরাম।\nসম্পাদনা পরিষদের সাবেক সদস্য, জাতীয় প্রেস ক্লাবের সদস্য কবিদের মুখপত্র ‘কবিতাপত্র’\nআহ্বায়ক, বরেণ্য সাংবাদিক আতাউস সামাদ স্মৃতি পরিষদ\n\n\n== প্রকাশিত গ্রন্থাবলী ==\nকবি-লেখক হাসান হাফিজ বহুলপ্রজ লিখিয়ে হিসাবে প্রখ্যাত। ২০২৪ অবধি তাঁর প্রকাশিত গ্রন্থের সংখ্যা ১৯৯। এর মধ্যে মৌলিক কাব্যগ্রন্থ ৫৭টি, একটি কলকাতা থেকে প্রকাশিত। দু’টি কাব্যগ্রন্থ দ্বিভাষিক, ইংরেজি অনুবাদসহ।\n\n\n=== কাব্যগ্রন্থ ===\nএখন যৌবন যার (১৯৮২), \nভালোবাসা, তার ভাষা (১৯৮৬), \nঅবাধ্য অর্জুন (১৯৮৬), \nতুমি বধূ অবিবাহের (১৯৮৭),  \nহয়তো কিছু হবে (১৯৮৭), \nহাসান হাফিজের প্রেমের কবিতা (১৯৯৪), \nদূরে পাহাড়ের ঘুম (১৯৯৫), \nসকল ডুবুরি নয় সমান সন্ধিৎসু (১৯৯৫), \nতৃষ্ণার তানপুরা (১৯৯৬), \nভালোবাসার অগ্নিচুমুক (১৯৯৭), \nহƒদয় বড়ো কাঁদছে (১৯৯৭), \nনা ওড়ে না পোড়ে প্রেম (১৯৯৭), যে মধুমদ তোমার ফুলে (১৯৯৮), বিভ্রমের বিষলতা (১৯৯৯), \nস্তবগান সুন্দরের (২০০০), \nজলরেখায় শব্দজোড় (২০০০), \nও জীবন অত্যাগসহন (২০০১), \nমুক্তিযুদ্ধের কবিতা (২০০১), \nনীরবতাই অস্ত্র আমার (২০০২), \nহাসান হাফিজের নির্বাচিত প্রেমের কবিতা (কলকাতা থেকে প্রকাশিত, ২০০৪), \nঅন্তরীক্ষে সুদূরে কোথাও (২০০৫), \nদীঘল অচেনা পরবাসে (২০০৫), \nপুণ্য পুঁজি কিছু নাই (২০০৬), \nকবিতাসমগ্র-১ (২০০৬), কবিতাসমগ্র-২ (২০০৮), \nপ্রেমের কবিতাসমগ্র (২০০৮), \nধাবমান সন্ধ্যার গৌরব (২০০৮), \nযদি পাই লিরিকের দেখা (২০০৮), \nপ্রেম ও প্রকৃতির কবিতা (২০০৯), \nছায়ামানুষ ভাঙামানুষ (২০০৯), \nশিশুকালের জবাকুসুম (২০১০), \nএক সমুদ্র দুঃখ তিয়াস (২০১০), \nধুলোমাটি আসক্তির বীজ (২০১০), \nবল ভরসা দাও রে দয়াল (২০১১), \nএক জন্ম এভাবেই (২০১২), মনে মনে নিরলে গোপনে (২০১২), \nটুকরো টাকরা কষ্ট ব্যথাফুল (২০১৩), \nঅপেক্ষা এক নদীর নাম (২০১৩),\nনিজেকেই এখনো চিনি না (২০১৩), \nরোমান্টিক কবিতা (২০১৪), \nনক্ষত্র বলেছে জেগে থাকো (২০১৫), \nফুল পাখি নদীও বিপদে  (২০১৫) \nনির্বাচিত ১০০ প্রেমের কবিতা (২০১৫),\nকবিতাসমগ্র-৩ (২০১৫), \nকেন বৃষ্টি দূরতমা), পিপাসা  ও পরম্পরা (২০১৬), \nকেমন আশ্চর্য পাপ (২০১৬), \nঅভিমান মৃত্যু ও পাথর (২০১৬), \nকনে দেখা আলোর অহং (২০১৭), হারানো পুরানো (২০১৭), \nআধখানা পাই আধেক হারাই (২০১৭), \nঅপমানে বেজে উঠি (২০১৮)।   \n\n\n=== শিশু-কিশোর গ্রন্থ ===\nছন্দে ছড়ায় ঈশপ (১৯৮৮), \nম্যারাডোনা ও বিশ্বকাপ (১৯৯৪), \nসাতটা কাকে দাঁড় বায় (১৯৯৭), \nটাকডুম টাকডুম বাজে (১৯৯৯), \nগল্পগুলো রূপকথা (২০০০), \nহৈ হৈ হুল্লোড় (২০০১), \nছড়ার গাড়ি দূরের পাড়ি (২০০১), অন্যদেশের রূপকথা (২০০২), \nতিল যদি হয় তাল (২০০২), \nঈশপের গল্প থেকে ছড়া (২০০২), \nসজনে পাতা কলমী ফুল (২০০৪), \nটোনাটুনি ছড়া শুনি (২০০৫), \nইষ্টিকুটুম মিষ্টি নয় (২০০৫), মজার ছড়া (২০০৬), \nগল্প ছড়ায় ঈশপ (২০০৭), রকমারি রূপকথা (২০০৮), ছড়াসমগ্র (২০০৮), \nমজার যত প্রাণী (২০০৮), \nনানান দেশের রূপকথা (২০০৯), \nঘরের মধ্যেই সমুদ্দুর (২০০৯), \nরূপকথারা ভিনদেশি (২০০৯), \nজ্বলে নেভে জোনাকি (২০১০), \nতিড়িং বিড়িং কাঠবেড়ালি (২০১০), \nদোল দুলুনি মন ভুলুনি (২০১০), \nআহা আহা ইশ রে (২০১০), \nদূরের দেশের রূপকথা (২০১১), \nবটের ঝুরি চাঁদের বুড়ি (২০১১), \nমন জুড়ানি রূপকথা (২০১১), \n৩০ দেশের রূপকথা (২০১১), \nহাওয়াই মিঠাই শন পাপড়ি (২০১১), \nদশ দেশের রূপকথা (২০১১), \nনির্বাচিত ১২টি রূপকথা (২০১২), \nঝাঁকে ঝাঁকে পাখিরা উড়ুক (২০১২), \nআফ্রিকা-এশিয়ার রূপকথা (২০১২), \nমনের মত রূপকথা (২০১২), \nঅবাক রঙিন রূপকথা (২০১২), \nএক ডজন রূপকথা (২০১২), \nসোনালি সব রূপকথা (২০১২), \nআয় ছড়া তৈ তৈ (২০১২), \nগুগল সার্চে ঘোরা (২০১৩), \nপ্রিয় সব ছড়া (২০১৩), \nরূপকথা সমগ্র ১ (২০১৩), \nইচ্ছেকুঁড়ি স্বপ্নকুঁড়ি (২০১৩), \nজাপানের রূপকথা (২০১৩), \nরূপকথা সমগ্র ২ (২০১৩), \nচাষীর গাভী ও তিন ছেলে (২০১৩), \nরঙ বাহারি রূপকথা (২০১৪), \nআকাশে গেল ব্যাঙ ব্রাজিলের রূপকথা (২০১৪), \nরূপকথা সমগ্র ৩ (২০১৫), \n৪ দেশের ৪টি রূপকথা (২০১৫), \nছড়া ১০১ (২০১৫), \n১৩ দেশের রূপকথা(২০১৬), \nআট দেশের রূপকথা (২০১৬), \nএক চাঙ্গাড়ি ছড়া (২০১৬), \nডজনখানেক রূপকথা (২০১৬), \nনির্বাচিত ১০০ ছড়া (২০১৬), \nশ্রেষ্ঠ বিদেশি রূপকথা (২০১৭), \nদশটি বিদেশি রূপকথা (২০১৭), \nছয়টি বিদেশি রূপকথা (২০১৮)।\n\n\n=== সাক্ষাৎকার গ্রন্থ ===\nদ্বাবিংশতি: বিশিষ্ট ২২ লেখক-শিল্পীর সাক্ষাৎকারভিত্তিক গ্রন্থ (১৯৯৪)।\n\n\n=== রঙ্গব্যঙ্গ ===\nপানিতে দুধ মেশানোর প্রকল্প (২০১০), \nজোড়া হাতি রিমান্ডে (২০১১),=সত্যি সেলুকাস! (২০১২),\nনা দিলে ভেরি গুড (২০১২), \nবেশি বিয়ে বেশি ট্যাক্স (২০১২), \nহুল ফোটানোর ছড়া (২০১৩), \nকালো বিড়াল রহস্য (২০১৩), চিরতা ও মধু (২০১৪),\nতালগাছটা আমার (২০১৫)।\n\n\n=== জীবনীগ্রন্থ গবেষণা গদ্যগ্রন্থ ===\nখান মুহাম্মদ মঈনুদ্দীন (১৯৮৯),\nরবীন্দ্রনাথ: দেশে ভাষণ (২০১২),\nপাখির চোখে দেখা (২০১৫)\nকবিতা কার্ড \nকী ভুল তুমি করলে ভুলে \nসবার উপরে বিরহ সত্য  \nবিদেশিনী বধূ (২০০৬)\n\n\n== তথ্যসূত্র =="}