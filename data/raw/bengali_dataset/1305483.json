{"pageid": 1305483, "title": "মুশফিকুর রহমান (সচিব)", "url": "https://bn.wikipedia.org/wiki?curid=1305483", "content": "মুশফিকুর রহমান বাংলাদেশ সিভিল সার্ভিসের একজন কর্মকর্তা। তিনি ইসলামিক ফাউন্ডেশনের মহাপরিচালক (অতিরিক্ত সচিব) ও প্রধানমন্ত্রীর কার্যালয়ের পাবলিক প্রাইভেট পার্টনারশীপ (পিপিপি) কর্তৃপক্ষের প্রধান নির্বাহী কর্মকর্তা (সচিব) হিসেবে দায়িত্ব পালন করেছেন। বর্তমানে তিনি সচিব, ডাক ও টেলিযোগাযোগ বিভাগ হিসেবে দায়িত্ব পালন করছেন। \n\n\n== প্রাথমিক জীবন ==\nবগুড়ার নন্দীগ্রাম উপজেলার মুশফিকুরের জন্ম। তিনি নন্দীগ্রাম পাইলট উচ্চ বিদ্যালয় থেকে এসএসসি এবং বগুড়ার সরকারি আজিজুল হক কলেজ থেকে এইচএসসি পাস করেন। তিনি বাংলাদেশ কৃষি বিশ্ববিদ্যালয় থেকে ডক্টর অব ভেটেরিনারি মেডিসিন (ডিভিএম) ডিগ্রি এবং মাইক্রোবায়োলজি বিষয়ে এমএসসি ডিগ্রি লাভ করেন। পরবর্তীকালে তিনি ব্র্যাক বিশ্ববিদ্যালয় থেকে গভর্নেন্স অ্যান্ড ডেভেলপমেন্ট বিষয়ে এমএ ডিগ্রি এবং বাংলাদেশ কৃষি বিশ্ববিদ্যালয় থেকে প্যাথলজিতে পিএইচডি ডিগ্রি অর্জন করেন।\n\n\n== কর্মজীবন ==\nমুশফিকুর রহমান বিসিএস (প্রশাসন) ক্যাডারের ১৩তম ব্যাচের একজন কর্মকর্তা হিসেবে ১৯৯৪ খ্রিষ্টাব্দে চাকরিতে যোগ দেন। মাঠ প্রশাসন ও মন্ত্রণালয় পর্যায়ে বিভিন্ন পদে তিনি দায়িত্ব পালন করেছেন। তিনি ঝিনাইদহ, চুয়াডাঙ্গা ও যশোর জেলায় সহকারী কমিশনার, তিনটি উপজেলায় উপজেলা নির্বাহী কর্মকর্তা, সড়ক পরিবহন ও মহাসড়ক বিভাগে সিনিয়র সহকারী সচিব এবং সাংস্কৃতিক বিষয়ক মন্ত্রণালয়ে উপসচিব হিসেবে দায়িত্ব পালন করেছেন। তিনি নেত্রকোনা জেলার জেলা প্রশাসক ছিলেন। তিনি মন্ত্রিপরিষদ বিভাগে অতিরিক্ত সচিব এবং ইসলামিক ফাউন্ডেশনের মহাপরিচালক (অতিরিক্ত সচিব) হিসেবে দায়িত্ব পালন করেছেন। ২০২২ খ্রিষ্টাব্দের ৩১ অক্টোবর তিনি সচিব পদে পদোন্নতি লাভ করেন। বর্তমানে তিনি প্রধানমন্ত্রীর কার্যালয়ের পাবলিক প্রাইভেট পার্টনারশীপ (পিপিপি) কর্তৃপক্ষের প্রধান নির্বাহী কর্মকর্তা (সচিব) হিসেবে দায়িত্ব পালন করছেন।\n\n\n== তথ্যসূত্র =="}