{"pageid": 1352258, "title": "ফুলপতি নৃত্য", "url": "https://bn.wikipedia.org/wiki?curid=1352258", "content": "ভারতের মালওয়া অঞ্চলের এক বিশেষ লোকনৃত্যশৈলী হল ফুলপতি নৃত্য। অবিবাহিত মেয়েরা এই নৃত্য পরিবেশন করে। হোলি উপলক্ষে এই নৃত্য পরিবেশন করা হয়। \nএই লোকনৃত্য ভারতের মধ্যপ্রদেশের মালওয়া অঞ্চলে অত্যন্ত জনপ্রিয়। এই নৃত্য পরিবেশনকালে নর্তকীরা অত্যন্ত রঙিন পোশাক এবং সুন্দর অলঙ্কার পরিধান করা হয়। নৃত্যশৈলীর মূল উদ্দেশ্য হল অবিবাহিত মহিলাদের ধুমধাম করে 'হোলি' উৎসব উদযাপনের সুযোগ করে দেওয়া। গ্রামাঞ্চল ছাড়া মফস্বল এলাকাতেও এই নৃত্যের চল আছে। \n\n\n== ফুলপতি নৃত্যের ইতিহাস ও উৎপত্তি ==\nমূলত মধ্যপ্রদেশের মালওয়া অঞ্চলের অবিবাহিত মহিলাদের ধুমধাম করে হোলির উৎসব উদযাপন করার সুযোগ দেওয়ার জন্য এই নৃত্যের উৎপত্তি হয়েছিল। ফুলপতি লোকনৃত্য মধ্যপ্রদেশের দশাইন উৎসবের সাথে জড়িত যা পনেরো দিন ধরে পালিত হয়। এই উৎসবের সপ্তম দিনকে বলা হয় ফুলপতি যা উৎসবের সবচেয়ে শুভ দিন হিসাবে বিবেচিত। উৎসবের সময় আয়োজিত পদযাত্রা একটি সামাজিক সমাবেশে পরিণত হয় যেখানে লোকেরা একে অপরের সাথে দেখা করে এবং পরস্পরকে শুভেচ্ছা জানায়।\n\n\n== নৃত্য পরিবেশনা ও বেশভূষা ==\nএই নৃত্য পরিবেশন করার সময় অবিবাহিত মেয়েরা প্রার্থনা করে যেন মা প্রকৃতি তাদের পরিবারকে সর্বদা দুঃখ থেকে মুক্ত রাখে। এছাড়াও তারা মনোমত জীবনসংগী পাওয়ার প্রার্থনা জানায়। নর্তকীরা রঙিন পোশাক এবং সুন্দর গয়না পরে। তারা দোপাট্টা দিয়ে মাথা ঢেকে রাখে। অবিবাহিত মেয়েরা ঐতিহ্যবাহী গহনা যেমন চুড়ি, হার, নুপুর ইত্যাদি পরে। সৌন্দর্য ফুটিয়ে তুলতে তারা মুখে হালকা রূপটান করে।\nফুলপতির প্রধান যন্ত্র ঢোল। যতক্ষণ ঢোল বাজানো হবে ততক্ষণ নর্তকী তার পা থামাতে পারবেনা। ফুলপতি নাচ পরিদর্শনের জন্য বিশেষ অনুষ্ঠান আয়োজন করা হয়। ভারতের মধ্যপ্রদেশের মালওয়া অঞ্চলে এই নাচ সুপরিচিত।\n\n\n== তথ্যসূত্র =="}