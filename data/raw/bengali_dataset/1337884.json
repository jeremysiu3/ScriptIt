{"pageid": 1337884, "title": "ফিরোজা বেগম (অভিনেত্রী)", "url": "https://bn.wikipedia.org/wiki?curid=1337884", "content": "ফিরোজা বেগম ছিলেন একজন ইহুদি ভারতীয় অভিনেত্রী। ফিরোজা হিন্দী চলচ্চিত্র জগত বলিউড ও  মালয়ালম চলচ্চিত্র জগত মলিউডের বেশ কয়েকটি ছবিতে অভিনয় করেছেন। তিনি ১৯২০ এবং ১৯৩০-এর দশকে সিনেমার অভিনেত্রী হিসাবে \"অত্যন্ত জনপ্রিয়\" ছিলেন। সেই সময়ে  ভারতীয় সিনেমায় রুবি মায়ার্স এবং এথার ভিক্টোরিয়া আব্রাহাম (প্রমিলা) এর মতো বহু ইহুদি অভিনেত্রী অভিনয় করতেন। কিন্তু ফিরোজা তার অভিনয় ও প্রতিভা দিয়ে তাদের প্রত্যেকের মধ্যে সবচেয়ে বেশি জনপ্রিয় হয়ে ওঠেন।\nতিনি জন্মগতভাবে ছিলেন বেনে ইজরায়েলিদের বংশধর। তার জন্মের সময় নাম দেওয়া হয়েছিল সুসান সলোমন। তিনি তার ইহুদি পরিচয়কে লুকিয়ে রাখার জন্যই মুসলিম নাম ফিরোজা বেগম ব্যবহার করতেন। তিনি পাঁচজন বিখ্যাত ইহুদি ভারতীয় অভিনেত্রীদের একজন ছিলেন। ড্যানি বেন-মোশে পরিচালিত তথ্যচিত্র সালাম বোম্বে- দ্যি আন্‌টোল্ড স্টোরি অফ জিউস অ্যান্ড বলিঊডে তিনি সেই পাঁচ জন ইহুদি ভারতীয় অভিনেত্রীদের কথা উল্লেখ করেছেন যার মধ্যে ফিরোজা বেগম -এরও উল্লেখ আছে। এই তথ্যচিত্রটি ২০১৩ সালে মুক্তি পেয়েছিল।\n১৯২০ থেকে ১৯৩০ -এর দশকে তিনি সবচেয়ে বেশি জনপ্রিয় ছিলেন। সেই সময় তিনি বহু ছবিতে অভিনয় করেছেন। তার প্রথমদিকের অভিনীত কিছু ছবি হল, বেওয়াফা কাতিল, প্রেম বীর এবং দিন রাত। তার প্রথমদিকের আরও কয়েকটি সিনেমা হল, রায়গড়, ভাগতা ভূত এবং সার্কাস গার্ল। তার জনপ্রিয় সিনেমাগুলি হল ১৯৩৫ সালে মুক্তিপ্রাপ্ত নূর-ই-ইয়ামান, ১৯৩৬ সালে মুক্তিপ্রাপ্ত আনসুঁ কি দুনিয়া এবং সেই একই বছরে মুক্তিপ্রাপ্ত ভারত কা লাল।\n\n\n== তথ্যসূত্র =="}