{"pageid": 1028445, "title": "ফকল্যান্ড দ্বীপপুঞ্জ ফুটবল দল", "url": "https://bn.wikipedia.org/wiki?curid=1028445", "content": "ফকল্যান্ড দ্বীপপুঞ্জ জাতীয় ফুটবল দল (ইংরেজি: Falkland Islands national football team) হচ্ছে আন্তর্জাতিক ফুটবলে ফকল্যান্ড দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম ফকল্যান্ড দ্বীপপুঞ্জের ফুটবলের সর্বোচ্চ নিয়ন্ত্রক সংস্থা ফকল্যান্ড দ্বীপপুঞ্জ ফুটবল লীগ দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা কনমেবলের সদস্যপদ লাভ করেনি। ২০০১ সালের ৮ই জুলাই তারিখে, ফকল্যান্ড দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; উক্ত ম্যাচে ফকল্যান্ড দ্বীপপুঞ্জ আইল অব ম্যানের কাছে ৯–০ গোলের ব্যবধানে পরাজিত হয়েছে। বর্তমানে এই দলের ম্যানেজারের দায়িত্ব পালন করছেন ইয়ান বেটস।\nফিফা এবং কনমেবলের সদস্যপদ না থাকার ফলে ফকল্যান্ড দ্বীপপুঞ্জ এপর্যন্ত একবারও ফিফা বিশ্বকাপ এবং কোপা আমেরিকা অংশগ্রহণ করতে পারেনি।\nবেন হোলেস, লুক ক্লার্ক, ওয়েইন ক্লেমেন্ট, রাফায়েল মোরালেস এবং ডেকলান বোনারের মতো খেলোয়াড়গণ ফকল্যান্ড দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে ফকল্যান্ড দ্বীপপুঞ্জের কোন স্থান নেই। অন্যদিকে, বিশ্ব ফুটবল এলো রেটিংয়ে ফকল্যান্ড দ্বীপপুঞ্জের সর্বোচ্চ অবস্থান হচ্ছে ২২২তম (যা তারা ২০০১ সালে অর্জন করেছিল) এবং সর্বনিম্ন অবস্থান হচ্ছে ২৩০। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}