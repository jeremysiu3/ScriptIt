{"pageid": 1049088, "title": "কাডাপেরি", "url": "https://bn.wikipedia.org/wiki?curid=1049088", "content": "কাডাপেরি দক্ষিণ ভারতের তামিলনাড়ু রাজ্যের চেঙ্গলপট্টু জেলায় অবস্থিত চেন্নাই শহরের দক্ষিণ দিকের একটি আবাসিক অঞ্চল৷‌ এটি তাম্বরম পৌরনিগমের অন্তর্গত। ২০১৮ খ্রিস্টাব্দের তথ্য অনুযায়ী এই লোকালয় চেন্নাই শহরের অন্তর্ভুক্ত করার পরিকল্পনা রয়েছে। ২,০০০ জনসংখ্যা বিশিষ্ট কাডাপেরি মাদ্রাজ এক্সপোর্ট প্রসেসিং জোন মাদ্রাজ রপ্তানি প্রস্তুতিকরণ অঞ্চলের কাছাকাছি অবস্থিত। এটি বৃহত্তর চেন্নাইয়ের বিশেষ অর্থনৈতিক অঞ্চলের অন্তর্ভুক্ত। এখানে রয়েছে কাডাপেরি হ্রদ ও পাচাইমালাই চারণভূমি।\nতামিলনাড়ুর রাজ্য সরকারে ১৬৩ টি বিজ্ঞাপিত অঞ্চলগুলির মধ্যে এটি একটি।\n\n\n== নামকরণ ==\nতামিল-কন্নড় ভাষায় কাডা শব্দের অর্থ দরজা বা প্রবেশদ্বার ও এরি শব্দের অর্থ হ্রদ। অর্থাৎ কাডাপেরি শব্দবন্ধের অর্থ হয় চেন্নাইয়ের হ্রদ প্রবেশদ্বার।\n\n\n== ইতিহাস ==\nউনবিংশ শতাব্দীর শুরুর দিকে জমিদার ভেঙ্কটেশ পিল্লাই প্রথম কাডাপেরিতে নগরবসতি স্থাপন করেন। এটি প্রাথমিকভাবে এটি একটি কৃষিপ্রধান গ্রাম ছিল। মনে করা হয় এই স্থানে অবস্থিত শঙ্কুবিনায়ক মন্দিরটি পল্লব সাম্রাজ্যের সময়ে নির্মিত। পরে মন্দির সংস্কারকালে বিশ্বনাথ, বিশালাক্ষী, দক্ষিণমূর্তি, মুরুগা, দুর্গা, লিঙ্গোত্বব, নবোনীতকৃষ্ণ, মহালক্ষ্মী ও নবগ্রহ মূর্তি প্রতিষ্ঠিত হয়। মন্দিরের বিমান কাশীর মন্দিরের অনুরূপ৷ এছাড়া এখানে গঙ্গাম্মান মন্দির ও শ্রীমুতুমারিয়াম্মান মন্দির রয়েছে।\n\n\n== পরিবহন ==\nচেন্নাই শহরতলি রেলওয়ের অন্তর্গত তাম্বারাম স্যানাটোরিয়াম রেলওয়ে স্টেশন এই লোকালয়ের নিকটতম রেলস্টেশন। কাছাকাছির মধ্যে একটি বিমান বাহিনী স্টেশন রয়েছে এছাড়াও লোকালয়ে রয়েছে একটি বাস স্টপ। তাম্বরম বাস স্ট্যান্ড থেকে এটি মাত্র ১ কিলোমিটার (০.৬২ মাইল) দূরে অবস্থিত। তাম্বরম, বণ্ডলুর, তিরুবোত্রিয়ুর, তিরুবান্মিয়ুর, পুন্তমল্লী, কোয়মবেড়ু, নঙ্গানলুর, অম্বাত্তুর অবধি চেন্নাই এমটিসি বাস পরিষেবা রয়েছে।\n\n\n== তথ্যসূত্র =="}