{"pageid": 13292, "title": "একাত্তরের দিনগুলি", "url": "https://bn.wikipedia.org/wiki?curid=13292", "content": "একাত্তরের দিনগুলি বাংলাদেশী কথাসাহিত্যিক জাহানারা ইমাম রচিত মুক্তিযুদ্ধ ভিত্তিক গ্রন্থ। বইটি প্রথম প্রকাশিত হয় ১৯৮৬ সালের ফেব্রুয়ারি মাসে। এরপর আরো অনেকবার এটি পুনঃমুদ্রিত হয়।\n\n\n== পটভূমি ==\nবইটি ব্যক্তিগত দিনলিপি আকারে লেখা, যার শুরু ১৯৭১ সালের ১ মার্চ এবং সমাপ্তি সেই বছরের ১৭ ডিসেম্বর। মুক্তিযুদ্ধ চলাকালে ঢাকা শহরের অবস্থা ও গেরিলা তৎপরতার বাস্তব চিত্র এতে উঠে এসেছে। বইটিতে তার সন্তান শফি ইমাম রুমী অন্যতম প্রধান চরিত্র হিসেবে দেখা দেয় এবং তার মৃত্যুর জন্য জাহানারা ইমাম শহীদ জননী উপাধি পান।\nজাহানার'র বইয়ে তার পুত্র রুমি একজন মেধাবী শিক্ষার্থী। সে প্রকৌশলী ডিগ্রি লাভের জন্য বিদেশ যাবার পরিকল্পনা করছিল, কিন্তু ১৯৭১ সালের মার্চে যুদ্ধ শুরু হয়ে যায় এবং সে স্বেচ্ছাসেবক হিসাবে মুক্তিবাহিনীতে যোগ দেয়। যুদ্ধের সময়, তার ছেলেকে পাকিস্তানি সেনাবাহিনীরা ধরে নিয়ে যায় এবং সে আর ফিরে আসেনি।\nতার স্বামী শরীফ ইমাম একজন পুরকৌশল। তার হার্ট অ্যাটাক হয়েছিল, কিন্তু যুদ্ধের সময় প্রয়োজনীয় চিকিৎসার অভাবে তিনি মারা যান। ১৯৭১ সালের ১৬ ডিসেম্বরে বাংলাদেশ স্বাধীন হয় এবং তিনি তখনও বেঁচে ছিলেন। তিনি তার বাকি জীবন তার অন্য ছেলের সাথে কাটান।\n\n\n== উৎস ==\nইমাম, জাহানারা (১৯৮৬), একাত্তুরের দিনগুলি, সন্ধানী প্রকাশনী, ঢাকা, আইএসবিএন 984-480-000-5 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== তথ্যসূত্র =="}