{"pageid": 1522892, "title": "ভিজি চন্দ্রশেখর", "url": "https://bn.wikipedia.org/wiki?curid=1522892", "content": "ভিজি চন্দ্রশেখর একজন ভারতীয় অভিনেত্রী যিনি তামিল ও তেলুগু চলচ্চিত্র এবং টেলিভিশন অনুষ্ঠানে কাজ করেন। তিনি আরোহানম  চলচ্চিত্রের প্রধান নারী চরিত্রে অভিনয় করেছিলেন, যা বেশ কয়েকটি পুরস্কার জিতেছিল।  তিনি আঞ্চলিক টেলিভিশন ধারাবাহিক আঝাগি -তে প্রধান চরিত্রে অভিনয় করেছিলেন।\n\n\n== কর্মজীবন ==\nভিজির বড় বোন অভিনেত্রী সারিথা আঞ্চলিক চলচ্চিত্র জগতের একজন প্রখ্যাত তারকা ছিলেন।  ভিজি ১৯৮১ সালে কে. বালাচন্দর পরিচালিত কৌতুকমূলক ছবি থিল্লু মুল্লুতে রজনীকান্তের চরিত্রের বোনের ভূমিকা পালন করে চলচ্চিত্র জগতে আত্মপ্রকাশ করেন।  ছবিটি সাফল্য পেলেও, ভিজি অতঃপর পড়াশোনায় মনোনিবেশ করার সিদ্ধান্ত নেন এবং ১৯৯০ সাল পর্যন্ত অভিনয় থেকে বিরত থাকেন। \nবিরতি থেকে ফিরে এসে ভিজি কে. বালাচন্দরের পার্থলে পরবাসম (২০০১) চলচ্চিত্রে অভিনেতা রাঘব লরেন্সের অভিনীত চরিত্রের বোনের ভূমিকায় অভিনয় করেন।  এরপর তিনি মণি রত্নমের আয়থা এঝুথু (২০০৪) চলচ্চিত্রে অভিনেতা  কৃষ্ণের অভিনীত চরিত্রের বোনের ভূমিকা পালন করেন। পার্শ্ব চরিত্রে অভিনয় করার পাশাপাশি, তিনি মূলত টেলিভিশন ধারাবাহিকে কাজ করেছিলেন। ২০ বছরেরও বেশি সময় ধরে, তিনি ৩৫টিরও বেশি ধারাবাহিকের অংশ ছিলেন।  ২০১২ সালে, তিনি লক্ষ্মী রামকৃষ্ণনের আরোহণম ছবিতে বাইপোলার ডিসঅর্ডারে আক্রান্ত নির্মলা নামে একজন সবজি বিক্রেতার চরিত্রে অভিনয় করেন এবং তার অভিনয়ের জন্য সমালোচকদের প্রশংসা অর্জন করেন।  সিফি ডট কম ওয়েবসাইটের একজন সমালোচক উল্লেখ করেছেন যে, চরিত্র রচনা হয়তো করেছেন লেখক কিন্তু ভিজি চন্দ্রশেখর তার নিজ অভিনয়গুনে সেই চরিত্রকে একান্ত আপন করে তুলেছেন। তিনিই হলেন ছবিটির মূল কেন্দ্রবিন্দু।\n\n\n== চলচ্চিত্র তালিকা ==\n\n\n== তথ্যসূত্র =="}