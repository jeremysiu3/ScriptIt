{"pageid": 1424642, "title": "সিম্পল কপাড়িয়া", "url": "https://bn.wikipedia.org/wiki?curid=1424642", "content": "সিম্পল কপাড়িয়া (১৫ আগস্ট ১৯৫৮ – ১০ নভেম্বর ২০০৯) ছিলেন একজন ভারতীয় অভিনেত্রী ও পোশাক ডিজাইনার, যিনি হিন্দি চলচ্চিত্রে কাজ করতেন।\n\n\n== প্রারম্ভিক ও ব্যক্তিগত জীবন ==\nসিম্পল ১৯৫৮ সালের ১৫ আগস্ট জন্মগ্রহণ করেন। তার বাবার নাম চুন্নিভাই কপাড়িয়া এবং মায়ের নাম বেটি কপাড়িয়া। তিনি ৩ ভাইবোনের সাথে বেড়ে ওঠেন - বড় বোন ডিম্পল কপাড়িয়া, ছোট বোন রিম কপাড়িয়া (যিনি  অতিরিক্ত মাদক সেবনে মারা গেছেন) এবং সুহেল (মুন্না) কপাড়িয়া। তিনি রাজিন্দর সিং শেট্টিকে বিয়ে করেন, যার সাথে  তার করণ কপাড়িয়া নামে একজন ছেলে সন্তান রয়েছে। তিনি ছিলেন টুইঙ্কল খান্না এবং রিঙ্কি খান্না'র খালা।\n\n\n== কর্মজীবন ==\n\n\n=== অভিনয় ===\nসিম্পল কপাড়িয়া ১৯৭৭ সালে ১৮ বছর বয়সে তার দুলাভাই, অভিনেতা রাজেশ খান্না'র সাথে অনুরোধ চলচ্চিত্রে সুমিতা মাথুরের ভূমিকায় অভিনয়ের মাধ্যমে চলচ্চিত্রে আত্মপ্রকাশ করেন। তিনি শাকা (১৯৮১) এবং চক্রব্যূহ (১৯৭৮) চলচ্চিত্রে জিতেন্দ্রের বিপরীতে অভিনয় করেছিলেন।\nতিনি লুটমার (১৯৮০), জামানে কো দিখানা হ্যায় (১৯৮১), জীবন ধারা (১৯৮২) এবং দুলহা বিকতা হ্যায় (১৯৮২) চলচ্চিত্রে সহায়ক ভূমিকায় অভিনয় করেছিলেন। ১৯৮৫ সালে তিনি শেখর সুমনের বিপরীতে আর্ট ফিল্ম রেহগুজার-এ অভিনয় করেন।\nতিনি ১৯৮৬ সালে অভিনয় ছেড়ে দেন।\n\n\n=== পোশাক ডিজাইন ===\nঅভিনয় জীবন শেষ করে তিনি একজন পোশাক ডিজাইনার হয়ে ওঠেন এবং সানি দেওল, তাবু, অমৃতা সিং, শ্রীদেবী এবং প্রিয়াঙ্কা চোপড়া সহ বিভিন্ন অভিনেতা-অভিনেত্রীদের জন্য পোশাক ডিজাইন করেন।\n১৯৯৪ সালে তিনি রুদালী চলচ্চিত্রে তার পোশাক ডিজাইনের জন্য জাতীয় চলচ্চিত্র পুরস্কার জিতেছিলেন।\n\n\n== মৃত্যু ==\nসিম্পল কপাড়িয়া ২০০৬ সালে ক্যান্সারে আক্রান্ত হন, কিন্তু অসুস্থতা নিয়েই কাজ চালিয়ে যান। তিনি ৫১ বছর বয়সে ১০ নভেম্বর ২০০৯-এ মুম্বইয়ের আন্ধেরির একটি হাসপাতালে মারা যান।\n\n\n== চলচ্চিত্রের তালিকা ==\n\n\n=== অভিনেত্রী হিসেবে ===\n\n\n=== পোশাক ডিজাইনার হিসেবে ===\n\n\n== পুরস্কার ==\n১৯৯৪ - রুদালী চলচ্চিত্রের জন্য শ্রেষ্ঠ পোশাক পরিকল্পনা বিভাগে জাতীয় চলচ্চিত্র পুরস্কার\n\n\n== আরও দেখুন ==\nভারতীয় চলচ্চিত্র অভিনেত্রীদের তালিকা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সিম্পল কপাড়িয়া (ইংরেজি)"}