{"pageid": 1106212, "title": "হিউস্টন বিশ্ববিদ্যালয়", "url": "https://bn.wikipedia.org/wiki?curid=1106212", "content": "হিউস্টন বিশ্ববিদ্যালয় (ইউ অব এইচ) টেক্সাসের হিউস্টন শহরের একটি সরকারি গবেষণা বিশ্ববিদ্যালয়। ১৯২৭ সালে প্রতিষ্ঠিত ইউ অব এইচ হল হিউস্টন বিশ্ববিদ্যালয় ব্যবস্থার মুখ্য প্রতিষ্ঠান এবং ৪৬,০০০ জনেরও বেশি শিক্ষার্থী নিয়ে টেক্সাসের তৃতীয় বৃহত্তম বিশ্ববিদ্যালয়।  বিশ্ববিদ্যালয়ের বিদ্যায়াতনটি দক্ষিণ-পূর্ব হিউস্টনে ৬৬৭ একর (২.৭০ বর্গকিমি) জুড়ে বিস্তৃত এবং এটি ১৯৮৩ সাল থেকে ১৯৯১ সাল পর্যন্ত হিউস্টন-ইউনিভার্সিটি পার্ক নামে পরিচিত ছিল। বিশ্ববিদ্যালয়টিকে \"আর১: ডক্টরাল ইউনিভার্সিটি – খুব উচ্চ গবেষণা কার্যকলাপ\"-এর মধ্যে শ্রেণীবদ্ধ করা হয়েছে।\nবিশ্ববিদ্যালয়টি বিদ্যায়াতনে তার ১৬ টি একাডেমিক কলেজের মাধ্যমে ২৮২ টিরও বেশি ডিগ্রী কার্যক্রম প্রদান করে - যার মধ্যে স্থাপত্য, আইন, অপটোমেট্রি, মেডিসিন ও ফার্মেসিতে পেশাদার ডিগ্রি অর্জনের কার্যক্রমসমূহ রয়েছে। প্রতিষ্ঠানটি বার্ষিক $১৫০ মিলিয়ন মূল্যের গবেষণা পরিচালনা করে এবং বিদ্যায়াতনে ৪০ টিরও বেশি গবেষণা কেন্দ্র ও প্রতিষ্ঠান পরিচালনা করে। আন্তঃবিষয়ক গবেষণার মধ্যে অতিপরিবাহিতা, মহাকাশ বাণিজ্যিকীকরণ ও অনুসন্ধান, জৈব চিকিৎসা বিজ্ঞান ও প্রকৌশল, শক্তি ও প্রাকৃতিক সম্পদ এবং কৃত্রিম বুদ্ধিমত্তা রয়েছে। বার্ষিক ৯,০০০ টিরও বেশি ডিগ্রির প্রদান করা হয়, এইচ-এর প্রাক্তন ছাত্রদের সংখ্যা ২,৬০,০০০ অতিক্রম করেছে। বিশ্ববিদ্যালয়ের অর্থনৈতিক প্রভাব টেক্সাসের অর্থনীতিতে বছরে ৩ বিলিয়ন ডলারের বেশি অবদান রাখে, যেখানে প্রায় ২৪,০০০ চাকরির সৃষ্টি হয়। এইচপিই ডেটা সায়েন্স ইনস্টিটিউট ২০১৭ সালে তৈরি করা হয়েছিল, এবং হিউলেট প্যাকার্ড এন্টারপ্রাইজ ডেটা সায়েন্স ইনস্টিটিউট তার ১০ মিলিয়ন উপহার প্রদানের মাধ্যমে নামকরণ করেছিল।\nহিউস্টন বিশ্ববিদ্যালয় বিভিন্ন নাট্য পরিবেশনা, কনসার্ট, বক্তৃতা ও ইভেন্টের আয়োজন করে। এটিতে ৪০০ টিরও বেশি শিক্ষার্থী সংগঠন ও ১৭ টি আন্তঃকলেজ ক্রীড়া দল রয়েছে। এইচ অব ইউ-এর বার্ষিক অনুষ্ঠান ও ঐতিহ্যের মধ্যে দ্য ক্যাটস ব্যাক, হোমকামিং ও ফ্রন্টিয়ার ফিয়েস্তা রয়েছে। হিউস্টন কুগারস নামে পরিচিত বিশ্ববিদ্যালয়ের ভার্সিটি ক্রীড়া দলগুলি আমেরিকান অ্যাথলেটিক কনফারেন্সের সদস্য এবং সমস্ত খেলাধুলায় এনসিএএ  বিভাগ ১-এ প্রতিদ্বন্দ্বিতা করে। ফুটবল দল নিয়মিতভাবে বোল খেলায় অংশগ্রহণ করে, এবং পুরুষদের বাস্কেটবল দল ২২ টি এনসিএএ বিভাগ ১ টুর্নামেন্টে অংশগ্রহণ করেছে—যার মধ্যে ছয়বার চূড়ান্ত চারে উপস্থিতি রয়েছে। পুরুষদের গলফ দল ১৬ টি জাতীয় চ্যাম্পিয়নশিপ জিতেছে—যা এনসিএএ-এর ইতিহাসে সবচেয়ে বেশি।\n\n\n== বিদ্যায়তন ==\n\nহিউস্টন বিশ্ববিদ্যালয়ের বিদ্যায়তনটি \"দক্ষিণ-পূর্ব\" (ডাউনটাউনের ঠিক দঃপূঃ'য়ে) হিউস্টনে অবস্থিত, যার দাপ্তরিক ঠিকানা হল ৪৮০০ ক্যালহাউন রোড। এটি ১৯৮৩ সাল থেকে ১৯৯১ সাল পর্যন্ত হিউস্টন-ইউনিভার্সিটি পার্ক নামে পরিচিত ছিল। বিদ্যায়তনটি ৬৬৭ একর (২.৭০ বর্গকিমি) জুড়ে বিস্তৃত এবং মোটামুটিভাবে কুলেন বুলেভার্ড দ্বারা বিভক্ত—একটি রাস্তা যা বিশ্ববিদ্যালয়ের সমার্থক হয়ে উঠেছে। থার্ড ওয়ার্ড রিডেভেলপমেন্ট কাউন্সিল হিউস্টন বিশ্ববিদ্যালয়কে তৃতীয় ওয়ার্ডের অংশ হিসেবে সংজ্ঞায়িত করে। কেএইচওইউ-এর মেলিসা কোরেয়া আরো বলেন যে বিশ্ববিদ্যালয়টি তৃতীয় ওয়ার্ডে মধ্যে রয়েছে।\nবিশ্ববিদ্যালয়ের বিদ্যায়তনে অসংখ্য সবুজ স্থান, ফোয়ারা ও ভাস্কর্য রয়েছে, যার মধ্যে বিখ্যাত ভাস্কর জিম সানবোর্নের একটি শিল্পকর্ম রয়েছে। বিখ্যাত স্থপতি সিজার পেলি ও ফিলিপ জনসন ইউএইচ বিদ্যায়তনে ভবনসমূহের নকশা করেছেন। সাম্প্রতিক কুলেন বুলেভার্ড করিডোরে উন্নতির জন্য বিদ্যায়তন সৌন্দর্যায়ন প্রকল্পসমূহ কিপ হিউস্টন বিউটিফুল গ্রুপ থেকে পুরস্কার অর্জন করেছে।\nহিউস্টন বিশ্ববিদ্যালয় (ইউএইচ) হল ইউনিভার্সিটি অব হিউস্টন সিস্টেম (ইউএইচএস) বা হিউস্টন বিশ্ববিদ্যালয় ব্যবস্থার প্রধান প্রতিষ্ঠান। এটি একটি বহু-বিদ্যায়তন বিশিষ্ট বিশ্ববিদ্যালয়, যার একটি শাখা ক্যাম্পাস সুগার ল্যান্ডে অবস্থিত। হিউস্টন বিশ্ববিদ্যালয়-ক্লিয়ার লেক (ইউএইচসিএল), হিউস্টন বিশ্ববিদ্যালয়-ডাউনটাউন (ইউএইচডি) ও হিউস্টন বিশ্ববিদ্যালয়-ভিক্টোরিয়া (ইউএইচভি) হল পৃথক পৃথক বিশ্ববিদ্যালয়; তারা ইউএইচ-এর শাখা বিদ্যায়তন নয়।\n\n\n== প্রাতিষ্ঠানিক কাঠামো ==\n\n\n=== শাসন ===\nহিউস্টন বিশ্ববিদ্যালয়ের সংগঠন ও নিয়ন্ত্রণ হিউস্টন বিশ্ববিদ্যালয় ব্যবস্থার রিজেন্টস বোর্ডের উপর ন্যস্ত রয়েছে। বোর্ডটির সমস্ত অধিকার, ক্ষমতা ও কর্তব্য রয়েছে, যা সংস্থার সাথে সম্পর্কিত ও ব্যবস্থার অন্যান্য প্রতিষ্ঠানের নিয়ন্ত্রণের ক্ষেত্রে রয়েছে; যাইহোক, ইউএইচ একটি পৃথক ও স্বতন্ত্র প্রতিষ্ঠান হিসাবে রক্ষণাবেক্ষণ করা হয়।\n\n\n== তথ্যসূত্র =="}