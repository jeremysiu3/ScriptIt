{"pageid": 1385505, "title": "জানডামের বাতচক্র", "url": "https://bn.wikipedia.org/wiki?curid=1385505", "content": "জানডামের বাতচক্র  (বিকল্প নাম: জানডামের বাতচক্র ও নৌকা) ১৮৭১ সালে ক্লোদ মোনে অঙ্কিত তৈলচিত্র। ১৯৮৬ সাল থেকে চিত্রটি কোপেনহেগেনের শিল্পকলা যাদুঘর নি কার্লসবার্গ গ্লাইপটোটেকের সংগ্রহে আছে।\n\n\n== পটভূমি ==\nফ্রাঙ্কো-প্রুশিয়ান যুদ্ধ এড়াতে ক্লোদ মোনে সপরিবারে লন্ডনে পালিয়ে যান। যুদ্ধ শেষে তিনি ফ্রান্সে ফিরে যান, তবে সহযোগী চিত্রশিল্পী শার্ল-ফ্রাঁসোয়া দোবিনির পরামর্শে ১৮৭১ সালে মোনে নেদারল্যান্ডে ভ্রমণ করেছিলেন।  নেদারল্যান্ডসের জানডামে পাঁচ মাস কাটান এবং এসময় আশেপাশের সমতল  এলাকার বিভিন্ন ভূদৃশ্য দেখে  ২০টি চিত্রকর্ম তৈরি করেন। চিত্রগুলির মধ্যে জানডামের বাতচক্র অন্যতম।\n\n\n== মালিকানা ==\nক্লোদ মনের হিসাব-নথির তথ্যানুসারে ১৮৭৪ সালে এডোয়ার্ড মোনের মাধ্যমে ফরাসি সংগ্রাহক জঁ-ব্যাপ্টাইস্ট ফউর ছবিটি সংগ্রহ করেন। ফউর ছবিটি ১৯০৭ সালে প্যারিসের ডুরান্ড-রুয়েলের কাছে বিক্রি করেন। পর্যায়ক্রমে জার্মানির হ্যাঙ্কেল, জুরিখের হার্মান স্টোল এবং নিউইয়র্কের আলফ্রেড শোয়াবাচার ছবিটির মালিক ছিলেন। ১৯৭০ সালের ২ ডিসেম্বর, শোয়াবাচার ছবিটি লন্ডনের ছবি পরিবেশক ম্যাক্সওয়েলের প্রতিষ্ঠান সথবিতে বিক্রি করেন। ১৯৮৬ সালের ২ ডিসেম্বর, ডেনমার্কের নিউ কার্লসবার্গ ফাউন্ডেশন ছবিটি সথবি থেকে সংগ্রহ করে এবং নি কার্লসবার্গ গ্লাইপটোটেককে দান করে। \n\n\n== তথ্যসূত্র =="}