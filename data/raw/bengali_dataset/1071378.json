{"pageid": 1071378, "title": "ওরেল (মহাকাশযান)", "url": "https://bn.wikipedia.org/wiki?curid=1071378", "content": "ওরেল(রুশ: Орёл, অনুবাদ 'ঈগল') বা ওরিওল, পূর্বে ফেডারেশন ও পিপিটিএস হল রসকোমোসের একটি প্রকল্প, যা একটি নতুন প্রজন্মের আংশিক পুনরায় ব্যবহারযোগ্য ক্রু মহাকাশযানের উন্নয়নে নিয়োজিত রয়েছে।\nদাপ্তরিক নাম ২০১৬ পর্যন্ত নিউ জেনারেশন পাইলটেড ট্রান্সপোর্ট শিপ বা পিটিকে এনপি ছিল। প্রকল্পের লক্ষ্য হল প্রাক্তন সোভিয়েত ইউনিয়ন দ্বারা নিন্ম পৃথিবী কক্ষপথ ও চন্দ্র কার্যক্রম পরিচালনার জন্য সমর্থিত সয়ুজ মহাকাশযানের প্রতিস্থাপনের জন্য একটি পরবর্তী প্রজন্মের মহাকাশযানের উন্নয়ন করা। এটি মার্কিন ওরিওন বা বাণিজ্যিক ক্রু উন্নয়ন মহাকাশযানের অনুরূপ।\nরাশিয়া ও ইউরোপীয় স্পেস এজেন্সির (ইএসএ) দ্বারা ক্রু স্পেস ট্রান্সপোর্টেশন সিস্টেমের (সিএসটিএস) সহ-উন্নয়নে ব্যর্থ প্রয়াসের পরে পিপিটিএস প্রকল্প শুরু হয়। ইএসএ সদস্য দেশসমূহ ২০০৬ সালে ওয়ার্কশেয়ার নিয়ে উদ্বেগ প্রকাশ করার পরে ক্লিপারকে অর্থায়ন করতে অস্বীকার করে, এর পরে 'রাশিয়ায় প্রযুক্তি হস্তান্তর করা হলে তা সামরিক উদ্দেশ্যে ব্যবহার করা হতে পারে' এমন সন্দেহের কারণে আবার সিএসটিএস-এর উন্নয়নে অর্থায়ন করতে অস্বীকার করে, রাশিয়ান ফেডারেল স্পেস এজেন্সি একটি নতুন ক্রু মহাকাশ যানের আদেশ রুশ সংস্থাসমূহকে প্রদান করে। আরকেকে এনার্জিয়াকে ২০১৩ সালের ১৯শে ডিসেম্বর একটি উন্নয়ন চুক্তি প্রদান করা হয়।\nওরেলের উদ্দেশ্য চার জন ক্রুকে পৃথিবীর কক্ষপথে ও তার বাইরেও ৩০ দিনের অভিযানে বহন করতে সক্ষমতা অর্জন করা। এটি যদি কোনও মহাকাশ স্টেশনে ডক করা হয় তবে এক বছর পর্যন্ত মহাকাশে থাকতে সক্ষম হবে, যা সযুজ মহাকাশযানের দ্বিগুণ। মহাকাশযানটি লুনার অরবিটাল স্টেশন নামে একটি মহাকাশ স্টেশন স্থাপনের পরিকল্পনা সহ চন্দ্র কক্ষপথে মহাকাশচারী প্রেরণ করবে।\n\n\n== প্রাথমিক নকশা ==\nরসকমস মহাকাশযানের কয়েকটি সংস্করণ কল্পনা করেছে, যা পৃথিবীর নিন্ম কক্ষপথ, চান্দ্র ও ক্রুবিহীন অভিযানের বৈশিষ্ট্যযুক্ত।\nপ্রস্তাবিত মহাকাশযানের ২০০৯ সালে প্রকাশিত তথ্যে ইঙ্গিত দেওয়া হয়, যে মহাকাশযানটির পৃথিবী প্রদক্ষিণকারী সংস্করণে ১২ টন ভর ও ছয়জন ক্রু থাকবে, সাথে ৫০০ কেজিরও বেশি পণ্যসম্ভার থাকবে। এটি ৩০ দিনের দীর্ঘ স্বায়ত্তশাসন অভিযানে বা এক বছর ব্যাপী সময়ের অভিযানের জন্য কক্ষপথের ৫১.৬ ডিগ্রি প্রবণতায় আইএসএস-এর সাথে ডক করা এবং ভবিষ্যতে ভাস্তোচিনি থেকে রুশ মহাকাশ স্টেশনকে কক্ষপথের ৫১.৮ ডিগ্রি প্রবণতায় উৎক্ষেপণ করতে সক্ষম হবে। [17]\nচন্দ্র সংস্করণটি ১৬.৫ টন ওজন বিশিষ্ট হবে, চারটি আসন থাকবে এবং ১০০ কেজি কার্গো সরবরাহ ও ফিরিয়ে আনতে সক্ষম হবে। এটি চাঁদের চারদিকে প্রদক্ষিণ করতে ১৪-দিনের অভিযানে উড়তে সক্ষম হবে, বা প্রস্তাবিত রুশ লুনার অরবিটাল স্টেশনে ২০০ দিন পর্যন্ত ডকিংয়ের মাধ্যমে থাকতে পারবে।\n\n\n== উৎক্ষেপক যান ==\n\n\n=== রস-এম ===\n\nপিপিটিএস উৎক্ষেপণ করার জন্য ক্রু উৎক্ষেপক যান উন্নয়নের জন্য একটি আনুষ্ঠানিক শিল্প-প্রশস্ত দরপত্র ২০০৯ সালের প্রথম দিকে শুরু হয়। যদিও বিজয়ী সংস্থার নাম ঘোষণায় বিলম্ব হয়, রাশিয়ার অনেক বেসরকারি সূত্র অনুমান করেছে, যে সামারা ও কেবি মাশিনোস্ট্রোনিয়া ভিত্তিক টিএসএসকেবি প্রগ্রেস নতুন রকেটের উন্নয়নের নেতৃত্ব দেবে।\n\n\n=== আঙ্গারা ===\n\nওরেলের নতুন উৎক্ষেপক যান হিসাবে আঙ্গারা এ৫-এর ব্যবহৃত হওয়ার কথা ২০১২ সালের জুলাই মাসে জানা যায়। রুশ টিএএসএস এজেন্সি ২০২০ সালের ফেব্রুয়ারি মাসে জানিয়েছিল যে ২০২৫ সালে প্রথম মানব উড়ানের পরিকল্পনা নিয়ে ২০২৩ সালে ওরেলের \"ফ্লাইট মডেল\"-এর প্রথম উৎক্ষেপণের আশা করা হচ্ছে। মহাকাশযানটি ভাস্তোচিনি কসমাদ্রোম থেকে একটি আঙ্গারা এ৫ রকেটের দ্বারা বহন করা হবে।\n\n\n=== ইরতিশ/সয়ুজ-৫ ===\n\nরাশিয়ার মহাকাশ আধিকারিকরা আঙ্গারা-৫ রকেটের সংশোধিত সংস্করণের দ্বারা পরবর্তী প্রজন্মের মহাকাশযানটি উৎক্ষেপণ করার পরিকল্পনা বাদ দিয়েছে এবং এর পরিবর্তে ফেনিকস ও সুনকার প্রকল্পের মধ্যে সম্প্রতি ধারণ করা সয়ুজ-৫ বুস্টারকে নির্বাচিত করা হয়েছে।\n\n\n== আরও দেখুন ==\nআঙ্গারা (রকেট)\nচাঁদের উপনিবেশ\nক্রু স্পেস ট্রান্সপোর্টেশন সিস্টেম\nক্লিপার\nরস-এম\n\n\n== তথ্যসূত্র =="}