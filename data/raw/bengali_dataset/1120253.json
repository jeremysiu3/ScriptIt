{"pageid": 1120253, "title": "জরিনা বালুচ", "url": "https://bn.wikipedia.org/wiki?curid=1120253", "content": "জরিনা বালুচ ( সিন্ধি: زرينه بلوچ) (২৯ ডিসেম্বর ১৯৩৪-২৫ অক্টোবর ২০০৫) ছিলেন একজন পাকিস্তানি লোকসঙ্গীত সঙ্গীতশিল্পী, কণ্ঠশিল্পী এবং সুরকার। এর পাশাপাশি তিনি একজন অভিনেত্রী, রেডিও এবং টিভি শিল্পী, লেখক, রাজনৈতিক কর্মী এবং সমাজকর্মী ছিলেন। এছাড়াও তিনি ৩০ বছরেরও বেশি সময় ধরে শিক্ষকতা করেছেন।\n\n\n== প্রারম্ভিক জীবন এবং পরিবার ==\nতিনি ১৯৩৪ সালের ২৯ ডিসেম্বর পাকিস্তানের সিন্ধুর হায়দ্রাবাদের আল্লাহদাদ চাঁদ গ্রামে জন্মগ্রহণ করেন। তার মা গুলরোজ জালালানি ১৯৪০ সালে জারিনার ছয় বছর বয়সে মারা যান। তিনি মোহাম্মদ জুমানের সাথে একসাথে পড়াশোনা করেন। তিনিও একজন সিন্ধি সঙ্গীতশিল্পী ছিলেন। ১৫ বছর বয়সে, তার পরিবার একটি দূরসম্পর্কের আত্মীয়ের সাথে তার বিয়ের ব্যবস্থা করে। তার দুটি সন্তান ছিল: আখতার বালুচ জিনা (জন্ম ১৯৫২ সালে), এবং আসলাম পারভেজ (জন্ম ১৯৫৭ সালে)। যাইহোক, বালুচ এবং তার স্বামী তার পরবর্তী শিক্ষার বিষয়ে দ্বিমত পোষণ করেন এবং ১৯৫৮ সালে এই জুটি আলাদা হয়ে যায়। বালুচ ১৯৬০ সালে রেডিও হায়দ্রাবাদে যোগ দেন এবং ১৯৬১ সালে তার প্রথম সঙ্গীত পুরস্কার লাভ করেন। এরপর জারিনা সিন্ধি রাজনীতিবিদ রসুল বক্স পালিজোকে বিয়ে করেন, তাদের বিয়ে ১৯৬৪ সালের ২২ সেপ্টেম্বর হায়দ্রাবাদে অনুষ্ঠিত হয় এবং তাদের একটি ছেলে আয়াজ লতিফ পালিজো আছে। ১৯৬৭ সালে তিনি মডেল স্কুল সিন্ধু বিশ্ববিদ্যালয়ের শিক্ষক হন। তিনি ১৯৯৭ সালে অবসর গ্রহণ করেন এবং ২০০৫ সালে লিয়াকত জাতীয় হাসপাতালে মস্তিষ্কের ক্যান্সারে মারা যান।\n\n\n== কারাবাস এবং রাজনৈতিক সক্রিয়তা ==\n১৯৭৯ সালে পাকিস্তানের তৎকালীন প্রেসিডেন্ট জেনারেল জিয়া উল হকের সামরিক আইনের বিরুদ্ধে বিক্ষোভে নেতৃত্ব দেওয়ার জন্য জারিনাকে গ্রেপ্তার করা হয় এবং শুক্কুর এবং করাচি জেলে বন্দী করা হয়। ক্ষমতাসীন শ্রেণীর বিরুদ্ধে এবং লিঙ্গ বৈষম্য, সামন্তবাদ এবং আইয়ুব খান এবং ইয়াহিয়া খানের সামরিক আইনের বিরুদ্ধে তার সংগ্রামের কারণে তিনি সিন্ধি জনগণের জিজি (মা) উপাধি অর্জন করেন। তিনি সিন্ধিয়ানি তাহরিক, উইমেন্স অ্যাকশন ফোরাম, সিন্ধি আদাবি সাঙ্গাত এবং সিন্ধি হরি কমিটির অন্যতম প্রতিষ্ঠাতা ছিলেন। তিনি সিন্ধি, উর্দু, সরাইকি, বেলুচি, ফার্সি, আরবি এবং গুজরাতি ভাষায় পারদর্শী ছিলেন।\n\n\n== পুরস্কার এবং স্বীকৃতি ==\n১৯৯৪ সালে পাকিস্তানের রাষ্ট্রপতি কর্তৃক প্রাইড অফ পারফরম্যান্স\nফয়েজ আহমেদ ফয়েজ পুরস্কার\nপাকিস্তান টেলিভিশন কর্পোরেশন (পিটিভি) পুরস্কার\nলাল শাহবাজ কালান্দর পুরস্কার\nশাহ আবদুল লতিফ ভিট্টাই পুরস্কার\n\n\n== শিল্প ও সাহিত্যের অবদান ==\nতিনি অনেক গান এবং কবিতা লিখেছিলেন যা সিন্ধু এবং বেলুচিস্তানের জাতীয়তাবাদীদের মধ্যে জনপ্রিয় হয়েছিল। তিনি বেশ কয়েকটি গল্প এবং কবিতার লেখক ছিলেন এবং তার বই \"তুনহিঞ্জি গোলা তুনহিনজুন গলহিওন\" ১৯৯২ সালে প্রকাশিত হয়েছিল।\n\n\n== বিখ্যাত গান ==\nমোর থো তিলে রানা\nসবকা মুমল সবকো রারনো\nতুনঝি ইয়ারিই\nসিন্ধরি তে সির কের না দেনো\nকাং লানভাইন\nগুজরি ভাই বারসাত\nবিবি খবর না আহাই পার\nকিন কারিয়ান মান\nজারিয়াঁ ভার যাইয়ুন\nসাভাক রাত মেঁ সানভারা\nপায় ইয়াদ আয়া\nগেহরা গেহরা নাইরন\n\n\n== আরও দেখুন ==\nসিন্ধি সঙ্গীতশিল্পীদের তালিকা\nরসুল বক্স পালেজো\nআয়াজ লতিফ পালিজো\nসাসুই পালিজো\n\n\n== তথ্যসূত্র ==\n\n\n== বহিঃসংযোগ ==\nজরিনা বালুচের প্রোফাইল (সংরক্ষিত)"}