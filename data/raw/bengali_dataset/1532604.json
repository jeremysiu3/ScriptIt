{"pageid": 1532604, "title": "ইব্রাহিম বাশা", "url": "https://bn.wikipedia.org/wiki?curid=1532604", "content": "ইব্রাহিম বাশা ইদ্রিস বা মাল্লাম বাশা বা শেখ বায়ানও   ঘানার প্রখ্যাত ইসলামি বক্তা এবং ঘানার সুন্নি ইসলামী আন্দোলনের একজন প্রচারক। তিনি ১৯৬৯ সালে তামালে নুরিয়া ইসলামিক ইনস্টিটিউট প্রতিষ্ঠা করেন। তিনি তামাল শহরের মসজিদুল বায়ানের নেতা। \nতাকে ঐতিহ্যবাহী মাদ্রাসাগুলিকে অ্যাংলো-আরবি শিক্ষায় ব্যবস্থায় রূপান্তরের পথপ্রদর্শক বলা হয়। তাকে ঘানা ইসলামি শিক্ষা কেন্দ্র তৈরির পথিকৃৎ হিসেবে গণ্য করা হয়।\n\n\n== জীবনী ==\n\n\n=== জীবনের প্রথমার্ধ ===\nইব্রাহীম কুমাসিতে জন্মগ্রহণ করেন। তবে তিনি প্রাথমিক পড়াশোনা টাকোরাদিতে খাইরিয়া ইসলামি বিদ্যালয়ে গ্রহণ করেন। তিনি দাগোম্বার একজন বিখ্যাত ইসলামী পণ্ডিত হজ্জ শুয়াব এর অধীনে পড়াশোনা করেন। ইব্রাহিম ভালো ছাত্র হওয়ায় সহপাঠীদের পড়ানোর দায়িত্ব পান। পরে তিনি শেখ আহমদ নুরিদিনের কাছে পড়াশোনা করার জন্য কুমাসিতে চলে যান।\n\n\n=== তামালে আগমন এবং আনবারিয়া ইসলামিক ইনস্টিটিউটে সময় ===\nশেখ বাশা মাঝে মাঝে তার চাচা ইউসুফ সোলিহ অজুরাকে দেখতে যেতেন। তার চাচা তামাল এলাকায় আফা আজুরা নামেও পরিচিত ছিল। ১৯৫০-এর দশকে, তিনি তামালেতে আফা আজুরার সাথে স্থায়ীভাবে বসবাস শুরু করেন এবং আনবারিয়া ইসলামি ইনস্টিটিউটে শিক্ষকতা শুরু করেন। তাঁর ছাত্রদের মধ্যে উল্লেখযোগ্য ছিলেন শেখ সাঈদ আবুবকর জাকারিয়া। জাকারিয়া বর্তমানে আনবারিয়া ইসলামিক ইনস্টিটিউটের নেতা। পরে বাশা নিজের বিদ্যালয় তৈরির জন্য সেখান থেকে চলে যান।\n\n\n=== নূরীয়া ইসলামিক ইনস্টিটিউট গঠন ===\n১৯৬০-এর দশকে, বাশা আনবারিয়া ইসলামি ইনস্টিটিউট থেকে বের হয়ে আসেন। গো, ওলোনিসাকিন ও ডিজখোর্ন (২০১৩)  মতে, আফা আজুরার ওয়াহাবি মতবাদের দুর্বলতা, ব্যাখ্যাগত ভিন্নতা এবং ধর্মনিরপেক্ষ শিক্ষার প্রবেশ এর প্রধান কারণ ছিল। পরবর্তীতে তিনি ১৯৬৯ সালে  নূরীয়া মাদ্রাসা (বর্তমানে নূরীয়া ইসলামিক ইনস্টিটিউট) প্রতিষ্ঠা করেন। ইসলামি শিক্ষাপ্রতিষ্ঠানগুলোর মধ্যে প্রথম এখানে শুধু আরবি শিক্ষার পরিবর্তে অ্যাংলো-আরবি শিক্ষা চালু হয়।\n\n\n== বিতর্ক ==\nইব্রাহিমের বিরুদ্ধে অভিযোগ উঠেছে যে সে তিজানিয়া এবং শিয়া সম্প্রদায়ের অনুসারী। তবে তিনি এই অভিযোগগুলি অস্বীকার করেছেন। তিনি বলেন, তিনি তিজানিয়্যাহ তরিকার অনুসারী শিক্ষকের কাছে পড়েছিলেন। কিন্তু তিনি কখনোই প্রচলিত সুন্নি বিশ্বাস থেকে বিচ্যুত হয় এমন প্রথায় যোগ দেননি। শিয়া হওয়ার বিষয়ে তিনি বলেন যে তিনি শিয়াদের বন্ধু ছিলেন। তবে তিনি তাদের মতবাদ কখনও গ্রহণ করেননি।\nইব্রাহিমকে আনবারিয়া সুন্নি সম্প্রদায়ের প্রতিদ্বন্দ্বী বলেও অভিযোগ করা হয়। কারণ তিনি খুতবায় প্রায়ই তাদের বিরুদ্ধে বক্তব্য দিয়েছেন বলে অভিযোগ রয়েছে।\n\n\n== তথ্যসূত্র =="}