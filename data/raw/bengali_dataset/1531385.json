{"pageid": 1531385, "title": "ফাতিমা বিনতে আব্দুল মালিক", "url": "https://bn.wikipedia.org/wiki?curid=1531385", "content": "ফাতিমা বিনতে আব্দুল মালিক ইবনে মারওয়ান ( আরবি: فَاطِمَة بِنْت عَبْد الْمَلِك ٱبْن مَرْوَان ) একজন উমাইয়া রাজকন্যা ছিলেন। তিনি খলিফা আব্দুল মালিক ইবনে মারওয়ানের কন্যা এবং খলিফা উমর ইবনে আব্দুল আজিজ ( শা. ৭১৭–৭২০ ) এর স্ত্রী ছিলেন।\n\n\n== জীবন ==\nফাতিমা  আব্দুল মালিক ইবনে মারওয়ানের কন্যা ছিলেন। মালিকের দ্বিতীয় স্ত্রীর নাম বনু মাখজুম গোত্রের উম্মুল মুগীরা বিনতে আল মুগিরা ইবনে খালিদ। এই স্ত্রীর বংশীয় পূর্বপুরুষ  কুরাইশদের ইসলাম-পূর্ব নেতা হিশাম ইবনে আল মুগীরা ছিলেন। এই বিবাহ থেকে, আব্দুল মালিকের কন্যা ফাতিমার জন্ম হয়। ফাতিমা পরে খলিফা দ্বিতীয় উমরের স্ত্রী হন। \nউমরের বাবা আব্দুল আজিজের মৃত্যুর পর ফাতিমার বাবা আব্দুল মালিক উমরকে দামেস্কে ডেকে পাঠান। সেখানে তিনি উমরের সাথে তার মেয়ে ফাতিমার বিয়ে দেন। \nতার বিয়ের পরপরই তার বাবা মারা যান। তারপর তার ভাই আল-ওয়ালিদ প্রথম খলিফা হন। ফাতিমার স্বামী একজন গুরুত্বপূর্ণ সভাসদ ছিলেন এবং একসময় তার ভাইয়ের রাজত্বকালে মদিনার গভর্নর ছিলেন।\nআল-ওয়ালিদের মৃত্যুর পর তার আরেক ভাই সুলাইমান খলিফা হন। সুলাইমানের শাসনকালে উমর তার উপদেষ্টা ও ঘনিষ্ঠ সহযোগী ছিলেন। মৃত্যুশয্যায় সুলাইমান নিজেই উমরকে তার উত্তরসূরি হিসেবে মনোনীত করেন।\nযখন তার স্বামী খলিফা হন, ফাতিমা তার স্বামীকে সমর্থন করেন। উমর যখন তাকে তার সম্পদ ত্যাগ করতে বলেন, ফাতিমা তা মেনে নেন। উমর ৭১৭ থেকে ৭২০ সাল পর্যন্ত খিলাফত শাসন করেন।\nদামেস্ক থেকে আলেপ্পো অথবা সম্ভবত তার খুনাসিরা এস্টেটে ফেরার পথে উমর অসুস্থ হয়ে পড়েন  তিনি ৫ ফেব্রুয়ারী থেকে ১০ ফেব্রুয়ারী ৭২০ সালের মধ্যে  ৩৭ বছর বয়সে  মাররাত আল-নু'মানের কাছে দায়ের সিমান (যা দায়ের আল-নাকিরা নামেও পরিচিত) গ্রামে মারা যান।  তার স্বামীর উত্তরসূরী হন তার সৎ ভাই দ্বিতীয় ইয়াজিদ। তিনি উমরের চাচাতো ভাই ছিলেন।\nফাতিমা তার স্বামীর মৃত্যুর পর ৭২০-এর দশকে মারা যান।\n\n\n== পরিবার ==\nফাতিমা উমাইয়া শাসক পরিবারের সাথে পৈতৃক এবং মাতৃক উভয় দিক থেকেই সম্পর্কিত ছিলেন। তার সময়কালে অনেক উমাইয়া খলিফা  তার আত্মীয় ছিল। ফাতিমার স্বামীর সাথে সন্তানও ছিল।\n\n\n== তথ্যসূত্র ==\n\n\n== গ্রন্থপঞ্জি ==\nHinds, Martin, সম্পাদক (১৯৯০)। The History of al-Ṭabarī, Volume XXIII: The Zenith of the Marwānid House: The Last Years of ʿAbd al-Malik and the Caliphate of al-Walīd, A.D. 700–715/A.H. 81–95। SUNY Series in Near Eastern Studies.। Albany, New York: State University of New York Press। আইএসবিএন 978-0-88706-721-1। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nহিন্ডস, এম. (১৯৯১)। \"মাখযূম\"।   Bosworth, C. E.; van Donzel, E. & Pellat, Ch.। The Encyclopaedia of Islam, New Edition, Volume VI: Mahk–Mid। Leiden: E. J. Brill। পৃষ্ঠা ১৩৭–১৪০। আইএসবিএন 90-04-08112-7। \nকব, পি. এম. (২০০০)। \"ʿউমর (দ্বিতীয়) ইবন ʿআবদ আল-ʿআজীজ\"।   Bearman, P. J.; Bianquis, Th.; Bosworth, C. E.; van Donzel, E. & Heinrichs, W. P.। The Encyclopaedia of Islam, New Edition, Volume X: T–U। Leiden: E. J. Brill। পৃষ্ঠা ৮২১–৮২২। আইএসবিএন 90-04-11211-1। ডিওআই:10.1163/1573-3912_islam_COM_1282। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nWellhausen, Julius (১৯২৭)। The Arab Kingdom and its Fall। Margaret Graham Weir কর্তৃক অনূদিত। Calcutta: University of Calcutta। ওসিএলসি 752790641। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}