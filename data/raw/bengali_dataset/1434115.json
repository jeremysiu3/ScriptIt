{"pageid": 1434115, "title": "সাতক্ষীরা বিজ্ঞান ও প্রযুক্তি বিশ্ববিদ্যালয়", "url": "https://bn.wikipedia.org/wiki?curid=1434115", "content": "সাতক্ষীরা বিজ্ঞান ও প্রযুক্তি বিশ্ববিদ্যালয়  খুলনা বিভাগের সাতক্ষীরা জেলার একটি সরকারি বিজ্ঞান ও প্রযুক্তি বিশ্ববিদ্যালয়। ২০২৩ সালের ০২ নভেম্বরে জাতীয় সংসদে ‘সাতক্ষীরা বিজ্ঞান ও প্রযুক্তি বিশ্ববিদ্যালয়, বিল ২০২৩’পাস করা হয়েছে।\n\n\n== ইতিহাস ==\nদেশের দক্ষিণ-পশ্চিমাঞ্চলের প্রাকৃতিক দুর্যোগকবলিত সাতক্ষীরা জেলায় একটি বিশ্ববিদ্যালয় প্রতিষ্ঠার জন্য দীর্ঘদিন এই জনপদের মানুষ দাবী জানিয়ে আসছে।\nসাতক্ষীরা জেলা নাগরিক কমিটি-সহ বিশ্ববিদ্যালয় প্রতিষ্ঠার জন্য বিভিন্ন সংগঠন সভা সমাবেশ, স্মারকলিপি পেশসহ বিভিন্নভাবে সরকারের দৃষ্টি আকর্ষণ করেছিলেন। সাবেক স্বাস্থ্য মন্ত্রী ডা. আ. ফ. ম. রুহুল হক ও স্থানীয় জনপ্রতিনিধিবৃন্দ বিভিন্ন সময়ে বিষয়টি সংসদে উপস্থাপন করেছিলেন। সাতক্ষীরা জেলা নাগরিক কমিটি-এর পক্ষ থেকে তৎকালীন জেলা প্রশাসক এসএম মোস্তফা কামাল-এর কাছে সাতক্ষীরার উন্নয়নের বিভিন্ন দাবীর সাথে বিশ্ববিদ্যালয় প্রতিষ্ঠার দাবী পেশ করেন। পরবর্তীতে জেলা প্রশাসক এসএম মোস্তফা কামাল মন্ত্রিপরিষদ বিভাগের মাঠ প্রশাসন সংযোগ অধিশাখার পাক্ষিক গোপনীয় প্রতিবেদনে বিশ্ববিদ্যালয় প্রতিষ্ঠার যৌক্তিকতা তুলে ধরেন। ২০২১ সালের ৭ মার্চ সাবেক প্রধানমন্ত্রী শেখ হাসিনা সাতক্ষীরায় বিজ্ঞান ও প্রযুক্তি বিশ্ববিদ্যালয় নির্মাণের জন্য প্রস্তাবে অনুশাসন প্রদান করেন। এরপর থেকে সাতক্ষীরায় একটি বিশ্ববিদ্যালয় প্রতিষ্ঠার আনুষ্ঠানিক কার্যক্রম শুরু হয়।\n২০২৩ সালের ০২ নভেম্বরে একাদশ জাতীয় সংসদের ২৫তম ও শেষ অধিবেশনে ‘সাতক্ষীরা বিজ্ঞান ও প্রযুক্তি বিশ্ববিদ্যালয় বিল, ২০২৩’ পাস হয়। বিলটি উপস্থাপন করেন সাবেক শিক্ষামন্ত্রী ড. দিপু মনি।\n\n\n== তথ্যসূত্র =="}