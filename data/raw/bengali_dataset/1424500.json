{"pageid": 1424500, "title": "রীতা কয়রাল", "url": "https://bn.wikipedia.org/wiki?curid=1424500", "content": "রীতা কয়রাল (বা রীতা কায়রাল; আনুমানিক ১৯৫৯ - ১৯ নভেম্বর ২০১৭) একজন ভারতীয় বাঙালি অভিনেত্রী ছিলেন। তিনি বিশেষ করে তাঁর টেলিভিশন এবং চলচ্চিত্রের ভূমিকার জন্য পরিচিত। তিনি বেশ কয়েকটি ধারাবাহিক অপেরায় অধিকাংশ ক্ষেত্রে খলনায়ক হিসেবে বিবিন্ন চরিত্রে অভিনয় করেছেন এবং প্রায়ই মনামি ঘোষের সঙ্গে মা বা শাশুড়ির চরিত্রে অভিনয় করেছেন। তিনি যে পরিচালকদের সাথে  কাজ করেছিলেন তাঁদের মধ্যে ছিলেন প্রভাত রায়, অগ্নিদেব চ্যাটার্জি এবং অপর্ণা সেন। তিনি যাত্রাতেও (লোক থিয়েটারের একটি রূপ) অভিনয় করেছিলেন। রিতা কয়রাল কলকাতায় জন্মগ্রহণ করেন এবং আমৃত্যু সেখানেই বসবাস করে গেছেন। তিনি কলকাতা বিশ্ববিদ্যালয় থেকে হিসাববিজ্ঞানে বিএ এবং এমএ ডিগ্রি অর্জন করেন। পরে তিনি কলকাতার দূরদর্শন কেন্দ্রে সংবাদ পাঠক হিসেবে যোগ দেন।\nতাঁর প্রথম বিয়ে হয়েছিল সৌমিত্র বন্দ্যোপাধ্যায়ের সাথে, যেটি ছিল একটি আনুষ্ঠানিক বিবাহ। সৌমিত্র বন্দ্যোপাধ্যায় একজন অভিনেতা ছিলেন, তিনি ২০০০ সালে ৪৬ বছর বয়সে মারা যান। বিখ্যাত অভিনেতা জহর গাঙ্গুলি ছিলেন রিতার মাতামহ। তাঁর দ্বিতীয় বিয়ে হয়েছিল এবং তাঁদের অমৃতা নামে একটি কন্যা হয়েছিল। দ্বিতীয় স্বামীর সঙ্গে তাঁর বিচ্ছেদ হয়ে গিয়েছিল। তাঁর একটি ছেলেও ছিল যে অল্প বয়সে মারা যায়।\n\n\n== কর্মজীবন ==\nঅনুপম খেরের ২০০০ সালের চলচ্চিত্র বাড়িওয়ালিতে রীতা কয়রাল আরেক ভারতীয় অভিনেত্রী, প্রযোজকের স্ত্রী কিরণ খের-এর জন্য কণ্ঠ দেন। কিন্তু কিরণ খের যখন চলচ্চিত্রে তাঁর ভূমিকার জন্য জাতীয় পুরস্কার পান তখন রিতাকে কৃতিত্ব দেওয়া হয়নি। নিয়ম অনুসারে, খেরের পুরস্কারের জন্য যোগ্য হওয়া উচিত ছিল না কারণ ভূমিকাটি ডাব করা হয়েছিল। কয়রাল দাবি করেছিলেন যে অনুপম খের তাঁকে পুরস্কারের অর্থের একটি অংশ দেবার প্রস্তাব করেছিলেন, কিন্তু কিরণ খের অস্বীকার করেন যে তাঁর অংশ ডাব করা হয়েছে। কয়রালের মৃত্যুর পর, টাইমস অফ ইন্ডিয়া দাবি করেছে যে তিনি সারাজীবন \"তাঁর প্রাপ্য কৃতিত্ব থেকে বঞ্চিত হওয়ার ক্ষতকে লালন করেছেন\"।\nঅভিনয়ের পাশাপাশি কয়রাল নাচের স্কুল চালাতেন। যকৃতের ক্যান্সারে আক্রান্ত হওয়ার পরও তিনি অভিনয় চালিয়ে যান, এবং ৫৮ বছর বয়সে কলকাতার হাসপাতালে মারা যান।\n\n\n== চলচ্চিত্রের তালিকা ==\nআত্মজা (১৯৯৬)\nআসুখ (১৯৯৯)\nখেলাঘর (১৯৯৯)\nপারমিতার এক দিন (২০০০)\nবর আসবে এখুনি (২০০৮)\nচিরদিনই তুমি যে আমার (২০০৮)\nমন বলে প্রিয়া প্রিয়া (২০১১)\nদত্ত বনাম দত্ত (২০১২)\nগণেশ টকিজ (২০১৩)\nউইণ্ডো কানেকশন (২০১৪)\nবড় বউ\nগুণ্ডা\nজীবন নিয়ে খেলা (১৯৯৯)\nরাজমহল (২০০৫)\n\n\n== টেলিভিশন ==\nমলিনা চ্যাটার্জি চরিত্রে, রাখি বন্ধন (পরে চৈতালী চক্রবর্তী তাঁর স্থলাভিষিক্ত)\nচারু চরিত্রে, সাত পাকে বাঁধা\nএক আকাশের নিচে (২০০০ - ২০০৫) ( জি বাংলা )\nকোন সে আলোর স্বপ্ন নিয়ে\nবিন্নি ধানের খই\nসোনার হরিণ\nস্বাদে আহ্লাদে\nসাবিত্রী ঘোষ চরিত্রে, স্ত্রী\nপরমা সেন চরিত্রে, মৌচাক\nসুপ্রিয়া দেবীর (জননী) দ্বিতীয় কন্যা এবং পার্থ মুখোপাধ্যায়ের স্ত্রী হিসাবে, জননী\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রীতা কয়রাল (ইংরেজি)"}