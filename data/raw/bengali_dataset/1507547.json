{"pageid": 1507547, "title": "জয় ভট্টাচার্য (চিকিৎসক-বিজ্ঞানী)", "url": "https://bn.wikipedia.org/wiki?curid=1507547", "content": "জয়ন্ত ভট্টাচার্য (জন্ম ১৯৬৮) একজন মার্কিন চিকিৎসক-বিজ্ঞানী এবং স্বাস্থ্য অর্থনীতিবিদ। যিনি ২০২৫ সাল থেকে জাতীয় স্বাস্থ্য ইনস্টিটিউটের ১৮তম পরিচালক হিসেবে দায়িত্ব পালন করছেন। জয়ন্ত ২০২৫ সালের মার্চ পর্যন্ত স্ট্যানফোর্ড বিশ্ববিদ্যালয়ে চিকিৎসা, অর্থনীতি এবং স্বাস্থ্য গবেষণা নীতির অধ্যাপক ছিলেন। তিনি স্ট্যানফোর্ডের সেন্টার ফর ডেমোগ্রাফি অ্যান্ড ইকোনমিক্স অব হেলথ অ্যান্ড এজিং-এর একজন গবেষক। তার গবেষণা স্বাস্থ্যসেবার অর্থনীতির উপর কেন্দ্রীভূত। ২০২৪ সালের নভেম্বরে, নবনির্বাচিত প্রেসিডেন্ট ডোনাল্ড ট্রাম্প তাকে ন্যাশনাল ইনস্টিটিউটস অব হেলথ-এর প্রধান হিসেবে মনোনীত করেন।\nভট্টাচার্য ২০২০ সালে কোভিড-১৯ মহামারির প্রতিক্রিয়ায় আরোপিত লকডাউন এবং মাস্ক পরিধানের আদেশের বিরোধিতা করেছিলেন। মার্টিন কুলডর্ফ এবং সুনেত্রা গুপ্তার সঙ্গে তিনি ২০২০ সালে গ্রেট ব্যারিংটন ঘোষণাপত্রের সহ-লেখক ছিলেন। এই ঘোষণাপত্রে কম ঝুঁকিপূর্ণ গোষ্ঠীগুলোর মধ্যে ব্যাপক সংক্রমণের মাধ্যমে হার্ড ইমিউনিটি অর্জনের জন্য কোভিড-১৯ নিষেধাজ্ঞা প্রত্যাহারের পরামর্শ দেওয়া হয়েছিল, একইসঙ্গে প্রান্তিক ধারণা প্রচার করা হয়েছিল যে ঝুঁকিপূর্ণ ব্যক্তিদের ভাইরাস থেকে সুরক্ষিত রাখা সম্ভব। ঘোষণাপত্রটি বিশ্ব স্বাস্থ্য সংস্থার মহাপরিচালক টেড্রোস আধানম গেব্রিয়েসুসের মতে অনৈতিক ও অবাস্তব বলে সমালোচিত হয়।\n\n\n== প্রাথমিক জীবন এবং শিক্ষা ==\nজয়ন্ত ভট্টাচার্য ১৯৬৮ সালে ভারতের কলকাতায় একটি বাঙালি হিন্দু পরিবারে জন্মগ্রহণ করেন। পরে তিনি মার্কিন নাগরিকত্ব গ্রহণ করেন। তিনি স্ট্যানফোর্ড বিশ্ববিদ্যালয়ে অর্থনীতিতে ব্যাচেলর অফ আর্টস এবং মাস্টার অফ আর্টস ডিগ্রি ১৯৯০ সালে সম্মানের সাথে সম্পন্ন করেন এবং ফাই বেটা কাপা সোসাইটির সদস্যপদ অর্জন করেন। স্ট্যানফোর্ডেই তিনি একসঙ্গে চিকিৎসাশাস্ত্রে ডিগ্রি এবং অর্থনীতিতে পিএইচডি করার জন্য পড়াশোনা চালিয়ে যান। তিনি ১৯৯৭ সালে ডাক্তারি ডিগ্রি অর্জন করেন এবং ২০০০ সালে অর্থনীতিতে পিএইচডি সম্পন্ন করেন।\n\n\n== কর্মজীবন ==\nভট্টাচার্য তার কর্মজীবন শুরু করেন র‍্যান্ড কর্পোরেশনে একজন অর্থনীতিবিদ হিসেবে (১৯৯৮-২০০১), একই সময়ে তিনি UCLA-র অর্থনীতি বিভাগের ভিজিটিং সহকারী অধ্যাপক হিসেবে দায়িত্ব পালন করেন। পরে তিনি ২০০৬ থেকে ২০০৮ সাল পর্যন্ত হুভার ইনস্টিটিউশনে গবেষণা ফেলো হিসেবে কাজ করেন।\nস্ট্যানফোর্ড বিশ্ববিদ্যালয়ে ভট্টাচার্য একাধিক একাডেমিক পদে রয়েছেন। তিনি মেডিসিন বিভাগের অধ্যাপক এবং অর্থনীতি ও স্বাস্থ্য গবেষণা এবং নীতিতে সম্মানসূচক অধ্যাপকের দায়িত্ব পালন করেন। তিনি স্ট্যানফোর্ড ইনস্টিটিউট ফর ইকোনমিক পলিসি রিসার্চের সিনিয়র ফেলো এবং স্ট্যানফোর্ডের সেন্টার ফর ডেমোগ্রাফি অ্যান্ড ইকোনমিক্স অফ হেলথ অ্যান্ড এজিং-এর পরিচালক। এছাড়াও, তিনি ফ্রিম্যান স্পোগলি ইনস্টিটিউট ফর ইন্টারন্যাশনাল স্টাডিজের সিনিয়র ফেলো (সম্মানসূচক), এবং আকুমেন এলএলসি ও ন্যাশনাল ব্যুরো অফ ইকোনমিক রিসার্চে গবেষণা সহযোগী হিসেবে দায়িত্ব পালন করছেন।\nতার গবেষণা জনস্বাস্থ্য, সরকারি প্রকল্পের প্রভাব, এবং স্বাস্থ্য খাতে নতুন উদ্ভাবনের উপর ভিত্তি করে।\n\n\n== নির্বাচিত প্রকাশনা ==\nBendavid, Eran; Oh, Christopher; Bhattacharya, Jay; Ioannidis, John P.A. (এপ্রিল ২০২১)। \"Assessing Mandatory Stay-at-Home and Business Closure Effects on the Spread of COVID-19\"। European Journal of Clinical Investigation। 51 (4): e13484। আইএসএসএন 0014-2972। ডিওআই:10.1111/eci.13484 । পিএমআইডি 33400268। পিএমসি 7883103 । \nAlsan, Marcella; Atella, Vincenzo; Bhattacharya, Jay;  ও অন্যান্য (ফেব্রুয়ারি ২০১৯)। \"Technological Progress and Health Convergence: The Case of Penicillin in Post-War Italy\"। Working Paper। Working Paper Series। National Bureau of Economic Research (25541)। এসটুসিআইডি 4903383। ডিওআই:10.3386/w25541 । সংগ্রহের তারিখ ১৩ জুন ২০২১। \nGoldhaber-Fiebert, Jeremy D.; Studdert, David M.; Farid, Monica S.; Bhattacharya, Jay (২০১৫)। \"Will Divestment From Employment-Based Health Insurance Save Employers Money? The Case of State and Local Governments\"। Journal of Empirical Legal Studies। 12 (3): 343–394। এসটুসিআইডি 154837009। ডিওআই:10.1111/jels.12076। সংগ্রহের তারিখ ১৩ জুন ২০২১। \nBhattacharya, Jay; Gathmann, Christina; Miller, Grant (২০১৩)। \"The Gorbachev Anti-Alcohol Campaign and Russia's Mortality Crisis\"। American Economic Journal: Applied Economics। 5 (2): 232–260। ডিওআই:10.1257/app.5.2.232। পিএমআইডি 24224067। পিএমসি 3818525 । \nYoo, Byung-Kwang; Kasajima, Megumi; Bhattacharya, Jay (ফেব্রুয়ারি ২০১০)। \"Public Avoidance and the Epidemiology of novel H1N1 Influenza A\"। Working Paper। Working Paper Series। National Bureau of Economic Research (15752)। এসটুসিআইডি 128860977। ডিওআই:10.3386/w15752 । সংগ্রহের তারিখ ১৩ জুন ২০২১। \nBhattacharya, Jay; Bundorf, Kate; Pace, Noemi; Sood, Neeraj (এপ্রিল ২০০৯)। \"Does Health Insurance Make You Fat?\" (পিডিএফ)। Working Paper। Working Paper Series। National Bureau of Economic Research (15163)। hdl:10278/31283। ডিওআই:10.3386/w15163। \nBhattacharya, Jay; Choudhry, Kavita; Lakdawalla, Darius (জানুয়ারি ২০০৮)। \"Chronic disease and severe disability among working-age populations\"। Medical Care। 46 (1): 92–100। এসটুসিআইডি 45230256। ডিওআই:10.1097/MLR.0b013e3181484335। পিএমআইডি 18162861। সংগ্রহের তারিখ ১৩ জুন ২০২১। \nBhattacharya, Jay; Bundorf, M. Kate (মে ২০০৯)। \"The Incidence of the Healthcare Costs of Obesity\"। Journal of Health Economics। 28 (3): 649–658। ডিওআই:10.1016/j.jhealeco.2009.02.009। পিএমআইডি 19433210। পিএমসি 4224588 । \n\n\n== তথ্যসূত্র ==\n\n\n== বহিঃসংযোগ ==\nগুগল স্কলার দ্বারা সূচীবদ্ধ জয় ভট্টাচার্যের প্রকাশনাসমূহ \nCurriculum Vitae"}