{"pageid": 11731, "title": "কাপাসিয়া উপজেলা", "url": "https://bn.wikipedia.org/wiki?curid=11731", "content": "কাপাসিয়া বাংলাদেশের গাজীপুর জেলার অন্তর্গত একটি উপজেলা।\n\n\n== নামকরণ ==\nসংস্কৃত ও হিব্রু ভাষায় তুলার অপর নাম কার্পাস। হিন্দি ভাষায় কার্পাস। খৃষ্টীয় প্রথম শতাব্দী থেকে এ অঞ্চলে প্রচুর পরিমাণে তুলা উৎপাদিত হতো। প্রচুর পরিমাণে কার্পাস বা তুলা উৎপাদন হওয়ায় এই স্থানের নাম করা হয় কাপাসিয়া। \n\n\n== অবস্থান ও আয়তন ==\nএ উপজেলার ভৌগোলিক অবস্থান ২৪.১০° উত্তর অক্ষাংশ ও ৯০.৫৭° পূর্ব দ্রাঘিমাংশে। অবস্থান উত্তরে ময়মনসিংহ জেলার গফরগাঁও উপজেলা ও কিশোরগঞ্জ জেলার পাকুন্দিয়া উপজেলা, দক্ষিণে কালীগঞ্জ উপজেলা ও নরসিংদী জেলার পলাশ উপজেলা, পূর্বে নরসিংদী জেলার মনোহরদী উপজেলা ও শিবপুর উপজেলা, পশ্চিমে শ্রীপুর উপজেলা।\n\n\n== প্রশাসনিক এলাকা ==\nএ উপজেলায় মোট ১১ টি ইউনিয়ন রয়েছে।\n\nকাপাসিয়া ইউনিয়ন\nতরগাঁও ইউনিয়ন\nরায়েদ ইউনিয়ন\nসিংহশ্রী ইউনিয়ন\nবারিষাব ইউনিয়ন\nটোক ইউনিয়ন\nকড়িহাতা ইউনিয়ন\nসনমানিয়া ইউনিয়ন\nঘাগটিয়া ইউনিয়ন\nদূর্গাপুর ইউনিয়ন, কাপাসিয়া\nচাদঁপুর ইউনিয়ন, কাপাসিয়া\n\n\n== ইতিহাস ==\nকাপাসিয়া উপজেলা একটি প্রাচীন জনপদ। এ জনপদের ভূমি গঠিত হয়েছে ২৫ লক্ষ বছর আগে। খৃষ্টীয় প্রথম শতাব্দী থেকে এ অঞ্চলে প্রচুর পরিমাণে তুলা উৎপাদিত হতো। উল্লেখযোগ্য প্রাচীন নিদর্শনের মধ্যে অন্যতম একডালা দুর্গ উপজেলা সদর হতে ৫ কি.মি. দূরে কালী বানার, শীতলক্ষ্যা ও ব্রহ্মপুত্র নদের পশ্চিম তীরে অবস্থিত। অনুমান করা হয় ৬০০ খ্রিঃ কোন হিন্দু রাজা এ দুর্গটি নির্মাণ করেন। এর দৈর্ঘ্য ৫ কি.মি., প্রস্থ ২ কি.মি.। পান্ডুয়ার শাসনকর্তা হাজী শামসুদ্দিন ইলিয়াস শাহ দুর্গটি ১৩৪২ খ্রিঃ হতে ১৩৫২ খ্রিঃ সময়ে সংস্কার করেছিলেন। পৌনে দু‘শ‘ বছর পর ১৫১৮ খ্রিঃ হতে ১৫৩২ খ্রিঃ আলাউদ্দিন হোসেন শাহের পুত্র নাসির উদ্দিন শাহ পুনরায় দুর্গটি সংস্কার করেন। রায়েদ ইউনিয়নে কালী বানার নদীর পূর্ব তীরে অবস্থিত দ্বার-ই দরিয়া (দরদরিয়া) দুর্গ ছিল একডালা দুর্গের শাখা দুর্গ। মোগল সম্রাট আকবরের সময়ে রাজা টোডরমল এ অঞ্চলকে ভাওয়াল পরগণায় অন্তর্ভুক্ত করেন। ব্রিটিশ রাজত্বের সময় কাপাসিয়া থানা ২৮টি ইউনিয়ন ছিল বলে জানা যায়। ১৯২৪ সালে কাপাসিয়া থানাকে কালিগঞ্জ ও শ্রীপুর থানায় বিভক্ত করা হয়। ১১টি ইউনিয়ন নিয়ে গঠিত হয় কাপাসিয়া থানা। ১৫-১২-১৯৮২ সালে কাপাসিয়া থানাকে উপজেলায় উন্নীত করা হয়।  এই উপজেলার মোট আয়তন ৩৫৬.৯৮ব:কি:মি:।\n\n\n== জনসংখ্যার উপাত্ত ==\nআদমশুমারী ২০১১ অনুসারে মোট জনংখ্যা ৩,২১,৪৫৪। পুরুষ – ১,৬২,৩০৩ এবং মহিলা – ১,৫৯,১৫১।\n\n\n== শিক্ষা ==\nকাপাসিয়া উপজেলায় শিক্ষার হার – ৫৬.৪১%। পুরুষ- ৫৭.৩৫% এবং মহিলা – ৫৫.৪৭%।\n\nসরকারি প্রাথমিক বিদ্যালয়ের সংখ্যা ১৪০।\nরেজিষ্টার্ড বেসরকারী প্রথমিক বিদ্যালয়ের সংখ্যা ২৭টি।\nআন রেজি: বেসরকারী প্রাথমিক বিদ্যালয়ের সংখ্যা ০১টি।\nকমিউনিটি প্রাথমিক বিদ্যালয়ের সংখ্যা ০৭টি।\nক্লাষ্টার সংখ্যা ০৮ টি।\n(ঘ) মাধ্যমিক ও উচ্চ শিক্ষা\n\nনিম্ন মাধ্যমিক বিদ্যালয়ের সংখ্যা ০৭ টি।\nমাধ্যমিক বিদ্যালয়ের সংখ্যা ৬৪টি।\nস্বতন্ত্র এবতেদায়ী মাদরাসার সংখ্যা ৩০টি।\nমাদরাসার সংখ্যা ৬৭টি।\nকারিগরি কলেজের সংখ্যা ০৩টি।\nকারিগরি বিদ্যালয় ও মাদরাসার সংখ্যা ০৪টি।\nমহাবিদ্যালয়ের সংখ্যা ০৬টি।\nউপবৃত্তিভূক্ত প্রতিষ্ঠানের সংখ্যা কলেজ-৯, স্কুল-৬৫, মাদরাসা-৬৬।\n\n\n== অর্থনীতি ==\nপ্রগতি কো-অপারেটিভ ল্যান্ড ডেভেলপমেন্ট ব্যাংক লিমিটেড, সংক্ষেপে, প্রগতি ব্যাংক কাপাসিয়া উপজেলায় প্রতিষ্ঠিত হয়। এটি বাংলাদেশের প্রথম ভূমি উন্নয়ন ব্যাংক।\nবর্তমানে কাপাসিয়ায় মোট ব্যাংক আছে ৬টি।\n\n\n== যোগাযোগ ব্যবস্থা ==\nসড়ক পথে ঢাকা থেকে ফুলবাড়িয়া ও মহাখালী বাসষ্টেন্ড থেকে কাপাসিয়াগামী বাস সিএনজি,পাওয়া যায়, যেগুলো চান্দনা চৌরাস্তা ও রাজেন্দ্রপুর চৌরাস্তা হয়ে কাপাসিয়া উপজেলায় যাতায়াত করে।\nনৌপথে ঢাকা হতে শীতলক্ষ্যা নদী পথে কাপাসিয়া উপজেলায় যাতায়াত করা যায়। রেলপথে কমলাপুর রেলস্টেশন হতে রাজেন্দ্রপুর স্টেশনে নেমে সড়ক পথে কাপাসিয়া উপজেলায় যাতায়াত করা যায়।\n\n\n== উল্লেখযোগ্য ব্যক্তিত্ব ==\nতাজউদ্দিন আহমদ, বাংলাদেশের প্রথম প্রধানমন্ত্রী\nহান্নান শাহ, বাংলাদেশের অন্যতম রাজনৈতিক দল বিএনপি’র জাতীয় স্থায়ী কমিটির সদস্য ছিলেন।\nফকির আবদুল মান্নান শাহ: সাবেক মন্ত্রী\nতানজিম আহমেদ সোহেল তাজ একজন বাংলাদেশী রাজনীতিবিদ এবং বাংলাদেশ স্বরাষ্ট্র মন্ত্রণালয়ের প্রাক্তন প্রতিমন্ত্রী।\nএডভোকেট নাদিম মাহমুদ প্রধান - বিশিষ্ট আইনজীবী ও সমাজসেবক\nএম এ কাদের সরকার, সাবেক সচিব।\nফকির শাহাবুদ্দীন: রাজনীতিবিদ ও আইনজীবী।\nআবদুল বাতেন খান (বীর প্রতীক), বাংলাদেশের স্বাধীনতা যুদ্ধের একজন বীর মুক্তিযোদ্ধা।\n\n\n== বিবিধ ==\nমসজিদের সংখ্যা ৫৮৯ টি।\nমন্দিরের সংখ্যা ০৭ টি।\nডাকঘরের সংখ্যা ২৮ টি।\nটেলিফোন ও টেলিগ্রাফ অফিস ০১ টি।\nসিনেমা হলের সংখ্যা ০১ টি।\nনবনির্মিত ইউপি কমপ্লেক্স ০৫টি\nজনসংখ্যার ঘনত্ব ৯০০ প্রতি কিঃ মিঃ।\nআদিবাসীর সংখ্যা ৭৩২৮ জন।\nধর্মাবলম্বীর হার মুসলমান- ৯৪% এবং হিন্দু – ৫.৬%\nজেলা থেকে দূরত্ব ৩১কি:মি:।\nরাজধানী থেকে দূরত্ব ৬৫ কি:মি:।\nনদীর সংখ্যা ০৩ টি।\nডাকবাংলোর সংখ্যা ০২ টি।\n\n\n== আরও দেখুন ==\nগাজীপুর জেলা\nঢাকা বিভাগ\nবাংলাদেশের উপজেলাসমূহ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় কাপাসিয়া উপজেলা"}