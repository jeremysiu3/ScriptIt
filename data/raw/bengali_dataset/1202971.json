{"pageid": 1202971, "title": "খুদি মোল্লা", "url": "https://bn.wikipedia.org/wiki?curid=1202971", "content": "খুদি মোল্লা ছিলেন উনবিংশ শতাব্দীর একজন বাঙ্গালী জোতদার, মোল্লা ও স্বাধীনতা-সংগ্রামী। তিনি জমিদার-বিরোধী পাবনা বিদ্রোহের প্রধান নেতাদের অন্যতম।\n\n\n== জন্ম ও শিক্ষা ==\nখুদি মোল্লা উনবিংশ শতাব্দীতে ইঊসুফশাহী পরগণার জগতলা গ্রামের একটি ধনবান বাঙ্গালী মুসলিম জোতদার খান্দানে জন্মগ্রহণ করেছিলেন।\n সেই এলাকা বর্তমান বাংলাদেশের বৃহত্তর পাবনার সিরাজগঞ্জ জেলার অন্তর্ভূক্ত। তাঁর আসল জন্মগত নাম জানা নেই। ইসলামী শিক্ষা সমাপ্ত করে তিনি \"খুদি মোল্লা\" হিসাবে বৃহত্তর পাবনায় জনপ্রিয়তা অর্জন করেছিলেন।\n\n\n== বিদ্রোহ​ ==\nখুদি মোল্লা  একজন জোতদার ছিলেন, তাই বড় জমিদারদের অধীনে ছিলেন। বৃহত্তর পাবনার উল্লেখযোগ্য বড় জমিদারদের অন্যতম ছিল সলপের সান্যাল জমিদার পরিবার। কৃষক ও ছোট জমিদারদের অপর সান্যালদের জুলুম-অত্যাচার দেখে খুদি মোল্লা তাদের সঙ্গে বিবাদে পড়েন। সেই অনুসারে খুদি মোল্লার নেতৃত্বে বিদ্রোহী-বাহিনী গঠন করা হয় যারা সান্যালদেরকে মোকাবেলা করেছিল। দিনের পর দিন, খুদি মোল্লার আন্দোলনটি বৃদ্ধি পায় এবং দলে দলে বাঙ্গালীরা খুদি মোল্লার বাহিনীতে যোগদান করেছিলেন।\nখুদি মোল্লা ১৮৭৩ খ্রীষ্টাব্দের মে মাসে অন্য বিদ্রোহী নেতাদের সাথে সমবেত হয়ে পাবনা রায়ত লীগ প্রতিষ্ঠা করেছিলেন। শুরূ থেকেই লীগের সদস্যরা খুদি মোল্লাকে প্রধানমন্ত্রী বা চীফ মিনিষ্টার নিযুক্তি করে। রায়ত লীগের কতিপয় সদস্যদের মধ্যে রয়েছেন ঢুলিয়াবাড়ীর রমজান সরকার যাকে নাইব নিযুক্ত করা হয়েছিল, আড়কান্দির জাকের জোয়াদ্দার যাকে গোমস্তা নিযুক্ত করা হয়েছিল, রূপসীর রহীম প্রামাণিক যাকে সর্দার নিযুক্ত করা হয়েছিল, মহারাজপুরের আরবিন মৃধা যাকে মৃধা নিযুক্ত করা হয়েছিল এবং পেচাকোলার মোহর চৌকিদার, হাটুরিয়ার নাথু শেখ ও নাকালিয়ার রমজান মিয়াও জড়িত ছিলেন। রায়ত লীগের জন্য আলাদা একটি বিদ্রোহী সেনাবাহিনী গঠন করা হয় যা পাবনা রায়ত লীগকে একটি আইনসম্মত সংগঠন থেকে একটি সশস্ত্র বিচ্ছিন্নতাবাদী দল​ হিসাবে পরিবর্তন করা হয়। জমিদারী নিয়ন্ত্রণ থেকে খুদি মোল্লা স্বাধীনতা ঘোষণা করেছিলেন। ১৮৭৩ খ্রীষ্টাব্দের ৩ জুলাই তারিখে ঐতিহ্যবাহী অমৃতবাজার পত্রিকা খুদি মোল্লাকে নাম ধরে বিপ্লবী ও পাবনা বিদ্রোহের অধিনায়ক হিসাবে ঘোষণা করা হয়েছিল। বাংলার লেফটেন্যান্ট গভর্নর স্যার জর্জ ক্যাম্পবেল হস্তক্ষেপ করে কৃষকদেরকে সমর্থন করবে বলে ওয়াদা দিয়েছিল। তাই খুদি মোল্লা আদালতে কয়েকবার মামলা করেছিলেন। স্যার ক্যাম্পবেল তারপর জমিদারদেরকে এবং তাঁদের সমর্থককে (যিনি একই নামধারী লোক ড্যুক জর্জ ক্যাম্পবেল) রায়তদের কর সহজ করতে এবং আইন মেনে চলতে চাপ দিয়েছিলেন। ১৮৮৫ খ্রীষ্টাব্দে রেন্ট লো এক্ট সর্বশেষে প্রণীত হয়েছিল যা পাবনা রায়ত লীগের চাহিদাগুলো পূরণ করেছিল।\n\n\n== তথ্যসূত্র ==\n\n\n== মন্তব্য =="}