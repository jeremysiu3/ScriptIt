{"pageid": 1098820, "title": "ব্যাংক ইসরায়েল", "url": "https://bn.wikipedia.org/wiki?curid=1098820", "content": "ব্যাংক ইসরায়েল বা ইসরায়েল ব্যাংক (হিব্রু ভাষায়: בנק ישראל‎ , আরবি: بنك إسرائيل) হল ইসরায়েলের কেন্দ্রীয় ব্যাংক। ব্যাংকটির সদর দফতর জেরুজালেমের কিরিয়াত হামেমশালায়ে অবস্থিত এবং তেল আবিবে এর একটি শাখা অফিস রয়েছে। ব্যাংকটির বর্তমান গভর্নর হিসেবে দায়িত্ব পালন করছেন আমির ইয়ারন।\nব্যাংক ইসরায়েলের প্রাথমিক উদ্দেশ্য হল মূল্যের স্থিতিশীলতা এবং ইসরায়েলের আর্থিক ব্যবস্থার স্থিতিশীলতা বজায় রাখা। এটি ইসরায়েলের মুদ্রানীতি প্রণয়ন ও পরিচালনা, ব্যাংকিং ব্যবস্থার তত্ত্বাবধান ও নিয়ন্ত্রণ,  বৈদেশিক মুদ্রার মজুদ সংরক্ষণ ও পরিচালনা এবং আর্থিক বাজারের অবকাঠামো কার্যক্রম পরিচালনা করে। কেন্দ্রীয় ব্যাংক আইনের ৪১ এবং ৪৪ ধারা বলে এটি ইসরায়েলের মুদ্রা ইসরায়েলি শেকেল মুদ্রণ ও বাজারে পরিচালনা করার একচেটিয়া অধিকার ভোগ করে।\n\n\n== ইতিহাস ==\n১৯৪৮ সালে ইসরায়েলকে স্বাধীনতা দেওয়া হলে অ্যাংলো-প্যালেস্টাইন ব্যাংকের কাছে নোট ইস্যু করার ক্ষমতা ন্যস্ত করা হয়েছিল। পরবর্তীতে, ১৯৫০ সালে ব্যাংক লিউমি নামে এটি পুনঃপ্রিষ্ঠিত হয়। তখন দেশের মুদ্রানীতি ও ব্যাংকিং তদারকি অর্থ মন্ত্রণালয়ের নিয়ন্ত্রণে থাকে।\n১৯৪৮ সালে ইসরায়েলের আইনসভা নেসেট ব্যাংক ইসরায়েল আইন পাস করে। এই আইনের অধীনে ১৯৯৪ সালের ২৪ আগষ্ট ব্যাংক ইসরায়েল কেন্দ্রীয় ব্যাংক হিসেবে প্রতিষ্ঠিত হয়। কেন্দ্রীয় ব্যাংক প্রতিষ্ঠার পরেই অর্থ মন্ত্রণালয় দেশের মুদ্রা ইস্যুকরণ এবং ব্যাংকিং খাত নিয়ন্ত্রক কার্যগুলি নবগঠিত কেন্দ্রীয় ব্যাংকের কাছে হস্তান্তর করে। ১৯৭৮ সাল পর্যন্ত বৈদেশিক মুদ্রা বিনিময় নিয়ন্ত্রণ কেন্দ্রীয় ব্যাংককে দেওয়া হয়নি। ব্যাংকটিকে ১৯৮৫ সালে সম্পূর্ণ স্বাধীন করে দেয়া হয় এবং ১৯৯২ সাল থেকে ব্যাংকটি দেশের মুদ্রানীতি পরিচালনা করে আসছে। মুদ্রানীতি প্রণয়ন ও বাস্তবায়নের ক্ষেত্রে এটি ইসরায়েলি সরকার দ্বারা নির্ধারিত মুদ্রাস্ফীতির লক্ষ্যমাত্রা বিবেচনা করে এবং মূল্য স্থিতিশীলতা নিশ্চত করে। উপরন্তু, বর্তমানে ব্যাংকটি দেশের বৈদেশিক মুদ্রার রিজার্ভ সংরক্ষণ ও পরিচালনা করে।\n২০১০ সালে এইএমডি-এর বিশ্ব প্রতিযোগিতামূলক ইয়ারবুক অনুসারে, ব্যাংক ইসরায়েল তার দক্ষ কার্যক্রম পরিচালনার জন্য বিশ্বের কেন্দ্রীয় ব্যাংকগুলির মধ্যে প্রথম স্থান অর্জন করে।\n২০১০ সালের মার্চ মাসে নেসেট নতুন করে ব্যাংক ইসরায়েল আইন অনুমোদন করে যা ২০১০ সালের ১ জুনে থেকে কার্যকর হয়। নতুন আইনে কেন্দ্রীয় ব্যাংকের লক্ষ্যসমুহ সংজ্ঞায়িত করা হয় এবং ব্যাংকটিকে তার নীতির অনুযায়ী পন্থা নির্বাচন এবং সেগুলি বাস্তবায়নের উপায় নির্ধারণে সম্পূর্ন স্বাধীনতা দেয়া হয়। নতুন আইনের দ্বারা প্রধান প্রধান সিদ্ধান্তসমুহ গ্রহণের কাঠামোতেও পরিবর্তন আনা হয়। সুদ হার এবং মুদ্রানীতি সম্পর্কিত সিদ্ধান্তসমূহ, সাধারণভাবে, একটি মুদ্রানীতি বিষয়ক কমিটির দ্বারা নেওয়া হয় এবং ব্যবস্থাপনাগত সিদ্ধান্তসমূহ একটি তত্ত্বাবধায়ক পরিষদ দ্বারা অনুমোদিত হয়। এটি ব্যাংক ইসরায়েলকে অন্যান্য আর্থিক প্রতিষ্ঠানের সিদ্ধান্ত গ্রহণের পদ্ধতির সাথে আরও বেশি সম্পৃক্ত করে।\n\n\n== গভর্নরদের তালিকা ==\nডেভিড হরোভিটজ,১৯৫৪-১৯৭১\nমোশে সানবার, ১৯৭১-১৯৭৬\nআর্নন গাফনি, ১৯৭৬-১৯৮১\nমোশে মেন্ডেলবাউম, ১৯৮২-১৯৮৬\nমাইকেল ব্রুনো, ১৯৮৬-১৯৯১\nজ্যাকব এ ফ্রেঙ্কেল, ১৯৯১-২০০০\nডেভিড ক্লেইন, ২০০০-২০০৫\nস্ট্যানলি ফিশার, ২০০৫-২০১৩\nকার্নিট ফ্লাগ, ২০১৩-২০১৮\nনাদিন বাউডট-ট্রেজেনবার্গ, ১৪ নভেম্বর ২০১৮ থেকে ভারপ্রাপ্ত গভর্নর।\nআমির ইয়ারন, অক্টোবর ২০১৮ থেকে নিযুক্ত গভর্নর।\nআমির ইয়ারন, অক্টোবর ২০১৮ থেকে নিযুক্ত গভর্নর।\n\n\n== আরও  দেখুন ==\nইসরায়েলি শেকেল\nইজরায়েলের ব্যাংক ব্যবস্থা\nকেন্দ্রীয় ব্যাংকের তালিকা\n\n\n== তথ্যসূত্র ==\n\n\n== আরও পড়ুন ==\nড্যানিয়েল মামান এবং জিভ রোজেনহেক (২০১১) ইসরায়েলি কেন্দ্রীয় ব্যাংক: রাজনৈতিক অর্থনীতি, গ্লোবাল লজিক্স এবং স্থানীয় নেতৃবৃন্দ, রাউটলেজ।\n\n\n== বহিঃসংযোগ ==\n\nব্যাংক ইসরায়েলের ওয়েবসাইট"}