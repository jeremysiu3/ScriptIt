{"pageid": 1322985, "title": "হান্ডভো", "url": "https://bn.wikipedia.org/wiki?curid=1322985", "content": "হান্ডভো (গুজরাতি: હાંડવો) হল ভারতের গুজরাট রাজ্য থেকে উদ্ভূত একটি সুস্বাদু উদ্ভিজ্জ কেক। এটি গুজরাটি রন্ধন প্রণালীর একটি খাবার। এই খাবারটি প্রায়ই একটি লাউয়ের পুর দিয়ে তৈরি করা হয়, যদিও অন্যান্য অনেক সব্জিও যোগ করা যেতে পারে। কখনও কখনও এতে চূর্ণ চিনাবাদামও যোগ করা হয়।\n\n\n== প্রস্তুতি ==\nহান্ডভো তৈরি করার জন্য চাল এবং বিভিন্ন ডাল মিশিয়ে ধুয়ে, শুকোনো হয় এবং তারপর তাকে গুঁড়ো করা হয়। এরপর এই গুঁড়োর সাথে দই মিশিয়ে তরল কাই তৈরি করা হয়, এটিকে ঢাকা দিয়ে রেখে গাঁজানো হয়। এরপর একে মশলার সাথে মিশ্রিত করা হয় এবং তারপর ফুটন্ত গরম জলের ভাপে রেখে হান্ডভো তৈরি করা হয়।\n\n\n== বৈচিত্র ==\nচালের পরিবর্তে মুগ ডাল (ভাঙা হলুদ মুগ ডাল) বা ছোলার ডাল বা ভাঙা বিউলির ডাল দিয়ে হান্ডভো তৈরি করা যেতে পারে। সব্জি হান্ডভো হল বেসন ভিত্তিক একটি রন্ধন প্রণালী এবং তাতে মটর, বাঁধাকপি ইত্যাদি দেওয়া হয়। এর সঙ্গে তাতে গরম মসলা মেশানো হয়। এটি প্রায়শই আচার বা চায়ের সাথে খাওয়া হয়।\n\n\n== গুণমান ==\nযে কোন সুস্থ মানুষের হান্ডভো থেকে সমস্যা হবার কথা নয়। হান্ডভোর উপকরণগুলির মধ্যে ডাল, লাউ এবং দই স্বাস্থ্যের পক্ষে খুবই উপকারী। তবে যেহেতু এতে চাল ব্যবহার করা হয়, এটি বহুমূত্র রোগে ভোগা মানুষের রক্তের শর্করার ভারসাম্যের ক্ষেত্রে সমস্যা করতে পারে।\n\n\n== তথ্যসূত্র ==\n\nটেমপ্লেট:ভারতীয় খাদ্য"}