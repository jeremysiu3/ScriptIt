{"pageid": 1430611, "title": "ভাস্বর চট্টোপাধ্যায়", "url": "https://bn.wikipedia.org/wiki?curid=1430611", "content": "ভাস্বর চট্টোপাধ্যায় (জন্ম: ৮ মার্চ ১৯৭৫) একজন ভারতীয় বাঙালি অভিনেতা, যিনি প্রধানত বাংলা টেলিভিশন ধারাবাহিক ও চলচ্চিত্রে কাজ করেন। ১৯৯৮ সালে টেলিভিশনে তার প্রথম উপস্থিতি ছিল জলতরঙ্গ ধারাবাহিকে। তিনি ২০০২ সালে লেজেন্ড অফ ভগত সিং চলচ্চিত্রে বটুকেশ্বর দত্তের ভূমিকায় অভিনয়ের মাধ্যমে বলিউডে আত্মপ্রকাশ করেন। ২০২০ সাল পর্যন্ত তিনি বাংলা ভাষায় মোট ১১১টি ধারাবাহিকে উপস্থিত হয়েছেন। তিনি ২০১৪ থেকে ২০১৭ পর্যন্ত ভারতীয় সেন্সর বোর্ডের সদস্য ছিলেন।\n\n\n== শিক্ষা ==\nতিনি সাউথ পয়েন্ট স্কুলে প্রারম্ভিক পড়াশোনা শেষ করেন এবং আশুতোষ কলেজ থেকে জীববিজ্ঞানে স্নাতক হন। ১৯৯৬ সালে গ্লাক্সোস্মিথক্লাইন ফার্মাসিউটিক্যালসে প্রথম চাকরি পাওয়ার আগে তিনি ভারতীয় বিদ্যা ভবন থেকে বিপণন ও বিক্রয় ব্যবস্থাপনায় ডিপ্লোমা করেন।\n\n\n== পরিবার ==\nভাস্বরের পিতামহ প্রয়াত ভীমচন্দ্র চট্টোপাধ্যায় একজন বৈদ্যুতিক প্রকৌশলী ছিলেন। তিনি ছিলেন বেনারস হিন্দু বিশ্ববিদ্যালয়ের স্থপতি। তার এলিমেন্ট অফ অ্যাপ্লাইড ইলেক্ট্রিসিটি বইটি কয়েক বছর আগে প্রচলিত ছিল। তিনি ১৯৩৬ সালে বেনারস হিন্দু বিশ্ববিদ্যালয়ের তড়িৎ প্রকৌশল বিভাগের প্রধান ছিলেন।\nযদিও ভাস্বর ইঞ্জিনিয়ারদের পরিবার থেকে এসেছেন, কিন্তু তিনি অভিনেতা হতে চাইতেন।\n\n\n== কর্মজীবন ==\nতিনি আলো, টক্কর, জয় বাবা লোকনাথ, শ্রীকৃষ্ণভক্ত মীরা, বাজলো তোমার আলোর বেণু, জন্মভূমি, এক আকাশের নিচে, সোনার হরিণ, মা... তোমায় ছাড়া ঘুম আসেনা, অগ্নিপরীক্ষা, ইষ্টি কুটুম, ভক্তের ভগবান শ্রীকৃষ্ণ, বিন্নি ধানের খই, পটল কুমার গানওয়ালা, করুণাময়ী রাণী রাসমণি সহ বিভিন্ন টেলিভিশন ধারাবাহিক ও চলচ্চিত্রে অভিনয় করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ভাস্বর চট্টোপাধ্যায় (ইংরেজি)"}