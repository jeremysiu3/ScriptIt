{"pageid": 1120952, "title": "অম্ব্রোয়াস ওয়োঙ্গো", "url": "https://bn.wikipedia.org/wiki?curid=1120952", "content": "অম্ব্রোয়াস ওয়োঙ্গো বিতোলো (ফরাসি: Ambroise Oyongo; জন্ম: ২২ জুন ১৯৯১; অম্ব্রোয়াস ওয়োঙ্গো নামে সুপরিচিত) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে ফরাসি ক্লাব মোঁপালিয়ে এবং ক্যামেরুন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলেন।\n২০০৮–১১ মৌসুমে, মাত্র ১৭ বছর বয়সে, ক্যামেরুনীয় ফুটবল ক্লাব মুসঁগোর যুব পর্যায়ের হয়ে খেলার মাধ্যমে ওয়োঙ্গো ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১০–১১ মৌসুমে, ক্যামেরুনীয় ক্লাব কোতোঁর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কোতোঁর হয়ে চার মৌসুমে ১২৩ ম্যাচে ৮টি গোল করার পর ২০১৪ সালে তিনি মার্কিন ক্লাব নিউ ইয়র্ক রেড বুলসে যোগদান করেছেন। নিউ ইয়র্ক রেড বুলসে মাত্র এক মৌসুম অতিবাহিত করার পর মন্ট্রিয়লের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৭০ ম্যাচে ৩টি গোল করেছেন। ২০১৭–১৮ মৌসুমে, তিনি মন্ট্রিয়ল হতে ফরাসি ক্লাব মোঁপালিয়েতে যোগদান করেছেন।\n২০১০ সালে, ওয়োঙ্গো ক্যামেরুন অনূর্ধ্ব-২০ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ক্যামেরুনের বয়সভিত্তিক দলের হয়ে খেলার পর, তিনি ২০১২ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৪৯ ম্যাচে ২টি গোল করেছেন।\n\n\n== প্রারম্ভিক জীবন ==\nঅম্ব্রোয়াস ওয়োঙ্গো বিতোলো ১৯৯১ সালের ২২শে জুন তারিখে ক্যামেরুনের এনদিকিনিমেকিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওয়োঙ্গো ক্যামেরুন অনূর্ধ্ব-২০ দলের হয়ে খেলার মাধ্যমে ক্যামেরুনের প্রতিনিধিত্ব করেছেন।\n২০১২ সালের ১৬ই নভেম্বর তারিখে, ২১ বছর, ৪ মাস ও ২৫ দিন বয়সে, বাম পায়ে ফুটবল খেলায় পারদর্শী ওয়োঙ্গো ইন্দোনেশিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি ০–০ গোলে ড্র করেছিল। ক্যামেরুনের হয়ে অভিষেকের বছরে ওয়োঙ্গো সর্বমোট ১ ম্যাচে অংশগ্রহণ করেছেন।\nওয়োঙ্গো ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১২ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nঅম্ব্রোয়াস ওয়োঙ্গো – ফিফা প্রতিযোগিতার রেকর্ড (ইংরেজি) \nসকারওয়েতে অম্ব্রোয়াস ওয়োঙ্গো  (ইংরেজি)  \nসকারবেসে অম্ব্রোয়াস ওয়োঙ্গো (ইংরেজি) \nবিডিফুটবলে অম্ব্রোয়াস ওয়োঙ্গো  (ইংরেজি)  \nট্রান্সফারমার্কেটে অম্ব্রোয়াস ওয়োঙ্গো (ইংরেজি) \nওয়ার্ল্ডফুটবল.নেটে অম্ব্রোয়াস ওয়োঙ্গো (ইংরেজি) \nইএসপিএন এফসিতে অম্ব্রোয়াস ওয়োঙ্গো (ইংরেজি) \nন্যাশনাল-ফুটবল-টিমস.কমে অম্ব্রোয়াস ওয়োঙ্গো (ইংরেজি)"}