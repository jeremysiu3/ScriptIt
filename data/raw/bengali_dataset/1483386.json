{"pageid": 1483386, "title": "চট্টগ্রাম বন্দর সুইমিং কমপ্লেক্স", "url": "https://bn.wikipedia.org/wiki?curid=1483386", "content": "চট্টগ্রাম বন্দর সুইমিং কমপ্লেক্স চট্টগ্রাম বন্দর কর্তৃপক্ষ পরিচালিত সাঁতার ক্রীড়া আয়োজন ও প্রশিক্ষণ সুইমিংপুল। ক্রীড়া স্থাপনাটি চট্টগ্রাম বন্দর স্পোর্টস কমপ্লেক্সের দক্ষিণ-পূর্ব কোণে অবস্থিত। স্থাপনাটি টেনিস কোর্ট ও বাস্কেটবল মাঠের সাথে একত্রে ২০২২ সালের ২ জানুয়ারি বন্দরের নিয়মিত সদস্য ও তাদের পোষ্যদের উদ্বোধন ও ব্যবহারের জন্য উন্মুক্ত করা হয়।\n\n\n== নির্মাণ ==\nডিজাইন সোর্সের স্থাপত্য নকশায় কিউএইচএমসিএল-সিএসএল (জেভি) ২০১৯ সালের ডিসেম্বরে সংলগ্ন টেনিস ও বাস্কেটবল কোর্টের সাথে সুইমিং কমপ্লেক্সের নির্মাণ সম্পন্ন করে। ১.৩০ একর আয়তনের ভূমির উপর কমপ্লেক্সটি নির্মাণ করতে ১৫ কোটি ৯৮ লক্ষ টাকা খরচ হয়েছিল।\n\n\n== কাঠামো ==\nকমপ্লেক্সে দুইটি সাঁতারপুল আছে। খোলা আকাশের নিচে উন্মুক্ত ৮ লেন বিশিষ্ট মূল সাঁতারপুলের আয়তন ৫০x২৫ বর্গমিটার। এটি সর্বনিম্ন ১.৩৫ মিটার থেকে সর্বোচ্চ ৪.১০ মিটার গভীর। প্রশিক্ষণের জন্য নির্মিত অপর সাঁতারপুলের দৈর্ঘ্য ২৫ মিটার। দৈর্ঘ্যে ছোট এইপুলের গভীরতা ১.৩৫ থেকে ৬ মিটার পর্যন্ত। নিয়মিত সাঁতারপুল ছাড়াও নারী ও পুরুষ সাঁতারুদের জন্য পৃথক পরিবর্তন-কক্ষ, ব্যায়ামাগার, বাষ্প স্নান ও সওনা স্নান, জাকুজির সুবিধা যুক্ত। সাঁতারের তাত্ত্বিক শিক্ষার জন্য একটি শ্রেণীকক্ষও কমপ্লেক্সের মূল কাঠামোর অন্তর্গত। পুলের একপাশে একসাথে ৪০০ জন দর্শক বসতে পারেন।\n\n\n== তথ্যসূত্র =="}