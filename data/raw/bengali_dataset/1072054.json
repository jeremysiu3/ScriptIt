{"pageid": 1072054, "title": "উমরমজিদ ইউনিয়ন", "url": "https://bn.wikipedia.org/wiki?curid=1072054", "content": "৬ নং উমরমজিদ ইউনিয়ন পরিষদ রংপুর বিভাগের কুড়িগ্রাম জেলার রাজারহাট উপজেলার একটি ইউনিয়ন পরিষদ।\n\n\n== নামকরণ ==\nকথিত আছে যে, বর্তমানে ৩ নং ওয়ার্ডের অন্তর্গত ‘‘উমরমজিদ’’ মৌজায় সেই সময় উমর ও মজিদ নামে দুই ভাই বাস করতেন। তাঁহারা খুবই প্রভাবশালী ব্যক্তি ছিলেন। তাই তাহাদের নামে প্রথমে সেই এলাকার নাম উমরমজিদ হিসেবে পরিচিতি লাভ করে। পরবর্তীকালে যখন উমরমজিদ ইউনিয়ন পরিষদ প্রতিষ্ঠা করা হয়, তখন তাহাদের নামানুসারে উমরমজিদ ইউনিয়নের নামকরণ করা হয়। পরিষদটি ১৯২৯ সালে স্থাপিত হয়।\n\n\n== অবস্থান ==\nরাজারহাট উপজেলা হতে পূর্ব-দক্ষিণে ৮ কিলোমিটার এবং কুড়িগ্রাম সদর হতে দক্ষিণ-পশ্চিমে ৯ কিলোমিটার। দক্ষিণে পান্ডুল ইউনিয়ন, উত্তরে বেলগাছা ও চাকির পাশার ইউনিয়ন, পূর্বে দূর্গাপুর ইউনিয়ন ও গোড়াই এবং পশ্চিমে নাজিম খাঁন ইউনিয়ন।\n\n\n== ভৌগোলিক পরিচিতি ==\nজেলা সদর থেকে দক্ষিণ-পশ্চিম কোণে উমরমজিদ ইউনিয়ন পরিষদ অবস্থিত। এখানে কোন নদী নাই। অধিকাংশ এলাকা প্রায় সমতল। পূর্ব ও উত্তর দিকে এই ইউনিয়নের একমাত্র নিম্নাঞ্চল। বন্যার সময় এই এলাকা প্লাবিত হয়। ধান, গম, পাট, সরিষা, আলু, পটল ইত্যাদি এখানকার প্রধান ফসল। এখানকার অধিকাংশ লোকই কৃষিজীবী। কিছু লোক চাকুরীজীবী ও অন্যান্য পেশায় নিয়োজিত।\n\n\n== যোগাযোগ ==\nকুড়িগ্রাম সদর হতে প্রায় ১২ কি: মি: পশ্চিম দক্ষিণ কর্নারে এবং রাজারহাট উপজেলা হতে ৮ কি: মি: পূর্বে ফরকেরহাট বাজারের মধ্য স্থানে অত্র ইউনিয়ন পরিষদ টি অবস্থিত। যোগাযোগ ব্যাবস্থা অতি সুগম।\n\n\n== বিভিন্ন প্রতিষ্ঠান ==\nতহশিল অফিস- ১ টি\nইউনিয়ন স্বাস্থ্য ও পরিবার কল্যাণ কেন্দ্র-০১ টি\nডাকঘর- ১টি। \n\n\n== হাটবাজার ==\nফরকের হাট\nবটতলির বাজার।\nরাজমল্লীর হাট।\n\n\n== দর্শনীয় স্থান ==\nতিস্তা নদী\n\n\n== আরও দেখুন ==\nরাজারহাট উপজেলা\n\n\n== তথ্যসূত্র =="}