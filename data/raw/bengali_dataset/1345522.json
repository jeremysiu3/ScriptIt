{"pageid": 1345522, "title": "অ্যালেসিয়া ডিপল", "url": "https://bn.wikipedia.org/wiki?curid=1345522", "content": "অ্যালেসিয়া আফি ডিপল (জন্ম ১লা আগস্ট, ১৯৯৫) হলেন জন্মসূত্রে ইতালীয়, কিন্তু তিনি একজন টোগোলীয় আলপাইন স্কিয়ার। তিনি সোচি ২৯১৪ শীতকালীন অলিম্পিকে টোগোর হয়ে স্ল্যালম এবং জায়ান্ট স্ল্যালমে প্রতিদ্বন্দ্বিতা করেছিলেন। অ্যালেসিয়া শুরুতে ২০১১ এবং ২০১৩ সালের মধ্যে ভারতের হয়েও প্রতিদ্বন্দ্বিতা করেছিলেন, কিন্তু পরবর্তীতে তিনি টোগোর হয়ে প্রতিযোগিতায় চলে যান। যদিও সেই দেশের সাথে তাঁর কোনো পারিবারিক সম্পর্ক নেই, তবুও যাতে তিনি ২০১৪ সালের শীতকালীন অলিম্পিকে প্রতিদ্বন্দ্বিতা করার যোগ্যতা অর্জন করতে পারেন, সেই উদ্দেশ্যেই তাঁর স্থানান্তর। তাঁর এই দেশের প্রতিনিধিত্ব বেছে নেওয়ার আর একটি কারণ হল তাঁর বাবা টোগোতে একটি পোশাক কারখানার মালিক।\n\n\n== ব্যক্তিগত জীবন ==\nঅ্যালেসিয়া ইতালির ভেনেটো অঞ্চলে বেলুনোর পিভ ডি ক্যাডোরে জন্মগ্রহণ করেন। তাঁর পিতামাতা ইতালীয়। তিনি পরিবারের সাথে সান ভিটো ডি ক্যাডোরে থাকেন এবং অরঞ্জো ডি ক্যাডোরে লিসিও লিঙ্গুইস্টিকো ইউরোপো স্কুলে পড়াশোনা করেন।\nঅ্যালেসিয়া ইতালীয় স্কি ক্লাব কর্টিনা স্কি স্কুলের (ইতালীয়: Scuola Sci Cortina) স্কি প্রশিক্ষক হিসেবে কাজ করেন।\n\n\n== কর্মজীবন ==\n\n\n=== ইতালি ===\n২০০৯ এবং ২০১০ সালের মধ্যে ইতালীয় শীতকালীন ক্রীড়া ফেডারেশনে নিবন্ধিত থাকাকালীন অ্যালেসিয়া তাঁর খেলোয়াড় জীবন শুরু করেন।\n\n\n=== ভারত ===\nঅ্যালেসিয়া ২০১১ সালে ভারতের হয়ে আত্মপ্রকাশ করেন এবং ভারতের শীতকালীন গেমস ফেডারেশনে যোগদান করেন। তিনি ২০১৩ সাল পর্যন্ত ভারতের প্রতিনিধিত্ব করে এফআইএস প্রতিযোগিতা এবং ইতালিয়ান চ্যাম্পিয়নশিপে অংশ নিয়েছিলেন।\n\n\n=== টোগো ===\nঅ্যালেসিয়া সোচিতে ২০১৪ সালের শীতকালীন অলিম্পিকে টোগোর প্রথম শীতকালীন অলিম্পিক দলের অংশ হিসাবে প্রতিদ্বন্দ্বিতা করেছেন। টোগোর সাথে তাঁর কোনো পারিবারিক বন্ধন না থাকলেও, তিনি শীতকালীন অলিম্পিকে অংশ নেওয়ার জন্য সেখানে একজন স্বাভাবিক নাগরিক হয়েছিলেন।\nটোগো জাতীয় দলের হয়ে আত্মপ্রকাশ করার বিষয়ে অ্যালেসিয়া:\n\nটোগোতে আমার বাবার একটি কারখানা আছে যেখানে বিশেষ করে খেলাধুলার পোশাক তৈরি হয়। তাঁর এই দেশের প্রতি একটা অনুভূতি আছে, এবং আমার টোগোর হয়ে দৌড়ানোর সুযোগ আছে এবং আমি এটা নিয়ে গর্বিত। যদিও আমি ইতালিতে জন্মগ্রহণ করেছি এবং আমি ইতালিতে বাস করি ও প্রশিক্ষণ দিই, এখন আমি সর্বদা টোগোর সাথে থাকব, যা একটি নতুন পরিবারের মতো যা আমাকে দত্তক নিয়েছে।\n১৮ই ফেব্রুয়ারী, অ্যালেসিয়া মোট ৩ মিনিট ২.৮০ সেকেন্ড সময় করে ৭৪ জন প্রতিযোগীর মধ্যে ৫৫তম অবস্থানে জায়েন্ট স্ল্যালম রেস শেষ করেন। তিনি প্রথম দৌড় শুরু করার পর স্ল্যালম রেস শেষ করেননি। তিনি সমাপনী অনুষ্ঠানে টোগোলীয় পতাকা বহন করেন।\nতিনি ২০১৫ সালে এফআইএস আলপাইন স্কি ইউরোপা কাপ এবং ২০১৮ এফআইএস আলপাইন স্কি বিশ্বকাপেও অংশগ্রহণ করেছিলেন।\n\n\n== আলপাইন স্কিইং ফলাফল ==\nসমস্ত ফলাফল ইন্টারন্যাশনাল স্কি ফেডারেশন (এফআইএস) থেকে প্রাপ্ত।\n\n\n=== অলিম্পিক ফলাফল ===\n\n\n=== বিশ্বকাপের ফলাফল ===\n\n\n=== ইউরোপিয়ান কাপের ফলাফল ===\n\n\n== আরও দেখুন ==\n২০১৪ শীতকালীন অলিম্পিকে টোগো\n\n\n== তথ্যসূত্র ==\n\n\n== বহিঃসংযোগ ==\nAlessia Dipol at the International Ski Federation\nAlessia Dipol at the International Ski Federation\nআন্তর্জাতিক অলিম্পিক কমিটি-এ অ্যালেসিয়া ডিপল\nঅলিম্পিডিয়ায় অ্যালেসিয়া ডিপল (ইংরেজি) \nAlessia Dipol at Ski-DB Alpine Ski Database"}