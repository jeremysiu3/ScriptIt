{"pageid": 1137573, "title": "নতুন শিল্পোন্নত দেশ", "url": "https://bn.wikipedia.org/wiki?curid=1137573", "content": "নতুন শিল্পোন্নত দেশ (এনআইসি), নতুন শিল্পায়িত অর্থনীতি (এনআইই) বা মধ্যম আয়ের দেশ হলো একটি আর্থ-সামাজিক শ্রেণিবিন্যাস, যা বিশ্বের বিভিন্ন দেশে রাষ্ট্রবিজ্ঞানী ও অর্থনীতিবিদদের দ্বারা প্রয়োগ করা হয়। এই দেশসমূহ উন্নয়নশীল দেশসমূহের একটি উপ-এককের প্রতিনিধিত্ব করে, যাদের অর্থনৈতিক প্রবৃদ্ধি অন্যান্য উন্নয়নশীল দেশের তুলনায় অনেক বেশি; এবং যেখানে শিল্পায়নের সামাজিক পরিণতি, যেমন নগরায়ন, সমাজকে পুনর্গঠিত করছে।\n\n\n== সংজ্ঞা ==\nনতুন শিল্পোন্নত দেশ হল এমন দেশ যাদের অর্থনীতি এখনও একটি উন্নত দেশের মর্যাদায় পৌঁছেনি কিন্তু সামষ্টিক অর্থনৈতিক অর্থে তাদের উন্নয়নশীল প্রতিপক্ষকে ছাড়িয়ে গেছে। এই জাতীয় দেশগুলিকে এখনও উন্নয়নশীল দেশ হিসাবে বিবেচনা করা হয় এবং একটি নতুন শিল্পোন্নত দেশের বৃদ্ধির হার একটি স্বল্প বরাদ্দ সময়ের মধ্যে অনেক বেশি হয়, যা অন্যান্য উন্নয়নশীল দেশগুলির থেকে সদ্য শিল্পোন্নত দেশসমূহকে আলাদা করে। নতুন শিল্পোন্নত দেশের আরেকটি বৈশিষ্ট্য হল দেশগুলো দ্রুত অর্থনৈতিক প্রবৃদ্ধি (সাধারণত রপ্তানিমুখী) মধ্য দিয়ে যাচ্ছে। প্রারম্ভিক বা চলমান শিল্পায়ন হল একটি নতুন শিল্পোন্নত দেশের একটি গুরুত্বপূর্ণ সূচক।\n\n\n== নতুন শিল্পোন্নত দেশগুলির বৈশিষ্ট্য ==\nনতুন শিল্পোন্নত দেশগুলি একটি দেশের সামাজিক ও অর্থনৈতিক অবস্থার স্থিতিশীলতা বৃদ্ধি করতে পারে, যা এই দেশগুলিতে বসবাসকারী জনগণকে উন্নত জীবনযাত্রার অবস্থা ও উন্নত জীবনধারা অনুভব প্রদান করতে শুরু করে। নতুন শিল্পোন্নত দেশগুলিতে আরেকটি বৈশিষ্ট্য দেখা যায়, তা হল গণতন্ত্র, আইনের শাসন ও কম দুর্নীতির মতো সরকারী কাঠামোর আরও উন্নয়ন। এই ধরনের দেশগুলিতে বসবাসকারীরা উন্নত জীবনধারার অন্যান্য উদাহরণগুলি হল অন্যান্য উন্নয়নশীল দেশের তুলনায় উন্নত পরিবহন, বিদ্যুৎ, ও জলে আরও ভাল প্রাপ্যতা এবং কম শিশুমৃত্যুর হার।\n\n\n== বর্তমান ==\nনীচের ছবিটি বিভিন্ন লেখক ও বিশেষজ্ঞদের দ্বারা ধারাবাহিকভাবে নতুন শিল্পোন্নত দেশ হিসাবে বিবেচিত দেশগুলির তালিকা উপস্থাপন করে। তুরস্ক ও দক্ষিণ আফ্রিকাকে সিআইএ দ্বারা উন্নত দেশ হিসেবে শ্রেণীবদ্ধ করা হয়েছে। তুরস্ক ১৯৬১ সালে ওইসিডি-এর প্রতিষ্ঠাতা সদস্য ছিল এবং মেক্সিকো ১৯৯৪ সালে যোগদান করে। জি৮+৫ দলটি চীন, ভারত, মেক্সিকো, দক্ষিণ আফ্রিকা ও ব্রাজিল ছাড়াও মূল জি৮ সদস্যদের নিয়ে গঠিত।\nদ্রষ্টব্য: সবুজ রঙের কোষগুলি সূচকে সর্বোচ্চ মান বা সর্বোত্তম কার্যক্ষমতা নির্দেশ করে, যখন হলুদ রঙের কোষগুলি বিপরীত নির্দেশ করে।\n\n\n== তথ্যসূত্র =="}