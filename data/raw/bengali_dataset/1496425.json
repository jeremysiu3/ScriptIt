{"pageid": 1496425, "title": "যমুনা সেতু আঞ্চলিক জাদুঘর", "url": "https://bn.wikipedia.org/wiki?curid=1496425", "content": "যমুনা সেতু আঞ্চলিক জাদুঘর বাংলাদেশের টাঙ্গাইল জেলার ভূঞাপুরে অবস্থিত একটি অনন্য জাদুঘর। এই জাদুঘরটি বাংলাদেশের জীববৈচিত্র্য, ইতিহাস এবং সংস্কৃতির একটি সমৃদ্ধ সংগ্রহশালা।\n\n\n== ইতিহাস ==\nমূলত যমুনা সেতু নির্মাণকালীন সময়ে (১৯৯৫-৯৭ সালে) সেতু কর্তৃপক্ষের পরিবেশ ইউনিটের অধীনে পরিচালিত ‘বন্যপ্রাণী সংরক্ষণ ও সমীক্ষা’ কর্মসূচীর আওতায় ঢাকা বিশ্ববিদ্যালয়ের অধ্যাপক কাজী জাকের হোসেন-এর নেতৃত্বে ‘বাংলাদেশ বন্যপ্রাণীতত্ত্ব সমিতি’ (প্রাণিবিদ্যা বিভাগ ঢাবি) কর্তৃক জাদুঘরের কাজটি বাস্তবায়ন হয়। প্রথমে এর নাম ছিল যমুনা সেতু আঞ্চলিক যাদুঘর। পরবর্তীতে এর নাম পরিবর্তন করে বঙ্গবন্ধু সেতু আঞ্চলিক যাদুঘর রাখা হয়। তবে ২০২৪ সালের আগস্টে সরকার পরিবর্তনের পর জাদুঘরটি পুনরায় তার পুরানো নাম যমুনা সেতু আঞ্চলিক যাদুঘর নামেই পরিচিত হতে শুরু করে।\n\n\n== সংগ্রহ ==\nজাদুঘরে প্রায় ৫ হাজার নমুনা সংরক্ষিত আছে। এখানে বিভিন্ন প্রজাতির উদ্ভিদ, প্রাণী, পাখি, সরীসৃপ, মৎস্য, পাখির বাসা, পাখির ডিম, কীটপতঙ্গ, ঐতিহাসিক জিনিসপত্র এবং বঙ্গবন্ধু সেতু নির্মাণকালীন দুর্লভ ছবি সংরক্ষিত আছে। এছাড়াও, বিলুপ্তপ্রায় কিছু প্রজাতির উদ্ভিদ ও প্রাণীর নমুনাও এখানে পাওয়া যায়।\nজাদুঘরে সংরক্ষিত কিছু উল্লেখযোগ্য প্রাণীর মধ্যে রয়েছে:\n\nপাখি: দৈত্য শুকুন, বেঙ্গল শুকুন, নাগ ঈগল, মেছো ঈগল, মরু বাজ, টিকাশাহীন, বেগুনী বক, লাল বক, সবুজ ঘুঘু, হরিতাল, বুনো মাছরাঙা, খেনি/গুরগুরি, আবাবিল, হুদহুদ পাখি ইত্যাদি।\nসরীসৃপ: গেছো সাপ, ডোরা আঞ্জন ইত্যাদি।\nউভচর: মর্মর ব্যাঙ ইত্যাদি।\nস্তন্যপায়ী: নীল গাই, চিতা বিড়াল ইত্যাদি।\nগুরুত্ব :\n\nজীববৈচিত্র্য সংরক্ষণ: জাদুঘরটি বাংলাদেশের জীববৈচিত্র্য সংরক্ষণে গুরুত্বপূর্ণ ভূমিকা রাখে।\nশিক্ষা: শিক্ষার্থীদের জন্য এটি একটি অনন্য শিক্ষা প্রতিষ্ঠান।\nপরিবেশ সচেতনতা: জাদুঘরটি পরিবেশ সচেতনতা বৃদ্ধিতে গুরুত্বপূর্ণ ভূমিকা রাখে।\nপর্যটন: জাদুঘরটি একটি আকর্ষণীয় পর্যটন স্থান।\n\n\n== তথ্যসূত্র =="}