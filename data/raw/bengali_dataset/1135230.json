{"pageid": 1135230, "title": "কাওরু মিতোমা", "url": "https://bn.wikipedia.org/wiki?curid=1135230", "content": "কাওরু মিতোমা (জাপানি: 三笘 薫, ইংরেজি: Kaoru Mitoma; জন্ম: ২০ মে ১৯৯৭) হলেন একজন জাপানি পেশাদার ফুটবল খেলোয়াড়। তিনি বর্তমানে জাপানের পেশাদার ফুটবল লিগের শীর্ষ স্তর জে লিগের ক্লাব কাওয়াসাকি ফ্রোন্তালে এবং জাপান অনূর্ধ্ব-২৩ দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৮ সালে, মিতোমা জাপান অনূর্ধ্ব-২১ দলের হয়ে জাপানের বয়সভিত্তিক পর্যায়ে অভিষেক করেছিলেন।\nব্যক্তিগতভাবে, মিতোমা বেশ কিছু পুরস্কার জয়লাভ করেছেন, যার মধ্যে ২০২০ সালে জে লিগের সেরা একাদশে স্থান পাওয়া অন্যতম। দলগতভাবে, মিতোমা এপর্যন্ত ২টি শিরোপা জয়লাভ করেছেন, যার সবগুলো কাওয়াসাকি ফ্রোন্তালের হয়ে জয়লাভ করেছেন।\n\n\n== প্রারম্ভিক জীবন ==\nকাওরু মিতোমা ১৯৯৭ সালের ২০শে মে তারিখে জাপানের ওওইতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমিতোমা জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত জাপান অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে কাওরু মিতোমা  (ইংরেজি)  \nসকারবেসে কাওরু মিতোমা (ইংরেজি) \nট্রান্সফারমার্কেটে কাওরু মিতোমা (ইংরেজি) \nওয়ার্ল্ডফুটবল.নেটে কাওরু মিতোমা (ইংরেজি) \nইএসপিএন এফসিতে কাওরু মিতোমা (ইংরেজি) \nন্যাশনাল-ফুটবল-টিমস.কমে কাওরু মিতোমা (ইংরেজি)"}