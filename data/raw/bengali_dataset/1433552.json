{"pageid": 1433552, "title": "আব্দুল আজিজ হাক্কানি", "url": "https://bn.wikipedia.org/wiki?curid=1433552", "content": "আবদুল আজিজ হাক্কানি অথবা আজিজ হাক্কানি ( পশতু: عبد العزيز حقاني জন্ম: ১৯৮৭/ ৮৯ )  হলেন আফগান মুজাহিদ এবং হাক্কানি নেটওয়ার্কের একজন বর্ষীয়ান নেতা, যিনি জালালউদ্দীন হাক্কানির পুত্র এবং সিরাজ উদ্দিন হাক্কানির ভাই। যদিও তার ভাই সিরাজ উদ্দীন হাক্কানি নেটওয়ার্কটির সামগ্রিক আমির হিসাবে কাজ করেন, তবে আবদুল আজিজ তার ডেপুটি এবং তার অপারেশনাল কমান্ডার হিসাবে কাজ করেছিলেন এবং তিনি সমস্ত বড় আক্রমণের পরিকল্পনার দায়িত্বে থেকেছিলেন।  \n\n\n== জীবনী ==\nআব্দুল আজিজ হাক্কানি আফগানিস্তানে ১৯৮৭ থেকে ১৯৮৯ সালের মধ্যে জালালুদ্দিন হাক্কানি ও তার প্রথম স্ত্রীর পরিবারে জন্মগ্রহণ করেন।   তাকে তালেবান সদস্যরা সম্মানসূচক \"হাফিজ\" বলে উল্লেখ করেন, যা ইঙ্গিত করে যে, তিনি সম্পূর্ণরূপে কোরান শরীফ মুখস্থ করেছেন। \nজালাল উদ্দীন হাক্কানির স্বাস্থ্যের অবনতি হওয়ার পর, তার ছেলে সিরাজউদ্দিন হাক্কানি হাক্কানি নেটওয়ার্কের সার্বিক নেতা হিসেবে অপারেশনের দায়িত্ব নেন। তখন জালালুদ্দিন হাক্কানির আরেক ছেলে বদরুদ্দিন ২০১২ সালে আমেরিকান ড্রোন হামলায় নিহত হওয়ার আগে অপারেশনাল কমান্ডার হিসেবে উক্ত সংগঠনটির উচ্চ পর্যায়ের ভূমিকা পালন করেন। বদরুদ্দিন হত্যার পর আব্দুল আজিজ হাক্কানি হাক্কানি নেটওয়ার্কের সব বড় হামলার দায়িত্ব গ্রহণ করেন। এছাড়া সামরিক সিদ্ধান্ত গ্রহণ ও লজিস্টিক প্রক্রিয়ায় আব্দুল আজিজ ব্যাপক জড়ান।   এফডিডির লং ওয়ার জার্নাল অনুসারে, হাক্কানি নেটওয়ার্কে অপারেশনের প্রধান হিসাবে তিনি আল-কায়েদা, লস্কর-ই-তৈয়্যবা ও তেহরিকে তালেবান পাকিস্তানের সাথে দৃঢ় সম্পর্ক বজায় রেখেছেন। \n২০২১ সালের তালেবান আক্রমণ এবং দেশের উপর আফগান ইসলামিক আমিরাতের শাসন পুনরুদ্ধারের পর তিনি আনুষ্ঠানিকভাবেই সিরাজ উদ্দিন হাক্কানির ডেপুটি পদে নিযুক্ত হন। \n\n\n== নিষেধাজ্ঞা ==\nযদিও হাক্কানি নেটওয়ার্ককে ২০১২ সালের সেপ্টেম্বর থেকে মার্কিন যুক্তরাষ্ট্রও একটি বিদেশী জিহাদি সংস্থা হিসাবে অনুমোদিত করেছিলো, তবে আব্দুল আজিজ হাক্কানিকে শুধুমাত্র ২০১৫ সালের ২৫শে আগস্ট থেকে বিশেষভাবে মনোনীত একজন বৈশ্বিক সন্ত্রাসী হিসাবে অনুমোদন দেওয়া হয়, যার তথ্যের জন্য $৫ মিলিয়ন পর্যন্ত পুরস্কার ঘোষণা করা হয়েছিল।     এই পদক্ষেপটি তালেবান দ্বারা নিন্দা করা হয়েছিল, যারা আব্দুল আজিজকে কেবলমাত্র \"ইসলামি আমিরাতের নিম্ন-পদস্থ মুজাহিদ\" হিসাবে বর্ণনা করেছিল, যেখানে বলা হয়েছিল যে, নিষেধাজ্ঞাগুলি অকার্যকর হবে। \n\n\n== আরও দেখুন ==\nহাক্কানি নেটওয়ার্ক\nজালাল উদ্দীন হাক্কানি\nসিরাজউদ্দীন হাক্কানি\nখলিল হাক্কানি\n\n\n== তথ্যসূত্র =="}