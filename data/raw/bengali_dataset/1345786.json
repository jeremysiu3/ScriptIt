{"pageid": 1345786, "title": "হুডোক", "url": "https://bn.wikipedia.org/wiki?curid=1345786", "content": "হুডোক হল একটি মুখোশধারী নৃত্য যা ইন্দোনেশিয়ার পূর্ব কালিমান্তান প্রদেশের দায়াক জাতিগোষ্ঠীর অন্তর্গত বিবিধ উপ-গোষ্ঠীর লোকেরা ইরাউ ফসল উৎসবের সময় পরিবেশন করে। পূর্ব কালিমান্তান প্রদেশের দায়াক জনসংখ্যার মধ্যে হুডোক সংস্কৃতি এবং আচার প্রচলিত এবং এটি মহাকাম উলু প্রদেশ থেকে উদ্ভূত বলে মনে করা হয়।\n\n\n== নৃত্যের সাথে সম্পর্কিত স্থানীয় বিশ্বাস ==\nবাহাউ, বুসাং, মোদাং, আওহেং এবং পেনিহিং জনগণের ঐতিহ্যগত বিশ্বাস অনুসারে, হুডোক হল ইঁদুর, শুয়োর, চিতাবাঘ এবং কাক সহ তেরোটি ফসল-ধ্বংসকারী জন্তু-জানোয়ার এবং কীট। উৎসবে, হুডোক নর্তকীরা প্রতীকী মুখোশ পরে এবং এক একজন ফসল-ধ্বংসকারী জন্তু-জানোয়ার অথবা কীটের প্রতিনিধিত্ব করে। তারা পিনাং ( এরিকা পাম ) বা কলা গাছের ছাল দিয়ে তৈরি পোশাক পরিধান করে। পিনাং খেজুর পাতায় তাদের আপাদমস্তক আবৃত করা হয়। নৃত্যে আরও দুজন নৃত্যশিল্পী মানব রক্ষকের ভূমিকা পালন করে। নৃত্য পরিবেশনার শেষ পর্যায়ে দুজন মানবের প্রতিনিধিত্বকারী হুডোক বেরিয়ে আসে এবং কীটপতঙ্গ ও জন্তুজানোয়ারবেশী হুডোকদের তাড়া করে। নাচের প্রদর্শন এক ঘন্টা থেকে পাঁচ ঘন্টা অবধি স্থায়ী হয়।\n\nহুডোক নাচ ইন্দোনেশিয়ার পূর্ব কালিমান্তান প্রদেশের দায়াক জাতিগোষ্ঠীর সংস্কৃতির এক উল্লেখযোগ্য পরিচায়ক ও প্রতীক হিসাবে চিহ্নিত। এটি ইন্দোনেশিয়ার এক অন্য়তম লোকশিল্প। প্রতি বছর সেপ্টেম্বর থেকে অক্টোবর মাসে মানুষ শুকনো ক্ষেতে ধান চাষের জন্য জমিতে হাল চালায় এবং তারপর আচার অনু্যায়ী প্রত্যেক গ্রামে এই নৃত্য পরিবেশন করা হয়। নাচের মধ্যমে তারা প্রার্থনা জানায় যাতে তাদের ক্ষেত কীট-পতংগ এবং জন্তু-জানোয়ারদের হাত থেকে সুরক্ষিত থাকে ও তাতে প্রচুর পরিমাণে ফসল হয়।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}