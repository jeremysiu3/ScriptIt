{"pageid": 1148156, "title": "করোনাভাইরাস আইন ২০২০ (স্কটল্যান্ড)", "url": "https://bn.wikipedia.org/wiki?curid=1148156", "content": "করোনাভাইরাস আইন ২০২০ (স্কটল্যান্ড) হল স্কটিশ আইনসভার একটি আইন যা কোভিড-১৯ মহামারি চলাকালীন বিধান তৈরি করে। আইনটি যুক্তরাজ্যের আইনসভার করোনাভাইরাস আইন ২০২০ এর অধীনে স্কটিশ মন্ত্রীদের দেওয়া জরুরি ক্ষমতার ব্যবহারের পরিপূরক এবং নিয়ন্ত্রক। আইনটি এমন এমন ক্ষেত্রগুলিতে বিভিন্ন বিধান সহজ করার জন্য কাজ করে, যে ক্ষেত্রগুলো তাদের বিধিবদ্ধ প্রয়োজনীয়তাগুলি পূরণ করতে সমস্যার সম্মুখীন হতে পারে, যেমন এনএইচএস, সামাজিক নিরাপত্তা স্কটল্যান্ড এবং স্কটিশ আদালত এবং ট্রাইব্যুনাল পরিষেবা ৷ \n\n\n== বিধানসমূহ ==\nআইনটি করোনাভাইরাস মহামারি চলাকালীন স্কটল্যান্ড জুড়ে একটি ধারাবাহিক অবস্থা নিশ্চিত করার জন্য বিভিন্ন বিধান তৈরি করে। এটি স্কটল্যান্ডের মধ্যে বিস্তৃত বিভিন্ন বিষয় নজরদারি করে যেখানে বিধিবদ্ধ প্রয়োজনীয়তাগুলি পূরণ করা অসম্ভব হবে বা যেখানে প্রচলিত বিধানগুলি অকার্যকর হয়ে উঠেছে, বিশেষত: \n\nগৃহায়ণ বিধান এবং উচ্ছেদ\nসামাজিক নিরাপত্তা স্কটল্যান্ড মূল্যায়ন\nবিচারিক কার্যক্রম\nস্বাস্থ্যসেবা আইন\nমৃত্যুর শংসাপত্র\nবিবিধ শর্তাবলী\n\n\n=== সময়সীমা এবং পুনর্নবায়ন ===\nএই আইনের প্রথম অংশের মেয়াদ ৩০ সেপ্টেম্বর ২০২০-এ শেষ হয়েছে, তবে স্কটিশ মন্ত্রীরা ছয়-মাস ভিত্তিতে এই আইনের মেয়াদ দুইবার বৃদ্ধি করতে পারবেন। এটি শুধুমাত্র স্কটিশ পার্লামেন্টের অনুমোদনের মাধ্যমে সম্পন্ন করা যেতে পারে।\n\n\n== বিতর্ক ==\nসর্বাধিক সমর্থন নিশ্চিত করার জন্য স্কটিশ সরকার ক্রস-পার্টি ভিত্তিতে আইনটি তৈরি করেছিল। বিচারিক কার্যক্রমের মধ্যে জুরিদের প্রয়োজনীয়তা অপসারণের সম্ভাবনা নিয়ে উদ্বেগ উত্থাপিত হয়েছিল। বিষয়টি সরকার কর্তৃক গৃহীত হয় এবং পাসের আগেই বিলটি থেকে সরিয়ে দেওয়া হয়। বিলটি সর্বসম্মতিক্রমে পাস হয়। \n\n\n== আইনি ইতিহাস ==\nবিলটি ৩১ মার্চ ২০২০-এ একটি জরুরি বিল হিসাবে সংসদে পেশ করা হয়েছিল, পরের দিন পুরো তিনটি আইন প্রণয়ন পর্যায়ই সম্পন্ন করা হয়েছিল। বিলটিকে ৬ এপ্রিল ২০২০-এ রাজকীয় সম্মতি দেওয়া হয়েছিল এবং আইনে পরিণত করা হয়েছিল। \n\n\n== আরো দেখুন ==\nকরোনাভাইরাস আইন ২০২০\nকোভিড-১৯ এর বৈশ্বিক মহামারি\n\n\n== তথ্যসূত্র =="}