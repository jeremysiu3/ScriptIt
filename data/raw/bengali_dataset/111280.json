{"pageid": 111280, "title": "মুজিব পরদেশী", "url": "https://bn.wikipedia.org/wiki?curid=111280", "content": "মুজিব পরদেশী বাংলাদেশি একজন জনপ্রিয় কণ্ঠশিল্পী। তিনি লোকগীতি ধারার শিল্পী হিসেবেই বিশেষ পরিচিত। তাঁর প্রকৃত নাম মুজিবুর রহমান মোল্লা।\n\n\n== জন্ম ও পরিবার ==\nতাঁর পিতার নাম ইউসুফ আলী মোল্লা। তিনি পাকিস্তানের করাচিতে ব্যবসা করতেন। মুজিব পরদেশী করাচীতে জন্মগ্রহণ করেন। ৬ বোন,৩ ভাইয়ের মধ্যে  তিনি সবার বড়। ১৯৬৫ সালে ১১ বছর বয়সে ঢাকায় চলে আসেন। ঢাকা বিশ্ববিদ্যালয় থেকে তিনি মাস্টার্স ডিগ্রী লাভ করেন।\n\n\n== সঙ্গীতজীবন ==\nকরাচীতে ওস্তাদ আশিক আলীর কাছে তবলা শেখা শুরু করেন। শৈশবেই শাস্ত্রীয় সঙ্গীতে তালিম নিয়েছেন ওস্তাদ গোলাম হায়দার আলী খান, ওস্তাদ ফজলুল হক, ওস্তাদ আমানুল্লাহ'র নিকট। তবলা শিখেছেন ওস্তাদ মনির হোসেন খান ও ওস্তাদ সাজ্জাদ হোসেন খানের কাছে। তিনি দীর্ঘদিন গান করছেন লোকগীতির কিংবদন্তি আবদুল আলীমের সাথে। তিনি গণমানুষের জন্য গান করেছেন। তিনি স্বাধীন বাংলা বেতারকেন্দ্রের শিল্পী ছিলেন\n\n\n== জনপ্রিয় গানসমূহ ==\nমুজিব পরদেশী জনপ্রিয় গানগুলোর মধ্যে অন্যতম হল:\n\nকলমে নাই কালি,\nআমি বন্দী কারাগারে,\nতোমায় আমি হলেম অচেনা,\nআমার সাদা দিলে কাদা লাগাই গেলি রে বন্ধুয়া,\nআমি যার লাগি হইলাম অনুরাগী গো প্রাণসজনী,\nআমার জনম গেলো কাঁদিতে,\nআমারে নি পড়ে তোমার মনে?\nআমার সোনা বন্ধু রে\n\n\n== তথ্যসূত্র ==\n\n\n== বহিঃসংযোগ =="}