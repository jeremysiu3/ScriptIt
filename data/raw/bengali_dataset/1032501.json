{"pageid": 1032501, "title": "ক্যারেন কান্ট্রিম্যান-রোসওয়ার্ম", "url": "https://bn.wikipedia.org/wiki?curid=1032501", "content": "ক্যারেন আইরিন কান্ট্রিম্যান-রোসওয়ার্ম (জন্ম ৫ জুন, ১৯৮০) একজন আদি আমেরিকান (ব্ল্যাকফুট)  সমাজকর্মী, অধ্যাপিকা এবং শিক্ষায়তনিক প্রশাসিকা। তিনি মানব পাচার এবং অন্যান্য শোষণ প্রতিরোধ ও গবেষণা সম্পর্কিত বিষয়ে একজন বিশেষজ্ঞ।  তিনি উইচিটা স্টেট ইউনিভার্সিটিতে সমাজকর্মের সহযোগী অধ্যাপিকা এবং টিউইচিটা স্টেট ইউনিভার্সিটির মানব পাচার প্রতিরোধ কেন্দ্রের (সিসিটিটি) প্রতিষ্ঠাতা ও নির্বাহী পরিচালিকা ছিলেন।\n\n\n== প্রাথমিক ও শিক্ষাজীবন ==\nতাঁর ১৩ বছর বয়সে তাঁর মা মারা গিয়েছিলেন। এর পরের কৈশোর অবস্থা তিনি রাস্তাঘাটে, পালিত গৃহে এবং শিশুনিবাসে একরকম এলোপাতাড়িভাবে কাটিয়েছিলেন। সাধারণ শিক্ষা সমাপ্তি শেষে এবং রাষ্ট্রীয় মুক্তির পরে তিনি একটি শিশুনিবাসে সমকক্ষ উপদেষ্টা হিসাবে কাজ শুরু করেছিলেন। প্রসঙ্গত তিনি নিজেও শৈশবে এই শিশুনিবাসে বড় হয়েছিলেন।\nকান্ট্রিম্যান-রোসওয়ার্ম উইচিটা স্টেট বিশ্ববিদ্যালয় থেকে ২০০৫ সালে সমাজকর্মে স্নাতক, ২০০৬ সালে সমাজকর্মে স্নাতকোত্তর এবং ২০১২ সালে সামাজিক মনোবিজ্ঞানে ডক্টরেট ডিগ্রি অর্জন করেছিলেন। \n\n\n== কর্মজীবন ==\nকান্ট্রিম্যান-রোসওয়ার্ম স্ট্রিট আউটরিচ সার্ভিসে সমকক্ষ উপদেষ্টা হিসাবে কাজ শুরু করেছিলেন এবং এর পর থেকে তিনি যুব কর্মসূচি, সম্প্রদায় সংগঠিতকরন কর্মসূচি, একজন থেরাপিস্ট এবং দুর্বল জনগোষ্ঠীর পক্ষে উকিল হিসাবে সারা দেশে কাজ করেছেন। বর্তমানে তিনি উইচিটা স্টেট ইউনিভার্সিটি স্কুল অফ সোশ্যাল ওয়ার্কে একজন স্থায়ী সহযোগী অধ্যাপিকা এবং উইচিটা স্টেট ইউনিভার্সিটির মানব পাচার প্রতিরোধ কেন্দ্রের প্রতিষ্ঠাতা নির্বাহী পরিচালক হিসাবে কাজ করছেন। \nকান্ট্রিম্যান-রোসওয়ার্মের সাম্প্রতিক বেশিরভাগ কাজই ক্যানসাস এবং সমগ্র যুক্তরাষ্ট্রে যৌন-পাচার থেকে বেঁচে যাওয়াদের পক্ষে সমর্থন যুগিয়েছে, যারা অন্যায়ভাবে অপরাধের শিকার হয়েছিল।\n\n\n== পুরস্কার ও সম্মাননা ==\n২০১৪: উইচিটা বিজনেস জার্নাল কর্তৃক ইনঅগুরাল প্যাট আয়ার্স মেন্টরিং পুরস্কার \n২০১৫: হোয়াইট হাউসে পাচার ও শিশু কল্যাণ সম্পর্কিত জাতীয় সম্মেলন\n২০১৭: মার্টিন লুথার কিং জুনিয়র, ক্যানসাস আফ্রিকান আমেরিকান যাদুঘর থেকে শিক্ষা পুরস্কার\n\n\n== তথ্যসূত্র =="}