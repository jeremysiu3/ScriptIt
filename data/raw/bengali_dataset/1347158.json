{"pageid": 1347158, "title": "ডালিমা ছিব্বার", "url": "https://bn.wikipedia.org/wiki?curid=1347158", "content": "ডালিমা ছিব্বার (জন্ম ৩০শে আগস্ট ১৯৯৭) হলেন একজন ভারতীয় পেশাদার মহিলা ফুটবলার, যিনি ম্যানিটোবা বাইসনস এবং ভারত জাতীয় মহিলা ফুটবল দল এর হয়ে একজন রক্ষণভাগের খেলোয়াড় হিসেবে খেলেন।\n\n\n== প্রাথমিক জীবন ==\nডালিমা একটি ফুটবল-প্রেমী পরিবারে জন্মগ্রহণ করেছিলেন, তাঁর বাবা এবং মা দুজনেই ছিলেন ফুটবল খেলোয়াড়। তাঁর বাবা পেশাদার খেলোয়াড় ছিলেন, একইভাবে তাঁর বোন এবং ভাইও ছিলেন পেশাদার খেলোয়াড়। তিনি ৭ বছর বয়সে তাঁর বাবা ওম চিব্বরের ফুটবল একাডেমি ইভস সকার ক্লাবে যোগ দেন এবং শেষ পর্যন্ত ভারতীয় মহিলা যুব দলের হয়ে খেলতে যান। তিনি ২০২২ সালের নভেম্বরে দিল্লি বিশ্ববিদ্যালয়ের জেসাস অ্যান্ড মেরি কলেজ থেকে স্নাতক সম্পন্ন করেন। তিনি ম্যানিটোবা বিশ্ববিদ্যাল থেকে স্পোর্টস সাইকোলজিতে নিজের স্নাতকোত্তর সম্পন্ন করছেন, সেখানে তিনি ম্যানিটোবা বাইসনসের মহিলা ফুটবল দলেরও একজন সদস্য।\n\n\n== ক্লাব জীবন ==\nডালিমা ২০১৭ - ১৭ ইন্ডিয়ান উইমেনস লিগ মরশুমে এফসি পুনে সিটির হয়ে খেলেন এবং তারপর ২০১৭ - ১৮ ইন্ডিয়ান উইমেনস লিগের মরশুমে ইন্ডিয়া রাশ এসসি-তে চলে যান। ইন্ডিয়ান উইমেনস লিগের ২০১৯ - ২০ মরশুমের জন্য তিনি ২০১৯ সালের ৩১শে মার্চ গোকুলম কেরালা এফসি-তে যোগদান করেছিলেন।\n২০১৯ সালের ১৪ই আগস্ট তারিখে, কানাডিয়ান ওয়েস্ট ইউনিভার্সিটি প্রিমিয়ার ডিভিশনের ম্যানিটোবা বাইসনস ক্লাব ঘোষণা করে যে ডালিমা তাদের ক্লাবে যোগ দেবেন। গোকুলম কেরালার সাথে দুই বছরের দীর্ঘ খেলোয়াড় জীবন এবং অভিজ্ঞতার পর, ডালিমা ২০২২ সালের আগস্টে কানাডিয়ান সাইড ম্যানিটোবা বাইসনসে ফিরে আসেন।\n\n\n== আন্তর্জাতিক ক্রীড়া জীবন ==\nমালদ্বীপের বিরুদ্ধে ২০১৬ দক্ষিণ এশিয়ান গেমসে ডালিমার আন্তর্জাতিক অভিষেক হয়। এরপর তিনি জাতীয় দলে নিয়মিত সুযোগ পেতে থাকেন। ২০১৯ সালের ২০শে মার্চ বাংলাদেশের বিরুদ্ধে ২০১৯ সাফ মহিলা চ্যাম্পিয়নশিপে তিনি তাঁর প্রথম গোল করেন। তাঁর দ্বিতীয় গোলটি নেপালের বিপক্ষে আসে, সাফ চ্যাম্পিয়নশিপের ফাইনালে ৪০ ইয়ার্ডের লম্বা ফ্রিকিক থেকে। ২০১৯ সাফ মহিলা চ্যাম্পিয়নশিপে তাঁর দুর্দান্ত প্রদর্শনের জন্য তাঁকে টুর্নামেন্টের সবচেয়ে মূল্যবান খেলোয়াড়ের পুরস্কার দেওয়া হয়েছিল।\n\n\n== আন্তর্জাতিক গোল ==\n\n\n== সম্মান ==\nভারত\n\nসাফ মহিলা চ্যাম্পিয়নশিপ : ২০১৬, ২০১৯\nদক্ষিণ এশীয় গেমসের স্বর্ণপদক: ২০১৬\nগোকুলম কেরালা\n\nভারতীয় মহিলা লিগ : ২০২১-২২\nএএফসি মহিলা ক্লাব চ্যাম্পিয়নশিপ : তৃতীয় স্থান ২০২১\nস্বতন্ত্র\n\n২০১৯ সাফ মহিলা চ্যাম্পিয়নশিপের সবচেয়ে মূল্যবান খেলোয়াড়\n\n\n== আরও দেখুন ==\nবিদেশী লিগে ভারতীয় ফুটবল খেলোয়াড়দের তালিকা\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে ডালিমা ছিব্বার\nগ্লোবাল স্পোর্টস আর্কাইভে ডালিমা ছিব্বার\nটেমপ্লেট:ভারতের স্কোয়াড ২০২২ এএফসি মহিলা এশিয়ান কাপ"}