{"pageid": 1065439, "title": "হামিদ সাঈদ কাজমী", "url": "https://bn.wikipedia.org/wiki?curid=1065439", "content": "হামিদ সাঈদ কাজমী ( উর্দু: حامد سعید کاظمی‎‎) ১৯৫৭ সালের ৩ অক্টোবর পাকিস্তানের মুলতানে জন্মগ্রহণ করেন, তিনি পাকিস্তান পিপলস পার্টির বিশিষ্ট নেতা। তিনি তালেবানের সোচ্চার সমালোচক।  ২০০৯ সালে তিনি তার জীবনে সন্ত্রাসী হামলায় বেঁচে গিয়েছিলেন। তিনি প্রধানমন্ত্রী সৈয়দ ইউসুফ রাজা গিলানির মন্ত্রিসভায় ফেডারেল ধর্ম বিষয়ক মন্ত্রীর দায়িত্ব পালন করেছেন। তিনি বেরলভী  সুন্নি ইসলামের বিশ্বাসকে অনুসরণ করেন। \n\n\n== পরিবার ==\nকাজমী একটি সম্ভ্রান্ত ধর্মীয় পরিবারে জন্মগ্রহণ করেন; তাঁর পিতা আহমদ সাঈদ কাজেমীএকজন বিশিষ্ট সূফী ও ইসলামী পণ্ডিত ছিলেন। তিনি এগারো ভাইবোনের মধ্যে একজন।  কাজমী বিবাহিত এবং তার দুটি কন্যা ও দুই পুত্র রয়েছে।  তার পিতা সৈয়দ আহমদ সাঈদ কাজেমী ভারতের আমরোহার অধিবাসী সৈয়দ মুহাম্মদ মোক্তার আহমদ শাহ কাজমীর পুত্র। তারা ১৯৩৫ সালে মুলতানে পাড়ি জমান। এই পরিবার ৩৫ ক্রমের মধ্য দিয়ে ইমাম মুসা কাজিমের সাথে সম্পর্কিত। এ কারণেই তাকে কাজমী বলা হয়। তার বোনের মাধ্যমে তিনি পাকিস্তানের চিশতী সিলসিলার পূর্বপুরুষদের সাথে সম্পর্কিত।\n\n\n== রাজনৈতিক কর্মজীবন এবং শিক্ষা ==\n১৯৮৫ সালে বাহাউদ্দিন জাকারিয়া বিশ্ববিদ্যালয় থেকে তিনি স্বর্ণপদক নিয়ে উর্দুতে স্নাতকোত্তর ডিগ্রি অর্জন করেন। তিনি পিএমএল'র মখদুম সৈয়দ আহমদ আলম আনোয়ারকে পরাজিত করে এনএ-১৯২ থেকে পিপিপিপি'র টিকিটে এমএনএ নির্বাচিত হন।\n\n\n== হত্যার চেষ্টা ==\n২০০৯ সালের ২ সেপ্টেম্বর, তিনি ধর্মীয় বিষয়ক ফেডারেল মন্ত্রী থাকাকালীন সন্দেহভাজন তালেবান বন্দুকধারীদের একটি হত্যা থেকে বেঁচে যান। অফিস থেকে বেরোনোর সময় মোটরসাইকেল আরোহী বন্দুকধারীরা তাকে গুলি করে। এই হামলায় তার চালক ও প্রহরী নিহত হন। \n\n\n== তথ্যসূত্র =="}