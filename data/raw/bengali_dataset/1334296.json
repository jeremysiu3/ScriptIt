{"pageid": 1334296, "title": "সন্ত নির্মলা", "url": "https://bn.wikipedia.org/wiki?curid=1334296", "content": "সন্ত নির্মলা (মারাঠি: संत निर्मळा) ছিলেন চোদ্দ শতকের ভারতের মহারাষ্ট্র রাজ্যের একজন মহিলা কবি ও সাধিকা। তিনি ছিলেন সুবিখ্যাত সন্ত চোখামেলার ছোট বোন। তিনি তার ভাইয়ের সমান পবিত্র ও মহিমাময় হিন্দু সাধিকা হিসাবে জনসমাজে পূজিত ও সম্মানিত ছিলেন। তৎকালীন মহারাষ্ট্রের অস্পৃশ্য মাহার বর্ণের এক ব্যাক্তির সাথে তার বিবাহ হয়। তার স্বামীর নাম ছিল বাঙ্কা। তার লেখনির মুল বিষয়বস্তু ছিল জাতিবাদ সম্পর্কিত কুপ্রথা। তৎকালীন সমাজে প্রচলিত জাতিভেদ প্রথার ফলে তিনি অনেক অন্যায়, অবিচার এবং অসাম্যের শিকার হয়েছিলেন। সেইসবকিছুর বর্ননা তার লেখনিতে ফুটে উঠেছে।\nপরবর্তীকালে তিনি পার্থিব বিবাহিত জীবনের প্রতি খেদ প্রকাশ করেন এবং শান্তির জন্য পন্ধরপুরের দেবতার ভক্তিতে লীন হয়ে যান। তার রচিত লেখনির মধ্যে কোথাও তার স্বামী বাঙ্কার নাম উল্লেখ করা নেই।\n\n\n== জীবনী ==\nনির্মলার জন্ম বুলধানা জেলার মেহুনারাজায়। মেহুনারাজে নির্মলা নামে একটি নদী আছে। তাই নবজাতিকার নাম দেওয়া হয় নির্মলা। \nসন্ত নির্মলা ছিলেন সন্ত চোখা মেলার ছোট বোন ও সন্ত সোয়ারাবাই -এ ননদ।  \nপরিবারের সকল ব্যাক্তির ঈশ্বরে অপার ভক্তি ছিল। তারা নিয়মিত পন্ধরী ভগবানের দর্শন করতে যেতেন। মেহুনারাজা থেকে যাতায়াত করা কঠিন হওয়ায় তারা দীর্ঘদিন পন্ধরপুরে বসবাস করেন। কিন্তু চোখা মেলার আকস্মিক মৃত্যুর পর নির্মলা ও তার স্বামী বঙ্কা মেহুনারাজায় ফিরে আসেন। আজও নির্মলা নদীর তীরে তাঁর সমাধি রয়েছে।\nতখন এমন এক সময় যখন সমাজে জাতিভেদ প্রথা ও তার দ্বারা সৃষ্ট অন্যায় অবিচার চরমে উঠেছিল। তখন এই অচলাবস্থা ভাঙার জন্য বিভিন্ন মহাপুরুষের প্রচেষ্টায় প্রধান ভূমিকা পালন করেছিল চোখামেলা ও তার পরিবার। জাতিভেদ প্রথার থেকে সমাজকে কলুষতামুক্ত করার সাধকদের প্রচেষ্টায় মহিলা সাধক নির্মলা এক বড় ভূমিকা পালন করেছিলেন।\n\n\n== তথ্যসূত্র =="}