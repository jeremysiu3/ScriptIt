{"pageid": 1007106, "title": "হুমা খাতুন", "url": "https://bn.wikipedia.org/wiki?curid=1007106", "content": "হুমা খাতুন বা ইংরেজিতে প্রসিদ্ধ হুমা হাতুন (উসমানীয় তুর্কি: هما خاتون, আনু. ১৪১০ – সেপ্টেম্বর ১৪৪৯) ছিলেন উসমানীয় সুলতান দ্বিতীয় মুরাদের উপপত্নী এবং মুহাম্মাদ ফাতিহের মা।\n\n\n== জীবনী ==\nহুমা খাতুন একজন সাধারণ দাসী ছিলেন। একটি উসমানীয় শিলালিপিতে তাকে খাতুন বিনতে আবদুল্লাহ (আবদুল্লাহর কন্যা) হিসাবে বর্ণনা করা হয়েছে। তার পারিবারিক পটভূমি সম্পর্কে কিছুই জানা যায় না। সেই সময় যারা ইসলাম গ্রহণ করত তাদের আবদুল্লাহ নাম দেওয়া হত, যার অর্থ ঈশ্বরের দাস, যা তার অমুসলিম বংশোদ্ভূত হওয়ার প্রমাণ। পারস্যের কিংবদন্তির নাম অনুসারে তার নাম রাখা হয় হুমা। যার অর্থ \"স্বর্গের পাখি\"। তার উৎস সম্পর্কে দুটি ঐতিহাসিক তত্ত্ব রয়েছে: (১) তিনি ইহুদি বংশোদ্ভূত; বা (২) তিনি সার্বিয়ান খ্রিস্টান বংশোদ্ভূত ছিলেন। তুর্কি ইতিহাসবিদ এবং অধ্যাপক ইলবার অরতায়লি সমর্থন করেছেন যে তিনি ছিলেন স্লাভিক বংশোদ্ভূত।\nহুমা খাতুন দ্বিতীয় মুরাদকে বিয়ে করেছিলেন। ১৪৩২ সালের ৩০ মার্চ তিনি তার একমাত্র পুত্র মুহাম্মদের জন্ম দেন। ১৪৩৮ সালে শাহযাদা আলায়েদ্দিনের সাথে মুহাম্মদকে   সুন্নত করানো হয়েছিল। ১১ বছর বয়সে মুহাম্মদকে গভর্নর হিসাবে মানিসায় প্রেরণ করা হলে হুমা খাতুন তার পুত্রের সাথে মনীসায় চলে গিয়েছিলেন। ১৪৪৪ সালে মুহাম্মদের বড় ভাই শাহজাদা আলাউদ্দীনের মৃত্যু বরণ করলে মুহাম্মদ সিংহাসনে একমাত্র উত্তরাধিকারী হন। একই বছর দ্বিতীয় মুরাদ সিংহাসন থেকে পদচ্যুত হন।\nতার পুত্র শাহজাদা দ্বিতীয় মুহাম্মদ সিংহাসনের স্থলাভিষিক্ত হন, তিনি দুই বছর ভালিদে খাতুনের পদে অধিষ্ঠিত ছিলেন, ১৪৪৬  সালে মুরাদ আবার সিংহাসন গ্রহণ করেন এবং হুমা এবং তার পুত্র আবার বুরসায় ফিরে আসে। যাইহোক, পিতার মৃত্যুর পরে আবারও মুহাম্মদ সিংহাসনে অধিষ্ঠিত হন, কিন্তু তিনি আর কখনও ভালিদে খাতুন হননি কারণ মেহমেদ সিংহাসনে অধিষ্ঠিত হওয়ার আগে মারা গিয়েছিলেন। তিনি কনস্টান্টিনোপল বিজয়ের আগেই মারা যান। কনস্টান্টিনোপল রাজধানী হয়ে ওঠে এবং ১৯২২ সালে সাম্রাজ্য বিলুপ্ত হওয়ার আগে প্রায় পাঁচ শতাব্দী ধরে উসমানীয় সাম্রাজ্যের রাজধানী ছিল।\n\n\n== মৃত্যু ==\nতিনি সেপ্টেম্বর ১৪৪৯ সালে বুরসায় মারা যান। তার সমাধিটি মুরাদিয়া কমপ্লেক্সের পূর্বদিকে \"হাতুনিয়া কেম্বিদি\" নামে পরিচিত। সমাধিটি তার পুত্র মুহাম্মাদ ফাতিহ দ্বারা নির্মিত হয়েছিল। যেখানে তাঁর সমাধি রয়েছে তা হুমা খাতুন কোয়ার্টার হিসাবে পরিচিত।\n\n\n== তথ্যসূত্র ==\n\n\n== বহিঃসংযোগ ==\n\nOsmanlı Padişahlarının yabancı anneleri ve padişahların yabancılarla evlenme gerekçeleri. Cafrande Kültür Sanat ve Hayat. 13 March 2008. General Culture"}