{"pageid": 1510489, "title": "সোনোয়া মিজুনো", "url": "https://bn.wikipedia.org/wiki?curid=1510489", "content": "সোনোয়া মিজুনো (জন্ম ১ জুলাই ১৯৮৬) একজন ব্রিটিশ অভিনেত্রী। তিনি নেটফ্লিক্স সিরিজ মেনিয়াক (২০১৮), এইচবিও সিরিজ হাউজ অফ দ্য ড্রাগন (২০২২–বর্তমান), এফএক্স মিনিসিরিজ ডেভ্স (২০২০) এবং চলচ্চিত্র ক্রেইজি রিচ এশিয়ান্স (২০১৮)-এ অভিনয়ের জন্য পরিচিত।\n\n\n== প্রারম্ভিক জীবন ==\nসোনোয়া মিজুনো ১ জুলাই ১৯৮৬ সালে টোকিওতে জন্মগ্রহণ করেন। তার মা ইংরেজ-আর্জেন্টিনীয় বংশোদ্ভূত এবং বাবা জাপানি। পরিবারটি পরবর্তীতে ইংল্যান্ডে চলে আসার পর তিনি সমারসেটে বেড়ে ওঠেন। রয়্যাল ব্যালে স্কুল থেকে স্নাতক হওয়ার পর তিনি ড্রেসডেনের সেম্পারোপার ব্যালে, ব্যালে আয়ারল্যান্ড, নিউ ইংলিশ ব্যালে থিয়েটার এবং স্কটিশ ব্যালে সহ বিভিন্ন ব্যালে কোম্পানির সাথে নৃত্য পরিবেশন করেন।\n\n\n== কর্মজীবন ==\nমিজুনো ২০ বছর বয়সে লন্ডনের প্রোফাইল মডেলসের সাথে পেশাদার মডেলিং শুরু করেন। তিনি শ্যানেল, আলেকজান্ডার ম্যাকুইন, সেন্ট লরেন্ট এবং লুই ভিটনের মতো ব্র্যান্ডের হয়ে মডেলিং করেছেন। ২০১৪ সালে, তিনি আর্থার পিটার নৃত্য নাটক দ্য ওয়ার্ল্ডস গ্রেটেস্ট শো-তে গ্রিনউইচ ড্যান্স এবং রয়্যাল অপেরা হাউসে পরিবেশনা করেন।\nমডেলিংয়ের পাশাপাশি তিনি অভিনয়ের ক্লাস নেন এবং ২০১৪ সালে অ্যালেক্স গারল্যান্ডের বিজ্ঞান-কল্পকাহিনী থ্রিলার এক্স ম্যাকিনা-তে অভিনয়ের মাধ্যমে চলচ্চিত্রে আত্মপ্রকাশ করেন। এরপর ২০১৬ সালে মাইকেল ড্যামিয়েন পরিচালিত চলচ্চিত্র হাই স্ট্রাং-এ অভিনয় করেন। মিজুনো দ্য কেমিক্যাল ব্রাদার্সের \"ওয়াইড ওপেন\" মিউজিক ভিডিওতে একজন নৃত্যশিল্পীর ভূমিকায় অভিনয় করেন। একই বছর তিনি ফ্রাঙ্ক ওশেনের \"নাইকিস\" গানের মিউজিক ভিডিওতেও উপস্থিত হন। ২০১৬ সালে তিনি লা লা ল্যান্ড-এ এমা স্টোনের চরিত্র মিয়ার তিন রুমমেটের একজন হিসেবে অভিনয় করেন।\n২০১৭ সালে ডিজনির লাইভ-অ্যাকশন বিউটি অ্যান্ড দ্য বিস্ট-এ ডেবিউট্যান্ট চরিত্রে এবং ২০১৮ সালে ওয়ার্নার ব্রোস.-এর ক্রেইজি রিচ এশিয়ান্স চলচ্চিত্রে অভিনয় করেন।\nক্যারি জোজি ফুকুনাগা পরিচালিত নেটফ্লিক্সের মেনিয়াক, এফএক্স-এর মিনিসিরিজ ডেভ্স-এ লিলি চ্যানের প্রধান চরিত্রে (২০১৮), এবং ২০২৪ সালের যুদ্ধ-নাট্য সিভিল ওয়ার-এ তার ভূমিকা উল্লেখযোগ্য। শুধু অ্যালেক্স গারল্যান্ডের সাথে কাজ করা তার পাঁচটি চলচ্চিত্র হচ্ছে, ডেভ্স (প্রধান চরিত্র), এক্স ম্যাকিনা ও সিভিল ওয়ার (সহযোগী চরিত্র), অ্যানিহিলেশন ও মেন (অতিরিক্ত চরিত্র)।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== মিউজিক ভিডিও ===\n\n\n== তথ্যসূত্র ==\n\n\n== বহিঃসংযোগ ==\n\nইন্সটাগ্রামে সোনোয়া মিজুনো\nইন্টারনেট মুভি ডেটাবেজে সোনোয়া মিজুনো (ইংরেজি)"}