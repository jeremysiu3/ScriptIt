{"pageid": 1529688, "title": "তালগাত তাজউদ্দিন", "url": "https://bn.wikipedia.org/wiki?curid=1529688", "content": "তালগাত সাফিচ তাদজেতদিনভ তাজউদ্দিন  ( রুশ: Талгат Сафич Тадзетдинов / Талгат Таджуддин  , টেমপ্লেট:Lang-tt-Cyrl  , Tälğät Safa ulı Tacetdinev ; জন্ম ১২ অক্টোবর ১৯৪৮, কাজানে ) একজন রাশিয়ান শায়খ আল-ইসলাম। তিনি ১৯৯২ সাল থেকে বর্তমান পর্যন্ত রাশিয়ার গ্র্যান্ড মুফতি এবং রাশিয়ার মুসলিমদের কেন্দ্রীয় আধ্যাত্মিক প্রশাসনের চেয়ারম্যান।  তিনি রাশিয়ায় তার বিতর্কিত বক্তব্যের জন্য পরিচিত। কারণ তিনি তার প্রকাশ্য বক্তব্যের কারণে, যেমন একটি গৌরব পদযাত্রায় অংশগ্রহণকারীদের শারীরিকভাবে আক্রমণের পরামর্শ দিয়েছেন। সম্প্রতি, ইউক্রেনে রাশিয়ার আক্রমণ একটি \"প্রয়োজনীয় ব্যবস্থা\" বলে মন্তব্য করেছেন। তাজউদ্দিন ইউরেশিয়ানিজমকে সমর্থন করেন।\n\n\n== জীবনী ==\nতালগাত তাজউদ্দিন ১৯৪৮ সালের ১২ অক্টোবর সোভিয়েত ইউনিয়নের কাজানে একটি তাতার পরিবারে জন্মগ্রহণ করেন।  তার বাবা ছিলেন একজন লরি চালক এবং তার মা একটি কারখানায় কাজ করতেন।\n১৯৬৬ সালে, তিনি বুখারার (তৎকালীন সোভিয়েত ইউনিয়নে) মীর-ই আরব মাদ্রাসায় ভর্তি হন। সেখানে তিনি ১৯৭৩ সালে সম্মানসহ স্নাতক ডিগ্রি অর্জন করেন। তিনি ১৯৭৮ সালে কায়রোর আল-আজহার বিশ্ববিদ্যালয়েও পড়াশোনা করেন। \n১৯৭৩ সালে, তিনি কাজানের ঐতিহাসিক মারকানি মসজিদের দ্বিতীয় ইমাম খতিব নির্বাচিত হন এবং ১৯৭৮ সালে তিনি মসজিদের প্রথম ইমাম নির্বাচিত হন। \n১৯৮০ সালের ১৯ জুন, তিনি সোভিয়েত ইউনিয়ন এবং সাইবেরিয়ার ইউরোপীয় অংশের মুসলিমদের আধ্যাত্মিক প্রশাসন (DUMES) এর মুফতি এবং চেয়ারম্যান নির্বাচিত হন। তখন সোভিয়েত ইউনিয়নে এমন চারটি অধিদপ্তর ছিল।\n১৯৯০ সালের মে মাসে তিনি সোভিয়েত মুসলিম সংগঠনগুলোর আন্তর্জাতিক সম্পর্ক বিভাগের চেয়ারম্যান নির্বাচিত হন। পরে এটি মুসলিম সংগঠনগুলোর বৈদেশিক সম্পর্ক সমিতিতে রূপান্তর হয়। তিনি এখনও এটির নেতৃত্ব দেন।\n১৯৯২ সালে দুমেস রাশিয়া ও সিআইএস-এর ইউরোপীয় দেশগুলোর মুসলিমদের কেন্দ্রীয় আধ্যাত্মিক প্রশাসনে রূপান্তরিত হয়। তখন গ্র্যান্ড মুফতির পদ তৈরি হয় এবং তালগাত তাজউদ্দিন এই পদ পান।\n২০১৫ সালের ডিসেম্বরে তাজউদ্দিন তার প্রশাসনিক পদ ত্যাগ করেন।  তবে, ২০১৬ সালের ২০ ফেব্রুয়ারি উফায় মুসলমানদের কেন্দ্রীয় ধর্মীয় প্রশাসনের সভাপতিমণ্ডলীর এক বিস্তৃত সভায় ওই সিদ্ধান্ত বাতিল করা হয়। ফলে, তাজউদ্দিন তার পদে বহাল থাকেন। \n\n\n== জনসম্মুখে বক্তব্য ==\n\nতাজউদ্দিন অন্তত একবার দাবি করেছেন যে তিনি একজন বুলগেরিয়ান। কারণ তার মতে তাতাররা হলেন ভোলগা বুলগেরিয়ার বংশধর।\n২০০৬ সালের ফেব্রুয়ারিতে, তাজউদ্দিন মস্কোতে পরিকল্পিত সমকামী গর্ব কুচকাওয়াজের বিরুদ্ধে প্রতিবাদে রাশিয়ান অর্থোডক্স চার্চের নেতাদের পাশাপাশি মস্কো শহরের সরকারের সাথে যোগ দেন। তিনি রাশিয়ার মুসলিমদের প্রতি আহ্বান জানান যে তারা যদি মিছিলটি এগিয়ে যায় তাহলে তারা যেন সহিংস প্রতিবাদ করে। তিনি বলেন: \"তারা রাস্তায় বের হলে তাদের চাবকানো উচিত। সাধারণ মানুষ এটি করবে—মুসলিম ও অর্থোডক্স একসঙ্গে। এটি বিতর্কিত কার্টুনের বিরুদ্ধে বিদেশের প্রতিবাদের চেয়েও তীব্র হতে পারে।\"\nতাজউদ্দিন ইউক্রেনে রাশিয়ার আক্রমণকে সমর্থন করেন। ইউক্রেন সরকার ও পশ্চিমা বিশ্বকে রাশিয়ার জনগণের বিরুদ্ধে \"গণহত্যা ও ফ্যাসিবাদ পুনর্জীবিত করার\" চেষ্টা করার জন্য দায়ী করেন।\nতাজউদ্দিন ইউরেশিয়ানিজমের সমর্থক। তিনি বিশ্বাস করেন, রাশিয়ার মুসলিম ও খ্রিস্টানরা মিলে একটি “অনন্য সভ্যতা” গড়েছে।\n\n\n== সম্মাননা এবং পুরষ্কার ==\nঅর্ডার অফ অনার  (১২ অক্টোবর ২০০৮) - আধ্যাত্মিক সংস্কৃতির বিকাশ এবং মানুষের মধ্যে বন্ধুত্ব জোরদার করার জন্য দেয়া হয়।  \nঅর্ডার অফ ফ্রেন্ডশিপ ২১ সেপ্টেম্বর ১৯৯৮) - জনগণের মধ্যে বন্ধুত্ব এবং সহযোগিতা জোরদার করার ক্ষেত্রে তাঁর মহান অবদানের জন্য দেয়া হয়।\nসেন্ট প্রিন্স ড্যানিল মস্কোভস্কির অর্ডার, দ্বিতীয় শ্রেণী (রাশিয়ান অর্থোডক্স চার্চ, ২০০৮) - আন্তঃধর্মীয় শান্তি ও সম্প্রীতি জোরদার করার জন্য দেয়া হয়।\n\n\n== তথ্যসূত্র =="}