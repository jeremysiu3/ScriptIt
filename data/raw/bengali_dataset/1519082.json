{"pageid": 1519082, "title": "বিনোদিনী বৈদ্যনাথন", "url": "https://bn.wikipedia.org/wiki?curid=1519082", "content": "বিনোদিনী বৈদ্যনাথন একজন ভারতীয় অভিনেত্রী এবং লেখিকা যিনি মূলত তামিল সিনেমা এবং নাট্য জগতের সাথে যুক্ত। বিনোদিনী এ আর মুরুগাদোস প্রযোজিত তামিল চলচ্চিত্র এনগাইয়ুম এপ্পোথম -এর মুখ্য অভিনেত্রী অনন্যার বোনের চরিত্রে অভিনয়ের মাধ্যমে অভিনয় জগতে আত্মপ্রকাশ করেন।  তার অভিনীত কিছু জনপ্রিয় তামিল চলচ্চিত্র হল; ও কাদাল কানমানি (২০১৫), আপ্পা (২০১৬), আনন্দবন কাট্টলাই (২০১৬), রাতসাসান (২০১৮), কোমালি (২০১৯), গেম ওভার (২০১৯), পোনমাগাল ভান্ধল (২০২০), সোরারাই পোত্রু (২০২০),  পোননিয়নিন সেল্বনঃ ১ (২০২০) এবং পোননিয়নিন সেল্বনঃ ২ (২০২৩)।\n\n\n== কর্মজীবন ==\nবিনোদিনীর প্রথম অভিনীত চলচ্চিত্র ছিল প্রিয়দর্শন পরিচালিত তামিল চলচ্চিত্র কাঞ্চিভরম(২০০৯)।  তিনি তামিল নাট্যদল, কুথু-পি-পাত্তারাইয়ের সাথে যুক্ত ছিলেন। সেই নাট্যদলের সাথে একটি পরিবেশনার সময় পরিচালক তাকে লক্ষ্য করেন এবং তার আসন্ন চলচ্চিত্রের জন্য তাকে নির্বাচিত করেন। বিনোদিনী এভাবেই তার প্রথম চলচ্চিত্রে অভিনয় করার সুযোগ পান। ছবিটি সমালোচকদের প্রশংসা  পায় এবং জাতীয় চলচ্চিত্র পুরষ্কারে স্বীকৃতি অর্জন করে। ২০১০ সালের গোড়ার দিকে চলচ্চিত্র পরিচালক সারাভানন বিনোদিনীর এক্ক নাটক সামি আটম দেখেছিলেন যেখানে বিনোদিনী ৪৫ মিনিটের একক নাটকটিতে একাধিক চরিত্রে অভিনয় করেছিলেন। এআর মুরুগাদোস প্রযোজিত তার প্রথম তামিল ছবি এঙ্গেয়ুম এপ্পোধুম  (২০১১) -এ তার অভিনয় ছিল মুগ্ধ হওয়ার মতো।  ছবিতে মুখ্য নায়িকা অনন্যার বোনের চরিত্রে তার অভিনয় বেশ প্রশংসিত হয়েছিল।\n২০১১ সাল থেকে বিনোদিনী অনেক চলচ্চিত্রে অভিনয় করেছেন যাদের মুধ্যে উল্লেখযোগ্য হাস্যরসাত্মক চলচ্চিত্র ভারুথাপাদথা ভালিবার সঙ্গম (২০১৩), ভৌতিক চলচ্চিত্র পিসাসু (২০১৪) এবং । বিনোদিনী মণি রত্নমের পরিচালনায় কদল (২০১৩) এবং ও কধল কানমানি (২০১৫) এই দুটি চলচ্চিত্রের সাথে সাথে আরো বেশ কিছু প্রকপ্ল্পে কাজ করেছেন।  তিনি কার্তিক সুব্বরাজের জিগারথান্ডা (২০১৪) ছবিতে একজন সামাজিক অপরাধীর স্ত্রীর ভূমিকায় অভিনয় করেছিলেন। বালু মহেন্দ্রের থালাইমুরাইলগাল (২০১৩) ছবিতে তিনি একজন মুখ্য ভূমিকায় অভিনয় করেছিলেন। \n২০১৬ সালের মধ্যে, বিনোদিনী তার অভিনয়ের জন্য স্বীকৃতি পেতে শুরু করেন,। আনন্দ বিকাটন সিনেমা পুরষ্কারে তিনি আনন্দ কাত্তালাই চলচ্চিত্রে তার ভূমিকার জন্য। ২০১৬ সালের সেরা কৌতুক চরিত্র (মহিলা) -এর পুরস্কার অর্জন করেন।\nতিনি কয়েকটি তেলুগু ভাষার ছবিতেও অভিনয় করেছেন। ক্রেজি ফেলো (২০২২) ছবিতে তার অভিনয় সম্পর্কে সমালোচকরা প্রসংশা করেছেন। \nবিনোদিনী একজন নাট্যকার এবং নাট্য পরিচালকও। তার নিজস্ব নাটক দল থিয়েটার জিরো ২০১২সাল থেকে সক্রিয়ভাবে বিভিন্ন নাটক মঞ্চায়ন করছে, যাদের মধ্যে উল্লেখযোগ্য নাম হল; পেট্টি কাথাইগাল, আয়িরাথোরু ইরাভুগাল ইত্যাদি।  আয়িরাথোরু ইরাভুগাল নাটকটি তিনি ২০১৬ সালে সম্মানজনক হিন্দু নাট্য উতসবের জন্য লিখেছিলেন এবং নির্দেশিত করেছিলেন। । তার গ্র্যান্ড রিহার্সাল  নাটকটি ছিল হিন্দু নাট্য উতসব(যা মূলত ভারত এবং বিদেশের ইংরেজি নাটকের উৎসব) -এ মঞ্চস্থ হওয়া প্রথম তামিল নাটক। এই নাটক দর্শকদের মধ্যে হাসির ঝড় তোলে এবং নাটকের সমাপ্তিতে দর্শকরা তাদের আসন থেকে দাড়িয়ে করতালির মাধ্যমে নাটককে সম্বর্ধনা দেয়।  একইভাবে, তার প্রথ, নাটক আয়িরাথোরু ইরাভুগাল, ২০১৬ সালে মুক্তি পায়, তখন  তা একই ভাবে দর্শক মহলে হাসির রোল তোলে।  ২০২০ সালের জানুয়ারী থেকে থিয়েটার জিরো  কৌতুক অভিনেতা আলেকজান্ডার বাবুর সাথে অংশীদারিত্ব করেছে। বিনোদিনীর নাটক \"নাগারকয়েল এক্সপ্রেসাম নাদাগা কোম্পানিয়াম\" -কে নতুন সংস্করণে ফিরিয়ে আনতে এবং বিশ্বব্যাপী প্রচার করতে উদ্যোগ নেওয়া হচ্ছে।\nবিনোদিনী পেশাগতভাবেওএ একজন লেখিকাও। তার ছোট গল্প এবং প্রবন্ধগুলি সিলভারস্ক্রীন.ইন, দ্যা মাদ্রাস ম্যাগ, দ্যা নিউস মিনিট, হিন্দু তামিল দিশাই  সহ অন্যান্য পত্রিকায় প্রকাশিত হয়েছে।\n\n\n== ব্যক্তিগত জীবন ==\nবিনোদিনী চেন্নাইয়ের ইথিরাজ কলেজ ফর উইমেন থেকে তার বি.এসসি. সম্পন্ন করেছেন এবং পরে ব্যাঙ্গালোরের এক্সআইএমই থেকে মানবসম্পদ ব্যবস্থাপনায় স্নাতকোত্তর ডিগ্রি অর্জন করেন। তিনি মাদ্রাজ বিশ্ববিদ্যালয় থেকে মনোবিজ্ঞানে দ্বিতীয় স্নাতকোত্তর ডিগ্রি এবং কৃষ্ণমাচার্য যোগ মন্দিরম থেকে যোগ থেরাপিতে স্নাতকোত্তর ডিপ্লোমা অর্জন করেছেন। \n\n\n== চলচ্চিত্র তালিকা ==\n\n\n=== তামিল চলচ্চিত্র ===\n\n\n=== তেলুগু চলচ্চিত্র ===\n\n\n=== মালায়ালাম চলচ্চিত্র ===\n\n\n=== টেলিভিশন ===\nঅন্যথায় উল্লেখ না করা থাকলে, সমস্ত টেলিভিশন অনুষ্ঠান তামিল ভাষায়।\n\n\n=== স্ট্রিমিং টেলিভিশন সিরিজ ===\n\n\n=== শর্ট ফিল্ম ===\n\n\n== তথ্যসূত্র =="}