{"pageid": 1033404, "title": "মর্গিম বেরিশা", "url": "https://bn.wikipedia.org/wiki?curid=1033404", "content": "মর্গিম বেরিশা (আলবেনীয় উচ্চারণ: [məɾɡim bɛɾiʃa], আলবেনীয়: Mërgim Berisha; জন্ম: ১১ মে ১৯৯৮) হলেন একজন জার্মান পেশাদার ফুটবল খেলোয়াড়। তিনি বর্তমানে অস্ট্রিয়ার পেশাদার ফুটবল লীগের শীর্ষ স্তর অস্ট্রীয় ফুটবল বুন্দেসলিগার ক্লাব রেড বুল জালৎসবুর্গ এবং জার্মানি অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন আক্রমণভাগের খেলোয়াড় হিসেবে খেললেও মাঝেমধ্যে আক্রমণভাগের খেলোয়াড় হিসেবে খেলে থাকেন।\n২০০৮–০৯ মৌসুমে, অস্ট্রীয় ফুটবল ক্লাব রেড বুল জালৎসবুর্গের যুব পর্যায়ের হয়ে খেলার মাধ্যমে বেরিশা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, অস্ট্রীয় ক্লাব লিফেরিংয়ের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; লিফেরিংয়ের হয়ে তিনি ৪১ ম্যাচে ১৭টি গোল করেছেন। অতঃপর ২০১৬–১৭ মৌসুমে তিনি তার জ্যেষ্ঠ পর্যায়ের ক্লাব রেড বুল জালৎসবুর্গে যোগদান করেছেন, রেড বুল জালৎসবুর্গের হয়ে তিনি অস্কার গার্সিয়ার অধীনে ১টি লীগ শিরোপা জয়লাভ করেছেন। রেড বুল জালৎসবুর্গে প্রায় ২ মৌসুম অতিবাহিত করার পর ধারে এলএএসকের সাথে চুক্তি স্বাক্ষর করেছেন, যেখানে তিনি ১৮ ম্যাচে ৫টি গোল করেছেন। পরবর্তীকালে, তিনি মাকডেবুর্গ এবং রাইনডর্ফ আলটাখের হয়ে খেলেছেন। ২০১৯–২০ মৌসুমে, তিনি ২ মৌসুম যাবত রাইনডর্ফ আলটাখে ধারে খেলে হতে রেড বুল জালৎসবুর্গে ফিরে এসেছেন।\n২০১৯ সালে, বেরিশা জার্মানি অনূর্ধ্ব-২১ দলের হয়ে জার্মানির বয়সভিত্তিক পর্যায়ে অভিষেক করেছিলেন।\nদলগতভাবে, বেরিশা এপর্যন্ত ৫টি শিরোপা জয়লাভ করেছেন, যার সবগুলো রেড বুল জালৎসবুর্গের হয়ে জয়লাভ করেছেন।\n\n\n== প্রারম্ভিক জীবন ==\nমর্গিম বেরিশা ১৯৯৮ সালের ১১ই মে তারিখে জার্মানির বের্খটেসগাডেনে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা-মা উভয়েই ক্সোভো-আলবেনীয় বংশোদ্ভূত।\n\n\n== আন্তর্জাতিক ফুটবল ==\nবেরিশা জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৯ সালের ১০ই অক্টোবর তারিখে তিনি স্পেন অনূর্ধ্ব-২১ দলের বিরুদ্ধে এক প্রীতি ম্যাচে জার্মানি অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন। তিনি ২০২০ সালের ৩রা সেপ্টেম্বর তারিখে ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপ বাছাইপর্বের গ্রুপ পর্বের মলদোভা অনূর্ধ্ব-২১ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে মর্গিম বেরিশা (ইংরেজি) (এছাড়াও জার্মান ভাষায় উপলব্ধ) \nসকারওয়েতে মর্গিম বেরিশা  (ইংরেজি)  \nসকারবেসে মর্গিম বেরিশা (ইংরেজি) \nওয়ার্ল্ডফুটবল.নেটে মর্গিম বেরিশা (ইংরেজি)"}