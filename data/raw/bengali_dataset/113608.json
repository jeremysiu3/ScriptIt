{"pageid": 113608, "title": "নিউটন স্কেল", "url": "https://bn.wikipedia.org/wiki?curid=113608", "content": "এই প্রবন্ধটি তাপমাত্রার নিউটনীয় স্কেল বিষয়ক। বলের আন্তর্জাতিক একক সম্বন্ধে জানতে চাইলে নিউটন (একক) প্রবন্ধটি দেখুন।\n\nস্যার আইজ্যাক নিউটন ১৭০০ খ্রীস্টাব্দের আশেপাশের সময়ে তাপমাত্রার নিউটন স্কেলটি উদ্ভাবন করেন। তাপ নিয়ে চিন্তাভাবনা করতে গিয়ে তিনি \"শীতকালের ঠাণ্ডা বাতাস\" থেকে \"রান্নাঘরের জ্বলন্ত কয়লা\"-র মধ্যে প্রায় কুড়িটি প্রাসঙ্গিক বিন্দুর তাপমাত্রা নিয়ে সর্বপ্রথম তাপমাত্রার গুণগত স্কেলটি তৈরি করেন। এই পদ্ধতিটি যথেষ্ট স্থূল এবং এর ফলাফল ত্রুটিপূর্ণ হওয়ায় নিউটন নিজেই এটিকে পরিবর্তন করে তাপপ্রয়োগে অধিকাংশ বস্তুর আয়তন বেড়ে যাওয়ার ধর্মকে কাজে লাগানোর কথা ভাবেন। তিনি একটি পাত্রে খানিকটা তিসির তেল নিয়ে তাঁর পূর্বে ব্যবহৃত প্রাসঙ্গিক বিন্দুগুলিতে তেলের আয়তনের পরিবর্তন পর্যবেক্ষণ করেন। তিনি দেখেন \nযে ফুটন্ত জলের তাপমাত্রায় তিসির তেলের আয়তন গলন্ত বরফের তাপমাত্রার থেকে ৭.২৫% বেশি।\nকিছুদিন পরে, তিনি গলন্ত বরফকে \"তাপের শূন্য ডিগ্রী\" ও ফুটন্ত জলকে \"তাপের ৩৩ ডিগ্রী\" হিসেবে নির্ধারণ করেন। তাপমাত্রার একই প্রাসঙ্গিক বিন্দু দ্বারা সংজ্ঞায়িত হওয়ায় এই স্কেলটিকে সেলসিয়াস স্কেলের পূর্বসুরী বললে অত্যুক্তি হবেনা। বরং সেলসিয়াস তার নিজের স্কেল তৈরির আগেই হয়তো নিউটন স্কেলের কথা জানতেন। নিউটন তাঁর যন্ত্রের নাম দেন \"থার্মোমিটার\"।\nসুতরাং এই স্কেলের একক, এক নিউটন ডিগ্রী ১০০/৩৩ (প্রায় ৩.০৩) ডিগ্রী সেলসিয়াসের সমান আর এর নিম্নস্থিরাঙ্ক সেলসিয়াস স্কেলের মতোই।\n\n\n== বিভিন্ন তাপমাত্রার এককের মধ্যে সম্পর্ক তালিকা ==\n\n\n== আরও দেখুন ==\nবিভিন্ন তাপমাত্রার স্কেলের তুলনা\n\n\n== তথ্যসূত্র ==\n\nGrigull, U. (১৯৮৪), \"Newton's temperature scale and the law of cooling\", Heat and Mass Transfer, 18 (4): 195–199, ডিওআই:10.1007/BF01007129 উদ্ধৃতি টেমপ্লেট ইংরেজি প্যারামিটার ব্যবহার করেছে (link) .\n\n\n== বহিঃসংযোগ ==\nPhoto of an antique thermometer backing board c. 1758—marked in four scales; the first is Newton's."}