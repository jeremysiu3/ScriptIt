{"pageid": 1004665, "title": "স্কোয়াট (ব্যায়াম)", "url": "https://bn.wikipedia.org/wiki?curid=1004665", "content": "স্কোয়াট হল একটি শক্তিবর্ধক ব্যায়াম যাতে প্রশিক্ষণার্থী দাঁড়িয়ে থাকা অবস্থায় বসার মত ভঙ্গি করে তার নিতম্ব-অঞ্চল নীচে নামায় এবং আবার উঠে দাড়ায়। স্কোয়াট ব্যায়ামে নিতম্বভাগ নীচে নামানোর সময়, নিতম্ব ও হাঁটুর সন্ধি-অঞ্চল ভাঁজ হয়ে যায় এবং গোড়ালি-সন্ধি হাঁটুর ঠিক উলটোদিকে ভাঁজ হয়; বিপরীতভাবে পুনরায় দাঁড়ানোর সময় নিতম্ব ও হাঁটুর সন্ধি প্রসারিত হয় এবং গোড়ালি সন্ধি পায়ের পাতার দিকে ভাঁজ হয়ে যায়।\nস্কোয়াটকে শরীরের নিম্নাংশের পেশীর শক্তি ও আকার বৃদ্ধি এবং ধড় বা অঞ্চলের শক্তির বিকাশের জন্য একটি অত্যন্ত গুরুত্বপূর্ণ ব্যায়াম বলে মনে করা হয়।\nস্কোয়াট হল পাওয়ারলিফটিং নামক শক্তিবর্ধক খেলার তিনটি ভারোত্তোলন ধাপের মধ্যে একটি, আর অপরদুইটি হল ডেডলিফট ও বেঞ্চ প্রেস। একে বহু চিত্তবিনোদনমূলক ব্যায়ামের অনুষ্ঠানের একটি প্রধান ব্যায়াম হিসেবেও বিবেচনা করা হয়।\n\n\n== আরও দেখুন ==\nস্কোয়াটের আসনসমূহ\n\n\n== তথ্যসূত্র ==\n\n\n== গ্রন্থপঞ্জি =="}