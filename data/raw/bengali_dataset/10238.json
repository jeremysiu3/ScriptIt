{"pageid": 10238, "title": "মলিবডেনাম", "url": "https://bn.wikipedia.org/wiki?curid=10238", "content": "মলিবডেনাম একটি মৌলিক পদার্থ যার রাসায়নিক প্রতীক Mo এবং পারমাণবিক সংখ্যা ৪২। এটি একটি 'd' ব্লক মৌল। মৌলটির নাম প্রাচীন গ্রিক শব্দ Μόλυβδος মলিবদোস থেকে এসেছে, যার অর্থ সীসা। এর কারণ মলিবডেনামের আকরিককে সীসার আকরিক ভেবে ভুল করা হত। খনিজ মলিবডেনাম ইতিহাসে সবসময়ই পরিচিত ছিল, তবে এটিকে অন্য মৌলের থেকে আলাদা করে পর্যবেক্ষণের প্রথম কৃতিত্ব দেখান কার্ল ভিলহেল্ম শেলে, ১৭৭৮ সালে। ১৭৮১ সালে পেটার ইয়াকব হেল্ম ধাতব মৌলটিকে আলাদা করেন।\nমলিবডেনামকে প্রকৃতিতে উন্মুক্ত অবস্থায় পাওয়া যায় না। এটির রঙ রূপার মত ও কিছুটা ধূসর আভাযুক্ত। এটিকে মূলত বিভিন্ন খনিজ পদার্থে অক্সাইড অবস্থায় পাওয়া যায়। এটির গলনাংক সমস্ত মৌলের মধ্যে ৬ষ্ঠ সর্বোচ্চ। বিশ্বের প্রায় ৮০% মলিবডেনাম উচ্চ-শক্তিবিশিষ্ট ইস্পাতের সংকর তৈরিতে ব্যবহার করা হয়।\n\nব্যাক্টেরিয়াদের এনজাইমেও মলিবডেনামের উপস্থিতি আছে। এটি সমস্ত ইউক্যারিয়ট জীবদের জন্য একটি অবশ্য প্রয়োজনীয় মৌল।\n\n\n== তথ্যসূত্র =="}