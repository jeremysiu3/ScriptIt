{"pageid": 11411, "title": "গাজরের হালুয়া", "url": "https://bn.wikipedia.org/wiki?curid=11411", "content": "গাজরের হালুয়া (হিন্দি: गाजर का  हलवा, উর্দু/পাঞ্জাবি: گاجر کا حلوە) (কখনো কখনো গাজরিলা নামেও পরিচিত) এক প্রকারের মিষ্টি জাতীয় খাদ্য যা উত্তর ভারত এবং পাকিস্তানে অধিক ব্যবহৃত হয়। এটা গাজর বেটে বা ছেঁচে ক্ষীরের ভিতর দিয়ে তৈরি করা হয়। এর রঙ হয় লাল। গাজর এর হালুয়া বেশ সুস্বাদু। অনেক সময় এই হালুয়ার রং বাদামী ও হয়।\n\n\n== উপকরণ ==\nগাজর ৪০০ গ্রাম, দুধ এক লিটার, চিনি আধাকাপ, গুঁড়ো দুধ আধাকাপ, ঘি আধাকাপ, বাদাম কুচি তিন টেবিল চামচ ও কিসমিস সাজানোর জন্য।\n\n\n== প্রস্তুত প্রণালি ==\nপ্রথমে গাজর দুধের মধ্যে সিদ্ধ করে নিতে হবে। দুধ শুকিয়ে গেলে চুলা থেকে নামিয়ে ঠাণ্ডা করে ব্লেন্ডারে ভাল করে ব্লেন্ড করে নিতে হবে। এবার একটি প্যানে ঘি দিয়ে তাতে ব্লেন্ড করা গাজর, গুঁড়ো দুধ, চিনি ও এলাচ একসঙ্গে মিশিয়ে নাড়তে হবে। হালুয়ার পানি শুকিয়ে গেলে চুলা থেকে নামিয়ে পাত্রে ঢেলে ঠাণ্ডা করে নিতে হবে। তারপর বাদাম কুচি ও কিশমিশ দিয়ে সাজিয়ে পরিবেশন করলেই হয়ে যাবে সুস্বাদু গাজরের হালুয়া।\n\n\n== তথ্যসূত্র =="}