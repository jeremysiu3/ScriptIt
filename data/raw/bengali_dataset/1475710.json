{"pageid": 1475710, "title": "শাস্ত্রী (চলচ্চিত্র)", "url": "https://bn.wikipedia.org/wiki?curid=1475710", "content": "শাস্ত্রী ২০২৪ সালের একটি বাংলা ভাষার ভারতীয় নাট্য চলচ্চিত্র। দেবারতি মুখোপাধ্যায়ের ছোট গল্প 'দোলগোবিন্দবাবুর চশমা' অবলম্বনে পরিচালনা করেছেন পথিকৃৎ বসু। চিত্রনাট্য লিখেছেন অর্ণব ভৌমিক ও অরিত্র বন্দ্যোপাধ্যায়। সুরিন্দর ফিল্মস ও সোহমস এন্টারটেনমেন্ট অ্যান্ড ক্রিয়েটিভ সলিউশনস এর ব্যানারে প্রযোজনা করেছেন নিসপাল সিং ও সোহম চক্রবর্তী। বিজ্ঞানের সঙ্গে জ্যোতিষবিদ্যার দ্বন্দ্ব নিয়ে ছবির গল্প রচিত হয়েছে। যা দুর্গা পূজায় প্রেক্ষাগৃহে মুক্তি পাবে।\n২০২৪ সালের জানুয়ারিতে চলচ্চিত্রের চিত্রগ্রহণ শুরু হয়। অর্ণব ভৌমিক এবং অরিত্র বন্দ্যোপাধ্যায় এই ছবির সংলাপ লিখেছেন। সঙ্গীত পরিচালনা করেছেন ইন্দ্রদীপ দাশগুপ্ত। নৃত্য পরিচালনা করেছেন বাবা যাদব। শাস্ত্রীর মাধ্যমে প্রায় দীর্ঘ ১৬ বছর পর বড় পর্দায় ফিরছে মিঠুন-দেবশ্রী জুটি। \n\n\n== পটভূমি ==\nশাস্ত্রী চলচ্চিত্রের পটভূমি হল এক সাধারণ মানুষের জীবন এবং তার বিস্ময়কর পরিবর্তন। কেন্দ্রীয় চরিত্র পরিমল, যাকে মিঠুন চক্রবর্তী অভিনয় করেছেন, একটি অতি সাধারণ জীবন কাটান এবং তাঁর একমাত্র শখ লটারির টিকিট কাটা। কিন্তু প্রতি বারই তিনি লটারি জিততে ব্যর্থ হন। তাঁর স্ত্রী সরলার ভূমিকায় দেবশ্রী রায়, পরিবারকে সহায়তা করতে নানারকম চেষ্টা করেন। আর্থিক সংকট বাড়তে থাকলে, সরলা বাড়ি বিক্রি করে ছেলেকে কলেজে ভর্তি করার সিদ্ধান্ত নিতে চান, কিন্তু পরিমল তাতে রাজি হন না।একদিন, দুঃখে নিঃসঙ্গ পরিমল মন্দিরে গিয়ে আত্মহত্যার পরিকল্পনা করেন। কিন্তু সেখানেই তাঁর জীবনে আসে একটি বিশেষ চশমা, যা দিয়ে নাকি ভবিষ্যৎ দেখা যায়। এই চশমার সাহায্যে পরিমলের জীবন কীভাবে বদলায়, এবং তাঁর নৈমিত্তিক সংগ্রামের পরিণতি কী হয়, তা নিয়েই ‘শাস্ত্রী’ চলচ্চিত্রের গল্প।\n\n\n== অভিনয়শিল্পী ==\nঅনির্বাণ চক্রবর্তী\nশাশ্বত চট্টোপাধ্যায়\nমিঠুন চক্রবর্তী - পরিমল সান্যাল\nসোহম চক্রবর্তী\nদেবশ্রী রায় - সরলা\nরজতাভ দত্ত\nকাঞ্চন মল্লিক\nসৌরসেনী মৈত্র\nকৌশিক সেন\nআয়ুষ দাস\nইয়াসির আরাফাত রহিম\nঅম্বরীশ ভট্টাচার্য\n\n\n== নির্মাণ ==\n২০২৪ সালের জানুয়ারি মাসের শেষের দিকে ছবির শ্যুটিং শুরু হয়। ১০ ফেব্রুয়ারি আচমকাই গুরুতর অসুস্থ হয়ে পড়েন অভিনেতা মিঠুন চক্রবর্তী। হাসপাতালে ভর্তি হয়ে চিকিৎসা চলছিল এবং ব্রেন স্ট্রোকে আক্রান্ত হওয়ার খবর পাওয়া যায়। চিকিৎসা শেষে তিনি জানান যে সুস্থ হয়ে পুরোপুরি সুস্থ হলে শ্যুটিংয়ে ফিরবেন। সেই অনুযায়ী, মিঠুন শাস্ত্রী ছবির সেটে ফিরেছেন। এরপর ১ মার্চ পর্যন্ত শাস্ত্রী ছবির শ্যুটিং চলে। \n\n\n=== উৎপাদন পরবর্তী ===\n২০২৪ সালের গণেশ চতুর্থীর দিন অফিসিয়াল পোস্টার প্রকাশ করা হয়।\n\n\n== মুক্তি ==\n২০২৪ সালের অক্টোবরে দুর্গাপূজা উপলক্ষে পশ্চিমবঙ্গের প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n  \nইন্টারনেট মুভি ডেটাবেজে শাস্ত্রী   (ইংরেজি)"}