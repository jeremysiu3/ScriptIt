{"pageid": 1051528, "title": "ভাবনা জাট", "url": "https://bn.wikipedia.org/wiki?curid=1051528", "content": "ভাবনা জাট (জন্ম: ৩রা জানুয়ারি ১৯৯৬) একজন ভারতীয় রেসওয়াকার যিনি ২০২০সালের ফেব্রুয়ারিতে ১ ঘণ্টা ২৯ মিনিট ৫৪ সেকেন্ডে মহিলাদের ২০ কিলোমিটার রেসওয়াক শেষ করে  জন্য ভারতীয় জাতীয় রেকর্ড তৈরি করেন এবং ২০২০ গ্রীষ্মকালীন অলিম্পিকের জন্যে যোগ্যতা অর্জন করেন।\n\n\n== প্রাথমিক জীবন ==\n১৯৯৬ সালের ৩রা জানুয়ারি জাট কৃষকদের পরিবারে তিন সন্তানের মধ্যে কনিষ্ঠ হিসাবে জন্মগ্রহণ করেছিলেন । তিনি যখন ১৩ বছর বয়সী, শারীরিক শিক্ষার শিক্ষক তাকে জেলা-স্তরের অ্যাথলেটিক্স প্রতিযোগিতায় নিয়ে যান এবং যেখানে কেবল ৩ কিলোমিটার রেস ওয়াকের জন্য স্লট পাওয়া যায়। তিনি সেখানে ইভেন্টে দ্বিতীয় স্থান অর্জন করেন। পরের বছরগুলিতে, রক্ষণশীল গ্রামবাসীদের তাকে শর্টস এ দেখতে না দেওয়ার জন্য তিনি কেবল ভোরের দিকে প্রশিক্ষণ নিতেন। তার পরিবার আর্থিকভাবে দুর্বল হওয়ায় তাকে কলেজ থেকে পড়াশোনা ছেড়ে দিতে হয়েছিল এবং এমনকি তার প্রাথমিক দিনগুলিতে খালি পায়ে প্রতিযোগিতা করতে হয়েছিল।\n\n\n== কার্যকাল ও উল্লেখযোগ্য সাফল্য ==\n২০১৪ থেকে ২০১৫ সালের মধ্যে ভাবনা আঞ্চলিক ও জাতীয় জুনিয়র স্তর প্রতিযোগিতায় একাধিক পদক জিতেছেন। ২০১৬ সালে, তিনি পশ্চিমবঙ্গের হাওড়ায় টিকিট সংগ্রাহক হিসাবে ভারতীয় রেলে চাকরিতে যোগ দিয়েছিলেন।\n২০২০ সালের ফেব্রুয়ারিতে ন্যাশনাল ওপেন চ্যাম্পিয়নশিপে, জাট ১:২৯:৫৪ সময়ে শেষ করে নতুন জাতীয় রেকর্ড তৈরি করেন এবং ২০২০ গ্রীষ্মকালীন অলিম্পিকের জন্য যোগ্যতা অর্জন করেন (যার যোগ্যতা স্ট্যান্ডার্ড ছিল ১:৩১:০০)। এই জাতীয় রেকর্ডের মাধ্যমে তিনি ফেব্রুয়ারি ২০১৯-য়ে জাতীয় ওপেন চ্যাম্পিয়নশিপের সময় থেকে ২৩ মিনিটেরও বেশি উন্নতি এবং ২০১৯ সালের অক্টোবরে করা তার আগের ব্যক্তিগত সেরা সময়ের থেকে আট মিনিটেরও বেশি উন্নতি করেন।\n\n\n== তথ্যসূত্র ==\n\n \n\n\n== বহিঃসংযোগ =="}