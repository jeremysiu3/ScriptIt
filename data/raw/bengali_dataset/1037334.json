{"pageid": 1037334, "title": "আঞ্জুমান শাহিন", "url": "https://bn.wikipedia.org/wiki?curid=1037334", "content": "আঞ্জুমান শাহিন (উর্দু: انجمن شاہین‎‎), হলেন একজন পাকিস্তানি চলচ্চিত্র অভিনেত্রী। তিনি ১৯৮০ এবং ১৯৯০ এর দশকের গোড়ার দিকের পাকিস্তানের অন্যতম সফল পাঞ্জাবি চলচ্চিত্র নায়িকাদের একজন। তিনি বাহাওয়ালপুরে জন্মগ্রহণ করেছিলেন। আঞ্জুমানের বাবা-মা পূর্ব আহমাদপুরের বাসিন্দা ছিলেন ও পরবর্তীতে মুলতানে বসতি স্থাপন করেছিলেন এবং অঞ্জুমান সেখানেই বড় হয়েছিল। পরে তিনি লাহোরে চলে যান।\n\n\n== কর্মজীবন ==\nতার কর্মজীবন প্রায় ২০ বছর বিস্তৃত ছিল এবং তিনি ৩০০ টিরও বেশি ছবিতে অভিনয় করেছিলেন। তার অভিনীত প্রথম উর্দু চলচ্চিত্র ছিল সুরথ (১৯৭৩), এতে তিনি ওয়াসিম আব্বাস, আফশান এবং তাজ নিয়াজির সাথে অভিনয় করেছিলেন। তার সর্বশেষ উপস্থিতি ছিল পিঙ্গান (২০০০)। সুরথ চলচ্চিত্রটি ব্যবসায়িকভাবে ব্যর্থ হয়েছিল। তার অভিনীত প্রথম দর্শকপ্রিয় চলচ্চিত্র ছিল ওয়াদে কি জাঞ্জির (১৯৭৯)।\n\n\n== বিবাহ ==\nঅঞ্জুমান আয়কর কমিশনার মবিন মালিককে বিয়ে করেছেন এবং তাদের  দুইটি ছেলে ও একটি মেয়ে রয়েছে। জিশান, আদনান এবং ইমান চলচ্চিত্র ত্যাগ করে তার পরিবারের সাথে বর্তমানে যুক্তরাজ্যে বসবাস করছেন। ২০১৩ সালে লাহোরে আত্মীয়দের সাথে দেখা করতে যাওয়ার সময় আঞ্জুমানের স্বামী মবিন মালিক কে ঈদের দিন হত্যা করা হয়েছিল।\nআঞ্জুমান ২০১৯ সালের ১৭ জুন ওয়াসিম লাকি আলির সাথে দ্বিতীয় বিয়ে করেছেন। বিয়ের অনুষ্ঠানে কেবল ঘনিষ্ঠ পরিবার এবং বন্ধুরা উপস্থিত ছিলেন।\n\n\n== তথ্যসূত্র ==\n\n\n== বহিঃসংযোগ ==\nপাকিস্তান মুভি ডেটাবেস ওয়েবসাইটে অভিনেত্রী আঞ্জুমানের চিত্রগ্রহণ\nইন্টারনেট মুভি ডেটাবেজে Anjuman (ইংরেজি)\nকমপ্লেক্স ইনডেক্স টু ওয়ার্ল্ড ফিল্মের (সিআইটিডাব্লুএফ) ওয়েবসাইটে ফিল্মোগ্রাফি  ওয়েব্যাক মেশিনে আর্কাইভকৃত ১৮ অক্টোবর ২০২০ তারিখে"}