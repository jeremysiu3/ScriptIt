{"pageid": 1138003, "title": "খাসাইসু আমিরিল মুমিনিন", "url": "https://bn.wikipedia.org/wiki?curid=1138003", "content": "'খাসাইসু আমিরিল মুমিনিন' (আরবি: خصائص أمير المؤمنين) (বিশ্বস্ত সেনাপতির চরিত্র) বা খাসাইস-ই-আলি (আরবি: خصائص علي) হল ইমাম আলীর গুণাবলী এবং নৈতিক চরিত্রের উপর সংকলিত হাদিসের একটি বই। বইটি প্রণয়ন করেছেন আহমদ ইবনে শোয়েব নিসাই (মৃত্যু ৩০৩ হিজরি)। তিনি বইটিতে আলীর স্থান এবং মুহাম্মদের সাথে তার সম্পর্কের গুরুত্বপূর্ণ বর্ণনা তুলে ধরেন।\n\n\n== গ্রন্থকার ==\nবইটির গ্রন্থকার হলেন ইমাম নাসাই। তিনি বৃহত্তর খোরাসানে অবস্থিত তুর্কমেনিস্তানের নিসাতে (২১৫ হিজরি) জন্মগ্রহণ করেন। ইমাম নাসাইকে ইসলাম ধর্মে সুন্নিদের মধ্যে সিহাহ সিত্তা বা ছয়টি বিশুদ্ধতম হাদিস গ্রন্থের বর্ণনাকারীদের একজন হিসাবে গণ্য করা হয়। তার প্রণীত সুন্নাহ (হাদিস)-এর বিখ্যাত 'সুনানে নাসাই' বইটি সুন্নিদের মধ্যে সিহাহ সিত্তাহ (ছয়টি বিশুদ্ধতম সূত্রের বই) হিসাবে গণ্য। যাহাবী বলেন যে: নাসাই অন্যান্য বর্ণনাকারী যেমন তিরমিজী ও মুসলিম থেকে অধিক দক্ষ।\n\n\n== লেখার উদ্দেশ্য ==\nইমাম নাসাই তার জীবনের শেষ বছরগুলিতে দামেস্ক ভ্রমণ করেন। তিনি সেখানে দেখলেন যে, রাসুলের জামাতা, খলিফায়ে রাশিদুনের অন্যতম ব্যক্তিত্ব, যাকে \"আল্লাহর সিংহ\" উপাধিতে ভূষিত করা হয় সেই আলীকে গালি দেওয়া হচ্ছে, আলী সম্পর্কে তাদের মাঝে ভুল ধারণা বিরাজ করছে। তাই তিনি সম্পর্কে নবীর ঘোষিত বাণীর দ্বারা একটি বই 'খাসাইসু আমিরিল মুমিনিন আলী ইবনে আবি তালিব' লিখেন, যাতে আলী ইবনে আবি তালিবের গুণাবলী এবং নবীর সাথে তার অবস্থান স্মরণ করিয়ে দেওয়া যায়। কিন্তু এটি নাসিবিদেরকে ক্ষুব্ধ করেছিল, যারা  নাসাইকে এজিদের পিতা মুয়াবিয়া ইবনে আবি সুফিয়ানের গুণাবলী সম্পর্কে অনুরূপ একটি বই লিখতে বলেছিল। কিন্তু ইমাম নাসাই তা প্রত্যাখ্যান করেন এই বলে যে, তার সম্পর্কে কোন ফজিলত নেই (এবং এটি হাদিসের পণ্ডিতদের মধ্যে সর্বসম্মত)। নাসিবিরা উত্তর দিয়েছিল যে, মুয়াবিয়া সমন্ধে বর্ণনা রয়েছে, প্রতিউত্তরে তিনি বললেন যে, \" তার সমন্ধে যদি বলতে চান তাহলে কেবল এই একটি হাদিসই রয়েছে যেখানে আল্লাহর রাসুল বলেন যে,-\"আল্লাহ তার পেট না ভরান !\" এটি একটি হাদিস যেখানে নবি মুহাম্মদ মুয়াবিয়াকে অভিশাপ দিয়েছেন (দ্রষ্টব্য: কয়েকজন সুন্নি পণ্ডিত এই হাদিসটিকে আশীর্বাদ হিসাবে ব্যাখ্যা করেছেন)। এতে নাসিবিরা ক্ষুব্ধ হয়ে ওঠে এবং তারা নাসাইকে মারধর করে অজ্ঞান করে ফেলে। তাকে মক্কায় স্থানান্তরিত করা হয়, যেখানে মারধরের আঘাতের কারণে তিনি মারা যান।\n\n\n== বিষয়বস্তু ==\nনাসাই তার রচিত এই বইটিতে ইমাম আলীর চরিত্র সম্পর্কে প্রায় ১৮৮টি হাদিসের বর্ণনা উল্লেখ করেছেন। বইয়ের বিষয় বস্তুর কিছু শিরোনাম নিম্নরূপ :\n\nআলী প্রথম মুসলিম এবং প্রথম সালাত আদায়কারী\nআলীর দোয়া\nআলী ও আল্লাহর মধ্যে সম্পর্ক\nসবচেয়ে প্রিয়ভাজন হিসেবে আলী\nমুমিনদের ওয়ালি হিসেবে আলী\nআলী নবীর পবিত্র 'আহলে বাইত'-এর অন্যতম সদস্য।\n\n\n== অনুবাদ ==\nবইটি ফার্সি, ভারতীয়, আজেরি উর্দু এবং সম্প্রতি বাংলা ভাষায় অনূদিত হয়েছে।  কিছু ফিরিস্তি নিম্নরুপ:\n\nআলাভী চরিত্রের বৈশিষ্ট্য সম্পর্কে ব্যাখ্যা করতে গিয়ে হকেক লাদোনি\nনাজ্জার জাদেগানের অনুবাদ\nসম্প্রতি মুহাম্মদ কাজিম মাহমুদি আরও সুন্নি তথ্যসূত্র যোগ করে বইটির উন্নতি করেছেন।\n\n\n== প্রকাশনা ==\nবইটি বিশ্বের বিভিন্ন প্রকাশক বিভিন্ন ভাষায় প্রকাশ করেছেন। যদিও মূল বইটি আরবি ভাষায়  রচিত।\n\nখাসাইস-ই-আলী - ইমাম নাসাই,  প্রকাশনায়: বুক কর্ণার (২০১৬)\nখাসাইস-ই-আলী - ইমাম নাসাই (উর্দু অনুবাদ) প্রকাশনায় : দারুসসালাম (২০০৭)।\n\n\n== তথ্যসূত্র ==\n\n\n== বহিঃসংযোগ ==\nhttp://www.wilayat.net/index.php/en/projects/44-khasais-e-ali-authentication-project/160-introduction-to-khasais-e-ali  ওয়েব্যাক মেশিনে আর্কাইভকৃত ১৪ জুলাই ২০১৪ তারিখে"}