{"pageid": 1143013, "title": "ভাঙ্গা জংশন রেলওয়ে স্টেশন", "url": "https://bn.wikipedia.org/wiki?curid=1143013", "content": "ভাঙ্গা জংশন রেলওয়ে স্টেশন বাংলাদেশের ঢাকা বিভাগের ফরিদপুর জেলার ভাঙ্গা উপজেলায় অবস্থিত। রাজবাড়ী-ভাঙ্গা লাইন  এবং ঢাকা-যশোর লাইন এখানে মিলিত হয়ে রেলওয়ে জংশন স্টেশন তৈরি হয়।\n\n\n== ইতিহাস ==\nপদ্মা সেতু রেল সংযোগ প্রকল্পের আওতায় বাংলাদেশের দক্ষিণ এবং দক্ষিণ পশ্চিমাঞ্চলকে রেল যোগাযোগের আওতায় আনা হয়। প্রথম ধাপে ঢাকার কমলাপুর থেকে দক্ষিণ-পশ্চিমাঞ্চলের জেলা যশোর পর্যন্ত ১৭২ কিলোমিটার ব্রডগেজ রেললাইন নির্মাণ করা হচ্ছে। ২০২৪ সালে পুরো প্রকল্পের কাজ শেষ করার সময়সীমা নির্ধারণ করা হয়েছে। রাজবাড়ী-ভাঙ্গা লাইনের ভাঙ্গা রেলওয়ে স্টেশন থেকে ভাঙ্গা জংশন রেলওয়ে স্টেশন পর্যন্ত নির্মাণ করার ফলে স্টেশনটি জংশন স্টেশনে পরিণত হয়। ভাঙ্গা জংশন রেলওয়ে স্টেশন থেকে পায়রা বন্দর পর্যন্ত রেলপথের নির্মাণ কাজ চলছে।\n\n\n== পরিষেবা ==\nভাঙ্গা জংশন রেলওয়ে স্টেশন দিয়ে যেসব ট্রেন চলাচল করে নিম্নে তা উল্লেখ করা হলো:\n\nজাহানাবাদ এক্সপ্রেস\nরূপসী বাংলা এক্সপ্রেস\nনকশীকাঁথা কমিউটার\n\n\n== আরো দেখুন ==\nবাংলাদেশের রেলওয়ে স্টেশনের তালিকা \n\n\n== তথ্যসূত্র =="}