{"pageid": 1031979, "title": "সামসুল হক (কবি)", "url": "https://bn.wikipedia.org/wiki?curid=1031979", "content": "সামসুল হক  (ইংরেজি: Samsul Haq) ( ১৬ ডিসেম্বর, ১৯৩৬ - ১৪ মার্চ,১৯৯৭ ) অবিভক্ত বাংলায় মার্কসীয় দর্শনে বিশ্বাসী বাঙালি কবি ও লেখক।  \n\n\n== জন্ম ও সংক্ষিপ্ত জীবনী ==\nকবি সামসুল হকের জন্ম অবিভক্ত বাংলার অধুনা পশ্চিমবঙ্গের দক্ষিণ চব্বিশ পরগনা জেলার রায়দিঘি থানার চাঁদপাশা গ্রামে। পিতা আবদুল কাদের গাজী, মাতা সফুরা বেগম। পড়াশোনা গ্রামের স্কুলে। ১৯৫৪ খ্রিস্টাব্দে সীতারাম শিক্ষা নিকেতন স্কুল থেকে স্কুল ফাইনাল পাশ করেন। এরপর কলকাতার আশুতোষ কলেজ থেকে আই.এ ও বাংলায় স্পেশাল অনার্স নিয়ে স্নাতক হন ১৯৫৮  খ্রিস্টাব্দে। ১৯৬৫ খ্রিস্টাব্দে বি.টি পাশ করে শিক্ষকতা পেশা বেছে নেন। কাকদ্বীপ উচ্চ মাধ্যমিক বিদ্যালয়ে আজীবন শিক্ষকতা করেন। \n\n\n== সাহিত্যকর্ম ==\nছাত্রাবস্থাতেই সামসুল হকের লেখালেখিতে উৎসাহ ছিল। শিক্ষকতার সাথে ব্যস্ত থেকেছেন  সম্পাদনার কাজেও। তার পছন্দের কবি ছিলেন বীরেন্দ্র চট্টোপাধ্যায়। মানবেন্দ্রনাথ রায়ের অনুগামী হিসাবে  মার্কসীয় দর্শনে বিশ্বাসী ছিলেন। সামাজিক অবক্ষয় ও যুগের পরিবর্তনের ধারাগুলি তার কবিতায় ঘুরে-ফিরে এসেছে তার কবিতায় ও লেখায়। সুগত চৌধুরী ছদ্মনাম ব্যবহার করতেন প্রথমদিকে। তার বেশ কিছু কবিতা ফরাসি, জার্মান ও ইংরাজী ভাষাতেও অনূদিত হয়েছে।তার রচিত গ্রন্থগুলির মধ্যে উল্লেখযোগ্যগ্রন্থগুলি হল -\n\nহৃদয়ের গন্ধ (চন্দন বিল) (১৯৬৪)\nনিজের বিপক্ষে (১৯৬৮)\nবাংলাদেশের জন্য (১৯৭১)\nপ্রোটোপ্লাজম (১৯৮২)\nচলচ্চিত্র (১৯৭২)\nডায়েরি (১৯৭৩)\nমাণিক বন্দ্যোপাধ্যায়: এই পৃথিবী (১৯৭৮)\nনিভন্ত মোমবাতির তলায় সাদা ঘোড়া (১৯৭৫)\nসোনার ত্রিশূল (১৯৭৯)\nদিশি ছড়া (১৯৮০)\nপাপপূণ্য (১৯৮০)\nভাতে পড়ল মাছি (বীরেন্দ্র চট্টোপাধ্যায়ের সঙ্গে) (১৯৮১)\nখোকা ভাত খাবি আয় (১৯৮২)\nডুমোমাছি ও অন্যান্য ছড়া (১৯৮৪)\nকবির ভুবন (১৯৮৫)\nতিনি বীরেন্দ্র চট্টোপাধ্যায় (১৯৮৫)\nইডেনের তৃণমূল (১৯৮৬)\nজ্বলন্ত আফ্রিকা ও অন্যান্য ছড়া (১৯৮৭)\nগ্রুপ থেরাপি (১৯৮৮)\nচুড়ুই পাখির বিচার (১৯৮৯)\nএস রেণু (১৯৯০)\nতার সম্পাদিত কবিতা সংকলন হল -\n\nবীরেন্দ্র চট্টোপাধ্যায়-৬০\nআমিও তোমার ঘরে বাংলাদেশ\nপোস্টকার্ড সংকলন\nতার সম্পাদিত পত্রিকা-\n\n নক্ষত্রের রাত\nপাক্ষিক বাংলা কবিতা-ষাটের দশক\n\n\n== তথ্যসূত্র =="}