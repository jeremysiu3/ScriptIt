{"pageid": 1386522, "title": "রাধাপদ রায়", "url": "https://bn.wikipedia.org/wiki?curid=1386522", "content": "রাধাপদ রায় হলেন একজন বাংলাদেশী বাঙালি পল্লিকবি। তিনি আঞ্চলিক ভাষায় শতাধিক গান ও কবিতা লিখেছেন। আঞ্চলিক ভাষায় তাৎক্ষণিক গান, কবিতা ও ছড়া তৈরি করে মানুষকে মুগ্ধ করায় স্থানীয় লোকজনের কাছে তিনি ‘স্বভাবকবি’ হিসেবে পরিচিতি লাভ করেছেন। তাঁর লেখা ‘কেয়ামতের আলামত জানি কিন্তু মানি না’ কবিতাটি সামাজিক যোগাযোগ মাধ্যমে সবচেয়ে বেশি জনপ্রিয়তা লাভ করে।\nতিনি রঙতাল নামক নতুন একটি বাদ্যযন্ত্র তৈরি করেছেন।\n\n\n== প্রাথমিক জীবন ==\nরাধাপদ রায় ১৯৪৭ সালের ৯ আগস্ট কুড়িগ্রামের নাগেশ্বরী উপজেলায় জন্মগ্রহণ করেন। তিনি পঞ্চম শ্রেণি পর্যন্ত লেখাপড়া করেছেন। তার স্ত্রী মিনতি রানী ও ছেলে জুগল রায়।\nসমাজের নানা অসংগতি, অনাচার নিজের কবিতায় তুলে ধরে আঞ্চলিক ভাষায় তাঁর লেখা গান ও কবিতা গুলো বিভিন্ন এলাকায় ব্যাপক সাড়া ফেলে ও জনপ্রিয় হয়ে ওঠেন। তিনি নিজের লেখা গান ও কবিতা মানুষকে শুনিয়ে উপার্জনে করেন।\n\n\n== হামলা ==\n২০২৩ সালের সেপ্টেম্বরে পূর্ববিরোধের জের ও গান-বাজনার সংস্কৃতির বিরোধি কিছু দুর্বৃত্ত \"হিন্দু কবিকে পেটালে কিছু হয় না\" বলে মারধর করে তাকে আহত করেন। পরে তাকে উপজেলা স্বাস্থ্য কমপ্লেক্সে ভর্তি করা হয়। এ ঘটনায় রাধাপদ বলেছেন, \"শরীরের ব্যথা কমলেও মনের ব্যথা যাবে না।\" দেশের সর্বস্তরের মানুষ হামলার তীব্র নিন্দা ও অপরাধীদের শাস্তি দাবি জানান। ৪ অক্টোবর কুড়িগ্রাম পুলিশ হামলাকারীকে গ্রেফতার করে।\n\n\n== তথ্যসূত্র =="}