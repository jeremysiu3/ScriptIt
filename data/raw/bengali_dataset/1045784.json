{"pageid": 1045784, "title": "পেরুম্বক্কম", "url": "https://bn.wikipedia.org/wiki?curid=1045784", "content": "পেরুম্বক্কম দক্ষিণ ভারতের তামিলনাড়ু রাজ্যের চেঙ্গলপট্টু জেলার একটি চেন্নাই শহরতলির দক্ষিণের লোকালয়। তামিলনাড়ু স্লাম ক্লিয়ারেন্স বোর্ড ২০২০ সালে লোকালয়ের জলসঙ্কট ও অশুদ্ধ জলের যোগান নিয়ে একটি রিপোর্ট তলব করেন।\n\n\n== অবস্থান ==\nপেরুম্বক্কমের চারি দিকে অবস্থিত লোকালয়গুলি হল, পূর্বদিকে শোলিঙ্গনলুর, দক্ষিণ দিকে সেম্মীনচেরি, উত্তর দিকে মেটবক্কম এবং পশ্চিম দিকে সীতালবক্কম। চেন্নাই মহানগর এবং শহরতলী অঞ্চলগুলির মধ্যে অন্যতম উন্নতিকামী পুরাতন মহাবলীপুরম সড়ক অর্থনৈতিক করিডোরটি লোকালয় থেকে সামান্য দূরে অবস্থিত। এইচসিএল, উইপ্রো, টেক মাহিন্দ্রা, কগনিজেন্টের মত বৃহত্তম তথ্যপ্রযুক্তি কোম্পানিগুলির হাব এলকট এসইজেড রয়েছে অতি নিকটে। পেরুম্বক্কম বেলাচেরি-তাম্বরম সড়কের মাধ্যমে নিকটবর্তী অন্যতম গুরুত্বপূর্ণ অর্থনৈতিক অঞ্চল তাম্বরম ও মেটবক্কম-শোলিঙ্গনলুর সড়কের মাধ্যমে তালুক সদর শোলিঙ্গনলুরের সাথে যুক্ত।\nভারতীয় জরিপ বিভাগের প্রথম সর্বেক্ষণটি ১৮০২ খ্রিস্টাব্দে মেজর ল্যাম্বটন পেরুম্বক্কমের পাহাড়ে সামান্য জমির উপর পরীক্ষামূলকভাবে প্রথম শুরু করেছিলেন, যা বৃহত্তর ত্রিকোণমিতিক জরিপ নামে পরিচিত।\n\n\n== হ্রদ ==\n২০০ একর (০.৮১ বর্গকিলোমিটার) ক্ষেত্রের উপর বিস্তৃত পেরুম্বক্কম হ্রদ পূর্বে পেরুম্বক্কম, সীতালবক্কম ও বেঙ্গাইবাসলের মত গ্রামের সেচ কাজে চাষবাসের জন্য জলের যোগান দিত। বর্তমানে বেঙ্গাইবাসল গ্রাম পঞ্চায়েতের অন্তর্ভুক্ত ছোটো ছোটো গ্রামগুলি অর্থনৈতিকভাবে উন্নত হয়ে ওঠায় কৃষিকার্য স্থিমিত হয়। বর্তমানে এটি লোকালের শোভাবর্ধন করে চলেছে।\n\n\n== তথ্যসূত্র =="}