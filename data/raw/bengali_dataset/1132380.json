{"pageid": 1132380, "title": "শাহজাদা খানম", "url": "https://bn.wikipedia.org/wiki?curid=1132380", "content": "শাহজাদা খানম (২১ নভেম্বর ১৫৬৯ –?) ছিলেন একজন মুঘল রাজকন্যা। তিনি মুঘল সম্রাট আকবরের দ্বিতীয় সন্তান এবং জ্যেষ্ঠ কন্যা।\n\n\n== পরিবার ==\nশাহজাদা খানম ১৫৬৯ সালের ২১ নভেম্বর জন্মগ্রহণ করেন। তিনি ছিলেন মুঘল সম্রাট আকবরের জ্যেষ্ঠ কন্যা।  তার মা ছিলেন বিবি সালিমা নামে একজন রাজকীয় উপপত্নী (সালিমা সুলতান বেগমের সাথে বিভ্রান্ত হবেন না)।  আকবর গোয়ালিয়রে পৌঁছে তার জন্মের খবর পান। তিনি তার নাম রাখেন শাহজাদা খানম এবং আনন্দ উদযাপনের আদেশ দেন।  তাকে তার নানী মরিয়ম মাকানি ওরফে হামিদা বানু বেগমের তত্ত্বাবধানে রাখা হয়েছিল।  \nতিনি তার বড় সৎ ভাই জাহাঙ্গীরের কাছ থেকেযথাযথ সম্মান পেয়েছিলেন। জাহাঙ্গীর মন্তব্য করেছিলেন - \"আমার সমস্ত বোনের মধ্যে, সততা, নিষ্ঠা এবং আমার কল্যাণের জন্য উদ্যোগে, তার (শাহজাদা খানম) তুলনা সে নিজেই; কিন্তু তার সময় প্রধানত তার সৃষ্টিকর্তার উপাসনায় নিবেদিত। \" \n১৫৯৯ সালের  ১৩ মে তারা মাতা বিবি সালিমার মৃত্যুতে তিনি গভীরভাবে শোকাহত হন। এরপর সম্রাট আকবর \" সহানুভূতি ও পরামর্শ দিয়ে তাকে কিছুটা শান্ত করেছিলেন। \" \n\n\n== বিবাহ ==\n১৫৯৩ সালের সেপ্টেম্বরের শেষ দিকে, শাহজাদা খানম আমির তৈমুরের দ্বিতীয় পুত্র প্রিন্স উমর শেখ মির্জার বংশধর প্রিন্স ইব্রাহিম হোসেন মির্জার পুত্র প্রিন্স মুজাফফর হোসেন মির্জার সাথে বিবাহ বন্ধনে আবদ্ধ হন।  তার মা ছিলেন প্রথম মুঘল সম্রাট বাবরের পুত্র কামরান মির্জার কন্যা গুলরুখ বেগম। এর আগেও মুজাফফর হোসেনের বোন নুর-উন-নিসা বেগমের সাথে তার ভাই জাহাঙ্গীরের বিয়ে হয়েছিল।\n\n\n== তথ্যসূত্র =="}