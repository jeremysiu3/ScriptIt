{"pageid": 1076607, "title": "বার্বারা অ্যান্ডারসন (ক্রীড়াবিদ)", "url": "https://bn.wikipedia.org/wiki?curid=1076607", "content": "বার্বারা অ্যান্ডারসন (ইংরেজি: Barbara Anderson) একজন ব্রিটিশ ক্রীড়াবিদ। তিনি একই সাথে একজন সাঁতারু, ধনুর্বিদ (আর্চার), মল্লক্রীড়াবিদ (অ্যাথলেট) এবং টেবিল টেনিস খেলোয়াড়। প্যারালিম্পিক গেমসে তিনি যুক্তরাজ্যের হয়ে পাঁচটি স্বর্ণপদক ও দুটি রৌপ্য পদক জয় করেন।\n\n\n== কর্মজীবন ==\n\n\n=== ১৯৬০ গ্রীষ্মকালীন প্যারালিম্পিক ===\n১৯৬০ সালে ইতালির রোমে অনুষ্ঠিত প্রথম গ্রীষ্মকালীন প্যারালিম্পিক গেমসে অ্যান্ডারসন যুক্তরাজ্যের হয়ে অংশগ্রহণ করেন। সেখানে তিনি মোট ৪টি স্বর্ণপদক জয় করেন, যার তিনটি সাঁতারে এবং বাকি একটি মহিলাদের একক টেবিল টেনিসে।\n\n\n=== ১৯৭২ গ্রীষ্মকালীন প্যারালিম্পিক ===\n১৯৭২ সালে জার্মানির হাইডেলবার্গে অনুষ্ঠিত গ্রীষ্মকালীন প্যারালিম্পিক গেমসে অ্যান্ডারসন একটি স্বর্ণ ও দুটি রৌপ্য পদক জয় করেন। স্বর্ণপদকটি আসে মহিলাদের দ্বৈত টেবিল টেনিস থেকে, যেখানে তার সঙ্গী ছিলেন জেন ব্ল্যাকবার্ন। আর ব্ল্যাকবার্ন ও টমি টেইলরকে সাথে নিয়ে মিশ্র দলগত আর্চারিতে একটি এবং একক আর্চারিতে একটি রৌপ্য পদক জয় করেন। এছাড়া তিনি মেয়েদের ২৫ মি বুক সাঁতার, চাকতি নিক্ষেপ ও বর্শা নিক্ষেপে অংশগ্রহণ করেন।\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক প্যারালিম্পিক কমিটির ওয়েবসাইটে বার্বারা অ্যান্ডারসন"}