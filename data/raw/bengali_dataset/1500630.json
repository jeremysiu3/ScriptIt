{"pageid": 1500630, "title": "বরদাপ্রসাদ মজুমদার", "url": "https://bn.wikipedia.org/wiki?curid=1500630", "content": "বরদাপ্রসাদ মজুমদার ( ১৮৩২ – ১৯১২ ) ছিলেন একজন ভারতীয় বাঙালি প্রকাশক এবং বাংলা, ইংরাজী ও সংস্কৃতের ব্যাখ্যা পুস্তকের প্রবর্তক। \n\n\n== জীবনী ==\nবরদাপ্রসাদ মজুমদারের জন্ম  ব্রিটিশ ভারতের অধুনা  পশ্চিমবঙ্গের হাওড়া জেলার  জগৎবল্লভপুর সমষ্টি উন্নয়ন ব্লকের অন্তর্গত পাঁতিহাল গ্রামে। পিতা উমাচরণ মজুমদার। শৈশবে বরদাপ্রসাদ পিতৃহীন হয়ে মায়ের সঙ্গে কাশীতে বসবাস করতে থাকেন। বয়ঃপ্রাপ্ত হলে তিনি কলকাতায় আসেন। কলকাতায় আসার পর বরদাপ্রসাদ তার ইতিহাস এবং পরিচয় ভুলে গিয়ে বই ব্যবসা শুরু করেন উত্তর কলকাতার ঝামাপুকুর অঞ্চলে। নতুন পদবী নিলেন 'দেব'। ব্যবসার মূলধন জোগাড় করেন কলকাতার পথে পথে বই ফেরী করে। ১৮৬৩-৬৪ খ্রিস্টাব্দে  ২১ নম্বর ঝামাপুকুর লেনে স্থাপন করেন  বি. পি. এম প্রেস। তার হাত ধরে এক নতুন ইতিহাস তৈরি হল। ঈশ্বরচন্দ্র বিদ্যাসাগর মহাশয়ের পদধূলিতে ধন্য হয় এই প্রেস বাড়ি। এখানে বসেই তিনি তার রচিত গ্রন্থসমূহের প্রুফ দেখতেন। \n\nবরদাপ্রসাদও তারানাথ তর্কবাচস্পতি, কেদারনাথ তর্করত্ন প্রভৃতি পণ্ডিতগণের সহায়তায় কাব্য প্রকাশিকা নামে মজুমদার সিরিজের বহু সংস্কৃত গ্রন্থ প্রকাশ শুরু করেন।\nবরদাপ্রসাদ মজুমদার ১৯১২ খ্রিস্টাব্দে কলকাতার পরলোক গমন করেন। তার সুযোগ্য পুত্র আশুতোষ দেব (যিনি এ টি দেব নামে সুপরিচিত ছিলেন]] ১৯২৪ খ্রিস্টাব্দে 'বি পি এম প্রেস'কে কলকাতার প্রথম এবং প্রধান প্রকাশনা সংস্থা, দেব সাহিত্য কুটীর প্রতিষ্ঠা করেন যা কলকাতায় বাংলার প্রকাশনা শিল্পে গুণে ও মানে আজও এক ও অদ্বিতীয়।\n\n\n== তথ্যসূত্র =="}