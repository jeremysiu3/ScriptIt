{"pageid": 1087803, "title": "বারদান ওজতুর্ক", "url": "https://bn.wikipedia.org/wiki?curid=1087803", "content": "বার্দান ওজতুর্ক হচ্ছেন তুরস্কের পিপলস ডেমোক্রেটিক পার্টি (এইচডিপি) নামক একটি রাজনৈতিক দলের একজন রাজনীতিবিদ। তিনি ২০১৫ সালের ৭ জুন থেকে তুরস্কের পূর্বাঞ্চলীয় আগরি নির্বাচনী জেলার জনপ্রতিধি হিসেবে তুর্কি সংসদ গ্র্যান্ড ন্যাশনাল অ্যাসেম্বলির সদস্য হিসেবে দায়িত্ব পালন করছেন।\n\n\n== প্রাথমিক জীবন এবং কর্মজীবন ==\nওজতুর্ক মারমারা বিশ্ববিদ্যালয় আইন অনুষদ থেকে স্নাতক হন। এক বছর আইনি কাজের অভিজ্ঞতা অর্জনের পর তিনি লন্ডন বিশ্ববিদ্যালয়ে স্নাতকোত্তর ডিগ্রী অর্জন করেন, আন্তর্জাতিক সালিশ ও বাণিজ্যিক আইনে বিশেষজ্ঞ। তিনি ২০১১ সাল থেকে একজন ফ্রিল্যান্স আইনজীবী এবং বর্তমানে ডক্টরেট করছেন।\n\n\n== রাজনৈতিক পেশা ==\nবারদান ওজতুর্ক ২০১৫ সালের জুন মাসে অনুষ্ঠিত হওয়া তুরস্কের সাধারণ নির্বাচনে তুরস্কের আইনসভা তথা সংসদ গ্র্যান্ড ন্যাশনাল অ্যাসেম্বলির সদস্য হিসেবে নির্বাচিত হন। তিনি তুরস্কের পূর্বাঞ্চলীয় আগরি প্রদেরশের আগরি নির্বাচনী জেলার জনপ্রতিনিধি হিসেবে সংসদে পিপলস ডেমোক্রেটিক পার্টির (এইচডিপি) প্রতিনিধিত্ব করেন।  পরবর্তীতে তিনি পুনরায় একই বছর ২০১৫ সালের নভেম্বরে অনুষ্ঠিত সাধারণ নির্বাচন এবং ২০১৮ সালের সংসদ নির্বাচনে তিনি পুনরায় নির্বাচিত হন।  এবং ২০১৮ সালের অনুষ্ঠিত সংসদ নির্বাচনে নির্বাচিত হন। ১৬ সেপ্টেম্বর ২০১৭ তারিখে ডেমোক্রেটিক সোসাইটি কংগ্রেসের (ডিটিকে) ৮ম কংগ্রেসের সময় তিনি এবং লেলা গুভেন এই দলের সহ সভাপতি নির্বাচিত হন।\n\n\n== বিচার ==\n২০১৬ সালে কুর্দী স্বাধীনতাকামী ও তুরস্কের সরকার কর্তৃক নিষিদ্ধ ও সন্ত্রাসী তালিকাভূক্ত কুর্দিস্তান ওয়ার্কার্স পার্টির (পিকেকে) নিহত পাঁচ সৈন্যের অন্ত্যেষ্টিক্রিয়ায় অংশ নেওয়ার জন্য ওজতুর্কের বিরুদ্ধে তদন্ত শুরু করা হয়। ২০১৮ সালের মে মাসে তাকে এই মামলা থেকে বেকসুর খালাস দেওয়া হয়। উত্তর-পূর্ব সিরিয়ায় তুরস্কের আক্রমণ সম্পর্কিত একটি বিবৃতির কারণে ২০১৯ সাল থেকে সন্ত্রাসী প্রচারণার জন্য তার বিরুদ্ধে তদন্ত করা হয়। ইন্টারন্যাশনাল ফেডারেশন ফর হিউম্যান রাইটস (এফআইডিএইচ) তার বিচারের নিন্দা জানিয়েছে এবং তুর্কি কর্তৃপক্ষের কাছে ব্যাখ্যা দাবি করেছে। ২০২১ সালের ১৭ মার্চ ক্যাসেশন বেকির আদালতের সামনে তুরস্কের রাষ্ট্রীয় প্রসিকিউটর শাহিন সাংবিধানিক আদালতে তার এবং অন্যান্য ৬৮৬ জন এইচডিপি রাজনীতিবিদকে রাজনৈতিক কর্মকাণ্ডের জন্য পাঁচ বছরের নিষেধাজ্ঞার দাবিতে মামলা দায়ের করেন। মামলাটি ৩১ শে মার্চ প্রসিকিউটর অফিসে ফিরিয়ে দেওয়া হয়, কারণ অভিযোগটি আইনি প্রয়োজনীয়তা পূরণ করেনি।\n\n\n== তথ্যসূত্র ==\n \n\n\n== বহিঃসংযোগ ==\nগ্র্যান্ড জাতীয় পরিষদের ওয়েবসাইটে এমপি প্রোফাইল\nHaberler.com এ সকল প্রাসঙ্গিক খবরের সংগ্রহ"}