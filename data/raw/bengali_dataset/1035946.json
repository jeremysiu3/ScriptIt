{"pageid": 1035946, "title": "বেনিশা হমাল", "url": "https://bn.wikipedia.org/wiki?curid=1035946", "content": "বেনিশা হমাল (নেপালি: बेनिशा हमाल; জন্ম (১৯৯০-০৬-২৫)২৫ জুন ১৯৯০) হলেন একজন নেপালি রেডিও জকি, মডেল ও অভিনেত্রী। তিনি পাঁচটি চলচ্চিত্র এবং একশটির বেশি সঙ্গীত ভিডিওতে কাজ করেছেন।\n\n\n== প্রারম্ভিক জীবন ==\nবেনিশা নেপালের চিতবন জেলায় ভেষরাজ হমাল এবং শকুন্তলা হমাল দম্পতির ঘরে জন্মগ্রহণ করেছিলেন। তিনি গোল্ডেন ফিউচার ইংরেজি বিদ্যালয়ে প্রাথমিক শিক্ষা অর্জন শেষে অরুণোদয়া মাধ্যমিক বিদ্যালয়ে ভর্তি হয়েছিলেন। সেখানে পড়া শেষ হবার পর তিনি শান্তি একাডেমিতে ভর্তি হন।\nশান্তি একাডেমির পরে তিনি উচ্চশিক্ষা অর্জনের জন্য কাঠমান্ডু গমন করেছিলেন। সেখানকার কান্তিপুর কলেজ অব বিজনেস ম্যানেজমেন্ট অ্যান্ড হিউম্যানিটিজ থেকে স্নাতক ডিগ্রি এবং গোল্ডেনগেট ইন্টারন্যাশনাল কলেজ থেকে স্নাতকোত্তর ডিগ্রি অর্জন করেছেন।\n\n\n== কর্মজীবন ==\nতিনি ভরতপুরের কলিকা এফএমে আরজে হিসেবে কর্মজীবন শুরু করেছিলেন। এছাড়াও তিনি নেপালের এনটিভি প্লাস ও এনটিভিতে ভিডিও জকি হিসেবে কাজ করে থাকেন। ২০০৯ সালে তিনি মডেল হিসেবে যাত্রা শুরু করেছেন।\nপাশাপাশি তিনি শতাধিক সঙ্গীত-ভিডিওতে কাজ করেছেন। ২০১০ সালে স্বর চলচ্চিত্রে অভিনয়ের মাধ্যমে তিনি চলচ্চিত্রাঙ্গনে যাত্রা শুরু করেন।\n\n\n== অভিনীত চলচ্চিত্র ==\nবেনিশা হমাল অভিনীত চলচ্চিত্রগুলো হল:\n\nস্বর\nকালো পথি\nমোক্ষ্য\nঝ্যান হাজির চা\nম আনি তিমি\n\n\n== তথ্যসূত্র =="}