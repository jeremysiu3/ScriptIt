{"pageid": 1118965, "title": "বেরত্রঁদ ত্রাওরে", "url": "https://bn.wikipedia.org/wiki?curid=1118965", "content": "বেরত্রঁদ ইসিদোরে ত্রাওরে (ফরাসি: Bertrand Traoré; জন্ম: ৬ সেপ্টেম্বর ১৯৯৫; বেরত্রঁদ ত্রাওরে নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ইংরেজ ক্লাব অ্যাস্টন ভিলা এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\n২০০৯–১০ মৌসুমে, ফরাসি ফুটবল ক্লাব ওসেরের যুব পর্যায়ের হয়ে খেলার মাধ্যমে বেরত্রঁদ ফুটবল জগতে প্রবেশ করেছেন এবং পরবর্তীকালে চেলসির যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৪–১৫ মৌসুমে, ইংরেজ ক্লাব চেলসির মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; চেলসির হয়ে তিন মৌসুমে ১০ ম্যাচে ২টি গোল করার পর ২০১৭–১৮ মৌসুমে তিনি প্রায় ১০ মিলিয়ন ইউরোর বিনিময়ে ফরাসি ক্লাব লিওঁয়ে যোগদান করেছেন। এর পূর্বে, তিনি ভিতেসে এবং আয়াক্সের হয়ে ধারে খেলেছেন। ২০২০–২১ মৌসুমে, তিনি প্রায় ১৮.৪০ মিলিয়ন ইউরোর বিনিময়ে লিওঁ হতে ইংরেজ ক্লাব অ্যাস্টন ভিলায় যোগদান করেছেন।\n২০০৯ সালে, বেরত্রঁদ বুর্কিনা ফাসো অনূর্ধ্ব-১৭ দলের হয়ে বুর্কিনা ফাসোর বয়সভিত্তিক পর্যায়ে অভিষেক করেছিলেন। প্রায় ২ বছর যাবত বুর্কিনা ফাসোর বয়সভিত্তিক দলের হয়ে খেলার পর, তিনি ২০১১ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৬২ ম্যাচে ১২টি গোল করেছেন।\n\n\n== প্রারম্ভিক জীবন ==\nবেরত্রঁদ ইসিদোরে ত্রাওরে ১৯৯৫ সালের ৬ই সেপ্টেম্বর তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবেরত্রঁদ বুর্কিনা ফাসো অনূর্ধ্ব-১৭ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।\n২০১১ সালের ৯ই ফেব্রুয়ারি তারিখে, ১৫ বছর, ৫ মাস ও ৩ দিন বয়সে, বাম পায়ে ফুটবল খেলায় পারদর্শী বেরত্রঁদ কাবু ভের্দির বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি কাবু ভের্দি ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে বেরত্রঁদ সর্বমোট ৩ ম্যাচে অংশগ্রহণ করেছেন।\nবেরত্রঁদ ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৬ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবেরত্রঁদ ত্রাওরে – ফিফা প্রতিযোগিতার রেকর্ড (ইংরেজি) \nবেরত্রঁদ ত্রাওরে – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বেরত্রঁদ ত্রাওরে  (ইংরেজি)  \nসকারবেসে বেরত্রঁদ ত্রাওরে (ইংরেজি) \nবিডিফুটবলে বেরত্রঁদ ত্রাওরে  (ইংরেজি)  \nট্রান্সফারমার্কেটে বেরত্রঁদ ত্রাওরে (ইংরেজি) \nওয়ার্ল্ডফুটবল.নেটে বেরত্রঁদ ত্রাওরে (ইংরেজি) \nইএসপিএন এফসিতে বেরত্রঁদ ত্রাওরে (ইংরেজি) \nন্যাশনাল-ফুটবল-টিমস.কমে বেরত্রঁদ ত্রাওরে (ইংরেজি)"}