{"pageid": 1036443, "title": "অবিনিময়যোগ্য নিদর্শন", "url": "https://bn.wikipedia.org/wiki?curid=1036443", "content": "অবিনিময়যোগ্য নিদর্শন বলতে একটি অদ্বিতীয় ও দুষ্প্রাপ্য ডিজিটাল সম্পদের মালিকানার প্রামাণ্য দলিলকে বোঝায়। ইংরেজি ভাষায় এটিকে \"নন ফাঞ্জিবল টোকেন\" (Non Fungible Token সংক্ষেপে NFT এনএফটি) বলা হয়।\nঅবিনিময়যোগ্য সম্পদ হল এমন কোনও অদ্বিতীয় সম্পদ যা একই শ্রেণীর আরেকটি সম্পদের সাথে অনায়াসে বিনিময়যোগ্য নয়। যেমন একটি গাড়ি বা বাড়ি  কিংবা এক টুকরো হীরা অবিনিময়যোগ্য সম্পদ, কেননা এগুলিকে অন্য আরেকটি গাড়ি, বাড়ি, ভূমি বা হীরার টুকরো দিয়ে অনায়াসে বিনিময় করা সম্ভব নয়। কিন্তু টাকা সহজে বিনিময়যোগ্য একটি সম্পদ, কেননা একটি ১০০ টাকার নোটকে সহজেই আরেকটি ১০০ টাকার নোট দিয়ে বা দুইটি ৫০ টাকার নোট দিয়ে বিনিময় করা সম্ভব।\nনিদর্শন (টোকেন) বলতে ডিজিটাল লেনদেনের একটি বিতরণকৃত ডিজিটাল খতিয়ানে (ব্লকচেইন প্রযুক্তি দ্বারা সমর্থিত) অন্তর্ভুক্ত একখণ্ড সংকেতকে বোঝায়, যা ইন্টারনেটের কোনও স্থানে (সার্ভারে) অবস্থিত একটি ডিজিটাল সম্পদের প্রতি নির্দেশ করে। ডিজিটাল সম্পদ বলতে কোনও ডিজিটাল শিল্পকর্ম, কোনও শ্রাব্য নথি (অডিও ফাইল), কোনও ভিডিও বা চলচ্চিত্র খণ্ড, ভিডিও খেলার অংশবিশেষ, ইত্যাদিকে বোঝায়।\nসুতরাং অবিনিময়যোগ্য নিদর্শন হল এমন এক ধরনের বস্তু যেটি সম্পূর্ণ অনন্য ও অদ্বিতীয়, যাকে অন্য একটি একই শ্রেণীর নিদর্শন দ্বারা বিনিময় করা সম্ভব নয়।\nএকজন ডিজিটাল নির্মাতা একটি মৌলিক ডিজিটাল সম্পদ সৃষ্টি করে সেটির অদ্বিতীয় পরিচয়জ্ঞাপক সংকেত একটি ব্লকচেইনে অবিনিময়যোগ্য নিদর্শন হিসেবে তৈরি করেন। ফলে ডিজিটাল সম্পদটির প্রামাণিকতা ও দুষ্প্রাপ্যতা নিশ্চিত হয়, কেননা ব্লকচেইনে অবস্থিত মুদ্রা বা নিদর্শনটির কোনও পরিবর্তন সাধন অসম্ভব। ব্লকচেইনে নিদর্শনটি সৃষ্টির মাধ্যমে মূল সৃষ্টিকর্তা এর প্রামাণিকতার অর্থাৎ আদি মালিকানার একটি অপরিবর্তনীয় কিন্তু যাচাইযোগ্য ও জনসাধারণ্যে উন্মুক্ত একটি লেখ্যপ্রমাণ সৃষ্টি করেন। যদিও একটি ডিজিটাল সম্পদের অসংখ্য প্রতিলিপি সৃষ্টি করা সম্ভব, কিন্তু সেটির অবিনিময়যোগ্য নিদর্শনের কোনও প্রতিলিপি তৈরি করা সম্ভব নয়। অবিনিময়যোগ্য নিদর্শনটি সবসময় মূল ডিজিটাল সম্পদটির প্রতি নির্দেশ করবে। এটির সাথে একটি অনন্য শিল্পকর্ম যেমন মোনালিসার তুলনা করা চলে। মূল বা আদি মোনালিসা একটিই, যদিও এর অসংখ্য প্রতিলিপি বিদ্যমান। মূল মোনালিসার মালিক হওয়া যেমন একটি অনন্য অধিকার, ঠিক তেমনি একটি অবিনিময়যোগ্য নিদর্শনের (তথা এটি দ্বারা নির্দেশিত একটি অদ্বিতীয় মূল ডিজিটাল সম্পদের) মালিক হওয়া একটি অনন্য অধিকার।\nএরপর অবিনিময়যোগ্য নিদর্শনটিকে একটি ইন্টারনেটভিত্তিক বাজারে নিলামে তোলা হয়, যেখানে মূল স্রষ্টার সৃষ্ট দুষ্প্রাপ্য কোনও ডিজিটাল সম্পদের সংগ্রাহকেরা নিদর্শনটিকে ইন্টারনেটভিত্তিক অসদ্ মুদ্রা বা গুপ্তমুদ্রার সাহায্যে ক্রয় করেন। একটি অবিনিময়যোগ্য নিদর্শনের মালিকানা কেবল একজন ব্যক্তির থাকতে পারে। পরবর্তীতে তিনি আবার এই মালিকানাটি দ্বিতীয় কোনও ব্যক্তির কাছে বিক্রি করতে পারেন।\nএ কারণে ২০২০ সালের শেষে ও ২০২১ সালের শুরুতে এসে মৌলিক ডিজিটাল বস্তু বা সম্পদের অনন্য ডিজিটাল মালিকানাপত্রের একটি বাজার সৃষ্টি হয়েছে। এগুলির বাজার সম্পূর্ণ ইন্টারনেটভিত্তিক বলে বিশ্বের যেকোনও স্থান থেকে এগুলি কেনাবেচা সম্ভব। এগুলির প্রামাণিকতা, দুষ্প্রাপ্যতা ও অপরিবর্তনীয়তা নিয়ে কোনও সন্দেহের অবকাশ নেই বলে এগুলি খুবই নির্ভরযোগ্য সম্পদ। ডিজিটাল সম্পদের এরূপ মালিকানা ভবিষ্যতে হয়ত বাস্তব বিশ্বের কোনও পণ্য বা সেবার সাথে বিনিময় করা যেতে পারে। কিংবা সম্পূর্ণ অসদ বিশ্বে অবস্থিত কোনও কিছু ক্রয় করতে ব্যবহৃত হতে পারে।\n\n\n== বর্ণনা ==\n\nঅবিনিময়যোগ্য নিদর্শন হল এমন একটি উপাত্ত একক যা কোন ডিজিটাল খতিয়ানে লিপিবদ্ধ থাকে, যাকে ব্লক চেইন নামে ডাকা হয়। সেই খতিয়ানে লিপিবদ্ধ ডিজিটাল কোডগুলো নির্দেশ করে কোন ডিজিটাল ফাইল অনন্য কিনা। এটি ক্রিপ্টোগ্রাফিক নিদর্শনের মত কাজ করে কিন্তু ক্রিপ্টোকারেন্সির মত আন্তঃবিনিময়যোগ্য নয় অন্য কথায় যাকে বলা যায় অবিনিময়যোগ্য।  এনএফটি তৈরি হয় যখন ব্লকচেইন স্ট্রিং ক্রিপ্টোগ্রাফিক হ্যাসকে লিপিবদ্ধ করে (কতগুলো অক্ষরের সমষ্টি) যা চিহ্নিত করতে পারে এমন কিছু ডেটা ব্লক তৈরি করে ফলে ঐ ফাইলটিকে অন্যন্য করে তোলে তা অন্য কোন ফাইলের সাথে মিলে না। এই ক্রিপ্টোগ্রাফিক বিনিময়ের প্রক্রিয়াটি কোন ফাইলের স্বতন্ত্রতা নিশ্চিত করে ডিজিটাল স্বাক্ষরের মাধ্যমে যা ব্যবহার করে এনএফটি মালিকানা আছে কিনা তা খুজে বের করা যায়। কিন্তু যে ডেটা লিংকটি কোন আর্ট বা গান বা এ্যলবাম কোথায় আছে তার বিস্তারিত সংরক্ষণ করে তা নিস্ক্রিয় হয়ে যেতে পারে। একইসাথে এনএফটি টোকেন থাকলেও তা কোন ডিজিটাল সম্পদের উত্তরাধিকারসূত্রে কপিরাইটের অধিকার দেয় না। কেউ তাদের কাজ এনএফটির মাধ্যমে বিক্রি করতে চাইলে ক্রেতা কিনলেও কপিরাইট সংক্রান্ত অধিকার তার হয়ে যায় না, এটা মালিকেরই থাকে। এবং মালিক একই জিনিস বিক্রির জন্য আলাদা এনএফটি তৈরি করে তা করতে পারে। সেইসূত্রে বলা যায় এনএফটি হল মালিকানার একটি প্রমাণ মাত্র যা কপিরাইট থেকে আলাদা।\n\n\n== আরো দেখুন ==\nদামি অবিনিময়যোগ্য নিদর্শনের তালিকা\nদামি অবিনিময় যোগ্য নিদর্শন\nNFT (নন-ফাঞ্জিবল টোকেন) এর প্রেক্ষাপটে, \"দামি অবিনিময়যোগ্য নিদর্শন\" বলতে এমন ডিজিটাল সম্পদ বা সংগ্রহযোগ্য জিনিসগুলিকে বোঝায় যা অত্যন্ত মূল্যবান, তবে তা এক স্থান থেকে অন্য স্থানে স্থানান্তরিত বা বিক্রয় করা যায় না। এই ধরনের NFT সাধারণত এমন সীমাবদ্ধতার সাথে তৈরি করা হয় যা তাদের মালিককে দ্বিতীয় বাজারে স্থানান্তর বা বিক্রয় করতে বাধা দেয়। এই ধরনের নিদর্শনগুলির উপর নিষেধাজ্ঞা বিভিন্ন আইনগত এবং নৈতিক দৃষ্টিকোণ থেকে বিশ্লেষণ করা যেতে পারে।\nআইনগত দৃষ্টিকোণ:\nকিছু আইনগত কাঠামো বা নিয়ন্ত্রক সংস্থা তাদের উদ্বেগ প্রকাশ করেছে এমন NFT সম্পর্কে যেগুলি অপরিহার্য অবিনিময়যোগ্য সীমাবদ্ধতা নিয়ে তৈরি করা হয়, বিশেষ করে ডিজিটাল সম্পদ বাজারে তাদের অপব্যবহার হতে পারে এমন আশঙ্কায়। নিষেধাজ্ঞাটি সাধারণত ন্যায্যতা, স্বচ্ছতা, এবং গ্রাহক অধিকার নিয়ে উদ্বেগের উপর কেন্দ্রিত। কিছু ক্ষেত্রে, এই NFT গুলি কপিরাইট বা সংশ্লিষ্ট প্ল্যাটফর্মের নীতি অনুযায়ী সীমাবদ্ধ করা হতে পারে। আইনগত সংস্থাগুলি এই ধরনের সীমাবদ্ধতা প্রয়োগ করতে পারে যাতে গ্রাহকরা প্রতারণামূলক কার্যক্রম বা NFT বাজারে কারচুপির থেকে রক্ষা পায়।\nনৈতিক উদ্বেগ:\nদামি, অবিনিময়যোগ্য NFT গুলির সৃষ্টির সাথে কিছু নৈতিক উদ্বেগও রয়েছে। এই ধরনের নিদর্শনগুলি, যদি যথাযথভাবে প্রকাশ না করা হয়, তবে গ্রাহকদের ভুল ধারণায় ফেলে দিতে পারে যে তারা মূল্যবান সম্পদের মালিক, যা আসলে স্থানান্তরিত বা বিক্রয়যোগ্য নয়। এটি বৃহত্তর NFT বাজারের তরলতা এবং সম্প্রসারণে নেতিবাচক প্রভাব ফেলতে পারে এবং একটি অনুন্নত পরিবেশ সৃষ্টি করতে পারে যেখানে কেবল কিছু ব্যক্তি বা প্রতিষ্ঠান এই সম্পদগুলি অ্যাক্সেস বা লাভ করতে পারে।\nসংক্ষেপে, যদিও NFT গুলিকে ডিজিটাল সম্পদের মালিকানা যাচাই করার জন্য প্রশংসিত হয়, তবে দামি অবিনিময়যোগ্য NFT গুলির উপর নিষেধাজ্ঞা আইনি, নৈতিক এবং স্বচ্ছতার দিক থেকে উদ্বেগের কারণে আরোপিত হয়। এই নিষেধাজ্ঞাটি বাজারের সকল অংশগ্রহণকারীর জন্য একটি ন্যায্য এবং নিরাপদ পরিবেশ নিশ্চিত করতে সাহায্য করতে পারে।\n\nদামি কিছু NFT এর নাম যা বর্তমানে বেশ জনপ্রিয়:\n1. Beeple's \"Everydays: The First 5000 Days\" - Beeple (Mike Winkelmann) এর তৈরি এই NFT ২০২১ সালে বিক্রি হয়েছিল ৬৯.৩ মিলিয়ন ডলারে। এটি বিশ্বের অন্যতম সবচেয়ে দামী NFT।\n\n2. CryptoPunk #7804 - CryptoPunks সিরিজের একটি NFT, যা ৭.৬ মিলিয়ন ডলারে বিক্রি হয়েছে। এটি একটি বিশেষ পংক, যেখানে একটি সানগ্লাস পরা মুখ দেখা যায়।\n\n3. CryptoPunk #3100 - আরেকটি জনপ্রিয় CryptoPunk, যা ৭.৬ মিলিয়ন ডলারে বিক্রি হয়েছে।\n\n4. \"Crossroads\" by Beeple - Beeple-এর আরেকটি কাজ, যা ৬.৬ মিলিয়ন ডলারে বিক্রি হয়েছে।\n\n5. \"The First Ever Tweet\" by Jack Dorsey - Jack Dorsey (Twitter-এর সহ-প্রতিষ্ঠাতা) তার প্রথম টুইটকে একটি NFT হিসেবে বিক্রি করেছেন ২.৯ মিলিয়ন ডলারে।\n\n6. \"Ringers #109\" by Dmitri Cherniak - এক বিশেষ ধরনের NFT, যা বিক্রি হয়েছে ৬.৯ মিলিয়ন ডলারে। এটি একজন বিখ্যাত পেইন্টার এবং ডিজাইনারের তৈরি।\n7.\"Meow\" by Mq Mushfiqur Mc (Moto) - এটি একটি বিড়াল এর বিশেষ ধরনের NFT । যার বাজার মূল্য ১.৬৯ বিলিয়ন মার্কিন ডলার । এটি বিরল NFT গুলার মধ্যে একটি ।\n\nএই NFT গুলি মূলত ডিজিটাল শিল্পের আইকনিক নিদর্শন এবং এগুলোর দাম একাধিক মিলিয়ন ডলারে বিক্রি হয়েছে। NFT বাজারে বিভিন্ন শিল্পী এবং ডিজাইনার তাদের কাজ বিক্রি করে বিপুল পরিমাণ অর্থ অর্জন করছেন।\n\n\n== তথ্যসূত্র ==\n\n\n== বহিঃসংযোগ ==\nERC-721 Standard\nটেমপ্লেট:ক্রিপ্টোকারেন্সি"}