{"pageid": 1368529, "title": "ডঃ মনমোহন সিং বৃত্তি", "url": "https://bn.wikipedia.org/wiki?curid=1368529", "content": "ডঃ মনমোহন সিং বৃত্তি (বা ডঃ মনমোহন সিং শিক্ষাবৃত্তি বা ডঃ মনমোহন সিং স্কলারশিপ) কেমব্রিজ বিশ্ববিদ্যালয়ের অধীনস্থ সেন্ট জনস কলেজে গবেষণার জন্য এবং বিশ্ববিদ্যালয়ে স্নাতকস্তরে অধ্যয়নের জন্য ডঃ মনমোহন সিং ছাত্রবৃত্তি পাওয়া যায়। প্রতি বছর ভারতীয় মেধাবী শিক্ষার্থীরাই যোগ্যতার ভিত্তিতে এই সুযোগ লাভ করতে পারে। ভারতের প্রাক্তন প্রধানমন্ত্রী এবং প্রখ্যাত অর্থনীতিবিদ ড.মনমোহন সিং- এর সম্মানে এই বৃত্তিটি ২০০৭ খ্রিস্টাব্দে প্রবর্তন করা হয়। প্রসঙ্গত, ১৯৫২ ও ১৯৫৫ খ্রিস্টাব্দে পাঞ্জাব বিশ্ববিদ্যালয় থেকে অর্থনীতিতে স্নাতক ও স্নাতকোত্তর ডিগ্রি লাভের পর মনমোহন সিং ১৯৫৭ খ্রিস্টাব্দে সেন্ট জনস কলেজ থেকে \"ত্রিপোজ\" তথা কেমব্রিজ বিশ্ববিদ্যালয়ের সম্মান বিতরণী পরীক্ষা পাশের পর অর্থনীতিতে  স্নাতক হন। ১৯৬২ খ্রিস্টাব্দে অক্সফোর্ড বিশ্ববিদ্যালয় থেকে ডিফিল ডিগ্রি পান এবং ২০০৬ খ্রিস্টাব্দে কেমব্রিজ বিশ্ববিদ্যালয় তাকে সম্মানসূচক ডক্টরেট প্রদান করেন। \n\n\n== ডক্টরাল স্টাডিজের জন্য ডঃ মনমোহন সিং বৃত্তি ==\nএই বৃত্তি প্রবর্তনের মূল উদ্দেশ্য হল ভারতের ব্যতিক্রমী মেধাবী ছাত্রদের সামাজিক বিজ্ঞান, অর্থনীতি, বিজ্ঞান এবং প্রযুক্তির মত বিষয়গুলির উপর বিশেষ জোর দিয়ে গবেষণার পর সেন্ট জনস কলেজ, কেমব্রিজ হতে ডক্টরেট ডিগ্রি লাভে সহায়তা করা। [6] এই স্কলারশিপটির প্রস্তাব আসে সেন্ট জনস কলেজের এক প্রাক্তন ছাত্র অ্যাব ব্যানার্জি কাছ থেকে। তিনি মনমোহন সিংয়ের অতি পরিচিত ছিলেন।\nএই বৃত্তি প্রকল্পের অধীনে ছাত্রদের দেওয়া আর্থিক সহায়তার পরিমাণ\nস্কলারশিপটির রূপায়ণে বিপি, রোলস-রয়েস, নামক ব্যবসায়িক প্রতিষ্ঠান  সেন্ট জনস কলেজের প্রাক্তন ছাত্র হরদীপ রাই এবং আরো দুইজন বেনামী স্পনসর দ্বারা অর্থায়নে সম্ভব হয়। [৭] \nনিম্নলিখিত কোর্সগুলি বৃত্তি পাওয়ার যোগ্য:-\n\nবিজ্ঞান ও প্রযুক্তি\nঅর্থনীতি\nসামাজিক বিজ্ঞান\nমহাকাশ প্রোকৌশল\nসামুদ্রিক প্রকৌশল\nএনার্জি স্টাডিজ\n\n\n=== ডঃ মনমোহন সিং স্কলারশিপের যোগ্যতার মানদণ্ড — ===\nআবেদনকারীকে নিম্নলিখিত যোগ্যতার মানদণ্ড পূরণ করতে হবে-\n\nআবেদনকারীকে বৈধ ভারতীয় পাসপোর্ট সহ একজন ভারতীয় নাগরিক হতে হবে।\nআবেদকারীর বয়স (৩১ জানুয়ারি ) ৩৫ বছরের নিচে হতে হবে।\nআবেদনকারীকে প্রাসঙ্গিক ক্ষেত্রে প্রথম শ্রেণীর পুরস্কার সহ একটি স্বনামধন্য ভারতীয় বিশ্ববিদ্যালয় বা প্রতিষ্ঠান থেকে স্নাতকোত্তর ডিগ্রি থাকতে হবে।\nনেতৃত্বের গুণাবলীর প্রমাণ\nআবেদনকারীকে কথ্য এবং লিখিত ইংরেজিতে সাবলীল হতে হবে।\nবিশ্ববিদ্যালয় কর্তৃক নির্ধারিত অন্য কোনো ভর্তির মানদণ্ড পূরণ করতে সক্ষম\n\n\n=== পিএইচডি পুরস্কার মূল্য— ===\nএই প্রকল্পের অধীনে যে যে ক্ষেত্রের জন্য এই বৃত্তি প্রদান করা হয় সেগুলি হল—\n\nএকাডেমিক ফি\nআন্তর্জাতিক বিমান ভাড়া\nজীবনযাত্রার খরচ মেটাতে মাসিক উপবৃত্তি\nইউকে ভিসা\n\n\n== মনমোহন সিং স্নাতক বৃত্তি ==\nএই বৃত্তি যে কোনো বিষয়ে ভারতীয় শিক্ষার্থী স্নাতকস্তরের পড়াশোনার জন্য আবেদন করতে পারেন।\n\n\n=== স্নাতক বৃত্তির শর্তাবলী— ===\nআবেদনকারীদের অবশ্যই ভারতের অনুমোদিত বিদ্যালয়ের পাঠ সম্পূর্ণ করার পর  আবেদন করতে হবে এবং কেমব্রিজ বিশ্ববিদ্যালয়ে পড়ার জন্য আর্থিক সহায়তার প্রয়োজন হবে।\n\n\n=== স্নাতক বৃত্তির মান— ===\nএই বৃত্তির মূল্য নির্ভর করবে আবেদনকারীর আর্থিক প্রয়োজনের স্তর এবং উপলব্ধ বৃত্তি তহবিলের উপর। এটি একটি মেধা বৃত্তি যা সমস্ত টিউশন এবং কলেজ ফি কভার করে।\n\n\n== তথ্যসূত্র =="}