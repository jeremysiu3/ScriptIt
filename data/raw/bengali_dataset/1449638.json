{"pageid": 1449638, "title": "ফেদেরিকো ভিনিয়াস", "url": "https://bn.wikipedia.org/wiki?curid=1449638", "content": "ফেদেরিকো সেবাস্তিয়ান ভিনিয়াস বারবোসা (স্পেনীয়: Federico Viñas; জন্ম: ৩০ জুন ১৯৯৮; ফেদেরিকো ভিনিয়াস নামে সুপরিচিত) হলেন একজন উরুগুয়েয়ীয় পেশাদার ফুটবল খেলোয়াড়। তিনি বর্তমানে মেক্সিকীয় ক্লাব লেওন এবং উরুগুয়ে জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০২০ সালে, ভিনিয়াস উরুগুয়ে অনূর্ধ্ব-২৩ দলের হয়ে উরুগুয়ের বয়সভিত্তিক পর্যায়ে অভিষেক করেছিলেন। প্রায় এক বছর যাবত উরুগুয়ের বয়সভিত্তিক দলের হয়ে খেলার পর, তিনি ২০২৩ সালে উরুগুয়ের হয়ে আন্তর্জাতিক পর্যায়ে অভিষেক করেছেন; উরুগুয়ের জার্সি গায়ে তিনি এপর্যন্ত ২ ম্যাচে ১টি গোল করেছেন।\n\n\n== প্রারম্ভিক জীবন ==\nফেদেরিকো সেবাস্তিয়ান ভিনিয়াস বারবোসা ১৯৯৮ সালের ৩০শে জুন তারিখে উরুগুয়ের মোন্তেভিদেওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nভিনিয়াস উরুগুয়ে অনূর্ধ্ব-২৩ দলের হয়ে খেলার মাধ্যমে উরুগুয়ের প্রতিনিধিত্ব করেছেন। ২০২০ সালের ৪ঠা জানুয়ারি তারিখে তিনি  উরুগুয়ে অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। উরুগুয়ের বয়সভিত্তিক দলের হয়ে তিনি প্রায় ১ বছরে ১০ ম্যাচে অংশগ্রহণ করে ১টি গোল করেছেন।\n২০২৩ সালের ১৭ই নভেম্বর তারিখে, ২৫ বছর, ৪ মাস ও ১৮ দিন বয়সে, বাম পায়ে ফুটবল খেলায় পারদর্শী ভিনিয়াস আর্জেন্টিনার বিরুদ্ধে অনুষ্ঠিত ২০২৬ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে উরুগুয়ের হয়ে অভিষেক করেছেন। উক্ত ম্যাচের ৯১তম মিনিটে আক্রমণভাগের খেলোয়াড় দারউইন নুনিয়েসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২২ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি উরুগুয়ে ২–০ গোলের ব্যবধানে জয়লাভ করেছিল। উরুগুয়ের হয়ে অভিষেকের বছরে ভিনিয়াস সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৪ মাস ও ৯ দিন পর, উরুগুয়ের জার্সি গায়ে প্রথম গোলটি করেছেন; ২০২৪ সালের ২৬শে মার্চ তারিখে, কোত দিভোয়ারের বিরুদ্ধে ম্যাচের ৭৭তম মিনিটে আগুস্তিন কানোবিওয়ের অ্যাসিস্ট হতে উরুগুয়ের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ফেদেরিকো ভিনিয়াস  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ফেদেরিকো ভিনিয়াস (ইংরেজি) \nওয়ার্ল্ডফুটবল.নেটে ফেদেরিকো ভিনিয়াস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ফেদেরিকো ভিনিয়াস (ইংরেজি)"}