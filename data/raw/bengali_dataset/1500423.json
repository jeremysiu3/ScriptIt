{"pageid": 1500423, "title": "আশুতোষ দেব (প্রকাশক)", "url": "https://bn.wikipedia.org/wiki?curid=1500423", "content": "আশুতোষ দেব, মজুমদার ( ১৮৬৭ – ১৯৪৩ ) সাধারণত এ টি দেব নামে পরিচিত ভারতীয় বাঙালি অভিধানকার, পুস্তক-প্রকাশক, গ্রন্থ রচয়িতা ছিলেন। সঙ্গীতজ্ঞ হিসাবেও তার বিশেষ পরিচিতি ছিল। বাঙালি হিন্দু পুরোহিতের পাশাপাশি বাংলার উল্লেখযোগ্য শিক্ষাবিদও ছিলেন তিনি।\n\n\n== জীবনী ==\nআশুতোষ মজুমদারের জন্ম  ব্রিটিশ ভারতের অধুনা  পশ্চিমবঙ্গের হাওড়া জেলার  জগৎবল্লভপুর সমষ্টি উন্নয়ন ব্লকের অধীনস্থ পাঁতিহাল গ্রামে। পিতা কলকাতার বি পি এম প্রেসের প্রতিষ্ঠাতা এবং বাংলা, ইংরাজী ও সংস্কৃত পুস্তকের প্রকাশক বরদাপ্রসাদ মজুমদার। তার পিতা নতুন জীবন ও পরিচয় নিতে কলকাতায় আসেন। তিনি একসময় নতুন \"দেব\" পদবি গ্রহণ করেন। আশুতোষ ছিলেন তার তৃতীয় পুত্র। তিনি একজন প্রকাশক হিসাবে তার কর্মজীবন শুরু করেন এবং তার পিতার ১৮৬০ খ্রিস্টাব্দে প্রতিষ্ঠিত প্রকাশনা সংস্থা বি পি এম প্রেসকে অন্যতম প্রকাশনা সংস্থায় উন্নীত করতে কলকাতায় ১৯২৪ খ্রিস্টাব্দে দেব সাহিত্য কুটীর প্রকাশনা সংস্থা প্রতিষ্ঠা করেন।\nউত্তর কলকাতার ঝামাপুকুর লেনে প্রায় ৫ টি বাড়িসহ প্রায় তিরিশ বাড়ির মালিক হন। ২১ নম্বর লেনের বাড়ির নাম রাখলেন নিজের স্ত্রী চমৎকার সুন্দরী দাসীর নামে- চমৎকার বাড়ি এবং তার পাশে ২১/১ র বাড়ির নাম রাখেন পিতার নামে বরদাকুটীর।\n১৮৯১ খ্রিস্টাব্দে  ঈশ্বরচন্দ্র বিদ্যাসাগরের মৃত্যুর পর তার রচনাসম্ভার কলকাতা উচ্চ আদালত নির্দিষ্ট রিসিভারের হাতে যায়। তিনি তার দুই সুযোগ্য পুত্র – প্রবোধ এবং সুবোধ দেবের সহায়তায় ১৯২৪ খ্রিস্টাব্দে বিদ্যাসাগর মহাশয়ের  বর্ণপরিচয়ের প্রথম এবং দ্বিতীয় ভাগের সমস্ত সত্ত্ব আদালতের রিসিভারের ডাকা নিলামে কিনে নেন। পরে তার 'সংস্কৃত ব্যাকরণ কৌমুদী','কথামালা', 'বোধোদয়', 'আখ্যানমঞ্জুরি' প্রভৃতি বইয়ের ছাপার সত্ত্বও কিনে নেন।  ধীরে ধীরে তার প্রকাশনা সংস্থা উন্নতির সাথে জনপ্রিয়তা লাভ করে শুকতারা ও নবকল্লোল নামে দুটি সাময়িক পত্রিকা প্রকাশের কারণে।  তিনি ইংরেজি ও বাংলা অভিধান এবং বাংলা সাহিত্য গ্রন্থের বোধিকা তথা অর্থপুস্তকাদি রচনা করে প্রশংসা অর্জন করেন। আশুতোষ দেব ছিলেন আদি বাংলা অভিধান প্রকাশের প্রযোজক। আশুতোষ দেব একজন সেতার বাদকও ছিলেন এবং অনেক জনপ্রিয় টপ্পা ও শতাধিক গান রচনা করেছেন। \n\n\n== তথ্যসূত্র =="}