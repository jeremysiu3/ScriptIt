{"pageid": 1158299, "title": "সেবক রেল সেতু", "url": "https://bn.wikipedia.org/wiki?curid=1158299", "content": "সেবক রেল সেতু হল ভারতের পশ্চিমবঙ্গ অঙ্গরাজ্যের সেবকে মহানন্দা বন্যপ্রাণী অভয়ারণ্যের কাছে তিস্তা নদীর উপর নির্মিত রেল সেতু। রেল সেতুটি প্রায় ১ কিলোমিটার দীর্ঘ। এটি রেলপথের মাধ্যমে পশ্চিমবঙ্গের দার্জিলিং জেলাকে কালিম্পং জেলা ও জলপাইগুড়ি জেলার সঙ্গে সংযুক্ত করে। সেতুটি উত্তর-পূর্ব সীমান্ত রেলের  আলিপুরদুয়ার রেলওয়ে বিভাগের অন্তর্গত নিউ জলপাইগুড়ি-আলিপুরদুয়ার-শামুকতলা রোড রেলপথে অবস্থিত।\nএটি একটি অত্যন্ত গুরুত্বপূর্ণ রেল সেতু, যা শিলিগুড়ি-সেবকে সুন্দর ডুয়ার্স অঞ্চলের সঙ্গে সংযুক্ত করে। সেবক রেল সেতুটি তিস্তা নদীকে করোনেশন সড়ক সেতুর সমান্তরালে অতিক্রম করে। এই সেতুটি সেবক রেলওয়ে স্টেশনের ঠিক সামনেই নিউ মালবাজার স্টেশনের দিকে অবস্থিত।\n\n\n== সমস্যা ==\nসিকিম ও পশ্চিমবঙ্গের পার্বত্য অঞ্চলে ২০১৬ সালের জুন মাসে ভারী বৃষ্টিপাতের কারণে সেতুর পিলার বা খুঁটিতে কিছু ফাটল দেখা দিয়েছিল এবং সেতুটি কয়েক সপ্তাহের জন্য বন্ধ রাখা হয়েছিল। সেতুর প্রয়োজনীয় মেরামতের কাজ শেষ করে আবার রেল চলাচলের জন্য খুলে দেওয়া হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}