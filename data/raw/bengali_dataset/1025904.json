{"pageid": 1025904, "title": "টোঙ্গা জাতীয় ফুটবল দল", "url": "https://bn.wikipedia.org/wiki?curid=1025904", "content": "টোঙ্গা জাতীয় ফুটবল দল (ইংরেজি: Tonga national football team) হচ্ছে আন্তর্জাতিক ফুটবলে টোঙ্গার প্রতিনিধিত্বকারী পুরুষদের জাতীয় দল, যার সকল কার্যক্রম টোঙ্গার ফুটবলের সর্বোচ্চ নিয়ন্ত্রক সংস্থা টোঙ্গা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৭৯ সালের ২৯শে আগস্ট তারিখে, টোঙ্গা প্রথমবারের মতো আন্তর্জাতিক খেলায় অংশগ্রহণ করেছে; ফিজির সুভায় অনুষ্ঠিত উক্ত ম্যাচে টোঙ্গা তাহিতির কাছে ৮–০ গোলের ব্যবধানে পরাজিত হয়েছে।\n১,৫০০ ধারণক্ষমতাবিশিষ্ট লটো-টোঙ্গা সোকা সেন্টারে টিমি ফাকাফোমুয়া নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় টোঙ্গার রাজধানী নুকু'আলোফায় অবস্থিত। বর্তমানে এই দলের ম্যানেজারের দায়িত্ব পালন করছেন তিমোতে মোলেনি এবং অধিনায়কের দায়িত্ব পালন করছেন ভেইটঙ্গোর রক্ষণভাগের খেলোয়াড় সিওনে উহাতাহি।\nটোঙ্গা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপেও টোঙ্গা এপর্যন্ত একবারও অংশগ্রহণ করতে সক্ষম হয়নি।\nকিলিফি উয়েলে, উনালোলো ফেয়াও, লাফায়েলা মোয়ালা, সিওনে উহাতাহি এবং লকোয়া তাওফাহেমার মতো খেলোয়াড়গণ টোঙ্গার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৮ সালের অক্টোবর মাসে প্রকাশিত র‌্যাঙ্কিংয়ে টোঙ্গা তাদের ইতিহাসে সর্বোচ্চ অবস্থান (১৬৩তম) অর্জন করে এবং ২০১৮ সালের এপ্রিল মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে টোঙ্গার সর্বোচ্চ অবস্থান হচ্ছে ১৮০তম (যা তারা ১৯৭৯ সালে অর্জন করেছিল) এবং সর্বনিম্ন অবস্থান হচ্ছে ২৩৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ টোঙ্গা জাতীয় ফুটবল দল ওয়েব্যাক মেশিনে আর্কাইভকৃত ২৯ আগস্ট ২০১১ তারিখে (ইংরেজি)\nওএফসি-এ টোঙ্গা জাতীয় ফুটবল দল (ইংরেজি)"}