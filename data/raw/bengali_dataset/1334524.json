{"pageid": 1334524, "title": "আল-আবওয়া'", "url": "https://bn.wikipedia.org/wiki?curid=1334524", "content": "আল-আবওয়া (ٱَلْأَبْوَاء) হলো হিজাজ অঞ্চলের একটি গ্রাম, যা মক্কা ও মদিনার মাঝামাঝি অবস্থিত। এটি রাবিঘ এলাকার অন্তর্গত এবং সৌদি আরবের পশ্চিম উপকূলে অবস্থিত। ইসলামের নবী মুহাম্মদ ২ হিজরি সালের সফর (মাস) মাসে বদরের যুদ্ধের পূর্বে এই স্থানে প্রবেশ করেন।টেমপ্লেট:Clarification\n\n\n== ইসলামি ইতিহাসে গুরুত্ব ==\n\nএই স্থানেই মুহাম্মদের মা আমিনা বিনতে ওহাব ইন্তেকাল করেন।\nএখানেই মুহাম্মদের চাচাতো ভাই আবু সুফিয়ান ইবনে হারিস ইসলাম গ্রহণ করেন।\nবারো ইমামি শিয়াদের সপ্তম ইমাম ও মুহাম্মদের বংশধর মুসা আল-কাজিম এই গ্রামে জন্মগ্রহণ করেন।\n৭৪৪ খ্রিস্টাব্দে উমাইয়া খলিফা আল-ওয়ালিদ দ্বিতীয়-এর হত্যার পর, আল-'আবদাল্লাহ এই গ্রামে হাশিমীয়দের সাথে সাক্ষাৎ করেন। সেখানে তার পুত্র মুহাম্মদ আল-নাফস আল-জাকিয়াকে মাহদি হিসেবে বায়াত দেওয়া হয়।\n\n\n=== মুহাম্মদের সামরিক অভিযান ===\n\nমুহাম্মদ কর্তৃক পরিচালিত চতুর্থ কাফেলা অভিযানের নাম ওয়াদ্দান অভিযান, যা ছিল তাঁর প্রথম সরাসরি অংশগ্রহণ করা সামরিক অভিযান। এতে তাঁর সাথে ৭০ জন মুহাজির সেনা ছিল।\nকথিত আছে, মদিনায় হিজরতের বারো মাস পর, মুহাম্মদ নিজেই ওয়াদ্দান (আল-আবওয়া) অভিযান পরিচালনা করেন। এর উদ্দেশ্য ছিল কুরাইশদের কাফেলাগুলোকে বাধা দেওয়া। তবে এই অভিযানে কোনো কুরাইশ কাফেলার সঙ্গে সাক্ষাৎ হয়নি। তবে বানু দামরাহ গোত্রের একটি কাফেলার সঙ্গে আলোচনা হয় এবং তাদের সাথে একটি অনাক্রমণ চুক্তি স্বাক্ষরিত হয়। এতে বানু দামরাহ মুসলিমদের আক্রমণ না করার এবং কুরাইশদের পক্ষে না থাকার অঙ্গীকার করে। অপরদিকে মুহাম্মদও বানু দামরাহর কাফেলা বা সম্পদে আক্রমণ না করার প্রতিশ্রুতি দেন।\n\n\n== আরও দেখুন ==\nহিজাজ পর্বতমালা\nসৌদি আরবের নগর ও গ্রামগুলোর তালিকা\n\n\n== তথ্যসূত্র =="}