{"pageid": 109502, "title": "ফ্রেঞ্চ ওপেন", "url": "https://bn.wikipedia.org/wiki?curid=109502", "content": "ফ্রেঞ্চ ওপেন  (ফরাসি: Les Internationaux de France de Roland Garros অথবা টুরনই ডা রোল্যাঁ গ্যাঁরো) একটা বড় টেনিস টুর্নামেন্ট যা মে মাসের শেষ ও জুন মাসের শুরুতে দুই সপ্তাহব্যাপী ফ্রান্সের প্যারিসে স্টাডে রোল্যাঁ গ্যাঁরোতে অনুষ্ঠিত হয়। এটা বছরের দ্বিতীয় গ্র্যান্ড স্ল্যাম টুর্নামেন্ট এবং পৃথিবীর সবচেয়ে গুরুত্বপূর্ণ ক্লে কোর্ট টেনিস টুর্নামেন্ট। রোল্যাঁ গ্যাঁরোই একমাত্র গ্র্যান্ড স্ল্যাম যা ক্লে কোর্টে অনুষ্ঠিত হয়।\nএটি টেনিসের অন্যতম সম্মানজনক ইভেন্ট, এবং সব টেনিস ইভেন্টের মধ্যে এর রয়েছে বিশ্বব্যাপী সবচেয়ে বেশি সম্প্রচার ও দর্শক শ্রোতা। স্লো প্লেয়িং সারফেস এবং পুরুষ এককে পঞ্চম সেটে টাইব্রেক না থাকার কারণে এই টুর্নামেন্টটিকে শারীরিক দিক থেকে পৃথিবীর সবচেয়ে কঠিন টেনিস টুর্নামেন্ট হিসেবে বিবেচনা করা হয়।\n\n\n== ইতিহাস ==\n১৮৯১ সালে ফ্রেঞ্চ ওপেন শুরু হয় । এসময় এতে কেবল ফ্রেঞ্চ ক্লাবের সদস্যরাই অংশ নিতে পারত । টুর্নামেন্টে মহিলাদের অংশগ্রহণ শুরু হয় ১৮৯৭ সালে । ১৯২৪ সাল পর্যন্ত কেবল ফ্রেঞ্চ ক্লাবের সদস্যদের নিয়েই টুর্নামেন্ট অনুষ্ঠিত হয় । আরেকটি টুর্নামেন্ট “বিশ্ব হার্ডকোর্ট টুর্নামেন্ট” ১৯১২ থেকে ১৯২৪ সাল পর্যন্ত(যুদ্ধের বছরগুলো ছাড়া) অনুষ্ঠিত হয়েছিল । এই টুর্নামেন্টই রোল্যাঁ গ্যারোঁতে আন্তর্জাতিক খেলোয়াড়দের অংশগ্রহণের নিয়ামক হিসেবে কাজ করেছিল । এই টুর্নামেন্টে বিজয়ীদের মধ্যে উল্লেখযোগ্য হলেন সাবেক ১ নং খেলোয়াড় টনি উয়াইল্ডিং(১৯১৩,১৯১৪) এবং বিল টিলডেন(১৯২১) । ১৯২৪ সালে প্যারিস অলিম্পিক গেমসের কারণে বিশ্ব হার্ডকোর্ট টুর্নামেন্ট অনুষ্ঠিত হয় নি ।\n১৯২৫ সালে টুর্নামেন্টটি আন্তর্জাতিক খেলোয়াড়দের জন্য উন্মুক্ত করে দেয়া হয় এবং গ্রাস সারফেসে ম্যাচগুলো রেসিং ক্লাব ডি ফ্রান্স এবং স্টাডে ফ্রাঞ্চাইজে পালাক্রমে অনুষ্ঠিত হয় । ১৯২৭ সালে সিদ্ধান্ত নেয়া হয় যে, ১৯২৮ সালে এটি নতুন স্টেডিয়াম পোর্টে ডি অটুউইলে অনুষ্ঠিত হবে । স্টাডে ডি ফ্রান্সটেনিস কর্তৃপক্ষকে তিন হেক্টর জমি দেয় এবং প্রস্তাব করে যে, নতুন স্টেডিয়ামের নাম রোল্যাঁ গ্যাঁরোর নামে হতে হবে । রোল্যাঁ গ্যাঁরো ছিলেন প্রথম বিশ্বযুদ্ধের একজন পাইলট । নতুন স্টেডিয়ামের নাম হয় স্টাডে ডি রোল্যাঁ গ্যাঁরো এবং ১৯৮৮ সালে সেন্টার কোর্টের নাম হয় কোর্ট ফিলিপ চার্টিয়ার ।\n১৯৪৫ থেকে ১৯৪৭ সাল পর্যন্ত ফ্রেঞ্চ চ্যাম্পিয়নশিপ উইম্বল্ডনের পরে বছরের তৃতীয় গ্র্যান্ড স্ল্যাম হিসেবে অনুষ্ঠিত হত ।\n১৯৬৮ সালে ফ্রেঞ্চ চ্যাম্পিয়নশিপ প্রথম গ্র্যান্ড স্ল্যাম টুর্নামেন্ট হিসেবে টেনিস ইতিহাসে ওপেন যুগের সূচনা করে এবং এতে পেশাদার এবং নবীন খেলোয়াড়দের সুযোগ করে দেয়া হয় ।\n১৮৯১ সাল থেকে নতুন পুরস্কার দেয়া শুরু হয়ঃ \n\nপ্রিক্স অরেঞ্জ (সবচেয়ে বেশি খেলোয়াড়সুলভ এবং সংবাদ্মাধ্যমের সাথে সহযোগিতামূলক মনোভাবের জন্য)\nপ্রিক্স সিট্রন (সবচেয়ে দৃঢ় মনোভাবের জন্য)\nপ্রিক্স বুর্জিয়ন (বছরের সেরা অভিনব খেলার জন্য)\n২০০৬ সাল থেকে টুর্নামেন্টটি রোববারে শুরু হয়ে আসছে এবং এই প্রথম দিনে তিনটি প্রধান কোর্টে ১২টি একক ম্যাচ অনুষ্ঠিত হয়ে আসছে।\nআবার, টুর্নামেন্ট শুরুর প্রাক্কালে ঐতিহ্যবাহী পিটার ভঞ্জোভিক প্রদর্শনী দিবস অনুষ্ঠিত হয় যেখানে বিভিন্ন সেবামূলক প্রতিষ্ঠানে সহায়তা দেয়া হয় ।\n২০০৭ সালের মার্চে প্রথম বারের মতো পুরুষ ও মহিলাদের সকল রাউন্ডে সমান প্রাইজমানি দেয়ার ঘোষণা দেয়া হয় ।\n\n\n== সারফেসের বৈশিষ্ট্য ==\n\nক্লে কোর্ট বলের গতি কমিয়ে দেয় এবং গ্রাস ও হার্ডকোর্টের তুলনায় বল বেশি বাউন্স করে । একারণে ক্লে কোর্টে বড় সার্ভ ও সার্ভ থেকে ভলি খেলার সুবিধাগুলো থাকে না । ফলে সার্ভকেন্দ্রিক খেলোয়াড়দের এই সারফেসে বেশ প্রতিদ্বন্দিতার সম্মুখীন হতে হয় । উদাহরণ হিসেবে বলা যায়, পিট সাম্প্রাস, যিনি ১৪টি গ্র্যান্ড স্ল্যাম বিজয়ী এবং সার্ভের জন্য বিখ্যাত, কখনো ফ্রেঞ্চ ওপেন জিততে পারেন নি এমনকি ফাইনালেও উঠতে পারেন নি । একইভাবে, জন ম্যাকেনরো এবং ভেনাস উইলিয়ামস(যাঁরা কয়েকটি গ্র্যান্ড স্ল্যাম জিতেছেন), স্টিফেন এডবার্গ, বরিস বেকার, মার্টিনা হিঙ্গিস এবং লিন্ডসে ডেভেনপোর্ট কখনোই ফ্রেঞ্চ ওপেন জিততে পারেন নি।\nঅন্যদিকে, যেসব খেলোয়াড় ধীর গতির সারফেসে খেলতে বেশি স্বাচ্ছন্দ্যবোধ করেন যেমন বিয়ন বোর্গ, ইভান লেন্ডল, রাফায়েল নাদাল এবং ম্যাটস উইল্যান্ডার এই টুর্নামেন্টে বেশ সাফল্য পেয়েছেন । টেনিস ইতিহাসে দ্রুতগতির গ্রাস কোর্টে খেলা খেলোয়াড়দের মধ্যে যাঁরা ফ্রেঞ্চ ওপেন(ক্লে কোর্ট) ও উইমবল্ডন(গ্রাস কোর্ট) দুই টুর্নামেন্টই জিতেছেন তারা হলেন রড লেভার, জান কোডস, বিয়ন বোর্গ, আন্দ্রে আগাসি, রাফায়েল নাদাল এবং রজার ফেদেরার ।\n\n\n=== কোর্টের গঠন ===\n১. লাল ইটের ধুলো।\n২. চূর্ণ সাদা চুনাপাথর।\n৩. ক্লিঙ্কার (কয়লার অবশিষ্টাংশ)।\n৪. চূর্ণ নুড়ি।\n৫. ড্রেন রক।\n\n\n== প্রাইজ মানি ==\nএকজন খেলোয়াড় যখন নির্ধারিত রাউন্ডে পৌঁছায়, তখন তারা তালিকাভুক্ত পয়েন্ট এবং অর্থ পায় (যদি তারা পরবর্তী রাউন্ডে না যায়)।\n২০২২ আসরে ৪৩.৬ মিলিয়ন ইউরো(€) সমমানের পুরস্কার ঘোষণা করা হয়েছিল, যা ২০২১ সংস্করণের  তুলনায় ২৬.৮৭% বেশি।\n\n১ দ্বৈতের ক্ষেত্রে পুরস্কারের অর্থ  দলকে দেয়া হয়।\n\n\n== ট্রফি ==\n\nপুরুষ এককে চ্যাম্পিয়নঃ কোপা দেস মাস্কেটিয়ার্স ট্রফি\nমহিলা এককে চ্যাম্পিয়নঃ কোপা সুজান লেংলেন ট্রফি\nপুরুষ দ্বৈতে চ্যাম্পিয়নঃ কোপা জ্যাকস ব্রাগনন ট্রফি\nমহিলা দ্বৈতে চ্যাম্পিয়নঃ কোপা সাইমন মাথিউ ট্রফি\nমিশ্র দ্বৈতে চ্যাম্পিয়নঃ কোপা মার্সেল বার্নার্ড ট্রফি\nট্রফিগুলো খাঁটি রূপা দিয়ে তৈরি, এর পাশে নকশা অঙ্কিত থাকে । প্রত্যেক নতুন একক বিজয়ী নিজের নামাঙ্কিত ট্রফি অর্জন করেন । বিজয়ীরা ট্রফির রেপ্লিকা পান ।\n\n\n== বর্তমান চ্যাম্পিয়ন ==\n\n\n=== সর্বশেষ ফাইনাল ===\n\n\n== পাদটীকা ==\n\n\n== বহিঃসংযোগ ==\nOfficial Site\n(ফরাসি) Roland Garros on France2\n(ফরাসি) Roland Garros on ina.fr : more than 600 hours of audio/visual archives  আর্কাইভইজে আর্কাইভকৃত ৫ ডিসেম্বর ২০১২ তারিখে\nSatellite image of the venue (Google Maps)\nPhotos of Roland Garros\nFrench Open - All winners and runners-up. Reference book"}