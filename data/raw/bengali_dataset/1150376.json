{"pageid": 1150376, "title": "আব্দুর রহমান গাজী", "url": "https://bn.wikipedia.org/wiki?curid=1150376", "content": "আব্দুর রহমান গাজী ছিলেন আরতুগ্রুলের একজন যোদ্ধা। তিনি প্রথম উসমান এবং তার ছেলে প্রথম ওরহানের সাথেও একত্রে যুদ্ধ করেছেন। তিনি তুরগুত আল্প এবং কনুর আল্পের মতো উসমানীয় সাম্রাজ্যের প্রথম দিকের একজন কমান্ডার ছিলেন। তিনি আয়ডোস দূর্গের বিজেতা ছিলেন, যেটি তিনি ১৩২৮ সালে জয় করেছিলেন। বর্তমানে ইস্তাম্বুলের সুলতানবেলী জেলায় এর কিছু ধ্বসাংবশেষ অবস্থিত রয়েছে। তাঁর এই দূর্গ বিজয় ও একজন বাইজেন্টাইন মেয়েকে নিয়ে গল্প প্রচলিত রয়েছে।\n\n\n== জীবন ==\nধারণা করা হয় আব্দুর রহমান গাজীর জন্ম ১২শতকের শেষের দিকে হয়েছিল, তবে তাঁর জন্মস্থান সম্পর্কে কোনো তথ্য পাওয়া যায় নি। তিনি সুলেইমান শাহ, আরতুগ্রুল গাজী, প্রথম উসমান এবং প্রথম ওরহান-এর সময়কালের একজন বিশিষ্ট যোদ্ধা ছিলেন।\nযখন আকচা কোচা, সামশা চাভুশ, কনুর আল্প ও উসমানীয় সাম্রাজ্য-এর অন্যান্য সৈন্যরা যথাক্রমে আকিয়াজি, ইজনিক এবং ইজমিত আক্রমণে ব্যাস্ত ছিলেন আব্দুর রহমান গাজী তখন ইস্তাম্বুল এর দূর্গগুলোতে অভিযান পরিচালনা করেন। বুরসা জয়ের আগ পর্যন্ত, তিনি উসমানীয়-বাইজেন্টাইন সীমান্ত এলাকায় অভিযান চালিয়ে যেতে থাকেন।\n১৩২৮ সালে ওরহান গাজী আব্দুর রহমান গাজীকে আয়ডোস দূর্গ অবরোধ করতে পাঠান। এটি ছিল একটি দীর্ঘ সময়ের অবরোধ। কথিত আছে যে, আয়ডোস দূর্গের টেকফুরের কন্যা স্বপ্ন দেখেছিলেন যেখানে একজন সুদর্শন পুরুষ তাকে উদ্ধার করছে ও তার পরে তিনি সেই ব্যক্তির প্রেমে পড়েছিলেন। পরে, যখন উসমানীয়রা দুর্গটি ঘেরাও করে, তখন তিনি আব্দুর রহমান গাজীকে তার স্বপ্নের মানুষ হিসেবে স্বীকৃতি দেন। তারপরে তিনি তাকে একটি চিঠি পাঠিয়েছিলেন যাতে তিনি তাকে রাতে দূর্গে ফিরে আসার জন্য বলেছিলেন। রাতে ফিরে আসতে এবং তাকে দুর্গের ভিতরে যেতে তাকে সাহায্য করবেন বলেছিলেন। এভাবেই তার এই সাহায্যের ফলে আব্দুর রহমান গাজী দুর্গটি দখল করে নেন।\nঐতিহাসিক হালিল ইনালসিক বলেন, দূর্গ বিজয়ের পরে আব্দুর রহমান গাজী ওরহান গাজীর অনুরোধে টেকফুরের মেয়েকে বিয়ে করেন এবং তার একজন পুত্র সন্তান ছিল।\n\n\n== মৃত্যু ও দাফন ==\nআব্দুর রহমান গাজী ১৩২৯ সালে ইন্তেকাল করেন। তাকে ইস্তাম্বুল এর কাছে সামান্দিরার এসকিশেহিরের কাছে আবদুররাহমানগাজি গ্রামে সমাধিস্থ করা হয়।\n\n\n== জনপ্রিয় সংস্কৃতিতে ==\nআব্দুর রহমান গাজীকে টিআরটি ১-এ সম্প্রচারিত টিভি সিরিজ দিরিলিস: আরতুগ্রুল এবং এটিভিতে সম্প্রচারিত টিভি সিরিজ কুরুলুশ: ওসমান চিত্রিত করা হয়েছে। তার চরিত্রে অভিনয় করেছেন জনপ্রিয় অভিনেতা সেলাল আল।\n\n\n== তথ্যসূত্র =="}