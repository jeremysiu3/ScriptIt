{"pageid": 1416384, "title": "কালীপদ আইচ", "url": "https://bn.wikipedia.org/wiki?curid=1416384", "content": "কালীপদ আইচ (১৯২০ – ২৭ সেপ্টেম্বর ১৯৪৩) ছিলেন দ্বিতীয় বিশ্বযুদ্ধের সময়  ব্রিটিশ ভারতের সামরিক বিভাগের একজন কর্মী।\n১৯৪২ খ্রিস্টাব্দে কোচিনের নৌ বিদ্রোহ শুরু হয়েছিল মানকুমার বসু ঠাকুরের নেতৃত্বে ব্রিটিশ বাহিনীর ক্ষতি সাধন করে অক্ষশক্তিকে জেতবার সুযোগ করে দেওয়ার জন্য।\nচতুর্থ মাদ্রাজ উপকূল বাহিনীর সৈনিকদের দেশাত্মবোধে উদ্বুদ্ধ চতুর্থ মাদ্রাজ উপকূল বাহিনীর সৈনিকদের অন্যতম ছিলেন কালীপদ। নাশকতামূলক ষড়যন্ত্রের অভিযোগে অপর আটজনের সঙ্গে তাকেও ১৯৪৩ খ্রিস্টাব্দের ১৮ এপ্রিল গ্রেপ্তার করে। \nতাদের বিরুদ্ধে মারাত্মক অভিযোগ ছিল – তারা গোপনে শত্রুশিবিরে খবর পাচার করেছে, সঞ্চিত গোলা বারুদের স্তূপে আগুন ধরিয়ে দিয়েছে এবং অস্ত্রশস্ত্র সমুদ্রে নিক্ষেপ করেছে। ব্যাঙ্গালোরের সামরিক আদালতে বিচারের নামে প্রহসন হয়। শেষে ষড়যন্ত্রে অংশগ্রহণ করার অপরাধে কালীপদর এবং আরও আটজনের মৃত্যুদণ্ডাদেশ হয়।\n১৯৪৩ খ্রিস্টাব্দের ২৭ সেপ্টেম্বর কালীপদ আইচ ও অন্য সাথীদের সঙ্গে 'বন্দে মাতরম' স্লোগান দিয়ে মাদ্রাজ দুর্গে ফাঁসিতে মৃত্যুবরণ করেন।\n\n\n== তথ্যসূত্র =="}