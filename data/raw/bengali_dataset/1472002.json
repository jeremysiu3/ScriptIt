{"pageid": 1472002, "title": "কেনান ইলদিজ", "url": "https://bn.wikipedia.org/wiki?curid=1472002", "content": "কেনান ইলদিজ (তুর্কি: Kenan Yıldız; জন্ম: ৪ মে ২০০৫) হলেন একজন তুর্কি পেশাদার ফুটবল খেলোয়াড়। তিনি বর্তমানে ইতালীয় ক্লাব ইয়ুভেন্তুস এবং তুরস্ক জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত দ্বিতীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০২১ সালে, ইলদিজ তুরস্ক অনূর্ধ্ব-১৭ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় দুই বছর যাবত তুরস্কের বয়সভিত্তিক দলের হয়ে খেলার পর, তিনি ২০২৩ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৬ ম্যাচে ১টি গোল করেছেন।\n\n\n== প্রারম্ভিক জীবন ==\nকেনান ইলদিজ ২০০৫ সালের ৪ঠা মে তারিখে তুরস্কের রেগেন্সবুর্গে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইলদিজ তুরস্ক অনূর্ধ্ব-১৭ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০২১ সালের ৩রা সেপ্টেম্বর তারিখে তিনি আজারবাইজান অনূর্ধ্ব-১৭ দলের বিরুদ্ধে ম্যাচে তুরস্ক অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ২ বছরে ১৬ ম্যাচে অংশগ্রহণ করে ৪টি গোল করেছেন।\n২০২৩ সালের ১২ই অক্টোবর তারিখে, ১৮ বছর, ৫ মাস ও ৮ দিন বয়সে, উভয় পায়ে ফুটবল খেলায় পারদর্শী ইলদিজ ক্রোয়েশিয়ার বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৮৬তম মিনিটে আক্রমণভাগের খেলোয়াড় কেরেম আক্তুরকোয়লুর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে দ্বিতীয় আক্রমণভাগের খেলোয়াড় হিসেবে খেলেছিলেন। ম্যাচটি তুরস্ক ১–০ গোলের ব্যবধানে জয়লাভ করেছিল। তুরস্কের হয়ে অভিষেকের বছরে ইলদিজ সর্বমোট ৩ ম্যাচে ১টি গোল করেছেন। জাতীয় দলের হয়ে অভিষেকের ১ মাস ও ৬ দিন পর, তুরস্কের জার্সি গায়ে প্রথম গোলটি করেছেন; ২০২৩ সালের ১৮ই নভেম্বর তারিখে, জার্মানির বিরুদ্ধে ম্যাচের ৪৭তম মিনিটে কান আয়হানের অ্যাসিস্ট হতে তুরস্কের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকেনান ইলদিজ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কেনান ইলদিজ  (ইংরেজি)  \nসকারবেসে \nবিডিফুটবলে কেনান ইলদিজ  (ইংরেজি)  \nইইউ-ফুটবলে \nট্রান্সফারমার্কেটে কেনান ইলদিজ (ইংরেজি) \nওয়ার্ল্ডফুটবল.নেটে কেনান ইলদিজ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে কেনান ইলদিজ (ইংরেজি)"}