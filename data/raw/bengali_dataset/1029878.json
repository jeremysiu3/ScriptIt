{"pageid": 1029878, "title": "নেত্রী-দ্য লিডার", "url": "https://bn.wikipedia.org/wiki?curid=1029878", "content": "নেত্রী-দ্য লিডার বাংলাদেশ ও তুরস্কের যৌথ প্রযোজনায় নির্মিতব্য বাংলা ভাষার একটি আসন্ন অ্যাকশনধর্মী চলচ্চিত্র। চলচ্চিত্রটি পরিচালনা করবেন অনন্ত জলিল ও উপেন্দ্র মাধব। চলচ্চিত্রটি প্রযোজনায় করেছে বাংলাদেশের মুনসুন ফিল্মস এবং তুরস্কের ১৯৫৮ ফিল্মস ইয়াপিম। ২৭ শে ফ্রেব্রুয়ারি, ২০২১ সালে ঢাকার হোটেল লা মেরিডিয়ানে চলচ্চিত্রটির আনুষ্ঠানিক ঘোষণা দেওয়া হয়।\n\n\n== পটভূমি ==\nচলচ্চিত্রের গল্প বাংলাদেশের একটি বিভাগকে নিয়ে। গল্পটি একজন রাজনৈতিক নেতাকে দিয়ে শুরু হবে, তিনি মারা যাওয়ার পর তার দলের সম্মতিতে তার মেয়েকে দলের নেতৃত্ব দেওয়া হবে। এরপর তাকে ঘিরেই গল্প আবর্তিত হবে যেখানে একজন সাধারণ মেয়ের নেত্রী হয়ে উঠার গল্প দেখানো হবে।\n\n\n== শ্রেষ্ঠাংশে ==\nআফিয়া নুসরাত বর্ষা - কেন্দ্রীয় নেত্রী চরিত্রে\nঅনন্ত জলিল - নেত্রীর দেহরক্ষী চরিত্রে\nএরতুগ্রুল সাকার\nকবির দোহন সিং\nতরুণ অরোরা\nপ্রদীপ রাওয়াত\nইলিয়াস কাঞ্চন\nকাজী হায়াৎ\nআমির  হোসেন\nসিমরিন লুবাবা - নেত্রীর কন্যা আসমা চরিত্রে\n\n\n== নির্মাণ ==\nঅনন্ত জলিল তার ফেসবুক পাতায় ২০২১ সালের শুরুতে চলচ্চিত্রটি নির্মাণের কথা ঘোষণা করেন। এর কিছুদিন পরেই চলচ্চিত্রটি নির্মাণের জন্য তুরস্কের এরতুগ্রুল সাকার, বুরাল ইয়ান, ইসরা সেনগুনালপ, দক্ষিণ ভারতের রবি কিষান, প্রদীপ রাওয়াত ও কবির দোহান সিং এবং ইরানের অভিনেতা আমির হোসেনের সাথে চুক্তি করা হয়। চলচ্চিত্রটি পরিচালনার জন্য দক্ষিণ ভারতের নির্মাতা উপেন্দ্র মাধবের পাশাপাশি তুরস্কের একজন পরিচালকের সঙ্গে চুক্তি করা হয়েছে।\n২৮ শে ফ্রেব্রুয়ারি ঢাকায় চলচ্চিত্রটির চিত্রগ্ৰহণ শুরু হয়েছে। চিত্রগ্ৰহণের ৯৫% অংশ বাংলাদেশে এবং বাকি অংশ ভারত এবং তুরস্কে অনুষ্ঠিত হবে।\n\n\n== তথ্যসূত্র =="}