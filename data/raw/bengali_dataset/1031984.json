{"pageid": 1031984, "title": "স্কট ম্যাককেনা", "url": "https://bn.wikipedia.org/wiki?curid=1031984", "content": "স্কট ফ্রেজার ম্যাককেনা (ইংরেজি: Scott McKenna; জন্ম: ১২ নভেম্বর ১৯৯৬; স্কট ম্যাককেনা নামে সুপরিচিত) হলেন একজন স্কটিশ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের দ্বিতীয় স্তর ইএফএল চ্যাম্পিয়নশিপের ক্লাব নটিংহ্যাম ফরেস্ট এবং স্কটল্যান্ড জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০০৮–০৯ মৌসুমে, স্কটিশ ফুটবল ক্লাব আবেরডিনের যুব পর্যায়ের হয়ে খেলার মাধ্যমে ম্যাককেনা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, আবেরডিনের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন। অতঃপর ২০১৫–১৬ মৌসুমে তিনি ধারে এয়ার ইউনাইটেডে যোগদান করেছেন। এয়ার ইউনাইটেডে মাত্র ১ মৌসুম অতিবাহিত করার পর ধারে অ্যালোয়া অ্যাথলেটিকে যোগদান করেছেন, যেখানে তিনি ৪ ম্যাচে অংশগ্রহণ করেছেন। পরবর্তীকালে, তিনি পুনরায় এয়ার ইউনাইটেডে ধারে ১ মৌসুম খেলার পর আবেরডিনে ফিরে আসেন, যেখানে তিনি প্রায় ৪ মৌসুম অতিবাহিত করেছেন। ২০২০–২১ মৌসুমে, তিনি আবেরডিন হতে ইংরেজ ক্লাব নটিংহ্যাম ফরেস্টে যোগদান করেছেন।\n২০১৩ সালে, ম্যাককেনা স্কটল্যান্ড অনূর্ধ্ব-১৯ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। তিনি ২০১৮ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১৫-এর অধিক ম্যাচে অংশগ্রহণ করেছেন।\n\n\n== প্রারম্ভিক জীবন ==\nস্কট ফ্রেজার ম্যাককেনা ১৯৯৬ সালের ১২ই নভেম্বর তারিখে স্কটল্যান্ডের কিরিমুইরে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি শৈশব থেকেই সেল্টিকের ভক্ত ছিলেন।\n\n\n== আন্তর্জাতিক ফুটবল ==\nম্যাককেনা স্কটল্যান্ড অনূর্ধ্ব-১৯ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৩ সালের ১২ই অক্টোবর তারিখে তিনি বেলারুশ অনূর্ধ্ব-১৯ দলের বিরুদ্ধে ম্যাচে স্কটল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৪ বছরে ১৯ ম্যাচে অংশগ্রহণ করেছেন।\n২০১৮ সালের ২৩শে মার্চ তারিখে, মাত্র ২১ বছর ৪ মাস ১১ দিন বয়সে, বাম পায়ে ফুটবল খেলায় পারদর্শী ম্যাককেনা কোস্টা রিকার বিরুদ্ধে এক প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৬ নম্বর জার্সি পরিধান করে একজন কেন্দ্রীয় রক্ষণভাগের খেলোয়াড় হিসেবে খেলেছেন। ম্যাচটি স্কটল্যান্ড ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে ম্যাককেনা সর্বমোট ৮ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১১ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nস্কট ম্যাককেনা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে স্কট ম্যাককেনা  (ইংরেজি)  \nসকারবেসে স্কট ম্যাককেনা (ইংরেজি) \nওয়ার্ল্ডফুটবল.নেটে স্কট ম্যাককেনা (ইংরেজি) \nইএসপিএন এফসিতে স্কট ম্যাককেনা (ইংরেজি) \nন্যাশনাল-ফুটবল-টিমস.কমে স্কট ম্যাককেনা (ইংরেজি)"}