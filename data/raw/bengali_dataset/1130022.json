{"pageid": 1130022, "title": "২০২২–২৩ বুন্দেসলিগা", "url": "https://bn.wikipedia.org/wiki?curid=1130022", "content": "২০২২–২৩ বুন্দেসলিগা জার্মানির পেশাদার ফুটবল লিগের শীর্ষ স্তর বুন্দেসলিগার ৬০তম মৌসুম ছিল। এই মৌসুমটি ২০২২ সালের ৫ই আগস্ট তারিখে শুরু হয়ে ২০২৩ সালের ২৭শে মে তারিখে সম্পন্ন হয়েছিল। বায়ার্ন মিউনিখের জার্মান মধ্যমাঠের খেলোয়াড় ইয়োজুয়া কিমিশ এই মৌসুমের প্রথম গোল করেছিলেন।\nআয়োজক দেশ কাতারের জলবায়ুর কারণে ২০২২ সালের ২১শে নভেম্বর থেকে ১৮ই ডিসেম্বরের মধ্যে ২০২২ ফিফা বিশ্বকাপ অনুষ্ঠিত হয়েছে, তাই এই মৌসুমে একটি বর্ধিত বিরতি পালন করা হয়েছে। যেহেতু জাতীয় দলের খেলোয়াড়দের ২০২২ সালের ১৪ই নভেম্বর তারিখে তাদের ক্লাব কর্তৃক মুক্তি দিতে হয়েছিল, তাই বিরতির পূর্বে বুন্দেসলিগা ম্যাচের শেষ দিনটি ১১–১৩ নভেম্বর (ম্যাচদিন ১৫) নির্ধারণ করা হয়েছিল। দশ সপ্তাহ পরে ২০২৩ সালের ২০শে জানুয়ারি এই মৌসুমটি পুনরায় শুরু হয়েছে।\nবায়ার্ন মিউনিখ বুন্দেসলিগার পূর্ববর্তী আসরের চ্যাম্পিয়ন, যারা ২০২১–২২ মৌসুমে ৭৭ পয়েন্ট অর্জন করে এই প্রতিযোগিতার ইতিহাসে ৩১তম বারের মতো শিরোপা জয়লাভ করেছিল।\nএই মৌসুমে ৭১ পয়েন্ট অর্জন করে বায়ার্ন মিউনিখ ৩২তম বারের মতো বুন্দেসলিগা এবং ৩৩তম বারের মতো জার্মান শিরোপা জয়লাভ করেছিল। ভেয়ার্ডার ব্রেমেনের জার্মান আক্রমণভাগের খেলোয়াড় নিকলাস ফুলক্রুগ এবং আরবি লাইপৎসিশের ফরাসি আক্রমণভাগের খেলোয়াড় ক্রিস্টোফার এনকুনকু ১৬ গোল করে এই মৌসুমের শীর্ষ গোলদাতার পুরস্কার জয়লাভ করেছিলেন।\n\n\n== প্রতিযোগিতার ধরন ==\nপ্রতিটি ক্লাব একে অপরের বিরুদ্ধে দুইটি ম্যাচে মুখোমুখি হয়েছিল; একটি নিজেদের মাঠে এবং অপরটি প্রতিপক্ষ দলের মাঠে। ক্লাবগুলো প্রতিটি জয়ের জন্য তিন পয়েন্ট এবং ড্রয়ের জন্য এক পয়েন্ট করে অর্জন করেছিল। যদি দুই বা ততোধিক ক্লাব সমান পয়েন্ট অর্জন করে থাকে, তবে গোল পার্থক্যের মাধ্যমে পয়েন্ট তালিকায় তাদের অবস্থান নির্ধারণ করা হয়েছিল। সর্বাধিক পয়েন্ট অর্জনকারী ক্লাবটি চ্যাম্পিয়ন হিসেবে শিরোপা জয়লাভ করেছিল এবং সর্বনিম্ন পয়েন্ট অর্জনকারী দুইটি ক্লাব ২. বুন্দেসলিগায় অবনমিত হয়েছিল। পয়েন্ট তালিকায় তৃতীয় সর্বনিম্ন পয়েন্ট অর্জনকারী ক্লাবটি ২. বুন্দেসলিগায় তৃতীয় স্থান অধিকারী ক্লাবের বিরুদ্ধে দুই লেগের অবনমন/উন্নয়ন প্লে-অফে অংশগ্রহণ করেছিল, যেখানে বিজয়ী ক্লাব পরবর্তী মৌসুমে বুন্দেসলিগায় অংশগ্রহণের জন্য উত্তীর্ণ হয়েছিল।\n\n\n== দল ==\n২০২১–২২ মৌসুম শেষে আরমিনিয়া বিলেফেল্ড এবং গ্রয়টার ফুর্ট মৌসুমে সর্বনিম্ন পয়েন্ট অর্জন করে পয়েন্ট তালিকার সর্বনিম্ন অবস্থানে থাকা দুই ক্লাব হিসেবে বুন্দেসলিগা হতে সরাসরি অবনমিত হয়েছিল। অন্যদিকে, তাদের বদলে শালকে এবং ভেয়ার্ডার ব্রেমেন বুন্দেসলিগায় উন্নীত হয়েছিল। পয়েন্ট তালিকায় তৃতীয় সর্বনিম্ন পয়েন্ট অর্জনকারী ক্লাব হিসেবে হের্টা ২. বুন্দেসলিগায় তৃতীয় স্থান অধিকারী ক্লাব হামবুর্গারের বিরুদ্ধে দুই লেগের অবনমন/উন্নয়ন প্লে-অফে অংশগ্রহণ করেছিল, উক্ত প্লে-অফে জয়লাভ করে হের্টা বুন্দেসলিগার এই মৌসুমে অংশগ্রহণের জন্য উত্তীর্ণ হয়েছিল। পূর্ববর্তী মৌসুমের মতো এই মৌসুমেও ১৮টি ক্লাব প্রতিদ্বন্দ্বিতা করেছিল।\n\n\n== পয়েন্ট তালিকা ==\n\n\n== ফলাফল ==\n\n\n== শীর্ষ গোলদাতা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (জার্মান) (ইংরেজি)\nডিএফবিতে বুন্দেসলিগা (জার্মান) (ইংরেজি)\nকিকারে ২০২২–২৩ বুন্দেসলিগা (জার্মান)"}