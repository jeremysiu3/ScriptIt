{"pageid": 1344835, "title": "লাকো ফুটি ভুটিয়া", "url": "https://bn.wikipedia.org/wiki?curid=1344835", "content": "লাকো ফুটি ভুটিয়া (জন্ম ২০শে অক্টোবর ১৯৯৪ সিকিমে) হলেন একজন ভারতীয় মহিলা ফুটবলার যিনি বর্তমানে শীর্ষ বিহার ইউনাইটেড এবং ভারতের মহিলা জাতীয় ফুটবল দলের হয়ে খেলেন।\n\n\n== প্রাথমিক জীবন ও জাতীয় ক্ষেত্র ==\nভুটিয়া পশ্চিম সিকিমের একটি প্রত্যন্ত স্থান শ্রীবাদমে জন্মগ্রহণ করেছেন। তিনি মঙ্গলবাড়ি মহিলা ফুটবল একাডেমি থেকে প্রশিক্ষণ প্রাপ্ত। প্রশিক্ষক পাল্ডেন ভুটিয়ার অধীনে প্রশিক্ষণ প্রাপ্ত হয়ে এই রক্ষণভাগের খেলোয়াড় তাঁর দক্ষতাকে পরিশীলিত করেছিলেন।\nতিনি ২০১৪ সালে মালদ্বীপের ক্লাব নিউ রেডিয়েন্ট এসসি- এর হয়েও খেলেছিলেন। তারপরে তিনি ২০১৭-১৮ ইন্ডিয়ান উইমেনস লিগের মরশুমে গোকুলম কেরালা এফসি- তে যোগ দেন।\nভুটিয়া ২০১৮ সালে ভুটান মহিলা জাতীয় চ্যাম্পিয়নশিপে সানরাইজ ডব্লিউএফসি-এর হয়েও খেলেছেন।\n\n\n== আন্তর্জাতিক ==\n২০১২ সালে, মালয়েশিয়ায় ২০১৩ এএফসি অনূর্ধ্ব- ১৯ মহিলা চ্যাম্পিয়নশিপের যোগ্যতা নির্ণায়ক খেলার জন্য তাঁকে অনূর্ধ্ব- ১৯ জাতীয় দলে ডাকা হয়েছিল। পুষ্পা ছেত্রী, অনুরাধা ছেত্রী এবং নিমা লামু ভুটিয়ার পরে তিনি এই রাজ্যের ৪র্থ মেয়ে, যিনি জাতীয় দলের প্রতিনিধিত্ব করেছিলেন। মালয়েশিয়া যাওয়ার আগে তিনি অনূর্ধ্ব- ১৯ দলের সাথে গুজরাটের গান্ধীনগরে এক মাসের প্রশিক্ষণ শিবিরে যোগ দেন।\n২০১৩ সালের ১লা এপ্রিল থেকে অনুষ্ঠিত সিনিয়র মহিলা জাতীয় ফুটবল প্রশিক্ষণ শিবিরের জন্য, তিনি তাঁর বোন নিমা লামু ভুটিয়ার সাথে নির্বাচিত হন। এশিয়ান কাপ বাছাই পর্বে খেলা জন্য সিনিয়র জাতীয় দল নির্বাচনের উদ্দেশ্যে এই শিবির অনুষ্ঠিত হয়েছিল। তাঁর বোন ব্যক্তিগত কারণে এই শিবিরে যোগ দিতে পারেননি। লাকো ৮ বার জাতীয় দলের প্রতিনিধিত্ব করেছেন এবং তাঁর কৃতিত্বে রয়েছে ১টি গোল।\n\n\n== সম্মান ==\nভারত\n\nসাফ মহিলা চ্যাম্পিয়নশিপ : ২০১৪, ২০১৯\nনিউ রেডিয়েন্ট ডব্লিউএসসি\n\nএফএএম মহিলা ফুটবল চ্যাম্পিয়নশিপ : ২০১৪\nসানরাইজ এফসি\n\nমহিলা জাতীয় লীগের রানার্সআপ: ২০১৮\n\n\n== আরও দেখুন ==\nবিদেশী লিগে ভারতীয় ফুটবল খেলোয়াড়দের তালিকা\n\n\n== তথ্যসূত্র =="}