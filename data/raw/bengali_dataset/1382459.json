{"pageid": 1382459, "title": "তারকার মৃত্যু", "url": "https://bn.wikipedia.org/wiki?curid=1382459", "content": "তারকার মৃত্যু হলো ২০২৩ সালের একটি ভারতীয় বাংলা ভাষার রহস্য রোমাঞ্চকর চলচ্চিত্র। এটি পরিচালনা করেছেন হরনাথ চক্রবর্তী। চলচ্চিত্রটির চিত্রনাট্য ও কাহিনী লিখেছেন পদ্মনাভ দাশগুপ্ত। প্রধান চরিত্রে ছিলেন রঞ্জিত মল্লিক, ঋত্বিক চক্রবর্তী ও পার্ণো মিত্র। নবারুণ বোস সংগীত, সুপ্রিয় দত্ত চিত্রগ্রহণ ও সুজয় দত্ত রায় সম্পাদনা করেছেন। এই চলচ্চিত্রের গল্পে অবসরপ্রাপ্ত একজন মানুষের জীবনকাহিনি ফুটিয়ে তোলা হয়েছে।\n\n\n== পটভূমি ==\nপেশায় চিত্রনাট্যকার ঋত্বিক এবং স্কুলশিক্ষিকা পার্ণো বেড়াতে ছুটিতে ঘুরতে যান কালিম্পঙে। সেখানেই ভুতুড়ে বাড়ি হিসেবে পরিচিত একটি বাংলোয় ওঠেন তাঁরা। বেশ কিছু ভুতুড়ে ঘটনাও ঘটতে থাকে ওই বাংলোয়। এরপরই নানাভাবে একটি খুনের রহস্যের সঙ্গে জড়িয়ে পড়েন ওই দম্পতি। ঠিক এই সময়ই ছবিতে আসেন এক তদন্তকারী অফিসার (রঞ্জিত মল্লিক)।\n\n\n== অভিনয় শিল্পী ==\nঋত্বিক চক্রবর্তী \nপার্নো মিত্র\nরঞ্জিত মল্লিক - তদন্তকারী অফিসার\nঅনিন্দ্য বন্দ্যোপাধ্যায়\nসোহম মজুমদার\nস্বস্তিকা গুহ ঠাকুরতা\nপ্রিয়াঙ্কা মন্ডল\n\n\n== মুক্তি ==\nচলচ্চিত্রটি ২০২৩ সালের ২৯ সেপ্টেম্বর বড়পর্দায় মুক্তি পাওয়ার কথা আছে।\nএটি ওটিটি প্লাটফর্ম অড্ডাটাইমেও মুক্তি পাবে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তারকার মৃত্যু   (ইংরেজি)"}