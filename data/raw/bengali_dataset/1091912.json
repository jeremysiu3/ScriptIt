{"pageid": 1091912, "title": "উদন্ত সিং", "url": "https://bn.wikipedia.org/wiki?curid=1091912", "content": "উদন্ত সিং কুমাম (হিন্দি: उदंता सिंह, ইংরেজি: Udanta Singh; জন্ম: ১৪ জুন ১৯৯৬; উদন্ত সিং নামে সুপরিচিত) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর ইন্ডিয়ান সুপার লিগের ক্লাব বেঙ্গালুরু এবং ভারত জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০১০–১১ মৌসুমে, ভারতীয় ফুটবল ক্লাব টাটার যুব পর্যায়ের হয়ে খেলার মাধ্যমে উদন্ত ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, ভারতীয় ক্লাব বেঙ্গালুরুর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। মাঝে তিনি এক মৌসুমের জন্য মুম্বই সিটির হয়ে ধারে খেলেছেন।\n২০১৩ সালে, উদন্ত ভারত অনূর্ধ্ব-১৯ দলের হয়ে ভারতের বয়সভিত্তিক পর্যায়ে অভিষেক করেছিলেন। ভারতের বয়সভিত্তিক দলের হয়ে খেলার পর, তিনি ২০১৬ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ৩৪ ম্যাচে ১টি গোল করেছেন।\n\n\n== প্রারম্ভিক জীবন ==\nউদন্ত সিং কুমাম ১৯৯৬ সালের ১৪ই জুন তারিখে ভারতের মণিপুরের মৈরাংয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nউদন্ত ভারত অনূর্ধ্ব-১৯ এবং ভারত অনূর্ধ্ব-২৩ দলের হয়ে খেলার মাধ্যমে ভারতের প্রতিনিধিত্ব করেছেন। ভারতের বয়সভিত্তিক দলের হয়ে তিনি ৮ ম্যাচে অংশগ্রহণ করে ৪টি গোল করেছেন।\n২০১৬ সালের ২৪শে মার্চ তারিখে, মাত্র ১৯ বছর, ৯ মাস ও ১০ দিন বয়সে, ডান পায়ে ফুটবল খেলায় পারদর্শী উদন্ত ইরানের বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি ইরান ০–৪ গোলের ব্যবধানে জয়লাভ করেছিল। ভারতের হয়ে অভিষেকের বছরে উদন্ত সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ২ মাস ও ৮ দিন পর, ভারতের জার্সি গায়ে প্রথম গোলটি করেছেন; ২০১৮ সালের ১লা জুন তারিখে, চীনা তাইপেইয়ের বিরুদ্ধে ম্যাচের ৪৮তম মিনিটে ভারতের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে উদন্ত সিং  (ইংরেজি)  \nট্রান্সফারমার্কেটে উদন্ত সিং (ইংরেজি) \nওয়ার্ল্ডফুটবল.নেটে উদন্ত সিং (ইংরেজি) \nইএসপিএন এফসিতে উদন্ত সিং (ইংরেজি) \nন্যাশনাল-ফুটবল-টিমস.কমে উদন্ত সিং (ইংরেজি)"}