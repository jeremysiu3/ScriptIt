{"pageid": 1021611, "title": "আবদুল্লাহ রোপড়ী", "url": "https://bn.wikipedia.org/wiki?curid=1021611", "content": "আব্দুল্লাহ রোপড়ী  বা আব্দুল্লাহ মুহাদ্দিস রোপড়ী বা হাফিজ আব্দুল্লাহ রোপড়ী  ( উর্দু: عبد اللہ روپڑی‎‎ ~ ১৮৯৫ খ্রিস্টাব্দের ২০ আগস্ট - ১৯৬৪ খ্রিস্টাব্দ; ১৩০৩ হিজরি - ১১ রবিউস সানি ১৩৮৪ হিজরি ) একজন ভারতীয় ইসলামী পণ্ডিত, ইতিহাসবিদ, মুফতি, তাফসীরকারক এবং ভারতীয় উপমহাদেশের মুহাদ্দেদী ছিলেন।  তিনি হাদীসের আলেম ছিলেন। রুপারি একজন ভারতীয় মুক্তিযোদ্ধাও ছিলেন কিন্তু মুসলিম লীগের জন্মের পরে তিনি তেহরিক-ই-পাকিস্তান আন্দোলনের একজন কর্মী হিসেবে নিজেকে আত্মপ্রকাশ করেন। তিনি ছিলেন আহলে হাদিসের অন্যতম উল্লেখযোগ্য নেতা।  তিনি জামায়াতে আহলে হাদীস পাকিস্তানের অন্যতম প্রতিষ্ঠাতা ছিলেন।\n\n\n== প্রাথমিক জীবন এবং শিক্ষা ==\nআবদুল্লাহ রোপড়ী ১৮৫৫ সালে ব্রিটিশ ভারতের অমৃতসর জেলায় জন্মগ্রহণ করেন।  তাঁর পিতার নাম মিয়া রোশন দীন।  তাঁর পূর্বপুরুষরা মূলত গুজরানওয়ালা জেলার আমিনপুর গ্রামের বাসিন্দা ছিলেন। পাঞ্জাবের মহারাজা রঞ্জিত সিংহের রাজত্বকালে তাঁর পরিবারের কিছু সদস্য ব্রিটিশ ভারতের অমৃতসর জেলায় জমি পেয়ে সেখানে চলে এসেছিলেন। এই অমৃতসরেই আবদুল্লাহর জন্ম হয়েছিল। আবদুল্লাহ রোপড়ী তার ধর্মীয় শিক্ষা চুনিয়ান  শহরের বিখ্যাত ইসলামিক পণ্ডিত মৌলবি আবদুল্লাহর কাছ থেকে লাভ করেছিলেন। সেখানে তিনি কুরআন মুখস্থ করেছিলেন। আরও ধর্মীয় শিক্ষা লাভের উদ্দেশ্যে তিনি মিরাট ও দিল্লিতে গিয়েছিলেন। আব্দুল মান্নান ওয়াজিরাবাদির কাছ থেকে তিনি হাদীস সনদ লাভ করেন।\n১৯১৫ সালে তিনি লেখাপড়া শেষ করার পরে, হরিয়ানার আম্বালায় চলে আসেন এবং ১৯৩৭ সাল পর্যন্ত সেখানেই থেকে যান। রুপারি দারুল হাদিসের একটি ধর্মীয় স্কুল চালু করেন এবং সেখানে শিক্ষক হিসাবে তার কর্মজীবন শুরু করেছিলেন। \n\n\n== মৃত্যু ==\nআবদুল্লাহ রোপড়ী ১৯৬৪ খ্রিস্টাব্দের ২০ আগস্ট; ১১ রবিউস সানি ১৩৮৪ হিজরিতে পাকিস্তানের লাহোরে মৃত্যুবরণ করেন।  মোহাম্মদ গোন্ধলভী তাঁর জানাজার নামায পরিচালনা করেছিলেন এবং তাকে লাহোরের গার্ডেন টাউনের কবরস্থানে দাফন করা হয়। \n\n\n== দেশ বিভাগের পরে ==\n১৯৪৭ সালে ভারত বিভাগের পরে আবদুল্লাহ রুপারি অমৃতসর থেকে লাহোরে চলে আসেন। সেখানে তিনি মাদ্রাসা আহলে হাদিস নামে একটি ধর্মীয় স্কুল এবং জামে আল-কুদস আহলে হাদিস নামে একটি মসজিদ চালু করেন।\n\n\n== কাজ ==\nআবদুল্লাহ রোপড়ী উর্দু ও আরবী ভাষায় বই লিখেছেন। তাঁর বইগুলির মধ্যে রয়েছে:\n\nতাফসীর আল কুরআন আল কারীম\nলাডকি শাদি কিওন করতি হ্যায়\n\n\n=== আল-কিতাব আল-মাস্তাতাব ===\nআল-কিতাব আল-মাস্তাতাব ফাই জাওয়াব ফাসল আল-খিতাব, এই বইটিতে আবদুল্লাহ রোপড়ী আনোয়ার শাহ কাশ্মিরীর ফ্যাসাল আল-খিতাব সম্পর্কে মন্তব্য করেছেন।\n\n\n=== ফতোয়া আহলে হাদিস ===\nএটি তার ফতোয়া বিষয়ক বই। আহলে হাদিসের মধ্যে এই বইটি সবচেয়ে বেশি জনপ্রিয়।\n\n\n== আরও দেখুন ==\nহাফেয মুহাম্মাদ গোন্দলভী\nইরশাদুল হক আছারি\n\n\n== তথ্যসূত্র ==\n\n\n== গ্রন্থ-পঁজী ==\nIshaque Bhatti (২০১১)। Ropari scholars of Hadith (উর্দু ভাষায়)। Mohaddis Ropari Academy। \nAbdul Rasheed Iraqi (২০০০)। Tazkirah Mohaddis Ropari (উর্দু ভাষায়)। Muhaddis Ropri Academy। \n\"Hafiz Abdullah Ropari\"। 40 Ahl-e Hadith Scholars from the Indian Subcontinent। Independently Published। পৃষ্ঠা 294–302। আইএসবিএন 978-1-0810-0895-6। \nMehmood Syed Qasim। Shahkar Islami Encyclopedia (উর্দু ভাষায়)। Al-Faisal। পৃষ্ঠা 1054–1056। \nMohammad Ameen Mohammadi (২০১৯)। Tehreek-e-Pakistan mein Ulama-e-Ahle-Hadees Ka Kirdar (উর্দু ভাষায়)। Dar al-Muslimeen। পৃষ্ঠা 499–502।"}