{"pageid": 1371069, "title": "শরীফবাগ ইসলামিয়া কামিল মাদ্রাসা", "url": "https://bn.wikipedia.org/wiki?curid=1371069", "content": "শরীফবাগ ইসলামিয়া কামিল মাদ্রাসা ঢাকা জেলার ধামরাই উপজেলার একটি উল্লেখযোগ্য আলিয়া মাদ্রাসা। মাদ্রাসাটির দাখিল ও আলিম স্তর বাংলাদেশ মাদ্রাসা শিক্ষাবোর্ড নিয়ন্ত্রণ করে থাকে, আর ফাজিল ও কামিল স্তর ইসলামি আরবি বিশ্ববিদ্যালয় অধিভুক্তসহ নিয়ন্ত্রণ করে থাকে। মাওলানা আবদুস সামাদ ১৯৪৯ সালে এই মাদ্রাসাটি স্থাপন করেন, তিনি নিজেই মাদ্রাসাটির প্রতিষ্ঠাকালীন অধ্যক্ষের দায়িত্ব পালন করেন। মাদ্রাসার বর্তমান অধ্যক্ষের নাম ড. মো. ফায়জুল আমীন সরকার, এবং প্রায় ২০০০ শিক্ষার্থী রয়েছে। মাদ্রাসার বর্তমান সভাপতির নাম মুহাম্মাদ আব্দুস সবুর।\n\n\n== ইতিহাস ==\nমাওলানা আবদুস সামাদ ঢাকা বিভাগের টাঙ্গাইল জেলার দেলদুয়ার উপজেলার পড়াইখালী গ্রামে জন্মগ্রহণ করেন। তিনি শুরু থেকেই শিক্ষাজীবনে ইসলামি মতাদর্শ গ্রহণ করেছিলেন, সেখান থেকেই ইসলামি শিক্ষা বিস্তারে আগ্রহী হোন। এইজন্য তিনি একটি মাদ্রাসা প্রতিষ্ঠা করার জন্য ধামরাই উপজেলার কাকিলাজানি নদীর তীর বেছে নেন। মাদ্রাসাটি ধামরাই উপজেলার ধামরাই ইউনিয়নের ৫ নং ওয়ার্ডের শরীফবাগ গ্রামে অবস্থিত। প্রাথমিক অবস্থায় ১৯৪৯ সালের ১ মার্চ তারিখে মাদ্রাসাটি মক্তব হিসেবে কার্যক্রম শুরু করে, মাদ্রাসার প্রথম অধ্যক্ষের দায়িত্ব পালন করেন মাওলানা আবদুস সামাদ। এরপরে আব্দুস সবুর ২য় অধ্যক্ষ হিসেবেও গুরুত্বপূর্ণ দায়িত্ব পালন করেন।\nমাদ্রাসাটি ২০০৬ সালে বিশ্ববিদ্যালয় সংশোধনী আইন দিয়ে কুষ্টিয়া ইসলামী বিশ্ববিদ্যালয়ের অধিভুক্তি লাভ করে। এরপরে ২০১৬ সালে ঢাকায় ইসলামি আরবি বিশ্ববিদ্যালয় প্রতিষ্ঠা হলে মাদ্রাসাটি সেখানে সেই বিশ্ববিদ্যালয়ের অধিভুক্তিতে স্থানান্তরিত হয়।\n\n\n== শিক্ষা কার্যক্রম ==\nমাদ্রাসাটিতে আলিয়া মাদ্রাসায় ইবতেদায়ী শাখা থেকে শুরু করে কামিল শ্রেণী পর্যন্ত পাঠদান করা হয়। মাদ্রাসার দাখিল স্তরে সাধারণ শাখা, বিজ্ঞান শাখা ও ভোকেশনাল শাখায় পাঠদান করা হয়। মাদ্রাসার আলিম শ্রেণীতে সাধারণ ও বিজ্ঞান শাখায় পাঠদান করা হয়। ফাজিল শ্রেণীর শিক্ষার্থীদের জন্য গবেষণার সুযোগ রয়েছে, কুরআন, হাদিস ও দাওয়াহ বিষয়ে পড়ার সুযোগ রয়েছে। মাদ্রাসার কামিল স্তরে হাদিস, তাফসির, ফিকাহ বিষয়ে মাস্টার্স সমমান কামিল পড়ার সুযোগ রয়েছে। মাদ্রাসার বর্তমান অধ্যক্ষের নাম ড. মোঃ ফায়জুল আমীন সরকার, এবং সাবেক অধ্যক্ষের নাম মুহা.আব্দুল মতিন। মাদ্রাসার ৩২ জন শিক্ষক ও ৬ জন কর্মচারী ও ২০০০ জন শিক্ষার্থী রয়েছে। মাদ্রাসার বর্তমান উপাধ্যক্ষের নাম আবদুল্লাহ আল মাহমুদ।\n\n\n== তথ্যসূত্র =="}