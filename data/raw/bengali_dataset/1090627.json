{"pageid": 1090627, "title": "সালিহ মুসলিম", "url": "https://bn.wikipedia.org/wiki?curid=1090627", "content": "সালিহ মুসলিম মুহাম্মদ (কুর্মঞ্জি  কুর্দি: Salih Muslim Mihemed, আরবি: صالح مسلم محمد, প্রতিবর্ণীকৃত: Ṣāliḥ Muslim Muḥammad) উত্তর ও পূর্ব সিরিয়ার স্বায়ত্তশাসিত প্রশাসনের প্রধান দল ডেমোক্রেটিক ইউনিয়ন পার্টির (পিওয়াইডি) প্রাক্তন সহ-চেয়ারম্যান। ন্যাশনাল কোঅর্ডিনেশন কমিটি ফর ডেমোক্রেটিক চেঞ্জের ডেপুটি কো -অর্ডিনেটর হিসেবে তিনি সিরিয়ার গৃহযুদ্ধের বেশিরভাগ কুর্দির প্রতিনিধি ছিলেন।\n\n\n== রাজনৈতিক পেশা ==\n\n\n=== প্রাথমিক রাজনৈতিক কার্যক্রম ===\nমুস্তাফা বারজানির ইরাক সরকারের বিরুদ্ধে চলমান লড়াইয়ের দ্বারা তিনি প্রভাবিত হওয়ার পর  ইস্তাম্বুল টেকনিক্যাল ইউনিভার্সিটিতে ইঞ্জিনিয়ারিং অধ্যয়নরত অবস্থায় ১৯৭০- এর দশকে প্রথম কুর্দি আন্দোলনের সাথে যুক্ত হন, যার ব্যর্থতা তাকে আরও সক্রিয় হওয়ার জন্য উৎসাহিত করে।\nতিনি ১৯৯৮ সালে  সিরিয়ার কুর্দিস্তান ডেমোক্রেটিক পার্টি (কেডিপি-এস), ইরাকি কুর্দি ডেমোক্রেটিক পার্টির (কেডিপি) সিরিয়ান শাখায় যোগদান করেন। তিনি দলের উদ্দেশ্য পূরণে ব্যর্থ হওয়ায় হতাশ হয়ে ২০০৩ সালে কেডিপি-এস ত্যাগ করেন।\n\n\n=== ডেমোক্রেটিক ইউনিয়ন পার্টি (পিওয়াইডি) ===\nতিনি ২০০৩ সালে নবগঠিত ডেমোক্রেটিক ইউনিয়ন পার্টিতে (পিওয়াইডি) যোগদান করেন ও দলের নির্বাহী পরিষদের সদস্য হন এবং ২০১০ সালে দলীয় প্রধান নির্বাচিত হন। তিনি ও তার স্ত্রী আয়ি এফেন্ডিকে সিরিয়ায় বন্দী করার পর, তিনি ২০১০ সালে ইরাকের একটি প্যাট্রিওটিক ইউনিয়ন অব কুর্দিস্তান (পিইউকে) ক্যাম্পে পালিয়ে যান। তিনি সিরিয়ার গৃহযুদ্ধ শুরু হওয়ার পর ২০১১ সালের মার্চ মাসে কামিশলীতে ফিরে আসেন।\nতার সভাপতিত্বে, পিওয়াইডি উত্তর ও পূর্ব সিরিয়ার স্বায়ত্তশাসিত প্রশাসনের উত্থানে নেতৃস্থানীয় রাজনৈতিক দল ও মূল কাণ্ডারি হয়ে ওঠে। ২০১৩ সালের জুলাই মাসে, কুর্দি-তুর্কি শান্তি প্রক্রিয়ার সময়, তাকে সিরিয়ার ভবিষ্যৎ নিয়ে তুর্কি সরকারের সাথে আলোচনার জন্য ইস্তাম্বুলে আমন্ত্রণ জানানো হয়েছিল, তৎকালীন ও ২০১৪ সালের অক্টোবর মাসের মধ্যে আলোচনার জন্য আরও তিনটি অনুষ্ঠানে যোগদান করেন।\n\n\n=== টিইভি-ডিইএম বৈদেশিক সম্পর্ক ===\n২০১৭ সালের সেপ্টেম্বরে, উত্তর সিরিয়ায় পিওয়াইডি-এর ৭তম কংগ্রেস অনুষ্ঠিত হয়, যেখানে দুটি নতুন সহ-আসন নির্বাচিত হয়। তিন ডেমোক্রেটিক ফেডারেশন অব নর্দার্ন সিরিয়ার মুভমেন্ট ফর ডেমোক্রেটিক সোসাইটির (টিইভি-ডিইএম) জোটের বৈদেশিক সম্পর্ক কর্মকর্তা হিসেবে কাজ যুক্ত হন।\nক্ষমতায় পাওয়ার পরে তিনি এই বার্তার উপর জোর দিয়েছেন যে \"তুরস্কে কুর্দি সমস্যা ও সিরিয়ায় কুর্দি সমস্যা দুটি পৃথক সমস্যা এবং আলাদাভাবে সমাধান করা হবে। সিরিয়ায় আমাদের সমস্যা সমাধানের জন্য, আমাদের আরব, তুর্কমেন ও অন্যান্যদের সাথে আমাদের সহ সিরিয়ানদের সাথে বসে কথা বলতে হবে। তুরস্কের সাথে নয়।\"\n\n\n== তথ্যসূত্র =="}