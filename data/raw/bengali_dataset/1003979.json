{"pageid": 1003979, "title": "গ্যাবন জাতীয় ফুটবল দল", "url": "https://bn.wikipedia.org/wiki?curid=1003979", "content": "গ্যাবন জাতীয় ফুটবল দল (ফরাসি: Équipe nationale de football du Gabon) হচ্ছে আন্তর্জাতিক ফুটবলে গ্যাবনের প্রতিনিধিত্বকারী পুরুষদের জাতীয় দল, যার সকল কার্যক্রম গ্যাবনের ফুটবলের সর্বোচ্চ নিয়ন্ত্রক সংস্থা গাবোনীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৬ সাল হতে ফুটবলের সর্বোচ্চ সংস্থা ফিফার এবং ১৯৬৮ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬০ সালের ১৩ই এপ্রিল তারিখে, গ্যাবন প্রথমবারের মতো আন্তর্জাতিক খেলায় অংশগ্রহণ করেছে; মাদাগাস্কারে অনুষ্ঠিত উক্ত ম্যাচে গ্যাবন আপার ভোল্টার কাছে ৫–৪ গোলের ব্যবধানে পরাজিত হয়েছে।\n৪১,০০০ ধারণক্ষমতাবিশিষ্ট ওমর বাঙ্গো স্টেডিয়ামে লেস পান্থেরেস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গ্যাবনের রাজধানী লিব্রেভিলে অবস্থিত। বর্তমানে এই দলের ম্যানেজারের দায়িত্ব পালন করছেন পাত্রিস এভো এবং অধিনায়কের দায়িত্ব পালন করছেন আর্সেনালের মধ্যমাঠের খেলোয়াড় পিয়ের এমেরিক অবামেয়াং।\nগ্যাবন এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে গ্যাবন এপর্যন্ত ৭ বার অংশগ্রহণ করেছে, যার মধ্যে সেরা সাফল্য হচ্ছে ১৯৯৬ এবং ২০১২আফ্রিকা কাপ অফ নেশন্সের কোয়ার্টার-ফাইনালে পৌঁছানো।\nদিদিয়ের অভোনো, পিয়ের এমেরিক অবামেয়াং, ব্রুনো একুয়েলে মাঙ্গা, মালিক এভুনা এবং দানিয়েল কুসিনের মতো খেলোয়াড়গণ গ্যাবনের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৯ সালের জুলাই মাসে প্রকাশিত র‌্যাঙ্কিংয়ে গ্যাবন তাদের ইতিহাসে সর্বোচ্চ অবস্থান (৩০তম) অর্জন করে এবং ২০০৩ সালের এপ্রিল মাসে প্রকাশিত র‌্যাঙ্কিংয়ে তারা ১২৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গ্যাবনের সর্বোচ্চ অবস্থান হচ্ছে ৬৩তম (যা তারা ১৯৯৬ সালে অর্জন করেছিল) এবং সর্বনিম্ন অবস্থান হচ্ছে ১২৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ গ্যাবন জাতীয় ফুটবল দল  ওয়েব্যাক মেশিনে আর্কাইভকৃত ২০ জুন ২০১৮ তারিখে (ইংরেজি)\nক্যাফ-এ গ্যাবন জাতীয় ফুটবল দল (ইংরেজি)"}