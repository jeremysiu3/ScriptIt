{"pageid": 1473884, "title": "নৌকা (রাজনীতি)", "url": "https://bn.wikipedia.org/wiki?curid=1473884", "content": "নৌকা হলো বাংলাদেশ আওয়ামী লীগের নির্বাচনী প্রতীক।\nপাকিস্তানের স্বাধীনতার পর পূর্ববঙ্গ-ভিত্তিক রাজনৈতিক জোট যুক্তফ্রন্ট ১৯৫৪ সালের পূর্ববঙ্গ আইনসভা নির্বাচনে লাঙ্গল প্রতীক নিতে চেয়েছিল, কিন্তু ব্রিটিশ ভারতে কৃষক প্রজা পার্টি প্রতীকটি ব্যবহার করায় সরকার তাদেরকে ই প্রতীকটি দেয়নি। ফলস্বরূপ তাদের নির্বাচনী প্রতীক হিসেবে নৌকাকেই বেছে নিতে হয়েছিল। যুক্তফ্রন্ট ১৯৫৭ সালে বিলুপ্ত হয়ে যায় এবং তারপর থেকে জোটটির অন্যতম সদস্য দল পূর্ব পাকিস্তান আওয়ামী লীগ নির্বাচনের জন্য প্রতীকটি পায়। ১৯৭০ সালের পাকিস্তানের সাধারণ নির্বাচনে নিখিল পাকিস্তান আওয়ামী লীগ নৌকা প্রতীক নিয়ে অংশগ্রহণ করে এবং জয়লাভ করে। আওয়ামী লীগ-নেতৃত্বাধীন ৮ দলীয় জোটের সদস্য দল বাংলাদেশ কৃষক শ্রমিক আওয়ামী লীগ ১৯৮৬ সালের জাতীয় সংসদ নির্বাচনে নৌকা প্রতীক নিয়ে অংশগ্রহণ করে। ২০১৮ সালের জাতীয় সংসদ নির্বাচনের পূর্ব আওয়ামী লীগ-নেতৃত্বাধীন মহাজোটে অধীনে ১১ টি রাজনৈতিক দল নৌকা প্রতীক নিয়ে অংশগ্রহণ করতে চেয়েছিল। ২০২৩ সালে আওয়ামী লীগ-ভিত্তিক ১৪ দলীয় জোটের সদস্য দল জাতীয় সমাজতান্ত্রিক দল, জাতীয় পার্টি (মঞ্জু) ও ওয়ার্কার্স পার্টি ২০২৪ সালের জাতীয় সংসদ নির্বাচনে তাদের নিজস্ব নির্বাচনী প্রতীকের পরিবর্তে নৌকা প্রতীক বেছে নেওয়ার সিদ্ধান্ত নেয়। ২০২৪ সালে আওয়ামী লীগ কর্তৃপক্ষ দলীয় কর্মীদের মধ্যে বিরোধ নিরসনের জন্য স্থানীয় নির্বাচনে কাউকে তাদের দলীয় প্রতীক না দেওয়ার সিদ্ধান্ত গ্রহণ করে। পরিবর্তে তারা সিদ্ধান্ত নেয় যে দলের প্রার্থীরা যেকোনো প্রতীক ব্যবহার করতে পারবেন।\n\n\n== আরও দেখুন ==\nধানের শীষ – বাংলাদেশ জাতীয়তাবাদী দলের প্রতীক\n\n\n== তথ্যসূত্র =="}