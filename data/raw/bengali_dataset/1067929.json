{"pageid": 1067929, "title": "রফিক তাগি", "url": "https://bn.wikipedia.org/wiki?curid=1067929", "content": "রফিক তাগি (৫ আগস্ট ১৯৫০, খোশচোবানি, মাসলি জেলা, আজারবাইজান — ২৩ নভেম্বর ২০১১, বাকু, আজারবাইজান) ছিলেন একজন আজারবাইজানি ছোটগল্প লেখক এবং একজন সাংবাদিক। তিনি সনৎ নামে একটি সংবাদপত্রের জন্য কাজ করতেন। \"ইউরোপ এবং মার্কিন\" নামে একটি নিবন্ধ লেখার দায়ে পুলিশ তাকে এবং সনতের সম্পাদক সামির সাদাগাতোগলুকে  গ্রেপ্তার করা হয় নিবন্ধটিকে ইসলাম এবং ইসলামের নবী মুহাম্মাদের সমালোচনা বলে সাব্যস্ত করে। তাকে জাতিগত বিদ্বেষ উস্কে দেওয়ার অভিযোগে অভিযুক্ত করে তিন বছরের কারাদণ্ড দেওয়া হয়েছিল। কয়েক মাস পরে রাষ্ট্রপতির ক্ষমায় মুক্তি পেলে তাকে একটি গাড়ি পার্কে হত্যা করা হয়।\n\n\n== জীবনীক্রম ==\n\n\n=== হত্যা ===\nরফিক তাগি ২০১১ সালের ২৩ নভেম্বর তার বাড়ির কাছে একটি গাড়িপার্কে ছুরিকাঘাতে মারা যান। মৃত্যুর মাত্র একদিন আগে অনুষ্ঠিত একটি সাক্ষাৎকারে তিনি বলেছিলেন \"ইরান এবং বিশ্বায়নের অনিবার্যতা\" নিবন্ধের প্রতিশোধ হিসেবে তিনি হামলার শিকার হতে পারেন। নিবন্ধটি তিনি ১০ নভেম্বর ২০১১ তারিখে প্রকাশ করেছিলেন এবং এতে তিনি \"ইসলামের বদনাম করার\" দায়ে ইরানের প্রেসিডেন্ট মাহমুদ আহমাদিনেজাদের সমালোচনা করেন।\nতাগির পরিবার উদ্বেগ প্রকাশ করে যে ওই ঘটনার পর থেকে এক সপ্তাহের মধ্যেও কাউকে হত্যার জন্য দায়ী করা হয়নি এবং তাগি চিকিৎসাজনিত অবহেলার কারণে মারা গেছেন বলে তারা স্বাস্থ্য মন্ত্রণালয় ও ক্লিনিকের প্রধান চিকিৎসকের বিরুদ্ধে মামলা করার ইচ্ছার কথা জানান। উপরন্তু, তারা পশ্চিমা দেশগুলোর মধ্যে কোন একটিতে রাজনৈতিক আশ্রয় নেওয়ার পরিকল্পনাও ঘোষণা করে।\n২০১১ সালের ১৫ ডিসেম্বর ইউরোপীয় পার্লামেন্ট একটি প্রস্তাব পাস করে যেখানে তারা রফিক তাগি হত্যার নিন্দা জানায়।\n\n\n== প্রতিক্রিয়া ==\n\n\n=== আজারবাইজানে ===\nঅনুসন্ধানী সাংবাদিক এবং তাগির সহ-কলামিস্ট খাদিজা ইসমাইলোভা এই হত্যাকাণ্ডকে উগ্র ইসলামপন্থীদের উপর দোষারোপ করেছেন যারা ইরানের গোপন গোয়েন্দা তথ্যের সাথে ঘনিষ্ঠভাবে কাজ করছে।\nবংশীবাদক এলশাদ আব্দুললায়েভ বিশ্বাস করেন যে জাতীয় নিরাপত্তা মন্ত্রণালয়ের জেনারেল আকিফ চোভদারোভ এই হত্যার জন্য দায়ী।\n\n\n=== ইরানে ===\nবাকুতে অবস্থিত ইরানের দূতাবাস এই হত্যাকাণ্ডের সাথে ইরান কে কোনভাবেই যুক্ত নয় বলে সমস্ত অভিযোগ অস্বীকার করেছে এবং অভিযোগগুলিকে \"ভিত্তিহীন\" বলে অভিহিত করেছে।\n২০০৭ সালে ফতোয়া প্রদানকারী আয়াতুল্লাহ মোহাম্মদ ফাজেল লঙ্কারানির ছেলে আয়াতুল্লাহ মোহাম্মদ জাভদ লঙ্কারানি তার ওয়েবসাইটে একটি বিবৃতি প্রকাশ করেছেন, যেখানে তিনি হত্যাকারীদের প্রশংসা করেছেন \"নবীকে অপমান কারী কে জাহান্নামে পাঠানোর জন্য\" এবং তাকে আশ্বাস দেওয়া হয় যে মুসলিম যুবকরা \"বিশ্ব সাম্রাজ্যবাদ এবং জায়নবাদের ষড়যন্ত্র\" চলতে দেবে না।\nএ ক্ষেত্রে ভিন্নমতাবলম্বী আইনবিদ মোহসেন কাদিভার সম্প্রতি মৃত আয়াতুল্লাহর ছেলের সাথে ফতোয়ার বৈধতা নিয়ে তীব্র নৈতিক ও আইনগত বিতর্কে লিপ্ত হন। তিনি যুক্তি দেখিয়েছিলেন যে ফতোয়ার আঞ্চলিক বহির্ভূত প্রয়োগ অমানবিক, বিদ্বেষপূর্ণ এবং অসাংবিধানিক।\n\n\n== তথ্যসূত্র =="}