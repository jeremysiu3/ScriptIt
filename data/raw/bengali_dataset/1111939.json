{"pageid": 1111939, "title": "সুশান্ত মজুমদার", "url": "https://bn.wikipedia.org/wiki?curid=1111939", "content": "সুশান্ত মজুমদার (জন্ম: ১১ নভেম্বর ১৯৫৪) বাংলাদেশের সাংবাদিক, কথাসাহিত্যিক ও মুক্তিযোদ্ধা। কথাসাহিত্যে অবদানের জন্য তিনি ২০০৯ সালে বাংলা একাডেমি পুরস্কার লাভ করেন।\n\n\n== জীবনী ==\nসুশান্ত মজুমদার ১১ নভেম্বর ১৯৫৪ সালে বাগেরহাটে জন্মগ্রহণ করেন। তিনি ছিলেন ১৯৭১ সালের নবম সেক্টরের মুক্তিযোদ্ধা। তিনি বাংলা সাহিত্যে এমএ ডিগ্রী অর্জন করেছেন। ১৯৬০-এর দশকে স্কুলজীবনে সাহিত্য চর্চার শুরু করেন। সাংবাদিকতা দিয়ে কর্মজীবন শুরু করেন। ১৯৭০-এর দশকে নজরুলবিষয়ক প্রবন্ধ লিখতেন। গল্প  এবং উপন্যাসও নিয়মিত লিখতেন। দেশের বিভিন্ন সাহিত্য ও প্রধান দৈনিক পত্রিকায় লেখালেখি করতেন। সাপ্তাহিক পত্রিকা ‘সচিত্র সন্ধানী’তে সম্পাদনা সহকারী হিসেবে দায়িত্ব পালন করেন। কথাসাহিত্যে অবদানের জন্য তিনি ২০০৯ সালে বাংলা একাডেমি পুরস্কার লাভ করেন।\n\n\n== গ্রন্থ ==\nসুশান্ত মজুমদারের উল্লেখযোগ্য প্রকাশিত গ্রন্থের মধ্যে রয়েছে:\n\nআমার বাবা মুক্তিযোদ্ধা\nচার দশকের নির্বাচিত গল্প\nসন্দেহ ও নতুন কুটুম\nঠাকুরমার ঝুলি\nগরম হাত\n\n\n== পুরস্কার ও সম্মাননা ==\nবাংলা একাডেমী সাহিত্য পুরস্কার (২০০৯)\nজীবনানন্দ পুরস্কার-২০০৮\n\n\n== তথ্যসূত্র =="}