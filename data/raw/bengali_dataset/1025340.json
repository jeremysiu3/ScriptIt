{"pageid": 1025340, "title": "দ্য ফিউজিটিভস", "url": "https://bn.wikipedia.org/wiki?curid=1025340", "content": "দ্য ফিউজিটিভস ফিনিশ লেখক জোহানেস লিনানকোস্কির লেখা একটি উপন্যাসিকা। এটি ১৯০৮ সালে প্রকাশিত হয় এবং উপন্যাসটি দি সং অফ দি রেড ব্লাড ফ্লাওয়ার এর পাশাপাশি লেখকের অন্যতম সেরা একটি কাজ। এটি ১১ টির বেশি ভাষায় অনুবাদ করা হয়েছে। উপন্যাসিকাটি মূলত কৃষিনির্ভর সমাজের চাষীদের নিয়ে লেখা। উপন্যাসটির মূল শিরোনাম হলো পাকোলাইসেট। মোট পৃষ্ঠা ১৬৪। প্রকাশক বনিয়ার গ্রুপ।\n\n\n== পটভূমি ==\nবাস্তব ঘটনার ভিত্তিতে উপন্যাসিকাটি লেখা হয়েছে। উপন্যাসিকাটি লেখার সময়ে লেখক জোহানেস লিনানকোস্কি ফিনল্যান্ডের লাপিনলাহতিতে বসবাস করতেন। তখন সময় ছিল ১৯০২ সাল। সেই সময় ফিনল্যান্ডের অন্য শহর আকা হতে একটি কৃষক পরিবার লাপিনলাহতি তে বাস করতে আসে। কয়েক দিন পর কৃষক পরিবারের এক বৃদ্ধ দম্পতির মেয়ের সাথে বয়সী এক পুরুষের বিয়ে হয় কিন্তু মেয়েটি অন্য পুরুষের সাথে অবৈধ সন্তান জন্ম নেয়। এই ঘটনার ফলে মান সম্মান হারানোও মানুষদের কটুক্তির ভয়ে কৃষক পরিবারটি স্যাভোনিয়া এর উদ্দেশ্যে যাত্রা শুরু করে ও সেখানে বসবাস শুরু করে। এই ঘটনাটিই লেখক লিনানকোস্কি তার উপন্যাসিকায় বর্ণনা করেছেন। উপন্যাসিকাটির কেন্দ্র বিন্দু হচ্ছে আলাপ্টিকা গ্রামের দ্য হোভি হাউজ, লেখক গ্রামটির যেখানে থাকেন সেই জায়গাটি। তবে তিনি বইতে জায়গার নাম পরিবর্তন করে দেন।\n\n\n== চলচ্চিত্র ==\nউপন্যাসিকার কাহিনীর উপর ভিত্তি করে ১৯৭৭ সালে একটি টেলিভিশন চলচ্চিত্র পাকোলাইসেট নির্মিত হয়। যার পরিচালনা করেন ভেইকো কারটুলা৷ অভিনয় করেন ভিলহো সিভোলা, মার্টি কাইনুলাইনেন ও ইভা একলান্ড।\n\n\n== তথ্যসূত্র =="}