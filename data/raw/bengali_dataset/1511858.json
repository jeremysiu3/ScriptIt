{"pageid": 1511858, "title": "আরাধনা শেঠ", "url": "https://bn.wikipedia.org/wiki?curid=1511858", "content": "আরাধনা শেঠ হলেন একজন ভারতীয় শিল্প পরিচালক, শিল্পী, প্রযোজনা ডিজাইনার এবং চলচ্চিত্র নির্মাতা যিনি হিন্দি চলচ্চিত্র শিল্পের পাশাপাশি ওয়েস অ্যাণ্ডারসনের দ্য দার্জিলিং লিমিটেড, লণ্ডন হ্যাজ ফলেন এবং দ্য বোর্ন সুপ্রিমেসির মতো হলিউড প্রযোজনায় কাজ করেছেন।  একজন শিল্পী হিসেবে, তিনি তাঁর শিল্পকর্মগুলি কেমোল্ড প্রেসকট রোড গ্যালারী, গ্রসভেনর গ্যালারী, নতুন দিল্লির কেএইচওজেতে  প্রদর্শন করেছেন।  তিনি তাঁর ভাই বিক্রম শেঠের উপন্যাস \"এ স্যুটেবল বয়\" -এর ২০২০ সালের বিবিসি রূপান্তরেরও প্রযোজনা করেছিলেন।  তিনি ভারতের গোয়ায় থাকেন। \n\n\n== জীবনী ==\nআরাধনা শেঠের মা ছিলেন ভারতীয় প্রধান বিচারপতি লীলা শেঠ, এবং তাঁর ভাইয়েরা হলেন ঔপন্যাসিক বিক্রম শেঠ এবং বৌদ্ধ শিক্ষক শান্তুম শেঠ। \nআরাধনা নতুন দিল্লির জামিয়া মিলিয়া ইসলামিয়া বিশ্ববিদ্যালয়ের গণযোগাযোগ গবেষণা কেন্দ্র থেকে স্নাতকোত্তর ডিগ্রি অর্জন করেন। স্নাতক শেষ করার পর তিনি প্রথমে অরুন্ধতী রায়ের লেখা \"ইন হুইচ অ্যানি গিভস ইট দোজ ওয়ানস\" ছবিতে সহকারী পরিচালক হিসেবে কাজ করেন। তিনি ছবিটির ডিজাইনার হিসেবেও কাজ করেছিলেন। ১৯৯২ সালে, দ্য ইয়ং ইণ্ডিয়ানা জোন্স ক্রনিকলসের সেটে পরিচালক দীপা মেহতার সাথে তাঁর দেখা হয়, এর পরে তিনি ১৯৯৬ সালে দীপা মেহতার \"ফায়ার\" এবং ১৯৯৮ সালে \"আর্থ\" চলচ্চিত্রের সেট ডিজাইন করেন। \n\n\n== নির্বাচিত চলচ্চিত্র তালিকা ==\nআরাধনা সেঠ শিল্প নির্দেশনা বা প্রযোজনা পরিকল্পনার সাথে জড়িত ছিলেন:\n\nদ্য বোর্ন সুপ্রিমেসি (২০০৪) - শিল্প বিভাগ (ভারত ইউনিট)\nডন: দ্য চেজ বিগিনস এগেইন (২০০৬) - প্রোডাকশন ডিজাইনার\nদার্জিলিং লিমিটেড (২০০৭) - শিল্প পরিচালক\nলণ্ডন হ্যাজ ফলেন (২০১৬) - শিল্প পরিচালক\nদ্য স্কাই ইজ পিঙ্ক (২০১৮) - প্রোডাকশন ডিজাইন\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে আরাধনা শেঠ (ইংরেজি)"}