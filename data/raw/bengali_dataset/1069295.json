{"pageid": 1069295, "title": "রাক্ষুসী (চলচ্চিত্র)", "url": "https://bn.wikipedia.org/wiki?curid=1069295", "content": "রাক্ষসী চিত্রনায়িকা রোজিনা এবং চিত্রনায়ক ফেরদৌস অভিনীত ২০০৫-এর একটি বাংলাদেশী চলচ্চিত্র। বাংলাদেশের জাতীয় কবি কাজী নজরুল ইসলামের একটি ছোট গল্প 'রাক্ষুসী' অবলম্বনে নির্মাণ করা হয় এটি। এটি জাতীয় কবির লেখার দ্বিতীয় চলচ্চিত্রায়ন। এর চিত্রনাট্যকারআহমদ জামান চৌধুরী। ছবিটি পরিচালনা করেছেন মতিন রহমান। আর প্রযোজনায় রয়েছেন ফরিদুর রেজা সাগর এবং ইবনে হাসান খান। ছবিতে নাম ভূমিকায় অভিনয় করেছেন রোজিনা এবং তার স্বামীর ভূমিকায় রয়েছে ফেরদৌস। এছাড়াও চলচ্চিত্রের এক বিশেষ চরিত্র কুন্তির ভূমিকায় রয়েছে চিত্রনায়িকা পূর্ণিমা। এছাড়াও দিলারা জামান, রহমত আলী, সাইদ আখতার আলী, খালেদ আনোয়ার, লুৎফর রহমান জর্জ সহ অনেকেই রয়েছেন।\n\n\n== কাহিনীসংক্ষেপ ==\nবিন্দি হলেন একনিষ্ঠ স্ত্রী, যার স্বামী ভোলা তাকে নিয়ে সর্বদা  গর্ববোধ করেন। একদা ভোলা তার ছোট শালীকা কুন্তির প্রেমে পড়ে যায় আর তার সাথে নেতিবাচক আচরণ করে, যার ফলে বিন্দি খুবই কষ্ট পায় এবং প্রতিহিংসাপূর্বক নিজেই নিজের স্বামীকে হত্যা করে কারাগারে যায়।  এলাকায় রাতারাতি এ খবর ছড়িয়ে যায়, আর এলাকার লোকজন সকলে বিন্দিকে খারাপ নারী হিসেবে মনে করে। কিন্তু কেউ তার যন্ত্রণা বুঝতে পারে না, আর সে যখন কারাসাজা শেষ করে বাড়ি ফিরে আসে তখন এলাকা\nবাসী তাকে \"রাক্ষুশী\" (দানবী) বলে হেয় করা শুরু করে।\n\n\n== শ্রেষ্ঠাংশে ==\nরোজিনা - বিন্দি\nফেরদৌস- ভোলা\nপূর্ণিমা -কুন্তি\nদিলারা জামান-\nমতিন রহমান\nরহমত আলী\nসায়েদ আখতার আলী\nখালেদ আনোয়ার\nলুৎফর রহমান জর্জ\nমকবুল হোসাইন\nআব্দুল করিম\nশামসুদ্দীন টগর\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে রাক্ষুসী"}