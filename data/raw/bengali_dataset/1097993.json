{"pageid": 1097993, "title": "টোকিও মেট্রো জাদুঘর", "url": "https://bn.wikipedia.org/wiki?curid=1097993", "content": "টোকিও মেট্রো জাদুঘর হল জাপানের রাজধানী টোকিও শহরের এডোগাওয়া ওয়ার্ডে অবস্থিত একটি রেলওয়ে জাদুঘর। এই জাদুঘরের মালিক টোকিও মেট্রোর অধীনস্থ অলাভজনক সংস্থা মেট্রো সাংস্কৃতিক ফাউন্ডেশন। এই রেলওয়ে জাদুঘরটি টোকিও মেট্রোর কাসাই স্টেশন থেকে ১০০ মিটার দূরে অবস্থিত।\nটোকিও মেট্রো জাদুঘরে ঢুকতে হলে দর্শনার্থীদের টোকিওর প্রথম নির্মিত উয়েনো ও আসাকুসা লাইনের (বর্তমানে গিনজা লাইনের অংশ) ভূ-গর্ভস্থ (সাবওয়ে) টিকেট গেট হয়ে প্রবেশ করতে হয় যা ১৯২৭ সালে নির্মিত হয়েছিলো।\n\n\n== সংগ্রহশালা ==\nটোকিও মেট্রো জাদুঘরটি টোকিও মেট্রো ব্যবস্থায় ব্যবহৃত রোলিং স্টকগুলোর কয়েকটি নমুনা নিয়ে গঠিত, সাথে মারুননুচি লাইনে চলা এইডেন ৩০০ এবং গিনজা লাইনে চলা এইডেন ১০০০ ইঞ্জিন গাড়িগুলো এখানে প্রদর্শন করে থাকে। এই জাদুঘরে সর্বমোট সাতটি প্রদর্শনী স্থান বিদ্যমান যেগুলো টোকিও মেট্রো ব্যবস্থার ইতিহাস ও নির্মাণ, টোকিও মেট্রোর যাত্রী সেবা, সমগ্র বিশ্বের ভূ-গর্ভস্থ মেট্রো ব্যবস্থাগুলোর বর্ণনা এবং নিরাপত্তা ব্যবস্থা তুলে ধরে। দর্শনার্থীদের অভিজ্ঞতা অর্জনের জন্য এখানে চালনা সিমুলেটরের ব্যবস্থাও রয়েছে যার মাধ্যতে তারা মেট্রো রেল চালানোর স্বাদ নিতে পারেন।\n\n\n=== সংগ্রহের বিবরণ ===\nভূ-গর্ভস্থ টিকেট গেটের ভেতর দিয়ে প্রবেশের পর দর্শনার্থীদের সময়ের সাথে সাথে মেট্রোর বিকাশ এবং ১৯২৭ সালে প্রথম নির্মিত উয়েনো স্টেশনের পুনর্নির্মাণ (লাইনটির প্রথম ভূ-গর্ভস্থ স্টেশন) শহরের সাথে তুলনা করে দেখানো হয়।\nপরের প্রদর্শনী স্থানগুলো আরো প্রযুক্তিগত প্রদর্শনীর জন্য, যেগুলো ভূ-গর্ভস্থ টানেলের নির্মাণ এবং লাইনের নিরাপত্তা সহ বন্যা নিরোধক ব্যবস্থা এবং ট্রাফিক ও পাওয়ার কন্ট্রোল কেন্দ্রসহ দুর্যোগ প্রতিরোধ কেন্দ্রের কার্যকলাপ দেখানো হয়।\nজাদুঘরের পরবর্তী অংশে ১০০ সিরিজের ভূ-গর্ভস্থ গাড়ি রয়েছে যা দর্শনার্থীদের ভেতরে ঢুকে মোটর সহ বিভিন্ন গাড়ি নিয়ন্ত্রণ করার সুযোগ দেয়। স্কেল উদাহরণগুলো ভূ-গর্ভস্থ দ্বারা ব্যবহৃত ইলেক্ট্রিক্যাল সংগ্রহ দেখায় সাথে প্যান্টোগ্রাফ এবং তৃতীয় রেল দেখায়, এবং ইলেক্ট্রিক মোটর ও বগি ব্রেকের ব্যবহারিক উদাহরণ প্রদর্শিত হয়। জাদুঘরের পরের অংশে কর্মচারীদের শেখানোর সিমুলেটরগুলো থাকে, জাদুঘর কর্তৃপক্ষের অনুমতি নিয়ে তিনটি সিমুলেটরের একটি দর্শনার্থীরা চাইলে ব্যবহার করে দেখতে পারে।\nশেষের দিকে, জাদুঘরে বক্তৃতা প্রদান করার জন্য একটি হল, একটি বিশ্রামকক্ষ এবং ভূ-গর্ভস্থ রেলের কর্ম সম্পর্কিত একটি পাঠাগার রয়েছে।\n\n\n== তথ্যসূত্র =="}