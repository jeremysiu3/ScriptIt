{"pageid": 1511838, "title": "শ্রী দিব্যা", "url": "https://bn.wikipedia.org/wiki?curid=1511838", "content": "শ্রী দিব্যা (জন্ম: ১ এপ্রিল ১৯৯৩) একজন ভারতীয় অভিনেত্রী যিনি মূলত তামিল এবং তেলুগু ছবিতে অভিনয় করেন।\n\n\n== জীবনের প্রথমার্ধ ==\nশ্রী দিব্যার জন্ম ১৯৯৩ সালের ১ এপ্রিল বর্তমান তেলেঙ্গানার হায়দ্রাবাদে ।  দিব্যার এক বড় বোন শ্রী রাম্যা তেলুগু এবং তামিল ছবিতে অভিনয় করেন।  শ্রী দিব্যা কেন্দ্রীয় বিদ্যালয়ে পড়াশোনা করেছেন। \n\n\n== কর্মজীবন ==\nশ্রী দিব্যা তিন বছর বয়সে তার কর্মজীবন শুরু করেন। তিনি শিশুতোষ চলচ্চিত্র ভারতী (২০০৬) তে প্রধান চরিত্রে অভিনয় করেছিলেন। তিনি তেলুগু টেলিভিশন ধারাবাহিকেও অভিনয় করেছেন। \n২০১০ সালে রবি বাবু পরিচালিত তেলুগু প্রেমমূলক ছবি মানসারা -তে নায়িকা হিসেবে তার অভিষেক ঘটে, কিন্তু ছবিটি অর্থনৈতিকভাবে ব্যর্থ হয়।  এরপর তিনি মারুথি পরিচালিত বাস স্টপ (২০১২) ছবিতে অভিনয় করেন। এই সিনেমায় তিনি প্রিন্সের সাথে অভিনয় করেন। ইনেমাটি বক্স অফিসে সফল হয়।  এরপর তিনি মাল্লেলা থীরাম লো সিরিমাল্লে পুভু  -তে কাজ করেন। এই সিনেমায় তিনি একজন একাকী স্ত্রীর চরিত্রে অভিনয় করেন যিনি একজন লেখকের প্রেমে পড়ে যান। তার অভিনয় সম্পর্কে, দ্য হিন্দু পত্রিকায় লেখা হয়েছে। পত্রিকায় তাকে মনোমুগ্ধকর ও সুন্দর হিসাবে বর্ননা করা হয়েছে।  অপর এক পত্রিকায় লেখা তাকে একজন আদর্শবাদী এবং স্বাধীন নারীর চরিত্রের প্রতীক হিসাবে বর্ননা করা হয়েছে। পত্রিকায় এও বলা হয়েছে যে তিনি ভালো কাজ করেছেন এবং প্রশংসার দাবিদার। \n২০১১ সালে, তিনি তার প্রথম তামিল চলচ্চিত্র নাগরপুরম-এর শুটিং করেন   তবে ছবিটির মুক্তি বিলম্বিত হয়। তার প্রথম মুক্তিপ্রাপ্ত তামিল ছবি ছিল ভারুথপাদথ ভালিবর সঙ্গম, যেখানে তিনি শিবকার্থিকেয়নের বিপরীতে অভিনয় করেন। ছবিটি পরিচালনা করেছিলেন পোনরাম। শ্রী দিব্যা তার অভিনয়ের জন্য সমালোচকদের কাছ থেকে প্রচুর প্রশংসা লাভ করেন। বরদ্বাজ রঙ্গন মন্তব্য করেন, \"অভিনেত্রী দারুণ। তিনি ভাষা বোঝেন, প্রতিক্রিয়া শট নেওয়ার দক্ষতা রাখেন এবং পরিবেশের সাথে স্বাভাবিকভাবেই মিশে যান। তামিল সিনেমায় তার ভবিষ্যৎ কেমন হয়, তা দেখার বিষয়।\"  টাইমস অফ ইন্ডিয়া  লিখেছিল, \"সবচেয়ে বড় চমক হল নবাগত শ্রী দিব্যা, যিনি অত্যন্ত অভিব্যক্তিপূর্ণ এবং নিখুঁতভাবে সংলাপের সঙ্গে ঠোঁট মেলাতে পারেন, যা আজকের অনেক নায়িকার ক্ষেত্রেই দেখা যায় না।\" দ্য নিউ ইন্ডিয়ান এক্সপ্রেস মন্তব্য করেছিল, \"লতা চরিত্রে নবাগত শ্রী দিব্যা আবেগ, নিষ্পাপত্ব, আকর্ষণ এবং দুষ্টুমির নিখুঁত সংমিশ্রণ ফুটিয়ে তুলেছেন।\" \n২০১৪ সালে, তিনি দুটি তামিল চলচ্চিত্রে অভিনয় করেন—সুসেনথিরানের জিভা   এবং ভেলাইকারা দুরাই । রপর, ২০১৫ ও ২০১৬ সালে তিনি আরও কয়েকটি ছবিতে কাজ করেন। তবে, ২০১৭ সালের পর তিনি কিছু সময়ের জন্য অভিনয় থেকে বিরতি নেন এবং ২০২২ সালে জন গণ মন সিনেমার মাধ্যমে ফিরে আসেন, যা তার মালায়ালাম চলচ্চিত্রে অভিষেকের সূচনা করে।\n\n\n== চলচ্চিত্র তালিকা ==\n\n\n== টেলিভিশন ==\n\n\n== তথ্যসূত্র =="}