{"pageid": 1185302, "title": "ওয়ান্ডা হামিদাহ", "url": "https://bn.wikipedia.org/wiki?curid=1185302", "content": "ওয়ান্ডা হামিদাহ (জন্ম ২১ সেপ্টেম্বর ১৯৭৭) একজন ইন্দোনেশীয় রাজনীতিবিদ, অভিনেত্রী এবং সক্রিয়কর্মী। তিনি ২০০৯ থেকে ২০১৪ সাল পর্যন্ত জাকার্তা আঞ্চলিক জনপ্রতিনিধি পরিষদের সদস্য ছিলেন।\n\n\n== প্রাথমিক জীবন এবং শিক্ষা ==\nওয়ান্ডা হামিদাহ ২১ সেপ্টেম্বর ১৯৭৭ সালে জাকার্তায় জন্মগ্রহণ করেন। তিনি ত্রিশক্তি বিশ্ববিদ্যালয়ে আইন অধ্যয়ন করেন। তিনি ইন্দোনেশিয়া বিশ্ববিদ্যালয়ের থেকে নোটারিতে মাস্টার্সও সম্পন্ন করেন। \n\n\n== কর্মজীবন ==\nওয়ান্ডা একজন মডেল হিসাবে তার কর্মজীবন শুরু করেছিলেন, তিনি প্রায় ১২ বছর এই পেশায় নিষ্ঠার সাথে কাজ করেছেন।  ২০০০ থেকে ২০০২ সাল পর্যন্ত তিনি মেট্রোটিভির সংবাদ উপস্থাপক ছিলেন।  তিনি ১৯৯৮ সালে ত্রিশক্তি বিশ্ববিদ্যালয়ের ছাত্র বিক্ষোভে সক্রিয়ভাবে অংশগ্রহণ করেন এবং সেই বছর নবগঠিত ন্যাশনাল ম্যান্ডেট পার্টি (পিএএন) এ যোগদান করেন।  ওয়ান্ডার মতে, তিনি ছাত্রদের বিক্ষোভের অংশ হতে চেয়েছিলেন এবং তিনি সরাসরি ত্রিশক্তির গোলাগুলির ঘটনা প্রত্যক্ষ করেছেন। \n২০০৯ সালে, তিনি জাকার্তার আঞ্চলিক আইনসভায় নির্বাচিত হন এবং ২৫ আগস্ট শপথ গ্রহণ করেন। ওয়ান্ডা তখন বলেছিলেন যে তিনি জাতীয় জনপ্রতিনিধি পরিষদে প্রতিদ্বন্দ্বিতা করতে চান, কিন্তু তিনি প্রথমে জাকার্তার আইন পরিষদে শিখতে চান। \nআইনসভায় থাকাকালীন, তিনি ২০১১ সালে তার অভিষেক চলচ্চিত্র পেঙ্গেজার আঙ্গিনেও অভিনয় করেন।  তিনি জাতীয় শিশু সুরক্ষা কমিশন (কমনাস পিএ) এর কমিশনারও ছিলেন।  তিনি নোটারি হিসাবেও কাজ করেছেন, নিজের অফিস পরিচালনা করেছেন। \n২০১৪ সালে, ইন্দোনেশিয়ার রাষ্ট্রপতি নির্বাচনে জোকো উইদোদোকে সমর্থন করার কারণে তার দল পিএএন তাকে বহিষ্কার করেছিল - কারন তার দল তখন প্রবোও সুবিয়ান্টোকে সমর্থন করেছিল।  ডিপিআরডিতে তার মেয়াদ শেষ হওয়ার পর, তিনি অত্যধিক লবিং এবং ডিপিআরডিতে সরাসরি গভর্নেটরিয়াল নির্বাচন ফিরিয়ে আনার প্রস্তাবের বিরোধিতা করে সংস্থার সমালোচক হয়ে ওঠেন।   পরে তিনি নাসদেম পার্টিতে যোগ দেন, যেখানে তিনি পার্টির জাকার্তা শাখার চেয়ারম্যান হন।  ২০১৯ ইন্দোনেশিয়ার আইনসভা নির্বাচনে, তিনি জাকার্তার ১ম নির্বাচনী জেলার (পূর্ব জাকার্তা) একটি আসনে প্রতিদ্বন্দ্বিতা করেছিলেন,  কিন্তু তিনি এই নির্বাচনে হেরে যান। \n\n\n== ব্যক্তিগত জীবন ==\nতিনি সিরিল রাউল হাকিমকে বিয়ে করেছিলেন, বিবাহবিচ্ছেদের হওয়ার আগে তাদের পাঁচ সন্তান ছিল এবং পরে তিনি ড্যানিয়েল প্যাট্রিক হাদি শুল্টকে পুনরায় বিয়ে করেন যার সাথে তার ষষ্ঠ সন্তান ছিল। \n\n\n== চলচ্চিত্রের তালিকা ==\nপেঞ্জেজার আঙ্গিন (২০১১) \nচাহায়া দারি তৈমুর: বেটা মালুকু (২০১৪) \nডিয়ার লাভ (২০১৬) \n\n\n== তথ্যসূত্র =="}