{"pageid": 1004393, "title": "পুরুবংশ", "url": "https://bn.wikipedia.org/wiki?curid=1004393", "content": "পুুুুুুরুবংশ, প্রাচীন চন্দ্রবংশীয় রাজা যযাতির পুত্র পুরু-র বংশধারা।\nএই মহান বংশের বীজ ভগবান বিষ্ণু। বিষ্ণুর নাভিপদ্ম থেকে জাত বিধাতা ব্রহ্মা। তাঁর পুত্র অত্রি। অত্রির পুত্র চন্দ্র। চন্দ্রের নামেই একে চন্দ্রবংশ বলা হয়।\nএই বংশে বহু বিখ্যাত রাজ-রাজর্ষির জন্ম হয়েছে। কৌরব-পাণ্ডব, ভীষ্ম, দুষ্মন্ত, ভরত, জরাসন্ধ, নহুষ, যযাতি, পুরূরবা, কুরু, হস্তী এবং এই চন্দ্রবংশেরই রাজা যযাতির প্রথম পুত্র যদুর বংশ ধারায় ভগবান শ্রীকৃষ্ণ জন্ম গ্রহণ করেন।\nএই বংশলতিকা খুব ভালোভাবে পর্যালোচনা করলে দেখা যায়, মহাভারতের যুদ্ধ এই চন্দ্র বংশের-ই বংশধরদের মধ্যে যুদ্ধ। এই বংশেই অজমীঢ়ের পুত্র নীলের বংশধারায় পরবর্তীকালে পাঞ্চালবংশের সৃষ্টি হয় [দ্রুপদ, দ্রৌপদী, ধৃষ্টদ্যুম্ন প্রভৃতির জন্ম এইবংশে]।\nঅনেক দেশি-বিদেশী পণ্ডিত মনে করেন যে, কুরুক্ষেত্র যুদ্ধ আসলে কৌরব ও পাঞ্চালদের যুদ্ধ।\nএই বংশবর্ণনা কয়েকটি অংশে ভাগ করা হয়েছে। প্রথমে নারায়ণ থেকে যযাতি। যযাতির পর থেকে অজমীঢ় পর্যন্ত। কেননা, যযাতির পরে এই বংশ কয়েকটি অংশে ভাগ হয়ে গেছে। আবার অজমীঢ়ের পরে বংশ অনেক শাখায় বিভক্ত হয়েছে।\n\n\n== পুরাণের বিবরণ ==\n\n\n=== বিষ্ণু থেকে পুরু ===\nবহুুুুবিধ পুুুরাণে ভগবান বিষ্ণু থেকে যযাতি পুত্র পুরু পর্যন্ত চন্দ্রবংশীয়দের উল্লেখ আছে। এবং এই বর্ণনায় কোনো মতপার্থক্য নেই।\n\nনারায়ণ\nব্রহ্মা\nঅত্রি\nচন্দ্র বা সোম\nবুধ\nপুরূরবা\nআয়ু\nনহুষ\nযযাতি\nপুরু\n\n\n=== পুরু থেকে অজমীঢ় ===\nমহারাজ আয়ুর পুত্র নহুষ। নহুষের ছয় পুত্র। যতি, যযাতি, সংযাতি, অযতি, বিযতি, কৃতি। এঁদের মধ্যে যযাতি পুরুবংশের ধারা লাভ করেন। যযাতি শুক্রাচার্যের কন্যা দেবযানী কে বিবাহ করেন। দেবযানীকে বিবাহ করা সত্বেও যযাতি দেবযানীর দাসী বৃষপর্বার কন্যা শর্মিষ্ঠার সঙ্গে মিশতেন।  শর্মিষ্ঠার ও যযাতির দুই পুত্র হয়। এটা জানবার পর শুক্রাচার্য যযাতিকে এক হাজার বছর জরা(বৃদ্ধ হয়ে যাওয়া)  ভোগ করবার অভিশাপ দেন।\nকিন্তু যযাতির তখনও বিষয়ভোগ করবার ইচ্ছা ছিল। এই কারণে যযাতি-র অভিশাপ তাঁর পাঁচ পুত্রের [যযাতি পুত্রেরা হলেন যদু, তুর্বসু, দ্রুহ্যু, অনু, পুরু*প্রথম তিনজন দেবযানী থেকে, পরের দুইজন শর্মিষ্ঠা থেকে] যেকোনো কাউকে গ্রহণ করতে হলেন। তার পাঁচ পুত্রের মধ্যে প্রথম চারজন সেই অভিশাপ গ্রহণ করতে অস্বীকৃত হয়। যযাতি-র কনিষ্ঠ পুত্র পুরু সেই অভিশাপ গ্রহণ করে। এবং এক হাজার বছরের শেষে পুরু প্রতিষ্ঠান নগরে যযাতির পরেই রাজ্য লাভ করেন। পুরুই চন্দ্রবংশের মূল ধারার বাহক।\nযযাতি র অপর চার পুত্র-যদু, তুর্বসু, দ্রুহ্যু, অনু এরা অভিশাপ না নেওয়ায় যযাতি তাঁদের রাজ্য থেকে দুরে অন্যত্র শাসন করতে পাঠিয়েছিলেন।\nযযাতির পাঁচ পুত্র থেকে পাচঁটি বিখ্যাত লোকবিশ্রুত বংশের সৃষ্টি হয়। যথাঃ যদু থেকে যদুবংশ, তুর্বসু থেকে তুর্বসুবংশ, দ্রুহ্যু থেকে দ্রুহ্যুবংশ, অনু থেকে অনুবংশ, এবং পুরু থেকে পুরুবংশ।\n[সমস্ত মহাভারত পর্যালোচনা করলে দেখা যায় যে, মহাভারতের কুরুক্ষেত্র যুদ্ধ মূলত এই পাঁচটি বংশের বংশধরদের মধ্যে এবং 'কুরুক্ষেত্র যুদ্ধ' আসলে এঁদের বহুকালের রাজনৈতিক কার্যকলাপের ফল]\n[এই নিবন্ধের সমস্ত ছকে বিষ্ণু এবং ভাগবত পুরাণের বিবরণ একই কলামে যোগ করা হয়েছে। কেননা,  বিষ্ণু ও ভাগবত পুরাণের বিবরণ প্রায় এক। 'বিষ্ণু ও ভাগবত পুরাণ' কলামে 'তৃতীয় বন্ধনীর' ভিতরে ভাগবত পুরাণের বিবরণ দেওয়া হয়েছে। কলামের নাম অনুসারে সেই পুরাণের বিবরণ সন্নিবেশ করা হয়েছে]\n\n\n=== অজমীঢ় থেকে কুরুক্ষেত্র যুদ্ধ পর্যন্ত ===\nঅজমীঢ়ের পুত্রদের থেকে অনেকগুলো বংশের সৃষ্টি হয়। তাঁর মধ্যে একটি পাঞ্চালবংশ। এছাড়াও ব্রহ্মপুরাণে বলা হয়েছে অজমীঢ়ের পুত্র জহ্নুর ধারায় কুশিকবংশের সৃষ্টি হয় [এই কুশিক-বংশেই পরবর্তীকালে ব্রহ্মর্ষি  বিশ্বামিত্রের জন্ম হয়]। পুরাণগুলোতে অজমীঢ়ের পুত্র ঋক্ষ থেকে কুরুক্ষেত্র যুদ্ধে যোগদানকারী অর্জুন এবং তস্য পুত্র অভিমন্যু পর্যন্ত  নাম রয়েছে। ব্রহ্মপুরাণের বিবরণে সুহোত্রের পুত্র হস্তী'র [যিনি হস্তিনাপুর নগরী প্রতিষ্ঠা করেছিলেন] নাম নেই। \n\n\n=== ভবিষ্যৎ কালের রাজাদের বিবরণ ===\nপুরাণে বলা হয়েছে পরীক্ষিতের পর থেকে ভবিষ্যত কালের শেষ তালিকাভূক্ত রাজা হলেন, ক্ষেমক। ক্ষেমক এর পরেই পুরুবংশ শেষ।\n\n\n==== ব্রহ্মপুরাণের বিবরণ ====\nব্রহ্মপুরাণে পরীক্ষিতের পুত্র জনমেজয়ের বংশ-বিবরণ নেই। কিন্তু সেখানে বলা হয়েছে 'পরীক্ষিতের পুত্র জনমেজয়ের বংশ ভূতলে প্রখ্যাত'। ব্রহ্মপুরাণে পরীক্ষিতের অন্যপুত্র চন্দ্রপীড়ের বিবরণ আছে।\n১।পরীক্ষিৎ\n২।চন্দ্রাপীড়\n৩।সত্যকর্ণ\n৪।শ্বেতকর্ণ\n৫।অজপাশ্ব\nব্ৰহ্মক্ষত্রস্য যে যােনিৰ্বংশাে রাজর্ষিসৎকৃতঃ। \nক্ষেমকং প্রাপ্য রাজানং স সংস্থাং প্রাপ্স্যতে কলৌ।।\n- ব্রাহ্মণ ও ক্ষত্রিয়গণের উৎপত্তির কারণস্বরূপ যে বংশকে অনেক রাজর্ষিগণ অলঙ্কৃত করিয়াছেন , সেই বংশ কলিযুগে ক্ষেমক নামে রাজাকে প্রাপ্ত হইয়া সমাপ্তি লাভ করিবে। -বিষ্ণুপুরাণ\n\n\n== মহাভারতের বিবরণ ==\nমহাভারতের আদিপর্বে ৮৯ ও ৯০ অধ্যায় পুরুবংশের সম্পূর্ণ বিবরণ আছে। এই বিবরণে পুরুষ ও স্ত্রী নাম আছে। এই ছকের বিবরণ হরিদাস সিদ্ধান্তবাগীশ ভট্টাচার্য অনুদিত মহাভারতেও আছে। তবে একটা বিষয় পরিষ্কার হতে হবে।\n৭ নম্বরে 'ইলা' নাম আছে পুরুষদের লাইনে। কিন্তু পুরাণে বলা হয়েছে ইলা'র গর্ভে পুরুরবা'র জন্ম। আসলে ভগবান শিবের অভিশাপে ইলা কখোনো পুরুষ হয়ে যেতেন,  কখোনো নারী হতেন। ইলা যখন নারী ছিল তখন বুধের সঙ্গে মিলনে পুরুরবা'র জন্ম।\n[মহাভারত যে সময়ে সংকলিত, সম্ভবত তখনো পর্যন্ত অশ্বমেধদত্ত বালক অবস্থায় ছিল, তাই সবার শেষে তাঁর নাম রয়েছে। কিন্তু পুরাণগুলোতো মহাভারতেরও অনেক পরে রচিত, তাই পুরাণে আরও অনেকের নাম আছে। ]\n\nনহুষনন্দন ধীমান যযাতি পূর্বে জরাক্রান্ত ও প্রীত হইয়া..একটি শ্লোক গান করিয়াছিলেন যে, চন্দ্র-সূর্য, গ্রহ ও ভূমি যতদিন থাকবে, এ মহীমণ্ডল ততকালের মধ্যে পৌরবশূন্য হইবে না। - ব্রহ্মপুরাণ\n\n\n== অতিরিক্ত পাঠ ==\nনৃসিংহপ্রসাদ ভাদুড়ী রচিত 'মহাভারতের ভারতযুদ্ধ এবং কৃষ্ণ'। ISBN 978 81 7215 028 0\n\n\n== তথ্যসূত্র =="}