{"pageid": 1419706, "title": "হৃষিকেশ পাণ্ডে", "url": "https://bn.wikipedia.org/wiki?curid=1419706", "content": "হৃষিকেশ পাণ্ডে একজন ভারতীয় অভিনেতা, যিনি প্রধানত হিন্দি টেলিভিশন ধারাবাহিকে অভিনয় করেন। তিনি সনি টিভি'র গোয়েন্দা ধারাবাহিক সি. আই. ডি.-তে 'ইন্সপেক্টর শচীন' চরিত্রে অভিনয়ের জন্য সর্বাধিক পরিচিত। এছাড়াও তাকে জগ জননী মা বৈষ্ণো দেবী – কাহানি মাতা রানী কি (২০১৯) ধারাবাহিকে 'মহারাজ রত্নাকর সাগর' এবং হামারি বেটিয়োঁ কা বিবাহ (২০০৮)-এ 'শক্তি' চরিত্রে অভিনয় করতে দেখা গেছে।\n\n\n== প্রারম্ভিক জীবন ==\nহৃষিকেশ পাণ্ডের শৈশব কেটেছে জবলপুরে। তার শৈশবের আইডল ছিলেন অভিনেতা অমিতাভ বচ্চন।\n\n\n== কর্মজীবন ==\n২০০১ সালে জি টিভিতে সম্প্রচারিত কোহি আপনা সা ধারাবাহিকে 'বিশাল গিল' চরিত্রে অভিনয়ের মাধ্যমে পাণ্ডের অভিনয় জীবন শুরু হয়। পরবর্তীতে তিনি হামারি বেটিয়োঁ কা বিবাহ-তে 'শক্তি', সি. আই. ডি.-তে 'ইন্সপেক্টর শচীন', আহট-এ 'রকি' এবং পোরস (২০১৭)-এ 'সেনাপতি রিপুদমন সিং' চরিত্রে অভিনয় করেছেন। এছাড়াও ঢ়াই অক্ষর প্রেম কে (২০০০) চলচ্চিত্রে তাকে দেখা যায় নিশার (সোনালী বেন্দ্রে) স্বামী 'সমীর/স্যাম' চরিত্রে।\n\n\n== ব্যক্তিগত জীবন ==\n২০০৪ সালে তিনি তৃষা দুবাশ-কে বিয়ে করেছিলেন, ২০২১ সালে তাদের বিচ্ছেদ হয়।\n\n\n== চলচ্চিত্রের তালিকা ==\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে হৃষিকেশ পাণ্ডে (ইংরেজি)"}