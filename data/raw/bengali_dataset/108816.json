{"pageid": 108816, "title": "ইসলামি রাষ্ট্র", "url": "https://bn.wikipedia.org/wiki?curid=108816", "content": "ইসলামী রাষ্ট্র (আরবি: الدولة الإسلامية ad-dawlah al-islamīyah) হল এক প্রকার রাষ্ট্রব্যবস্থা যেখানে সরকারের কার্যের প্রথম ভিত্তি হল শরিয়াহ। ইসলামের সূচনাকাল থেকে অনেকগুলো ইসলামী সরকার প্রতিষ্ঠিত হয়েছে।\nপরিভাষা হিসেবে ইসলামী রাষ্ট্র শব্দটির ব্যবহার ২০শ শতাব্দী থেকে শুরু হয়। আধুনিক ইসলামী রাষ্ট্রের ধারণা মোল্লা ওমর, সাইয়েদ আবুল আ'লা মওদুদী, রুহুল্লাহ্‌ খামেনেই, ইসরার আহমেদ, সাইয়েদ কুতুব ও অন্যান্য তাত্ত্বিকরা সমৃদ্ধ করেছেন। প্রথম যুগের খিলাফতের মতই ইসলামী রাষ্ট্রের আইনি উৎস ইসলামি আইনে প্রোথিত। ইসলামী রাষ্ট্রে নির্বাচন, সংসদীয় প্রথা ইত্যাদি আধুনিক রাজনৈতিক প্রতিষ্ঠানগুলো থাকতে পারে। তবে এই বিষয়টি নিয়ে বিপরীত মতও পরিলক্ষিত হয়। এবং অনেকের ধারণা সেটাই মৌলিক ধারণা।\nবর্তমানে অনেক মুসলিম রাষ্ট্র তাদের আইন ব্যবস্থায় ইসলামী আইনকে সম্পূর্ণ বা আংশিকভাবে অনুসরণ করে। কিছু মুসলিম রাষ্ট্রের সংবিধানে ইসলাম রাষ্ট্রধর্ম হিসেবে স্বীকৃত তবে আদালতে ইসলামি আইন প্রয়োগ করা হয় না। যেসব ইসলামি রাষ্ট্রে রাজতন্ত্র নেই সেসব রাষ্ট্র সাধারণত ইসলামি প্রজাতন্ত্র হিসেবে পরিচিত।\nইসলামী রাষ্ট্রে আল্লাহর আইন তথা পবিত্র কুরআনের আলোকে রাষ্ট্র পরিচালনা অন্যতম বিধান।\n\n\n== আরও দেখুন ==\nখিলাফত\nইসলামি রাজতন্ত্র\nইসলামবাদ\n\n\n== তথ্যসূত্র ==\n\n\n== বহিঃসংযোগ ==\nWhy Islamic States Would Be Bad for Muslims"}