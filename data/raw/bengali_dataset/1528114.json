{"pageid": 1528114, "title": "মোহিনী (তামিল অভিনেত্রী)", "url": "https://bn.wikipedia.org/wiki?curid=1528114", "content": "মহালক্ষ্মী শ্রীনিবাসন, যিনি তার মঞ্চ নাম মোহিনী সম্বোধনেই বেশি পরিচিত, তিনি একজন ভারতীয় প্রাক্তন অভিনেত্রী যিনি মূলত তামিল, তেলেগু, মালায়ালাম, কন্নড় এবং হিন্দি ছবিতে অভিনয় করেছেন।\n\n\n== ব্যক্তিগত জীবন ==\n২০০৬ সালে মোহিনী খ্রিস্টধর্ম গ্রহণ করেন। \n\n\n== কর্মজীবন ==\nতিনি আদিত্য ৩৬৯ (১৯৯১), নাদোদি পাট্টুকরন (১৯৯২), নান পেসা নিনাইপাথেল্লাম (১৯৯৩), পাট্টুকোট্টাই পেরিয়াপ্পা (১৯৯৪), ই পুজায়ুম কাদান্নু (১৯৯৬) এবং মামা বাগুন্নাভা (১৯৯৭) -এর মতো বিপুল সংখ্যক বানিজ্যিকভাবে সফল ছবিতে অভিনয় করেছেন।\nমোহিনীর প্রথম মালায়ালাম ছবি ছিল  নাদোদি (১৯৯২) যেখানে তিনি অভিনেতা মোহনলালের সাথে কাজ করেন। গজল (১৯৯৩) এবং পরিণাম (১৯৯৪) ছবিতে তার অভিনয় সমালোচকদের দ্বারা প্রশংসিত হয়েছিল। \nমোহিনী দক্ষিণ ভারতীয় ভাষার ১০০টিরও বেশি চলচ্চিত্রে অভিনয় করেছেন। তিনি হরিহরণ, কমল এবং সিংহিতম শ্রীনিবাস রাওয়ের মতো বিখ্যাত পরিচালকদের সাথে কাজ করেছেন। মোহিনী কাধল পাগাদাই, চিন্না চিন্না আসাই - (বাটারফ্লাইস) এবং কাথানার কদামাত্তাথু কথানার মতো টিভি অনুষ্ঠানেও উপস্থিত হয়েছেন। \n\n\n== চলচ্চিত্র তালিকা ==\n\n\n== তথ্যসূত্র =="}