{"pageid": 1516509, "title": "সৌম্যা বোল্লাপ্রগাদা", "url": "https://bn.wikipedia.org/wiki?curid=1516509", "content": "সৌম্যা বোল্লাপ্রগাদা একজন ভারতীয় অভিনেত্রী, লেখিকা, পরিচালক এবং মডেল।\n\n\n== জীবন এবং কর্মজীবন ==\nসৌম্যা অভিনেত্রী গৌতমীর ভাগ্নী এবং ভারতীয় চিন্তাবিদ ইউজি কৃষ্ণমূর্তি'র প্রপৌত্রী। তিনি মূলত তেলুগু ছবিতে অভিনয় করেছেন। তার মায়ের পরিবার নির্মলা সীতারামনের সাথে সম্পর্কিত। সৌম্যা  রাজপুত্র মানবেন্দ্র সিং গোহিলের শপথপ্রাপ্ত বোন। \nসৌম্যার বাবা দিবাকর  ছিলেন নৌবাহিনির একজন ইঞ্জিনিয়ার এবং তার মা একজন গৃহিণী।  তিনি সেন্ট জোসেফস কলেজ ফর উইমেন থেকে স্নাতক ডিগ্রি অর্জন করেন।  তিনি ভাইজাগে সাড়ে তিন বছরব্যাপী একটি মাসিক পত্রিকা ইভোক পরিচালনা করেছিলেন। তিনি অন্ধ্র বিশ্ববিদ্যালয় থেকে ইংরেজি সাহিত্য এবং মনোবিজ্ঞানে স্নাতক ডিগ্রি অর্জন করেছেন।  তিনি মিস সাউথ ইন্ডিয়া প্রতিযোগিতার চূড়ান্ত পর্বের ছয়জন প্রতিযোগীদের একজন ছিলেন, যেখানে কর্ণাটক, কেরালা, তামিলনাড়ু এবং অন্ধ্রপ্রদেশের মেয়েরা অংশগ্রহণ করেছিল। সৌম্যা প্রতিযোগিতায় মিস ফটোজেনিক এবং মিস পারফেক্ট ১০ শিরোপা জিতেছেন।  ২০০৫ সালের জানুয়ারিতে হায়দ্রাবাদে অনুষ্ঠিত মিস অন্ধ্র প্রতিযোগিতায় তিনি মিস পার্সোনালিটি খেতাব জিতেছিলেন এবং ২০০৫ সালের এপ্রিলে বিশাখাপত্তনমে ন্যাশনাল ইনস্টিটিউট অফ ফ্যাশন ডিজাইন দ্বারা আয়োজিত প্রতিযোগীতায় মিস এনআইএফডি খেতাব জিতেছিলেন। এই প্রতিযোগিতার জন্য তিনি কৌশিক ঘোষের কাছ থেকে প্রশিক্ষণ পেয়েছিলেন। \nতিনি কেরালার কেপিএল নারকেল তেল, সান ফ্লাওয়ার শপিং মল এবং আনারকলি বুটিকের মতো সংস্থার বিজ্ঞাপনে অভিনয় করেছেন। \nতিনি কালজয়ী চলচ্চিত্র দ্য অ্যাংরেজে -তে তানিয়া চরিত্রে অভিনয়ের মাধ্যমে চলচ্চিত্র জগতে আত্মপ্রকাশ করেন এবং তার অভিনয় প্রশংসিত হয়। নাটকের মঞ্চে কাজ করার পূর্ব অভিজ্ঞতা তাকে চলচ্চিত্র জগতে প্রবেশ করতে সাহায্য করেছিল।  তিনি অন্ধ্র বিশ্ববিদ্যালয়ে একটি নাটকে অভিনয় করেছিলেন এবং সেখানে দ্য অ্যাংরেজের পরিচালক কুন্তা নিক্কিল তাকে লক্ষ্য করেছিলেন। দ্য অ্যাংরেজে চলচ্চিত্রটি এখনও দক্ষিণ ভারতীয় চলচ্চিত্রে একটি কালজয়ী চলচ্চিত্র হিসেবে বিবেচিত হয়। তিনি ইংরেজি ছবি \"স্ট্যালেমেট\" -তে অভিনয় করেছিলেন। এই চলচ্চিত্রে তিনি একজন সহকারী শল্যচিকিৎসকের ভূমিকায় অভিনয় করেছিলেন।  তিনি দ্য স্টারস অফ চেন্নাই ৬০০০২৮ এবং থোজা চলচ্চিত্রের মাধ্যমে তামিল চলচ্চিত্র জগতে আত্মপ্রকাশ করেন। তিনি নেত্রু ইন্দ্রু নালাই (তেলুগু ভাষায় নিন্না নেদু রেপু ) চলচ্চিত্রেও অভিনয় করেছিলেন। তিনি মুভি মোগুল ডি রামানিয়াডু প্রযোজিত এবং ভিএন আদিত্য পরিচালিত মুগ্গুরু প্রকল্পের অংশ ছিলেন।  তিনি ভৌতিক রোমাঞ্চকর চলচ্চিত্র পোগা -তে অভিনয় করেছিলেন। পরবর্তীকালে রমজানডু -তে সাংবাদিকের চরিত্রে অভিনয়ের জন্য তিনি প্রশংসিত হয়েছিলেন। \nতিনি অ্যাপলজ - দ্য থিয়েটার পিপল নাট্য দলের প্রতিষ্ঠাতা।  তিনি জেমিনি টিভিতে অভিনেতা এভিএস-এর সাথে একটি হাস্যরসাত্মক অনুষ্ঠান জলিউড এক্সপ্রেস উপস্থাপনা করেছিলেন। এছাড়াও তিনি জি তেলুগুতে জি সাউন্ড পার্টি টিভি অনুষ্ঠান উপস্থাপনা করেছিলেন। তিনি লেখক অশ্বিন সাংঘীর দেশব্যাপী আয়োজিত লাকি ১৩ প্রতিযোগিতার বিজয়ী ছিলেন। এর পাশাপাশি তিনি ছোটা ভীম, মাইটি রাজু, অর্জুন, চিম্পু এবং সিম্পু ইত্যাদি প্রকল্পে লেখক হিসেবে কাজ করেছেন। \n\n\n== চলচ্চিত্র তালিকা ==\n\n\n== তথ্যসূত্র =="}