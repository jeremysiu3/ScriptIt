{"pageid": 1346719, "title": "ওসেটীয় জাতি", "url": "https://bn.wikipedia.org/wiki?curid=1346719", "content": "অসেটীয় জাতি ( অসেটীয়: ир, ирæттæ/дигорӕ, дигорӕнттӕ ) হলো একটি ইরানি নৃতাত্ত্বিক গোষ্ঠী, যারা ওশেটিয়ার আদিবাসী, যা ককেশাস পর্বতমালার উত্তর এবং দক্ষিণ দিকে অবস্থিত একটি অঞ্চল। তারা স্থানীয়ভাবে অসেটীয় ভাষায় কথাবার্তা বলে, যা ইন্দো-ইউরোপীয় ভাষা পরিবারের একটি পূর্ব ইরানীয় ভাষা এবং তাদের বেশিরভাগ সদস্যই দ্বিতীয় ভাষা হিসাবে রুশ ভাষায় সাবলীলভাবে কথা বলতে পারে। \nবর্তমান ওসেটিয়া অঞ্চলটি রাজনৈতিকভাবে রাশিয়ার উত্তর ওসেটিয়া-আলানিয়া এবং দক্ষিণ ওসেটিয়ার ডি ফ্যাক্টো দেশের ( এটি জাতিসংঘ কর্তৃক রশ–অধিকৃত অঞ্চল হিসেবে স্বীকৃত, যা আইনত জর্জিয়ার অংশ ) মধ্যে বিভক্ত হয়ে আছে। তাদের নিকটতম ঐতিহাসিক ও ভাষাগত আত্মীয় জাস জাতি, যারা হাঙ্গেরির জাস নাগিকুন-সোলনোক কাউন্টির উত্তর-পশ্চিম অংশের জাসসাগ অঞ্চলে বাস করে। মধ্যযুগীয় অ্যালানদের বংশোদ্ভূত তৃতীয় দল হল মঙ্গোলিয়ার আসুদ জাতির লোকেরা। জাস ও আসুদ উভয় দীর্ঘদিন ধরে একীভূত হয়ে আছে; শুধুমাত্র ওসেটীয়রা অ্যালানি ভাষা এবং অ্যালান পরিচয়ের একটি রূপ সংরক্ষণ করেছে। \nঅসেটীয়দের সংখ্যাগরিষ্ঠ হলো পূর্বদেশীয় অর্থোডক্স খ্রিস্টান এবং একটি বিশাল সংখ্যালঘু ইসলাম ধর্ম ও উতসদিন নামে একটি জাতিগত অসেটীয় ধর্ম মেনে চলে। \n\n\n== তথ্যসূত্র =="}