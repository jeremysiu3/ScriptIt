{"pageid": 1411348, "title": "নেথা হুসেন", "url": "https://bn.wikipedia.org/wiki?curid=1411348", "content": "নেথা হুসেন (জন্ম ১১ জুন ১৯৯০) একজন ভারতে জন্মগ্রহণকারী ডাক্তার ও উইকিপিডিয়ান। যিনি করোনভাইরাসটির উৎস সম্পর্কে উইকিপিডিয়াতে ভুল তথ্যের বিস্তারকে মোকাবেলা করার জন্য তার প্রচেষ্টার জন্য পরিচিত।\n\n\n== জীবনী ==\nহুসেন ১১ জুন ১৯৯০ সালে কেরালা রাজ্যের কুন্নামঙ্গলামে জন্মগ্রহণ করেন।\n\n\n== কর্মজীবন ==\nহোসেন তার উইকিপিডিয়া কর্মজীবন শুরু করেন ২০১০ সালে যখন তিনি কোঝিকোড়ের কালিকট মেডিকেল কলেজে প্রথম বর্ষের মেডিকেল ছাত্র ছিলেন। তিনি ২০১৬ সালে গোথেনবার্গ বিশ্ববিদ্যালয়ে যোগদানের মাধ্যমে তার উচ্চ শিক্ষা গ্রহণ করেন। তিনি ২০১৮ সাল পর্যন্ত হাফিংটন পোস্টে একজন ব্লগার হিসেবে কাজ করেছেন। ২০২০ সালে, তিনি গোথেনবার্গ বিশ্ববিদ্যালয় থেকে ক্লিনিকাল নিউরোসায়েন্সে তার পিএইচডি ডিগ্রি অর্জন করেন।\n২০২০ সালের মাঝামাঝি সময়ে, তিনি ইংরেজি, মালয়ালম এবং সুইডিশ ভাষার সংস্করণে কোভিড-১৯ এর বৈশ্বিক মহামারি সম্পর্কিত উইকিপিডিয়া নিবন্ধগুলি তৈরি এবং কিউরেট করার দিকে মনোনিবেশ করা শুরু করেছিলেন। তিনি ইন্টারনেট এবং সোশ্যাল মিডিয়া প্ল্যাটফর্মগুলিতে মহামারি সম্পর্কে ভুল তথ্যের বিস্তার রোধ করার উদ্দেশ্যে কোভিড-১৯ এর বিরুদ্ধে অপ্রমাণিত পদ্ধতির তালিকা সহ কোভিড-১৯ সম্পর্কিত উইকিপিডিয়ায় প্রায় ৩০ টি নিবন্ধ লিখেছেন।\nতিনি উইকিপিডিয়াতে কোভিড-১৯ টিকা কার্যকারিতা এবং কোভিড-১৯ ভ্যাকসিন সুরক্ষা সম্পর্কিত বিষয় সম্পর্কিত তথ্য উন্নত ও প্রসারিত করার জন্য উইকিপ্রকল্প চালু করেছিলেন।\nতিনি উইকিপিডিয়ায় চিকিৎসা জ্ঞান ও তথ্য প্রচার এবং ভাগ করে নেওয়ার বিষয়ে তার অবদানের স্বীকৃতিস্বরূপ ২০২০ ওপেন সোর্স একাডেমিক পুরস্কার পেয়েছেন। তিনি ২০২০ সালে জাতিসংঘের অফিসিয়াল টুইটার হ্যান্ডেলের মাধ্যমে সম্মানজনক বিশেষ উল্লেখও পেয়েছেন তিনি ২০২১ ভার্চুয়াল উইকিম্যানিয়া সম্মেলনের সময় ২০২১ সালের উইকিমিডিয়ান অফ দ্য ইয়ার সম্মানীয় উল্লেখ পেয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nগুগল স্কলার দ্বারা সূচীবদ্ধ নেথা হুসেনের প্রকাশনাসমূহ"}