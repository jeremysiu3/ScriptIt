{"pageid": 1032478, "title": "স্তরায়িত মাখা ময়দার তাল", "url": "https://bn.wikipedia.org/wiki?curid=1032478", "content": "স্তরায়িত মাখা ময়দার তাল (ইংরেজি: Laminated dough) এক ধরনের রান্নার প্রস্তুতিমূলক উপাদান যাতে বহুসংখ্যক মাখা ময়দার তালের স্তর একে অপরের থেকে মাখন দ্বারা পৃথক থাকে। ময়দার তালের মধ্যে মাখন রেখে বারংবার ভাঁজ করে ও বেলে এটি প্রস্তুত করা হয়। কিছু কিছু স্তরায়িত মাখা ময়দার তালে আশিটির বেশি স্তর থাকতে পারে। বদ্ধ উনুনে সেঁকার সময় মাখনের ভেতরে অবস্থিত পানি বাষ্পীভূত হয়ে সম্প্রসারিত হয় ফলে ময়দাল তালটি ফুলে ওঠে ও স্তরগুলি একে অপরের থেকে আলাদা হয়ে যায়। একই সময় মাখনের স্নেহ পদার্থগুলি ময়দার তালটিকে ভেতর থেকে ভাজতে থাকে। পরিণামে একটি হালকা, ঝুরঝুরে খাদ্য উৎপন্ন হয়। স্তরায়িত মাখা ময়দার তালের কিছু উদাহরণ হল:\n\nক্রোয়াসঁ ময়দার তাল\nডেনীয় সেঁকা ময়দার সুখাদ্যতে ব্যবহৃত ময়দার তাল\nঝুরঝুরে ময়দার তাল\nজাখনুন\nকুবানেহ\nপরোটা\nফাঁপা ময়দার তাল\n\n\n== আরও দেখুন ==\n Food প্রবেশদ্বার\nমাখা ময়দার পাত তৈরীকরণ (Dough sheeting), শিল্পক্ষেত্রে ব্যবহৃত প্রস্তুতি কৌশল\n\n\n== তথ্যসূত্র =="}