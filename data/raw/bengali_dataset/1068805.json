{"pageid": 1068805, "title": "এন আকন্দ কামিল মাদরাসা", "url": "https://bn.wikipedia.org/wiki?curid=1068805", "content": "এন আকন্দ কামিল মাদরাসা, নেত্রকোণা ময়মনসিংহ বিভাগের নেত্রকোণা জেলার সদর উপজেলার একটি আলিয়া মাদরাসা। ১৯৬৫ সালে প্রতিষ্ঠিত এই আলিয়া মাদরাসা ময়মনসিংহ বিভাগের মধ্যে একটি ঐতিহ্যবাহী ইসলামী শিক্ষাপ্রতিষ্ঠান। বর্তমানে এই মাদ্রাসাটি ইসলামি আরবি বিশ্ববিদ্যালয়ের অধিভুক্ত, এই মাদ্রাসায় অনার্স কোর্স চালু রয়েছে। বর্তমানে এই মাদ্রাসার অধ্যক্ষের নাম মোঃ আব্দুল বাতেন।\n\n\n== ইতিহাস ==\nএন আকন্দ কামিল মাদরাসা ১৯৬৫ সালের ১ জানুয়ারি প্রতিষ্ঠিত হয়। তবে এই মাদ্রাসা দীর্ঘসময় পর্যন্ত স্বীকৃতি পায়নি, ১৯৯৩ সালের ৯ নভেম্বর এই মাদ্রাসা বাংলাদেশ সরকার কর্তৃক স্বীকৃতি পায়। এবং মাদ্রাসার কার্যক্রম দেখে বাংলাদেশ সরকার কামিল মাদ্রাসায় উন্নীত করে। ২০০৬ সাল থেকে এই মাদ্রাসা ইসলামী বিশ্ববিদ্যালয়, বাংলাদেশের অধিভুক্ত ছিলো, এরপর থেকে ইসলামি আরবি বিশ্ববিদ্যালয়ের অধিভুক্ত রয়েছে। ২০২০ সালে এই মাদ্রাসায় দুই কোটি ৯৪ লক্ষ টাকা ব্যয়ে চার তলা নতুন একাডেমিন ভবনের কাজ শুরু হয়।\n\n\n== শিক্ষা কার্যক্রম ==\nএই মাদ্রাসায় দাখিল থেকে শুরু করে কামিল শ্রেণী পর্যন্ত পাঠদান করা হয়। ফাজিল ও কামিল শ্রেণীতে আল কুরআন, আল হাদিস প্রভৃতি বিষয়ে অনার্স কোর্স চালু আছে। শিক্ষা কার্যক্রমের পাশাপাশি এই মাদ্রাসার শিক্ষার্থীরা বিভিন্ন প্রতিযোগীতায় অংশগ্রহণ করে থাকে, এবং কৃতিত্বের স্বাক্ষর রেখেছে।\n\n\n== তথ্যসূত্র =="}