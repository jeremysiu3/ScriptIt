{"pageid": 1523105, "title": "মিশা ঘোষাল", "url": "https://bn.wikipedia.org/wiki?curid=1523105", "content": "মিশা ঘোষাল একজন ভারতীয় অভিনেত্রী যিনি মূলত তামিল চলচ্চিত্রে অভিনয় করেন।  তামিল সিনেমা  পোক্কিশাম (২০০৯) -এর মাধ্যমে চলচ্চিত্র জগতে অভিষেকের পর, তিনি এ আর মুরুগাদোস পরিচালিত  ৭আউম আরিভু এবং অ্যাটলি পরিচালিত  রাজা রানি সহ বিভিন্ন চলচ্চিত্র উদ্যোগে অভিনয় করেছেন।\n\n\n== কর্মজীবন ==\nনাট্যমঞ্চে অভিনয়ের মাধ্যমে মিশা ঘোষাল তার অভিনয় জীবন শুরু করেন। মিশা নান মহান আল্লা (২০১০) চলচ্চিত্রে  প্রখ্যাত দক্ষিন ভারতীয় সিনেমার অভিনেত্রী কাজল আগরওয়ালের বন্ধুর চরিত্রে অভিনয় করেন। তিনি  ১৮০ (২০১১) চলচ্চিত্রে পার্শ্ব চরিত্রে অভিনয় করেন। এরপর তিনি প্রখ্যাত পরিচালক  এ আর মুরুগাদোস নির্মিত ৭আউম আরিভু (২০১১) চলচ্চিত্রে একজন বিজ্ঞানীর চরিত্রে অভিনয় করেন। এই চলচ্চিত্রে মিশা সুরিয়া এবং শ্রুতি হাসানের মতো জনপ্রিয় অভিনেতা-অভিনেত্রীদের সাথে অভিনয় করেন। পরবর্তীতে মিশা মিশকিন নির্মিত মুগামুদি এবং তারপর ইশতাম নামক চলচিত্রের একটি পার্শ্ব চরিত্রে অভিনয় করতে দেখা যায়। তিনি রাজা রানী (২০১৩) ছবিতে নয়নতারার অভিনীত চরিত্রের বন্ধু মধুর চরিত্রে অভিনয় করেন। এরপর তিনি ভানাক্কাম চেন্নাই (২০১৩) ছবিতেও অভিনয় করেছেন। একই বছর, তিনি ইমানুয়েল প্রকাশ পরিচালিত আক্কু নামের একটি স্বল্পদৈর্ঘ্য চলচ্চিত্রে প্রধান ভূমিকায় অভিনয় করেন।  মিশার উন্নুডু কা (২০১৬) চলচ্চিত্রের মাধ্যমে প্রথমবার একটি পূর্ণদৈর্ঘ্য চলচ্চিত্রে প্রধান চরিত্রে অভিনয় করার সুযোগ পান।  তিনি শ্রীলঙ্কান তামিলদের দুর্দশার উপর ভিত্তি করে নির্মিত ইয়াজ ছবিতে অভিনয় করেছিলেন, যা ২০১৪ সালে নির্মিত হয়েছিল। কিন্তু চলচ্চিত্রটির মুক্তি বিলম্বিত হয়েছিল।\nতিনি চলচ্চিত্র থেকে কিছুক্ষণের জন্য বিরতি নিয়ে সেলিব্রিটি ব্যাডমিন্টন লীগে যোগ দেন। তিনি ২০২০ সালে  অন্ধাঘারাম (২০২০) চলচ্চিত্রের মাধ্যমে অভিনয় জগতে ফিরে আসেন।  তিনি বহুভাষিক চলচ্চিত্র রকেট্রি: দ্য নাম্বি ইফেক্ট (২০২২) তে নাম্বি নারায়ণনের মেয়ের চরিত্রে অভিনয় করেছিলেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}