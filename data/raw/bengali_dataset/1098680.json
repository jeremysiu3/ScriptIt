{"pageid": 1098680, "title": "গদলিয়", "url": "https://bn.wikipedia.org/wiki?curid=1098680", "content": "গদলিয়, গেদালিয়া, গেদাললাহ অথবা গেদালেয়া(হ) ( or ; হিব্রু ভাষায়: גְּדַלְיָּה‎ Gəḏalyyā or גְּדַלְיָהוּ‬ Gəḏalyyāhū, অর্থ \"ইয়াহ হচ্ছেন মহান\") ছিলেন হিব্রু বাইবেলের যিরমিয়ের পুস্তক ও রাজাবলি ২ এর বর্ণনানুযায়ী একজন ব্যক্তি ও বাইবেলে উল্লেখিত ব্যক্তিত্ব যাকে যিহূদা রাজ্য আক্রমণের পর নব্য-ব্যাবিলনীয় সাম্রাজ্যের নবগঠিত ইয়েহুদ প্রদেশের প্রদেশপতি হিসেবে দ্বিতীয় নেবুচাদনেজার তাকে নিয়োগ করেন, যা যিহূদা রাজ্যের পরাজয় ও জেরুসালেমের পতনের পর গঠিত হয়েছিলো। তাকে মিসপায় কলদীয় প্রহরী পাহারা দিতো। প্রদেশপতি নিয়োগের খবর শোনার পর দেশ থেকে পার্শ্ববর্তী অঞ্চলে পালিয়ে যাওয়া ইহুদিরা আবার যিহূদায় ফিরে আসে।\nগদলিয় ছিলো আহিকামের পুত্র (যে নবী যিরমিয়ের জীবন বাঁচিয়েছিলো) এবং শাফানের নাতি (যার নাম একটি পাণ্ডুলিপিতে পাওয়া গেছে যা গবেষকেরা দ্বিতীয় বিবরণ পুস্তক হিসেবে চিহ্নিত করেন)।\nঈর্ষণীয়ভাবে গদলিয় মাঠ ও দ্রাক্ষাক্ষেত্রে চাষ করতে উৎসাহ দিতে শুরু করে, এবং নিরাপত্তা ব্যবস্থা জোরদার করে। যুদ্ধে ধ্বংসযজ্ঞের পর যারা পার্শ্ববর্তী অঞ্চলগুলোতে পালিয়ে গিয়েছিলো তারা খবর পেয়ে আকৃষ্ট হয়। তারা মিসপায় গদলিয়ের কাছে আছে এবং তাদেরকে উষ্ণ অভিবাদন জানানো হয়।\nইশ্মায়েল বেন নথনিয় ও তার সাথে থাকা দশ জন ব্যক্তি মিলে গদলিয়, তার সাথে যোগ দেওয়া অধিকাংশ ইহুদি এবং নেবুচাদনেজারের রেখে আসা ব্যাবিলনীয়দের হত্যা করে (Jeremiah)। অবশিষ্ট যিহূদীরা নেবুচাদনেজারের জিঘাংসার ভয়ে মিশরে পালিয়ে যায়। ঘটনার তারিখ বাইবেল থেকে স্পষ্ট না হলেও সম্ভবত এই ঘটনাটি ৫৮৬ খ্রিস্টপূর্বে প্রথম মন্দির ধ্বংসের চার বা পাঁচ বছর তিন মাস পরে তথা ৫৮২-৫৮১ খ্রিস্টপূর্বাব্দের দিকে ঘটেছিলো (Jeremiah,)।\n\n\n== গদলিয়ের উপবাস ==\n\nগদলিয় হত্যাকান্ডের বিলাপ প্রকাশ করতে, যা যিহূদাকে ইহুদি ও ইহুদি শাসন থেকে বঞ্চিত রাখা এবং প্রথম মন্দিরের ধ্বংস সম্পন্ন করেছিল, ইহুদি সাধুগুরুগণ তিশ্রেই মাসের তিন তারিখে গদলিয়ের উপবাস দিবস প্রতিষ্ঠা ও পালন করতে শুরু করে। যদিও গদলিয় হত্যা সম্ভবত ঘটেছিলো ১লা তিশ্রেই তারিখে, উপবাসের তারিখ দুই দিন পেছানো হয়েছিলো যাতে তা রোস হাসানাহ দিবসে না পড়ে।\n\n\n== তথ্যসূত্র =="}