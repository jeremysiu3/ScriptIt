{"pageid": 1175997, "title": "সাজ্জাদ আফগানি", "url": "https://bn.wikipedia.org/wiki?curid=1175997", "content": "মুহাম্মদ সাজ্জাদ খান একজন পাকিস্তানি জঙ্গি এবং হরকতুল আনসারের সর্বাধিনায়ক ছিলেন। সোভিয়েত-আফগান যুদ্ধে অংশগ্রহণের কারণে তিনি সাজ্জাদ আফগানি নামে পরিচিত।\n\n\n== প্রাথমি জীবন ==\nআফগানি পাকিস্তানি কাশ্মীরের পুঞ্চ জেলার রাওয়ালাকোটের বাইবাখ গ্রামে জন্মগ্রহণ করেন।\n\n\n== সোভিয়েত আফগান যুদ্ধ ==\nসাজ্জাদ আফগানি 1980-এর দশকে হরকতুল মুজাহিদিনের ব্যানারে জঙ্গিবাদে যোগ দেন। তিনি সুপ্রশিক্ষিত ছিলেন এবং সোভিয়েত-আফগান যুদ্ধে জড়িত ছিলেন। তিনি ১৯৮৯ সালে আফগানিস্তানে ছিলেন।\n\n\n== সেনাপ্রধান ==\n১৯৯১ সালে তিনি শ্রীনগরে হরকতুল আনসারের সর্বাধিনায়ক হন। ১৯৯৪ সালের জুন মাসে তিনি মাওলানা মাসুদ আজহারের সাথে ভারতীয় সামরিক বাহিনী কর্তৃক গ্রেফতার হন। জম্মুতে ১৫ কর্পস হেডকোয়ার্টার তাকে আটক করে। তৎকালীন ব্রিগেডিয়ার জেনারেল স্টাফ (বিজিএস) লে. জেনারেল অর্জুন রায় আফগানির ব্যপারে বর্ণনা দিতে গিয়ে বলেন, একজন দুর্বল কিন্তু দৃশ্যত শক্তিশালি জঙ্গি যিনি রাশিয়ানদের সাথে লড়াই করেছিলেন, জঙ্গি চক্রের মধ্যে তার গুরুত্বের কারণে \"সবচেয়ে বড় শিকার\" হিসেবে দেখা হয়।\n\n\n== মৃত্যু ==\nভারতীয় সূত্র অনুসারে, সাজ্জাদ আফগানি ১৯৯৯ সালে উচ্চ নিরাপত্তা কোট ভালওয়াল জেল থেকে পালানোর চেষ্টারত অবস্থায় নিহত হন। জম্মু কবরস্থানে তাকে সমাহিত করা হয়েছে। তার মৃত্যুর কারণেই ডিসেম্বরে হরকতুল মুজাহিদিন কর্তৃক ইন্ডিয়ান এয়ারলাইন্সের ফ্লাইট ৮১৪ হননের ঘটনাটি ঘটে, যার ফলে ভারত সরকার মাওলানা মাসুদ আজহার, আহমেদ ওমর সাঈদ শেখ (দুই হরকত সদস্য) এবং মুশতাক আহমেদ জারগারকে মুক্তি দেয়। তার লাশও ছিল ছিনতাইকারীদের প্রাথমিক দাবির একটি।\n\n\n== তথ্যসূত্র =="}