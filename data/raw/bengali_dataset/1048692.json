{"pageid": 1048692, "title": "হফেই", "url": "https://bn.wikipedia.org/wiki?curid=1048692", "content": "হফেই গণপ্রজাতন্ত্রী চীনের আনহুয়েই প্রদেশের রাজধানী ও বৃহত্তম শহর। জেলা-স্তরের শহরটি আনহুয়েইয়ের রাজনৈতিক, অর্থনৈতিক ও সাংস্কৃতিক কেন্দ্র। শহরের জনসংখ্যা ২০১৭ সালের তথ্য অনুযায়ী ৭৯,৬৫,৩০০ জন এবং ৬১,৭৩,০০০ জন বাসিন্দা সহ ৫ টি নগর জেলা নিয়ে গঠিত শহরের নির্মাণাধীন (বা মেট্রো) অঞ্চলের সাথে ফেইতুং ও ছাংফেং কাউন্টি দুটি নগরায়িত করা হচ্ছে। এটি প্রদেশের কেন্দ্রীয় অংশে অবস্থিত এবং উত্তরে হুয়াইনান, উত্তর-পূর্বে ছুচুও, দক্ষিণ-পূর্বে উহু, দক্ষিণে থুংলিং, দক্ষিণ-পশ্চিমে আনছিং ও পশ্চিমে লুয়ানের সাথে সীমানা গঠন করে।  হেফেই  যোগাযোগের একটি প্রাকৃতিক কেন্দ্র হিসাবে ছাও হ্রদের উত্তরে অবস্থিত এবং তাপিয়ে পর্বতমালার উত্তর-পূর্বাঞ্চলের সম্প্রসারিত অংশকে অতিক্রমকারী একটি নীচু স্যাডলের উপর দাঁড়িয়ে আছে, যা হুয়াই ও ছাং চিয়াং নদীর মধ্যে বিভাজন তৈরি করে।\nবর্তমান শহরটি সুং রাজবংশ থেকে এসেছে। হফেই দ্বিতীয় বিশ্বযুদ্ধের আগে মূলত দক্ষিণে উর্বর সমভূমির জন্য প্রশাসনিক কেন্দ্র ও আঞ্চলিক বাজার ছিল। এটি সাম্প্রতিক বছরসমূহে অবকাঠামোগত উন্নয়নের মধ্য দিয়ে অগ্রসর হয়েছে। হফেইতে পরীক্ষামূলক সুপারকন্ডাক্টিং টোকামাক চৌম্বকীয় ফিউশন শক্তি চুল্লী পরীক্ষামূলক উন্নত সুপারকন্ডাক্টিং টোকামাক অবস্থিত।\nহফেই ২০২০ সালে নেচার ইনডেক্স অনুসারে বিশ্বের মধ্যে ২০তম ও চীনের মধ্যে ৬ষ্ঠ (বেইজিং, সাংহাই, নানজিং, উহান ও কুয়াংচৌ এর পরে) স্থানের সাথে বিশ্বজুড়ে বৈজ্ঞানিক গবেষণার জন্য একটি শীর্ষস্থানীয় শহর। শহরটি চীন বিজ্ঞান ও প্রযুক্তি বিশ্ববিদ্যালয়, আনহুয়েই বিশ্ববিদ্যালয় ও হফেই প্রযুক্তি বিশ্ববিদ্যালয় সহ মর্যাদাপূর্ণ প্রকল্প ২১১-এর বেশ কয়েকটি বড় বিশ্ববিদ্যালয় দ্বারা প্রতিনিধিত্ব করে। উল্লেখযোগ্যভাবে, চীন বিজ্ঞান ও প্রযুক্তি বিশ্ববিদ্যালয়টি বিশ্বের শীর্ষ ১০০ টি বিস্তৃত সরকারি গবেষণা বিশ্ববিদ্যালয়সমূহের মধ্যে একটি।\n\n\n== তথ্যসূত্র ==\n\n\n== বহিঃসংযোগ =="}