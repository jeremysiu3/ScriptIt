{"pageid": 1411170, "title": "মহাপ্রসাদ (জগন্নাথ মন্দির)", "url": "https://bn.wikipedia.org/wiki?curid=1411170", "content": "মহাপ্রসাদ ( ওড়িয়া: ମହାପ୍ରସାଦ   ) শব্দটি  ভারতের ওড়িশায় অবস্থিত পুরীর পবিত্র মন্দিরে ভগবান জগন্নাথকে নিবেদিত ৫৬টি খাদ্য সামগ্রীর ক্ষেত্রে প্রযোজ্য। ভোগ/নৈবেদ্য জগন্নাথকে এবং পরে মা বিমলাকে মহা মন্দিরে (শ্রীমন্দির) দেওয়া হয় এবং সেই নিবেদনের অবশিষ্টাংশ (ভগবান গ্রহণ করার পর) 'মহাপ্রসাদ' নামে বিখ্যাত। মহাপ্রসাদকে ব্যাপকভাবে বিখ্যাত 'চপ্পনভোগ' নামেও বলা হয়।\n\n\n== মহাপ্রসাদ ও এর অর্থ ==\nমহাপ্রসাদ দুই প্রকার। একটি শঙ্কুড়ি মহাপ্রসাদ এবং অন্যটি সুখীল মহাপ্রসাদ। উভয় প্রকার মহাপ্রসাদই মহা মন্দিরের  আনন্দ বাজারে বিক্রয়ের জন্য উপলব্ধ।\n\nশঙ্কুড়ি মহাপ্রসাদের মধ্যে রয়েছে চাল, ঘি চাল, মিশ্রিত চাল, জিরা এবং নুন মিশ্রিত হিং-আদা চাল, এবং মিষ্টি ডাল, শাকসবজির সাথে মেশানো সাধারণ ডাল, বিভিন্ন ধরণের মিশ্র তরকারি, সাগ ভাজা, খট্টা, পোরিজ ইত্যাদির মতো উপকরণ। এ সবই ধর্মীয় বিধানে ভগবানের উদ্দেশ্যে নিবেদন করা হয়। কথিত আছে যে প্রতিদিন পূজার সময় ভগবানকে ৫৬ প্রকারের প্রসাদ দেওয়া হয়।  এগুলি সমস্তই মন্দিরের পাকশালায় প্রস্তুত করা হয় এবং প্রসাদ প্রস্তুতকারী সুরদের দ্বারা আনন্দ বাজারে ভক্তদের কাছে বিক্রয় করা হয়।\nসুখীল  মহাপ্রসাদে থাকে শুকনো মিষ্টি।\nশঙ্কুড়ি  ও সুখীল মহাপ্রসাদ ছাড়াও আরেক ধরনের শুষ্ক মহাপ্রসাদ হল নির্মাল্য । এটি কৈবল্য নামেও পরিচিত। আধ্যাত্মিক স্বীকৃতিতে 'নির্মাল্য' মহাপ্রসাদের মতোই গুরুত্বপূর্ণ। হিন্দুদের মধ্যে একটি বিশ্বাস আছে যে যদি একজন ব্যক্তিকে তার মৃত্যুশয্যায় নির্মাল্য দেওয়া হয়, তবে সে তার সমস্ত পাপের প্রায়শ্চিত্তের পরে তার দেহান্তে স্বর্গে নিজের জন্য একটি স্থান লাভ করবে। কৈবল্য বৈকুণ্ঠে প্রখর রোদে শুকিয়ে যাওয়া চালকে সাধারণত শুষ্ক চাল বলা হয়। স্কন্দ পুরাণে বলা হয়েছে, রত্নসিংহাসন (মন্দিরের সিংহাসন) -এ উপবিষ্ট অন্যান্য দেবদেবী সহ ভগবানের জন্য শ্রদ্ধার সাথে ব্যবহৃত এমন ফুল, চন্দন, মালা ইত্যাদি দেবতাদের কাছ থেকে গ্রহণ করার পরে 'নির্মাল্য' বলা হয়। এইভাবে প্রতিষ্ঠিত হয় যে ভগবান এবং তাঁর ঐশ্বরিক সহযোগীদের থেকে যে কোন ঐশ্বরিক অনুষঙ্গ বা উপাদানগুলি নেওয়া হয় তা 'নির্মাল্য' নামে পরিচিত।\nভারতীয় উপ-মহাদেশের মূল বিন্দুতে অবস্থিত চারটি পবিত্র মন্দির পুরী, রামেশ্বর, দ্বারকা এবং বদ্রীনাথ ভগবান বিষ্ণু অন্তরঙ্গভাবে পছন্দ করেছিলেন বলে বিশ্বাস করা হয়। বলা হয় এবং বিশ্বাস করা হয় যে তিনি রামেশ্বরমে স্নান করেন, বদ্রীনাথে ধ্যান করেন, পুরীতে আহার করেন এবং দ্বারকায় বিশ্রাম নেন। তাই, পুরী মন্দিরের \"মহাপ্রসাদ\" (শুধু প্রসাদ নয়) সর্বোচ্চ গুরুত্ব বহন করে।\nস্কন্দ পুরাণ অনুসারে ভগবান জগন্নাথ ভক্তদের তাঁর মহাপ্রসাদ গ্রহণ, তাঁর দর্শন এবং আচার-অনুষ্ঠান পালন ও উপহার প্রদানের মাধ্যমে তাঁর উপাসনা করার অনুমতি দিয়ে তাদের মুক্ত করেন। এখানে মহাপ্রসাদকে 'অন্ন ব্রহ্ম' হিসেবে গণ্য করা হয়। মন্দিরের পাকশালাটি দিনে এক লক্ষ ভক্তের জন্য রান্না করার ক্ষমতাপ্রাপ্ত। মহাপ্রসাদ শুধুমাত্র মাটির পাত্রে রন্ধন করা হয় এবং জ্বালানী হিসাবে অগ্নিকাষ্ঠ ব্যবহার করা হয়। বাষ্পে রন্ধিত প্রসাদ প্রথমে ভগবান জগন্নাথ এবং তারপর বিমলা দেবীকে নিবেদন করা হয়। এরপরে এটি 'মহাপ্রসাদে' পরিণত হয়। কোনো বৈষম্য ছাড়াই এই মহাপ্রসাদ সব জাতি-ধর্মের মানুষ অবাধে গ্রহণ করে। মহাপ্রসাদের পদের মধ্যে রয়েছে রান্না করা অন্ন, ডাল, সবজির তরকারি, মিষ্টি জাতীয় খাবার, পিষ্টক ইত্যাদি। শুকনো মিষ্টান্নগুলি চিনি, গুড়, গমের আটা, ঘি, দুধ এবং পনির (চেন্না) ইত্যাদি দিয়ে তৈরি করা হয়।\nকিংবদন্তি আছে যে বাষ্পে রান্না করা প্রসাদ যখন মাটির পাত্রের গুলে ভগবানের কাছে নিয়ে যাওয়া হয় তখন প্রসাদ থেকে কোনো গন্ধ পাওয়া যায় না। কিন্তু যখন ভগবানকে নিবেদন করার পর বিতরণ কেন্দ্রে (আনন্দবাজার) নিয়ে যাওয়া হয়, তখন সুস্বাদু গন্ধ বাতাসে ছড়িয়ে পড়ে এবং ভক্তদের মনোরম বিস্ময় উৎপন্ন হয়। তৎপরে প্রসাদ হয় ভগবানের আশীর্বাদধন্য 'মহাপ্রসাদ'।\nমহাপ্রসাদ মানববন্ধনকে সুসংহত করে, পবিত্র করে, মানবের ধর্মসংস্কার জাগ্রত করে এবং বিদায়ী আত্মাকে  ঊর্ধ্ব লোকে যাত্রার বর প্রদান করে।\nমহাপ্রসাদ বিক্রয় করা হয় আনন্দবাজার বা মন্দিরের বিতরণ স্থানে যা মন্দিরের বাইরের ঘেরের উত্তর-পূর্ব কোণে অবস্থিত। এটি বিশ্বের বৃহত্তম মুক্তাঙ্গল পান্থনিবাস যেখানে প্রতিদিন হাজার হাজার ভক্ত একসাথে কেনাকাটা এবং আহার করে।\nপুরীর এবং আশেপাশের অধিকাংশ বাসিন্দা সুতো অনুষ্ঠান এবং বিবাহের মতো সামাজিক অনুষ্ঠানগুলিতে তাদের অতিথিদের আপ্যায়ন করার জন্য এই মহাপ্রসাদের উপর নির্ভর করে। ওড়িয়া হিন্দু পরিবারগুলিতে সমস্ত শুভ অনুষ্ঠানে মহাপ্রসাদ প্রথমে গ্রহণ করা হয়।\nপর্যটকরা \"খাজা\" (ময়দা, চিনি এবং ঘি দিয়ে তৈরি) নামে পরিচিত একটি বিশেষ ধরনের শুকনো মহাপ্রসাদ বহন করতে পছন্দ করে যা একসাথে কয়েকদিন সতেজ থাকে।\nরথযাত্রার প্রথম দিন থেকে দেবতাদের তাদের রত্নখচিত সিংহাসনে ফিরে আসার দিন পর্যন্ত মহাপ্রসাদ প্রদান বন্ধ থাকে।\nশুকনো চালের মহাপ্রসাদ \"নির্মাল্য\" ভক্ত এবং পর্যটকরা বিভিন্ন পবিত্র অনুষ্ঠানে ব্যবহার করেন।\n\n\n== দৈনিক প্রসাদ নৈবেদ্য ==\n\nদিনে ছয়টি নির্দিষ্ট সময় রয়েছে, ভোর থেকে শুরু করে, যখন জগন্নাথ এবং তার ভাই দেবতাদের বিভিন্ন ধরণের পিঠা, শাকসবজি, চাল এবং ডাল নিবেদন করা হয়। ষোড়শ (১৬) উপচারের মাধ্যমে দেওয়া হলে স্থানীয়ভাবে নৈবেদ্যকে ধুপ বলা হয় এবং পঞ্চ উপচারের মাধ্যমে ভোগ দেওয়া হয়।\nসবচেয়ে জনপ্রিয় হল মধ্যাহ্নের নৈবেধ্য যেখানে সর্বাধিক সংখ্যক খাদ্য সামগ্রী রয়েছে। প্রসাদের পদগুলি কোনও মানুষ রান্না করে না, বরং উপাদানগুলি মাটির পাত্রে রেখে কাঠের আগুনে রাখা হয়। সময় অতিবাহিত হওয়ার পরে, পদগুলি আগুন থেকে সরিয়ে নেওয়া হয় এবং সুপকারগণ গর্ভগৃহে নৈবেদ্য প্রদানের জন্য নিয়ে যায়। এরপরে নৈবেদ্য দেওয়া হয় ভ্রাতৃ দেবতাদের যা আবার শক্তির এক রূপ বিমলাকে দেওয়া হয়। তারপর প্রসাদ 'মহাপ্রসাদে ' পরিণত হয় এবং মানুষ 'মহাপ্রসাদ' গ্রহণ করে।\nসূর্য যখন ধনু রাশিতে থাকে, তখন সূর্যোদয়ের পূর্বে একটি অতিরিক্ত নৈবেদ্য দেওয়া হয় যাকে বলা হয় পহিলি ভোগ ।\nভগবানের প্রতি নিবেদিত প্রতিদিনের নৈবেদ্যের মধ্যে রয়েছেঃ\n\nগোপাল বল্লভ ভোগ: সকালে ভগবানকে দেওয়া প্রথম নিবেদন যা তার প্রাতঃরাশ।\nসকাল ধুপ: সকাল ১০ টায় 'সকাল ধুপ' তার পরবর্তী নৈবেদ্য। এতে সাধারণত এন্ডুরি পিঠা এবং মান্থা পুলি সহ ১৩টি পদ থাকে।\nভোগ মণ্ডপ ভোগ: পরবর্তী ভোজ এবং নৈবেদ্যে দই এবং কাঞ্জি পায়েস সহ পাখালা থাকে। রত্ন বেদি থেকে প্রায় ২০০ ফুট দূরে ভোগ মণ্ডপে নৈবেদ্য প্রস্তুত করা হয়। একে ছত্রভোগ বলা হয়। তীর্থযাত্রীদের মন্দিরের প্রসাদ ভাগাভাগি করতে সহায়তা করার জন্য আদি শঙ্করাচার্য ৮ ম শতাব্দীতে এটি চালু করেছিলেন।\n'মধ্যাহ্ন ধূপ' হলো দুপুরে পরবর্তী নৈবেদ্য।\nসন্ধ্যা ধুপ: ভগবানকে এই নৈবেদ্য দেওয়া হয় সন্ধ্যা ৮ টার দিকে।\nবড় সিংহরা ভোগ: ভগবানের শেষ নৈবেদ্য।\nগোপাল বল্লভ ভোগ এবং ভোগ মণ্ডপ বাদে অন্য ৪টি ভোগ ফোকারিয়ার কাঠামোর মধ্যে রত্নবেদীর কাছে দেওয়া হয় যা পূজা পাণ্ডারা মুরুজের সাহায্যে আঁকেন। ভগবান জগন্নাথের মহাপ্রসাদের উৎসর্গের মূল উপাদানগুলি হল:\n\n\n=== গোপাল বল্লভ ভোগ (সকাল ৮.৩০ টায় প্রাতঃরাশ) ===\nনৈবেদ্যটি ভগবান জগন্নাথকে নিবেদিত প্রতিদিনের প্রথম প্রসাদ। ভোগগুলি আনাবসার পিন্ডিতে দেওয়া হয়। সকালের ভোগে সাতটি মনোহর পদ - খুয়া, লাহুনি ( মাখন ), নদিয়া কোরা (মিষ্টি নারকেল), নারকেলের জল, খই (চিনি দিয়ে মিষ্টি করা চালের পাফ),  দই এবং পাচিলা কদলি (পাকা কলা) থাকে।\n\nবল্লভ খাই - ৪৪ অলি\nপাচিলা কদলি (পাকা কলা) - ৭ টি\nনদিয়া খুদি - ৩ সার\nবড় কোরা - ২৯ টি\nছোট কোরা - ২২০টি\nসেবায়ত সদস্যরা পঞ্চ উপচারে এই পূজা পরিচালনা করেন। সেবায়েতরা যারা এই অনুষ্ঠান পরিচালনা করেন তারা হলেন পূজা পান্ডা, সুধা সুয়ার, বল্লভ জোগানিয়া, সুয়ার বদু, গারা বদু, পালিয়া মহা সুয়ার। ধনু সংক্রান্তি মাসে, পাহালি ভোগের সাথে বল্লভভোগ দেওয়া হয়। একইভাবে দোলপূর্ণিমা এবং স্নান পূর্ণিমার দিনে, বল্লভভোগ এবং সকাল ধুপ এক সময়ে নেওয়া হয়। আনাবাসরের সময় ভোগগুলি জয়-বিজয় দ্বারে সর্পমনোহি হিসাবে দেওয়া হয়, কিন্তু বল্লভ পিন্ডিতে নয়।\n\n\n=== সকাল ধুপ (সকালের ভোগ সকাল ১০.০০ টায়) ===\nএটি প্রথম রান্না করা খাদ্য ভোগ। এই ভোগকে 'কোথা ভোগ' বা 'রাজ ভোগ' ও বলা হয়। সেবকেরা রত্নবেদিতে বসে ষোড়শ উপচারের সাথে এই ভোগটি প্রদান করে। এই উদ্দেশ্যে নিম্নলিখিত পদ ভোগ হিসাবে দেওয়া হয়।\n\n\n=== ভোগ মন্ডপ ভোগ (সকাল ১১.০০ টায় প্রাতঃরাশের পরিপূরক) ===\nভোগগুলি ভক্তদের চাহিদা অনুযায়ী মূল্যে বিক্রয় করা হয়।\n\n\n=== মধ্যাহ্ন ধুপ (দুপুর ১২.৩০ থেকে ১.০০ টায় দুপুরের ভোগ) ===\nসকাল ধুপের মতো এটিও ষোড়শ উপচারে পরিবেশিত হয়। সকাল ধূপের জন্য নিযুক্ত সেবায়েতগণ শুধুমাত্র মধ্যাহ্ন ধূপ এবং সান্ধ্য ধূপের জন্য অনুমোদিত। সাধারণত এই পুজোর সময় বিভিন্ন ধরনের মিষ্টি পিঠা দেওয়া হয়। এই উদ্দেশ্যে ব্যবহৃত ভোগগুলি নিম্নরূপ:\n\n\n=== সান্ধ্য ধুপ (সন্ধ্যার ভোগ ৭.০০ থেকে ৮.০০ টায়) ===\nসন্ধ্যারতির পর সান্ধ্য ধুপভোগ দেওয়া হয়। এই আরতিকে জয় মঙ্গল আরতিও বলা হয়। ভক্তদের অনুরোধে পদগুলোও প্রস্তুত করা হয়। নিম্নলিখিত পদ এই ভোগের জন্য উপস্থাপন করা হয়.\n\nচিপুদা পাখালা - ১৪ অলি\nসানা অলি পখালা - ২ অলি\nকানার পুলি - ৩ অলি\nহাত পোডা আমলু - ৭\nসন আমালু - ৮৩\nপানি পাখালা - ২৩ অলি\nসাকারা - ৫ অলি\nমঠ পুলি - ২২\nবড় আমলু - ২১\n\n\n=== বড় সিংহরা ভোগ (রাত ১১.০০ টার ভোগ) ===\nএটি দেবতাদের শেষ ভোগ। শ্রীমন্দিরের আচার-অনুষ্ঠানের সূচি অনুযায়ী সময় নির্ধারণ করা হয়েছে রাত ১১.১৫ মিনিট। ধুপের পূর্বে, পালিয়া পুস্পালকরা দেবতাদের কৌশেয় বস্ত্র (পাট), ফুলের মালা পরিয়ে গীতা গোবিন্দ গান করে। রত্নবেদীর পাশে বসে পূজাপাণ্ডের তিনজন সদস্য ৫টি উপচার সহ ভোগটি পরিচালনা করেন। নিম্নলিখিত পদ দেওয়া হয়.\n\nসুয়ার পিঠা - ১ সার\nরোজা পাইকা - ১ সার\nমিঠা পাখালা - ১১\nকাঞ্জি - ৩ অলি\nসরপুলি পিঠা - ৫ সার\nবিরি বুহা পিঠা - ১ সার\nকাদালি বড় - ১৫\nপায়সা/ক্ষিরি - ৬ অলি\n\n\n== আরও দেখুন ==\nভোগ\n\n\n== তথ্যসূত্র ==\n\n\n== বহিঃসংযোগ ==\nThe food offerings of the Dark Lord"}