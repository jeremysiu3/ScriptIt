{"pageid": 1184603, "title": "দুবাই ইন্টারনেট সিটি", "url": "https://bn.wikipedia.org/wiki?curid=1184603", "content": "দুবাই ইন্টারনেট সিটি (ডিআইসি) (আরবি: مدينة دبي للإنترنت) হল একটি তথ্য প্রযুক্তি এবং ব্যবসায়িক পার্ক যা দুবাই সরকার একটি মুক্ত অর্থনৈতিক অঞ্চল হিসাবে তৈরি করেছে। এটি দুবাইসহ সংযুক্ত আরব আমিরাতের আঞ্চলিক উদীয়মান বাজার লক্ষ্য করে দেশী-বিদেশী কোম্পানিগুলির জন্য একটি কৌশলগত ভিত্তি প্রনয়ণ করে। বর্তমানে, দুবাই ইন্টারনেট সিটি সংযুক্ত আরব আমিরাত অঞ্চলের বৃহত্তম তথ্য ও যোগাযোগ প্রযুক্তি (আইসিটি) হাব।\n\n\n== ইতিহাস ==\n১৯৯০-এর দশকের শেষের দিকে, সংযুক্ত আরব আমিরাতের উপ-রাষ্ট্রপতি, প্রধানমন্ত্রী এবং  দুবাই আমিরাতের শাসক মোহাম্মদ বিন রশিদ আল মাকতুম দুবাই ইন্টারনেট সিটি (ডিআইসি) প্রকল্প বাস্তবায়নের জন্য এইচএসবিসি ব্যাংক থেকে ২০০ মিলিয়ন ডলার ঋণ নিয়েছিলেন। পরে ওয়েলকাম টু ২০৭০ শিরোনামে মিউজিয়াম অব ফিউচারে দুবাই ফিউচার ফোরামের (ডিএফএফ) উদ্বোধনী অধিবেশনে সংযুক্ত আরব আমিরাতের কৃত্রিম বুদ্ধিমত্তা, ডিজিটাল অর্থনীতি এবং রিমোট ওয়ার্ক অ্যাপ্লিকেশনের প্রতিমন্ত্রী ওমর সুলতান আল ওলামা এটি প্রকাশ করেছেন। দুবাই ইন্টারনেট সিটি, দুবাই হোল্ডিং সাবসিডিয়ারি টেকম ইনভেস্টমেন্টের সদস্য। এটি ১৯৯৯ সালের অক্টোবরে প্রতিষ্ঠিত হলেও পরবর্তি বছর ২০০০ সালের অক্টোবরে চালু করা হয়। অক্টোবর ২০২২ সালে ইন্টেল দুবাই ইন্টারনেট সিটিতে প্রথম কৃত্রিম বুদ্ধিমত্তা গবেষণা ও উন্নয়ন কেন্দ্র চালু করে।\n\n\n== সংক্ষিপ্ত বিবরণ ==\n\nদুবাই ইন্টারনেট সিটিতে প্রায় দেড় মিলিয়ন বর্গফুটের প্রাইম কমার্শিয়াল অফিস স্পেস রয়েছে, যেখানে প্রায় দশ হাজার কর্মী সহ ১,৬০০টিরও বেশি কোম্পানি সক্রিয় রয়েছে। এছাড়াও রয়েছে ২৫টি নিম্ন, মাঝারি এবং উঁচু অফিসের কাঠামো। যেখানে ১৫০টি দেশের ২৪,০০০ জনেরও অধিক লোকের একটি গতিশীল কর্মশক্তি চালু আছে। এছাড়াও এখানে ২২০টি বিলাশবহুল অবাসন রয়েছে। দুবাই ইন্টারনেট সিটির অর্থনৈতিক নিয়মের অধীনে কোম্পানিগুলিকে ৫০ বছরের জন্য আইনী নিশ্চয়তাসহ বিভিন্ন মালিকানা, কর এবং শুল্ক-সম্পর্কিত সুবিধা প্রদানের নিশ্চয়তা প্রদান করে৷ ক্রিয়াপ্রণালীর একটি মডেল শতভাগ বিদেশী মালিকানাধীন, যা সংযুক্ত আরব আমিরাতের অন্যান্য মনোনীত অর্থনৈতিক অঞ্চলে প্রচলিত রয়েছে। এসকল স্বাধীনতাগুলি অনেক বিশ্বব্যাপী তথ্য প্রযুক্তি সংস্থা, যেমন ওরাকল কর্পোরেশন, ইন্টেল, এইচপি, আইবিএম, অ্যাকসেঞ্চার, কগনিজ্যান্ট, গুগল, জিংএইচআর, টাটা কন্‌সাল্টেন্সি, থ্রিএম, নকিয়া, ডেল, ফেসবুক, মাইক্রোসফট, লিংকডইন, স্যামসাং, স্যাপ, সান মাইক্রোসিস্টেম্‌স, সিসকো, সিমেন্স, সনি এরিকসন, হুয়াওয়েই, এবং মাইক্রোস্ট্র্যাটেজি পাশাপাশি সংযুক্ত আরব আমিরাত ভিত্তিক কোম্পানি, যেমন ডুকন্ট-কে তাদের আঞ্চলিক ভিত্তি দুবাই ইন্টারনেট সিটিতে স্থানান্তর করতে নেতৃত্ব দিয়েছে। দুবাই ইন্টারনেট সিটির বাজারগুলি মধ্যপ্রাচ্য থেকে ভারতীয় উপমহাদেশ এবং আফ্রিকা থেকে স্বাধীন রাষ্ট্রের কমনওয়েলথ দেশগুলিতে বিস্তৃত৷ মধ্য এশিয়া, মধ্যপ্রাচ্য, আফ্রিকা, এশীয় উপমহাদেশ এবং পূর্ব ভূমধ্যসাগরে বহুজাতিকদের লক্ষ্যবস্তু বাজারের জন্য দুবাই আদর্শ বেস। দুবাই ইন্টারনেট সিটিতে অন্যান্য শিল্প ক্লাস্টার যেমন দুবাই মিডিয়া সিটি এবং দুবাই ইন্টারন্যাশনাল একাডেমিক সিটি (পূর্বে দুবাই নলেজ ভিলেজ) সংলগ্নে অবস্থিত।\n\n\n== অবস্থান ==\nদুবাই ইন্টারনেট সিটি দুবাই এবং আবু ধাবির মধ্যবর্তী শেখ জায়েদ সড়কের ডাউনটাউন দুবাই শহরের প্রায় ২৫ কিলোমিটার দক্ষিণে অবস্থিত। এটি দুবাই মেরিনা, জুমেইরাহ বিচ রেসিডেন্স এবং পাম জুমেইরাহ সংলগ্নে অবস্থিত, যে এলাকাগুলি দ্রুত দুবাইয়ের তিনটি সবচেয়ে একচেটিয়া (এবং ব্যয়বহুল) আবাসিক এলাকায় পরিণত হচ্ছে। এটি সমুদ্র উপকূল থেকে ১ কিলোমিটারেরও দূরে এবং বেশকয়েকটি পাঁচতারা হোটেলের নিকটবর্তী। দুবাই ইন্টারনেট সিটি মেট্রো স্টেশন দুবাই মেট্রোর রেড লাইনের নিকটবর্তী স্টেশন, যেটি শেখ জায়েদ রোডে অবস্থিত।\n\n\n== আরো দেখুন ==\nদুবাই ইন্টারনেট সিটি মেট্রো স্টেশন\nদুবাই মিডিয়া সিটি\nদুবাই নলেজ ভিলেজ\nদুবাই সায়েন্স পার্ক\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nদুবাই হোল্ডিংয়ের প্রাতিষ্ঠানিক ওয়েবসাইট\nইন্সটাগ্রামে দুবাই ইন্টারনেট সিটি  \nটুইটারে দুবাই ইন্টারনেট সিটি"}