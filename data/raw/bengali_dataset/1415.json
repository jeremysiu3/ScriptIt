{"pageid": 1415, "title": "ক্রিস্টেন নিগার্ড", "url": "https://bn.wikipedia.org/wiki?curid=1415", "content": "ক্রিস্টেন নিগার্ড (আগস্ট ২৭, ১৯২৬ - আগস্ট ২, ২০০২) ছিলেন নরওয়েজীয় গণিতবিদ এবং কম্পিউটার প্রোগ্রামিং ভাষা মুঘল এবং রাজনীতিবিদ।\n\n\n== অবজেক্ট ওরিয়েন্টেড প্রোগ্রামিং ==\nনিগার্ড ১৯৫৬ সালে অসলো বিশ্ববিদ্যালয় থেকে গণিত বিষয়ে স্নাতকোত্তর ডিগ্রি লাভ করেন। নিগার্ড ১৯৬০ এর দশকে আন্তর্জাতিকভাবে উলাহ্‌-ইয়োহান ডালের সাথে অবজেক্ট ওরিয়েন্টেড প্রোগ্রামিং ও প্রোগ্রামিং ভাষা সিমুলার সহ-উদ্ভাবক হিসেবে স্বীকৃতি লাভ করেন।\nনিগার্ড ১৯৪৮ থেকে ১৯৬০ সাল পর্যন্ত নরওয়েজীয় প্রতিরক্ষা গবেষণা প্রতিষ্ঠান-এ পূর্ণ সময়ে কাজ করতেন। তিনি ১৯৪৮ থেকে ১৯৫৪ সালে কম্পিউটিং ও প্রোগ্রামিং এবং ১৯৫২ থেকে ১৯৬০ সাল পর্যন্ত কার্য গবেষণা বিষয়ের দায়িত্ব পালন করেন।\n\n\n== রাজনৈতিক জীবন ==\nনিগার্ড নরওয়ের রাজনীতির সাথে সম্পৃক্ত ছিলেন। ১৯৬০ এর দশকের মাঝামাঝি ও শেষের দিকে তিনি নরওয়ের লিবারেল পার্টির জাতীয় নির্বাহী কমিটির সদস্য এবং দলের কৌশল প্রণয়ন কমিটির প্রধানের দায়িত্ব পালন করেন। তিনি ১৯৪৯ সালের নরওয়ের সংসদীয় নির্বাচনের প্রার্থী ছিলেন।\n১৯৭১ থেকে ২০০১ পর্যন্ত নিগার্ড লেবার পার্টির সদস্য ছিলেন এবং এই দলের গবেষণা নীতি কমিটির সদস্য ছিলেন।\n\n\n== ব্যক্তিগত জীবন ==\nনিগার্ড ১৯৫১ সালে জোহানা নিগার্ডকে বিয়ে করেন। জোহানা উন্নয়নশীল রাষ্ট্রসমূহের জন্য প্রদত্ত নরওয়েজীয় সহযোগিতা এজেন্সিতে কর্মরত ছিলেন। তাদের তিন সন্তান ও সাত নাতি-নাতনী ছিল।\n\n\n== তথ্যসূত্র ==\n\n\n== বহিঃসংযোগ ==\n\nKristen Nygaard bibliography\nResources on Ole-Johan Dahl, Kristen Nygaard and SIMULA"}