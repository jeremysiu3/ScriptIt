{"pageid": 1426393, "title": "শীতল আগাশে", "url": "https://bn.wikipedia.org/wiki?curid=1426393", "content": "শীতল জ্ঞানেশ্বর আগাশে (আইএএসটি : Śītala Jñāneshvara agāśe ; জন্ম ১৭ই মে ১৯৭৭) একজন ভারতীয় ব্যবসায়ী এবং প্রাক্তন অভিনেত্রী। তিনি ২০১৩ সাল থেকে বৃহন্স ন্যাচারাল প্রোডাক্টের ব্যবস্থাপনা পরিচালক হিসেবে কাজ করেছেন। এর জন্য তিনি বিভিন্ন পুরস্কার পেয়েছেন, যার মধ্যে আছে একটি টাইমস ভিশনারি অ্যাওয়ার্ড, একটি ফেমিনা পুনের মোস্ট পাওয়ারফুল অ্যাওয়ার্ড এবং দুটি টাইমস উইমেন অফ দ্য ইয়ার অ্যাওয়ার্ড। একজন প্রাক্তন অভিনেত্রী হিসেবে তিনি সিটকম ইয়েস বস (১৯৯৯ - ২০০৯) -এ ১৯৯৯ থেকে ২০০৩ পর্যন্ত একটি পুনরাবৃত্ত ভূমিকায় এবং স্বাধীন চলচ্চিত্র মাইনাস ওয়ান (২০০৫)-এ প্রধান ভূমিকায় অভিনয় করেছিলেন।\n\n\n== জীবনী ==\n\n\n=== প্রাথমিক জীবন এবং পরিবার: ১৯৭৭ - ২০০৫ ===\nশীতল আগাশে ১৯৭৭ সালের ১৭ই মে, মহারাষ্ট্রের পুনেতে জন্মগ্রহণ করেন। তাঁর জন্ম হয়েছিল মংদারির আগাশে ঘরানার শিল্পপতি জ্ঞানেশ্বর আগাশে এবং বেলগাঁওয়ের গোগতে ঘরনার স্ত্রী রেখা গোগতের ঘরে। আগাশে ঘরানা ছিল সম্ভ্রান্ত এবং উদ্যোক্তা চিৎপাবন ব্রাহ্মণ পরিবার।\nবাবার দিক দিয়ে, শীতল আগাশে হলেন চন্দ্রশেখর আগাশের নাতনি, পণ্ডিতরাও আগাশে -এর ভাইঝি, মন্দার এবং আশুতোষ আগাশে -এর ছোট বোন। এই পরিবার তৃতীয় অ্যাংলো-মারাঠা যুদ্ধের জেনারেল বাপু গোখলে, সঙ্গীতজ্ঞ আশুতোষ পাঠক, ইতিহাসবিদ দিনকর জি কেলকার এবং বিজ্ঞানী পি কে কেলকার-এর দূর সম্পর্কের আত্মীয়। তাঁর মায়ের দিক থেকে, তিনি বি এম গোগতে -এর পৌত্রী, অভিজাত লেটলি (ভাগবত) পরিবারের একজন বংশধর কবি রশ্মি পারেখের সম্পর্কিত বোন, এবং কোকুয়ো ক্যামলিনের প্রধান দিলীপ দাণ্ডেকর ও শিক্ষাবিদ জ্যোতি গোগতের সাথে সম্পর্কযুক্ত।\nশীতল আগাশে পুনেতে বড় হয়েছেন। সেখানে তিনি বিদ্যা ভবন স্কুলে পড়াশোনা করেছেন। এরপর তিনি বৃহন মহারাষ্ট্র কলেজ অফ কমার্সে যোগ দেন এবং সেখান থেকে তিনি বি.কম ডিগ্রি অর্জন করেন। এরপর পুনে বিশ্ববিদ্যালয় থেকে তিনি বিপণন এবং বিজ্ঞাপনে এমবিএ অর্জন করেন।\n\n\n=== বিনোদনে কর্মজীবন: ১৯৯৯ - ২০০৫ ===\nশীতল আগাশে বলিউডে টেলিভিশন এবং চলচ্চিত্র অভিনেত্রী হিসেবে নিজের কর্মজীবন শুরু করেন। ১৯৯৯ এবং ২০০৩ সালের মধ্যে, তিনি আসিফ শেখ, রাকেশ বেদী, কবিতা কাপুর এবং ডেলনাজ ইরানির সাথে এসএবি টিভি সিটকম ইয়েস বস- এ একটি পুনরাবৃত্ত ভূমিকায় অভিনয় করেছিলেন। তাঁর চরিত্রটি ছিল শেখের চরিত্রের ব্যক্তিগত সহকারীর। ২০০০ সালের জানুয়ারিতে, তিনি হিন্দি কবিতার একটি সংকলনের স্বপ্রকাশ করেন, যার শিরোনাম ছিল তুমহারে লিয়ে (হিন্দি: तुम्हारे लिये, আক্ষ. 'তোমার জন্য'), লেখক হিসেবে তিনি একক নাম (মোনোনিম) শেতল ব্যবহার করেছিলেন। ২০০২ সালের এপ্রিলে, তিনি তাঁর বাবার ফেস্টস্ক্রিফ্ট -এ (কোন সম্মানিত ব্যক্তিকে সম্মান দিয়ে লেখা বই, এবং তাঁর জীবদ্দশায় উপস্থাপিত) ফাদার'স ডটার শিরোনামে একটি প্রবন্ধ লিখেছিলেন।\n২০০৫ সালের এপ্রিলে, তিনি রেনি মাসকারেনহাস পরিচালিত ইংরেজি ভাষার স্বাধীন চলচ্চিত্র মাইনাস ওয়ান (২০০৫) -এ অর্চনা পুরন সিং এবং সীমা বিশ্বাসের সাথে একটি প্রধান ভূমিকায় অভিনয় করেন। তিনি পরবর্তীকালে অভিনয় ছেড়ে দেন, তিনি বলেছিলেন যে তাঁর বাবা তাঁকে অভিনয় থেকে ব্যবসায় চলে আসতে উৎসাহিত করেছিলেন। এরপর তিনি তাঁর বাবা এবং ভাইদের পারিবারিক কোম্পানি গোষ্ঠীতে সাহায্য করতে শুরু করেন।\n\n\n=== ব্যবসায় কর্মজীবন: ২০০৫ - বর্তমান ===\n২০০৫ সালে, শীতল আগাশে বৃহন্স ন্যাচারাল প্রোডাক্টস লিমিটেডে তাদের প্রধান নির্বাহী কর্মকর্তা হিসেবে যোগদান করেন। ২০০০ সালে এই কোম্পানিটি প্রতিষ্ঠা করেছিলেন তাঁর ভাই মন্দার আগাশে। এটি একটি আয়ুর্বেদীয় সৌন্দর্য্য প্রসাধনী প্রস্তুত কোম্পানি। তিনি এর আগে ১৯৯৯ সালে তাঁর বাবার বিনিয়োগ ফার্মে পরিচালক হিসেবে কাজ করেছিলেন। ২০১৩ সালের জানুয়ারিতে, তিনি বৃহন্স ন্যাচারাল প্রোডাক্টের ব্যবস্থাপনা পরিচালক হিসাবে নিযুক্ত হন।, তিনি ছিলেন পরিবারের প্রথম মহিলা, যিনি তাঁদের কোম্পানির গ্রুপের অধীনে একটি ব্যবসার প্রধান হন।\n২০১৪ সালের মে মাসের মধ্যে, শীতল আগাশে তাঁদের পণ্যের প্রধান উপাদান হিসাবে অ্যালোভেরাকে বেছে নিয়ে কোম্পানির প্রস্তুত করা পণ্যের পরিসর সীমিত করেছিলেন। ২০১৫ সালের সেপ্টেম্বরে, তিনি মুম্বাইতে অনুষ্ঠিত শ্রাবণ কুইন সুন্দরী প্রতিযোগিতায় এবং মহারাষ্ট্র টাইমসের একটি অনুষ্ঠানে পুরস্কার উপস্থাপক ছিলেন। ২০১৬ সালের মধ্যে, তিনি একটি একক মূল ব্র্যাণ্ডের অধীনে কোম্পানির পরিসর পুনর্গঠন শুরু করেন।\n২০১৮ সালের এপ্রিল মাসে, টাইমস অফ ইন্ডিয়া তাদের পুনে বিভাগ থেকে শীতল আগাশেকে টাইমস ভিশনারি অ্যাওয়ার্ড দিয়ে ভূষিত করে। অভয় দেওল তাঁকে এই পুরস্কার প্রদান করেন। ২০১৮ সালের জুন মাসে, তিনি ফেমিনার কাছ থেকে পুনের মোস্ট পাওয়ারফুল পুরস্কারের প্রাপক ছিলেন, হুমা কুরেশি এই পুরস্কারটি প্রদান করেন। ২০১৮ সালের অক্টোবরে, তিনি মিসেস স্টাইলিস্টা বিউটি প্রতিযোগিতায়, এই পত্রিকা দ্বারা আয়োজিত অনুষ্ঠানে, আমিরা দস্তুরের সাথে একজন পুরস্কার উপস্থাপক ছিলেন। ২০১৮ সালের ডিসেম্বরে, তিনি ব্যবসায়িক গবেষণা সংস্থা হোয়াইট পেজ ইণ্ডিয়ার কাছ থেকে একটি ব্যবসায়িক নেতৃত্ব পুরস্কার পেয়েছিলেন।\n২০১৯ সাল নাগাদ, শীতল আগাশে মহারাষ্ট্রের সোলাপুরের মতো খরা-প্রবণ জেলায় ভারতীয় কৃষকদের কাছ থেকে স্থানীয়ভাবে অ্যালোভেরা, আমলকী এবং হিবিস্কাসের উৎপাদন সংগ্রহ করেছিলেন এবং বৃহন্স ন্যাচারাল প্রোডাক্টস কোম্পানিতে ব্যবহার করেছিলেন। তিনি তাঁর বলিউড প্রেক্ষাপটকে ব্যবহার করে কোম্পানির ব্র্যাণ্ডগুলির জন্য সেলিব্রিটিদের অনুমোদন এবং ফিল্ম স্পন্সরশিপগুলি সুরক্ষিত করেছিলেন। একই বছরের এপ্রিলে, সকাল মানির মারাঠি ব্যবসায়ী মহিলা অনুষ্ঠানে তিনি একটি পর্বের বিষয় ছিলেন। পরবর্তীতে একই মাসে, তিনি টাইমস অফ ইন্ডিয়া থেকে টাইমস উইমেন অফ দ্য ইয়ার পুরস্কারের প্রাপক ছিলেন, কিয়ারা আডবাণী এই পুরস্কার প্রদান করেন। একই বছর ডিসেম্বরে, তিনি এবং ডায়ানা পেন্টি ৬ষ্ঠ ফিল্মফেয়ার গ্ল্যামার এবং স্টাইল অ্যাওয়ার্ডে দিয়া মির্জাকে ওম্যান অফ স্টাইল অ্যাণ্ড সাবস্ট্যান্সের জন্য ফিল্মফেয়ার পুরস্কার প্রদান করেন।\n\n২০২১ সালের জানুয়ারিতে, টাইমস অফ ইন্ডিয়া ভারতে কোভিড-১৯ এর বৈশ্বিক মহামারীর সময় শীতল আগাশের প্রতিক্রিয়ার প্রশংসা করেছিল, একই মাসে তাঁকে দ্বিতীয় টাইমস উইমেন অফ দ্য ইয়ার পুরস্কারে ভূষিত করা হয়। অনুপম খের তাঁকে এই পুরস্কার প্রদান করেন। ২০২১ সালের আগস্টে, তিনিফেমিনার পুনে সংস্করণের স্বাধীনতা দিবস সংখ্যার প্রচ্ছদে প্রদর্শিত ব্যবসায়িক মহিলাদের মধ্যে একজন ছিলেন।\n২০২২ সালের মে মাসে, শীতল আগাশে স্বাস্থ্যসেবা শিল্পে মহিলাদের নিয়ে ফেমিনার প্রচ্ছদ কাহিনীর জন্য তাদের পুনে সংখ্যাটির প্রচ্ছদে স্থান পেয়েছিলেন। ২০২২ সালের আগস্টে, ৬৭ তম ফিল্মফেয়ার অ্যাওয়ার্ডে, তিনি এবং দিয়া মির্জা চণ্ডীগড় করে আশিকি (২০২১) -এর লেখক অভিষেক কাপুর, সুপ্রতীক সেন এবং তুষার পরাঞ্জপেকে সেরা গল্পের জন্য ফিল্মফেয়ার পুরস্কার প্রদান করেন।\n২০২৩ সালের জুনে, জোনিতা গান্ধী এবং শিল্পা রাওয়ের সাথে শীতল আগাশে সানিয়া মালহোত্রাকে বর্ষসেরা সফল সম্পাদনকারী হিসেবে গ্র্যাজিয়া মিলেনিয়াল অ্যাওয়ার্ড প্রদান করেন।\n\n\n== নির্বাচিত কাজ ==\n\n\n=== কবিতা সংকলন ===\nশেতল (২০০০)। তুমহারে লিয়ে (হিন্দি ভাষায়)। সাগাদে, অভিজিৎ দ্বারা চিত্রিত। \nআগাশে, শীতল (২০০২)। \"ফাদার'স ডটার\"। পুত্র বিশ্বস্তাচা : গৌরব গ্রন্থ : জ্ঞানেশ্বর আগাশে ষষ্ট্যব্দীপূর্তী নির্মিত (ফেস্টস্ক্রিফ্ট) (মারাঠি ভাষায়) (প্রথম সংস্করণ)। জ্ঞানেশ্বর আগাশে গৌরব সমিতি। পৃষ্ঠা ৪–৫। আইএসবিএন 978-1-5323-4594-4। এলসিসিএন 2017322864। ওসিএলসি 992168227। ২৩ নভেম্বর ২০২১ তারিখে মূল থেকে আর্কাইভ করা। সংগ্রহের তারিখ ২৫ ফেব্রুয়ারি ২০২৪  – বাউকার-এর মাধ্যমে। \n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== মন্তব্য ==\n\n\n== তথ্যসূত্র ==\n\n\n== গ্রন্থপঞ্জি ==\nपुत्र विश्वस्ताचा : गौरव ग्रंथ : ज्ञानेश्वर आगाशे षष्ट्यब्दीपूर्ती निमित्त (Festschrift) (মারাঠি ভাষায়) (1st সংস্করণ)। Jñāneśvara Āgāśe Gaurava Samitī। ২০০২। আইএসবিএন 978-1-5323-4594-4। এলসিসিএন 2017322864। ওসিএলসি 992168227। ২৩ নভেম্বর ২০২১ তারিখে মূল থেকে আর্কাইভ করা। সংগ্রহের তারিখ ২৫ ফেব্রুয়ারি ২০২৪  – Bowker-এর মাধ্যমে। \nKarandikar, Shakuntala (১৯৯২)। विश्वस्त (মারাঠি ভাষায়) (1st সংস্করণ)। Śrī Prakāśana। আইএসবিএন 9781532345012। এলসিসিএন 2017322865। ওসিএলসি 992168228। ২৯ আগস্ট ২০১৭ তারিখে মূল থেকে আর্কাইভ করা। সংগ্রহের তারিখ ২৫ ফেব্রুয়ারি ২০২৪  – Bowker-এর মাধ্যমে। \nAgashe, Trupti; Agashe, Gopal. (২০০৬)। \"मांगदरी घराणा\" [The House of Mangdari]। आगाशे कुलवृत्तांत (Kulavruttanta) (মারাঠি ভাষায়) (2nd সংস্করণ)। Surbhi Graphics। আইএসবিএন 978-1-5323-4500-5  – Google Books-এর মাধ্যমে। \nRanade, Sadashiv (১৯৭৪)। \"मांगदरी घराणा\" [The House of Mangdari]। चितपावन कौशिक गोत्री आगाशे कुलवृत्तांत (Kulavruttanta) (মারাঠি ভাষায়)। এলসিসিএন 74903020। ওসিএলসি 20388396  – University of Michigan-এর মাধ্যমে। \n\n\n== আরও পড়ুন ==\nSathe-Patwardhan, Radhika (২০১৯)। \"The Boss Lady: Sheetal Agashe, MD, Brihans Natural Products\"। Femina presents Pune's Most Powerful 2018-19 (Coffee table book)। Worldwide Media। RNI 6253/59। \nNair, Siddharth; K., Samir (২০১৮)। \"Sheetal Agashe, MD, Brihans Natural Products Ltd.\"। India's Most Admired Brands 2018-19 : Research by White Page। Pegasus। \n\n\n== বহিঃসংযোগ ==\nইন্টারনেট মুভি ডেটাবেজে শীতল আগাশে (ইংরেজি)"}