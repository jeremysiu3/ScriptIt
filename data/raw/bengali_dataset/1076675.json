{"pageid": 1076675, "title": "আবুল কালাম আজাদ (অধ্যাপক)", "url": "https://bn.wikipedia.org/wiki?curid=1076675", "content": "আবুল কালাম আজাদ একজন বাংলাদেশী শিক্ষাবিদ। তিনি জাহাঙ্গীরনগর বিশ্ববিদ্যালয়ের আন্তর্জাতিক সম্পর্ক বিভাগের অবসরপ্রাপ্ত অধ্যাপক এবং বেসরকারি বিশ্ববিদ্যালয়, ফারইস্ট ইন্টারন্যাশনাল ইউনিভার্সিটির সাবেক উপাচার্য।\n\n\n== শিক্ষাজীবন ==\nআজাদ ঢাকা বিশ্ববিদ্যালয়ের আন্তর্জাতিক সম্পর্ক বিভাগ থেকে স্নাতক (সম্মান) ও স্নাতকোত্তর ডিগ্রি লাভ করেন। কানাডার ডালহৌসি বিশ্ববিদ্যালয় থেকে তিনি মেরিন ম্যানেজমেন্টে স্নাতকোত্তর ও সুইডেনের উপসালা বিশ্ববিদ্যালয় থেকে শান্তি ও সংঘর্ষ অধ্যয়নে ডিপ্লোমা সম্পন্ন করেন। তিনি ফ্রান্সের আইক্স-মার্সেইল বিশ্ববিদ্যালয়ের ইনস্টিটিউট অব পলিটিকাল স্টাডিজ থেকে ডিপ্লোমা ও পিএইচডি ডিগ্রি অর্জন করেন।\n\n\n== কর্মজীবন ==\nআজাদ জাহাঙ্গীরনগর বিশ্ববিদ্যালয়ের আন্তর্জাতিক সম্পর্ক বিভাগের অধ্যাপনা করেছেন। তিনি আন্তর্জাতিক সম্পর্ক বিভাগের বিভাগীয় প্রধান হিসেবে দায়িত্ব পালন করেন। এছাড়া বাংলাদেশ ইনস্টিটিউট অব ইন্টারন্যাশনাল এন্ড স্ট্র্যাটেজিক স্টাডিজ (বিআইআইএসএস) এর রিসার্চ ডিরেক্টর হিসেবেও কাজ করার অভিজ্ঞতা রয়েছে তার।\nআবুল কালাম আজাদ ২০২১ সালের ১ জুলাই থেকে ১৫ সেপ্টেম্বর পর্যন্ত বেসরকারি বিশ্ববিদ্যালয়, ফারইস্ট ইন্টারন্যাশনাল ইউনিভার্সিটির উপাচার্য হিসেবে দায়িত্ব পালন করেন।\n\n\n== প্রকাশনা ==\nজাতীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== সদস্যপদ ==\nআবুল কালাম আজাদ দেশ এবং বিদেশের বহু পেশাজীবী সংগঠনের সাথে যুক্ত।\n\n\n== তথ্যসূত্র =="}