{"pageid": 117133, "title": "জন এফ. কেনেডি আন্তর্জাতিক বিমানবন্দর", "url": "https://bn.wikipedia.org/wiki?curid=117133", "content": "জন এফ. কেনেডি আন্তর্জাতিক বিমানবন্দর (ইংরেজিতে: John F. Kennedy International Airport) (আইএটিএ: JFK, আইসিএও: KJFK, এফএএ এলআইডি: JFK) একটি আন্তর্জাতিক বিমানবন্দর যা মার্কিন যুক্তরাষ্ট্রের নিউ ইয়র্ক সিটির লং আইল্যান্ড বরোর কুইন্স কাউন্টিতে অবস্থিত। এটি ম্যানহাটন থেকে ১২ মাইল (১৯ কিমি) দূরে অবস্থিত। এটি যুক্তরাষ্ট্রের সবচেয়ে ব্যস্ততম বিমানবন্দর। এছাড়া এই বিমানবন্দর দিয়েই যুক্তরাষ্ট্রের সর্বাধিক মালামাল পরিবহন করা হয়। ২০০৯ সালে জন এফ. কেনেডি বিমানবন্দর দিয়ে প্রায় ৪৫,৯১৫,০৬৯ যাত্রী যাতায়াত করেছে। এটি পৃথিবীর ১২তম ব্যস্ত বিমানবন্দর।\nনব্বইটিরও অধিক এয়ারলাইন্স জন এফ. কেনেডি বিমানবন্দর ব্যবহার করে। এছাড়া এটি জেটব্লু এয়ারওয়েজ, অ্যামেরিকান এয়ারলাইন্স ও ডেল্টা এয়ারলাইন্স-এর প্রধান কেন্দ্র। পূর্বে ইস্টার্ন এয়ারলাইন্স, প্যান অ্যামেরিকান ওয়ার্ল্ড এয়ারওয়েজ এবং ট্রান্স ওয়ার্ল্ড এয়ারলাইন্স এই বিমানবন্দরকে প্রধান কেন্দ্র হিসেবে ব্যবহার করতো। যুক্তরাষ্ট্রের ৩৫তম প্রেসিডেন্ট জন এফ. কেনেডির নামে এই বিমানবন্দরের নামকরণ করা হয়েছে।\nপোর্ট অথোরিটি অফ নিউ ইয়র্ক ও নিউ জার্সি এই বিমানবন্দর পরিচালনা করে থাকে। এই সংস্থাটি যুক্তরাষ্ট্রের অপর দুইটি প্রধান বিমানবন্দর – নিউয়ার্ক লিবার্টি ও লাগার্ডিয়া এয়ারপোর্টও পরিচালনা করে।\n\n\n== ইতিহাস ==\nকেনেডি বিমানবন্দর প্রাথমিক ভাবে আইডিলেউইল্ড বিমানবন্দর নামে পরিচিত ছিল। কারণ, একই জায়গাতে পূর্বে আইডিলেউইল্ড নামে গলফ কোর্স ছিল। লাগার্দিয়া বিমান বন্দরের চাপ কমানোর জন্য এই বিমান বন্দর প্রস্তুত করা হয়। ১৯৪৩ সালে ১০০০ একর ভূমির উপর ৬০ মিলিয়ন ডলার খরচের মাধ্যমে প্রাথমিক কাজ শুরু হয়।  ১৯৪৩ সালেই পুনরায় বিমান বন্দরের নাম  মেজর জেনারেল আলেকজান্ডার ই অ্যান্ডারসন বিমানবন্দর রাখা হয়। ১৯৪৮ সালে পুনরায় নাম পরিবর্তন করে  অ্যান্ডারসন ফিল্ড, নিউ ইর্য়ক আন্তর্জাতিক বিমান বন্দর রাখা হয়। কিন্তু, ১৯৬৩ সাল পর্যন্ত ইহা আইডিলেউইল্ড বিমানবন্দর নামে পরিচিত ছিল।\n\n১৯৪৮ সালের ১ জুলাই প্রথম বাণিজ্যিক বিমান যাত্রা করে এই বিমান বন্দর থেকে। \n১৯৬৩ সালের ২৪ ডিসেম্বর থেকে বিমান বন্দরটির বর্তমান নামকরণ করা হয়। রাষ্ট্রপতি কেনেডি নিহত হবার একমাস পর এই পরির্বতন আনা হয়।\n\n\n== তথ্যসূত্র ==\n\n\n== বহিঃসংযোগ ==\n\nJohn F. Kennedy International Airport (দাপ্তরিক ওয়েবসাইট)\nTerminal4 JFK International Airport (দাপ্তরিক ওয়েবসাইট)\nNew York State DOT Airport Diagramপিডিএফ\nJohn F. Kennedy International Airport History\nJFK Eats: A terminal-by-terminal list of restaurants and food stands at JFK International Airport (from Newsday.com)\n\nJFK Airport Monitor - Passur.com\nATC Tower Ground and ATC Approach Departure (streaming audio from LiveATC.net)\nHow to get to JFK Airport via the Subway and other mass transit  ওয়েব্যাক মেশিনে আর্কাইভকৃত ১৭ জানুয়ারি ২০১২ তারিখে\nJFK WiFi Service Guide"}