{"pageid": 1473085, "title": "মাহাদী ফয়সাল", "url": "https://bn.wikipedia.org/wiki?curid=1473085", "content": "মাহাদী ফয়সাল একজন বাংলাদেশী গায়ক ও সুরকার। তিনি বেশ কয়েকটি অ্যালবাম ও একক প্রকাশ করেছেন। তিনি ১৯৯৫ সালে বাংলাদেশ টেলিভিশনে শিশুদের জন্য বাস্তব প্রতিযোগিতা ধারাবাহিক নতুন কুঁড়িতে অংশগ্রহণ করেন। ২০০৫ সালে তিনি আরেকটি বাস্তব সঙ্গীত শো ক্লোজআপ ওয়ানে অংশগ্রহণ করেন। তিনি ২০০৭ সালে গানচিল মিউজিকের ব্যানারে বন্দনা নামে তার প্রথম অ্যালবাম প্রকাশ করেন। অ্যালবামটির কথা লিখেছেন আসিফ ইকবাল এবং সুর করেছেন প্রিন্স মাহমুদ। এই অ্যালবামের ‘তুমি বরুনা হলে আমি সুনীল’ গানটি জনপ্রিয়তা পায়। এরপর তিনি ‘সুনীল বরুনা’, ‘মেঘ হয়ে কাঁদো বলে’, ‘মালিক রব্বানা’, ‘প্রজাপতি’, ‘চলে যেও না’, ‘ছেলে মানুষী বায়না’, ‘অন্তহীন’, ‘অন্তহীন-২’, ‘কেউ বোঝে তো কেউ বোঝে না' ইত্যাদি একক গান প্রকাশ করেন।\n\n\n== সঙ্গীত জীবন ==\nমাহাদী ফয়সালের সঙ্গীত জীবন শুরু হয় খুব অল্প বয়সে। ২০০৭ সালে মাহাদী গানচিল মিউজিকের ব্যানারে তার প্রথম অ্যালবাম বন্দনা প্রকাশ করেন। অ্যালবামটির কথা লিখেছেন আসিফ ইকবাল এবং সুর করেছেন প্রিন্স মাহমুদ। তিনি এটিকে অনুসরণ করে আরও অ্যালবাম বের করেন, যার মধ্যে রয়েছে অন্তহীন (এলিটা করিমের সাথে একটি দৈত গান), অন্যরকম এবং অন্তহীন-২।\nতিনি বেশ কয়েকটি মিশ্র প্রকল্প, লাইভ শো এবং একক গানে তার কণ্ঠ দিয়েছেন। ২০১৮ সালে সঙ্গীতশিল্পী মিনার রহমানের সাথে তার সর্বশেষ একক \"কেউ বোঝে তো কেউ বোঝে না\" প্রকাশিত হয়।\n২০২০ সালে চার শিল্পী মাহাদী ফয়সাল, এলিটা করিম, সাবরিনা পড়শী এবং মাহতিম সাকিব একসাথে করোনাভাইরাসের বিরুদ্ধে লড়াইকে অনুপ্রাণিত করতে \"যখন যুদ্ধে আছি\" শিরোনামের গানটি গান। গানটি লিখেছেন আসিফ ইকবাল এবং সুর করেছেন পিলু খান। এর আগে প্রযোজনা প্রতিষ্ঠান গানচিল করোনাভাইরাস নিয়ে বেশ কিছু গান তৈরি করেছে। পুরো প্রকল্পের সার্বিক ব্যবস্থাপনায় ছিলেন গায়ক মাহাদী ফয়সাল।\n২০২৩ সালে মাহাদী \"সোনার কাঠি রূপার কাঠি\" গান নিয়ে হাজির হন। গানটি লিখেছেন মাহি ফ্লোরা এবং যৌথভাবে সুর করেছেন মাহাদী ও মুনতাসির তুষার।\n\n\n== সঙ্গীতের তালিকা ==\n\n\n== তথ্যসূত্র =="}