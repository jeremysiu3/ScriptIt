{"pageid": 1012906, "title": "নেতাজি সুভাষ রোড, কলকাতা", "url": "https://bn.wikipedia.org/wiki?curid=1012906", "content": "পূর্বে ক্লাইভ রোড নামে পরিচিত নেতাজি সুভাষ রোড (সংক্ষেপে এন এস রোড হিসাবে পরিচিত) কলকাতার বিবাদী বাগে মূলত উত্তর-দক্ষিণে প্রসারিত একটি গুরুত্বপূর্ণ সড়ক।\n\n\n== পথ ==\nএটি কলকাতার জেনারেল পোস্ট অফিসের কাছাকাছি শুরু হয়ে বড় বাজারে ক্যানিং স্ট্রিট অতিক্রম করে। এর পরে ব্র্যাবর্ন রোড (ব্র্যাবর্ন রোড ফ্লাইওভারের নিকটে) এবং শেষে  এটি এমজি রোডে শেষ হয়। নেতাজী সুভাষ রোডেটি হুগলি নদীর তীরবর্তী স্ট্র্যান্ড রোডের পূর্ব পাশে সমান্তরালে উত্তর-দক্ষিণে প্রসারিত।\n\n\n== বাজার ==\nনেতাজি সুভাষ রোডের দুইপাশে পাম্প, মোটর, ডিজেল ইঞ্জিন, পাইপ, বিয়ারিংস, কৃষি সরঞ্জাম, হার্ডওয়্যার ও রঙের যন্ত্রপাতি ও অন্যান্য সরঞ্জামগুলির প্রধান বাজার অঞ্চল অবস্থিত। এছাড়াও ব্র্যাবর্ন রোড ও এমজি রোডের মাঝামাঝি নেতাজি সুভাষ রোডের পাশ বরাবর কলকাতার মূল স্ক্র্যাপ মার্কেট বা ধাতব বাজার রয়েছে। সড়কটি বড় বাজার এলাকার এমজি রোডে শেষ হয়।\nকলকাতা স্টক এক্সচেঞ্জটি রাইটার্স ভবনের ঠিক পিছনে নেতাজি সুভাষ রোডের কয়েক মিটার দূরে লিয়নস রেঞ্জে অবস্থিত।\n\n\n== পরিবহন ==\nবিবাদী বাগে চলাচলকারী সমস্ত বাস নেতাজি সুভাষ রোড বরাবর অবস্থিত জেনারেল পোস্ট অফিস ভবনের কাছে দাঁড়ায়।\nকলকাতা ট্রামওয়েজ কোম্পানির বিবাদী বাগ ট্রাম ও বাস টার্মিনাসটিও রাইটার্স বিল্ডিংয়ের ঠিক সামনের দিকে নেতাজি সুভাষ রোডের একপাশে অবস্থিত।\n\n\n== যানবাহন চলাচল ==\nসড়কটির পাশে রাইটার্স ভবনের অবস্থানের কারণে দিনের যে কোনও সময় ট্র্যাফিক নিয়ন্ত্রণ করা হয়। যাতায়াতের স্বাচ্ছন্দ্যের জন্য সর্বদা প্রচুর পুলিশ ও ট্র্যাফিক পুলিশ নিযুক্ত থাকে। সুতরাং, নেতাজি সুভাষ রোডে ব্যস্ত সময়ে যানজটের ঘটনা ঘটে। এই সড়কে নিরাপত্তাজনিত কারণে গণপরিবহন ও ব্যক্তিগত যানবাহনগুলিকে বেশি সময় থামতে দেওয়া হয় না।\n\n\n== তথ্যসূত্র ==\n\n\n== বহিঃসংযোগ =="}