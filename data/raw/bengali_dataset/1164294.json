{"pageid": 1164294, "title": "আব্দুল আজিজ মির্জা", "url": "https://bn.wikipedia.org/wiki?curid=1164294", "content": "আব্দুল আজিজ মির্জা (জন্মঃ ১৯৪৩) পাকিস্তান নৌবাহিনীর একজন উর্ধ্বতন অ্যাডমিরাল ছিলেন। তিনি ১৯৯৯ সালের ২ অক্টোবর থেকে ২০০২ সালের ২ অক্টোবর পর্যন্ত পাকিস্তান নৌবাহিনীর শীর্ষ পদধারী ব্যক্তি অর্থাৎ পাকিস্তান নৌবাহিনী প্রধান ছিলেন। তার আগের নৌপ্রধান অ্যাডমিরাল ফসিহ বোখারি পদত্যাগ করলে মির্জা নৌপ্রধানের দায়িত্ব পান; আজিজ মির্জা নৌপ্রধান থাকা কালে পাকিস্তানে নিজেদের তৈরি একটি ডুবোজাহাজ নৌবাহিনীতে ব্যবহারের জন্য যুক্ত হয়েছিলো।\nমির্জা নৌবাহিনী থেকে অবসর গ্রহণ করেন ২০০২ সালে এবং সঙ্গে সঙ্গেই তিনি সৌদি আরবে পাকিস্তানের রাষ্ট্রদূত হিসেবে নিযুক্ত হন, ২০০৫ পর্যন্ত তিনি কূটনৈতিক দায়িত্বে ছিলেন।\n\n\n== নৌ জীবন ==\nরাওয়ালপিন্ডিতে জন্মগ্রহণকারী আব্দুল আজিজ মির্জার বাবা ব্রিটিশ ভারতীয় সেনাবাহিনীর সুবেদার মেজর ছিলেন। মির্জা ১৯৬১ সালে নৌবাহিনীতে যোগ দেন ক্যাডেট হিসেবে, এর আগে তিনি মিলিটারি কলেজ, ঝিলমে অধ্যায়ন করছিলেন।\n১৯৬৪ সালে পাকিস্তান নৌবাহিনীতে সাব লেফটেন্যান্ট হিসেবে অপারেশন্স শাখায় কমিশন লাভ করেন মির্জা, এর আগে তিনি ব্রিটেনে ক্যাডেট হিসেবে পড়াশোনা করেছিলেন। ১৯৬৫ সালে পাক-ভারত যুদ্ধ চলাকালে মির্জা পূর্ব পাকিস্তানে বদলী ছিলেন। পরে তিনি পশ্চিম পাকিস্তানে বদলী হয়ে ডুবুরি প্রশিক্ষণ গ্রহণ করেন। বিভিন্ন যুদ্ধ জাহাজে বদলী হওয়ার পর ১৯৭১ সালে পুনরায় পূর্ব পাকিস্তানে বদলী হন এবং যুদ্ধ শেষ হওয়ার আগে আবার পশ্চিম পাকিস্তানে বদলী হন, এই বছর তিনি ছিলেন একজন লেফটেন্যান্ট কমান্ডার।\nমির্জা দুটি ডুবোজাহাজের অধিনায়ক হিসেবে দায়িত্ব পালন করেছিলেন। এছাড়াও তিনি ২৫তম ডেস্ট্রয়ার স্কোয়াড্রনের অধিনায়কও ছিলেন।\n\n\n== তথ্যসূত্র =="}