{"pageid": 1333437, "title": "সরিতা গায়কওয়াড়", "url": "https://bn.wikipedia.org/wiki?curid=1333437", "content": "সরিতাবেন লক্ষ্মণভাই গায়কওয়াড় (জন্ম ১লা জুন ১৯৯৪, গুজরাটের ডাংগ জেলা) হলেন একজন ভারতীয় স্প্রিন্টার। তিনি ৪০০ মিটার দৌড় এবং  ৪ × ৪০০ মিটার হার্ডলস দৌড়ে (বাধা দৌড়) বিশেষজ্ঞ। তিনি ভারতীয় মহিলাদের ৪ × ৪০০ মিটার রিলে দলের অংশ ছিলেন, এই দলটি ২০১৮ এশিয়ান গেমসে স্বর্ণপদক জিতেছিল।\nতিনি \"ডাংগ এক্সপ্রেস\" বা \"ডাংগের সোনার মেয়ে\" নামে পরিচিত। গুজরাট সরকার তাঁকে গুজরাট রাজ্য পোষণ অভিযানের ব্র্যান্ড অ্যাম্বাসাডর হিসেবে বেছে নিয়েছেন।\n\n\n== প্রাথমিক জীবন ==\nগায়কওয়াড় ১৯৯৪ সালের ১লা জুন গুজরাটের ডাংগ জেলার খারাদি আম্বা গ্রামে একটি উপজাতি পরিবারে জন্মগ্রহণ করেন। তাঁর বাবা লক্ষ্মণভাই এবং মা রেমুবেন খেতমজুর হিসেবে কাজ করেছেন। তিনি ২০১০ সাল পর্যন্ত জাতীয় স্তরের খো খো প্রতিযোগিতায় নিজের রাজ্যের প্রতিনিধিত্ব করেছিলেন। এরপর তিনি স্প্রিন্টার হিসেবে নিজেকে পরিবর্তন করেন। বর্তমানে, তিনি আয়কর কর্মকর্তা হিসেবে কাজ করছেন।\n\n\n== কর্মজীবন ==\nগায়কওয়াড় অস্ট্রেলিয়ায় ২০১৮ কমনওয়েলথ গেমসের জন্য ভারতীয় মহিলাদের ৪ × ৪০০ মিটার রিলে দলে নির্বাচিত হয়েছিলেন। এইভাবে তিনি রাজ্যের প্রথম ট্র্যাক অ্যান্ড ফিল্ড অ্যাথলিট হয়েছিলেন, যিনি কমনওয়েলথ গেমসের জন্য নির্বাচিত হয়েছেন৷ দলটি ফাইনালে ৩:৩৩.৬১ সময় নিয়ে সপ্তম স্থানে এসেছিল। তারপরে তিনি ২০১৮ এশিয়ান গেমসের জন্য মহিলাদের ৪ × ৪০০ মিটার রিলে দলে নির্বাচিত হন। গায়কওয়াড়, মাচেত্রিরা রাজু পুভাম্মা, হিমা দাস এবং ভি কে বিস্ময় ফাইনালে ৩:২৮.৭২ মিনিট সময় করে স্বর্ণপদক জিতেছিলেন।\n\n\n== তথ্যসূত্র =="}