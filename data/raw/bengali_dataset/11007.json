{"pageid": 11007, "title": "গৌতম ঘোষ", "url": "https://bn.wikipedia.org/wiki?curid=11007", "content": "গৌতম ঘোষ () (জন্ম: ১৯৫০) হলেন একজন ভারতীয় বাঙালি চলচ্চিত্র পরিচালক, সংগীত পরিচালক ও চিত্রগ্রাহক। তিনি মূলত বাংলা চলচ্চিত্রে কাজ করে থাকেন। তিনি চারটি জাতীয় চলচ্চিত্র পুরস্কার ও একটি ফিল্মফেয়ার পুরস্কার অর্জন করেছেন।\n\n\n== প্রারম্ভিক জীবন ==\nঘোষ ১৯৫০ সালের ২৪শে জুলাই পশ্চিমবঙ্গের কলকাতা শহরে জন্মগ্রহণ করেন। তার মাতা স্বান্তনা এবং পিতা হিমাংশু কুমার ঘোষ। তার শিক্ষাজীবন শুরু হয় সেন্ট জন্‌স ডিওসেসান স্কুলে। তিনি চতুর্থ শ্রেণি পর্যন্ত এই বিদ্যালয়ে পড়াশোনা করেন এবং এরপর পার্শ্ববর্তী ক্যাথিড্রাল মিশনারি বয়েজ স্কুলে স্থানান্তরিত হন। তিনি কলকাতা বিশ্ববিদ্যালয় থেকে স্নাতক সম্পন্ন করেন।\n\n\n== কর্মজীবন ==\nগৌতম ঘোষ তাঁর কর্মজীবন শুরু করেন প্রামাণ্যচিত্র দিয়ে।\n\n\n== পরিচালিত ছবির তালিকা ==\nমা ভূমি (১৯৭৯), তেলুগু ভাষায়\nদখল (১৯৮১)\nপাড় (১৯৮৪)\nঅন্তর্জলী যাত্রা (১৯৮৭)\nপদ্মানদীর মাঝি (১৯৯২)\nপতঙ্গ (১৯৯৩)\nগুড়িয়া (১৯৯৭)\nদেখা (২০০১)\nআবার অরণ্যে ( ২০০৩)\nযাত্রা (২০০৬)\nকালবেলা (২০০৯)\nমনের মানুষ (২০১০)\nশঙ্খচিল (২০১৫)\n\n\n== অভিনীত চলচ্চিত্র ==\nবাইশে শ্রাবণ (২০১১)\nচতুষ্কোণ (২০১৪)\nএকলা আকাশ (২০১২)\nসৃজিত মুখোপাধ্যায় পরিচালিত বাইশে শ্রাবণ চলচ্চিত্রে গৌতম ঘোষ একজন হাংরি আন্দোলনকারী কবির চরিত্রে অভিনয় করেছেন। বস্তুত এই প্রথম বাংলা সিনেমায় পরীক্ষা-নিরীক্ষামূলক সাহিত্যকে স্থান দেয়া হল।\n\n\n== পুরস্কার ==\nবঙ্গবিভূষণ (২০১২)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে গৌতম ঘোষ  (ইংরেজি)"}