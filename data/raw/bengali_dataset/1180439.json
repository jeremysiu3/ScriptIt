{"pageid": 1180439, "title": "হেলিওফোরাস কোহিমেনসিস", "url": "https://bn.wikipedia.org/wiki?curid=1180439", "content": "নাগা স্যাফায়ার (বৈজ্ঞানিক নাম: Heliophorus kohimensis (Tytler)) একটি ছোট প্রজাপতি। এরা ‘লাইসিনিডি’ গোত্রের এবং 'লাইসিনিনি' উপগোত্রের সদস্য।\n\n\n== আকার ==\nনাগা স্যাফায়ার এর প্রসারিত অবস্থায় ডানার আকার ৩০-৩৬ মিলিমিটার দৈর্ঘের হয়।\n\n\n== উপপ্রজাতি ==\nভারতে প্রাপ্ত নাগা স্যাফায়ার এর উপপ্রজাতি হল-\n\nHeliophorus kohimensis kohimensis (Tytler, 1912) – Kohima Sapphire\n\n\n== বিস্তার ==\nএই প্রজাতি উত্তর-পূর্ব ভারত এর অরুণাচল প্রদেশ এবং নাগাল্যান্ড এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল চকচকে কালচে বেগুনি এবং কালচে বাদামী কোস্টাল এবং টার্মিনাল বর্ডার এবং অ্যাপেক্স যুক্ত। সামনের ডানায় কোস্টাল এবং টার্মিনাল বর্ডার ১ মিলিমিটার চওড়া। সামনের ডানার শীর্ষ (apex) পুরুষ প্রকারে বেশী গোলাকৃতি, পিছনের ডানার কালচে বাদামী বর্ডার অপেক্ষাকৃত সরু। পিছনের ডানায় ঢেউখেলানো টার্মিনাল লালচে কমলা বন্ধনী টার্মেন এর মধ্যভাগ থেকে টর্নাস পর্যন্ত বিস্তৃত, কিছু নমুনায় আরো ছোট। পিছনের ডানা লেজযুক্ত। উভয় ডানার সিলিয়া সাদা বর্নের।\nডানার নিম্নতল উজ্জ্বল হলুদ। অন্যান্য স্যাফায়ারদের মতো উভয় ডানায় কালচে ডিসকাল রেখা, এই প্রজাতিতে অনুপস্থিত। সামনের ডানায় ডিসকাল অংশে কখনো কখনো ছোট কয়েকটি কালো দাগ এবং বিন্দু বর্তমান এবং টার্মিনাল লাল বন্ধনীযুক্ত (ঢেউ খেলানো নয়)। পিছনের দানায় সেল এর অভ্যন্তরে এবং ১খ শিরায় সাব-বেসাল অংশে দুটি কালো বিন্দু লক্ষ্য করা যায়। শীর্ষভাগ (apex) থেকে টর্নাস পর্যন্ত বিস্তৃত ইষদ চওড়া লালচে-কমলা সাব টার্মিনাল ঢেউখেলানো বন্ধনীর ভিতরের দিকে কাল রেখা দ্বারা পরিবেস্থিত সাদা অর্ধচন্দ্রাকৃতি ছোপদ্বারা সীমায়িত (bordered) প্রতিটি শিরামধ্যে। \n\n\n=== স্ত্রী ===\nডানার উপরিতল কালচে বাদামী বর্নের। সামনের ডানার টার্মিনাল লালচে কমলা বন্ধনী অপেক্ষাকৃত চড়া। পিছনের ডানার লা্লচে কমলা টার্মিনাল বন্ধনী পুরুষ প্রকারের মতন একই। ডানার নিম্নতল পুরুষ প্রকারের অনুরূপ।\n\n\n== আচরণ ==\nদুর্লভ দর্শন এই প্রজাতির উড়ান দ্রুতগামী, তবে স্বল্পদূরত্ব উড়েই এরা তৎক্ষণাৎ ফুলে, পাতায় অথবা পাথরে অবস্থান করে। নাগা স্যাফায়ার সম্পূর্নভাবে পাহাড়ী পতঙ্গ এবং পাহাড়ী জঙ্গলেই এদের গতিবিধী সীমাবন্ধ থাকে। নাগা পাহাড়ে মার্চ থেকে অক্টোবর পর্যন্ত এদের বিচরন লক্ষ্য করা যায়। স্ত্রী প্রকার এর দর্শন কদাচিৎ মেলে এবং এরা পুরুষ অপেক্ষা তুলনামূলক ভাবে ছোট পরিধির মধ্যে নিজেদের আবদ্ধ রাখে।\n\n\n== তথ্যসূত্র ==\n\n\n== বহিঃসংযোগ =="}