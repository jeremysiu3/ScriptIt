{"pageid": 1432710, "title": "মহিলাদের ভোটাধিকারের জন্য নতুন সাংবিধানিক সমিতি", "url": "https://bn.wikipedia.org/wiki?curid=1432710", "content": "মহিলাদের ভোটাধিকারের জন্য নতুন সাংবিধানিক সমিতি (এনসিএস) একটি ব্রিটিশ সংস্থা, যারা মহিলাদের ভোটাধিকার দেওয়ার জন্য প্রচারণা চালিয়েছিল। সংসদের লিবারেল সদস্যদের লবি করার জন্য নির্বাচনের পর ১৯১০ সালের জানুয়ারিতে এটি গঠিত হয়েছিল। সংগঠনটি জঙ্গি ছিল না এবং এটি ভোটাধিকারীদের ক্রিয়াকলাপকে সমর্থন (বা নিন্দা) করে না। এর উদ্দেশ্য ছিল \"...সরকার বিরোধী নির্বাচনী নীতিতে বিশ্বাসী সকল ভোটাধিকারীকে ঐক্যবদ্ধ করা, যারা সাংবিধানিক উপায়ে কাজ করতে চায়, এবং  যাদের বিবেক তাদেরকে বিভিন্ন পদ্ধতি অবলম্বন করতে পরিচালিত করে সেইরকম অন্যান্য ভোটাধিকারীদের প্রকাশ্য সমালোচনা থেকে বিরত থাকা\"। জনপ্রতিনিধিত্ব আইন ১৯১৮, যা প্রথমবারের মতো ৩০ বছরের বেশি বয়সী মহিলাদের ভোট দেওয়ার অধিকার দিয়েছিল, সেটি পাস হওয়ার পর ১৯১৮ সালের জুন মাসে এনসিএস বিলুপ্ত হয়ে যায়।\n\n\n== উল্লেখযোগ্য সদস্য ==\n\nভোটাধিকারীদের জঙ্গিবাদের বিরোধী অ্যাডলিন চ্যাপম্যান এনসিএস-এর অন্যতম প্রতিষ্ঠাতা সদস্য এবং জাতীয় কমিটিতে এর সভাপতি ও প্রতিনিধি হিসাবে দায়িত্ব পালন করেছিলেন। সমাজ কর্মী হেলেন ওগস্টন, যিনি তাঁর ক্রোধের জন্য পরিচিত ছিলেন, তিনি ১৯১০ সালে এখানে একজন কর্মচারী ছিলেন। বেশ কিছু বছর আগে তিনি একজন নেতৃস্থানীয় ভোটাধিকার কর্মী ছিলেন। কেট ফ্রাই পূর্ব অ্যাংলিয়ার একজন সংগঠক ছিলেন।  ১৯১৪ সালে তিনি এই সংস্থার সচিব হন। ১৯১৬ সালে তাঁরা মেরি ফিলিপসকে নিযুক্ত করেন, যিনি ছিলেন আরেক প্রাক্তন মহিলা সামাজিক ও রাজনৈতিক ইউনিয়ন (ডব্লিউএসপিইউ)  সদস্য (অন্যদের মধ্যে)।\n\n\n== উত্তরাধিকার ==\n১৯১৮ সালে, যখন কিছু ব্রিটিশ নারী প্রথম ভোট দেওয়ার অধিকার পান, তখন সংগঠনটি বন্ধ হয়ে যায়। সংগঠনের সমস্ত কাগজপত্রই নষ্ট হয়ে গেছে, তবে সংগঠনের সেক্রেটারি কেট ফ্রাইয়ের ডায়েরি আবিষ্কৃত হয়েছে এবং সেই ডায়রির প্রাসঙ্গিক অংশগুলির সম্পাদনা ও প্রকাশ করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nমহিলা লাইব্রেরিতে এনসিএস উপাদান সংগ্রহ"}