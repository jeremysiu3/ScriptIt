{"pageid": 1410298, "title": "রুথ কেম্পে", "url": "https://bn.wikipedia.org/wiki?curid=1410298", "content": "রুথ কেম্পে (১১ অক্টোবর, ১৯২১ - ২৪ জুলাই, ২০০৯) একজন মার্কিন শিশু বিশেষজ্ঞ এবং শিশু মনোরোগ বিশেষজ্ঞ ছিলেন। তিনি তার কর্মজীবনের বেশিরভাগ সময় কাটিয়েছেন শিশু নির্যাতনের উপর ক্লিনিকাল গবেষণা করে এবং ১৯৭২ সালে দ্য কেম্পে সেন্টার সহ-প্রতিষ্ঠা করেন।\n\n\n== জীবনী ==\nরুথ আইরিন সভিবার্গসন ১১ অক্টোবর, ১৯২১ সালে নরউড, ম্যাসাচুসেটসে এমিল এবং আইনা সভিবার্গসনের কাছে জন্মগ্রহণ করেছিলেন। তিনি র‌্যাডক্লিফ কলেজ এবং ইয়েল স্কুল অফ মেডিসিনে পড়াশোনা করেছেন। ইয়েল নিউ হ্যাভেন হাসপাতালে তার শিশুরোগ-চিকিৎসার রেসিডেন্সি চলাকালীন সি. হেনরি কেম্পের সাথে তার পরিচয় হয়, পরে তারা ১৯৪৮ সালে বিয়ে করেছিলেন।\nকেম্পে ইউনিভার্সিটি অফ কলোরাডো স্কুল অফ মেডিসিনে শিক্ষকতা শুরু করেন ১৯৬১ সালে। প্রথমে শিশুরোগ-চিকিৎসার সহকারী ক্লিনিকাল অধ্যাপক হিসাবে এবং পরে মনোরোগবিদ্যা এবং শিশুরোগ-চিকিৎসার সহকারী অধ্যাপক হিসাবে কাজ করেছিলেন।\n\n\n== তথ্যসূত্র =="}