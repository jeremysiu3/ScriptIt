{"pageid": 1009569, "title": "নদীর তীরে মধ্যযুগীয় নগর", "url": "https://bn.wikipedia.org/wiki?curid=1009569", "content": "নদীর তীরে মধ্যযুগীয় নগর (জার্মান: Mittelalterliche Stadt am Fluss) ১৮১৫ সালে প্রুশিয়ান স্থপতি/চিত্রশিল্পী কার্ল ফ্রেডরিখ শিনকেলের ক্যানভাসে অঙ্কিত তৈলচিত্র। চিত্রকর্মটি ১৯৮০ সালে বিবিসি ২ চ্যানেলে প্রচারিত হান্ড্রেড গ্রেট পেইন্টিংস অনুষ্ঠানের সেরা চিত্রকর্মের তালিকায় স্থান করে নেয়। চিত্রটি বর্তমানে জার্মানির বার্লিনে অল্টে ন্যাশনালগ্যালারির সংগ্রহে রয়েছে।\n\n\n== পটভূমি ==\nকার্ল ফ্রেডরিখ শিনকেল একজন প্রশিক্ষিত স্থপতি ছিলেন, কিন্তু প্রুশিয়ায় নেপোলিয়নের আধিপত্যের সময় তিনি মঞ্চ সজ্জা ও চিত্রাংকনে হাত দিয়েছিলেন। ১৮১৫ সালে নেপোলিয়নের পরাজয়ের পর তিনি প্রুশিয়ার রাষ্ট্রীয় স্থপতি নিযুক্ত হন এবং বার্লিন নগর কেন্দ্রের বেশিরভাগ পুনর্গঠনের দায়িত্বে ছিলেন। নদীর তীরে মধ্যযুগীয় নগর সেসময়ে অঙ্কন করেছিলেন।\n\n\n== বর্ণনা ==\nনদীর তীরে মধ্যযুগীয় নগর-এ একটি কাল্পনিক জার্মান প্রাকৃতিক দৃশ্য তুলে ধরেছে। চিত্রে আকাশে কালো মেঘের পটভূমিতে রঙধনু, বৃষ্টির পর আলোকোজ্জ্বল দিনের পরিবেশকে নির্দেশ করে। রঙধনু দ্বারা ফ্রেমবন্দি সূর্যালোকিত গথিক স্থাপত্যের ক্যাথেড্রাল, এই চিত্রের দৃষ্টি আকর্ষী ও প্রভাবশালী বৈশিষ্ট্য। নদী তীরের শহরকে ক্যাথেড্রালের পশ্চাতে স্থান দেয়া হয়েছে। ক্যাথেড্রালের দিকে মধ্যযুগীয় পোশাক পরিহিত মানুষের একটি শোভাযাত্রা যাচ্ছে। এই চিত্রের মাধ্যমে শিনকেল, বছরের পর বছর নিপীড়নের পর পুনরুজ্জীবিত প্রুশিয়ায় একটি গুরুত্বপূর্ণ প্রতিষ্ঠান হিসেবে চার্চের মৌলিক অবস্থানকে দৃঢ়ভাবে উপস্থাপন করেছেন।\n\n\n== কৃতিত্ব ==\nএডউইন মুলিনন্সের পরিকল্পনায় দ্বাদশ শতাব্দী হতে ১৯৫০ দশক পর্যন্ত চিত্রকর্ম নিয়ে ১৯৮০ সালে বিবিসি ২ চ্যানেলে 'হান্ড্রেড গ্রেট পেইন্টিংস' শিরোনামের ধারাবাহিক প্রামাণ্যচিত্র প্রচারিত হয়েছিল। সেরাচিত্রের এই প্রামাণ্য অনুষ্ঠানে শিনকেলের এই চিত্রটিকে উপস্থাপন করা হয়েছিল।\n\n\n== তথ্যসূত্র =="}