{"pageid": 1351291, "title": "মুহাম্মদ ইব্রাহিম মীর শিয়ালকোটি", "url": "https://bn.wikipedia.org/wiki?curid=1351291", "content": "মুহাম্মদ ইব্রাহিম মীর শিয়ালকোটি (উর্দু: محمد ابراہیم میر سیالکوٹی‎‎   ; ১৮৭৪ খ্রি – ১২ জানুয়ারী ১৯৫৬ খ্রি, ১২৯১ হিজরি - ২৫ জুমাদা আল-আউয়াল ১৩৭৫ হিজরি ইব্রাহিম মীর শিয়ালকোটি নামেও পরিচিত), ছিলেন একজন ইসলামী পন্ডিত, ইতিহাসবিদ, সাংবাদিক, লেখক এবং তেহরিক-ই-পাকিস্তানের কর্মী।   তিনি তাফসির (কুরআনের ব্যাখ্যা) এবং ফকীহ (আইনশাস্ত্র) বিষয়েও বিশেষজ্ঞ ছিলেন। এছাড়া তিনি বেশ কয়েকটি বইও লিখেন। শিয়ালকোটিকে মুহাম্মদ আলী জিন্নাহ ও সানাউল্লাহ অমৃতসারীর অন্যতম সহচর হিসেবে বিবেচনা করা হয়। ১৯৪৫ সালে, জমিয়ত উলামায়ে ইসলাম নামে একটি দল প্রতিষ্ঠিত হয়। এটির সভাপতি ছিলেন শাব্বির আহমদ উসমানী এবং সহ-সভাপতি ছিলেন শিয়ালকোটি। কলকাতায় প্রথম সভা অনুষ্ঠিত হয়। উসমানী অসুস্থতার কারণে এই সভায় উপস্থিত হতে না পারায় তখন শিয়ালকোটির সভাপতিত্বে বৈঠকটি অনুষ্ঠিত হয়।\nমীর শিয়ালকোটি মির্জা গোলাম আহমদ এবং প্রথম দিকের আহমদিয়া আন্দোলনের একজন প্রধান বিরোধী ছিলেন এবং কাদিয়ানিয়াতকে প্রত্যাখ্যান করে তিনি বেশ কয়েকটি বইও লিখেন। মীর শিয়ালকোটি সর্বভারতীয় মুসলিম লীগের অন্যতম প্রতিষ্ঠাতা সদস্য ছিলেন।\n\n\n== জীবনী ==\nমুহাম্মদ ইব্রাহিম মীর শিয়ালকোটি ১৮৭৪ সালে ব্রিটিশ ভারতের শিয়ালকোটের একটি ধর্মীয় পরিবারে জন্মগ্রহণ করেন। তিনি বাড়িতে কুরআন অধ্যয়ন করেন এবং ১৮৯৫ সালে মিশন হাই স্কুল গন্ডাম মান্ডি শিয়ালকোট থেকে ম্যাট্রিক পরীক্ষায় উত্তীর্ণ হন। ১৮৯৫ সালে, তার ম্যাট্রিক শেষ করার পর ইব্রাহিম মীর শিয়ালকোটি শিয়ালকোটের মুরি কলেজে ভর্তি হন যেখানে তিনি ব্রিটিশ ভারতীয় উর্দু কবি আল্লামা ইকবাল এবং পাকিস্তানের জাতীয় কবির ক্লাস ফেলো ছিলেন।\nমীর শিয়ালকোটি সৈয়দ নাজির হোসেন দেহলভীর কাছ থেকে হাদীস শিক্ষা নেন। শিয়ালকোটি আরবি এবং ফারসি ভাষাও জানতেন।\n\n\n== রচনাবলি ==\nশিয়ালকোটি বিশটিরও বেশি বই লিখেছেন। সেগুলো অধিকাংশই উর্দু ভাষায়, এর মধ্যে কয়েকটি হলো:\n\nওয়াদিহ আল-বায়ান (আল- কুরআনের তাফসীর )\nসিরাহ আল-মুস্তফা ( ইসলামী নবী মুহাম্মদের জীবনী)\nতারীখ আহলে হাদীস ( ভারতীয় উপমহাদেশে আহলে হাদীসের ইতিহাস)\n\n\n== মৃত্যু ==\nইব্রাহিম মীর শিয়ালকোটি ১৯৫৬ খ্রিস্টাব্দের ১২ জানুয়ারি, ২৫ জুমাদা আল-আউয়াল ১৩৭৫ হিজরিতে শিয়ালকোটে মৃত্যুবরণ করেন। আবদুল্লাহ রোপড়ী তার জানাজা পড়ান এবং তাকে শিয়ালকোটে দাফন করা হয়।\n\n\n== আরও দেখুন ==\nআবদুল্লাহ রোপড়ী\nআব্দুল মান্নান ওয়াজিরাবাদি\nমুহাম্মদ সুলাইমান সালমান মনসুরপুরী\n\n\n== গ্রন্থপঞ্জি ==\nMohammadi, Mohammad Ameen (২০১৯)। Tehreek-e-Pakistan Me Ulmae Ahle Hadith Ka Kirdar (Urdu ভাষায়)। Dar al-Muslimeen, Urdu Bazar। পৃষ্ঠা 379–398। উদ্ধৃতি শৈলী রক্ষণাবেক্ষণ: অচেনা ভাষা (link) \nIraqi, Abdul Rasheed (২০০১)। 40 Ahl-e Hadith Scholars from the Indian Subcontinent। Independently Published। পৃষ্ঠা 224 to 250। আইএসবিএন 9781081008956। \n\n\n== তথ্যসূত্র =="}