{"pageid": 1479000, "title": "এ কে ফজলুল হক ভূঁইয়া", "url": "https://bn.wikipedia.org/wiki?curid=1479000", "content": "এ কে ফজলুল হক ভূঁইয়া একজন বাংলাদেশী কৃষিবিদ। তিনি বাংলাদেশ কৃষি বিশ্ববিদ্যালয়ের পশু প্রজনন ও কৌলিবিজ্ঞান বিভাগের অধ্যাপক এবং বিশ্ববিদ্যালয়টির ২৬তম উপাচার্য।\n\n\n== প্রাথমিক জীবন ও শিক্ষা ==\nফজলুল হক গাজীপুর জেলার সদর উপজেলায় জন্মগ্রহণ করেন। তার বাবা আবদুল গাফ্ফার ভূঁইয়া ও মা ছোলেমা খাতুন। তিনি বাংলাদেশ কৃষি বিশ্ববিদ্যালয়ের পশুপালন অনুষদ থেকে ১৯৮১ সালে স্নাতক এবং পশু প্রজনন বিভাগ থেকে ১৯৮৩ সালে স্নাতকোত্তর ডিগ্রি লাভ করেন। তিনি যুক্তরাজ্যের লন্ডন বিশ্ববিদ্যালয় থেকে ১৯৮৯ সালে পশু প্রজনন বিষয়ে পিএইচডি ডিগ্রি অর্জন করেন। এছাড়া তিনি একাধিক পোস্ট ডক্টরাল গবেষণা সম্পন্ন করেছেন।\n\n\n== কর্মজীবন ==\nএ কে ফজলুল হক ভূঁইয়া ১৯৮৩ সালে বাংলাদেশ কৃষি বিশ্ববিদ্যালয়ের পশু প্রজনন ও কৌলিবিজ্ঞান বিভাগে প্রভাষক হিসেবে যোগদান করেন। এরই ধারাবাহিকতায় ১৯৮৬ সালে তিনি সহকারী অধ্যাপক, ১৯৯২ সালে সহযোগী অধ্যাপক ও ১৯৯৭ সালে অধ্যাপক পদে উন্নীত হন।\nঅধ্যাপনার পাশাপাশি তিনি পশু পালন অনুষদের ডিন, পশু প্রজনন ও কৌলিবিজ্ঞান বিভাগের প্রধান, বাংলাদেশ কৃষি বিশ্ববিদ্যালয় শিক্ষক সমিতির সদস্য, ইউনিভার্সিটি টিচার্স অ্যাসোসিয়েশন অব বাংলাদেশ-এর জাতীয় কার্যনির্বাহী কমিটির জ্যেষ্ঠতম সদস্যসহ বিভিন্ন অ্যাকাডেমিক ও প্রশাসনিক দায়িত্ব পালন করেছেন। ২০২৪ সালের ১৯ সেপ্টেম্বর তিনি ময়মনসিংহে অবস্থিত বাংলাদেশ কৃষি বিশ্ববিদ্যালয়ের ২৬তম উপাচার্য হিসেবে নিয়োগ লাভ করেন।\n\n\n== গবেষণা ও প্রকাশনা ==\nজাতীয় ও আন্তর্জাতিক জার্নালে তার ১৮৬টি গবেষণামূলক প্রবন্ধ প্রকাশিত হয়েছে। এছাড়া তিনি ৭টি বইও রচনা করেছেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে এ কে ফজলুল হক ভূঁইয়া সম্পর্কিত মিডিয়া দেখুন।"}