{"pageid": 1489435, "title": "সবুজ দল কোরিয়া", "url": "https://bn.wikipedia.org/wiki?curid=1489435", "content": "সবুজ দল কোরিয়া হলো দক্ষিণ কোরিয়ার একটি রাজনৈতিক দল। দলটি ২০১২ সালের মার্চ মাসে প্রতিষ্ঠিত হয়। দলটি জাপানের ফুকুশিমা পারমাণবিক সংকটের প্রতিক্রিয়ায় প্রতিষ্ঠিত হয়েছিল। সবুজ দল কোরিয়া গ্লোবাল গ্রিনস এবং এশিয়া প্যাসিফিক গ্রিনস ফেডারেশনের সদস্য।\n\n\n== ইতিহাস ==\n২০১২ সালের এপ্রিলে ১৯তম জাতীয় সংসদ নির্বাচনে দলটি মাত্র ০.৪৮% ভোট পাওয়ার ফলস্বরূপ, জাতীয় নির্বাচন প্রশাসন কার্যালয় দলটিকে ভেঙে দেয়। যাইহোক ২০১৪ সালে দক্ষিণ কোরিয়ার সাংবিধানিক আদালত, নিবন্ধ ৪১-এর অনুচ্ছেদ ৪ এবং রাজনৈতিক দল আইনের , নিবন্ধ ৪৪-এর অনুচ্ছেদ ১-এর উপ-অনুচ্ছেদ ৩, যা দলটির নিবন্ধন প্রত্যাহার করেছিল এবং ভোটের সংখ্যা কম থাকায় তাদের শিরোনাম ব্যবহার নিষিদ্ধ করে  , সেগুলোকে অসাংবিধানিক ঘোষণা করে।  ফলে সবুজ দল কোরিয়া এর শিরোপা পুনরুদ্ধার করে। \nসবুজ দল কোরিয়া, বেসিক ইনকাম ইয়ুথ নেটওয়ার্কের সাথে একত্রে, ৬ জুলাই ২০১৫-এ দক্ষিণ কোরিয়ার নাগরিকদের মৌলিক আয় সম্পর্কে মতামত আবিষ্কার করতে এবং জনগনের কাছে মৌলিক আয়ের ধারণাটি চালু করতে একটি দুই সপ্তাহের সফর শুরু করে। দলটি তাদের দলীয় প্ল্যাটফর্মের অংশ হিসাবে মৌলিক আয়কেও গ্রহণ করেছে। \nদলটি ২০২৪ সালের দক্ষিণ কোরিয়ার আইনসভা নির্বাচনে অংশগ্রহণের জন্য সামাজিক-গণতান্ত্রিক জাস্টিস পার্টির সাথে একটি নির্বাচনী জোটে যোগ দেয়। দক্ষিণ কোরিয়ার নির্বাচনী আইন আনুষ্ঠানিকভাবে নির্বাচনী জোটের অনুমতি দেয় না। তাই জাস্টিস পার্টির নাম পরিবর্তন করে গ্রিন জাস্টিস পার্টি রাখা হয় এবং গ্রিন পার্টির প্রার্থীরা স্বতন্ত্রভাবে গ্রিন জাস্টিস পার্টিতে যোগ দেয়।\n\n\n== সদস্যপদ ==\nদলে পুরুষের তুলনায় নারীর সংখ্যা বেশি। পার্টি সদস্যদের প্রায় ৩৮.২% ৪০-৫০ বছর বয়সী। ২৪.৮% দলের সদস্যদের বয়স ৫০ বছর বা তার বেশি।\n\n\n== নেতৃত্ব ==\nলি হিউন-জু, হা সেউং-সু (যুগ্মভাবে; ২০১২-২০১৪)\nলি ইউ-জিন, হা সেউং-সু (যুগ্মভাবে; ২০১৪-২০১৬)\nকিম জু-অন, চোই হাইওক-বং (যুগ্মভাবে; ২০১৬-২০১৮)\nহা সেউং-সু, শিন জি-ই (যুগ্মভাবে; ২০১৮-২০২০)\nসুং মি-সান (২০২০-২০২১)\nকিম ইয়ে-ওন, লি জায়ে-হাইওক (যুগ্মভাবে; ২০২১)\nকিম ইয়ে-ওন, কিম চ্যান-হুই (যুগ্মভাবে; ২০২১-২০২৩)\nকিম চ্যান হুই (২০২৩-২০২৪)\nকিম সুন-এ, লি চি-সিওন (যুগ্মভাবে; ২০২৪-বর্তমান)\n\n\n== তথ্যসূত্র =="}