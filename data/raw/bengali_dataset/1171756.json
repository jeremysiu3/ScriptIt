{"pageid": 1171756, "title": "মারায়ন তং পাহাড়", "url": "https://bn.wikipedia.org/wiki?curid=1171756", "content": "মারায়ন তং বাংলাদেশের বান্দরবান জেলার আলীকদম  থানায় অবস্থিত একটি পাহাড় ও পর্যটন আকর্ষণ স্থল। সমুদ্রপৃষ্ঠ থেকে পাহাড়টির উচ্চতা প্রায় ১৬৪০-১৬৬০ফুট। এটি  মাতাই হিল,মেরাই তং জাদি, মারায়ং তং, মেরাইথং সহ বিভিন্ন নামে পরিচিত\n\n\n== বর্ণনা ==\n\nমারায়ন তং পাহাড়টি বান্দরবানের আলীকদম থানার মিরিঞ্জা রেঞ্জে অবস্থিত একটি পাহাড়। এটির পূর্বপাশে রয়েছে চিম্বুক রেঞ্জ এবং মাঝখান দিয়ে বয়ে চলেছে মাতামুহুরী নদী। পাহাড়টি মূলত ক্যাম্পিং করার সাইট হিসেবে পর্যটকদের নিকট জনপ্রিয়। মিরিঞ্জা রেঞ্জের এই পাহাড়ে রয়েছে ত্রিপুরা, মারমা, মুরংসহ বেশ কয়েকটি আদিবাসীদের বাস। পাহাড়ের চূড়ায় উঠতে মোট ৫টি ট্রেইল রয়েছে। তন্মধ্যে সবচেয়ে খাড়া ট্রেইলটি ৭২ ডিগ্রি কোণে ভূমি থেকে চূড়ার দিকে উঠে গেছে। মারায়ন তং-এর সর্বোচ্চ চূড়ায় উঠতে গেলে প্রায় পাঁচ কিলোমিটার পাহড়ি পথ পাড়ি দিতে হয়। পাহাড়টির চূড়ায় রয়েছে একটি বৌদ্ধ মন্দির,  যেখানে বুদ্ধের একটি মূর্তি রয়েছে।\n\n\n== তথ্যসূত্র =="}