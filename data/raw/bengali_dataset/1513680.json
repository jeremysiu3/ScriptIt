{"pageid": 1513680, "title": "মূল্যানুসারী কর", "url": "https://bn.wikipedia.org/wiki?curid=1513680", "content": "মূল্যানুসারী কর বলতে পরিসম্পদ, সম্পত্তি বা লেনদেনের মূল্যের উপর ভিত্তি করে ধার্যকৃত এক ধরনের করকে বোঝায়। সাধারণত এটিকে লেনদেনের মুহূর্তে আরোপ করা হয়, যেমন বিক্রয় কর বা মূল্য সংযোজন কর। এছাড়া মূল্যানুসারী কর বার্ষিক ভিত্তিতেও আরোপিত হতে পারে, যেমন স্থাবর বা ব্যক্তিগত সম্পত্তি কর কিংবা এটিকে অন্য কোনও তাৎপর্যপূর্ণ ঘটনার প্রেক্ষিতে আরোপ করা হতে পারে যেমন উত্তরাধিকার কর, প্রবাসীকরণ কর, শুল্ক, ইত্যাদি। কিছু কিছু দেশে স্ট্যাম্প শুল্ক/কর (আইন দলিলপত্র লেখার উপর কর) মূল্যানুসারী কর হিসেবে আরোপ করা হয়। মূল্যানুসারী করকে ইংরেজিতে অ্যাড ভ্যালোরেম ট্যাক্স (Ad valorem tax) বলে, যেখানে \"অ্যাড ভ্যালোরেম\" একটি লাতিন পদগুচ্ছ যার অর্থ \"মূল্য অনুসারে\"।\nমূল্যানুসারী কর সরকারের আয়ের অন্যতম গুরুত্বপূর্ণ ও স্থিতিশীল উৎস। এটি করের বোঝা সবার মধ্যে লেনদেনের মূল্য অনুযায়ী বণ্টন করে দেয়। তবে সঠিক মূল্য নির্ণয় ও স্বল্প-আয়ের ব্যক্তিদের উপর নেতিবাচক প্রভাব এই করের দুইটি সমস্যা, তাই এই করের দক্ষ ও ন্যায্য ব্যবহারের জন্য সযত্ন ব্যবস্থাপনার প্রয়োজন হয়।\n\n\n== আরও দেখুন ==\nজর্জবাদ\nহেগ-সাইমন্স আয়\nজমির মূল্য কর\n\n\n== তথ্যসূত্র ==\n\n\n== বহিঃসংযোগ ==\nঅ্যাড ভ্যালোরেম ট্যাক্স (মূল্যানুসারী কর) -  ইনভেস্টোপিডিয়া-তে আলোচনা (ইংরেজি)"}