{"pageid": 1411703, "title": "ইনস্ক্রিপ্ট", "url": "https://bn.wikipedia.org/wiki?curid=1411703", "content": "ইনস্ক্রিপ্ট (ইংরেজি: InScript) হচ্ছে সাধারণ ১০৪ বা ১০৫ কি-বিশিষ্ট কিবোর্ড ব্যবহার করে ভারতীয় ভাষায় লেখালেখির জন্য প্রমিত কিবোর্ড বিন্যাস। ব্রাহ্মী লিপি ও অলচিকি লিপি ব্যবহারকারী ভারতীয় ভাষাতে লেখা ইনপুট করার জন্য ভারত সরকার এই কিবোর্ড বিন্যাসের উদ্ভাবন করেছিল। বিভিন্ন সরকারি ও বেসরকারি সংগঠন এই কিবোর্ড বিন্যাসকে সমর্থন করেছে। এর মাধ্যমে অলচিকি, ওড়িয়া গুজরাটি, গুরুমুখী, কন্নড়, তামিল, তেলুগু, দেবনাগরী, বাংলা, মালয়ালম ইত্যাদি লিপিতে লেখালেখি সম্ভব।\nবেশিরভাগ অপারেটিং সিস্টেমে ইনস্ক্রিপ্ট কিবোর্ড বিন্যাস পাওয়া যায়, যার মধ্যে উইন্ডোজ (২০০০ ও পরবর্তী), লিনাক্স ও ম্যাক ওএস উল্লেখযোগ্য। এটি অ্যান্ড্রয়েড ৪.০ (আইস ক্রিম স্যান্ডউইচ) ও পরবর্তী সংস্করণে পাওয়া যায়, কিন্তু গুগল কিবোর্ডের সর্বশেষ সংস্করণে একে বাদ দেওয়া হয়েছে।\n\n\n== তথ্যসূত্র =="}