{"pageid": 1520729, "title": "জানুয়ারি জোন্স", "url": "https://bn.wikipedia.org/wiki?curid=1520729", "content": "জানুয়ারি ক্রিস্টেন জোন্স (জন্ম জানুয়ারি ৫, ১৯৭৮) একজন মার্কিন অভিনেত্রী। তিনি ম্যাড মেন (২০০৭–২০১৫) সিরিজে বেটি ড্রেপার চরিত্রে অভিনয়ের জন্য সর্বাধিক পরিচিত, যার জন্য তিনি দুটি গোল্ডেন গ্লোব অ্যাওয়ার্ড এবং একটি প্রাইমটাইম এমি অ্যাওয়ার্ডের জন্য মনোনীত হয়েছিলেন। এছাড়াও তিনি দ্য লাস্ট ম্যান অন আর্থ (২০১৫–২০১৮) সিরিজে মেলিসা চার্ট্রেস চরিত্রে অভিনয় করেছেন। তার অভিনীত চলচ্চিত্র আমেরিকান ওয়েডিং (২০০৩), উই আর মার্শাল (২০০৬), দ্য বোট দ্যাট রকড (২০০৯), আননোন (২০১১), সিকিং জাস্টিস (২০১১), এবং এক্স-মেন: ফার্স্ট ক্লাস (২০১১)।\n\n\n== প্রারম্ভিক জীবন ==\nজানুয়ারি জোন্স ১৯৭৮ সালের ৫ জানুয়ারি সাউথ ডাকোটায় সিউক্স ফলসে জন্মগ্রহণ করেন। তিনি স্টোর ম্যানেজার ক্যারেন কক্স এবং এক্সারসাইজ ফিজিওলজিস্ট মারভিন জোন্সের কন্যা। তার নামকরণ করা হয় ১৯৭৩ সালের জ্যাকুলিন সুজানের উপন্যাস ওয়ান্স ইজ নট এনাফ-এর চরিত্র জানুয়ারি ওয়েনের নামানুসারে। দুই বোন নাম জেনা এবং জেসি। ১৯৭৯ সালে তার পরিবার সাউথ ডাকোটার হেকলায় চলে যায়। কিন্তু ১৯৯৬ সালে তারা আবার সিউক্স ফলসে ফিরে আসে। সেখানে তিনি রুজভেল্ট হাই স্কুল থেকে স্নাতক হন।\n\n\n== তথ্যসূত্র =="}