{"pageid": 1426417, "title": "এনএক্সটি হিটওয়েভ (২০২৪)", "url": "https://bn.wikipedia.org/wiki?curid=1426417", "content": "এনএক্সটি হিটওয়েভ একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করবে, যা এনএক্সটি হিটওয়েভ কালানুক্রমিকের অধীনে প্রচারিত তৃতীয় এবং সামগ্রিকভাবে হিটওয়েভ কালানুক্রমিকের অধীনে প্রচারিত দশম অনুষ্ঠান। এই অনুষ্ঠানটি ২০২৪ সালের ৭ই জুলাই তারিখে কানাডার টরন্টোর অন্টারিওয়ের স্কটিয়াব্যাংক এরিনায় অনুষ্ঠিত হবে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটি এবং ব্র্যান্ডের পরিপূরক সরাসরি ধারাবাহিক সম্প্রচার অনুষ্ঠান লেভেল আপে প্রদর্শন করা হচ্ছে।\n\n\n== পটভূমি ==\nএনএক্সটি হিটওয়েভ হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জুলাই অথবা আগস্ট মাসে অনুষ্ঠিত হয়। হিটওয়েভ মূলত এক্সট্রিম চ্যাম্পিয়নশিপ রেসলিং (ইসিডাব্লিউ) দ্বারা প্রযোজিত একটি পেশাদার কুস্তি অনুষ্ঠানের নাম ছিল, যা ১৯৯৪ থেকে ২০০০ সাল পর্যন্ত প্রতি বছর অনুষ্ঠিত হয়েছিল। ১৯৯৭ সালের অনুষ্ঠানটি ছিল একটি ইন্টারনেট প্রতি-দর্শনে-পরিশোধ (আইপিপিভি), অতঃপর ১৯৯৮ থেকে ২০০০ সাল পর্যন্ত হিটওয়েভ ঐতিহ্যবাহী প্রতি-দর্শনে-পরিশোধ (পিপিভি) হিসেবে প্রচারিত হয়েছিল। ইসিডাব্লিউ ২০০১ সালে বিলুপ্ত হওয়ার পর ডাব্লিউডাব্লিউই ২০০৩ সালে ইসিডাব্লিউর সকল সম্পদ অর্জন করে। এই অনুষ্ঠানের নামটি ডাব্লিউডাব্লিউইর গ্রীষ্মের সময়সূচীকে ইঙ্গিত করে। অতঃপর ২০২২ সালে, ডাব্লিউডাব্লিউই এনএক্সটির একটি টেলিভিশন বিশেষ পর্ব হিসেবে হিটওয়েভকে পুনরুজ্জীবিত করে একটি অনুষ্ঠান আয়োজন করে। ২০২২ সালের ১৬ই আগস্ট তারিখে প্রথমবারের মতো এনএক্সটি হিটওয়েভ অনুষ্ঠিত হয়েছে।\n২০২৪ সালের এই অনুষ্ঠানটি এনএক্সটি হিটওয়েভ কালানুক্রমিকের তৃতীয় অনুষ্ঠান, যা ৭ই জুলাই তারিখে কানাডার টরন্টোর অন্টারিওয়ের স্কটিয়াব্যাংক এরিনায় আয়োজন করার জন্য নির্ধারণ করা হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি কানাডাে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হবে।\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)"}