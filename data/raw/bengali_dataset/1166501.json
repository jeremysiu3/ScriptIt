{"pageid": 1166501, "title": "ইছাই ঘোষের দেউল", "url": "https://bn.wikipedia.org/wiki?curid=1166501", "content": "ইছাই ঘোষের দেউল হল ভারতের পশ্চিমবঙ্গ রাজ্যের পশ্চিম বর্ধমান জেলার গৌরাঙ্গপুরের কাছে অবস্থিত একটি রেখ-দেউল মন্দির। এই মন্দিরের স্থাপত্যে ওড়িশার স্থাপত্যের চিহ্ন বিদ্যমান।\n\n\n== অবস্থান ==\nইছাই ঘোষের দেউল পশ্চিমবঙ্গের পশ্চিম বর্ধমান জেলায় গৌরাঙ্গপুরের কাছে অজয় নদের তীরে অবস্থিত। এই মন্দিরটি সড়কপথে কলকাতার ১৭৮.৫ কিলোমিটার উত্তরে অবস্থিত। এই দেউলটি মন্দিরের কাছে (অতীতে যা গ্রামে অবস্থিত ছিল) অবস্থিত ছিল কিনা, অথবা মন্দিরটি কোনও স্থানীয় তীর্থকেন্দ্র ছিল কিনা তা স্পষ্ট নয়।\n\n\n== ইতিহাস ==\nমন্দিরটির নির্মাণকাল জানা যায় না। কোনও কোনও মতে, এটি খ্রিস্টীয় সপ্তম থেকে একাদশ শতাব্দীর মধ্যে নির্মিত হয়েছিল; আবার অপর মতে এটির নির্মাণকাল খ্রিস্টীয় ষোড়শ থেকে অষ্টাদশ শতাব্দীর মধ্যবর্তী সময়।\nবিনয় ঘোষের মতে, গৌরাঙ্গপুরের ইছাই ঘোষের দেউল বাংলায় অল্প কয়েকটি রেখ-দেউল শৈলীর মন্দিরের অন্যতম। গবেষকদের মতে, ষোড়শ-সপ্তদশ শতাব্দী নাগাদ ইছাই ঘোষের বংশধরেরা তাদের পূর্বপুরুষের স্মরণে এটি নির্মাণ করেছিল।\nডেভিড জে. ম্যাককাশন বলেছেন যে, গৌরাঙ্গপুরের ইছাই ঘোষের দেউল হল একটি বৃহৎ বক্ররৈখিক রেখ-দেউল, যার ভিত্তিটি ২০ বর্গ ফুটের। এটি একটি সাদামাটা ইটের ইমারত, কিন্তু মন্দিরের শিখর অংশটি অলংকরণ ও চিত্র-সম্বলিত।\nভারতীয় পুরাতত্ত্ব সর্বেক্ষণ ইছাই ঘোষের দেউলকে পশ্চিমবঙ্গের জাতীয় গুরুত্বপূর্ণ সৌধসমূহের তালিকার অন্তর্ভুক্ত করেছে।\n\n\n== প্রতিষ্ঠা ==\nএই মন্দিরের কোনও কাল্টের কথাও জানা যায় না, আবার কোনও অভিলেখ থেকেও এর সম্পর্কে কিছু জানা যায় না। তাই এই মন্দিরের প্রতিষ্ঠার পরিপ্রেক্ষিতটি অজানাই রয়ে গিয়েছে। স্থানীয় কিংবদন্তি অনুযায়ী, খ্রিস্টীয় সপ্তম শতাব্দীতে ইছাই ঘোষ নামে এক সেনানায়ক সাময়িকভাবে এই অঞ্চলের কর্তৃত্ব অধিকার করেছিলেন।\n\n\n== স্থাপত্য ==\nমন্দিরটিতে একটি ১৮ মিটার উঁচু শিখর (\"রেখ-দেউল\") ও তদুপরি একটি ছত্রী দেখা যায়। অভ্যন্তরে রয়েছে একটি জানালাবিহীন গর্ভগৃহ। বর্তমানে ইটের তৈরি মন্দিরটি দাঁড়িয়ে আছে প্রায় ৯.১০ x ৯.০০ মিটার বর্গাকার ভিত্তির উপর। গর্ভগৃহটির উচ্চতা প্রায় ৪.৫০ মিটার এবং আয়তন প্রায় ২.৫০ x ২.৫০ মিটার।\n\n\n== চিত্রকক্ষ: পশ্চিমবঙ্গের রেখ-দেউল মন্দির ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nIchai-Ghosh-Temple – photos + Short Infos (English)\nIchai-Ghosh-Temple – photo + Infos (English)"}