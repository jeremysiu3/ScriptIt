{"pageid": 1142660, "title": "এল'আদ হামলা ২০২২", "url": "https://bn.wikipedia.org/wiki?curid=1142660", "content": "৫ মে ২০২২-এ ইসরায়েলের স্বাধীনতা দিবসের (ইয়োম হা'তজমাউত) সময় ইসরায়েলের কেন্দ্রীয় জেলা এল'আদে একটি গণ ছুরিকাঘাতের ঘটনা ঘটে। ঘটনায় তিনজন নিহত ও চারজন আহত হয়।\nইসরায়েলি পুলিশ পশ্চিম তীরের রুম্মানাহ থেকে আসা দুই ফিলিস্তিনি অপরাধীকে এই ঘটনার জন্য শনাক্ত করেছে।\n\n\n== পটভূমি ==\nসাম্প্রতিক সপ্তাহগুলোয় ফিলিস্তিনি এবং ইসরায়েলি আরবরা ইসরায়েলে একের পর এক মারাত্মক হামলা চালিয়েছে যা ২০০৬-এর পর সবচেয়ে মারাত্মক হয়ে উঠে। হামলার এক সপ্তাহ আগে নাবলুসের দুই হামাস সমর্থক এরিয়েলে এক নিরাপত্তারক্ষীকে হত্যা করে। ইসরায়েলি পুলিশ যখন খুনিদের সন্ধান চালিয়ে যাচ্ছিল, তখন গাজায় হামাসের নেতা ইয়াহিয়া সিনওয়ার একটি জনসমক্ষে বক্তৃতা করেছিলেন যেখানে তিনি ফিলিস্তিনি ও ইসরায়েলি আরবদের ইসরায়েলিদের বিরুদ্ধে \"সকল সম্ভাব্য অস্ত্র বাড়াতে উৎসাহিত করেছিলেন, হোক সেটা একটি রাইফেল, একটি পিস্তল, বা একটি ছুরি\" দিয়ে।\n\n\n== আক্রমণ ==\nহামলাকারীরা কুড়াল ও একটি পিস্তল হাতে রাত ৮:৩৫-এ শ্লোমো ইবনে গবিরোল স্ট্রিটে এসে পৌঁছায়। তারা একজন নিরাপত্তারক্ষীর মুখোমুখি হয়, যিনি তাদের থামানোর চেষ্টা করেন। কিন্তু তিনি হামলাকারীদের হাতে নিহত হন। তারপরে তারা ইলাদের নিকটবর্তী কেন্দ্রীয় উদ্যানে পৌঁছেছিল, যা ইস্রায়েলের ৭৪ তম স্বাধীনতা দিবস উদযাপন করতে আসা দর্শনার্থীদের দ্বারা পূর্ণ ছিল এবং সেখানে হামলাকারীরা তাদের আক্রমণ করতে শুরু করে, সেখানে তারা আরও দুই ব্যক্তিকে হত্যা ও আরও চারজনকে আহত করে।\nনিহতদের মধ্যে দুজনের বয়স ৪০, আর তৃতীয় শিকার একজন ৩৫ বছর বয়সী। একজন ৬০ বছর বয়সী লোক ও একজন ৩৫ বছর বয়সী লোক গুরুতর আহত হয়েছেন। হামলাকারীদের সাথে লড়াইয়ে একজন ৪০ বছর বয়সী ব্যক্তি মাঝারিভাবে আহত হয়েছেন ও ২৩ বছর বয়সী একজন হালকা আহত হয়েছেন।\n\n\n== অপরাধী ==\nইসরায়েলি পুলিশ দুই অপরাধীকে পশ্চিম তীরের জেনিনের কাছে অবস্থিত রুম্মানাহ থেকে আসাদ আলরাফাআনি (২০) ও সাবি শাজির (১৯) হিসেবে চিহ্নিত করেছে। হামলার পর দুজনই গাড়িতে করে পালিয়ে যায়। দুই দিন তল্লাশির পর, উভয় অপরাধীকে শিন বেট এজেন্ট এবং ম্যাগলান কমান্ডো ইউনিটের একজন অফিসার দ্বারা এলাদ এবং রোশ হায়াইনের মধ্যে, কাছাকাছি একটি জঙ্গলে লুকিয়ে ধরা হয়েছিল।\n\n\n== প্রতিক্রিয়া ==\nহামাস এই হামলার প্রশংসা করেছে, তারা এটিকে আল-আকসা মসজিদে সাম্প্রতিক সংঘর্ষের প্রতিশোধ হিসেবে বর্ণনা করেছে, কিন্তু এর দায় স্বীকার করেনি। ফিলিস্তিনি ইসলামি জিহাদও এই ছুরিকাঘাতের আক্রমণকে অভিনন্দন জানিয়েছে।\nফিলিস্তিন রাষ্ট্রের রাষ্ট্রপতি মাহমুদ আব্বাস বলেছেন যে \"ফিলিস্তিনি ও ইসরায়েলিদের হত্যা এমন এক সময়ে পরিস্থিতির আরও অবনতির দিকে নিয়ে যাবে যেখানে আমরা সবাই স্থিতিশীলতা অর্জন ও উত্তেজনা রোধ করার জন্য প্রার্থনা করছি\"।\nনাবলুস, তুলকারম, গাজা নগরী ও খান ইউনুসের কিছু ফিলিস্তিনি পথচারীদের কাছে মিষ্টি তুলে দিয়ে এই আক্রমণ উদযাপন করেছে। একটি ফিলিস্তিনি টেলিগ্রাম চ্যানেলে কুড়াল দিয়ে ইহুদিদের হত্যায় উৎসাহিত করা একটি ভিডিও প্রচার করা হয়েছে৷\nমার্কিন যুক্তরাষ্ট্রের পররাষ্ট্রমন্ত্রী অ্যান্টনি ব্লিংকেন বৃহস্পতিবার এক প্রেস ব্রিফিংয়ের সময় বলেছেন যে তিনি \"নিরপরাধ পুরুষ ও মহিলাদের লক্ষ্য করে ভয়াবহ হামলার\" \"তীব্র নিন্দা\" করেন।\n\n\n== আরো দেখুন ==\nবেএরশেভা হামলা ২০২২\nবেনেই ব্রাক হামলা ২০২২\nতেল আবিব হামলা ২০২২\nহাদেরা আক্রমণ ২০২২\n২০২২-এ ইসরায়েল-ফিলিস্তিন সংঘাতের সময়রেখা\n\n\n== তথ্যসূত্র =="}