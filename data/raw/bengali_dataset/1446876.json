{"pageid": 1446876, "title": "বোহদান মিখায়লিচেঙ্কো", "url": "https://bn.wikipedia.org/wiki?curid=1446876", "content": "বোহদান ভাসিলিয়োভিচ মিখায়লিচেঙ্কো (ইউক্রেনীয়: Богдан Васильович Михайліченко; জন্ম: ২১ মার্চ ১৯৯৭; বোহদান মিখায়লিচেঙ্কো নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে ইউক্রেনীয় ক্লাব প্লিসিয়া ঝিতমির এবং ইউক্রেন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৩ সালে, মিখায়লিচেঙ্কো ইউক্রেন অনূর্ধ্ব-১৭ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় সাত বছর যাবত ইউক্রেনের বয়সভিত্তিক দলের হয়ে খেলার পর, তিনি ২০২০ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nবোহদান ভাসিলিয়োভিচ মিখায়লিচেঙ্কো ১৯৯৭ সালের ২১শে মার্চ তারিখে ইউক্রেনের বোরিস্পিলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমিখায়লিচেঙ্কো ইউক্রেন অনূর্ধ্ব-১৬, ইউক্রেন অনূর্ধ্ব-১৭, ইউক্রেন অনূর্ধ্ব-১৮, ইউক্রেন অনূর্ধ্ব-১৯, ইউক্রেন অনূর্ধ্ব-২০ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১৩ সালের ২৮শে আগস্ট তারিখে তিনি ডেনমার্ক অনূর্ধ্ব-১৭ দলের বিরুদ্ধে ম্যাচে ইউক্রেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৭ বছরে ৫০ ম্যাচে অংশগ্রহণ করে ৭টি গোল করেছেন।\n২০২০ সালের ৩রা সেপ্টেম্বর তারিখে, ২৩ বছর, ৫ মাস ও ১৩ দিন বয়সে, বাম পায়ে ফুটবল খেলায় পারদর্শী মিখায়লিচেঙ্কো সুইজারল্যান্ডের বিরুদ্ধে অনুষ্ঠিত ২০২০–২১ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৬ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ইউক্রেন ২–১ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে মিখায়লিচেঙ্কো সর্বমোট ৫ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nবোহদান মিখায়লিচেঙ্কো – ফিফা প্রতিযোগিতার রেকর্ড (ইংরেজি) \nবোহদান মিখায়লিচেঙ্কো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বোহদান মিখায়লিচেঙ্কো  (ইংরেজি)  \nসকারবেসে \nবিডিফুটবলে \nইইউ-ফুটবলে বোহদান মিখায়লিচেঙ্কো (ইংরেজি) \nট্রান্সফারমার্কেটে বোহদান মিখায়লিচেঙ্কো (ইংরেজি) \nওয়ার্ল্ডফুটবল.নেটে বোহদান মিখায়লিচেঙ্কো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে বোহদান মিখায়লিচেঙ্কো (ইংরেজি)"}