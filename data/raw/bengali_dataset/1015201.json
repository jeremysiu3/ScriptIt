{"pageid": 1015201, "title": "আবুল ইউসর আল বাজদাবি", "url": "https://bn.wikipedia.org/wiki?curid=1015201", "content": "আবুল ইউসর আল-বাজদাবি (আরবি: أبو الْيُسر الْبَزْدَوي, ইংরেজি : Abu al-Yusr al-Bazdawi) সন্মানজনক উপাধি সদরুল ইসলাম - তিনি ছিলেন একাদশ শতাব্দীর শেষ দিকের সমরকন্দের মধ্য এশিয়ার একজন প্রখ্যাত হানাফি-মাতুরিদি পণ্ডিত এবং কাজি (বিচারক) । একাধিক সুপরিচিত হানাফী পণ্ডিতদের কাছে তিনি শিক্ষক হিসাবে বিশেষ পরিচিত ছিলেন । যেমন- নাজমুদ্দিন আবু হাফস ওমর আন-নাসাফি এবং' আলাউদ্দিন সমরকন্দি (যিনি আল-কাসানীর শিক্ষক ছিলেন)।\n\n\n== নাম ==\nআবুল ইউসর মুহাম্মদ বিন মুহাম্মদ বিন আল-হোসাইন বিন 'আবদুল করিম বিন মুসা বিন মুজাহিদ আন-নাসাফি আল-বাজদাবি\n'আল-বাজদাবী' সব্দটি ইঙ্গিত দেয় যে , তিনি বা তাঁর পরিবার বাসাদা বা বাজদাওয়া-তে জন্মগ্রহণ করেছিলেন,আর এটি নাসাফ এবং বুখারার মাঝামাঝি অবস্থানে কেল্লাসমেত ছোট একটি শহর ।\nতিনি ফখরুল ইসলাম আবুল হাসান আল-বাজদাবি-এর ছোট ভাই, কানজুল উসুল এর লেখক, যা উসুল আল-বাজদাবী নামে খ্যাত ।\n\n\n== জন্ম ==\nতিনি প্রায় ৪২১ হিজরি (১০৩০ খ্রিস্টাব্দ) জন্মগ্রহণ করেন । তিনি তার বাবার কাছ থেকে ইসলামি ধর্মতত্ত্ব মতবাদ মাতুরিদি শাখায় প্রাথমিক শিক্ষা লাভ করেন । তাঁর দাদা আবু মুহাম্মদ 'আবদুল করিম বিন মুসা আল-বাজদা্বি (মৃত্যু: ৩৯০ হিজরি / ১০০০-১০০১ খ্রিস্টাব্দ), যিনি আল-মাতুরিদির প্রত্যক্ষ ছাত্র ছিলেন এবং তাঁর বড় ভাই ফখরুল ইসলাম 'আলী বিন মুহাম্মদ আল-বাজদাবী (মৃত্যু: ৪৮২-৪৮৩ হি / ১০৮৯-১০৯০ খ্রি।) হানাফি আলেমদের নেতৃত্ব দিয়েছিলেন এবং অনেক বই রচনা করেছিলেন ।\n\n\n== শিক্ষক ==\nশামসুল আইম্মা আবদুল আজিজ আল-হালাওয়াই (মৃত্যু: ৪৫৬/১০৬৪) যিনি আল-সরখসীরও একজন শিক্ষক ছিলেন ।\nফখরুল ইসলাম আল-বাজদাবী (মৃত্যু: ৪৮২ হিজরী) যিনি তাঁর বড় ভাই ছিলেন ।\n\n\n== শিক্ষার্থী ==\nতার শিক্ষার্থীদের মধ্যে উল্লেখযোগ্য হলেন: আবু হাফস নাজমুদ্দিন ওমর আন-নাসাফি, এবং আলাউদ্দিন সমরকন্দি (যিনি আলাউদ্দিন আল-কাসানীর শিক্ষক ছিলেন)\n\n\n== মৃত্যু ==\nসমরকন্দে ম্যাজিস্ট্রেট হিসাবে কিছুকাল দায়িত্ব পালন করার পরে অবশেষে তিনি বুখারায় চলে যান এবং সেখানে তিনি ৪৯৩ হিজরি মুতাবেক ১১০০ খ্রিস্টাব্দে মৃত্যুবরণ করেন ।\n\n\n== তথ্যসূত্র =="}