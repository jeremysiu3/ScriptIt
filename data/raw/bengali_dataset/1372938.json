{"pageid": 1372938, "title": "ফুটবল ক্লাব জাংকট পাওলি", "url": "https://bn.wikipedia.org/wiki?curid=1372938", "content": "ফুসবল-ক্লাব জাংকট পাওলি ভন ১৯১০ ইভি (জার্মান: FC St. Pauli; সাধারণত এফসি জাংকট পাওলি এবং সংক্ষেপে জাংকট পাওলি নামে পরিচিত) হচ্ছে জাংকট পাওলি ভিত্তিক একটি জার্মান পেশাদার ফুটবল ক্লাব। এই ক্লাবটি বর্তমানে জার্মানির দ্বিতীয় স্তরের ফুটবল লিগ ২. বুন্দেসলিগায় প্রতিযোগিতা করে। এই ক্লাবটি ১৯১০ সালের ১৫ই মে তারিখে প্রতিষ্ঠিত হয়েছে। ২৯,৫৪৬ ধারণক্ষমতাবিশিষ্ট মিলার্ন্টর স্টেডিয়ামে কিৎসকিকার নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন জার্মান সাবেক ফুটবল খেলোয়াড় ফাবিয়ান হুরৎসেলার এবং সভাপতির দায়িত্ব পালন করছেন ওকে গটলিশ। বর্তমানে অস্ট্রেলীয় মধ্যমাঠের খেলোয়াড় জ্যাকসন আরভাইন এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, জাংকট পাওলি এপর্যন্ত ১৪টি শিরোপা জয়লাভ করেছে।  ইয়ুর্গেন গ্রোনাউ, আন্ড্রে ট্রুলসেন, ক্লাউস টমফোর্ডে, পিটার অস্টারহফ এবং হর্স্ট হায়েকের মতো খেলোয়াড়গণ জাংকট পাওলির জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ৬৭ বছর পর, ১৯৭৭–৭৮ মৌসুমে জাংকট পাওলি প্রথমবারের মতো জার্মানির পেশাদার ফুটবলের শীর্ষ স্তর বুন্দেসলিগায় অংশগ্রহণ করতে সক্ষম হয়েছিল। ১৯৭৭ সালের সালের ৬ই আগস্ট তারিখে, বুন্দেসলিগায় ক্লাব ইতিহাসে নিজেদের প্রথম ম্যাচে ডিটেলম ফারনারের অধীনে জাংকট পাওলি ভেয়ার্ডার ব্রেমেনের বিরুদ্ধে ৩–১ গোলের ব্যবধানে জয়লাভ করেছিল। তবে, তারা বুন্দেসলিগায় তাদের প্রথম মৌসুমটি স্মরণীয় করে রাখতে পারেনি, কেননা ১৯৭৭–৭৮ বুন্দেসলিগায় তারা ৬টি জয় এবং ৬টি ড্রয়ে মাত্র ১৮ পয়েন্ট অর্জন করে পয়েন্ট তালিকার ১৮তম দল হিসেবে বুন্দেসলিগা হতে অবনমিত হয়েছিল, যেখানে ফ্রানৎস গারবার ১৬টি গোল করে লিগে জাংকট পাওলির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}