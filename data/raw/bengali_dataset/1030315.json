{"pageid": 1030315, "title": "ম্যাগনেসিয়াম নাইট্রেট", "url": "https://bn.wikipedia.org/wiki?curid=1030315", "content": "ম্যাগনেসিয়াম নাইট্রেট একটি অজৈব যৌগ যার রাসায়নিক সংকেত হলো Mg(NO3)2(H2O)x, যেখানে x = 6, 2, অথবা 0। অর্থাৎ ম্যাগনেসিয়াম নাইট্রেটের লবণ অনার্দ্র বা সোদক দুইই হতে পারে।  ম্যাগনেসিয়াম নাইট্রেটের সোদক লবণে ছয় অণু বা দুই অণু জল থাকতে পারে। এই লবণগুলি  সবই সাদা কঠিন পদার্থ। অনার্দ্র লবণ জলাকর্ষী, বাতাসের সংস্পর্শে দ্রুত জলীয় বাষ্প শুষে ছয় অণু কেলাসজল গঠন করে। ম্যাগনেসিয়াম নাইট্রেটের সব লবণই জল এবং ইথানল এই দুই দ্রাবকেই খুব দ্রবণীয়।\n\n\n== প্রাপ্তি, প্রস্তুতি ও গঠন ==\nজল খুব দ্রবণীয় হওয়ায় ম্যাগনেসিয়াম নাইট্রেট প্রাকৃতিকভাবেই খনি এবং গুহায় নাইট্রোম্যাগনেসাইট  হিসাবে ছয় অণু কেলাসজল সমেত সোদক হিসাবে পাওয়া যায়। \nনাইট্রিক অ্যাসিডের সঙ্গে বিভিন্ন ম্যাগনেসিয়াম লবণের বিক্রিয়া ঘটিয়ে বাণিজ্যিকভাবে ম্যাগনেসিয়াম নাইট্রেট তৈরি করা হয়।  \n\n\n== ব্যবহার ==\nম্যাগনেসিয়াম নাইট্রেটের প্রধান ব্যবহার হলো ঘন নাইট্রিক অ্যাসিড প্রস্তুতিতে ডিহাইড্রটিং এজেন্ট হিসাবে।\n\n\n== বিক্রিয়া ==\nম্যাগনেসিয়াম নাইট্রেটে ক্ষারীয় ধাতুর হাইড্রক্সাইডের সাথে বিক্রিয়া করে ঐ ধাতুর নাইট্রেট লবণ গঠন করে।\nMg(NO3)2 + 2 NaOH → Mg(OH)2 + 2 NaNO3.\nযেহেতু ম্যাগনেসিয়াম নাইট্রেটের জলে খুব দ্রবণীয়  তাই হেক্সাহাইড্রেট গরম করার ফলে লবণের ডিহাইড্রেশন হয় না, বরং এটি ভেঙ্গে গিয়ে ম্যাগনেসিয়াম অক্সাইড, অক্সিজেন এবং নাইট্রোজেন অক্সাইডে পরিণত হয়।:\n2 Mg(NO3)2 → 2 MgO + 4 NO2 + O2.\nউৎপন্ন নাইট্রোজেন অক্সাইডকে জলে শোষিত কর নাইট্রিক অ্যাসিড সংশ্লেষ করার এটি একটি সম্ভাব্য পথ। এই প্রক্রিয়াটি খুব একটা  কার্যকর না হলেও এই পদ্ধতিতে কোনও শক্তিশালী অ্যাসিড ব্যবহারের প্রয়োজন হয় না।\n\n\n== তথ্যসূত্র =="}