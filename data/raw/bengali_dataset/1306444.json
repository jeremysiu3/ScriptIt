{"pageid": 1306444, "title": "শাকিরা: বিজাররাপ মিউজিক সেশনস, ভলিউম ৫৩", "url": "https://bn.wikipedia.org/wiki?curid=1306444", "content": "শাকিরা: বিজাররাপ মিউজিক সেশনস, ভলিউম ৫৩ হলো আর্জেন্টিনীয় প্রযোজক বিজাররাপ এবং কলম্বীয় গায়িকা-গীতিকার শাকিরার একটি গান। এটি ডেল প্লে রেকর্ডসের মাধ্যমে ২০২৩ সালের ১১ জানুয়ারি প্রকাশিত হয়। গানের সঙ্গীত ভিডিওটি একই দিনে বিজাররাপের ইউটিউব চ্যানেলে প্রকাশিত হয়। গানটি বিজাররাপের বিজাররাপ মিউজিক সেশনস সিরিজের অংশ।\n\n\n== পটভূমি ==\n২০২২ সালের আগস্টে শাকিরা বিজারাপকে জন্মদিনের শুভেচ্ছা পাঠালে, এই দুই শিল্পীর একত্রে কাজ করার বিষয়টি প্রথম সংবাদমাধ্যমে প্রকাশিত হয়। ২০২৩ সালের ৯ জানুয়ারি, \"উনা লোবা কোমো ইয়ো নো এস্তা পা' তিপোস কমো তু\" (আমার মতো নারী নেকড়ে তোমার মতো ছেলেদের জন্য নয়) লেখাযুক্ত ব্যানার নিয়ে একটি ছোট বিমান মার দেল প্লাতা এবং মিয়ামির উপর দিয়ে উড়ে যায়। বিজারাপ পরের দিন তার সামাজিক যোগাযোগ মাধ্যমে ট্র্যাকটির কথা ঘোষণা করেন। প্রকাশিত গানের কথাগুলি মূলত শাকিরা এবং স্পেনীয় ফুটবলার জেরার্ড পিকের বিচ্ছেদের সাথে সম্পর্কযুক্ত, যে বিচ্ছেদের কথা এর আগে ২০২২ সালের জুনে ঘোষণা করা হয়েছিল।\n\n\n== তথ্যসূত্র =="}