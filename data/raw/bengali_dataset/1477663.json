{"pageid": 1477663, "title": "আব্দুল্লাহ ইলদিরমিশ", "url": "https://bn.wikipedia.org/wiki?curid=1477663", "content": "মুহাম্মদ আব্দুল্লাহ ইলদিরমিশ (তুর্কি: Abdullah Yıldırmış; জন্ম: ৭ নভেম্বর ২০০৩; আব্দুল্লাহ ইলদিরমিশ নামে সুপরিচিত) হলেন একজন তুর্কি তীরন্দাজ, যিনি তুরস্কের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nইলদিরমিশ তুরস্কের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি ব্রোঞ্জ পদক জয়লাভ করেছেন।\n\n\n== প্রারম্ভিক জীবন ==\nমুহাম্মদ আব্দুল্লাহ ইলদিরমিশ ২০০৩ সালের ৭ই নভেম্বর তারিখে তুরস্কের ইস্তাম্বুলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nইলদিরমিশ তুরস্কের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৩টি ১০ পয়েন্ট অর্জন করে সর্বমোট ৬৪০ পয়েন্ট নিয়ে তিনি ৫৮তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৭ম স্থান অধিকারী মার্কিন যুক্তরাষ্ট্রের ব্র্যাডি এলিসনের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি মেতে গাজোজ এবং বেরকিম তুমেরের সাথে তুর্কি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৪টি ১০ পয়েন্ট অর্জন করে সর্বমোট ১৯৯২ পয়েন্ট নিয়ে ৬ষ্ঠ স্থান অধিকার করেছিল। অতঃপর প্রাথমিক পর্বে তারা কলম্বিয়াকে ৫–৪ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে ফ্রান্সের কাছে ৫–৪ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা চীনকে পরাজিত করে ব্রোঞ্জ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে আব্দুল্লাহ ইলদিরমিশ (ইংরেজি)\nঅলিম্পিকস.কমে আব্দুল্লাহ ইলদিরমিশ (ইংরেজি)\nতুর্কি জাতীয় অলিম্পিক কমিটিতে আব্দুল্লাহ ইলদিরমিশ (তুর্কী)"}