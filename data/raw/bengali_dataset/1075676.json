{"pageid": 1075676, "title": "বাংলা নাচে ভাংড়া", "url": "https://bn.wikipedia.org/wiki?curid=1075676", "content": "বাংলা নাচে  ভাংড়া  হল  ২০১৩ সালের  একটি  ভারতীয় বাংলা চলচ্চিত্র । এটি নন্দিনী শর্মা পরিচালিত এবং নীতেশ শর্মার  বাংলা টকিজের ব্যানারে প্রযোজিত। ছবিটি ২০১৩ সালের ২৩ আগস্ট  মুক্তি পায়। \n\n\n== গল্প ==\nদুই কলেজ পড়ুয়া  রাজ চক্রবর্তী ও সিমরন রনধাওয়া । একজন বাঙালি এবং একজন পাঞ্জাবী । দুজনের মধ্যে ঝগড়া লেগে থাকে। পরে তাদের  ঝগড়া প্রেমে পরিণত হয়। সিমরন  দস্যি মেয়ে। অন্যদিকে  রাজ (সায়ন) শান্ত ছেলে।  রাজ সিমরনকে  কলেজে হারিয়ে দেয়। এজন্য সবসময় সে রাজের উপর রেগে যায়। দুর্গাপুরে আন্তঃ কলেজ কুইজ প্রতিযোগিতার জন্য সিমরন এবং রাজ সেখানে গেলে তাদের সম্পর্কের ব্যাপক পরিবর্তন ঘটে। তারা কুইজ জিতে যায় এবং একটি পার্টিতে আমন্ত্রণ পায়। যেখানে তারা একে অপরের সাথে ভালভাবে কথা বলে। তাদের মাঝে নতুন বন্ধন তৈরি হয়।তারা বন্ধু হয়। এরপর সিমরন রাজকে ভালবাসার কথা বলে। এখান থেকে  সিনেমা এক  মোড় নেয়।\nরাজ দ্বিধায় পড়ে যায় যে সে আসলে সিমরনকে ভালবাসে  নাকি এটি কেবল মোহ । এরপর রাজ সিমরনের প্রতি তার ভালবাসা বুঝতে পারে।  রাজ পাঞ্জাবে সিমরনের বাড়ি যায় তাকে নিজের ভালবাসার কথা বলতে ।\n\n\n== অভিনয় ==\nরাজ হিসেবে সায়ন গঙ্গোপাধ্যায় \nসিমরন রনধাওয়ার চরিত্রে পল্লবী বিয়ানি \nরাজেশ শর্মা\nবিশ্বজিৎ চক্রবর্তী\nপার্থ সারথি চক্রবর্তী\nখরাজ মুখোপাধ্যায়\nরেশমি সেন\nলখবিন্দর সিং\nঅমিতাভ গুপ্ত\n\n\n== সাউন্ডট্র্যাক ==\n\nবাংলা নাচে  ভাংড়ার  সাউন্ডট্র্যাক ঋষি চন্দ, অরিন্দম চ্যাটার্জি, রাজা নারায়ণ দেব এবং রাগা বয়েজ রচনা করেছেন। গানের কথা লিখেছেন প্রসেন। \nব্যাকগ্রাউন্ড স্কোর করেছেন অম্বর দাস।\n\n\n== তথ্যসূত্র =="}