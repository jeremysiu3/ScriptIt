{"pageid": 1187420, "title": "বিএনএফডি সুন্দরবন", "url": "https://bn.wikipedia.org/wiki?curid=1187420", "content": "বাংলাদেশ নৌবাহিনী ফ্লোটিং ড্রাইডক (সংক্ষেপেঃ বিএনএফডি) সুন্দরবন বাংলাদেশ নৌবাহিনীর একটি ভাসমান ড্রাইডক। এই জাহাজটি এবং জাহাজের সাথে সংশ্লিষ্ট সকল কর্মকর্তা-কর্মচারী, শ্রমিক এবং অন্যান্য সদস্য নৌবাহিনীর যুদ্ধজাহাজসহ সামরিক সরঞ্জামাদি ও সাবমেরিনের সুষ্ঠু রক্ষণাবেক্ষণ, মেরামত এবং আধুনিকায়নের জন্য বিএন ডকইয়ার্ড সর্বোচ্চ দেশপ্রেম ও পেশাগত দক্ষতা প্রদর্শন করে চলেছে। ইতোমধ্যে ফ্লোটিং ড্রাইডক বিএনএফডি সুন্দরবন যাত্রা শুরুর পর হতে দেশি-বিদেশী ৭০৭টি বাণিজ্যিক জাহাজ ও যুদ্ধজাহাজের সফল ডকিং ও রক্ষণাবেক্ষণ সম্পন্ন করেছে।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় ভাবে নৌবাহিনীর সকল যুদ্ধজাহাজের রক্ষণাবেক্ষণের সিদ্ধান্ত গ্রহণ করে। সে অনুযায়ী শিপইয়ার্ড জোজো লোজোভিনা-মোসর (টিটো শিপইয়ার্ড), ট্রোগির, ক্রোয়েশিয়া থেকে বাংলাদেশ নৌবাহিনীর জন্য ভাসমান ড্রাইডক জাহাজ সংগ্রহের পদক্ষেপ নেয়া হয়। এরই ধারাবাহিকতায় ১৫ আগস্ট, ১৯৮০ সালে বিএনএফডি সুন্দরবন নামে বাংলাদেশ নৌবাহিনীতে কমিশন লাভ করে।\n\n\n== বৈশিষ্ট্য ও যান্ত্রিক কাঠামো ==\nবিএনএফডি সুন্দরবন জাহাজটির দৈর্ঘ্য ১১৭ মিটার (৩৮৪ ফুট), প্রস্থ ২৭.৬ মিটার (৯১ ফুট) এবং গভীরতা ০.৩ মিটার (০.৯৮ ফুট)। জাহাজটির সর্বোচ্চ উত্তোলন ক্ষমতা ৩,৫০০ টন।\n\n\n== তথ্যসূত্র =="}