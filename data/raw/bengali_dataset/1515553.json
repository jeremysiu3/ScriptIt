{"pageid": 1515553, "title": "ভাবনা (কন্নড় অভিনেত্রী)", "url": "https://bn.wikipedia.org/wiki?curid=1515553", "content": "নন্দিনী রমন্না, যিনি তার মঞ্চ নাম ভাবনা হিসাবে বেশি পরিচিত, একজন ভারতীয় অভিনেত্রী যিনি মূলত কন্নড় চলচ্চিত্র জগতে কাজ করেন। তিনি একজন ভরতনাট্যম নৃত্যশিল্পী। তিনি তিনটি কর্ণাটক রাজ্য চলচ্চিত্র পুরস্কার পেয়েছেন এবং শান্তি ছবিতে অভিনয় করেছেন, যা গিনেস বুক অফ রেকর্ডসে স্থান পেয়েছে। ভাবনা রামান্না হোমটাউন প্রযোজক সংস্থার পরিচালক, যে সংস্থা মূলত নৃত্য ও সঙ্গীত অনুষ্ঠান পরিচালনা করে। \n\n\n== কর্মজীবন ==\nভাবনার পূর্বনাম ছিল নন্দিনী। কোডলু রামকৃষ্ণ তার নাম পরিবর্তন করেছিলেন। \nভাবনা একজন ধ্রুপদী নৃত্যশিল্পী হওয়ার জন্য প্রশিক্ষণ নিয়েছিলেন এবং প্রথমে অভিনয়ের কোনও ইচ্ছা তাঁর ছিল না। তার অনুসারে চলচ্চিত্র জগতে তার আগমন কেবল দুর্ঘটনাক্রমে ঘটেছিল। তিনি প্রায় দশ বছর ধরে ভরতনাট্যম শিখেছিলেন এবং মঞ্চ নৃত্যশিল্পী হিসেবে কর্মজীবন গড়তে চেয়েছিলেন। কৃষ্ণপ্পা উপ্পুর তাকে তুলু চলচ্চিত্র মারিবেলেতে অভিনয়ের জন্য মনোনীত করেছিলেন। ভাবনা বলেছিলেন যে  একটি বিয়েতে কৃষ্ণপ্পা উপ্পুর তাকে দেখেছিলেন।  ছবিটি ভালো ব্যবসা করেনি, কিন্তু কন্নড় চলচ্চিত্র প্রযোজকরা ভাবনাকে প্রথম্বার সেই সিনেমাতেই লক্ষ্য করেছিলেন। তিনি কোদলু' রামকৃষ্ণের প্রেম বিষয়ক ছবি নি মুদিদা মাল্লিগে  এবং রমেশ অরবিন্দ এবং প্রেমা অভিনীত সীতারাম কারান্থের বানিজ্যিকভাবে সফল সিনেমা চন্দ্রমুখী প্রাণসাখিতে নায়িকা হিসেবে অভিনয় করেছিলেন।  কেভি রাজু পরিচালিত ' রাষ্ট্রগীতে' ছবিতে তিনি একজন খলনায়িকার চরিত্রে অভিনয় করেছিলেন। পরিচালক দীনেশ বাবু তাকে রমেশ অরবিন্দের বিপরীতে দীপাবলিতে একটি প্রধান চরিত্রে অভিনয়ের প্রস্তাব দেন। এই প্রকল্পে অভিনেতা বিষ্ণুবর্ধনও অভিনয় করেছিলেন।  তিনি বিষ্ণুবর্ধনের অভিনীত পর্ব সিনেমায় অতিথি চরিত্রে অভিনয় করেছিলেন  এবং নিনাগাগি সিনেমাতেও তিনি কাজ করেছেন। \nভাবনা কবিতা লঙ্কেশের পরিচালিত দেবেরী চলচ্চিত্রে কাজ করেছিলেন, যা অরবিন্দন পুরস্কার পেয়েছিল। ভাবনা কবিতা লঙ্কেশের দ্বিতীয় ছবি, আলেমারি  তেও অভিনয় করেছিলেন, যা জাতীয় চলচ্চিত্র উন্নয়ন কর্পোরেশনের জন্য নির্মিত হয়েছিল। এই সিনেমাটি অনেক নামীদামী চলচ্চিত্র উৎসবে প্রদর্শিত হয়েছিল  কিন্তু বাণিজ্যিকভাবে মুক্তি পায়নি।  ভাবনা ছিলেন শান্তি সিনেমার একমাত্র তারকা অভিনেত্রী। শান্তি সিনেমাটি বিখ্যাত লেখক বড়গুর রামচন্দ্রপ্পা পরিচালিত একটি ভিন্ন ধারার কন্নড় ছবি, যা গিনেস বুক অফ ওয়ার্ল্ড রেকর্ডসে প্রবেশকারী দ্বিতীয় ভারতীয় ছবি হওয়ার বিরল গৌরব অর্জন করেছে।  একটি বিশেষ বিভাগে এটি রাজ্য পুরস্কারের জন্য দ্বিতীয় সেরা চলচ্চিত্র হিসেবে নির্বাচিত হয়েছিল।  ভাগীরথী ছবিতে তার ভূমিকার জন্য ভাবনা সেরা অভিনেত্রী নির্বাচিত হন।  রেডিফের মতে, তিনি ২০১০ সালের শীর্ষ কন্নড় অভিনেত্রীদের একজন ছিলেন। \nভাবনা কয়েক বছরের জন্য মুম্বাইতে চলে আসেন। তিনি অমিতাভ বচ্চন অভিনীত একটি বলিউড ছবি \"ফ্যামিলি\"-তেও অভিনয় করেন। \n\n\n== চলচ্চিত্র তালিকা ==\n\n\n=== টেলিভিশন ===\nগোদরেজ গেম আদি\nলাইফ চেঞ্জ মারি \nরামচারী\n\n\n== রাজনীতি ==\n২০১৩ সালের বিধানসভা নির্বাচনে দাভানগেরে অঞ্চল সহ অন্যান্য বিবিধ আসনের কংগ্রেস প্রার্থীদের পক্ষে প্রচারণা করেছিলেন ভাবনা। ২০১২ সালে, তিনি চিকমাগালুর লোকসভা উপনির্বাচনে কংগ্রেসের জয়প্রকাশ হেগড়ের হয়ে প্রচার চালিয়েছিলেন। ২০১৮ সালে ভাবনা রমন্না আনুষ্ঠানিকভাবে বিজেপিতে যোগ দেন \n\n\n== তথ্যসূত্র =="}