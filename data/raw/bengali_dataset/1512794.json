{"pageid": 1512794, "title": "গঙ্গাভা", "url": "https://bn.wikipedia.org/wiki?curid=1512794", "content": "মিলকুরি গঙ্গাভা একজন ভারতীয় ইউটিউবার, কৌতুকাভিনেতা এবং অভিনেত্রী। ইউটিউবে জনপ্রিয় হওয়ার আগে তিনি একজন কৃষিকর্মী হিসেবে কাজ করতেন। গঙ্গাভা তেলুগু ভাষাকে তেলেঙ্গানা উপভাষার রীতিতে উচ্চারণের জন্য পরিচিত। ২০২০ সালে, তিনি তেলুগু রিয়েলিটি টিভি শো বিগ বস ৪-এ ১৯ জন প্রতিযোগীর মধ্যে একজন হিসেবে প্রবেশ করেন।\n\n\n== প্রারম্ভিক জীবন ==\nগঙ্গাভা তেলেঙ্গানা রাজ্যের জাগতিয়াল জেলার লাম্বাদিপল্লি গ্রামের বাসিন্দা। তাঁর জন্ম তারিখের কোন নথি নেই। গঙ্গাভা কোনও আনুষ্ঠানিক শিক্ষা পাননি কারণ তিনি প্রথম শ্রেণীতে পড়াশুনা ছেড়ে দিয়েছিলেন। পাঁচ বছর বয়সে তাঁর বিয়ে হয়ে যায়। গঙ্গাভার চার সন্তান ছিল, তিন মেয়ে এবং এক ছেলে, যাদের মধ্যে একজন মেয়ে মারা গিয়েছিল।\n\n\n== কর্মজীবন ==\n২০১৬ সালে ইউটিউবে আসার আগে গঙ্গাভা কৃষিক্ষেত্রে কাজ করতেন এবং সিগারেটের পাতা গোল করতেন। জামাতা শ্রীকান্ত শ্রীরাম তাঁকে তাঁর চ্যানেল মাই ভিলেজ শোতে অভিনয় করার জন্য অনুরোধ করেছিলেন, এই অনুষ্ঠানটি তেলেঙ্গানার গ্রামীণ সংস্কৃতি এবং গ্রামীণ জীবনকে কেন্দ্র করে তৈরি। ২০১৭ সাল থেকে পূর্ণকালীন অভিনয় শুরু করার আগে তিনি অতিথি চরিত্রে অভিনয় শুরু করেন। এই ধারাবাহিকে গঙ্গাভার হাস্যরসাত্মক ভূমিকা তাঁকে ব্যাপক পরিচিতি এনে দেয়।\nতেলেঙ্গানার উপভাষায় গঙ্গাভার অনন্য উচ্চারণ তাঁকে তেলুগু জনগণের মধ্যে জনপ্রিয় করে তুলেছিল। ২০১৯ সালে, গঙ্গাভা মাল্লেশামের মাধ্যমে তেলুগু চলচ্চিত্রে আত্মপ্রকাশ করেন এবং সেই বছরের শেষের দিকে তিনি ইস্মার্ট শঙ্কর ছবিতে অভিনয় করেন।\n২০২০ সালে, আন্তর্জাতিক নারী দিবস উপলক্ষে, গঙ্গাভা তেলেঙ্গানার রাজ্যপাল তামিলিসাই সৌন্দররাজনের কাছ থেকে নারী অর্জনকারী পুরস্কার লাভ করেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে গঙ্গাভা (ইংরেজি)"}