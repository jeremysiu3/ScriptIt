{"pageid": 1178858, "title": "চি-হুয়েই ওং", "url": "https://bn.wikipedia.org/wiki?curid=1178858", "content": "চি-হুয়েই ওং (Chi-Huey Wong) একজন তাইওয়ানি-মার্কিন প্রাণরসায়নবিদ। তিনি বর্তমানে মার্কিন যুক্তরাষ্ট্রের ক্যালিফোর্নিয়ার স্ক্রিপস গবেষণা ইনস্টিটিউটের রসায়ন বিভাগের ফ্যামিলি চেয়ার অধ্যাপক। এছাড়া তিনি মার্কিন যুক্তরাষ্ট্রের জাতীয় বিজ্ঞান অ্যাকাডেমির একজন সদস্য। তিনি রসায়নশাস্ত্রে উলফ পুরস্কার ও আরএসসি রবার্ট রবিনসন পুরস্কার লাভ করেছেন। তিনি এ পর্যন্ত ৭০০টিরও বেশি গবেষণাপত্র প্রকাশ করেছেন এবং ১০০টিরও বেশি কৃতিস্বত্বের অধিকারী হয়েছেন।\nওং জীববৈজ্ঞানিক গ্লাইকসিলীভবন (গ্লাইকোসিলেশন) অধ্যয়ন (প্রোটিন বা স্নেহ অণুর সাথে শর্করার গ্লাইকসিল মূলকের সংযোজন)  করার নতুন নতুন পদ্ধতি উদ্ভাবন এবং শর্করা-ভিত্তিক ঔষধের বিকাশ ও উন্নয়নে অবদান রাখার জন্য পরিচিত। তাঁর গবেষণাকর্মের ফলে সার্বজনীন ইনফ্লুয়েঞ্জা টিকা প্রস্তুতি, কাম্য প্রকারক ক্রিয়াসহ সমস্বত্ব প্রতিরক্ষিকা (homogeneous antibodies with optimized effector functions) এবং বৈশ্বিক-ধারার গ্লাইকানগুলি ব্যবহার করে ব্যাপকভাবে সুরক্ষাপ্রদায়ক কর্কট বা ক্যান্সার রোগের টিকা প্রস্তুতিতে নেতৃত্ব দান করেছে।\n\n\n== তথ্যসূত্র ==\n\n\n== বহিঃসংযোগ ==\n\nChi-Huey Wong's research\nChi-Huey Wong – Semantic Scholar\nChi-Huey Wong – Google Scholar\nটেমপ্লেট:Wolf Prize in Chemistry"}