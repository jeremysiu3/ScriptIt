{"pageid": 1164150, "title": "ছি (চীনা শব্দ)", "url": "https://bn.wikipedia.org/wiki?curid=1164150", "content": "টেমপ্লেট:Chinese folk religion\nটেমপ্লেট:Taoism\nটেমপ্লেট:Alternative medicine sidebar\n\nঐতিহ্যবাহী চীনা সংস্কৃতিতে ও বৃহত্তর অর্থে পূর্ব এশীয় সাংস্কৃতিক বলয়ে ছি () বলতে যেকোনও জীবের অন্তর্গত জীবনীশক্তি বা প্রাণশক্তিকে বোঝায়। আক্ষরিক অর্থে ছি হল বাষ্প, বায়ু বা শ্বাস। তবে আলোচ্য ক্ষেত্রে ছি শব্দটিকে \"জীবনীশক্তি\", \"প্রাণশক্তি\" বা শুধুমাত্র \"শক্তি\" হিসেবে অনুবাদ করা হয়ে থাকে। ঐতিহ্যবাহী চীনা চিকিৎসাবিদ্যায় ও চীনা সমরকলায় ছি হলো কেন্দ্রীয় ভিত্তিস্বরূপ মূলনীতি। ছিয়ের বিকাশ সাধন ও ভারসাম্য বিধানের চর্চা বা অনুশীলনকে ছিকুং বলে।\nছি-তে বিশ্বাসীরা এটিকে জীবনীশক্তি হিসেবে বর্ণনা করেন। তারা বলেন যে সুস্বাস্থ্যের অধিকারী হবার জন্য ছিয়ের বাধাবিঘ্নহীন প্রবাহ প্রয়োজন। তবে অনেকের সংশয়বাদীর মতে \"ছি\" একটি ছদ্মবৈজ্ঞানিক, অযাচাইকৃত ধারণা, এবং এর সাথে বিজ্ঞানে ব্যবহৃত শক্তি ধারণাটির কোনও সম্পর্ক নেই। এমনকি \"জীবনীশক্তি\" নামক ধারণাটিও আধুনিক চিকিৎসাবিজ্ঞানে পরিত্যক্ত হয়ে গেছে। চীনা চিকিৎসাবিদ্যার ইতিহাসবিদ পাউল উনশুল্ডের মতে চীনা চিকিৎসাতত্ত্বে ভৌত বৈজ্ঞানিক বা প্রচলিত কথ্য - এই দুই অর্থেই শক্তি নামক ধারণাটির কোনও অস্তিত্ব নেই।\"\n\n\n== তথ্যসূত্র =="}