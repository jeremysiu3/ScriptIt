{"pageid": 1402751, "title": "সোফিস চয়েস (চলচ্চিত্র)", "url": "https://bn.wikipedia.org/wiki?curid=1402751", "content": "সোফিস চয়েস অ্যালান জে. পাকুলা রচিত ও পরিচালিত ১৯৮২ সালের মার্কিন মনস্তাত্ত্বিক-নাট্যধর্মী চলচ্চিত্র। এটি উইলিয়াম স্টাইরনের ১৯৭৯ সালের সোফিস চয়েস উপন্যাস থেকে চলচ্চিত্র উপযোগী করা হয়েছে। এতে নাম ভূমিকায় অভিনয় করেছেন মেরিল স্ট্রিপ এবং অন্যান্য চরিত্রে অভিনয় করেছেন কেভিন ক্লাইন, পিটার ম্যাকনিকল, রিটা কারিন, স্টিফেন ডি. নিউম্যান ও জশ মস্টেল।\nসোফিস চয়েস চলচ্চিত্রের উদ্বোধনী প্রদর্শনী হয় ১৯৮২ সালের ৮ই ডিসেম্বর লস অ্যাঞ্জেলেসে এবং ১০ই ডিসেম্বর ইউনিভার্সাল পিকচার্স চলচ্চিত্রটি প্রেক্ষাগৃহে মুক্তি দেয়। এটি সমালোচকদের নিকট থেকে ইতিবাচক প্রতিক্রিয়া লাভ করে এবং বক্স অফিসে ৩০ মিলিয়ন মার্কিন ডলার আয় করে।\nস্ট্রিপের অভিনয় বিপুল প্রশংসিত হয়। চলচ্চিত্রটি ৫৫তম একাডেমি পুরস্কারে শ্রেষ্ঠ উপযোগকৃত চিত্রনাট্য, শ্রেষ্ঠ চিত্রগ্রহণ, শ্রেষ্ঠ পোশাক পরিকল্পনা ও শ্রেষ্ঠ মৌলিক সুর বিভাগে মনোনয়ন লাভ করে, এবং স্ট্রিপ শ্রেষ্ঠ অভিনেত্রী বিভাগে পুরস্কার অর্জন করেন।\n\n\n== অভিনয়শিল্পীদল ==\n\n\n== মুক্তি ==\n১৯৮২ সালের ৮ই ডিসেম্বর লস অ্যাঞ্জেলেসের স্যামুয়েল গোল্ডউইন থিয়েটারে চলচ্চিত্রটির উদ্বোধনী প্রদর্শনী অনুষ্ঠিত হয়। এরপর ১০ই ডিসেম্বর নিউ ইয়র্ক সিটির সিনেমা ১ ও ৩, লস অ্যাঞ্জেলেসের অ্যাভকো ২, সান ফ্রান্সিস্কো, স্যান হোসে, শিকাগো, ডালাস, ওয়াশিংটন, ডি.সি. ও টরন্টোর ৯টি প্রেক্ষাগৃহে মুক্তি পায়।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nঅলমুভিতে সোফিস চয়েস (ইংরেজি)\nআমেরিকান ফিল্ম ইন্সটিটিউট ক্যাটালগে সোফিস চয়েস\nইন্টারনেট মুভি ডেটাবেজে সোফিস চয়েস  (ইংরেজি)\nটিসিএম চলচ্চিত্র ডেটাবেজে সোফিস চয়েস\nবক্স অফিস মোজোতে সোফিস চয়েস (ইংরেজি)\nটেমপ্লেট:অ্যালান জে. পাকুলা"}