{"pageid": 1178627, "title": "পঞ্চগড় নুরুন আলা নূর কামিল মাদ্রাসা", "url": "https://bn.wikipedia.org/wiki?curid=1178627", "content": "পঞ্চগড় নুরুন আলা নূর কামিল মাদ্রাসা বাংলাদেশের পঞ্চগড় জেলার একটি মাস্টার্স সমমান আলিয়া মাদ্রাসা। এটি পঞ্চগড় সদর উপজেলার পৌরসভার অভ্যন্তরে ৫ নং ওয়ার্ডের কামাতপাড়া গ্রামে অবস্থিত, ১৯৭৩ সালে স্থানীয় শিক্ষানুরাগী ব্যক্তিবর্গ কর্তৃক মাদ্রাসাটি প্রতিষ্ঠিত হয়েছিলো। বর্তমানে মাদ্রাসাটির দাখিল ও আলিম স্তর বাংলাদেশ মাদ্রাসা শিক্ষাবোর্ড কর্তৃক ও ফাজিল ও কামিল স্তর ইসলামি আরবি বিশ্ববিদ্যালয় কর্তৃক পরিচালিত হয়ে থাকে। পঞ্চগড় জেলার জেলা প্রশয়াসক পদাধিকার বলে এই মাদ্রাসার পরিচালনা কমিটির প্রধান থাকেন। মাদ্রাসার বর্তমান অধ্যক্ষের নাম ড. আব্দুর রহমান। মাদ্রাসায় প্রায় ১০৫০ জন শিক্ষার্থী অধ্যয়ন করছে।\n\n\n== ইতিহাস ==\n১৯৭৩ সালে পঞ্চগড় সদর উপজেলার পৌরসভা এলাকার একটি ফোরকানিয়া মাদ্রাসা হিসাবে প্রতিষ্ঠিত করা হয়। এ মাদরাসাটি বগুড়া ঠনঠনিয়ার পীর মাওলানা জয়নাল আবেদীন প্রতিষ্ঠা করেন। ১৯৭৮ সালের জানুয়ারিতে দাখিল শ্রেণীর এবং ১৯৯২ সালের জুলাই মাসে আলিম শ্রেণীর অনুমোদন লাভ করে। এরপরে স্থানীয় প্রশাসনের সহযোগিতায় ১৯৯৫ সালের জুলাই মাসে ফাজিল ও ২০০২ সালে কামিল শ্রেণীর অনুমোদন লাভ করে। সর্বপ্রথম তাফসির বিভাগ চালুর মাধ্যমে মাদ্রাসাটিতে কামিল শ্রেণীর সূচনা হয়। ১৯৯০ সালে মাদ্রাসার দাখিল সেকশনে এবং ২০০৩ সালে আলিম সেকশনে বিজ্ঞান বিভাগ চালু করা হয়। ২০০২ সালে একটি বিজ্ঞানাগার প্রতিষ্ঠা করা হয়।\n\n\n== শিক্ষা কার্যক্রম ==\nএই মাদ্রাসায় আলিয়া মাদ্রাসার সূচনা ইবতেদায়ী সেকশন থেকে সর্বোচ্চ শ্রেণী কামিল সেকশন পর্যন্ত পাঠদান করা হয়। মাদ্রাসার ফাজিল ও কামিল শ্রেণীতে বিটিআইএস (BTIS), বিএ (BA) ও বিএসএস (BSS) ডিগ্রি প্রদান করা হয়। মাদ্রাসায় আল কুরআন অ্যান্ড ইসলামিক স্টাডিজ, আল হাদিস অ্যান্ড ইসলামিক স্টাডিজ ও আরবি ভাষা নাকে তিনটি বিভাগ চালু রয়েছে।\n\n\n== সুযোগ-সুবিধা ==\nমাদ্রাসাটি পঞ্চগড় শহরের প্রাণকেন্দ্রে অবস্থিত, শিক্ষার্থীদের জন্য অনেক সুযোগ-সুবিধার ব্যবস্থা রয়েছে এই মাদ্রাসায়।\n\n\n=== বিজ্ঞানাগার ===\nমাদ্রাসায় একটি আধুনিক বিজ্ঞানাগার রয়েছে, মাদ্রাসার অধ্যক্ষের সাহায্যে বিজ্ঞানাগারটি প্রতিষ্ঠা করা হয়েছে। মাদ্রাসার শিক্ষার্থীরা অনন্য প্রতিষ্ঠানের বিজ্ঞান মেলায় অংশগ্রহন করে থাকে। এই বিজ্ঞানাগারে পদার্থবিজ্ঞান, রসায়ন বিজ্ঞান ও জীববিজ্ঞানের নানা প্রয়োজনীয় জিনিসপত্র রয়েছে।\n\n\n=== পাঠাগার ===\nশিক্ষার্থীদের পড়াশোনার জন্য মাদ্রাসাটিতে একটি বৃহৎ পাঠাগার রয়েছে। এই পাঠাগার থেকে শিক্ষার্থীরা বই সংগ্রহ করে পড়তে পারে, আবার নিদিষ্ট সময় পরে বই ফেরত দিতে হয়। এই পাঠাগার থেকেই ফাজিল ও কামিল শ্রেণীর শিক্ষার্থীদের বিনামূল্যে বিতরণ বা বই ধার দেওয়া হয়।\n\n\n== উল্লেখযোগ্য ব্যক্তি ==\n\n\n== আরও দেখুন ==\nবঙ্গবন্ধু শেখ মুজিবুর রহমান আলিম মাদ্রাসা পঞ্চগড়\n\n\n== তথ্যসূত্র ==\n\n\n== বহিঃসংযোগ ==\nফেসবুকে পঞ্চগড় নুরুন আলা নূর কামিল মাদ্রাসা"}