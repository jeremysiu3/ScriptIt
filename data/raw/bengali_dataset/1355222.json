{"pageid": 1355222, "title": "সরাই কালে খাঁ রেলওয়ে স্টেশন", "url": "https://bn.wikipedia.org/wiki?curid=1355222", "content": "সরাই কালে খাঁ রেলওয়ে স্টেশন ভারতের দিল্লির দক্ষিণ পূর্ব দিল্লি জেলার একটি রেলওয়ে স্টেশন। স্টেশনটি বর্তমানে নির্মাণাধীন রয়েছে, এবং এটি প্রধানত উচ্চতর গতির ট্রেন পরিষেবা দেবে। এটি দিল্লি–মিরাট আঞ্চলিক দ্রুতগামী গণপরিবহন ব্যবস্থায় উচ্চতর গতি বিশিষ্ট ট্রেনের টার্মিনাস হিসাবে কাজ করবে, যা ১৮০ কিমি/ঘন্টা পর্যন্ত গতিতে পৌঁছতে সক্ষম। এই স্টেশনটি প্রথম পর্বের ৩ টি আরআরটিএস করিডোরে (দিল্লি-পানিপথ, দিল্লি-এসএনবি-আলওয়ার এবং দিল্লি-গাজিয়াবাদ-মীরাট) প্রান্তিক স্টেশন হিসাবে কাজ করবে।\n২৫ টি স্টেশন সহ, সরাই কালে খাঁ রেলওয়ে স্টেশনটি ২০২৫ সালে যাত্রী পরিবহন শুরু করবে।\n\n\n== ইতিহাস ==\nন্যাশনাল ক্যাপিটাল রিজিয়ন ট্রান্সপোর্ট কর্পোরেশনের (এনসিআরটিসি) ৮২.১৫ কিলোমিটার দীর্ঘ দিল্লি-মিরাট আরআরটিএস রেলপথের ৪.৩ কিলোমিটার দীর্ঘ সরাই কালে খাঁ – নিউ অশোক নগর অংশ সহ সরাই কালে খাঁ স্টেশন নির্মাণের জন্য ২০২০ সালের ফেব্রুয়ারি মাসে দরপত্রের আহ্বান করেছিল। এফকনস ইনফ্রাস্ট্রাকচার নির্মাণের জন্য সর্বনিম্ন দরদাতা হিসাবে আবির্ভূত হয়েছিল। ফলে এফকনস ইনফ্রাস্ট্রাকচারকে স্টেশন নির্মাণের দায়িত্ব হয়েছিল।\n\n\n== স্টেশন বিন্যাস ==\nসরাই কালে খাঁ রেলওয়ে স্টেশনে ৬ টি উত্তোলিত প্ল্যাটফর্ম থাকবে, যেখানে নির্মাণাধীন স্টেশনটি প্ল্যাটফর্ম স্তরের উপরে অবস্থিত হবে। রেলওয়ে স্টেশনে ৬ টি প্ল্যাটফর্ম থাকবে, যা নিয়মিত পরিষেবার জন্য ৬ টি রেল ট্র্যাক দ্বারা রেল পরিষেবা পরিবেশন করবে।\nস্টেশনে তিনটি স্তর থাকবে- প্ল্যাটফর্ম, কনকোর্স বা মধ্যবর্তী তল ও সড়ক স্তর। সরাই কালে খাঁ স্টেশন ২১৫ মিটার দীর্ঘ ও ৫০ মিটার চওড়া হবে। স্টেশনটি ভূমি স্তর থেকে ১৫ মিটার উচ্চতায় নির্মিত হচ্ছে।\n\n\n== তথ্যসূত্র =="}