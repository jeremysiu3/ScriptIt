{"pageid": 1005744, "title": "জিম্বাবুয়ে জাতীয় ফুটবল দল", "url": "https://bn.wikipedia.org/wiki?curid=1005744", "content": "জিম্বাবুয়ে জাতীয় ফুটবল দল (ইংরেজি: Zimbabwe national football team) হচ্ছে আন্তর্জাতিক ফুটবলে জিম্বাবুয়ের প্রতিনিধিত্বকারী পুরুষদের জাতীয় দল, যার সকল কার্যক্রম জিম্বাবুয়ের ফুটবলের সর্বোচ্চ নিয়ন্ত্রক সংস্থা জিম্বাবুয়ে ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৫ সাল হতে ফুটবলের সর্বোচ্চ সংস্থা ফিফার এবং ১৯৮০ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯২৯ সালের ২৬শে জুন তারিখে, জিম্বাবুয়ে প্রথমবারের মতো আন্তর্জাতিক খেলায় অংশগ্রহণ করেছে; রোডেশিয়ার সালিসবারিতে অনুষ্ঠিত উক্ত ম্যাচে জিম্বাবুয়ে দক্ষিণ রোডেশিয়া হিসেবে ইংল্যান্ডের কাছে ৪–০ গোলের ব্যবধানে পরাজিত হয়েছে।\nযোদ্ধা নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় জিম্বাবুয়ের রাজধানী হারারেতে অবস্থিত। বর্তমানে এই দলের ম্যানেজারের দায়িত্ব পালন করছেন জ্রাভকো লোগারুশিচ এবং অধিনায়কের দায়িত্ব পালন করছেন ইউপেনে আক্রমণভাগের খেলোয়াড় নলেজ মুসোনা।\nজিম্বাবুয়ে এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে জিম্বাবুয়ে এপর্যন্ত ৪ বার অংশগ্রহণ করেছে, যেখানে প্রত্যেকবার তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nপিটার এনদলোভু, নরমান মাপেজা, তিনাশে নেঙ্গোমাশা, নলেজ মুসোনা এবং খামা বিল্লিয়াতের মতো খেলোয়াড়গণ জিম্বাবুয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৫ সালের এপ্রিল মাসে প্রকাশিত র‌্যাঙ্কিংয়ে জিম্বাবুয়ে তাদের ইতিহাসে সর্বোচ্চ অবস্থান (৪০তম) অর্জন করে এবং ২০০৯ সালের অক্টোবর মাসে প্রকাশিত র‌্যাঙ্কিংয়ে তারা ১৩১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে জিম্বাবুয়ের সর্বোচ্চ অবস্থান হচ্ছে ৫৬তম (যা তারা ১৯৯৫ সালে অর্জন করেছিল) এবং সর্বনিম্ন অবস্থান হচ্ছে ১২৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ জিম্বাবুয়ে জাতীয় ফুটবল দল  ওয়েব্যাক মেশিনে আর্কাইভকৃত ২৬ সেপ্টেম্বর ২০১৮ তারিখে (ইংরেজি)\nক্যাফ-এ জিম্বাবুয়ে জাতীয় ফুটবল দল (ইংরেজি)"}