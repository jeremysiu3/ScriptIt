{"pageid": 1400, "title": "জেমস ম্যাকগিল বিউকানান", "url": "https://bn.wikipedia.org/wiki?curid=1400", "content": "জেমস ম্যাকগিল বিউকানান জুনিয়র (;জন্ম: ৩ অক্টোবর ১৯১৯ - ৯ জানুয়ারি ২০১৩ ) একজন মার্কিন অর্থনীতিবিদ।  তিনি ১৯৮৬ সালে অর্থনীতিতে নোবেল পুরস্কার লাভ করেন। \n\n\n== জীবনী ==\nবিউকানান মিডল টেনেসি স্টেট ইউনিভার্সিটি হতে ১৯৪০ সালে স্নাতক ডিগ্রি লাভ করেন। তিনি ১৯৪১ সালে ইউনিভার্সিটি অফ টেনেসি হতে মাস্টার্স এবং ১৯৪৮ সালে ইউনিভার্সিটি অফ শিকাগো হতে পিএইচডি ডিগ্রি অর্জন করেন।\nবিউকানান দীর্ঘ সময় ধরে জর্জ মেসন বিশ্ববিদ্যালয় এ অধ্যাপনা করেন। তিনি ভার্জিনি স্কুল অফ পলিটিকাল ইকনমি-তে গুরুত্বপূর্ণ ভূমিকা পালন করেন। এছাড়া তিনি ইউনিভার্সিটি অফ ভার্জিনিয়া (এখানে টমাস জেফারসন সেন্টার স্থাপন করেন), ইউনিভার্সিটি অফ ক্যালিফোর্নিয়া অ্যাট লস অ্যাঞ্জেলেস, ফ্লরিডা স্টেট ইউনিভার্সিটি, ইউনিভার্সিটি অফ টেনেসি, এবং ভার্জিনিয়া পলিটেকনিক ইন্সটিটিউটে শিক্ষকতা করেছেন।\nঅর্থনীতিতে বিউকানানের অবদান হলো লগ-রোলিং, তথা আইন পাস ও অর্থনৈতিক সুবিধা অর্জনের জন্য রাজনীতিবিদদের একজন-অন্যকে সাহায্য করার প্রথার উপরে বিশ্লেষণ ও তত্ত্ব প্রদান করা।\n\n\n== তথ্যসূত্র =="}