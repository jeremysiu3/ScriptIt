{"pageid": 1056822, "title": "পূজা রানী বোরা", "url": "https://bn.wikipedia.org/wiki?curid=1056822", "content": "পূজা রানী বোরা (১৭ ফেব্রুয়ারি ১৯৯১) একজন ভারতীয় মিডলওয়েট মহিলা মুষ্টিযোদ্ধা। ২০১৪ এশিয়ান গেমসে তিনি ৭৫ কেজি বিভাগে ব্রোঞ্জ পদক জিতেছিলেন । তিনি ২০১৬ সালেরর দক্ষিণ এশিয়ান গেমস একই বিভাগে স্বর্ণপদক জিতেছিলেন। তিনি ২০১২র এশীয় চ্যাম্পিয়নশিপে ৭৫ কেজি বিভাগে রৌপ্য, ২০১৫র এশীয় চ্যাম্পিয়নশিপে ব্রোঞ্জ এবং ২০২১র এশীয় চ্যাম্পিয়নশিপে স্বর্ণপদক জিতেছিলেন । ২০১৬ সালে মহিলা ওয়ার্ল্ড বক্সিং চ্যাম্পিয়নশিপের দ্বিতীয় রাউন্ডে হেরে গেলে তিনি রিও অলিম্পিকে খেলার যোগ্যতা অর্জন করতে ব্যর্থ হন। ২০২০ সালে তিনি ২০২০ গ্রীষ্মকালীন টোকিও অলিম্পিকের জন্য যোগ্যতা অর্জনকারী প্রথম ভারতীয় হয়েছেন।\n\n\n== প্রাথমিক জীবন ==\nপূজা রানী বোরা হরিয়ানা রাজ্যের ভিওয়ানি জেলার নিমরিওয়ালি গ্রামের বাসিন্দা, যাকে ভারতের ক্রীড়াঙ্গন হিসাবে বিবেচনা করা হয়।  তিনি আশঙ্কা করেছিলেন যে তার বাবা বক্সিং খেলার অনুমতি দেবেন না তাই বাবার কাছ থেকে গোপন রেখে তিনি তার শহরে হাওয়া সিং বক্সিং একাডেমিতে যোগদান করেন। বাবাকে জানানোর সাহস সঞ্চয় করতে তার এক বছর সময় লেগেছিল। বক্সিং অনুশীলনের সময় প্রাপ্ত আঘাতগুলি তিনি লুকিয়ে রাখতেন যাতে তার বাবা কোনভাবেই না জানতে পারেন এবং প্রয়োজনে বন্ধুর বাড়িতে থেকে চিকিতসা করে আঘাত কমিয়ে তবেই বাড়ি ফিরতেন। তার বাবা যখন তার বক্সিংয়ের উচ্চাকাঙ্ক্ষার কথা জানতে পেরেছিলেন, তখন তিনি তাকে ক্লাসে যাওয়া নিষিদ্ধ করেছিলেন। তার কোচ সঞ্জয় কুমার শেওরানকে প্রতিযোগিতা করার অনুমতি দেওয়ার জন্য তার পরিবারের সাথে কথা বলেন। তা সত্ত্বেও, তার বাবা-মাকে রাজি করতে প্রায় ছয় মাস লেগে গিয়েছিল।\n২০০৯ সালে তার প্রথম বড় জয়টি এসেছিল যখন রাজ্য চ্যাম্পিয়নশিপে শীর্ষস্থানীয় হরিয়ানা বক্সার প্রীতি বেনিওয়ালকে হারিয়ে তিনি রৌপ্যপদক অর্জন করেছিলেন। , তিনি মন্তব্য করেছেন যে এই জয়ের পরে তার পরিবার তার ক্যারিয়ারের সহায়ক হয়ে উঠেছিল।\nপূজা হরিয়ানা সরকারের একজন আয়কর পরিদর্শক হিসাবেও কাজ করেন।\n\n\n== বক্সিং ক্যারিয়ার ==\nপূজা ২০০৯ সালে জাতীয় যুব বক্সিং চ্যাম্পিয়নশিপ জিতেছিলেন, তার পরে তিনি জাতীয় পর্যায়ে এসেছিলেন। তারপরে ২০১২ সালে অস্ট্রেলিয়ায় অনুষ্ঠিত এশীয় বক্সিং চ্যাম্পিয়নশিপ এবং আরিফুরা গেমসে রৌপ্যপদক জিতেছিলেন , ২০১৬ সালের রিওতে অলিম্পিকে খেলার যোগ্যতা অর্জনকারী শীর্ষস্থানীয় প্রতিযোগীর একজন হয়ে উঠেছিলেন তিনি। তবে, তিনি ২০১৬ সালে এআইবিএ মহিলা বিশ্ব বক্সিং চ্যাম্পিয়নশিপের দ্বিতীয় রাউন্ডে হেরেছিলেন এবং এইভাবে রিও অলিম্পিকের জন্য যোগ্যতা অর্জন করতে ব্যর্থ হন।\n২০১৪ এর কমনওয়েলথ গেমসে তিনি ভারতের প্রতিনিধিত্ব করারও সুযোগ পেয়েছিলেন, তবে ১৬-এর রাউন্ডে বিখ্যাত ইংলিশ বক্সার সাভানা মার্শালের কাছে ০-৩ বাউটে হেরেছিলেন। তিনি ২০১৮ সালের এআইবিএ উইমেন ওয়ার্ল্ড বক্সিং চ্যাম্পিয়নশিপে ভারতের প্রতিনিধিত্ব করেছিলেন, যেখানে তিনি প্রথম রাউন্ডে হেরে গিয়েছিলেন।\n\n\n=== অর্জনসমূহ ===\n\n\n==== আন্তর্জাতিক ====\n1. দ্বাদশ দক্ষিণ এশীয় গেমস  : ------- স্বর্ণপদক\n২.ষষ্ঠ এশীয় মহিলা বক্সিং চ্যাম্পিয়নশিপ -16 থেকে 26 মার্চ ২০১২ পর্যন্ত মঙ্গোলিয়ার উলানবাটারে অনুষ্ঠিত :: ::------- রৌপ্যপদক\n৩. অষ্টম এশীয় মহিলা বক্সিং চ্যাম্পিয়নশিপ ৫ থেকে ১৪ই আগস্ট ২০১৫ পর্যন্ত চীনের ওুলানচাবুতে অনুষ্ঠিত  :: ------ ব্রোঞ্জ\n৪. ১৭ তম এশিয়ান গেমস ১৯ শে ৩০ শে অক্টোবর ২০১৪ পর্যন্ত কোরিয়ার ইনচিয়নে অনুষ্ঠিত :: :: ----- ব্রোঞ্জ\n৫। কমনওয়েলথ গেমস ২০১৪: ---- অংশগ্রহণ\n11। অলিম্পিক বাছাই এশিয়া - ওসিয়ানা প্রথম রাউন্ড :---- অংশগ্রহণ\n\n\n== তথ্যসূত্র =="}