{"pageid": 1058590, "title": "পরিবেশের কোলাহল", "url": "https://bn.wikipedia.org/wiki?curid=1058590", "content": "পরিবেশের কোলাহল হলো শব্দ দূষণের সমষ্টি যা বাইরে ঘটে থাকে। বিভিন্ন উপায়ে যেমন - পরিবহন, শিল্প এবং বিনোদনমূলক ক্রিয়াকলাপের কারণে এই শব্দের উৎপত্তি হতে পারে।\nকোলাহল হলো অনাকাঙ্ক্ষিত শব্দ যা বিরক্তির উদ্রেক করে এবং শোনার সময় তা অসংহত ও উচ্চ মনে হয়। এই প্রসঙ্গে, মানুষের, প্রাণী বা পরিবেশের ক্রিয়াকলাপের সমস্ত ক্ষেত্রে পরিবেশের কোলাহল সাধারণত কোনও না কোনও আকারে উপস্থিত থাকে। পরিবেশের কোলাহলের সংস্পর্শের ফলে মানুষের উপর অনুভূতিগত, শারীরিক অথবা মানসিক প্রভাব পরতে পারে। অল্প মাত্রার শব্দ ক্ষতিকারক নয়। তবে অতিমাত্রায় কোলাহলের (যেমন শব্দদূষণ) ফলে বিরূপ প্রভাব হতে পারে: বিরক্তি, ঘুমের ব্যাঘাত, উদ্বেগ, শ্রবণশক্তির ক্ষতি এবং পীড়নজনিত সংবহন তন্ত্রের স্বাস্থ্য সমস্যা।\nপরিবেশের কোলাহল বিশ্বজুড়ে অনেক সরকার এবং প্রতিষ্ঠান দ্বারা অধ্যয়ন করা হয়, নিয়ন্ত্রিত হয় এবং তদারকি করা হয়।\n\n\n== পরিবেশের কোলাহলের নির্গমন ==\nবিভিন্ন উত্‍স এবং প্রক্রিয়ার মাধ্যমে শিল্প ও বিনোদনমূলক কোলাহল উত্‍পন্ন হতে পারে। শিল্পের কোলাহল উৎপাদিত হতে পারে শিল্প কল-কারখানা দ্বারা, (অর্থাৎ, পণ্য তৈরি বা সন্নিবেশন), বিদ্যুৎ উৎপাদন (জলবিদ্যুৎ বা বায়ুকল), নির্মাণ কার্যক্রম, বা কৃষি ও মাংস প্রক্রিয়াজাতকরণ কারখানা। বিনোদনমূলক কোলাহলের উত্‍স হিসেবে সংগীত উৎসব, শুটিং রেঞ্জ, ক্রীড়া উৎসব, মোটর রেসিং, কাঠের কাজ, পাব, রাস্তায় মানুষের ক্রিয়াকলাপ  ইত্যাদি অন্তর্ভুক্ত করা যেতে পারে।\n\n\n== পরিবেশের কোলাহল এবং স্বাস্থ্য প্রভাব ==\nকোলাহল এবং জীবনের মান পারস্পরিক সম্পর্কযুক্ত। পরিবেশগত কোলাহল বৃদ্ধিতে, বিশেষত যারা রেলপথ এবং বিমানবন্দরের কাছে বসবাস করে তাদের জন্য সমস্যা তৈরি করে। উচ্চ কোলাহলের অঞ্চলে যারা থাকেন তাদের পর্যাপ্ত ও মানসম্মত ঘুমের ব্যাঘাত ঘটে থাকে।\nউচ্চমাত্রার পরিবেশগত কোলাহল হৃদরোগের কারণ হতে পারে। কোলাহল রক্তচাপ বাড়িয়ে তুলতে পারে, হৃদ কম্পন পরিবর্তন করতে পারে এবং স্ট্রেস হরমোনগুলি তৈরি করতে পারে। বিরূপ স্বাস্থ্য পরিবর্তন ধারাবাহিক হলে তা উচ্চ রক্তচাপ, আর্টেরিয়োস্ক্লেরোসিস এবং আরও মারাত্মক সমস্যা যেমন স্ট্রোক বা মায়োকার্ডিয়াল ইনফার্কশনের ঝুঁকির কারণ হতে পারে।\nস্বাস্থ্যের আরেকটি বিষয়, পরিবেশের কোলাহলে আক্রান্ত হয়ে ঘুম কমে যেয়ে অনিদ্রা হতে পারে। আমাদের দেহ সঠিকভাবে কাজ করার জন্য ঘুমের প্রয়োজন এবং চারপাশে অতিরিক্ত পরিবেশের কোলাহলের কারণে কিছু মানুষের ঘুমের ব্যঘাত ঘটতে পারে। অনেকের কাছে, এমনকি চারিপার্শ্বিক শব্দও তাদের ঘুমের অবস্থাকে প্রভাবিত করতে পারে যা তাদের জীবন মানের এবং দৃষ্টিভঙ্গিকে প্রভাবিত করতে পারে।\n\n\n== পরিবেশগত কোলাহল নীতি এবং নিয়ন্ত্রণ ==\n\n\n==== ফ্রান্স ====\n\nফ্রান্সে রিপোর্টে ২৪ মেট্রোপলিটন অঞ্চল রয়েছে। এর মধ্যে ৯.৬ মিলিয়ন বাসিন্দা এবং ২৭২ বর্গকিলোমিটার এলাকা নিয়ে প্যারিস সবচেয়ে বড় অঞ্চল।\nফ্রান্সের অনেক বাসিন্দা উচ্চ স্তরের কোলাহলে বসবাস করে। পূর্বে এটি অনুমান করা হয়েছিল যে জনসংখ্যার ১০%, প্রায় ২ মিলিয়ন লোক, ৭০% ডেসিবেল সমতুল্য অবিচ্ছিন্ন শব্দের মাঝে বসবাস করে, তবে বর্তমানে সংখ্যাটি আরও বেশি বলে অনুমান করা হয়।\n\n\n== আরও দেখুন ==\nমোটর সাইকেল\nশব্দদূষণ\nবিনিময় ভারসাম্য\n\n\n== তথ্যসূত্র ==\n\n\n== বহিঃসংযোগ ==\nNoise effects. Beyond annoyance\nNoise Observation and Information Service for Europe  ওয়েব্যাক মেশিনে আর্কাইভকৃত ১৬ জানুয়ারি ২০১৩ তারিখে\nInformation: Lärm – ein Problem in Europa / Noise – a problem in Europe  ওয়েব্যাক মেশিনে আর্কাইভকৃত ২৫ ফেব্রুয়ারি ২০২১ তারিখে\nNIOSH Buy Quiet Topic Page\nNoise-Planet: app  to make an open source noise map of environmental noise"}