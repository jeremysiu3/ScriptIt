{"pageid": 1521201, "title": "বাসু প্রিমলানি", "url": "https://bn.wikipedia.org/wiki?curid=1521201", "content": "ঋতু বাসু প্রিমলানি একজন ভারতীয় স্ট্যাণ্ড-আপ কমেডিয়ান এবং পরিবেশবিদ। তিনি তাঁর কাজের জন্য ভারত সরকারের থেকে ২০১৫ সালের নারী শক্তি পুরস্কার পেয়েছিলেন।\n\n\n== ব্যক্তিগত জীবন ==\nপ্রিমলানি ভারতের নতুন দিল্লিতে বড় হয়ে ওঠেন। তিনি  লস অ্যাঞ্জেলসের ক্যালিফোর্নিয়া বিশ্ববিদ্যালয় থেকে ভূগোল, নগর পরিকল্পনা এবং আইন বিষয়ে স্নাতকোত্তর ডিগ্রি অর্জন করেছেন।\n\nতিনি একজন ফিটনেস উৎসাহী এবং পাঁচটি হাফ ম্যারাথন, দুটি অলিম্পিক-দূরত্বের ট্রায়াথলন, একটি হাফ আয়রনম্যান এবং একটি স্প্রিন্ট ট্রায়াথলন করেছেন। বর্তমানে তিনি দিল্লিতে বসবাস করেন। তিনি একজন সোমাটিক থেরাপিস্টও (বিভিন্ন মন-শরীরের কৌশল ব্যবহার করে মানুষের শরীরের ক্ষতিকারক, চাপা আবেগ মুক্ত করতে সাহায্য করে)।\n\n\n== কর্মজীবন ==\nপ্রিমলানি মার্কিন যুক্তরাষ্ট্রে অলাভজনক থিম্মাক্কা'স রিসোর্সেস ফর এনভায়রনমেন্টাল এডুকেশন প্রতিষ্ঠা করেন। এই সংস্থাটি রেস্তোরাঁগুলির জন্য পরিবেশগত পরামর্শ পরিষেবা প্রদান করত এবং ২০০৩ সালে এটি ক্যালিফোর্নিয়া গভর্নরস এনভায়রনমেন্টাল অ্যাণ্ড ইকোনমিক লিডারশিপ পুরস্কার পেয়েছিল।  রেস্তোরাঁগুলির সাথে তাঁর কাজের জন্য তাঁকে অশোক ফেলো নিযুক্ত করা হয়েছিল। প্রিমলানির সংস্থা ২০০৩ সালে মার্কিন ইপিএ (এনভায়রনমেন্টাল প্রোটেকশন এজেন্সি) অঞ্চল ৯-এ পুরস্কারও পেয়েছিল।\n২০১৪ সালের জুলাই মাসে, বেঙ্গালুরু-ভিত্তিক পরিবেশবিদ সালুমারাদা থিম্মাক্কা অভিযোগ করেন প্রিমলানি তাঁর নাম ব্যবহার ক'রে মার্কিন যুক্তরাষ্ট্র থেকে অর্থ আদায় করে প্রতারণা করছেন। থিম্মাক্কার মতে, প্রিমলানি মার্কিন যুক্তরাষ্ট্রে থিম্মাক্কা'স রিসোর্সেস ফর এনভায়রনমেন্টাল এডুকেশন প্রতিষ্ঠা ক'রে তাঁর নামের অপব্যবহার করছিলেন। প্রিমলানির বলেছেন, শতবর্ষী থিম্মাক্কা \"সম্ভবত\" ভুলে গেছেন যে তিনি প্রিমলানিকে তাঁর নাম ব্যবহার করার জন্য সম্মতি দিয়েছিলেন।\n\nপ্রিমলানি নিউ ইয়র্ক সিটি, সান ফ্রান্সিসকো, মুম্বাই, দুবাই, বেঙ্গালুরু, হায়দ্রাবাদ, চণ্ডীগড়, পুনে এবং দিল্লি সহ বিশ্বজুড়ে শত শত কর্পোরেট এবং কমেডি ক্লাব শো প্রযোজনা এবং পরিবেশনা করে শিরোনামে এসেছেন। তিনি তাঁর কমেডির মাধ্যমে সামাজিক বার্তা প্রদান করেন, পরিবেশ, মানবাধিকার, এবং ধর্ষণের মতো সাহসী বিষয়গুলিতে সোচ্চার হন।\n২০২৪ সালে, তিনি ভারতের নতুন দিল্লিতে তাঁর প্রথম গ্রাফিক উপন্যাস, জুটা প্রকাশ করেন এবং নক্সভিলের নতুন স্থায়ী পরিচালক হিসেবে কাজ শুরু করেন।\n\n\n== পুরস্কার ==\nভারত সরকার কর্তৃক নারী শক্তি পুরস্কার, ২০১৫\nগ্লোবাল অশোকা ইনোভেটর্স ফর দ্য পাবলিক সোশ্যাল এন্টারপ্রেনার ফেলোশিপ ২০০৪\nমার্কিন ইপিএ অঞ্চল ৯-এ পরিবেশগত অর্জন পুরস্কার ২০০৩\nক্যালিফোর্নিয়া গভর্নরের পরিবেশগত ও অর্থনৈতিক নেতৃত্ব পুরস্কার ২০০৩\n\n\n== তথ্যসূত্র =="}