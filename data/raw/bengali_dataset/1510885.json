{"pageid": 1510885, "title": "জার্নাল অব সেক্স রিসার্চ", "url": "https://bn.wikipedia.org/wiki?curid=1510885", "content": "জার্নাল অব সেক্স রিসার্চ হল একটি বিশেষজ্ঞ পর্যালোচিত একাডেমিক জার্নাল যা মানুষের যৌনতা এবং সাধারণভাবে যৌনবিদ্যার ক্ষেত্রকে নিয়ে গবেষণামুলক আলোচনা প্রকাশ করে। এটি সোসাইটি ফর দ্য সায়েন্টিফিক স্টাডি অফ সেক্সুয়ালিটির পক্ষ থেকে রাউটলেজ দ্বারা প্রকাশিত হয়। ১৯৬৩ সালে সোসাইটিটি অ্যাডভান্সেস ইন সেক্স রিসার্চ শিরোনামে একটি এক-ইস্যু জার্নাল প্রকাশ করেছিল। ১৯৬৫ সালে এটি জার্নাল অব সেক্স রিসার্চ নামে প্রথমবারের মত প্রকাশিত হয়েছিল। এর প্রধান সম্পাদক হলেন সিনথিয়া এ গ্রাহাম (সাউদাম্পটন বিশ্ববিদ্যালয়)।\n২০২০ সালে জার্নালটির ইমপ্যাক্ট ফ্যাক্টর ছিল ৫.১৪১।  ২০১৩ সালে সাময়িকীটি \"সামাজিক বিজ্ঞান, আন্তঃবিভাগীয়\" বিভাগে ৯২টি সাময়িকীর মধ্যে ২য়  এবং \"মনস্তত্ত্ব, ক্লিনিকাল\" বিভাগে ১১১টি সাময়িকীর মধ্যে ২৬ তম স্থান অধিকার করে নিয়েছিল।  সাময়িকীটিতে ২০০৯ সাল থেকে যৌন গবেষণার বার্ষিক পর্যালোচনা অন্তর্ভুক্ত হয়। \n\n\n== তথ্যসূত্র ==\n\n\n== বহি:স্থ সংযোগ ==\nদাপ্তরিক ওয়েবসাইট"}