{"pageid": 1519615, "title": "গুলসেন আক্তাস", "url": "https://bn.wikipedia.org/wiki?curid=1519615", "content": "গুলসেন আক্তাস (জন্ম ১৯৫৭) একজন তুর্কি শিক্ষাবিদ এবং কুর্দি বংশোদ্ভূত নারী সমাজকর্মী। বার্লিনের শোনবার্গে বসবাস করেন। তিনি জার্মানিতে অভিবাসী মহিলাদের নানা সেবা প্রদানের করেন। তিনি ২০০৯ সালে \"কসমোপলিটা\" এবং ২০১১ সালে \"অর্ডার অফ মেরিট অফ বার্লিন\" পুরস্কারে ভূষিত হন।\n\n\n== প্রাথমিক জীবন ==\nগুলসেন আকতাস ১৯৫৭ সালে তুরস্কের পূর্ব আনাতোলিয়া অঞ্চলের টুনসেলিতে জন্মগ্রহণ করেন। তিনি কুর্দি আলেভি বংশোদ্ভূত।\n তার বাবা খুব অল্প বয়সে মারা যান। তার মা নিজের সন্তানদের ছাড়াই জার্মানিতে গ্যাস্টারবিটার হিসেবে কাজ করার জন্য চলে আসেন। তুরস্কে তার চার মেয়ের ভরণপোষণের জন্য তিনি বছরের পর বছর ধরে একটি কারখানায় কাজ করেছেন। গুলসেন আকতাস তুরস্কে তার আত্মীয়দের সাথে বড় হয়েছেন।তিনি সানলিউরফার উচ্চ বিদ্যালয় থেকে স্নাতক ডিগ্রি অর্জন করেন এবং দিয়ারবাকির প্রদেশের প্রাথমিক বিদ্যালয়ের শিক্ষিকা হিসেবে চাকরি শুরু করেন।\n২১ বছর বয়সে, গুলসেন আক্তাস তার মায়ের সাথে জার্মানিতে যান। প্রথমে ফ্রাঙ্কফুর্ট আম মেইন এবং পরে বার্লিন থেকে তিনি রাষ্ট্রবিজ্ঞানে ডিগ্রি অর্জন করেন।\n\n\n== কর্মজীবন ==\nস্নাতক শেষ করার পর, তিনি বার্লিনের প্রথম নারী আশ্রয়কেন্দ্রগুলির একটিতে কাজ করেন এবং বিভিন্ন অভিবাসী এবং নারী প্রকল্পে কাজ করেন। ২০০৪ সালে, তিনি শোনবার্গের নিউমার্ক প্রাথমিক বিদ্যালয়ের বিভিন্ন বংশোদ্ভূত ছাত্র এবং অভিভাবকদের তত্ত্বাবধান এবং পরামর্শ দেবার দায়িত্ব পালন করেন। তিনি সেনবার্গের নিউমার্ক অঞ্চলে বসবাস করেন। তিনি আর্মেনিয়ান, তুর্কি, কুর্দি, বসনিয়ান এবং আরব নারী, মা ও মেয়েদের জন্য একটি নারী নেটওয়ার্ক প্রতিষ্ঠা করেছিলেন।\n২০০৭ সাল থেকে, তিনি \"হুজুর\" (শান্তি, প্রশান্তির জন্য তুর্কি) পরিচালনা করছেন, যা প্রবীণ নাগরিকদের জন্য একটি সেবা প্রদান কেন্দ্র।প্রথম প্রজন্মের অভিবাসী অর্থাৎ বয়স্ক অভিবাসীরা প্রায়ই এ কেন্দ্র থেকে সুযোগ-সুবিধা গ্রহণ করেন। এই কেন্দ্রটি সকল বয়সের বিভিন্ন জাতিগত গোষ্ঠীর মধ্যে আন্তঃসাংস্কৃতিক সংলাপ প্রচার করে। উপরন্তু, শিক্ষা এবং অবসর কার্যক্রমের মাধ্যমে একীকরণের আয়োজন করা হয়। অন্যান্য সেবাগুলির মধ্যে রয়েছে সাক্ষরতা ক্লাস, একটি গায়কদল, টিয়ারগার্টেনে নর্ডিক হাঁটা এবং সিনিয়র কারাওকে । জার্মানির ইতিহাস বিষয়ের উপর জানানো ও একটি জনপ্রিয় সেবা।}}\n\n\n== পুরস্কার ==\nবিভিন্ন জাতিগত গোষ্ঠীর অভিবাসীদের সাথে সম্পর্কিত তার প্রকল্পগুলির জন্য তিনি ২০০৯ সালের \"কসমোপলিটা\" পুরস্কারে ভূষিত হন।\n৩০ সেপ্টেম্বর ২০১১-এ, বার্লিনের গভর্নিং মেয়র ক্লাউস ওয়াওয়ারিট তাকে বার্লিনের অর্ডার অফ মেরিট (জার্মান: Verdienstorden des Landes Berlin)প্রদান করেন।\n\n\n== তথ্যসূত্র =="}