{"pageid": 1525224, "title": "টিএমএসএস মেডিকেল কলেজ", "url": "https://bn.wikipedia.org/wiki?curid=1525224", "content": "টিএমএসএস মেডিকেল কলেজ বা সংক্ষেপে টিএমসি, একটি বেসরকারি মেডিকেল কলেজ, যা বাংলাদেশের বগুড়া জেলায় অবস্থিত। এটি ২০০৮ সালে বেসরকারি সংস্থা টিএমএসএস-এর নির্বাহী পরিচালক হোসেনে-আরা বেগমের উদ্যোগে প্রতিষ্ঠিত হয়।\n\n\n== অবস্থান ==\nটিএমএসএস মেডিকেল কলেজ বগুড়া শহর থেকে প্রায় ৬ কিলোমিটার উত্তরে ঢাকা-রংপুর মহাসড়কের পাশে অবস্থিত। ক্যাম্পাসটি ৯ একর জায়গার ওপর বিস্তৃত এবং করতোয়া নদীর পাশে অবস্থিত। শিক্ষার্থীদের জন্য পাঁচটি আবাসিক হোস্টেল রয়েছে, যেখানে দেশি ও বিদেশি শিক্ষার্থীরা একসঙ্গে বসবাস করেন।\n\n\n== একাডেমিক কার্যক্রম ==\nএমবিবিএস কোর্স, বিডিএস কোর্স, পোস্ট গ্র্যাজুয়েশন কোর্স, এনাটমি, প্যাথলজি, শিশু, চক্ষু, ইএনটি বিভাগসহ আরও পাঁচটি বিষয়ে পোস্ট গ্র্যাজুয়েশন কোর্স চালু হয়েছে। কলেজে বর্তমানে ২৭০ জন শিক্ষক রয়েছেন, যারা বিভিন্ন বিষয়ে পাঠদান করছেন। স্টুডেন্ট উইক উপলক্ষে বিভিন্ন ক্রীড়া ও সাংস্কৃতিক অনুষ্ঠানের আয়োজন করা হয়। কলেজে নাচ, গান, অভিনয়ের প্রশিক্ষণের জন্য শিক্ষক রয়েছেন।\nমেডিকেল স্কিল সেন্টার ও স্কিল ল্যাবরেটরি চালু রয়েছে, যেখানে শিক্ষার্থীরা হাতে-কলমে প্রশিক্ষণ গ্রহণ করতে পারেন। কলেজের টু-ইন হোস্টেলে দেশি ও বিদেশি শিক্ষার্থীদের জন্য পৃথক আবাসন ব্যবস্থা রয়েছে।\n\n\n== হাসপাতাল সুবিধা ==\nটিএমএসএস মেডিকেল কলেজের শিক্ষার্থীদের ব্যবহারিক প্রশিক্ষণের জন্য ক্যাম্পাসের মধ্যে দুইটি প্রধান হাসপাতাল রয়েছে। রফাতুল্লাহ কমিউনিটি হাসপাতাল - ১,০০০ শয্যাবিশিষ্ট হাসপাতাল, যেখানে সাধারণ চিকিৎসা সেবা প্রদান করা হয়। ক্যানসার হাসপাতাল - ২৫০ শয্যার হাসপাতাল, যেখানে ক্যানসার রোগীদের বিশেষায়িত চিকিৎসা দেওয়া হয়।\n\n\n== তথ্যসূত্র =="}