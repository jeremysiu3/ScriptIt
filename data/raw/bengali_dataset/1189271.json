{"pageid": 1189271, "title": "আক্সেল দিসাসি", "url": "https://bn.wikipedia.org/wiki?curid=1189271", "content": "আক্সেল উইলসন আর্থার দিসাসি মাকিনিস বেলো (জন্ম: ১১ মার্চ ১৯৯৮) ফরাসি পেশাদার ফুটবলার। লীগ ওয়ানে মোনাকো ক্লাবের রক্ষণভাগে খেলেন।\nফ্রান্সে জন্মগ্রহণ করলেও তিনি কঙ্গো বংশোদ্ভূত। ২০১৭ সালের জিয়াক্স ডে লা ফ্রাঙ্কোফোনি প্রতিযোগিতাকে ঘিরে ডিআর কঙ্গোর অনূর্ধ্ব-২০ দলের সদস্যরূপে খেলার জন্যে আমন্ত্রণবার্তা লাভ করেন। ফ্রান্সের পক্ষে যুবদের আন্তর্জাতিকে খেলেন।\n\n\n== খেলোয়াড়ী জীবন ==\nপারি এফসি’র যুব একাডেমিতে প্রশিক্ষণ গ্রহণ করেন। ১১ ডিসেম্বর, ২০১৬ তারিখে ক্লাবের পক্ষে তাঁর অভিষেক পর্ব সম্পন্ন হয়। তবে, অভিষেক পর্ব সুখকর হয়নি। আরসি লেন্সের কাছে তার দল ১-০ ব্যবধানে পরাভূত হয়। এরপর, ২০১৬ সালে রেঁসে চলে যান। ৭ আগস্ট, ২০২০ তারিখে €১৩ মিলিয়ন ইউরোতে ফিবাবদ রেঁস থেকে এএস মোনাকোতে স্থানান্তর প্রক্রিয়া সম্পন্ন করেন। ঐ ক্লাবের সাথে ৫ বছরের চুক্তিতে স্বাক্ষর করেছেন। ২৩ আগস্ট সাবেক ক্লাব রেঁসের বিপক্ষে লীগের খেলায় অংশ নেয়ার মাধ্যমে প্রথম খেলেন। খেলাটি ২-২ ব্যবধানে ড্রয়ে পরিণত হয় ও তিনি একটি গোল করেছিলেন।\n১৪ নভেম্বর, ২০২২ তারিখে ফিফা বিশ্বকাপ ফুটবল খেলার জন্যে ফ্রান্স দলের সদস্য হন। আঘাতপ্রাপ্ত প্রেসনেল কিম্পেম্বের পরিবর্তে তাঁকে দলে অন্তর্ভূক্ত করা হয়।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে আক্সেল দিসাসি (ফরাসি) \nআক্সেল দিসাসি – উয়েফা প্রতিযোগিতার রেকর্ড (আর্কাইভ) (ইংরেজি) \nটেমপ্লেট:AS Monaco FC squad"}