{"pageid": 1031448, "title": "খুশালি কুমার", "url": "https://bn.wikipedia.org/wiki?curid=1031448", "content": "খুশালি কুমার একজন ভারতীয় অভিনেত্রী ও ফ্যাশন ডিজাইনার। তিনি টি-সিরিজ গ্রুপের প্রতিষ্ঠাতা গুলশান কুমারের মেয়ে। ২০১৫ সালে, তিনি বলিউডের ভিডিও গান মনু ইশক দা-তে আত্মপ্রকাশ করেছিলেন এবং তারপর থেকে তিনি হাইওয়ে স্টার, রাত কামাল হ্যায়, মেরে পাপা, এক ইয়াদ পুরানির মতো জনপ্রিয় গানে হাজির হয়েছেন।\n\n\n== কর্মজীবন ==\nখুশালি কুমার দিল্লির এনআইএফটি থেকে ফ্যাশন ডিজাইনিংয়ে স্নাতক ডিগ্রি অর্জন করেছিলেন এবং পরে পপ শিল্পী শাকিরা, দুই বার গ্র্যামি পুরস্কারপ্রাপ্ত সঙ্গীতশিল্পী লিন রিমস, জেনা দেওয়ান তাতুম, স্পাইস গার্ল মেলানিয়া সি, কারম্যান ইলেক্ট্রার জন্য  পোশাক পরিকল্পনা করেছিলেন।  তিনি জাস্টিন বিবারের মিউজিক ভিডিও ওয়েট ফর এ মিনিটের জন্যও পোশাক পরিকল্পনা করেছিলেন।\nমাধবন অভিনীত দহি চিনিতে খুশালি কুমার অভিনয় জীবনের শুরু করেছিলেন যেখানে তিনি একজন আইনজীবী হিসাবে অভিনয় করেছিলেন।\nখুশালি নিজের সংগীত ভিডিওতে তাঁর প্রয়াত বাবা গুলশান কুমারের প্রতি শ্রদ্ধা জানাতে বোন তুলসী কুমারের গাওয়া একটি গান দিয়ে শুরু করেছিলেন।\n২০১৮ সালে, তিনি কয়েকটি স্বল্পদৈর্ঘ্য ছবিতে অভিনয় করেছিলেন, যার মধ্যে জিনা মুশকিল হ্যায় ইয়ার  চলচ্চিত্রটি যুক্তরাজ্যের পাইনউড স্টুডিওজ এবং দাদাসাহেব ফালকে পুরস্কার অর্জন করেছে।\nতিনি ড্রুক আন্তর্জাতিক চলচ্চিত্র উৎসবে হিন্দি পুর্ণদৈর্ঘ্য চলচ্চিত্র জিনা মুশকিল হ্যায় ইয়ারে অভিনয়ের জন্য ক্রিটিক চয়েস পুরস্কারও পেয়েছেন।\n\n\n== ব্যক্তিগত জীবন ==\nখুশালি কুমারের জন্ম একটি  হিন্দু পাঞ্জাবি পরিবারে, পিতা গুলশান কুমার এবং মা সুদেশ কুমারির ঘরে। ভূষণ কুমার ও তুলসী কুমার নামে তার দু'জন ভাইবোন  রয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে খুশালি কুমার (ইংরেজি)\nফেসবুকে খুশালি কুমার\nইন্সটাগ্রামে খুশালি কুমার"}