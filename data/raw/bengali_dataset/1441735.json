{"pageid": 1441735, "title": "নুনো আলেক্সান্দ্রে তাভারেস মেন্দেস", "url": "https://bn.wikipedia.org/wiki?curid=1441735", "content": "নুনো আলেক্সান্দ্রে তাভারেস মেন্দেস (পর্তুগিজ: Nuno Mendes; জন্ম: ১৯ জুন ২০০২; নুনো মেন্দেস নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লিগের শীর্ষ স্তর লিগ ১-এর ক্লাব পারি সাঁ-জেরমাঁ এবং পর্তুগাল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৮ সালে, মেন্দেস পর্তুগাল অনূর্ধ্ব-১৬ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় তিন বছর যাবত পর্তুগালের বয়সভিত্তিক দলের হয়ে খেলার পর, তিনি ২০২১ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ২০ ম্যাচে অংশগ্রহণ করেছেন।\n\n\n== প্রারম্ভিক জীবন ==\nনুনো আলেক্সান্দ্রে তাভারেস মেন্দেস ২০০২ সালের ১৯শে জুন তারিখে পর্তুগালের সিন্ত্রায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমেন্দেস পর্তুগাল অনূর্ধ্ব-১৬, পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-১৯ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৮ সালের ৫ই মে তারিখে তিনি ফ্রান্স অনূর্ধ্ব-১৬ দলের বিরুদ্ধে ম্যাচে পর্তুগাল অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৩ বছরে ১৮ ম্যাচে অংশগ্রহণ করে ১টি গোল করেছেন।\n২০২১ সালের ২৪শে মার্চ তারিখে, ১৮ বছর, ৯ মাস ও ৫ দিন বয়সে, বাম পায়ে ফুটবল খেলায় পারদর্শী মেন্দেস আজারবাইজানের বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৫ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি পর্তুগাল ১–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে মেন্দেস সর্বমোট ১১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nনুনো আলেক্সান্দ্রে তাভারেস মেন্দেস – ফিফা প্রতিযোগিতার রেকর্ড (ইংরেজি) \nনুনো আলেক্সান্দ্রে তাভারেস মেন্দেস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে নুনো আলেক্সান্দ্রে তাভারেস মেন্দেস  (ইংরেজি)  \nসকারবেসে নুনো আলেক্সান্দ্রে তাভারেস মেন্দেস (ইংরেজি) \nবিডিফুটবলে নুনো আলেক্সান্দ্রে তাভারেস মেন্দেস  (ইংরেজি)  \nইইউ-ফুটবলে নুনো আলেক্সান্দ্রে তাভারেস মেন্দেস (ইংরেজি) \nট্রান্সফারমার্কেটে নুনো আলেক্সান্দ্রে তাভারেস মেন্দেস (ইংরেজি) \nওয়ার্ল্ডফুটবল.নেটে নুনো আলেক্সান্দ্রে তাভারেস মেন্দেস (ইংরেজি) \nইএসপিএন এফসিতে নুনো আলেক্সান্দ্রে তাভারেস মেন্দেস (ইংরেজি) \nন্যাশনাল-ফুটবল-টিমস.কমে নুনো আলেক্সান্দ্রে তাভারেস মেন্দেস (ইংরেজি)"}