{"pageid": 1530775, "title": "কর্ণাটক ওয়াকফ বোর্ডের জমি কেলেঙ্কারি", "url": "https://bn.wikipedia.org/wiki?curid=1530775", "content": "কর্ণাটক ওয়াকফ বোর্ড জমি কেলেঙ্কারি ভারতে ₹২,০০০ বিলিয়ন (২৩ বিলিয়ন মার্কিন ডলার) মূল্যের সম্পত্তি তহবিলের অনুমিত দুর্নীতির সঙ্গে সম্পর্কিত, যা ২০১২ সালে কর্ণাটক রাজ্যের সংখ্যালঘু কমিশনের জমাকৃত এক প্রতিবেদনের মাধ্যমে প্রকাশ্যে আসে। ২০১২ সালের মার্চ মাসে, কর্ণাটক রাজ্যের সংখ্যালঘু কমিশনের চেয়ারম্যান আনোয়ার মানিপ্পাডি কর্ণাটকের তৎকালীন মুখ্যমন্ত্রী ডি.ভি. সদানন্দ গৌড়ার কাছে একটি প্রতিবেদন জমা দেন। ওই প্রতিবেদনে অভিযোগ করা হয় যে কর্ণাটক ওয়াকফ বোর্ডের নিয়ন্ত্রণাধীন ২৭,০০০ একর জমি হয় আত্মসাৎ করা হয়েছে বা অবৈধভাবে বরাদ্দ দেওয়া হয়েছে। ওই জমির মূল্য আনুমানিক ₹২ ট্রিলিয়ন (৩৯ বিলিয়ন মার্কিন ডলার) বলে হিসাব করা হয়েছে।\nকর্ণাটক ওয়াকফ বোর্ড একটি মুসলিম দাতব্য সংস্থা, যা দরিদ্রদের কল্যাণে দানকৃত সম্পত্তি পরিচালনা ও তদারকি করে। আনোয়ার মানিপ্পাডির কমিশনকৃত প্রতিবেদনে অভিযোগ করা হয়েছে যে কর্ণাটক ওয়াকফ বোর্ড তাদের প্রায় ৫০% জমি রাজনীতিবিদ ও বোর্ড সদস্যদের সহযোগিতায় রিয়েল এস্টেট মাফিয়ার হাতে বাজার মূল্যের একটি ক্ষুদ্র অংশের বিনিময়ে আত্মসাৎ হতে দিয়েছে। মানিপ্পাডি সরকারকে ওয়াকফ বোর্ডের দুর্নীতির তদন্তে একটি কমিটি গঠন করার এবং বোর্ডের মাধ্যমে অবৈধভাবে বিক্রিত সম্পত্তি পুনরুদ্ধারে একটি বিশেষ টাস্কফোর্স গঠনের সুপারিশ করেছেন। ইতোমধ্যেই আয়কর বিভাগ এই দুর্নীতির বিষয়ে তদন্ত শুরু করেছে।\n\n\n== আরো দেখুন ==\nভারতের কেলেঙ্কারির তালিকা\nভারতে দুর্নীতি\n\n\n== তথ্যসূত্র =="}