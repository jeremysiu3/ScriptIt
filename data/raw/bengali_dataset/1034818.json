{"pageid": 1034818, "title": "সাসক্যাচুয়ান পর্বত (ইউকন)", "url": "https://bn.wikipedia.org/wiki?curid=1034818", "content": "একই নামের অন্য পর্বতের জন্য দেখুন, সাসক্যাচুয়ান পর্বত (আলবার্টা)\nসাসক্যাচুয়ান পর্বত কানাডার ইউকন প্রদেশের ক্লুয়ানি জাতীয় উদ্যান ও সংরক্ষিত অঞ্চলের সর্ব দক্ষিণ-পশ্চিম কোনে অবস্থিত ৩,৫০০ মিটার (১১,৫০০ ফুট) উচ্চতাবিশিষ্ট একটি পর্বত। ১৯৬৭ সালে কানাডার সকল প্রদেশসমূহের একত্রিত হওয়ার শতবর্ষ উপলক্ষে সাক্যাচুয়ান প্রদেশের নামে এই পর্বতের নামকরণ করা হয়। পর্বতটি কানাডার প্রদেশগুলির নামানুসারে রাখা এবং উইকনের সেন্টেনিয়াল পর্বত মালার ১১টি অন্যান্য পর্বতের অন্যতম, যা ২০১২ সাল পর্যন্ত কেউ আরোহণ করেনি।\n\n\n== আরোহণ প্রচেষ্ঠা ==\nকানাডার প্রদেশ সমূহের সংযুক্ত হয়ে সংঘরাষ্ট্র হিসেবে আত্মপ্রকাশের শতবর্ষ উপলক্ষে ১৯৬৭ সালে প্রথমবার এই পর্বত বিজয়ের চেষ্টা করা হয়। ২০০৫ সালের মে মাসে, সাসক্যাচুয়ানের প্রদেশটির শতবর্ষ উদ্‌যাপন উপলক্ষে দ্বিতীয় চেষ্টা করে। তবে, স্বাভাবিক আবহাওয়ার তুলনায় উষ্ণতর পরিস্থিতি এবং অপেক্ষাকৃত নিরাপদ আরোহণপথের সন্ধান করতে গিয়ে ৩৫ কিলোমিটার হিমবাহী পদ্ধতি অনুসরণের পর এই প্রচেষ্টাটি প্রত্যাখ্যাত হয়েছিল। পর্বতটি ২০০৭ সালে তৃতীয়বার আরোহণের চেষ্টা হয়েছিল।\n২০১২ সালে সাসক্যাচুয়ানের স্টিভ হুইটিংটন, জেফ ডমিট্রোইচ, স্যাম উঙ্গার এবং রেন র‍্যাবাটের সমন্বয়ে গঠিত একটি দল পর্বতটি আরোহণের আরেকটি চেষ্টা চালায়। এই প্রচেষ্টায় আরোহীরা ১৯৬৭ সালের আরোহণ শিবির ব্যবহার করেছিল। দলটি ১৮ মে আরোহণ শুরু করেছিল। তবে ৩,২০০ মিটার (১০,৫০০ ফুট) উচ্চতায় পৌছানোর পর, তারা ফিরে আসতে বাধ্য হয়। যাত্রাপথে থাকা গভীর ফাটল ও প্রতিকূল আবহাওয়া পরিস্থিতির জন্য দলটি পর্বতটির সর্বোচ্চ বিন্দুতে পৌছানোর চেষ্টা ব্যাহত হয়।\n২০১৩ সালের বসন্তের শুরুতে সুইডেনের বেনি এলোফসন, জোয়েল জোহানসন এবং অ্যাক্সেল পামক্র্যান্টজের সাস্ক্যাচুয়ান পর্বতের চূড়ায় পৌছানোর চেষ্টা করেছিল। এই দলটি পর্বতটির উত্তর দিক দিয়ে চিটিনা হিমবাহ বেয়ে উঠার চেষ্টা করে। তারা কোন সুরক্ষিত পথ বের করতে পারেনি, এবং চেষ্টা বিফল হয়। সাসাক্যাচুয়ান পর্বতের বদলে এই দলটি পূর্বে আরোহিত হয়নি এমন অন্য দুইটি পর্বতের চূড়া আরোহণ করেছিল। \n\n\n== তথ্যসূত্র =="}