{"pageid": 1480696, "title": "সিদ্ধার্থ-গরিমা", "url": "https://bn.wikipedia.org/wiki?curid=1480696", "content": "সিদ্ধার্থ–গরিমা হল সিদ্ধার্থ সিং (২৭ নভেম্বর ১৯৭৯) ও গরিমা বহাল (২৯ অক্টোবর ১৯৭৯) এর সমন্বয়ে গঠিত ভারতীয় চলচ্চিত্র রচয়িতা ও গীতিকার যুগল। তাদের উল্লেখযোগ্য চলচ্চিত্র হল গোলিয়োঁ কী রাসলীলা রাম-লীলা (২০১৩), বাজীরাও মাস্তানী (২০১৫), টয়লেট: এক প্রেম কথা (২০১৭), পদ্মাবত (২০১৮), কবির সিং (২০১৯), এনিম্যাল (২০২৩), কল্কি ২৮৯৮ এডি (২০২৪) ও ধড়ক ২ (২০২৪)। তারা বাজীরাও মাস্তানী (২০১৫)-এর \"মোহে রঙ দো লাল\" গানের জন্য শ্রেষ্ঠ গীতিকার বিভাগে জি সিনে পুরস্কারের মনোনয়ন ও এনিম্যাল (২০২৩)-এর \"সাতরঙা\" গানের জন্য শ্রেষ্ঠ গীতিকার বিভাগে ফিল্মফেয়ার পুরস্কারের মনোনয়ন লাভ করেন। তারা টয়লেট: এক প্রেম কথা (২০১৮) চলচ্চিত্রের জন্য শ্রেষ্ঠ কাহিনি বিভাগে আইফা পুরস্কার ও জি সিনে পুরস্কারের মনোনয়ন লাভ করেন।\n\n\n== কর্মজীবন ==\n২০১৩ সালে সঞ্জয় লীলা ভন্সালীর গোলিয়োঁ কী রাসলীলা রাম-লীলা দিয়ে চলচ্চিত্র রচয়িতা হিসেবে তাদের কর্মজীবন শুরু হয়, যা তাদের কর্মজীবনের মাইলফলক হিসেবে গণ্য হয়। তারা দুই মাসে এই চলচ্চিত্রের কাহিনী লিখেন এবং পূর্ণাঙ্গ চিত্রনাট্য প্রস্তুত করেন। চিত্রনাট্যে সংলাপের প্রথম পাণ্ডুলিপিসহ গানের মুখরাও অন্তর্ভুক্ত ছিল। তারা এই চলচ্চিত্রের লেখনীর জন্য শ্রেষ্ঠ চিত্রনাট্য ও সংলাপ বিভাগে স্টার গিল্ড পুরস্কারের মনোনয়ন লাভ করেন। তারা এরপর ভন্সালীর বাজীরাও মাস্তানী (২০১৫) চলচ্চিত্রের \"দিওয়ানি মাস্তানি\", \"মোহে রং দো লাল\" ও \"পিঙ্গা\" এই তিনটি গান লিখেন। তারা \"মোহে রঙ দো লাল\" গানের জন্য শ্রেষ্ঠ গীতিকার বিভাগে জি সিনে পুরস্কারের মনোনয়ন লাভ করেন। তারা ব্রাদার্স (২০১৫), রাবতা (২০১৭) ও বাত্তি গুল মিটার চালু (২০১৮) চলচ্চিত্রের সংলাপ, কাহিনী ও চিত্রনাট্য লিখেন। তারা টয়লেট: এক প্রেম কথা (২০১৮) চলচ্চিত্রের জন্য শ্রেষ্ঠ কাহিনি বিভাগে আইফা পুরস্কার ও জি সিনে পুরস্কারের মনোনয়ন লাভ করেন।\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সিদ্ধার্থ সিং (ইংরেজি)\nইন্টারনেট মুভি ডেটাবেজে গরিমা বহাল (ইংরেজি)"}