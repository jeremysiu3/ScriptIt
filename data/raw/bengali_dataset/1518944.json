{"pageid": 1518944, "title": "ক্যাট অন আ হট টিন রুফ", "url": "https://bn.wikipedia.org/wiki?curid=1518944", "content": "ক্যাট অন আ হট টিন রুফ (ইংরেজি: Cat on a Hot Tin Roof) হল টেনেসি উইলিয়ামস রচিত ১৯৫৫ সালে মার্কিন তিন-অঙ্ক বিশিষ্ট নাটক। এটি উইলিয়ামসের ১৯৫২ সালের ছোটগল্প \"থ্রি প্লেয়ার্স অব আ সামার গেম\"-এর নাট্যরূপ। নাটকটি ১৯৫৩ থেকে ১৯৫৫ সালের মধ্যে লেখা হয়েছিল। উইলিয়ামসের অন্যতম খ্যাতনামা সৃষ্টিকর্ম ও তার ব্যক্তিগত প্রিয় লেখনীটি ১৯৫৫ সালে নাটকে পুলিৎজার পুরস্কার অর্জন করে। একজন ধনাঢ্য তুলা ব্যবসায়ী বিগ ড্যাডি পলিটের মিসিসিপি ডেল্টার বাড়ির পটভূমিতে রচিত নাটকটিতে বিগ ড্যাডির পরিবারের সদস্যদের, বিশেষ করে তার পুত্র ব্রিক ও ব্রিকের স্ত্রীর ম্যাগি ওরফে \"দ্য ক্যাট\"-এর মধ্যকার সম্পর্কের চিত্রায়ন হয়েছে।\nক্যাট অন আ হট টিন রুফ নাটকে সামাজিক মূল্যবোধ, লোভ, প্রবঞ্চনা, সম্পর্ক, একাকীত্ব, সমকামিতা, মদ্যাসক্তি ও মৃত্যুর মত বিষয়বস্তু ওঠে এসেছে। মার্কিন যুক্তরাষ্ট্রের দক্ষিণাঞ্চলের উপভাষার প্রতিনিধিত্ব করতে পুরো নাটক জুড়ে সংলাপগুলো মানদণ্ডের বাইরের বানানে লেখা হয়েছে। ১৯৫৫ সালের মূল ব্রডওয়ে মঞ্চায়নে শ্রেষ্ঠাংশে অভিনয় করেন বারবারা বেল গেডিজ, বার্ল আইভস ও বেন গাৎজারা। ১৯৫৮ সালে নাটকটির চলচ্চিত্ররূপ নির্মিত হয়, যাতে শ্রেষ্ঠাংশে ম্যাগি ও ব্রিক চরিত্রে এলিজাবেথ টেইলর ও পল নিউম্যান অভিনয় করেন এবং আইভস ও ম্যাডেলিন শেরউড মঞ্চে তাদের অভিনীত স্ব-স্ব চরিত্রে অভিনয় করেন। উইলিয়ামস ১৯৭৪ সালে নাটকটির পুনঃমঞ্চায়নকালে বিপুল পরিমার্জন ও পরিবর্তন করেন। পরবর্তী অধিকাংশ পুনঃমঞ্চায়নে এই পরিমার্জিত সংস্করণটিই ব্যবহৃত হয়।\n\n\n== চরিত্রাবলি ও অভিনয়শিল্পীদল ==\n\n\n== তথ্যসূত্র ==\n\n\n== গ্রন্থপঞ্জি ==\nউইলিয়ামস, টেনেসি: Cat on a Hot Tin Roof, নিউ ডিরেকশন্স পাবলিশিং করপোরেশন, ২০০৪।\nপার্কার, ব্রায়ান: \"Swinging a Cat\", published within Cat on a Hot Tin Roof, নিউ ডিরেকশন্স পাবলিশিং করপোরেশন, ২০০৪।\n\n\n== বহিঃসংযোগ ==\n\nইন্টারনেট ব্রডওয়ে ডেটাবেজে ক্যাট অন আ হট টিন রুফ\nইন্টারনেট ব্রডওয়ে ডেটাবেজে Cat on a Hot Tin Roof (ইংরেজি)\nCat on a Hot Tin Roof study guide, themes, quotes, character analyses, teaching guide\nটেমপ্লেট:টেনেসি উইলিয়ামস"}