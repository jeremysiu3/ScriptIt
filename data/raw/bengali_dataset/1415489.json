{"pageid": 1415489, "title": "বিদ্যা রাও (অভিনেত্রী)", "url": "https://bn.wikipedia.org/wiki?curid=1415489", "content": "বিদ্যা রাও (ইংরেজী: Bidya Rao) একজন অসমীয়া এবং বাঙালি চলচ্চিত্র অভিনেত্রী। তিনি বেশির ভাগ অসমীয়া ভাষায় নির্মিত ছবিতেই অভিনয় করেছেন। ডিব্রুগড়ে জন্ম নেওয়া বিদ্যা রাও বড় হয়েছেন কলকাতায়। মাত্র ছয় বছর বয়সে ডক্টর ভূপেন হাজারিকা পরিচালিত শকুন্তলা চলচ্চিত্রে শিশু চরিত্রে অভিনয় করে তার চলচ্চিত্রে অভিষেক ঘটে। তিনি বারোটি বাংলা ভাষার চলচ্চিত্রে অভিনয় করেছেন। ভ্ৰাম্যমাণ থিয়েটারেও অভিনয় করেছেন।\nবিদ্যা রাও ১৯৭০ এবং ১৯৮০ এর দশকে বেশ কয়েকটি জনপ্রিয় এবং ব্যবসায়িকভাবে সফল চলচ্চিত্রে অভিনয় করেছিলেন। তিনি বিজু ফুকন, নিপন গোস্বামী এবং তপন দাস সহ অসমীয়া ছবির জগতে বেশ কয়েকজন নবীন ও প্রবীণ অভিনেতার সাথে অভিনয় করেছেন। 'প্রতিধ্বনি', 'অরণ্য', 'মানব আর দানব', 'ঘর সংসার', 'জীবন সুরভী', 'পূজা', 'হৃদয়ের আড়ালে', এবং 'আঙ্গিকর'-এর মতো অনেক ছবিতে গুরুত্বপূর্ণ ভূমিকায় অভিনয় করেছেন তিনি। বিদ্যা রাওকে ডক্টর ভূপেন হাজারিকা, শিবপ্রসাদ ঠাকুর, সমরেন্দ্র নারায়ণ দেব, পুলক গগৈ এবং ডক্টর ভবেন্দ্রনাথ শইকীয়া-এর মতো বিশিষ্ট চলচ্চিত্র নির্মাতাদের দ্বারা পরিচালিত চলচ্চিত্রে বিভিন্ন রূপে দেখা গিয়েছিল।\nবিদ্যা রাও অসমীয়া ফিল্ম ইন্ডাস্ট্রিতে অবদানের জন্য আসামের একটি নেতৃস্থানীয় সংস্থা 'জ্যোতিরূপা' ও 'জীবনজোড়া সাধনার পুরস্কার' পেয়েছেন। তিনি আসাম সরকার কর্তৃক 'নটসূর্য ফণী শর্মা পুরস্কারে' ভূষিত হয়েছেন।\n\n\n== শৈশব ==\nবিদ্যা রাও আসামের ডিব্রুগড়ে জন্মগ্রহণ করেন। তাঁর মা একজন অসমীয় এবং বাবা একজন মহারাষ্ট্রীয় নাগরিক ছিলেন। তিনি বড় হয়েছেন কলকাতায়। তিনি অসমীয়া চলচ্চিত্র 'শোন ময়না'র চলচ্চিত্র পরিবেশক ও প্রযোজক এমপিএন নায়ারকে বিয়ে করেন। নায়ারন একজন মালয়ালম মানুষ ছিলেন; গুয়াহাটিতে তার একটি ফিল্ম ডিস্ট্রিবিউশন অফিস ছিল। আসাম ও কেরালার মধ্যে প্রাকৃতিক সাদৃশ্যের কারণে নায়ারের অসমের প্রতি আকর্ষণ ছিল এবং তিনি আসামে ফিরে যেতে আগ্রহী ছিলেন। বিদ্যা রাও তার স্বামীর সাথে ১৯৮০ সালে গুয়াহাটিতে চলে আসেন।\n\n\n== কর্মজীবন ==\n\n\n=== অসমীয়া ফিল্ম ইন্ডাস্ট্রিতে ===\nবিদ্যা রাও ১৯৬১ সালে ডক্টর ভূপেন হাজারিকা পরিচালিত শকুন্তলা চলচ্চিত্রে শিশু হিসেবে আত্মপ্রকাশ করেন। সে সময় তার বয়স ছিল মাত্র ছয় বছর। ১৯৬৫ সালে 'প্ৰতিধ্বনি' আর ১৯৬৬ সালে 'লটিঘটি'ত অভিনয় করেন। 'লোটিঘাটি' ছবিতে কেন্দ্রীয় নারী চরিত্রে অভিনয় করেছেন তিনি। এই দুটি ছবিও প্রযোজনা করেছিলেন ডক্টর ভূপেন হাজারিকা। \n১৯৭১ সালে রাও সমরেন্দ্র নারায়ণ দেব-এর 'অরণ্য' চলচ্চিত্রে প্রধান নারী চরিত্রে অভিনয় করেন। ছবিটি আঞ্চলিক ভাষার চলচ্চিত্র বিভাগে রজত কামাল জিতেছে। ছবিটি ব্যবসায়ীভাবে লাভজনক হয়েছিল। ছবিতে তার বিপরীতে অভিনয় করেছেন বিজু ফুকন। বিদ্যা রাও অভিনীত ছবির গান 'শিলে শিলে ঠেকা খালে' দর্শকদের মধ্যে জনপ্রিয় হয়েছিল। ছবিটিকে রাও-এর ক্যারিয়ারের অন্যতম গুরুত্বপূর্ণ ছবি হিসেবে বিবেচনা করা হয়। সর্বোপরি, তিনি বেশ কয়েকটি অসমীয় ছবিতে অভিনয়ের প্রস্তাব পেতে শুরু করেন।\nবিদ্যা রাও-এর অন্যান্য উল্লেখযোগ্য চলচ্চিত্র হল শিবপ্রসাদ ঠাকুর পরিচালিত 'ঘর সংসার' এবং 'মন-মন্দির'। দুটি ছবিতেই নায়িকা হিসেবে দেখা গেছে রাওকে। ছবি দুটি ব্যাপক জনপ্রিয়তাও পায়। রাও-এর জীবনের আরেকটি স্মরণীয় ছবি ছিল পুলক গগৈ পরিচালিত অসমীয়া ছবি 'সেন্দুর'। তপন দাস ছোটবেলায় বিদ্যা রাও অভিনীত 'সংগ্রাম', 'মুকুতা' এবং 'অরণ্য'-এর মতো ছবি দেখেছিলেন। তাই প্রথমে অভিনেত্রীর সঙ্গে 'রোমান্টিক জুটি' হিসেবে অভিনয় করতে একটু বিব্রত হয়েছিলেন। পরে পরিচালক পুলক গগৈ-এর উৎসাহ এবং বিদ্যা রাও-এর সহযোগিতা তাঁর বিব্রতকর অবস্থা দূর করে।\nআসামের গল্পকার, চলচ্চিত্র নির্মাতা এবং লেখক ডঃ ভবেন্দ্রনাথ শইকীয়া পরিচালিত 'সারথি'-তে বিদ্যা রাও একটি ব্যতিক্রমী ভূমিকায় অভিনয় করেছিলেন। ছবিটি মুক্তি পেয়েছিল ১৯৯৬ সালে ছবিটি ৩৯তম জাতীয় চলচ্চিত্র উৎসবে সেরা অসমীয়া চলচ্চিত্রের জন্য সিলভার লোটাস জিতেছে।\n\n\n=== বাংলা ফিল্ম ইন্ডাস্ট্রিতে ===\nবিদ্যা রাও বারোটি বাংলা ভাষার ছবিতে অভিনয় করেছেন। তিনি সৌমিত্র চট্টোপাধ্যায়, উত্তম কুমার, অনুপ কুমার সেন, সত্য ব্যানার্জি এবং রবি ঘোষের মতো অভিনেতাদের সাথে কাজ করেছেন।\n\n\n=== টেলিভিশনের জগতে ===\nগুয়াহাটি দূরদৰ্শন কেন্দ্ৰর দ্বারা সম্প্ৰচারিত হওয়া ধারাবাহিকত বিদ্যা রাও অভিনয় করেছে। অংশ নিয়েছিলেন সন্ধ্যাতরা, বিষবাষ্প, ১৪ আগষ্ট, আকাশী লতার রং, সীমা আদি টিভি সিরিয়ালে প্ৰযোজনা করেছিলেন।\n\n\n=== ভ্রাম্যমান থিয়েটারে ===\n১৯৮৪ সালে বিদ্যা রাও কহিনুর থিয়েটারের মঞ্চে অভিনয় করেছিলেন। একই বছরে তিনি মহাভারতে দ্রৌপদীর ভূমিকায় অভিনয় করেন।\n\n\n== প্রযোজক হিসাবে ==\nবিদ্যা রাও অসমীয়া চলচ্চিত্র ময়নাজান প্রযোজনা করেন। তার স্বামী এমপিএন নায়ার ছিলেন 'পুত্র ময়না' ছবির অন্যতম প্রযোজক।\n\n\n== চলচ্চিত্রপঞ্জি ==\nবিদ্যা রাও বেশ কিছু অসমীয়া চলচ্চিত্রে প্রধান বা সহায়ক ভূমিকার পাশাপাশি প্রায় ২০টি বাংলা চলচ্চিত্রে অভিনয় করেছেন।\n\n\n== পুরস্কার ও সম্মাননা ==\nবিদ্যা রাও ২০১৮ সালে আসাম জাতীয়তাবাদী যুব ছাত্র পরিষদের নলবাড়ি জেলা কমিটি দ্বারা 'পৰিবেশ্য কলালৈ' (Performing Art) তার আজীবন অবদানের জন্য ভাবেন বড়ুয়া পুরস্কারে ভূষিত হয়েছিল। পুরস্কারের মধ্যে রয়েছে নগদ ১০,০০০ টাকা, একটি সম্মাননাপত্র এবং একটি চালেং-চাদর।\nতিনি আঞ্চলিক ও জাতীয় চলচ্চিত্র পুরস্কার (ভারত) নির্বাচন কমিটির জুরি সদস্য হিসেবে দায়িত্ব পালন করেন।\nজীবনজোরা সাধনার পুরস্কার, জ্যোতিরূপা।\nঅসমীয়া চলচ্চিত্ৰর প্ৰথমগরাকী অভিনেত্ৰী আইদেউ সন্দিকৈর স্মরণে এই পুরস্কার।\nনাটসূর্য ফণী শর্মা পুরস্কার, আসাম সরকার।\nপ্রাগ সিনে পুরস্কার।\n\n\n== তথ্যসূত্র =="}