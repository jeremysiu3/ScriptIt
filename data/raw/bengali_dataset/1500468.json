{"pageid": 1500468, "title": "আমজনতার দল", "url": "https://bn.wikipedia.org/wiki?curid=1500468", "content": "আমজনতার দল পূর্বে গণঅধিকার পরিষদ (রেজা), বাংলাদেশের একটি রাজনৈতিক দল। গণঅধিকার পরিষদের প্রতিষ্ঠাতা নুরুল হক নুর ও রেজা কিবরিয়ার মধ্যকার পাল্টা-পাল্টি অব্যাহতির দ্বন্দ্বে বিভক্তির সৃষ্টি হয়। নুরুল হকের সমর্থকরা জাতীয় কাউন্সিল করলে একাংশে সভাপতি  হন নুর, তবে অপর অংশটি রেজার নেতৃত্বে আসে এবং আহ্বায়ক কমিটি দিয়ে দলীয় কার্যক্রম চালায়।\n\n\n== ইতিহাস ==\n২০২৩ সালের জুনে দলটির আহ্বায়ক রেজা কিবরিয়া ও সদস্যসচিব নুরুল হক নুর একে অপরকে পাল্টাপাল্টি অব্যাহতি দেন। জাতীয় কাউন্সিলে নুরুল হকের সমর্থকেরা ১০ জুলাই দলের জাতীয় কাউন্সিল করেন। তাতে নুরুল হক সভাপতি ও মুহাম্মদ রাশেদ খান সাধারণ সম্পাদক নির্বাচিত হন।\nতবে আরেক পক্ষ রেজা কিবরিয়াকে আহ্বায়ক ও ফারুক হাসানকে ভারপ্রাপ্ত সদস্যসচিব করে আহ্বায়ক কমিটি দিয়ে কার্যক্রম চালায়। ২০২৩ সালের ২৬ সেপ্টেম্বর রেজা কিবরিয়া তার নেতৃত্বাধীন গণঅধিকার পরিষদকে (একাংশ) রাজনৈতিক দল হিসেবে নিবন্ধন দিতে নির্বাচন কমিশনে আবেদন করেন, তবে নির্বাচন কমিশন তা নামঞ্জুর করে।\n২০২৩ সালের ৩১ ডিসেম্বর রেজা কিবরিয়া গণঅধিকার পরিষদ ছেড়ে যান। আট মাস পর আবারও গণঅধিকার পরিষদ (রেজা) অংশে ফিরেন দলটির প্রতিষ্ঠাকালীন আহ্বায়ক ড. রেজা কিবরিয়া। তাঁকে গণঅধিকার পরিষদের প্রধান উপদেষ্টা ঘোষণা করেছেন দলটির বর্তমান আহ্বায়ক কর্নেল (অব.) মিয়া মশিউজ্জামান।\n২০২৪ সালের জুনে দলটির বিভক্ত দুইপক্ষ একত্র হওয়ার প্রচেষ্টা নেয়। ৩১ আগস্ট দলটির বিভক্ত দুই পক্ষের তৃণমূল পর্যায়ের কর্মীরা বিভক্ত দুই পক্ষকে একত্র হওয়ার আল্টিমেটাম দেয়।\nবিভেদ ভুলে নুরুল হক নুরের নেতৃত্বাধীন গণ-অধিকার পরিষদে ফিরেছেন রেজা অংশের সদস্য সচিব ফারুক হাসান। \nমঙ্গলবার (৩১ ডিসেম্বর) রাজধানীর বিজয়নগরে পরিষদের কেন্দ্রীয় কার্যালয়ে জরুরি সংবাদ সম্মেলনে সংগঠনটির সাধারণ সম্পাদক রাশেদ হাসান এ ঘোষণা দেন।\n\n\n== তথ্যসূত্র =="}