{"pageid": 1190725, "title": "জাতীয় নদী রক্ষা কমিশন", "url": "https://bn.wikipedia.org/wiki?curid=1190725", "content": "জাতীয় নদী রক্ষা কমিশন বাংলাদেশের একটি সংবিধিবদ্ধ সংস্থা। নদীর অবৈধ দখল, পানি ও পরিবেশ দূষণ, শিল্প কারখানা কর্তৃক সৃষ্ট নদী দূষণ, অবৈধ কাঠামো নির্মাণ ও নানাবিধ অনিয়ম রোধকল্পে এবং নদীর স্বাভাবিক প্রবাহ পুনরুদ্ধার, নদীর যথাযথ রক্ষণাবেক্ষণ এবং নৌ-পরিবহনযোগ্য হিসেবে গড়ে তোলাসহ আর্থ-সামাজিক উন্নয়নে নদীর বহুমাত্রিক ব্যবহার নিশ্চিত করার প্রয়োজনে এ কমিশন গঠিত হয়েছে।\n\n\n== সংগঠন ==\nজাতীয় নদী রক্ষা কমিশনের চেয়ারম্যান ও একজন মহিলা সদস্যসহ পাঁচ সদস্যের সমন্বয়ে কমিশন গঠিত হয়। কমিশনের চেয়ারম্যান ও সদস্যগণ তিন বছরের জন্য সরকার কর্তৃক নিযুক্ত হন। কমিশনের চেয়ারম্যান ও একজন সদস্য সার্বক্ষণিক। অবশিষ্ট তিন জন সদস্য অবৈতনিক হিসেবে দায়িত্ব পালন করেন।\n\n\n=== চেয়ারম্যানগণ ===\nনিম্নোক্ত ব্যক্তিবর্গ জাতীয় নদী রক্ষা কমিশনের চেয়ারম্যান হিসেবে দায়িত্ব পালন করেন:\n\nআতহারুল ইসলাম (২০১৪ – ২০১৭)\nমুজিবুর রহমান হাওলাদার (২০১৮ – ২০২১)\nএ এস এম আলী কবীর (২০২১ – ২০২২)\nমনজুর আহমেদ চৌধুরী (২০২২ – ২০২৩)\nকামরুন নাহার আহমেদ (২০২৩ – ২০২৪)\nসারওয়ার মাহমুদ (২০২৪– অদ্যাবধি)\n\n\n== কমিশনের কার্যাবলি ==\nনদী রক্ষা কমিশনের কার্যাবলি নিম্নরূপ:\n\nনদীর সাথে সংশ্লিষ্ট সকল মন্ত্রণালয় বা বিভাগের কার্যাবলির মধ্যে সমন্বয় সাধনের লক্ষ্যে সরকারকে সুপারিশ করা\nনদী অবৈধ দখলমুক্ত এবং পুন:দখল রোধ করার বিষয়ে সরকারকে সুপারিশ প্রদান করা\nনদী এবং নদীর তীরে স্থাপিত অবৈধ স্থাপনা উচ্ছেদ সংক্রান্ত সরকারকে সুপারিশ প্রদান করা\nনদীর পানি দূষণমুক্ত রাখার বিষয়ে সরকারকে সুপারিশ প্রদান করা\nবিলুপ্ত বা মৃত প্রায় নদী খননের বিষয়ে সরকারকে সুপারিশ প্রদান করা\nনদী সংক্রান্ত তথ্য ভান্ডার উন্নয়নকরনে সরকারকে সুপারিশ প্রদান করা\nনদীর উন্নয়ন সংক্রান্ত বিষয়ে সরকারের নিকট যে কোন সুপারিশ করা\nনদী সংক্রান্ত তথ্য ভান্ডার উন্নয়নকরনে সরকারকে সুপারিশ প্রদান করা\nনদীর উন্নয়ন সংক্রান্ত বিষয়ে সরকারের নিকট যে কোন সুপারিশ করা\nনদীর পরিবেশগত ভারসাম্য ও টেকসই ব্যবস্থাপনা নিশ্চিতকরনের লক্ষে সরকারকে সুপারিশ প্রদান করা\nনদী রক্ষাকল্পে স্বল্পকালীন ও দীর্ঘকালীন পারিকল্পনা গ্রহণের জন্য সরকারের কাছে সুপারিশ প্রদান করা\nনদী রক্ষার্থে জনসচেতনতা বৃদ্ধিমূলক কার্যক্রম গ্রহণের লক্ষ্যে সরকারকে প্রয়োজনীয় পরামর্শ প্রদান করা\nনিয়মিত পরিদর্শন এবং নদী রক্ষা সংক্রান্ত কার্যক্রম পরিক্ষণক্রমে সুপারিশ প্রদান করা\nনদী রক্ষা সংশ্লিষ্ট বিদ্যমান বিভিন্ন আইন ও নীতিমালার ব্যবহারিক প্রয়োগ পর্যালোচনাক্রমে ও প্রয়োজনবোধে উক্ত আইন ও নীতিমালা সংশোধনের জন্য সরকারকে সুপারিশ করা\nদেশের খাল, জলাশয়, সমুদ্র-উপকূল দখল ও দূষণমুক্ত রাখিবার বিষয়ে সরকারকে সুপারিশ করা\n\n\n== তথ্যসূত্র ==\n\n\n== বহিঃসংযোগ ==\nজাতীয় নদী রক্ষা কমিশন আইন, ২০১৩রক্ষা কমিশন আইন, ২০১৩রক্ষা"}