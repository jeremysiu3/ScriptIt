{"pageid": 1321280, "title": "আফগানিস্তানের সলিডারিটি পার্টি", "url": "https://bn.wikipedia.org/wiki?curid=1321280", "content": "আফগানিস্তানের সলিডারিটি পার্টি (দারি: حزب همبستگی افغانستان‎; হেজেব-ই হেমবেস্তেগি-ই আফগানিস্তান; সংক্ষেপে এসপিএ) হল আফগানিস্তানের একটি ছোট রাজনৈতিক দল। দলটির প্ল্যাটফর্ম চারটি প্রধান বিষয়ের উপর দৃষ্টি নিবদ্ধ করে: ধর্মনিরপেক্ষতা, নারীর অধিকার, গণতন্ত্র ও আফগানিস্তানে ন্যাটোর রেজোলিউট সাপোর্ট মিশনের বিরোধিতা। দলটি আফগান সরকারের কঠোর সমালোনা করে, যেটিকে তারা দুর্নীতিবাজ, মৌলবাদী ও যুদ্ধবাজদের দ্বারা আধিপত্যকারী হিসাবে দেখে। দলটি দাবি করে দলে প্রায় ৩০,০০০ সদস্য রয়েছে।\n\n\n== ইতিহাস ==\nদলটি ২০০৫ ও ২০১০ সালের সংসদ নির্বাচন বর্জন করেছিল।\n২০১২ সালের এপ্রিলের শেষের দিকে কাবুলে একটি বিক্ষোভের পরে দলটিকে স্থগিত করা হয় যেখানে দলটি গত তিন দশকের সংঘাতে যুদ্ধাপরাধের জন্য প্রাক্তন নেতা ও কমান্ডার সহ বেশ কয়েকজন আফগান নেতাকে অভিযুক্ত করেছিল ও তাদের বিচারের আওতায় আনার দাবি জানিয়েছিল।\nএসপিএ ২০০৪, ২০০৯ এবং ২০১৪ সালের আফগান রাষ্ট্রপতি নির্বাচন বর্জন করেছিল কারণ দলটি অভিযোগ করেছে যে মার্কিন সরকারের অনুমোদন ছাড়া কোনও ব্যক্তি নির্বাচিত হতে পারে না। তবে দলটি প্রাদেশিক নির্বাচনে অংশ নেয় কারণ তারা বিশ্বাস করে যে এই নির্বাচনগুলি অধিক গণতান্ত্রিক হবে ও কেন্দ্রীয় সরকারের পক্ষে নিয়ন্ত্রণ বা কারচুপি করা কঠিন হবে। ২০১৩ সালের প্রাদেশিক নির্বাচনে কোনো এসপিএ সদস্য প্রতিদ্বন্দ্বিতা করেনি, যদিও দলটি নির্দিষ্ট প্রার্থীদের সমর্থন করেছিল। দলটি ২০১৯ সালে উত্তর-পূর্ব সিরিয়ায় তুর্কি আক্রমণের নিন্দা জানিয়েছিল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}