{"pageid": 1114214, "title": "নন্দিতা কৃষ্ণ", "url": "https://bn.wikipedia.org/wiki?curid=1114214", "content": "নন্দিতা কৃষ্ণ (জন্ম ১৯৫১) হলেন একজন ভারতীয় লেখিকা, পরিবেশবিদ ও শিক্ষাবিদ। ২০১৫ সালে তিনি ভারত সরকার কর্তৃক প্রথম নারী শক্তি পুরস্কার দ্বারা স্বীকৃত হন। তিনি চেন্নাইয়ের সি. পি. রামস্বামী আইয়ার ফাউন্ডেশনের সভাপতি এবং বেশ কয়েকটি গ্রন্থের রচয়িতা।\n\n\n== পরিচিত ==\nনন্দিতা কৃষ্ণ ১৯৫১ সালে জন্মগ্রহণ করেন, এবং তিনি নন্দিতা জগন্নাথন নামে পরিচিত ছিলেন।\nতিনি মাদ্রাজ প্রদেশের প্রধান আইনজীবী, ত্রাভাঙ্কোর রাজ্যের দেওয়ান এবং আন্নামালাই বিশ্ববিদ্যালয় এবং ত্রাভাঙ্কোর বিশ্ববিদ্যালয়ের উপাচার্য ডক্টর দেওয়ান বাহাদুর শচীভত্তম স্যার চেতপুত পত্তবিরামন রামস্বামী আইয়ারের নাতনি। তিনি ভারত সরকারের মুম্বাই \nপ্রদেশের পর্যটনের আঞ্চলিক উপ-মহাপরিচালক ও পরিচালক এবং সর্বাধিক বিক্রিত হিন্দুধর্মীয় গ্রন্থ \"An Introduction and Ganesha\" এর লেখক শকুন্তলা জগন্নাথন এবং টাটা প্রজেক্টস লিমিটেডের ভাইস-চেয়ারম্যান ও ব্যবস্থাপনা পরিচালক এ. আর. জগন্নাথনের কন্যা। ভারত সরকারের প্রাক্তন আইনমন্ত্রী সি. আর. পত্তবিরামন হলেন তার মাতামহ।\nতিনি বোম্বের ক্যাথেড্রাল ও জন কনন হাই স্কুলে পড়াশোনা করেছেন, মুম্বাইয়ের এলফিনস্টোন কলেজ থেকে ১৯৭০ সালে স্নাতক ও বোম্বে বিশ্ববিদ্যালয়ের থেকে বিষ্ণু নারায়ণের মূর্তিবিদ্যার উপর ১৯৭৫ সালে পিএইচডি ডিগ্রি অর্জন করেন এবং তার গবেষণার সময় তিনি হেরাস পণ্ডিত ছিলেন।।\nতাকে ২০১৬ সালে পশ্চিমবঙ্গের বিদ্যাসাগর বিশ্ববিদ্যালয় থেকে সাহিত্যে সম্মানসূচক ডক্টরেট প্রদান করা হয়।\n\n\n== তথ্যসূত্র =="}