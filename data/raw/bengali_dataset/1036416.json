{"pageid": 1036416, "title": "ব্রাইস পর্বত", "url": "https://bn.wikipedia.org/wiki?curid=1036416", "content": "ব্রাইস পর্বত কানাডার ব্রিটিশ কলাম্বিয়া প্রদেশের অন্তর্গত এবং আলবার্টা প্রদেশের সীমানায় অবস্থিত ৩,৫০৭ মিটার (১১,৫০৬ ফুট) উচ্চতার একটি পর্বত। এটি কলাম্বিয়া বরফক্ষেত্রের দক্ষিণ পশ্চিম কোনে অবস্থিত এবং 'আইসফিল্ড পার্কওয়ে' হতে দেখা যায়। পর্বতটির উত্তরাংশ একটি শৈলশিরা দিয়ে কলাম্বিয়া বরফক্ষেত্রের সাথে যুক্ত। উচ্চতার হিসেবে ব্রাইস পর্বত, ব্রিটিশ কলাম্বিয়া প্রদেশের পর্বগুলির মধ্যে পঞ্চদশ সর্বোচ্চ পর্বত।\n\n\n== নামকরণ ==\n১৮৯৮ সালে তৎকালীন লন্ডন আলপাইন ক্লাবের সভাপতি ভিসকাউন্ট জেমস ব্রাইসের নামানুসারে ব্রিটিশ পর্বতারোহী জন নরম্যান কলি, এই পর্বতের নামকরণ করেছিলেন। ১৯১৪ সালে জিওগ্রাফিক বোর্ড অব কানাডা নামটি আনুষ্ঠানিকভাবে গ্রহণ করে।\n\n\n== আরোহণ ==\n১৯০২ সালে জেমস আউটরাম এবং ক্রিস্টিয়ান কউফম্যান সর্বপ্রথম এই পর্বত আরোহণ করেছিলেন। দুর্গম পথের কারণে পর্বতটিতে খুবই কম আরোহণ করা হয়। তবে সমস্যা নিরসনে সম্প্রতি গতায়ন সুবিধা বাড়ানোর জন্য কিছু সংযোগ রাস্তা নির্মাণ করা হয়েছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nসামিটপোস্টে ব্রাইস পর্বত"}