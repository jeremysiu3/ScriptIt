{"pageid": 1417669, "title": "বিকাশ চক্রবর্তী", "url": "https://bn.wikipedia.org/wiki?curid=1417669", "content": "বিকাশ চক্রবর্তী ওরফে বিকাশ কান্ত চক্রবর্তী  (জন্ম ১৪ ডিসেম্বর ১৯৫২) একজন ভারতীয় পদার্থবিজ্ঞানী এবং অর্থনীতিবিদ ছিলেন ।\n\n\n== কর্মজীবন ==\nবিকাশ চক্রবর্তী কলকাতা বিশ্ববিদ্যালয় থেকে প্রথমে বিএসসি এবং পরে এমএসসি ডিগ্রি অর্জন করেন। এরপর তিনি ১৯৭৫ সালে কলকাতার সাহা ইনস্টিটিউট অফ নিউক্লিয়ার ফিজিক্সে যোগদান করেন। তারপর ১৯৭৯ সালে কলকাতা বিশ্ববিদ্যালয় থেকে পিএইচডি ডিগ্রি লাভ করেন। ১৯৭৯-১৯৮১ সাল পর্যন্ত তিনি অক্সফোর্ড বিশ্ববিদ্যালয় এবং কোলন বিশ্ববিদ্যালয়ের থিয়োরিক্যাল ফিজিক্স বিভাগে পোস্ট-ডক্টরাল পদে কাজ করেন। ১৯৮৩ সালে তিনি অধ্যাপক হয়ে কলকাতার সাহা ইনস্টিটিউট অফ নিউক্লিয়ার ফিজিক্সে লেকচারার  হিসাবে যোগদান করেন এবং বর্তমানে তিনি সিনিয়র অধ্যাপক হয়ে ওই ইনস্টিটিউটে কাজ করছেন । তিনি কলকাতার ইন্ডিয়ান স্ট্যাটিস্টিক্যাল ইনস্টিটিউটে অর্থনীতির সম্মানসূচক ভিজিটিং প্রফেসরশিপ ধারণ করেছেন।\n\n\n== একাডেমিক কৃতিত্ব ==\nতিনি অধ্যয়নের সময় অনেক বিষয়ে গবেষণা করেছেন যেমন ঘনীভূত পদার্থবিদ্যা, পরিসংখ্যানগত পদার্থবিদ্যা এবং গণনাগত পদার্থবিদ্যার ইত্যাদি। তিনি আন্তর্জাতিক রেফারেড জার্নালে ১৪৫ টিরও বেশি গবেষণা পত্র প্রকাশ করেছেন এবং দুটি বই লিখেছেন। তিনি ১৯৯২-২০০৭ সালের এর মধ্যে প্রসিডিংস ইন ফিজিকা এ (এলসেভিয়ার) এর ভলিউম I - VI প্রকাশ করেছিলেন। এছাড়াও তিনি এগারোটি বই এলসেভিয়ার, স্প্রিংগার এবং উইলি-ভিসিএইচ সম্পাদনা করেছেন।\nতিনি বিশেষ কিছু সম্মাননা স্বীকৃতি পেয়েছেন যেমন ১৯৮৪ সালে INSA পদক এবং ১৯৯৭ সালে CSIR-এর এসএস ভাটনগর পুরস্কার পেয়েছিলেন। তিনি ১৯৯৭ সালে ইন্ডিয়ান একাডেমি অফ সায়েন্স, ব্যাঙ্গালোরের একজন ফেলো। তিনি ২০০৭ সালে বেঙ্গল ইঞ্জিনিয়ারিং অ্যান্ড সায়েন্স ইউনিভার্সিটির, এজেসি বোস মেমোরিয়াল লেকচার এবং ২০০৮ সালে আইআইটি, রুরকি এর ইনস্টিটিউট লেকচারে ভূষিত হয়েছেন।\n\n\n== তথ্যসূত্র =="}