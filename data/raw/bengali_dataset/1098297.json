{"pageid": 1098297, "title": "কিউএক্স নর্মি", "url": "https://bn.wikipedia.org/wiki?curid=1098297", "content": "কিউএক্স নর্মি (ইংরেজি: QX Normae) হল নর্মা তারামণ্ডলের একটি সক্রিয় নিম্ন-ভরবিশিষ্ট রঞ্জন-রশ্মি বিকিরণকারী যুগ্ম তারা। এটি একটি নিউট্রন তারা ও অপর একটি তারা নিয়ে গঠিত। এই দ্বিতীয় তারাটি সূর্য অপেক্ষা ক্ষুদ্রতর ও শীতলতর। ১৯৭০-এর দশকের গোড়ার দিকে ৪ইউ ১৬০৬-৫২ নামে পরিচিত রঞ্জন-রশ্মি উপাদানটি আবিষ্কৃত হয়, অন্যদিকে দৃশ্যগত উপাদান কিউএক্স নর্মি আবিষ্কৃত হয় ১৯৭৭ সালে। পৃথিবী ও এই যুগ্ম তারার মধ্যবর্তী আন্তঃনাক্ষত্রিক নির্বাপন বিশ্লেষণ করে গুভার ও তাঁর সহকর্মীগণ অনুমান করেন যে, এটি পৃথিবী থেকে সম্ভবত ৫.৮ কিলোপারসেক (১৯,০০০ আলোকবর্ষ) দূরে অবস্থিত এবং নিউট্রন তারাটির ভর সূর্য অপেক্ষা ১.৭৪ ± ০.১৪ গুণ বেশি এবং সেটির ব্যাসার্ধ মাত্র ৯.৩ ± ১.০ কিলোমিটার।\n\n\n== তথ্যসূত্র =="}