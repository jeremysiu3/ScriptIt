{"pageid": 1415020, "title": "স্কেলার বোসন", "url": "https://bn.wikipedia.org/wiki?curid=1415020", "content": "যেসকল বোসন কনার স্পিন শূন্য তারা হচ্ছে স্কেলার বোসন। আর বোসন  হল সেই সকল কণা যাদের তরঙ্গ ফাংশন কণা বিনিময়ের অধীনে প্রতিসম। যার ফলে বোসন কণারা বোস আইনস্টাইন পরিসংখ্যান মেনে চলে। স্পিন-পরিসংখ্যান উপপাদ্য অনুসারে সকল বোসনের স্পিন হচ্ছে  পূর্ণসংখ্যা।   অর্থাৎ  স্কেলার বোসন হচ্ছে শূণ্য স্পিনযুক্ত বোসনের উপসেট।\n\"স্কেলার বোসন\"  নামটি কোয়ান্টাম ক্ষেত্র তত্ত্ব থেকে এসেছে, যা দাবি করে যে স্পিন-শূন্য কণার ক্ষেত্রগুলি লরেন্টজ ট্রান্সফরমেশনের অধীনে স্কেলারের মতো রূপান্তরিত হয় (অর্থাৎ লরেন্টজ ইনভেরিয়েন্ট )।\nস্যুডোস্কেলার বোসন হলো এমন একটি স্কেলার বোসন যার বিজোড় সমতা রয়েছে, যেখানে \"সাধারণ\" স্কেলার বোসনগুলোর জোড় সমতা রয়েছে।\n\n\n== উদাহরণ ==\n\n\n=== স্কেলার ===\nকণা পদার্থবিদ্যার স্ট্যান্ডার্ড মডেলের একমাত্র মৌলিক স্কেলার বোসন হল হিগস বোসন, যার অস্তিত্ব ২০১৩ সালের ১৪ ই মার্চ CMS এবং ATLAS দ্বারা লার্জ হ্যাড্রন কোলাইডারে নিশ্চিত করা হয়েছিল।   এই নিশ্চিতকরণের ফলস্বরূপ, পিটার হিগস এবং ফ্রাঁন্সোয়া এংগেলার্টকে পদার্থবিজ্ঞানে ২০১৩ সালের নোবেল পুরস্কার দেওয়া হয়েছিল। \nবিভিন্ন পরিচিত যৌগিক কণাদের মধ্যে স্কেলার বোসন রয়েছে যেমন আলফা কণা এবং স্কেলার মেসন । \n\n\n=== স্যুডোস্কেলার ===\nকণা পদার্থবিদ্যার স্ট্যান্ডার্ড মডেলে কোনো মৌলিক  স্যুডোস্কেলার নেই, তবে স্যুডোস্কেলার মেসন রয়েছে যেমন পাইওন।\n\n\n== আরো দেখুন ==\nকণা পদার্থবিজ্ঞান\nস্ট্যান্ডার্ড মডেল\nহিগস বোসন\nপিটার হিগস\nহিগস ক্ষেত্র\nমেসন\nকোয়ান্টাম ক্ষেত্র তত্ত্ব\n\n\n== তথ্যসূত্র =="}