{"pageid": 1453702, "title": "শিবসুন্দরী দেবী", "url": "https://bn.wikipedia.org/wiki?curid=1453702", "content": "শিবসুন্দরী দেবী ( ১৮০৬-১৮৯৩ ) ছিলেন অবিভক্ত বাংলার সম্ভবত প্রথম বাঙালি মহিলা লেখিকা। \n\n\n== জীবনী ==\nশিবসুন্দরী দেবী ছিলেন ঈশানচন্দ্র মুস্তাফির কন্যা। তার বিবাহ হয় কলকাতার  পাথুরিয়াঘাটার ঠাকুর পরিবারের দ্বিতীয় প্রজন্মের  গোপীমোহন ঠাকুরের সন্তান  হরকুমার ঠাকুরের সঙ্গে। পারিবারিক পরিবেশে স্বশিক্ষিত হন। তিনি ১৮৬৩ খ্রিস্টাব্দে (অন্যমতে ১৮৭৪ খ্রিস্টাব্দ) রচনা করেন তারাবতী নামের একটি উপন্যাস। সেক্ষেত্রে বাংলা উপন্যাস রচনায় পরম্পরা হয়-\n১) তারাবতী- শিবসুন্দরী দেবী (১৮৬৩)\n২) দুর্গেশনন্দিনী- বঙ্কিমচন্দ্র চট্টোপাধ্যায় (১৮৬৫)\n৩) মনোত্তমা- হিন্দুকুল কামিনী (১৮৬৮)। \nউপন্যাস গ্রন্থটি তার কনিষ্ঠ পুত্র শৌরীন্দ্রমোহন ঠাকুর ১৮৮১ খ্রিস্টাব্দে ইংরাজীতে অনুবাদ করে তার রচিত কবিতার সঙ্গে তার বন্ধুবান্ধবদের পাঠান।\nশিবসুন্দরী দেবী ও হরকুমার ঠাকুরের তিন পুত্রেরা হলেন- মহারাজা স্যার যতীন্দ্রমোহন ঠাকুর, সঙ্গীতজ্ঞ ও সাহিত্যিক শৌরীন্দ্রমোহন ঠাকুর ও শৌতীন্দ্রমোহন ঠাকুর। ১৮৯৩ খ্রিস্টাব্দে শিবসুন্দরী দেবী পরলোক গমন করেন।\n\n\n== তথ্যসূত্র =="}