{"pageid": 1012268, "title": "আমির মালিক", "url": "https://bn.wikipedia.org/wiki?curid=1012268", "content": "আমির মালিক (উর্দু: عامر ملک‎‎; জন্ম: ৩ জানুয়ারি ১৯৬৩) পাঞ্জাবের ম্যান্ডি বাহাউদ্দীন এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৮০-এর দশকের মাঝামাঝি সময়কাল থেকে শুরু করে ১৯৯০-এর দশকের মাঝামাঝি সময়কাল পর্যন্ত পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে লাহোর দলের প্রতিনিধিত্ব করেন। দলে তিনি মূলতঃ উইকেট-রক্ষক হিসেবে খেলতেন। এছাড়াও, ডানহাতে নিচেরসারিতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে পারদর্শী ছিলেন তিনি।\n\n\n== প্রথম-শ্রেণীর ক্রিকেট ==\n১৯৭৯-৮০ মৌসুম থেকে ২০০১-০২ মৌসুম পর্যন্ত আমির মালিকের প্রথম-শ্রেণীর খেলোয়াড়ী জীবন চলমান ছিল। ভালো-মন্দ মিলিয়ে আমির মালিক তার খেলোয়াড়ী জীবন অতিবাহিত করেছিলেন। আর্থার মরিস ও নরি কন্ট্রাক্টরের পর তৃতীয় খেলোয়াড় হিসেবে প্রথম-শ্রেণীর অভিষেক খেলার উভয় ইনিংসে শতরান করার কৃতিত্ব প্রদর্শন করেছেন।\n১৯৮৭ সালে সেন্ট্রাল ল্যাঙ্কাশায়ার লীগে খেলেন। হাইড সিসি’র সদস্যরূপে পেশাদার ক্রিকেটার হিসেবে রে বেরি’র স্থলাভিষিক্ত হন।\n\n\n== আন্তর্জাতিক ক্রিকেট ==\nসমগ্র খেলোয়াড়ী জীবনে চৌদ্দটি টেস্ট ও চব্বিশটি একদিনের আন্তর্জাতিকে অংশগ্রহণ করেছেন আমির মালিক। ৭ ডিসেম্বর, ১৯৮৭ তারিখে ফয়সালাবাদে সফরকারী ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। ৫ অক্টোবর, ১৯৯৪ তারিখে রাওয়ালপিন্ডিতে সফরকারী অস্ট্রেলিয়া দলের বিপক্ষে সর্বশেষ টেস্টে অংশ নেন তিনি। তাকে কোন একদিনের আন্তর্জাতিক ক্রিকেটে অংশগ্রহণের সুযোগ দেয়া হয়নি।\nনিজস্ব দ্বিতীয় টেস্টে সাত ঘণ্টা ক্রিজে অবস্থান করে ৯৮ রানে অপরাজিত ছিলেন। ১৯৮৯-৯০ মৌসুমে ভারতের বিপক্ষে উপর্যুপরী শতরান করেন। উইকেট-রক্ষকের চলতি দায়িত্বে থেকে রিচি রিচার্ডসনকে স্ট্যাম্পিং করেছেন। দুই নম্বরে ব্যাটিংয়ে নামা অস্ট্রেলীয় পিটার টেলরের একমাত্র উইকেট পান। চার বছর দলের বাইরে অবস্থানের পর ১৯৯৪-৯৫ মৌসুমে অস্ট্রেলিয়ার মুখোমুখি হতে হয় তাকে। দ্বিতীয় টেস্টের দ্বিতীয় ইনিংসে অনবদ্য ৬৫ রান তুলে দলের পরাজয়ে রুখে দাঁড়ান। এরপর আর তাকে খেলানো হয়নি।\n\n\n== পরিসংখ্যান ==\nটেস্টে শতরান\n\nওডিআইয়ে ম্যান অব দ্য ম্যাচ\n\n\n== তথ্যসূত্র ==\n\n\n== আরও দেখুন ==\nসেলিম মালিক\nমুশতাক মোহাম্মদ\nটেস্ট ক্রিকেটে হ্যাট্রিকের তালিকা\nপাকিস্তানি টেস্ট ক্রিকেটারদের তালিকা\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে আমির মালিক  (ইংরেজি)\nক্রিকেটআর্কাইভে আমির মালিক   (সদস্যতা প্রয়োজনীয়) (ইংরেজি)"}