{"pageid": 1109133, "title": "কুরু (শহর)", "url": "https://bn.wikipedia.org/wiki?curid=1109133", "content": "কুরু ফ্রান্সের একটি সামুদ্রিক অঞ্চল ও প্রশাসনিক জেলা ফরাসি গায়ানার (গুইয়ান ফ্রঁসেজের) একটি কোম্যুন (শহর বা লোকালয়)। এটি দক্ষিণ আমেরিকার উত্তর-পূর্ব উপকূলে, ফরাসি গায়ানার রাজধানী কাইয়েন থেকে ৬০ কিলোমিটার উত্তর-পশ্চিম দিকে কুরু নদীর মোহনায় আটলান্টিক সাগরের তীরে অবস্থিত। এখানে প্রায় ২৫ হাজার অধিবাসীর বাস। এখানে আদিবাসী দক্ষিণ আমেরিকীয় জাতির লোকদের পাশাপাশি শ্বেতাঙ্গ ইউরোপীয় (মূলত ইউরোপীয় ফরাসি) লোকেরা বাস করে। কুরুতে সাদা বালুর সমুদ্র সৈকত রয়েছে। এখানে ফ্রান্স ও ইউরোপীয় মহাকাশ সংস্থার প্রধান মহাকাশ বন্দর গায়ানা মহাকাশ কেন্দ্র অবস্থিত। এখানে একটি মহাকাশ জাদুঘরও আছে।\n\n\n== আরও দেখুন ==\nফরাসি গায়ানার কোম্যুনসমূহ\nসারামাকা, ফরাসি গায়ানা\n\n\n== তথ্যসূত্র ==\n\n\n== বহিঃসংযোগ ==\n\nনগরভবন\nসঁত্র স্পাসিয়াল গুইয়ানে (ফরাসি গায়ানার মহাকাশ কেন্দ্র)\nম্যুজে দ্য লেস্পাস (মহাকাশ জাদুঘর)\nব্লাদা, ফরাসি গায়ানা ও কুরু-র আন্তর্জাল পত্রিকা ও বার্তাফলক (ফরাসি ভাষায়)"}