{"pageid": 1165764, "title": "পাঁচলা সমষ্টি উন্নয়ন ব্লক", "url": "https://bn.wikipedia.org/wiki?curid=1165764", "content": "পাঁচলা সমষ্টি উন্নয়ন ব্লক হল ভারতের পশ্চিমবঙ্গ রাজ্যের হাওড়া জেলার হাওড়া সদর মহকুমার অন্তর্গত একটি সমষ্টি উন্নয়ন ব্লক।\n\n\n== ভূগোল ==\n\n\n=== অবস্থান ===\nপাঁচলার স্থানাঙ্ক ২২°৩২′ উত্তর ৮৮°০৮′ পূর্ব।\nপাঁচলা সমষ্টি উন্নয়ন ব্লকের উত্তর ও পশ্চিম দিকে রয়েছে জগৎবল্লভপুর সমষ্টি উন্নয়ন ব্লক, পূর্ব দিকে ডোমজুড় ও সাঁকরাইল সমষ্টি উন্নয়ন ব্লক, দক্ষিণ দিকে রয়েছে উলুবেড়িয়া ১ ও উলুবেড়িয়া ২ সমষ্টি উন্নয়ন ব্লক।\nজেলা সদর হাওড়া থেকে পাঁচলার দূরত্ব ১০ কিলোমিটার।\n\n\n=== আয়তন ও প্রশাসন ===\nপাঁচলা সমষ্টি উন্নয়ন ব্লকের আয়তন ৫৩.৪২ বর্গ কিলোমিটার। ব্লকটি পাঁচলা থানার এক্তিয়ারভুক্ত এলাকার অন্তর্গত। পাঁচলা পঞ্চায়েত সমিতিতে ১১টি গ্রাম পঞ্চায়েত রয়েছে। সমগ্র ব্লকে জনবসতিপূর্ণ গ্রামের সংখ্যা ২৬। ব্লকের সদর বিকিহাকোলা।\n\n\n=== গ্রাম পঞ্চায়েত ===\nপাঁচলা সমষ্টি উন্নয়ন ব্লক/পঞ্চায়েত সমিতির অন্তর্গত গ্রাম পঞ্চায়েতগুলি হল: বনহরিশপুর, বেলডুবি, বিকিহাকোলা, চরা–পাঁচলা, দেউলপুর, গঙ্গাধরপুর, জলবিশ্বনাথপুর, জুজরসাহা, পাঁচলা, সাহাপুর ও শুভারড়া।\n\n\n== জনপরিসংখ্যান ==\nটেমপ্লেট:BPL families in CD Blocks of Howrah district\n\n\n=== জনসংখ্যা ===\n২০১১ সালের জনগণনার তথ্য অনুযায়ী, পাঁচলা সমষ্টি উন্নয়ন ব্লকের মোট জনসংখ্যা ২৫১,৯৩০; যার মধ্যে ৪৩,০৮৭ জন গ্রাম ও ২০৮,৮৪৩ জন শহরাঞ্চলের বাসিন্দা। পুরুষের সংখ্যা ১২৯,১৬০ (৫১%) ও নারীর সংখ্যা ১২২,৭৭০ (৪৯%)। অনূর্ধ্ব ছয় বছর বয়সীদের মোট সংখ্যা ৩২,০৪৩। তফসিলি জাতির সংখ্যা ৪৪,৪৭৫ এবং তফসিলি উপজাতির ৭৫।\n২০০১ সালের জনগণনা অনুযায়ী, পাঁচলা ব্লকের মোট জনসংখ্যা ছিল ২১৩,৮৯৩, যার মধ্যে ১০৯,২২৯ জন ছিল পুরুষ ও ১০৪,৬৬৪ জন নারী। ১৯৯১-২০০১ দশকে এই ব্লকের জনসংখ্যা বৃদ্ধির নথিভুক্ত হার ছিল ১৫.৯২ শতাংশ (উল্লেখ্য, উক্ত দশকে হাওড়া জেলা ও পশ্চিমবঙ্গের সামগ্রিক জনসংখ্যা বৃদ্ধির হার ছিল যথাক্রমে ১২.৭৬% ও ১৭.৮৪%)। তফসিলি জাতির সংখ্যা ছিল ৪৫,৯৪৬ (জনসংখ্যার প্রাত এক-চতুর্থাংশ) এবং তফসিলি উপজাতির সংখ্যা ছিল ১,০৯৩।\n\n\n=== জনগণনা নগর ও বড়ো গ্রাম ===\nপাঁচলা সমষ্টি উন্নয়ন ব্লকের জনগণনা নগরগুলি হল (বন্ধনীতে ২০১১ সালের জনসংখ্যা): কুলডাঙা (৭,৭৪২), গোঁদালপাড়া (৪,৪৭৪), খাসজালালসি (৫,১১১), দেউলপুর (১২,৬১৮), কুশাডাঙা (৫,৪৩৪), গঙ্গাধরপুর (৭,৫৩৩৩), জুজরসাহা (২১,৮২০), শুভারড়া (১৪,৩৩০), মল্লিকবাগান (৮,৮৬৯), জয়নগর (৬,৯৭৭), Jala Kendua (৬,৬৫৮), বেলডুবি (১০,৮৭১), পানিয়াড়া (৭,৭৮৭), বিকিহাকোলা (১৪,৫৪০), গাববেড়িয়া (৫,৮২৩), ধুনকি (৯,৭৮৪), বনহরিশপুর (১৬,০৬৪), পশ্চিম পাঁচলা (৬,৯৫১), পাঁচলা (২৬,৪৩২) ও সাহাপুর (৯,০২২)।\n২০১১ সালের জনগণনার প্রতিবেদন থেকে জানা যায় যে, ডোমজুড় ব্লকের বড়ো গ্রামগুলি (৪,০০০+ জনসংখ্যাবিশিষ্ট) হল (বন্ধনীতে ২০১১ সালের জনসংখ্যা):  জলবিশ্বনাথপুর (৮,৫৬৯), রানিহাটি (৪,৬৬২) ও শঙ্খাইল (৪,২৯০)।\n\n\n=== সাক্ষরতা ===\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের মোট সাক্ষরের সংখ্যা ১৭৩,৬৫৬ (অন্যূন ছয় বছর বয়সী জনসংখ্যার ৭৮.৯৮%), যার মধ্যে সাক্ষর পুরুষের সংখ্যা ৯৩,৪৯৪ (৫৪%) এবং সাক্ষর নারীর সংখ্যা ৮০,১৬২ (৪৬%)।> উল্লেখ্য, উক্ত জনগণনা অনুযায়ী হাওড়া জেলার সাক্ষরতার হার ছিল ৭৮.৬৬%। এবং সমগ্র রাজ্যের সাক্ষরতার হার ছিল ৭৭.০৮%। অন্যদিকে সারা দেশের সাক্ষরতার হার ছিল ৭৪.০৪%।\nটেমপ্লেট:Literacy in CD Blocks of Howrah district\n\n\n=== ভাষা ===\nএই অঞ্চলের স্থানীয় ভাষা হল বাংলা।\n\n\n=== ধর্ম ===\n\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের হিন্দু জনসংখ্যা ১৩৪,০৪১ (মোট জনসংখ্যার ৫৩.২১%), মুসলমান জনসংখ্যা ১১৭,৪৪৪ (৪৬.৬২%) এবং অন্যান্য ধর্মাবলম্বীর সংখ্যা ৪২৫ (০.১৭%)।\n\n\n== অর্থনীতি ==\n\n\n=== পরিকাঠামো ===\n২০০৩-০৪ সালের আগে পাঁচলা সমষ্টি উন্নয়ন ব্লকে ৬৮ হেক্টর অর্পিত জমি ছিল, যার মধ্যে ৪৯ হেক্টর জমি ১,৩৩১ জনের মধ্যে বণ্টিত হয়। এই ব্লকের ২,৫৮৮ হেক্টর জমিতে একাধিকবার ফলন হয়। ব্লকের মোট কৃষিজমির পরিমাণ ৫,০৩৫ হেক্টর। ১,৮২৫ হেক্টর জমি খাল দ্বারা সেচিত হয়। ২০০৪ সালের মার্চ মাসের হিসেব অনুযায়ী ব্লকের ২৬টি মোজায় বৈদ্যুতিকীকরণের কাজ সমাপ্ত হয়েছে।\n\n\n== শিক্ষাব্যবস্থা ==\n২০০৩-০৪ সালের হিসেব অনুযায়ী, পাঁচলা সমষ্টি উন্নয়ন ব্লকের ৯৯টি প্রাথমিক বিদ্যালয়ে ১৮,৯২৩ জন, ৪টি মধ্য বিদ্যালয়ে ১,৩৯৬ জন, ১১টি উচ্চ বিদ্যালয়ে ৯,১১১ জন এবং ৭টি উচ্চ মাধ্যমিক বিদ্যালয়ে ৮,৫৯৩ জন শিক্ষার্থী পড়াশোনা করে। ব্লকের একটি সাধারণ কলেজে ৭৭৮ জন পড়াশোনা করে। এই ব্লকে ২৩৩টি বিশেষ ও অ-প্রাতিষ্ঠানিক শিক্ষাপ্রতিষ্ঠানের মোট শিক্ষার্থী সংখ্যা ২৯,১৭৫। এখানে ২টি গণ-সাক্ষরতা কেন্দ্রও আছে।\n\n\n== স্বাস্থ্য পরিষেবা ==\n২০০৩ সালের হিসেব অনুযায়ী, ডোমজুড় সমষ্টি উন্নয়ন ব্লকে মোট ১৪২টি শয্যাবিশিষ্ট ও ২১ জন চিকিৎসক সংবলিত ৩টি স্বাস্থ্যকেন্দ্র, ৬টি ক্লিনিক, ২টি ডিসপেনসারি ও ১টি হাসপাতাল আছে। ব্লকের মোট পরিবার কল্যাণ কেন্দ্রের সংখ্যা ৩০।\n\n\n== তথ্যসূত্র =="}