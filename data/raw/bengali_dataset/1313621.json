{"pageid": 1313621, "title": "এর্নাকুলাম", "url": "https://bn.wikipedia.org/wiki?curid=1313621", "content": "এর্নাকুলাম (মালয়ালম: എറണാകുളം, প্রতিবর্ণী. এর্‌অণাকুল়ম্, উচ্চারণ [erɐɳɐːkuɭɐm] ) ভারতের কেরল রাজ্যের কোচি শহরের কেন্দ্রীয় বাণিজ্যিক এলাকা। এর্নাকুলাম জেলার নাম এই এলাকার নাম থেকে উদ্ভূত। কেরল উচ্চ আদালত, কোচি পৌরসংস্থার কার্যালয় এবং কোচিন শিপইয়ার্ডের মতো বিভিন্ন প্রধান প্রতিষ্ঠান এখানে অবস্থিত।\n\n\n== ইতিহাস ==\nএর্নাকুলাম প্রাচীন ও মধ্যযুগে কেরল ও বহির্বিশ্বের মধ্যে বাণিজ্যিক সম্পর্ক প্রতিষ্ঠার ব্যাপারে গুরুত্বপূর্ণ ভূমিকা পালন করার দাবি রাখতে পারে। এর্নাকুলামের আদি রাজনৈতিক ইতিহাস সঙ্গম যুগের চের রাজবংশের সঙ্গে সম্পর্কিত। চের রাজবংশ কেরল ও তামিলনাড়ুর এক বিরাট অংশের উপর শাসন করেছিল। এরপর এর্নাকুলাম কোচিন রাজ্যের অধীনস্থ হয়েছিল।\nযদিও ১৮১৪-এর ইঙ্গ-ওলন্দাজ চুক্তির সময় থেকে ব্রিটিশ ইস্ট ইন্ডিয়া কোম্পানির তাঁবেদার, ১৮৪০ সাল নাগাদ কোচিন রাজ্যের রাজা দ্বাদশ রাম বর্ম তাঁর রাজধানী মাট্টানচেরি থেকে ত্রিপিনিতুরায় স্থানান্তর করেছিলেন। ১৮৬৬ সালে মাদ্রাজ টাউন ইমপ্রুভমেন্ট অ্যাক্ট, ১৮৬৫ অনুযায়ী ফোর্ট কোচিন পৌরসভা স্থাপন করা হয়েছিল, এবং ১৮৮৩ সালে প্রথম পৌর নির্বাচন করা হয়েছিল। ১৯১০ সালে এর্নাকুলাম পৌরসভায় পরিণত হয়েছিল। ১৯১১ সালের প্রথম রাজ্য আদমশুমারিতে এর্নাকুলামের জনসংখ্যা ছিল ২১,৯০১ জন, যার মধ্যে ১১,১৯৭ জন হিন্দু, ৯,৩৫৭ জন খ্রিস্টান, ৯৩৫ জন মুসলিম ও ৪১২ জন ইহুদি।\n\n\n== ভূগোল ==\nএর্নাকুলাম জেলা ভারতের মধ্য কেরল অঞ্চলে অবস্থিত। এর্নাকুলাম ৯°৫৮′৫৩.৮″ উত্তর ৭৬°১৭′৫৯.৬″ পূর্ব স্থানাঙ্কে এবং সমুদ্রপৃষ্ঠ থেকে ২২.৩৬ মিটার (৭৩.৪ ফুট) উচ্চতায় অবস্থিত।\n\n\n== অর্থনীতি ==\n\nনভেম্বর ২০১২-এ এর্নাকুলামকে ভারতের ১০০% ব্যাঙ্কিং উপলব্ধ এমন প্রথম জেলায় পরিণত করার লক্ষ্য ছিল, যাতে স্বেচ্ছায় বহিষ্কার ব্যতীত সমস্ত পরিবারের কাছে ব্যাঙ্ক অ্যাকাউন্ট থাকে।\nবিগত কয়েক দশকে এর্নাকুলাম তথা কোচির কেন্দ্রীয় বাণিজ্যিক এলাকায় ব্যাপক হারে নগরায়ণ হয়েছে, যার ফলে এটি শহরের অর্থনৈতিক কেন্দ্রে পরিণত হয়েছে। ১৯৭২ সালে রবিপুরম ও কাচেরিপাড়ির মধ্যে সংযোগকারী এমজি রোড উদ্বোধনের পর এই পরিবর্তনের প্রথম আঁচ ধরা পড়েছিল। ১৯৭০-এর দশকে শেষে গ্রেটার কোচিন ডেভেলপমেন্ট অথরিটি (জিসিডিএ) এমজি রোডের পশ্চিমে মেরিন ড্রাইভ তৈরি করেছিল, যার ফলে এলাকার উন্নয়নে এক নতুন মাত্রা লাভ করেছিল। এর ফলে মেরিন ড্রাইভ ও এমজি রোড কোচির অর্থনৈতিক কার্যকলাপের মেরুদণ্ডে পরিণত হয়েছে, এবং এরপর থেকে এটি শহরের চতুর্দিকে বিস্তারের কেন্দ্র হিসাবে কাজ করতে লাগল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\n উইকিমিডিয়া কমন্সে এর্নাকুলাম সম্পর্কিত মিডিয়া দেখুন।\nটেমপ্লেট:কেরল"}