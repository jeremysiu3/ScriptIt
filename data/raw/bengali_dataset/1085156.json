{"pageid": 1085156, "title": "আলবের্ত সাম্বি লোকোঙ্গা", "url": "https://bn.wikipedia.org/wiki?curid=1085156", "content": "আলবের্ত-এমবোয়ো সাম্বি লোকোঙ্গা (ইংরেজি: Albert Sambi Lokonga; জন্ম: ২২ অক্টোবর ১৯৯৯; আলবের্ত সাম্বি লোকোঙ্গা নামে সুপরিচিত) হলেন একজন বেলজীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ক্রিস্টাল প্যালেস এবং বেলজিয়াম জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০১০–১৭ মৌসুমে, বেলজীয় ফুটবল ক্লাব আন্ডারলেখটের যুব পর্যায়ের হয়ে খেলার মাধ্যমে লোকোঙ্গা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, আন্ডারলেখটের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আন্ডারলেখটের হয়ে চার মৌসুমে ৬৯ ম্যাচে ৩টি গোল করেছেন। ২০২১–২২ মৌসুমে, তিনি প্রায় ১৭.৫০ মিলিয়ন ইউরোর বিনিময়ে আন্ডারলেখট হতে ইংরেজ ক্লাব আর্সেনালে যোগদান করেছেন।\n২০১৬ সালে, লোকোঙ্গা বেলজিয়াম অনূর্ধ্ব-১৭ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০২১ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআলবের্ত-এমবোয়ো সাম্বি লোকোঙ্গা ১৯৯৯ সালের ২২শে অক্টোবর তারিখে বেলজিয়ামের ব্রাসেলসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলোকোঙ্গা বেলজিয়াম অনূর্ধ্ব-১৭, বেলজিয়াম অনূর্ধ্ব-১৯ এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। বেলজিয়ামের বয়সভিত্তিক দলের হয়ে তিনি ৮ ম্যাচে অংশগ্রহণ করে ২টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nআলবের্ত সাম্বি লোকোঙ্গা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলবের্ত সাম্বি লোকোঙ্গা  (ইংরেজি)  \nসকারবেসে আলবের্ত সাম্বি লোকোঙ্গা (ইংরেজি) \nবিডিফুটবলে আলবের্ত সাম্বি লোকোঙ্গা  (ইংরেজি)  \nট্রান্সফারমার্কেটে আলবের্ত সাম্বি লোকোঙ্গা (ইংরেজি) \nওয়ার্ল্ডফুটবল.নেটে আলবের্ত সাম্বি লোকোঙ্গা (ইংরেজি) \nইএসপিএন এফসিতে আলবের্ত সাম্বি লোকোঙ্গা (ইংরেজি)"}