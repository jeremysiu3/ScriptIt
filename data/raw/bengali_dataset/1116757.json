{"pageid": 1116757, "title": "পল হাইসে", "url": "https://bn.wikipedia.org/wiki?curid=1116757", "content": "পল জোহান লুডভিগ ভন হাইজে (জার্মান: [paʊl ˈhaɪzə] () ; ১৫ মার্চ ১৮৩০ - ২ এপ্রিল ১৯১৪) ছিলেন একজন বিশিষ্ট জার্মান লেখক এবং অনুবাদক। বার্লিনের দুটি গুরুত্বপূর্ণ সাহিত্য সমিতি টানেল উবার ডের স্প্রি এবং মিউনিখের ডাই ক্রোকোডিলে তিনি সদস্য ছিলেন। তিনি উপন্যাস, কবিতা, ১৭৭টি ছোট গল্প এবং প্রায় ৬০টি নাটক লিখেছেন। হেইসের বৃহৎ এবং বৈচিত্র্যময় সৃষ্টির সমষ্টি তাকে জার্মান পত্র-পুরুষদের মধ্যে একটি প্রভাবশালী ব্যক্তিত্ব করে তুলেছে। তিনি ১৯১০ সালে সাহিত্যের জন্য নোবেল পুরস্কারে ভূষিত হন “আদর্শবাদের সাথে পরিপূর্ণ শিল্পকলার প্রতি শ্রদ্ধা রেখে তিনি তাঁর দীর্ঘ সৃজনশীল কর্মজীবনে সৃষ্টি করেছেন এবং তিনি হয়ে উঠেছেন একজন গীতিকবি, নাট্যকার, ঔপন্যাসিক এবং বিশ্ব-বিখ্যাত ছোটগল্পের লেখক হিসাবে।” ওয়ারসেন নোবেল বিচারকদের একজন, বলেন, “জার্মানিতে মহৎ সাহিত্য প্রতিভা ছিল গ্যাটের আর তেমন কেউ নেই।” অ্যালিস মুনরো, জারোস্লাভ সেফার্ট, থিওডর মোমসেন এবং ডরিস লেসিং-এর পরে হেইস সাহিত্যে পঞ্চম প্রাচীনতম বিজয়ী।\n\n\n== জীবনী ==\nপল হেইস ১৫ মার্চ ১৮৩০ সালে বার্লিনের হেইলিগেইস্ট্রাসে জন্মগ্রহণ করেন। তার বাবা, বিশিষ্ট ফিলোলজিস্ট কার্ল উইলহেম লুডভিগ হেইসে, ছিলেন বার্লিন বিশ্ববিদ্যালয়ের একজন অধ্যাপক, যিনি ভিল্‌হেল্ম ফন হুম্বোল্টের কনিষ্ঠ পুত্র (১৮১৫-১৭ সময়কালে) এবং ফেলিক্স মেন্ডেলসোন (১৮১৯-২৭ সময়কালে) উভয়ের শিক্ষক ছিলেন। তার পিতামহ জোহান ক্রিশ্চিয়ান অগাস্ট হেইস (২১ এপ্রিল ১৭৬৪, নর্ডহাউসেন - ২৭ জুলাই ১৮২৯, ম্যাগডেবার্গ), ছিলেন একজন বিখ্যাত জার্মান ব্যাকরণবিদ এবং অভিধানবিদ। পল হেইসের মা ছিলেন ইহুদি। \n\n\n== তথ্যসূত্র =="}