{"pageid": 1029233, "title": "নবরাত্রির অখণ্ড প্রদীপ", "url": "https://bn.wikipedia.org/wiki?curid=1029233", "content": "নবরাত্রির অখণ্ড প্রদীপ বা নবরাত্র অখণ্ড জ্যোতি (অখণ্ড জ্যোতি, অখণ্ড প্রদীপ, अखंड ज्योति) হলো একপ্রকার তেলপ্রদীপ যা ঐশ্বরিক দেবী দুর্গার সম্মানে নবরাত্রির উৎসবে একটানা ৯-১০ দিন ব্যাপী জ্বালিয়ে রাখা হয়। প্রদীপ হিন্দুধর্মীয় পুজার একটি বিশেষ অঙ্গ, বিশেষ করে আরতিতে।\n\n\n== প্রদীপ ==\nঅখণ্ড প্রদীপ হল একটি পবিত্র অগ্নিশিখা যা সুতির পলতে এবং ঘি বা সরিষার তেল দিয়ে জ্বালানো হয়। এটি দেবদেবীদের উদ্দেশ্যে  হিন্দুদের করা ভক্তিমূলক উপাসনা-প্রার্থনার একটি নিয়ম। এটিকে ঐশ্বরিক আলো এবং হিন্দু দেবী দুর্গা শক্তির একটি রূপের উপস্থাপনা হিসেবে বিবেচনা করা হয়।\n\n\n== অখণ্ড প্রদীপ ==\nঅখণ্ড জ্যোতি বা অখণ্ড প্রদীপ  মানে একটি শিখা যা কোনও বিরাম ছাড়াই জ্বলে। প্রদীপটি সর্বদা নির্দিষ্ট কিছু রীতিনীতি অনুসরণ করে জ্বালানো  হয়।\nবিহারে এমন একটি দুর্গা মন্দির রয়েছে যেখানে একটি অখণ্ড প্রদীপ গত ১০০ বছরেরও বেশি সময় ধরে একটানা জ্বলছে।\nমা দুর্গার জাগরণের জন্য জ্বলা জি মন্দির  থেকে প্রদীপশিখা আনার একটি প্রথা রয়েছে।\n\n\n== তথ্যসূত্র =="}