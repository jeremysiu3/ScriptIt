{"pageid": 1496882, "title": "আলাউদ্দিন পাশা (উজির)", "url": "https://bn.wikipedia.org/wiki?curid=1496882", "content": "আলাউদ্দিন পাশা (উসমানীয় তুর্কি: علاء الدين پاشا) ছিলেন উসমানীয় সাম্রাজ্যের প্রথম উজিরে আজম। তাঁর পিতার নাম ছিল কামাল উদ্দিন। তিনি সেন্ডেরে শহরের বাসিন্দা ছিলেন, যেখান থেকে চান্দারলি পরিবারের উদ্ভব হয়েছিল। তিনি ছিলেন একজন ফকিহ। প্রথম উসমানের শাসনামলের শেষের দিকে তিনি উজিরে আজম হিসাবে নিযুক্ত হয়েছিলেন। তিনি প্রথম ওরহানের শাসনামল পর্যন্ত উজিরে আজম ছিলেন। যেহেতু উসমানীয় বেইলিকের প্রথম দিকে দিওয়ানে কেবল একজন উজির ছিলেন, তাই তার পদবীটি উজিরে আজম ছিল না। তবে তার পদবীটি পরবর্তীতে উজিরে আজম পদের সমতুল্য ছিল। এ কারণে তিনি উসমানীয় সাম্রাজ্যের প্রথম উজিরে আজম হিসেবে পরিচিত।\nতিনি উসমানীয় সুলতানের জন্য প্রথম স্থায়ী সেনাবাহিনী প্রতিষ্ঠা করেছিলেন, যা পরবর্তীতে জেনিসারি বাহিনীতে পরিণত হয়। নতুন কোররা পূর্বের লাল-টুপি তুর্কমেন সৈন্যদের বিপরীতে সাদা টুপি পরত। উজিরে আজম হিসাবে আলাউদ্দিনের চাকরি ১৩৩৩ সালের আগে শেষ হয়।\nকিছু সূত্র দাবি করে যে আলাউদ্দিন পাশা ওরহানের ভাই ছিলেন। যদিও প্রথম ওরহানের আলাউদ্দীন পাশা নামে এক ভাই ছিল কিন্তু অনেক ইতিহাসে ভাই আলাউদ্দিন এবং উজির আলাউদ্দিন সাধারণত একই ব্যক্তি বলে বিশ্বাস করা হয় না।\n\n\n== আরও দেখুন ==\nউসমানীয় উজিরে আজমদের তালিকা\n\n\n== তথ্যসূত্র =="}