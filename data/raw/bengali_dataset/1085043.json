{"pageid": 1085043, "title": "ইহতিশামুল হক থানভি", "url": "https://bn.wikipedia.org/wiki?curid=1085043", "content": "ইহতিশামুল হক থানভি (১৫ মে ১৯১৫ - ১১ এপ্রিল ১৯৮০) (উর্দু: مولانا احتشام الحق تھانوی‎‎) ছিলেন একজন পাকিস্তানি ইসলামি পণ্ডিত, গবেষক, ইসলামি আইনবিদ এবং খতিব। তিনি বিশিষ্ট ধর্মীয় নেতা আশরাফ আলী থানভীর ভাতিজা ও ছাত্র ছিলেন। চলমান খুতবার জন্য তিনি সর্বাধিক পরিচিত ছিলেন। তিনি পাকিস্তান প্রতিষ্ঠার আন্দোলনে অংশগ্রহণ করেন, স্বাধীনতার পর তিনি ভারত থেকে পাকিস্তানে চলে আসেন এবং ইসলামি রাজনীতিতে সক্রিয় হন।\n\n\n== প্রাথমিক এবং শিক্ষাজীবন ==\nইহতিশামুল হকথানভি ১৯১৫ সালে ভারতের থানাভবনে জহুরূল হকের পরিবারে জন্মগ্রহণ করেন। ১২ বছর বয়সে কুরআন মুখস্থ করার পর তিনি মাদরাসা আরাবিয়া মিরাট থেকে ফার্সি এবং মাজাহির উলুম সাহারানপুর থেকে আরবি শিক্ষা অধ্যয়ন করেন। এরপর তিনি ১৯৩০ সালে দারুল উলুম দেওবন্দে প্রবেশ করেন এবং ১৯৩৭ সালে স্নাতক হন। ১৯৩৭ সালে তিনি এলাহাবাদ বিশ্ববিদ্যালয় ও পাঞ্জাব বিশ্ববিদ্যালয় থেকে আলিম ও ফাজিল পরীক্ষায় উত্তীর্ণ হন। আশরাফ আলী থানভির সাথে তার আধ্যাত্মিক ও আত্মীয়তার সম্পর্ক ছিল। তার শিক্ষকদের মধ্যে রয়েছেন হুসাইন আহমদ মাদানি, শাব্বির আহমদ উসমানি, ইজাজ আলী আমরুহি, আসগর হুসাইন দেওবন্দি, মুহাম্মদ ইব্রাহিম বালিয়াভি।\n\n\n== কর্মজীবন ==\n১৯৩৯ সালে ইহতিশামুল হক নয়াদিল্লিতে প্রচার কার্যক্রম শুরু করেন। সেই সময় থেকে তিনি লিয়াকত আলি খান, খাজা নাজিমুদ্দিন এবং আব্দুর রব নিশতারসহ বিশিষ্ট রাজনৈতিক ব্যক্তিত্বদের সাথেও সাক্ষাত করেন। তিনি ১৯৩০ থেকে আগস্ট ১৯৪৭ পর্যন্ত আশরাফ আলী থানভির মজলিস দাওয়াতুল হক-এ প্রচারকার্য চালিয়ে যান। এদিকে তিনি লিয়াকত আলী খানের কাছ থেকে ১৯৪৫ সালের নির্বাচনে অংশ নেওয়ার বার্তা পান। তবে তার নেতৃত্বের পরামর্শে তিনি কখনই নির্বাচনে অংশ নেননি বা কোনও রাজনৈতিক দলে অংশগ্রহণ গ্রহণ করেননি। ১৯৪০ থেকে ১৯৪৭ সাল পর্যন্ত তিনি কেবল প্রচার-এ সময় অতিবাহিত করেছেন। ১৯৪৭ সালের ৯ ই আগস্ট দেশভাগের সময় তিনি করাচিতে আসেন এবং পরে জ্যাকব লাইনে আসেন। সেখানে বর্তমানে জামিয়া মসজিদে থানভি (তার নামে নামকরণকৃত) অবস্থিত। তখন এটি একটি ছোট মসজিদ ছিল। ইহতিশামুল হক লিয়াকত আলী খানের সাথে ভারত থেকে আসা শরণার্থীদের পুনর্বাসনে গুরুত্বপূর্ণ ভূমিকা পালন করেছিলেন।\n\n\n== মৃত্যু ==\n১৯৮০ সালের ১১ এপ্রিল হৃদরোগে আক্রান্ত হয়ে তিনি মারা যান। তার লাশটি দিল্লি থেকে করাচিতে একটি বিশেষ ফ্লাইটে আনা হয় এবং করাচির জামিয়া মসজিদে থানভির পাশে সমাধীস্থ করা হয়।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}