{"pageid": 1511859, "title": "তেজল শাহ", "url": "https://bn.wikipedia.org/wiki?curid=1511859", "content": "তেজল শাহ (হিন্দি: तेजल शाह; জন্ম ১৯৭৯) একজন ভারতীয় সমসাময়িক ভিজ্যুয়াল শিল্পী এবং কিউরেটর। তিনি ভিডিও শিল্প, ফটোগ্রাফি, পারফর্মেন্স, অঙ্কন, শব্দের কাজ এবং স্থানিক স্থাপনের মাধ্যম নিয়ে কাজ করেন। তেজল তাঁর কাজের মধ্যে এলজিবিটিকিউ+ সম্প্রদায়, যৌনতা, লিঙ্গ, অক্ষমতা এবং মানুষ ও প্রকৃতির মধ্যে সম্পর্ক সহ বিভিন্ন বিষয়ের ওপর আলোকপাত করেন। তিনি মুম্বাইতে থাকেন।\n\n\n== জীবনী ==\nতেজল শাহ ১৯৭৯ সালে ভারতের ছত্তিশগড়ের ভিলাইতে জন্মগ্রহণ করেন। তিনি একজন সমকামী হিসেবে চিহ্নিত। তিনি অস্ট্রেলিয়ার মেলবোর্নে অবস্থিত আরএমআইটি বিশ্ববিদ্যালয় (রয়েল মেলবোর্ন ইনস্টিটিউট অফ টেকনোলজি) থেকে ফটোগ্রাফিতে বিএ (২০০০) ডিগ্রি অর্জন করেছেন; এবং বার্ড কলেজ থেকে এমএফএ ডিগ্রি অর্জনের জন্য পড়াশোনা করেছেন কিন্তু স্নাতক হননি। তিনি একজন বিনিময় ছাত্রী ছিলেন এবং ১৯৯৯ থেকে ২০০০ সাল পর্যন্ত শিকাগোর স্কুল অফ দ্য আর্ট ইনস্টিটিউটে পড়াশোনা করেছিলেন।\nতাঁর ২০০৬ সালের হিজড়া কল্প ধারাবাহিকের কাজ বেঙ্গালুরু এবং মুম্বাইয়ের হিজড়া সম্প্রদায়ের (নপুংসক, আন্তঃলিঙ্গ ব্যক্তি এবং / অথবা ট্রান্সজেণ্ডার ব্যক্তিদের) উপর আলোকপাত করে। ২০১২ সালে, ক্যাসেলের ডকুমেন্টা (১৩)-এর জন্য, তিনি পাঁচ-চ্যানেলের ভিডিও স্থাপনা \"বিটুইন দ্য ওয়েভস\" তৈরি করেছিলেন যেখানে শিং পরা দুই মহিলা একটি পরাবাস্তব ভূদৃশ্য অন্বেষণ করছেন।\nতাঁর শিল্পকর্ম ব্যাপকভাবে প্রদর্শিত হয়েছে, যার মধ্যে রয়েছে নিউ ইয়র্কের ব্রুকলিনের ব্রুকলিন মিউজিয়ামে \"গ্লোবাল ফেমিনিজমস\" (২০০৭); নিউ জার্সির নিউয়ার্কের নিউয়ার্ক মিউজিয়ামে \"ইণ্ডিয়া: পাবলিক প্লেস/প্রাইভেট স্পেসেস\" (২০০৮); জার্মানির ক্যাসেলে ডকুমেন্টা (১৩) (২০১২); এবং জার্মানির ডুসেলডর্ফে কে২০-তে \"এভরিওয়ান ইজ অ্যান আর্টিস্ট: কসমোপলিটন এক্সারসাইজেস উইথ জোসেফ বিয়াস\" (২০২১)। তাঁর কাজ জার্মানির উলফসবার্গের কুনস্টমিউজিয়াম উলফসবার্গে \"ফেসিং ইন্ডিয়া\" (২০১৮) দলগত প্রদর্শনীর অংশ ছিল; অন্যান্য শিল্পীদের মধ্যে ছিলেন বিভা গালহোত্রা, ভারতী খের, প্রজক্তা পোটনিস, রীনা সাইনি কল্লাত এবং মিঠু সেন।\nঅনুরাধা শাহের কাজ সঁত্র্‌ জর্জ পম্পিদুর মতো পাবলিক জাদুঘরে রয়েছে।\n\n\n== আরও দেখুন ==\nভারতীয় মহিলা শিল্পীদের তালিকা\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে তেজল শাহ (ইংরেজি)"}