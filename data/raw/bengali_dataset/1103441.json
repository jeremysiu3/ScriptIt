{"pageid": 1103441, "title": "মেচী সেতু", "url": "https://bn.wikipedia.org/wiki?curid=1103441", "content": "মেচী সেতু সড়কপথে নেপালের ঝাপা জেলার সাথে ভারতের পশ্চিমবঙ্গ রাজ্যের দার্জিলিং জেলাকে যুক্ত করেছে। মেচী নদীর উপর তৈরি এই সেতু নেপালের সর্ব পূর্বে অবস্থিত ভারতের সঙ্গে ব্যবসা-বাণিজ্যের বন্দর বলা যেতে পারে। ২০১৯ খ্রিস্টাব্দের জানুয়ারি মাসে এই সেতু উদ্বোধন হয়।\n\n\n== অবস্থান ==\nএই সেতু নেপাল নেপাল এর পূর্ব সীমান্তে অবস্থিত প্রদেশ নং ১-এর কাঁকড়ভিটা ও ভারতের পশ্চিমবঙ্গ রাজ্যের দার্জিলিং জেলার পানিটাঙ্কি বাজারের মধ্যবর্তী। এর পূর্ব দিকে রয়েছে ভারতের রানীগঞ্জ চেকপোস্ট আর পশ্চিম দিকে রয়েছে নেপালের কাঁকড়ভিটা চেকপোস্ট। এটি বিপণন শহর বির্তামোড় থেকে পূর্বদিকে ২০ কিলোমিটার (১২ মাইল) এবং প্রদেশ নং ১-এর রাজধানী বিরাটনগর থেকে পূর্বদিকে ১১০ কিলোমিটার (৬৮ মাইল) দূরে অবস্থিত। এছাড়াও এটি পশ্চিমবঙ্গের উত্তর সীমান্তে অবস্থিত অন্যতম গুরুত্বপূর্ণ শহর শিলিগুড়ি থেকে ২৬ কিলোমিটার (১৬ মাইল) দূরত্বে রয়েছে।\nভৌগোলিক ও রাজনৈতিকভাবে এই সেতুর উভয় দিক ভারতের অন্তর্গত কথা বলা যায় এই সেতুর অবস্থান ভারতে। \n\n\n== নির্মাণ ==\n\nভারত ও নেপাল উভয় দেশের তৎপরতায় ভারতের জাতীয় মহাসড়ক এবং পরিকাঠামো উন্নয়ন নিগম (এনএইচআইডিসিএল)-এর উদ্যোগে ও ইঞ্জিনিয়ারিং, প্রকিউরমেন্ট অ্যান্ড কনস্ট্রাকটর দীনেশচন্দ্র আর. অগ্রওয়াল ইনফ্রাকন (ডিআরএ ইনফ্রাকন)-এর সহায়তায় এই সেতু নির্মাণের কাজ সম্পন্ন হয়।\n\n\n== মহাসড়ক সংযোগ ==\nমেচী সেতু ভারতের ৩২৭বি নং জাতীয় সড়কের সাথে নেপালের মহেন্দ্র মহাসড়ককে সংযুক্ত করে। এটি ২ নং এশীয় মহাসড়কের অংশ।\n\n\n== আরও দেখুন ==\nদোধারা চাঁদনী সেতু\nকর্ণালী সেতু\nনারায়ণ সেতু\nশঙ্খমূল সেতু\nমিতেরি সেতু\n\n\n== তথ্যসূত্র =="}