{"pageid": 1532294, "title": "ওলফ্রাম ম্যাথিম্যাটিকা", "url": "https://bn.wikipedia.org/wiki?curid=1532294", "content": "ওলফ্রাম ম্যাথিম্যাটিকা একটি সফটওয়্যার ব্যবস্থা, যার মধ্যে প্রযুক্তিগত গণনার বিভিন্ন ক্ষেত্রে ব্যবহারের জন্য অন্তর্নির্মিত গ্রন্থাগার রয়েছে। এটি যন্ত্র শিক্ষণ, পরিসংখ্যান, প্রতীকী গণনা, উপাত্ত প্রক্রিয়াকরণ, নেটওয়ার্ক বিশ্লেষণ, সময়ক্রম বিশ্লেষণ, প্রাকৃতিক ভাষা প্রক্রিয়াকরণ, অনুকূলন, বিভিন্ন ধরণের উপাত্ত ও গণনাকার্য অঙ্কন, উপপদ্ধতি প্রয়োগ, ব্যবহারকারী আন্তঃমুখ নির্মাণ এবং অন্যান্য প্রোগ্রামিং ভাষায় রচিত কর্মসূচির সঙ্গে সংযোগ স্থাপন করতে সহায়তা করে। এটি স্টিফেন ওলফ্রাম কর্তৃক উদ্ভাবিত এবং ইলিনয় অঙ্গরাজ্যের শ্যাম্পেইন শহরের ওলফ্রাম গবেষণা প্রতিষ্ঠান দ্বারা উন্নয়ন করা হয়েছে। ম্যাথিম্যাটিকায় ব্যবহৃত প্রোগ্রামিং ভাষার নাম ওলফ্রাম ভাষা। ম্যাথিম্যাটিকা এক দশমিক শূন্য সংস্করণ ১৯৮৮ সালের ২৩শে জুন শ্যাম্পেইন এবং ক্যালিফোর্নিয়ার সান্তা ক্লারা শহরে প্রকাশিত হয়।\nম্যাথিম্যাটিকা ভাষা মূলত লিস্প নামক প্রোগ্রামিং ভাষার ভিত্তিতে গঠিত; যেমন, ম্যাথিম্যাটিকার ‘মোস্ট’ নামক আদেশটি লিস্পের ‘বাটলাস্ট’ নামক আদেশের সদৃশ। কম্পিউটার বীজগণিত ব্যবস্থা বিকাশ নিয়ে বিপুল পরিমাণ সাহিত্য রচিত হয়েছে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nMathematica Documentation Center\nA little bit of Mathematica history documenting the growth of code base and number of functions over time"}