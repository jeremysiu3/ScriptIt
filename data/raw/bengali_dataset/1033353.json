{"pageid": 1033353, "title": "নিকো শ্লটারবেক", "url": "https://bn.wikipedia.org/wiki?curid=1033353", "content": "নিকো শ্লটারবেক (জার্মান উচ্চারণ: [nɪko: ʃlɔtɐbɛk], জার্মান: Nico Schlotterbeck; জন্ম: ১ ডিসেম্বর ১৯৯৯) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব ইউনিয়ন বার্লিন এবং জার্মানি অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলে থাকেন।\nজার্মান ফুটবল ক্লাব আলেনের যুব পর্যায়ের হয়ে খেলার মাধ্যমে শ্লটারবেক ফুটবল জগতে প্রবেশ করেছেন এবং পরবর্তীকালে কার্লস্রুহার এবং ফ্রাইবুর্গের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, জার্মান ক্লাব ফ্রাইবুর্গ ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ০০ মৌসুম অতিবাহিত করেছেন; এছাড়াও একই মৌসুমে তিনি ফ্রাইবুর্গের মূল দলের হয়ে অভিষেক করেছেন। ২০২০–২১ মৌসুমে, তিনি ফ্রাইবুর্গ হতে ইউনিয়ন বার্লিনে যোগদান করেছেন।\n২০১৭ সালে, শ্লটারবেক জার্মানি অনূর্ধ্ব-১৮ দলের হয়ে জার্মানির বয়সভিত্তিক পর্যায়ে অভিষেক করেছিলেন।\nদলগতভাবে, শ্লটারবেক এপর্যন্ত ১টি শিরোপা জয়লাভ করেছেন, যা তিনি ফ্রাইবুর্গ ২-এর হয়ে জয়লাভ করেছেন।\n\n\n== প্রারম্ভিক জীবন ==\nনিকো শ্লটারবেক ১৯৯৯ সালের ১লা ডিসেম্বর তারিখে জার্মানির ভাইবলিঙ্গেনে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি নিলস শ্লটারবেকের ভাতিজা, যিনি পূর্বে ফ্রাইবুর্গের হয়ে খেলেছেন। তার বড় ভাই কেভেন শ্লটারবেকপ একজন ফুটবল খেলোয়াড়।\n\n\n== আন্তর্জাতিক ফুটবল ==\nশ্লটারবেক জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৭ সালের ১৭ই এপ্রিল তারিখে তিনি অস্ট্রিয়া অনূর্ধ্ব-১৮ দলের বিরুদ্ধে এক প্রীতি ম্যাচে জার্মানি অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লিগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন। তিনি ২০১৯ সালের ১০ই অক্টোবর তারিখে এক প্রীতি ম্যাচে স্পেন অনূর্ধ্ব-২১ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে নিকো শ্লটারবেক (ইংরেজি) (এছাড়াও জার্মান ভাষায় উপলব্ধ) \nসকারওয়েতে নিকো শ্লটারবেক  (ইংরেজি)  \nসকারবেসে নিকো শ্লটারবেক (ইংরেজি) \nবিডিফুটবলে নিকো শ্লটারবেক  (ইংরেজি)  \nওয়ার্ল্ডফুটবল.নেটে নিকো শ্লটারবেক (ইংরেজি) \nইএসপিএন এফসিতে নিকো শ্লটারবেক (ইংরেজি)"}