{"pageid": 1519526, "title": "লিবি স্কালা", "url": "https://bn.wikipedia.org/wiki?curid=1519526", "content": "এলিজাবেথ অ্যান \"লিবি\" স্কালা (২০শে এপ্রিল, ১৯৬৭ - ১লা ডিসেম্বর, ২০১৯) ছিলেন একজন আমেরিকান অভিনেত্রী এবং লেখিকা যিনি তাঁর অস্ট্রিয়ান-আমেরিকান আত্মীয়দের নিয়ে নাটকের জন্য সর্বাধিক পরিচিত। তিনি চারটি একক-নারী অভিনীত নাটক লিখেছেন, যেগুলি হলো: লিলিয়া!, এ টাইম টু ডান্স, ফেলিসিটাস, এবং ইরেনা সেণ্ডলার: রেসকিউয়িং দ্য রেসকিউয়ার। এগুলি তিনি উত্তর আমেরিকা এবং ইউরোপ জুড়ে পরিবেশন করেছিলেন।\n\n\n== জীবনী ==\n\n\n=== প্রাথমিক জীবন এবং শিক্ষা ===\nএলিজাবেথ অ্যান স্কালা ছিলেন মেরি এবং মার্টিন স্কালার জ্যেষ্ঠ কন্যা, মার্টিন একজন অস্ট্রিয়ান বংশোদ্ভূত কানাডীয় টেক্সটাইল ডিজাইনার এবং দ্য ক্রিশ্চিয়ান সায়েন্স মনিটর সংবাদ সংস্থায় আর্থিক বিষয়ে লেখেন। লিবি স্কালার পিতামহী ছিলেন অস্ট্রিয়ান-আমেরিকান অভিনেত্রী লিলিয়া স্কালা। লিবি স্কালা নিউ জার্সির এঙ্গেলউডে জন্মগ্রহণ করেন। তাঁর নয় বছর বয়সে তাঁকে এবং তাঁর ছোট বোন এমিলিকে নিয়ে তাঁর বাবা-মা  নিয়ে কানেটিকাটের ড্যারিয়েনে চলে আসেন।\nওবারলিন কলেজ (যা তাঁর বাবারও মাতৃ শিক্ষায়তন) থেকে ইংরেজি সাহিত্য/থিয়েটার এম্ফেসিসে ডিগ্রি অর্জনের পর এবং নিউ ইয়র্কে ক্যাটেল কল-এ (অডিশন) যোগদানের পর, তিনি সিয়াটলে চলে আসেন। সেখানে তিনি তাঁর ইউনিয়ন কার্ড অর্জন করেন এবং ইম্প্রোভাইজেশনাল থিয়েটার কোম্পানি দ্য গ্রাউণ্ডলিংসের প্রতিষ্ঠাতা গ্যারি অস্টিনের সাথে পড়াশোনা করেন।\n\n\n=== কর্মজীবন ===\n১৯৯৫ সালে, লিবি স্কালার মাতামহী লিলিয়া স্কালার মৃত্যুর কয়েক মাস পর, গ্যারি অস্টিন লিবিকে তাঁর একাডেমি পুরস্কার -মনোনীত অভিনেত্রী লিলিয়া স্কালা সম্পর্কে একটি একক-নারী নাটক লিখতে উৎসাহিত করেন। লিলিয়া! নাটকটি অস্টিনের কর্মশালায় তৈরি করা হয়েছিল এবং এটি আন্তর্জাতিকভাবে প্রশংসিত পর্যালোচনা পেয়েছিল। এটি 'অফ-ব্রডওয়ে'র আর্কলাইট থিয়েটারে সফলভাবে চলেছিল, এর প্রযোজক ছিল মিরর রেপার্টরি কোম্পানি। এছাড়াও এটি লস অ্যাঞ্জেলেসের দ্য গ্রাউণ্ডলিংস থিয়েটারে (গ্যারি অস্টিন দ্বারা উপস্থাপিত); ভ্যাঙ্কুভারের প্যাসিফিক থিয়েটারে; স্কটল্যান্ডের এডিনবার্গ ফ্রিঞ্জ ফেস্টিভ্যালে; লন্ডনে অস্ট্রিয়ান কালচারাল ফোরাম দ্বারা স্পনসর করা অনুষ্ঠানে; জর্জিয়ার তিবিলিসিতে; এবং জার্মানির বার্লিন ও ড্রেসডেনে অভিনীত হয়েছিল।\nলিবি স্কালার দ্বিতীয় নাটক এ টাইম টু ডান্স লন্ডন ফ্রিঞ্জ থিয়েটার ফেস্টিভ্যালে \"সেরা একক অভিনয়শিল্পীর পুরস্কার\" জিতেছিল। এখানে লিবির আর এক পিতামহী (বাবার পিসি) এলিজাবেথ \"লিসল\" পোল্কের জীবন চিত্রিত হয়েছে, যিনি নৃত্য থেরাপির পথিকৃৎ ছিলেন। লিলিয়া! নিয়ে গবেষণা করার সময় রেকর্ড করা একাধিক সাক্ষাৎকারের ওপর ভিত্তি করে লিবি স্কালা এটি তৈরি করেছিলেন। নাটকটি উত্তর আমেরিকা এবং ইউরোপ ভ্রমণ করেছিল।\nলিবি স্কালা তাঁর স্বামী, সঙ্গীতশিল্পী স্টিভেন মে-এর সাথে সহযোগিতা করে তাঁর তৃতীয় নাট্যানুষ্ঠান, ফেলিসিটাস তৈরি করেছিলেন। এটি ২০১৪ সালে নিউ ইয়র্ক আন্তর্জাতিক ফ্রিঞ্জ উৎসবে প্রিমিয়ার হয়েছিল। মে ম্যান্ডোলিনে সঙ্গীত রচনা করেছেন যা তিনি মঞ্চে সরাসরি পরিবেশন করেন তাঁর আর এক পিতামহী ফেলিসিটাস সোফারের গল্প তুলে ধরার জন্য। ফেলিসিটাস একজন উচ্চ প্রশিক্ষিত পেশাদার শিশু নার্স ছিলেন যিনি ভিয়েনা থেকে তাঁর বোন লিলিয়া এবং লিসলের সাথে যোগ দিতে মার্কিন যুক্তরাষ্ট্রে চলে এসেছিলেন। লিবি স্কালা বাড়িতে জন্মগ্রহণ করেছিলেন, সেই সময় তিনি নার্স হিসেবে উপস্থিত ছিলেন।\n২০১৭ সালে, লিবি স্কালার অনুষ্ঠান, ইরেনা সেণ্ডলার: রেসকিউয়িং দ্য রেসকিউয়ার, লন্ডন ফ্রিঞ্জ থিয়েটার ফেস্টিভ্যালে প্রিমিয়ার হয়েছিল।\n\n\n=== ব্যক্তিগত জীবন এবং মৃত্যু ===\nলিবি স্কালা ২০০৮ সালে সঙ্গীতশিল্পী স্টিভেন মেকে বিয়ে করেন।\nলিবি স্কালা ২০১৯ সালের ১লা ডিসেম্বর, ৫২ বছর বয়সে মারা যান।\n\n\n== সম্মাননা ==\n২০১৩ সালে, সানিসাইড গার্ডেনস হিস্টোরিক্যাল অ্যালায়েন্স লিলিয়া! উপস্থাপন করে। স্কালার মাতামহী লিলিয়া স্কালার সাবেক বাড়িতে ঐতিহাসিক স্থানের জাতীয় নিবন্ধনের ফলক উন্মোচনের সাথে একত্রে, মঞ্চ ও পর্দার অভিনেত্রী, যার জন্য সিডনি পোইটিয়ার একটি শ্রদ্ধাঞ্জলি লিখেছিলেন। এক মাস আগে, লিবি স্কালা তাঁর আর এক পিতামহী, নৃত্য থেরাপির পথিকৃৎ এলিজাবেথ \"লিসল\" পোলকের বাড়িতে ন্যাশনাল রেজিস্টার অফ হিস্টোরিক প্লেসেস ফলক উন্মোচনের সম্মানে সানিসাইড গার্ডেনস হিস্টোরিক্যাল অ্যালায়েন্সের জন্য \"এ টাইম টু ডান্স\" পরিবেশন করেছিলেন।\n\n\n== কাজ ==\n\n\n=== থিয়েটার ===\n১৯৯৯ লিলিয়া!\n২০০৭ আ টাইম টু ডান্স\n২০১৪ ফেলিসিটাস\n২০১৭ ইরেনা সেণ্ডলার : রেসকিউইং দ্য রেসকিউয়ার\n\n\n=== চলচ্চিত্র তালিকা ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে লিবি স্কালা (ইংরেজি)\nSkala, Libby. \"IRENA SENDLER: RESCUING THE RESCUER at Freight & Salvage, Sat, 10/7: A solo show about the social worker who rescued 2,500 Jewish children during WWII and the Kansas students who introduced her to the world,\" Patch (Berkeley, CA) (Sep 26, 2017)."}