{"pageid": 1517358, "title": "আজিসারি", "url": "https://bn.wikipedia.org/wiki?curid=1517358", "content": "ইসলামে আজিসারি হলো যে ব্যক্তি রমজান মাসে অন্যদের নামাজ পড়তে ও সেহরি খেতে উদ্বুদ্ধ করে। তারা রাত ২:০০টার দিকেই ঘরে ঘরে যায়, লাঠি দিয়ে কেতলি-ড্রাম বাজায় এবং উচ্চ স্বরে গান গায় বা ডাক দেয়। এটি সম্পূর্ণ ধর্মীয় কর্তব্য এবং স্বেচ্ছাসেবী কাজ। যদিও আজিসারি বিশ্বাসীদের কাছ থেকে কোনো প্রতিদান আশা করে না। তবুও তারা বিশ্বাস করে যে, আল্লাহ তাদের এই ত্যাগের বিনিময়ে পরকালে পুরস্কৃত করবেন। কারণ তারা বিছানা ত্যাগ করে দীর্ঘ এক মাস রোজার সময় এই দায়িত্ব পালন করে।\nএই নামটি আরবি শব্দ \"সুহুর\" থেকে এসেছে। এর অর্থ পবিত্র রমজান মাসে ভোরের খাবার। এটি ইয়োরুবা ভাষায় \"সারী\" হিসাবে উচ্চারণ ও লেখা হয়।\nএকজন আজিসারি নির্ভীক হিসেবে বিবেচিত হন। কারণ তারা বিশ্বাস করেন যে, মহান আল্লাহর এবাদত করার কারণে তিনি তাদের রক্ষা করবেন। সাধারণত আজিসারি একাই কাজ করেন। যার কারণে তাদের কখনও কখনও 'একাকী পথিক' বলা হয়। তাই ওয়েরে সংগীতের মতো আজিসারিদের দলবদ্ধভাবে দেখা বিরল। তবে ১৯৭০ এর দশকের শেষের দিকে নাইজেরিয়ার ইবাদানে তাইও-কেহিন্ডে আজিসারি (যমজ ভাইদের আজিসারি দল) এই প্রচলিত রীতি ভেঙে দল হিসেবে আত্মপ্রকাশ করেছিল।\n\n\n== তথ্যসূত্র =="}