{"pageid": 1116683, "title": "চুয়াডাঙ্গা সাঁতার প্রশিক্ষণ কেন্দ্র সুইমিংপুল", "url": "https://bn.wikipedia.org/wiki?curid=1116683", "content": "চুয়াডাঙ্গা সাঁতার প্রশিক্ষণ কেন্দ্র ২০১৬ সালে সক্রিয় হওয়া, বাংলাদেশের শিশু-কিশোরদের সাঁতার প্রশিক্ষণ ও ক্রীড়া আয়োজনস্থল। এক সুইমিংপুল বিশিষ্ট কেন্দ্রটির অবস্থান চুয়াডাঙ্গা জেলার পুরাতন স্টেডিয়ামের সাথে। এটি চুয়াডাঙ্গা সদর উপজেলা প্রশাসনের উদ্যোগে নির্মিত ও নিয়ন্ত্রিত একটি স্বায়ত্ত্বশাষিত সুইমিংপুল। পেশাদার সাঁতারুদের অনুশীলন ও সাধারণ প্রশিক্ষণ ছাড়াও সুইমিংপুলটি বয়সভিত্তিক প্রতিযোগিতা আয়োজনের জন্য ব্যবহৃত হয়।\n\n\n== ইতিহাস ==\n২০১৬ সালের আগস্টে চুয়াডাঙ্গা উপজেলা প্রশাসন, সরকারী অনুদান ও গণঅর্থায়নের মাধ্যমে চুয়াডাঙ্গা পুরাতন স্টেডিয়ামের হায়দার আলী প্যাভিলিয়নের পাশে মোহামেডান স্পোর্টিং ক্লাবের পরিত্যক্ত জায়গায় সুইমিংপুলটির নির্মাণ কাজ শুরু হয়। প্রকল্পটি নির্মাণে প্রায় ৩০ লাখ টাকা ব্যয় হয়। একই বছরের ২৫ সেপ্টেম্বর সুইমিংপুলটি সক্রীয় ব্যবহারের জন্য উদ্বোধন ও উন্মুক্ত করা হয়।\n\n\n== কাঠামো ==\nএটি খোলা আকাশের নিচে উন্মুক্ত সুইমিংপুল। এটির দৈর্ঘ্য ১৩০ ফুট, প্রস্ত ২৫ ফুট এবং গভীরতা ৫ ফুট, যা একটি আদর্শ সুইমিংপুল অপেক্ষা আয়তনে ছোট।\n\n\n== তথ্যসূত্র =="}