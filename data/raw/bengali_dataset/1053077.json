{"pageid": 1053077, "title": "চিত্রপ্রতীক", "url": "https://bn.wikipedia.org/wiki?curid=1053077", "content": "চিত্রপ্রতীক বলতে একটি চিত্রলৈখিক প্রতীককে বোঝানো হয় যা কোনও ভৌত বস্তুর সাথে চিত্রগত সাদৃশ্যের মাধ্যমে কোনও অর্থ বহন করে। একে ইংরেজিতে পিকটোগ্রাম বা পিকটোগ্রাফ নামে ডাকা হয়।  লিখন পদ্ধতি ও চিত্রলিখন পদ্ধতিসমূহে প্রায়শই চিত্রপ্রতীকসমূহ ব্যবহৃত হয়, যে পদ্ধতিগুলির অক্ষরগুলি দেখতে সরল চিত্রের মতো হয়। এছাড়া অবসর, পর্যটন ও ভূগোলের মতো ক্ষেত্রগুলিতেও চিত্রপ্রতীকের ব্যবহার রয়েছে।\nপরিকগণক যন্ত্র বা কম্পিউটারের পর্দায় চিত্রলৈখিক ব্যবহারকারী আন্তঃক্রিয়াতলে (গ্রাফিকাল ইউজার ইন্টারফেস) ব্যবহারিক প্রোগ্রাম বা অ্যাপ্লিকেশনগুলিকে পর্দায় ছোট ছোট চিত্রপ্রতীকের সাহায্যে নির্দেশ করা হয়, যেগুলির উপরে অবস্থান-নির্দেশক তীরচিহ্ন স্থাপন করে মাউসে চাপ দিয়ে সেগুলি নির্বাহ করা যায়। এই চিত্রপ্রতীকগুলিকে ইংরেজিতে \"আইকন\" বলা হয়।\n\n\n== পরিসংখ্যানে ব্যবহার ==\n\nপরিসংখ্যানে চিত্রপ্রতীকগুলিকে কোনও পরিসংখ্যানিক চিত্রে সংখ্যার প্রতিনিধিত্ব করতে ব্যবহার করা হতে পারে, যাতে চিত্রটি আরও আগ্রহজনক ও সহজে বোধগম্য হয়। সাধারণত প্রতিটি চিত্রপ্রতীক কীসের প্রতিনিধিত্ব করে, তার একটি চাবিকাঠি সরবরাহ করা হয়। সবগুলি চিত্রপ্রতীক সমান আকারের হতে হয়, তবে চিত্রপ্রতীকটির একটি ভগ্নাংশ দিয়ে প্রতিনিধিত্বকৃত সংখ্যার ভগ্নাংশ নির্দেশ করা যেতে পারে।\nযেমন নিচের সারণীটিকে:\n\nনিচের মতো করে লেখচিত্রায়িত করা যায়:\n\nচাবিকাঠি:  = ১০টি চিঠি\nমানগুলিকে  নিকটস্থ ৫টি চিঠিতে আসন্নীকরণ করা হয়, তাই মঙ্গলবারের দ্বিতীয় চিত্রপ্রতীকটির বামদিকের অর্ধ ব্যবহার করা হয়েছে।\n\n\n== তথ্যসূত্র =="}