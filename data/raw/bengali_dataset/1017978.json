{"pageid": 1017978, "title": "অবিদ্যা (বৌদ্ধ দর্শন)", "url": "https://bn.wikipedia.org/wiki?curid=1017978", "content": "অবিদ্যা হলো (সংস্কৃত: अविद्या; পালি: अविज्जा) বৌদ্ধ সাহিত্যের পরিভাষা যেটাকে সাধারণত “অজ্ঞতা” হিসেবে অনুবাদ করা হয়। ধারণাটি অধিবিদ্যক বাস্তবতার প্রকৃতি সম্পর্কে অজ্ঞতা বা ভুল ধারণাকে বোঝায়, বিশেষত বাস্তবতার অনিত্য ও অনাত্মা সম্পর্কে। এটি দুঃখের (যন্ত্রণা, ব্যথা, অসন্তুষ্টি) মূল কারণ এবং বৌদ্ধ প্রপঞ্চবিজ্ঞান অনুসারে অবিদ্যা পুনর্জন্ম প্রক্রিয়ার দিকে পরিচালিত করে।\nবৌদ্ধ শিক্ষাবলিতে অবিদ্যাকে বিভিন্ন প্রসঙ্গে অজ্ঞতা বা ভুল বোঝাবুঝি হিসাবে উল্লেখ করা হয়েছে:\n\nচতুরার্য সত্য\nপ্রতীত্যসমুৎপাদের বারো নিদানের প্রথম নিদান\nমহাযান ঐতিহ্যমতে ত্রিবিষের একটি\nমহাযান অভিধর্মকোশ মূল ছয় ক্লেশের একটি\nথেরবাদ ঐতিহ্যমতে দশ সংযোজনের একটি\nথেরবাদ অভিধর্ম শিক্ষামতে মোহের সমরূপ\nপ্রতীত্যসমুৎপাদের বারো নিদানের পরিপ্রেক্ষিতে অবিদ্যাকে সাধারণত একজন অন্ধ বা চোখ-বাঁধা ব্যক্তির সঙ্গে তুলনা করা হয়।\n\n\n== তথ্যসূত্র =="}