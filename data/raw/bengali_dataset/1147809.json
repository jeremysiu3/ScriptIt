{"pageid": 1147809, "title": "দিয়াবাড়ি", "url": "https://bn.wikipedia.org/wiki?curid=1147809", "content": "দিয়াবাড়ি ঢাকার উত্তরায় অবস্থিত একটি স্থান। এটি উত্তরার একটি দর্শনীয় আকর্ষণ। উত্তরার ১৫ ও ১৬ নম্বর সেক্টরের সমতল ভূমি নিয়ে দিয়াবাড়ি গঠিত। ঢাকা মেট্রোরেলের ট্রেন দিয়াবাড়ি এলাকা থেকে যাত্রা শুরু করে। এখানে একটি খাল রয়েছে যা ৪.৩৪ মিটার দীর্ঘ। রাজউকের ড্যাপ অনুযায়ী দিয়াবাড়ি থেকে গাজীপুর পর্যন্ত সড়ক নির্মাণের পরিকল্পনা রয়েছে।\nএখানে বিভিন্ন ধরনের পাখি দেখা গেলেও মানবসৃষ্ট দুর্যোগের কারণে পাখির সংখ্যা কমছে। শহরের গ্রামীণ পরিবেশের কারণে পর্যটকদের কাছে এ স্থানের কদর বেড়েছে। পর্যটকরা এখানে কাশফুল দেখতে আসেন। পর্যটকদের জন্য রয়েছে প্যাডেল বোটের ব্যবস্থা। ফ্যান্টাসি আইল্যান্ড নামে এলাকায় একটি শিশু বিনোদন উদ্যান রয়েছে। এছাড়া বিনোদন উদ্যান কর্তৃপক্ষ এখানে ম্যাজিক থিয়েটার নামক একটি প্রেক্ষাগৃহ নির্মাণ করেছে। স্থানটি কায়াকিংয়ের জন্যেও পরিচিত।\n\n\n== তথ্যসূত্র =="}