{"pageid": 1045881, "title": "কার্টিস জুলিয়ান জোন্স", "url": "https://bn.wikipedia.org/wiki?curid=1045881", "content": "কার্টিস জুলিয়ান জোন্স (ইংরেজি উচ্চারণ: /ˈkɝtəs ˈdʒuːljən ˈdʒoʊnz/, ইংরেজি: Curtis Jones; জন্ম: ৩০ জানুয়ারি ২০০১; কার্টিস জোন্স নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব লিভারপুল এবং ইংল্যান্ড অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০১০–১১ মৌসুমে, ইংরেজ ফুটবল ক্লাব লিভারপুলের যুব পর্যায়ের হয়ে খেলার মাধ্যমে জোন্স ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৯–২০ মৌসুমে, ইংরেজ ক্লাব লিভারপুলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৬ সালে, জোন্স ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। দলগতভাবে, জোন্স এপর্যন্ত ২টি শিরোপা জয়লাভ করেছেন, যার সবগুলো লিভারপুলের হয়ে জয়লাভ করেছেন।\n\n\n== প্রারম্ভিক জীবন ==\nকার্টিস জুলিয়ান জোন্স ২০০১ সালের ৩০শে জানুয়ারি তারিখে ইংল্যান্ডের লিভারপুলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজোন্স ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৬ সালের ২৪শে অক্টোবর তারিখে তিনি ইংল্যান্ড অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। তিনি ২০১৭ সালের ২০শে ফেব্রুয়ারি তারিখে অনুষ্ঠিত প্রীতি ম্যাচে ইতালি অনূর্ধ্ব-১৬ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nকার্টিস জুলিয়ান জোন্স – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কার্টিস জুলিয়ান জোন্স  (ইংরেজি)  \nসকারবেসে কার্টিস জুলিয়ান জোন্স (ইংরেজি) \nবিডিফুটবলে কার্টিস জুলিয়ান জোন্স  (ইংরেজি)  \nওয়ার্ল্ডফুটবল.নেটে কার্টিস জুলিয়ান জোন্স (ইংরেজি) \nইএসপিএন এফসিতে কার্টিস জুলিয়ান জোন্স (ইংরেজি)"}