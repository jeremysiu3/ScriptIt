{"pageid": 1057796, "title": "এমরান কবির চৌধুরী", "url": "https://bn.wikipedia.org/wiki?curid=1057796", "content": "এমরান কবির চৌধুরী একজন বাংলাদেশী শিক্ষাবিদ ও ঢাকা বিশ্ববিদ্যালয়ের বায়োকেমিস্ট্রি অ্যান্ড মলিকিউলার বায়োলজি বিভাগের অধ্যাপক। তিনি বাংলাদেশ সরকারি কর্ম কমিশনের সাবেক সদস্য এবং কুমিল্লা বিশ্ববিদ্যালয়ের (কুবি) সাবেক উপাচার্য।\n\n\n== জন্ম ==\nএমরান কবির চৌধুরী কুমিল্লার নাঙ্গলকোটে জন্মগ্রহণ করেন।\n\n\n== শিক্ষাজীবন ==\nতিনি ঢাকা বিশ্ববিদ্যালয়ের বায়োকেমিস্ট্রি অ্যান্ড মলিকিউলার বায়োলজি বিভাগ থেকে ১৯৮৬ সালে স্নাতক (সম্মান) ও ১৯৮৭ সালে স্নাতকোত্তর ডিগ্রি লাভ করেন। তিনি জাপানের কোচি বিশ্ববিদ্যালয় থেকে ১৯৯৪ সালে অ্যাপ্লায়েড মাইক্রোবায়োলজিতে দ্বিতীয় মাস্টার্স এবং ১৯৯৭ সালে এহিমে বিশ্ববিদ্যালয় থেকে পিএইচডি ডিগ্রি অর্জন করেন। চৌধুরী ২০০৮ সালে যুক্তরাজ্যের বাকিংহাম বিশ্ববিদ্যালয় থেকে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nএমরান কবির ঢাকা বিশ্ববিদ্যালয়ের বায়োকেমিস্ট্রি অ্যান্ড মলিকিউলার বায়োলজি বিভাগের একজন অধ্যাপক। অধ্যাপনার পাশাপাশি কর্মজীবনে তিনি বিভিন্ন গুরুত্বপূর্ণ পদে দায়িত্ব পালন করেছেন।\nচৌধুরী বাংলাদেশ সরকারি কর্ম কমিশনের সাবেক সদস্য। এছাড়াও তিনি ডা. যোবায়দা হান্নান মহিলা কলেজের গভর্নিং বডির সভাপতি, ঢাকা বিশ্ববিদ্যালয়ের অ্যাকাডেমিক কাউন্সিলের সদস্য, হামদর্দ বিশ্ববিদ্যালয়ের সিন্ডিকেট সদস্য, ক্লিনিক্যাল বায়োকেমিস্ট অ্যাসোসিয়েশন অব বাংলাদেশ-এর সভাপতি এবং বাংলাদেশ পল্লী উন্নয়ন একাডেমীর (বার্ড) পরিচালনা পর্ষদের সদস্য হিসেবে দায়িত্ব পালন করছেন। তিনি বিভিন্ন স্বনামধন্য পেশাজীবী সংগঠনের সদস্য।\nএমরান কবির চৌধুরী ২০১৮ সালের ৩১ জানুয়ারি থেকে ২০২২ সালের ৩০ জানুয়ারি পর্যন্ত কুমিল্লা বিশ্ববিদ্যালয়ের উপাচার্য হিসেবে দায়িত্ব পালন করেন।\n\n\n== গবেষণা ও প্রকাশনা ==\nচৌধুরী দেশ-বিদেশে বিভিন্ন জার্নালে বহু গবেষণামূলক প্রবন্ধ প্রকাশ করেছেন।\n\n\n== তথ্যসূত্র =="}