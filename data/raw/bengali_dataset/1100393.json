{"pageid": 1100393, "title": "তাইপা", "url": "https://bn.wikipedia.org/wiki?curid=1100393", "content": "তাইপা (চীনা: 氹仔, ক্যান্টনীয়: [tʰɐ̌m.t͡sɐ̌i̯]; পর্তুগিজ: Taipa, হল ম্যাকাওয়ের একটি দ্বীপ যা পুনরুদ্ধারকৃত ভূমি দ্বারা কোলোন দ্বীপের সাথে একত্রিত হয়েছে। যে ভূমি পুনরুদ্ধার করা হয়েছে তার নাম কোটাই।\nপ্রশাসনিকভাবে, ঐতিহ্যবাহী বেসামরিক যাজকপল্লী ফ্রেগুসিয়া দে নোসা সেনহোরা ডো কারমোর সীমানা সাবেক তাইপা দ্বীপের সাথে মিলিত হয়েছে।\n\n\n== ভৌগোলিক অবস্থা ==\nতাইপার অবস্থান ম্যাকাও উপদ্বীপ থেকে ২.৫ কিলোমিটার (১.৬ মাইল) এবং গুয়াংডং প্রদেশের ঝুহাইয়ের ছোট হেংকিন দ্বীপের পূর্বে। ম্যাকাও আন্তর্জাতিক বিমানবন্দর, ম্যাকাও বিশ্ববিদ্যালয়, ম্যাকাও জকি ক্লাব এবং ম্যাকাও স্টেডিয়াম তাইপাতে অবস্থিত।\n\nআয়তন: ৬.৩৩ বর্গ কিলোমিটার (২.৪৪ বর্গ মাইল)\nজনসংখ্যা: ৭০,০০০\nতাইপার বেশিরভাগ চীনা বসতি দক্ষিণ সং রাজবংশের সময় ঘটেছিল, যখন পর্তুগিজরা ১৮৫১ সালে দ্বীপটি দখল করেছিল। ভূমি পুনরুদ্ধারের আগে, তাইপা দুটি দ্বীপ নিয়ে গঠিত: বৃহত্তর তাইপা এবং ছোট তাইপা। পলি ও ভূমি পুনরুদ্ধারের ফলে মধ্য তাইপা একটি সমভূমিতে পরিণত হয়। প্রাথমিকভাবে তাইপা শুধুমাত্র এস্ট্রাডা ডো ইস্টমো কজওয়ে দ্বারা কোলোন দ্বীপের সাথে সংযুক্ত ছিল, তখন এই এলাকা কোটাই নামে পরিচিত ছিল। ২০০৪ থেকে পুনরুদ্ধার করা জমিতে নির্মিত হয়েছে মেগা-রিসর্ট, ক্যাসিনো এবং সম্মেলন ও প্রদর্শনী কেন্দ্র। তাইপা ম্যাকাও উপদ্বীপের সাথে গভর্নডর নোব্রে দে কারভালহো ব্রিজ, ফ্রেন্ডশিপ ব্রিজ এবং সাই ভ্যান ব্রিজ দ্বারা সংযুক্ত।\nতাইপা প্রধানত একটি ক্রমবর্ধমান আবাসিক এলাকা যেখানে অনেকগুলি নতুন অ্যাপার্টমেন্ট কমপ্লেক্স তৈরী হচ্ছে, বেশিরভাগই সুউচ্চ ভবন। ম্যাকাওর একটি নতুন শহর হিসাবে, তাইপা ম্যাকাও উপদ্বীপের সবচেয়ে পরিকল্পিত শহর হিসেবে গড়ে উঠছে; তারপরও, অনেক লোক ম্যাকাও উপদ্বীপে বসবাস করতে পছন্দ করে কারণ বেশিরভাগ ভাল স্কুলগুলো সেখানে অবস্থিত। \n\n\n== তাইপার নামকরণ ==\nক্যান্টনীয় ভাষায়, তাইপা সময়ের সাথে সাথে অনেক নামে পরিচিত হয়েছে, যার মধ্যে রয়েছে 龍環 (লুং ওয়ান, যার অর্থ \"ড্রাগন রিং\"), 雞頸 (গাই গেং, \"মুরগির গলা\"), 潭仔 (তাম জাই, \"জলাশয়\"), এবং 龍頭環 (লুং টাউ ওয়ান, \"ড্রাগনের হেড রিং\")। পর্তুগিজ নাম \"তাইপা\" এসেছে 氹仔-এর চীনা উচ্চারণ থেকে মিন ন্যান/টিয়াপ-আ/(\"টিয়াম্প-আ\"-এর অনুরূপ) তারপর সর্বশেষে \" তাইপা \" হয়েছে।\nকিংবদন্তি অনুসারে, তাইপাতে প্রাথমিক পর্তুগিজ বসতি স্থাপনকারী এবং স্থানীয় চীনা বসতি স্থাপনকারীদের মধ্যে একটি বিনিময় চুক্তি থেকে \"তাইপা\" শব্দটি এসেছে। পর্তুগিজ ভাষায়  \"তাইপা\" অর্থ হল মাটির কাদা যা ছাঁচে ঢেলে অতীতে পর্তুগালে মাটির ঘর তৈরির জন্য ব্যবহৃত হত। সাম্প্রতিক সময়ে যাকে ‘‘রামড আর্থ বা পিটান মাটি” বলা হয়।\nএটাও লক্ষণীয় যে, তাইপা এবং ম্যাকাও-এর জনসংখ্যার বড় অংশই চীনা; তবে, তাইপাতে বসবাসকারী প্রবাসীদের একটি ক্রমবর্ধমান সম্প্রদায় রয়েছে যারা কোটাইয়ের ক্যাসিনো বা স্কুল ও বিশ্ববিদ্যালয়ে কাজ করে। বেশিরভাগ লোক এই দ্বীপটিকে এর ক্যান্টনীয় নাম \"তামজাই\" হিসেবে উল্লেখ করে এবং \"তাইপা\" কীভাবে যেতে হবে তা জিজ্ঞাসা করলে বেশিরভাগ ট্যাক্সি ড্রাইভার এবং বাস চালকরা বুঝতে পারবেন না।\n\n\n== তথ্যসূত্র =="}