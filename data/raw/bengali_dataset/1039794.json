{"pageid": 1039794, "title": "তাম্বরম স্যানাটোরিয়াম", "url": "https://bn.wikipedia.org/wiki?curid=1039794", "content": "তাম্বরম স্যানাটোরিয়াম দক্ষিণ ভারতের তামিলনাড়ু রাজ্যের চেন্নাই জেলার দক্ষিণ-পশ্চিম দিকে অবস্থিত একটি লোকালয়৷ এই অঞ্চলটি গ্র্যান্ড সাদার্ন ট্রাঙ্ক রোড বরাবর তাম্বরম ও ক্রোমপেটের মধ্যবর্তী স্থানে রয়েছে৷ চেন্নাই শহরতলি রেলওয়ের চেন্নাই বিচ-ভিল্লুপুরম অংশের তাম্বরম স্যানাটোরিয়াম রেলওয়ে স্টেশনটি এই লোকালয়েই অবস্থিত৷\n\n\n== ইতিহাস ==\nতাম্বরম থেকে ছয় কিলোমিটার দক্ষিণ-পূর্বে অবস্থিত তাম্বরম স্যানাটোরিয়াম নামটি এসেছে তাম্বরম টিবি স্যানাটোরিয়াম বা বর্তমান গভর্নমেন্ট হসপিটাল অব থোরাসিক মেডিসিন প্রতিষ্ঠানের নাম থেকে৷\n১৯২৮ খ্রিস্টাব্দের যক্ষ্মা বিশেষজ্ঞ চিকিৎসক মুত্তু যক্ষ্মা রোগীদের জন্য একটি বিশেষ হাসপাতাল তৈরি করে তাদের সুপরিষেবা প্রদান করা শুরু করেন৷ ১৯৩৭ খ্রিস্টাব্দে তিনি তার পরবর্তী পড়াশুনার জন্য ইংল্যান্ড চলে গেলে এই হাসপাতালটি মাদ্রাজ সরকারকে দান করে দেন৷ সেটিই পরবর্তীকালে স্বাস্থ্যনিবাসে পরিণত হয়৷ \n\n\n== তথ্যসূত্র =="}