{"pageid": 1491251, "title": "বীরেন নাগ", "url": "https://bn.wikipedia.org/wiki?curid=1491251", "content": "বীরেন নাগ (১৯২২-১৯৬৪) ছিলেন একজন বিশিষ্ট ভারতীয় বাঙালি চলচ্চিত্র পরিচালক। চলচ্চিত্র পরিচালনা ছাড়াও ১৯৫০-এর দশকের শেষের দিক থেকে ১৯৬০-এর দশকের শুরুর সময়ে তিনি ভারতের হিন্দি সিনেমার একজন খ্যাতনামা আর্ট ডিরেক্টর তথা শিল্প পরিচালক ছিলেন। ১৯৬০ খ্রিস্টাব্দে মুক্তিপ্রাপ্ত চৌধভিঁ কা চাঁদ ছবির জন্য তিনি ১৯৬১ খ্রিস্টাব্দে শ্রেষ্ঠ শিল্প নির্দেশনা বিভাগে ফিল্মফেয়ার পুরস্কারলাভ করেন। কিংবদন্তি বাঙালি কণ্ঠসঙ্গীত শিল্পী সুরকার, সঙ্গীত পরিচালক এবং প্রযোজক  হেমন্ত মুখোপাধ্যায়ের সঙ্গে তার ঘনিষ্ঠতা ছিল এবং হেমন্ত মুখোপাধ্যায় প্রযোজিত দুটি হিন্দি ছবির পরিচালক ছিলেন তিনি।\nহেমন্ত মুখোপাধ্যায়ের প্রযোজনায় ১৯৬২ খ্রিস্টাব্দে নরিশ ভূতের গল্প আধারিত প্রথম হিন্দি ছবি বিশ সাল বাদ পরিচালনা করেন। হেমন্ত মুখোপাধ্যায়ের পছন্দমত ছবিতে বিশ্বজিৎ নায়কের ভূমিকায় এবং বিপরীতে ওয়াহিদা রেহমান অভিনয় করেন। ১৯৬৩ খ্রিস্টাব্দে ছবিটির জন্য বীরেন নাগ  শ্রেষ্ঠ পরিচালক বিভাগে ফিল্মফেয়ার পুরস্কারের জন্য মনোনীত হয়েছিলেন। ব্যবসায়িক সফল ছবিটি ১৯৬২ খ্রিস্টাব্দে  বক্স অফিস হিট করে ভারতীয় মুদ্রায় ১,৫০,০০,০০০ টাকার ব্যবসা করে।এছাড়াও, হেমন্ত মুখোপাধ্যায়ের প্রযোজনায় ১৯৬৪ খ্রিস্টাব্দে কোহরা ছবিটি পরিচালনা করেন। তবে ছবিটি মুক্তির পরপরই তিনি অত্যধিক মানসিক চাপের ফলে আকস্মিকভাবে প্রয়াত হন।\n\n\n== চলচ্চিত্রের তালিকা ==\n\n(দুটি ছবিই প্রযোজনা করেছেন হেমন্ত মুখার্জি। তিনিই ছবিতে সঙ্গীত পরিচালক হিসাব কাজ করেন এবং নেপথ্যে কণ্ঠদান করেন)\n\n\n== তথ্যসূত্র =="}