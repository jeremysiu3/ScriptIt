{"pageid": 1078716, "title": "দুই নয়নের আলো", "url": "https://bn.wikipedia.org/wiki?curid=1078716", "content": "দুই নয়নের আলো মোস্তাফিজুর রহমান মানিক রচিত ও পরিচালিত ২০০৫ সালের বাংলাদেশী প্রণয়ধর্মী নাট্য চলচ্চিত্র। নবধারা চলচ্চিত্রের ব্যানারে চলচ্চিত্রটি প্রযোজনা করেছেন হুমায়ূন কবীর। এতে শ্রেষ্ঠাংশে অভিনয় করেছেন শাবনূর, ফেরদৌস আহমেদ, শাকিল খান ও বুলবুল আহমেদ। এটি নিম্নবিত্ত একটি তরুণীর জীবন-সংগ্রাম ও মর্যাদার লড়াই নিয়ে আবর্তিত হয়েছে।\nচলচ্চিত্রটি ২০০৫ সালের ১৩ই মে মুক্তি পায়। এতে অভিনয় করে শাবনূর শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন। এছাড়া চলচ্চিত্রটি সঙ্গীত শাখায় আরও দুটি পুরস্কার অর্জন করে।\n\n\n== অভিনয়শিল্পীদল ==\nশাবনূর - সেঁজুতি\nফেরদৌস আহমেদ - আকাশ\nশাকিল খান - শাকিল\nবুলবুল আহমেদ\nঅমল বোস\nপ্রবীর মিত্র - সেঁজুতির বাবা\nরেহানা জলি - সেঁজুতির মা\nজামিলুর রহমান শাখা\nডন\nরতন খান\nসেতু\nবাপ্পী\nসেলিম রেজা\nকমল\nমঞ্জুর মোর্শেদ\nচুন্নু\nকাজল\nসোহাগ\nরজনী\nমোসাদ্দেক রহমান ফাগুন\nরিয়াজ - শিরোনাম গানে অতিথি চরিত্রে\n\n\n== সঙ্গীত ==\nচলচ্চিত্রটির সুর ও সঙ্গীতায়োজন এবং গীত রচনা করেছেন আহমেদ ইমতিয়াজ বুলবুল। গানে কণ্ঠ দিয়েছেন সাবিনা ইয়াসমিন, এন্ড্রু কিশোর, সুবীর নন্দী, কুমার বিশ্বজিৎ, মনির খান, ও বেবী নাজনীন।\n\n\n=== গানের তালিকা ===\nসকল গানের গীতিকার আহমেদ ইমতিয়াজ বুলবুল; সকল গানের সুরকার আহমেদ ইমতিয়াজ বুলবুল।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে দুই নয়নের আলো  (ইংরেজি)\nবাংলা মুভি ডেটাবেজে দুই নয়নের আলো"}