{"pageid": 1029821, "title": "সঈদাপেট", "url": "https://bn.wikipedia.org/wiki?curid=1029821", "content": "সঈদাপেট, সঈদাপেট্টাই বা সাইদাই, দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি আদিয়ার নদীর উত্তর প্রান্তে অবস্থিত৷ এর  উত্তরদিকে রয়েছে মহাবিল্বম, উত্তর-পূর্ব দিকে রয়েছে সিআইটি নগর, পূর্ব দিকে রয়েছে নন্দনম, দক্ষিণ দিকে রয়েছে গিণ্ডি, উত্তর-পশ্চিম দিকে রয়েছে জাফরখানপেট এবং অশোকনগর৷ চেন্নাই শহরের মধ্যে মাদ্রাজ উচ্চ আদালত ব্যতীত অপর ন্যায়ালয়টি হলো সঈদাপেট আদালত৷ এটি সঈদাপেট বাস ডিপোর নিকট অবস্থিত৷ মাদ্রাজ শহরাাভিত্তিক জেলা গঠনের আগে সঈদাপেট ছিলো চিঙ্গলপৎ (বর্তমান নাম চেঙ্গলপট্টু) জেলার প্রশাসনিক সদর৷ এই লোকালয়ে রয়েছে চেন্নাই শহরতলি রেলওয়ের অন্তর্গত সঈদাপেট রেলওয়ে স্টেশন৷\nব্রিটিশ ইস্ট ইন্ডিয়া কোম্পানি সঈদাপেট দখল করলে তারা এটিকে তৎকালীন চিঙ্গলপৎ জেলার সদরে পরিণত করেন৷ পরে এই জেলাকে সঈদাপেট ও কাঞ্চীপুরম এই দুটি স্বাস্থ্য জেলায় ভাগ করা হয়৷ সঈদাপেটের ল্যান্ডমার্ক নির্মাণটি হলো পানাগল বিল্ডিং৷\n\n\n== জনতত্ত্ব ==\n\n\n== ইতিহাস ==\n\nমারাইমালাই আদিগল উড়ালপুর (পূর্ব নাম মার্মালং ব্রিজ) আদিয়ার নদীর উত্তর ও দক্ষিণের জনপদকে যুক্ত করেছে৷ ১৭২৬ খ্রিস্টাব্দে কোজা পেট্রাস উসকান এই উড়ালপুর নির্মাণ করান, ১৯৬০ এর দশকে এর পুনর্নবীকরণ ঘটে৷\nসপ্তদশ শতাব্দী থেকে চিঙ্গলপতের জায়গীর সহ ব্রিটিশ ইস্ট ইন্ডিয়া কোম্পানি সঈদাপেটের ওপর আধিপত্য বিস্তার করতে সক্ষম হয়৷ ১৮৫৯ থেকে ১৯৪৭ অবধি এটি ছিলো ব্রিটিশ ভারতে চিঙ্গলপৎ জেলার সদর, পরে তা চেঙ্গলপট্টু শহরে স্থানান্তরিত করা হয়৷ ১৯৪৫-৪৬ এর সময়ে সঈদাপেটকে চেন্নাই শহরের অন্তর্ভুক্ত করে পৌর পরিষেবা প্রদান করার কাজ শুরু হয়৷ ১৯৯০ পর্যন্ত এখানকার বৃহত্তর তাঁতি সমাজ প্রদেশের বস্ত্রশিল্পে বড় অবদান রাখতেন৷\n\n\n== পরিবহন ==\n\n\n=== রেলওয়ে স্টেশন ===\nদক্ষিণ রেলের চেন্নাই শহরতলি রেলপথের সঈদাপেট স্টেশনটি গিণ্ডি ও মহাবিল্বম রেলস্টেশনের মধ্যবর্তী৷\n\n\n=== বাস পরিষেবা ===\nআন্না সালাইয়ের ওপর সঈদাপেটে রয়েছে চেন্নাই এমটিসি-এর একটি বাস টার্মিনাস৷\n\n\n=== মেট্রো রেল ===\n২০১৯ খ্রিস্টাব্দের পর্যায়ে সঈদাপেটে একটি মেট্রো স্টেশন নির্মিত হয়৷ এটি চেন্নাই মেট্রোর নীল লাইনের অন্তর্গত৷\n\n\n== উপাসনালয় ==\nকারণীশ্বর মন্দির\nপ্রসন্ন বেঙ্কটেশ পেরুমাল মন্দির\nসুব্রহ্মণ্যস্বামী মন্দির\nসৌন্দরেশ্ববর মন্দির\nদস্তগীর সাহেব জামা মসজিদ\nচিন্নামালাই গির্জা\nসিএসআই সেন্ট থমাস চার্চ\n\n\n== রাজনীতি ==\nসঈদাপেট বিধানসভা কেন্দ্রটি চেন্নাই দক্ষিণ লোকসভা কেন্দ্রের অন্তর্গত৷\nকরুণানিধি মুথুবেল এক কালে এই বিধানসভা কেন্দ্র থেকে জয়ী হয়েছিলেন৷\n\n\n== তথ্যসূত্র =="}