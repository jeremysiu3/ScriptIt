{"pageid": 1330281, "title": "সাইনি", "url": "https://bn.wikipedia.org/wiki?curid=1330281", "content": "সাইনি () হল উত্তর ভারতের একটি জাতি যারা ঐতিহ্যগতভাবে জমিদার (জমিদার) এবং কৃষক ছিল। সাইনিরা দাবি করে তারা রাজা শূরসেন এবং সেইসাথে কৃষ্ণ ও পুরু রাজার বংশধর। তারা বলে যে তারা প্রাচীন শূরসাইনি বংশের সাথে সম্পর্কিত, এবং সেটি পুরাণ সাহিত্যে উল্লেখ করা হয়েছে। উত্তরপ্রদেশ,  পাঞ্জাব,  হরিয়ানা, রাজস্থান এবং মধ্যপ্রদেশ রাজ্যে অন্যান্য অনগ্রসর শ্রেণী (ওবিসি) হিসেবে সাইনি সম্প্রদায়কে সরকারি চাকরি ও শিক্ষা প্রতিষ্ঠানে সংরক্ষণ দেওয়া হয়।\n১৮৫৭ সালের সিপাহি বিদ্রোহের পরে ব্রিটিশ ভারত যুগে একটি সংবিধিবদ্ধ কৃষি উপজাতি এবং একটি মনোনীত যোদ্ধা জাতি হিসাবে সাইনিরা প্রধানত কৃষি এবং সামরিক পরিষেবা উভয় ক্ষেত্রেই নিযুক্ত ছিল। ভারতের স্বাধীনতার পর থেকে, তারা উচ্চ সম্মানের পেশায় (হোয়াইট কলার জব) নিযুক্ত হয়েছে।\nসাইনিরা হিন্দু এবং শিখ উভয় ধর্মেই বিশ্বাস করে। দিল্লিতে  তাদের সাইনি রাজপুত মহাসভা নামে একটি জাতীয় সংগঠন রয়েছে, যা ১৯২০ সালে প্রতিষ্ঠিত হয়েছিল।\n\n\n== ইতিহাস ==\n\n\n=== পুরাণ ===\nজলন্ধর এবং হোশিয়ারপুর জেলার সাইনিরা নিজেদের যদুবংশী, অথবা যারা এই রাজ্যগুলি শাসন করেছিল, সেই সুরসেন বংশের রাজপুতদের বংশধর বলে দাবি করে। তারা জোরপূর্বক ইসলামে ধর্মান্তরিত হওয়া এড়াতে এই অঞ্চলে এসেছিল।\n\n\n=== শিক্ষাগত ===\nরাজপুতানার রাজপুত মালিদের সাথে গেহলট এবং বংশীধররা কিছু মিলের লক্ষণ দেখায়, তারা রাজপুত বংশোদ্ভূত বলেও দাবি করে।\n\n\n=== ব্রিটিশ যুগ ===\nব্রিটিশ আমলে সাইনিদের একটি সংবিধিবদ্ধ কৃষি উপজাতি এবং পরবর্তীতে, একটি সামরিক জাতি হিসাবে শ্রেণীবদ্ধ করা হয়েছিল। পরেরটি ছিল একটি প্রশাসনিক পরিকল্পনা, যেটি বৈজ্ঞানিক বর্ণবাদের তত্ত্বের উপর ভিত্তি করে তৈরি হয়েছিল, সেগুলি এখন আর মানা হয়না। সেই তত্ত্ব অনুযায়ী জাতিগত সম্প্রদায়গুলিকে যোদ্ধা বা অযোদ্ধা হিসাবে শ্রেণীবদ্ধ করা হয়েছিল, অযোদ্ধা হল তারা, যাদের আয়েশী জীবনধারার কারণে তাদের সেনাবাহিনীতে চাকরি করার জন্য অযোগ্য বলে মনে করা হয়েছিল।  পাঞ্জাব খাল উপনিবেশগুলির উন্নয়ন থেকে উপকৃত হওয়া বেশ কয়েকটি কৃষক জনগোষ্ঠীর মধ্যেও এই সম্প্রদায়টি ছিল, যার মাধ্যমে তারা ব্রিটিশ কর্তৃপক্ষের কাছ থেকে জমি অনুদান পেয়েছিল, বিশেষ করে ১৯০০ সালের পাঞ্জাব ল্যান্ড এলিয়েনেশন অ্যাক্ট, প্রবর্তনের পরে তারা চেনাব কলোনিতে জায়গা পেয়েছিল।\nকিছু সাইনি জমিদারকে বিভিন্ন জেলায় জেলদার বা রাজস্ব-সংগ্রাহক হিসাবেও নিয়োগ করা হয়েছিল।\n\n\n== বিবাহ ==\nভারতের নৃতাত্ত্বিক জরিপ অনুসারে, \"সাইনিরা এন্ডোগ্যামাস সম্প্রদায়ের (প্রথা বা আইন অনুসারে একটি নির্দিষ্ট গোষ্ঠীর মধ্যে বিবাহ) এবং গ্রাম ও গোত্র পর্যায়ে বহির্বিবাহ পালন করে।\" আজকাল স্বামী / স্ত্রীর মৃত্যুর পর অথবা বিবাহ বিচ্ছেদের পর পুনর্বিবাহের অনুমতি দেওয়া হয়েছে। \n\n\n== আরও দেখুন ==\nসুরসেন রাজ্য\n\n\n== তথ্যসূত্র ==\n\n\n== বহিঃসংযোগ ==\nSainiOnline.com  ওয়েব্যাক মেশিনে আর্কাইভকৃত ২১ ফেব্রুয়ারি ২০২৩ তারিখে\nSainiInfo.com\nটেমপ্লেট:পাঞ্জাবের জাতিগোষ্ঠী, উপজাতি এবং বংশটেমপ্লেট:ভারতের রাজপুত গোষ্ঠী"}