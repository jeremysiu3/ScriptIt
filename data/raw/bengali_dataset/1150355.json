{"pageid": 1150355, "title": "টিমথি বাসফিল্ড", "url": "https://bn.wikipedia.org/wiki?curid=1150355", "content": "টিমথি বাসফিল্ড' (ইংরেজি: Timothy Busfield; জন্ম: ১২ জুন ১৯৫৭) একজন মার্কিন অভিনেতা ও পরিচাল্ক। তিনি থার্টিসামথিং ধারাবাহিকে এলিয়ট ওয়েস্টন, ফিল্ড অব ড্রিমস-এ মার্ক, এবং দ্য ওয়েস্ট উইং ধারাবাহিকে ড্যানি কনক্যানন চরিত্রে অভিনয় করে পরিচিতি অর্জন করেন। তিনি ১৯৯১ সালে থার্টিসামথিং ধারাবাহিকের জন্য নাট্যধর্মী ধারাবাহিকে সেরা পার্শ্ব অভিনেতা বিভাগে প্রাইমটাইম এমি পুরস্কার অর্জন করেন। এছাড়া তিনি ৫০১(সি)(৩) অলাভজনক শিল্প সংস্থা থিয়েটার ফর চিলড্রেন, ইনকর্পোরেটেডের প্রতিষ্ঠাতা।\n\n\n== প্রারম্ভিক জীবন ও শিক্ষা ==\nবাসফিল্ড ১৯৫৭ সালের ১২ই জুন মিশিগান অঙ্গরাজ্যের ল্যানসিংয়ে জন্মগ্রহণ করেন। তার পিতা রজার বাসফিল্ড একজন নাট্যকলার অধ্যাপক এবং মাতা জিন বাসফিল্ড একজন অফিস সহকারী। টিমথি ১৯৭৫ সালে ইস্ট ল্যানসিং হাই স্কুল থেকে পড়াশোনা সমাপ্ত করেন। তিনি ১৮ বছর বয়সে চিলড্রেন্স থিয়েটারের শেকসপিয়ারের এ মিডসামার নাইট'স ড্রিম নাটকে অভিনয়ের মধ্য দিয়ে পেশাদার অভিনয় জীবন শুরু করেন। পরবর্তীকালে তিনি ইস্ট টেনেসি স্টেট বিশ্ববিদ্যালয়ে নাট্যকলা বিষয়ে পড়াশোনা করেন এবং প্রায়ই লুইসভিলের অ্যাক্টরস থিয়েটারের সাথে ইউরোপ ও ইসরায়েলসহ বিভিন্ন স্থানে সফরে যেতেন। ১৯৮১ সালে তিনি নিউ ইয়র্ক সিটিতে চলে যান এবং সেখানে সার্কেল রিপার্টরি কোম্পানিতে ল্যানফোর্ড উইলসনের ট্যালি অ্যান্ড সন নাটকে অভিনয়ের জন্য যোগদান করেন। একই বছর তিনি হাস্যরসাত্মক ধ্রুপদী চলচ্চিত্র স্ট্রাইপস (১৯৮১)-এ মর্টারবাহী সেনা চরিত্রে অভিনয়ের মধ্য দিয়ে চলচ্চিত্রে আগমন করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে টিমথি বাসফিল্ড (ইংরেজি)"}