{"pageid": 11602, "title": "পীরগাছা উপজেলা", "url": "https://bn.wikipedia.org/wiki?curid=11602", "content": "পীরগাছা বাংলাদেশের রংপুর জেলার অন্তর্গত একটি উপজেলা।\n\n\n== অবস্থান ==\nরংপুর মহানগরের পূর্বে অবস্থিত পীরগাছা উপজেলা। পীরগাছার উত্তরে কাউনিয়া ও রাজারহাট উপজেলা, পূর্বে তিস্তা নদী ও রাজারহাট উলিপুর উপজেলা, দক্ষিণে- মিঠাপুকুর উপজেলা - ও সুন্দরগঞ্জ উপজেলা, পশ্চিমে রংপুর সদর ও মিঠাপুকুর উপজেলা।\n\n\n== প্রশাসনিক এলাকা ==\nরংপুর মহানগর থেকে পীরগাছা উপজেলা শহরের দূরত্ব প্রায় ২১ কি.মি.। (এই উপজেলায় কোন পৌরসভা নেই।)\nএই উপজেলাটি মোট ৯ টি ইউনিয়নে বিভক্তঃ\n\n১নং  কল্যানী ইউনিয়ন;\n২নং  পারুল ইউনিয়ন;\n৩নং  ইটাকুমারী ইউনিয়ন;\n৪নং  অন্নদানগর ইউনিয়ন;\n৫নং  ছাওলা ইউনিয়ন;\n৬নং তাম্বুলপুর ইউনিয়ন;\n৭নং  পীরগাছা ইউনিয়ন;\n৮নং  কৈকুড়ী ইউনিয়ন;\n৯নং কান্দি ইউনিয়ন;\n\n\n== ইতিহাস ==\nপীরগাছা উপজেলার নামকরণ নিয়ে লোক মুখে ভিন্ন ভিন্ন কথা শোনা যায়। বেশির ভাগ লোকের মুখে জানা যায়, উপজেলার সদর ইউনিয়ন ভবনের পশ্চিমে পীরগাছা টু সরকার'টারি মেইন রোড-এর পাশে অনেক বছর আগে (প্রায় দুইশত বছর)আগে একজন পীর সাহেব ছিলেন। উনি যে স্থানে থাকতেন, সে স্থানে রাতে আলোর ব্যবস্থা করার জন্য একটি বাশেঁর খুটির উপর কুপি রাখতেন। সেই বাশেঁর খুটিকে রংপুরের আঞ্চলিক ভাষায় গছা বলে। পরবর্তীতে কোন এক সময় পীর চলে যাওয়ার পর, তার ব্যবহৃত সেই গছাটি রেখে যায়। তখন সবাই বলতো পীরের গছা।  এভাবে কালের আবর্তে এ স্থানটির নাম হয়ে যায় পীরগাছা।\n\n\n== দর্শনীয় স্থান ==\nশ্রী জ্ঞানেন্দ্র নারায়ণ রায়ের জমিদার বাড়ি\nমন্থনা জমিদার বাড়ি (রাজবাড়ী) পাকারমাথা\nইটাকুমারী জমিদার বাড়ি\nসৈয়দপুর ঘাঘট পার ( বোল্ডার পার)\nদেবী চৌধুরাণীর পুকুর,চৌধুরাণী বাজার।\nবিরবিরিয়ার বিল অন্নদানগর।\nবোল্ডারপার,পাওটানা।\nকুতুব্বস চৌধুরী-বাড়ি জামে মসজিদ(তিন গম্বুজ বিশিষ্ট শতাব্দী প্রাচীন একটি মসজিদ)   চৌধুরাণী বাজার হতে ১.৫ কি:মি: পূর্ব-দক্ষিণ   অবস্থিত।\nতাম্বুলপুর বাজার হতে 5 কি:মি পূর্বে অবস্থিত তিস্তা সোলার পাওয়ার প্লান্ট একটি দর্শনীয় স্থান।*\nআলিবাবা থিম পার্ক।\n\n\n== জনসংখ্যার উপাত্ত ==\nমোট জনসংখ্যা ৩২৯,৬৪৪ জন আদমশুমারি- ২০১১ অনুযায়ী। (২০১১ সালের আদমশুমারি অনুযায়ী পীরগাছা উপজেলা শহরের আয়তন ১৪ কিলোমিটার। আর এই ১৪ কিলোমিটারের মধ্যে জনসংখ্যার বসবাস প্রায়-২৪ হাজার,-২০১১) {সূত্র: পীরগাছা উপজেলা বাংলাপিডিয়া}। এই উপজেলায় মুসলমান, হিন্দুসহ অন্যান্য ধর্মের মানুষ  একসাথে মিলেমিশে বসবাস করে।\nউপজেলার অধিকাংশ মানুষ কৃষি কাজে জড়িত।\nএছাড়াও অনেকে ব্যবসা,শিক্ষকতা,সরকারি-বেসরকারি  চাকুরি,মাছ চাষ ইত্যাদি কাজে নিয়োজিত।\n\n\n== নদ-নদী ==\nপীরগাছা উপজেলার উল্লেখযোগ্য নদ-নদী সমূহ:\n\nতিস্তা\nঘাঘট নদী\nবুরাইল নদী\nআলাইকুমারী নদী ইত্যাদি।\n\n\n== যোগাযোগব্যবস্থা ==\nএই উপজেলার যোগাযোগব্যবস্থা বেশ ভালো।রাজধানী  ঢাকা থেকে বিভাগীয় শহর রংপুর সাতমাথা হয়ে পীরগাছা খুব  সহজে আসা যায়, এবং রংপুরের  সাথে  সড়ক ও রেল  যোগাযোগ বিদ্যমান। \nতাছাড়া উপজেলার  সঙ্গে সরাসরি রাজধানী ঢাকার রেল যোগাযোগ অব্যাহত আছে। উপজেলার প্রায় সকল প্রধান সড়কসমূহ পাকা।\nপীরগাছা উপজেলায় বেশ কয়েকটি পেট্রল পাম্প আছে।\nউপজেলায় তিনটি রেলস্টেশন আছে। যথা:\n\nচৌধুরাণী রেলওয়ে স্টেশন\nপীরগাছা রেলওয়ে স্টেশন\nঅন্নদানগর রেলওয়ে স্টেশন।\n\n\n== শিক্ষা ব্যবস্থা ==\nপীরগাছা উপজেলার শিক্ষার হার প্রায় ৫৮.২১%। \n\n\n== চিকিৎসা ব্যবস্থা ==\nপীরগাছা উপজেলা  সদরে ৫০ শয্যা বিশিষ্ট একটি হাসপাতাল রয়েছে। এছাড়াও বেশ কিছু ইউনিয়ন পরিবার পরিকল্পনা কেন্দ্র ও ডায়াগনস্টিক সেন্টার রয়েছে।\n\n\n== অর্থনীতি ও শিল্প ==\nঅর্থকারী'ফসল: কৃষি নির্ভর এই উপজেলায় আলু, ধান, গম, পাট, ভুট্টা, কলা, রসুন, বেগুন, মরিচ সহ অন্যান্য ফসল চাষ হয়।\nশিল্প-কারখানা: এই উপজেলায় কৈকুড়ী(চৌধুরাণী) ইউনিয়নে একটি  জুট মিল।\nপীরগাছা দুধিয়াবাড়ীতে সুতা থেকে পাপোশ তৈরির একটি কারখানা। কদমতলী, দেউতি বাজার,বড়দগাহ এবং সাতদরগাবাজারে ৪টি কোল্ডস্টোরেজ আছে। আরও আছে পুরো উপজেলা জুরে অসংখ্য ইটভাটা।\nচৌধুরাণী ও পীরগাছা বাজারে চিড়া ও মুড়ির মিল আছে। পীরগাছা বটতলীতে আইসক্রিম ফ্যাক্টরি। আরও আছে অনেক মুরগীর খামার, মাছের খামার,গরুর খামার,হাঁসের খামার ইত্যাদি।\n\n\n== হাট-বাজার ==\nপীরগাছা উপজেলার উল্লেখযোগ্য হাট-বাজার সমূহ:\n\nপাওটানা হাট\nচৌধুরাণী বাজার\nসৈয়দপুর বাজার\nপীরগাছা বাজার\nদেউতি বাজার\nতাম্বুলপুর হাট\nবড়দরগাহ বাজার\nসাতদরগা বাজার\nকান্দির-হাট\nঅন্নদানগর বাজার\nদামুর চাকলা বাজার\nব্রাহ্মণী কুন্ডা বাজার\nনেকমামুদ বাজার\nকৈকুড়ী বাজার\nমতিয়ার বাজার\nকলেজ বাজার\nবকসি বাজার\nইচলার-হাট\nবেহুর বাজার\nবটতলী বাজার, পাওটানা।\nইত্যাদি।\n\n\n== উল্লেখযোগ্য ব্যক্তিত্ব ==\nদেবী চৌধুরাণী -ব্রিটিশবিরোধী নারী আন্দোলনকারী।\nশাহ আব্দুর রাজ্জাক, সাবেক গণপরিষদ সদস্য, বিশিষ্ট ভাষা সৈনিক এবং শিক্ষাবিদ।\nমুক্তিযোদ্ধা জনাব টিপু মুনশি, সাবেক জাতীয় সংসদ সদস্য, রংপুর-৪, এবং সাবেক মাননীয় মন্ত্রী-বাণিজ্য মন্ত্রণালয়।\nডা: মো: লুৎফর রহমান চৌধুরী, সাবেক অধ্যক্ষ, করাচি এবং রংপুর মেডিকেল কলেজ।\nমঞ্জু সরকার, বাংলা একাডেমি পুরস্কার প্রাপ্ত সাহিত্যিক;\nহাসান মাহমুদ খন্দকার, সাবেক পুলিশের আইজিপি।\nমেহেদী হাসান রাব্বি ,জাতীয় ভলায়ান্টিয়ার পুরস্কার বিজয়ী।\n\n\n== তথ্যসূত্র ==\n\n\n== আরও দেখুন ==\n\n\n== বহিঃসংযোগ ==\nবাংলাপিডিয়ায় পীরগাছা উপজেলা"}