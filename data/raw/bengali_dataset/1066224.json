{"pageid": 1066224, "title": "বর্ষা প্রিয়দর্শিনী", "url": "https://bn.wikipedia.org/wiki?curid=1066224", "content": "বর্ষা প্রিয়দর্শিনী (জন্ম: ৭ আগস্ট ১৯৮৪)  একজন ভারতীয় চলচ্চিত্র অভিনেত্রী। তিনি মূলত ওড়িয়া এবং বাংলা সিনেমাতে কাজ করেন ।তিনি তার প্রতিষ্ঠান সম্মানিতার মাধ্যমে সামাজিক কাজও করেন ।যা নিঃস্ব শিশুদের শিক্ষা প্রদান এবং নারী ক্ষমতায়নের  কাজ করে।\n\n\n== প্রথম জীবন ==\nতার মা সুপরিচিত অভিনেত্রী দীপা সাহু। বর্ষা তার মাকে ছবিতে দেখে প্রভাবিত হয়েছিলেন। তারা তিন বোন। তাদের মধ্যে বর্ষা কনিষ্ঠ।  তার মা ব্রাহ্মণ এবং পিতা খন্দায়ত।\n\n\n== পেশা ==\nবর্ষা মা ও গোলামগিরির মতো ছবিতে শিশু শিল্পীর চরিত্রে শিশু শিল্পীর চরিত্রে অভিনয় করেছিলেন। পরে তিনি ইটিভিতে  ওড়িয়া সিরিয়াল পানাতকানীতে অভিনয় করেছিলেন। এটি তার প্রথম টেলিভিশন সিরিজ ছিল।তিনি ছোট থেকে একজন অভিনেত্রী হতে চেয়েছিলেন । তিনি ফ্যাশন মডেল হিসাবে তার কেরিয়ার শুরু করেছিলেন। তিনি শীঘ্রই সিনেমার অফার পেতে শুরু করেছিলেন । অবশেষে ২০০১ সালে বাংলা ছবি বাজির মাধ্যমে তিনি সিনেমায় নায়িকা হিসেবে অভিনয়ের সূচনা করেছিলেন । ছবিটি সেভাবে নজর কাড়তে পারে নি এবং তিনিও মানুষের মনে দাগ কাটতে পারেন নি। এরপরে তিনি ২০০৩ সালে সাবাতা মা নামে চলচ্চিত্রের মাধ্যমে ওড়িয়া চলচ্চিত্রে পা রাখেন। তিনি যদিও এর মধ্যে  সফল মডেলিং কেরিয়ার উপভোগ করেছিলেন । ৭ বছর পর তিনি ২০০৮ সালে স্বপন সাহার  ছবি জোর এর মাধ্যমে আবারও  বাংলা সিনেমায় হাজির হন। এই ছবিটি খুব হিট হয় এবং  তার অভিনয় ও বেশ প্রশংসিত হয়েছিল। এরপরে তাকে আর ফিরে তাকাতে হয়নি।\nপরের দু'বছরে তিনি গোলমাল, লাভ স্টোরি, এবং  হাসি খুশি ক্লাবের মতো আরও প্রায় ৫ টি বাংলা চলচ্চিত্র করেছিলেন। ২০১০ সাল থেকে তিনি কেবল ওড়িয়া ছবিতে মনোনিবেশ করেছেন । তিনি সাম্প্রতিক সময়ের অন্যতম সেরা উড়ে অভিনেত্রী। তিনি এ পর্যন্ত ৩০ টি ওড়িয়া ছবিতে কাজ করেছেন ।তিনি  চলচ্চিত্র জগতের অনেক খ্যাতনামাদের সাথে কাজ করেছেন। তার  চলচ্চিত্র নিমকি একটি রাজনৈতিক সিনেমা ছিল। যা অনেক বিতর্ক সৃষ্টি করেছিল। তিনি এই ছবিতে নিবেদিতা নায়েকের চরিত্রে অভিনয় করেছিলেন ।যা নির্বাচনের বছর ২০১৯ সালে  মুক্তি পেয়েছিল।অনেকের মতে এর মাধ্যমে নবীন পট্টনায়ক এর বিজু জনতা দলের প্রতি মানুষের ভোট টানতে এই সিনেমা বানানো হয়েছিল।\n\n\n== ব্যক্তিগত জীবন ==\n২০১৪ সালে তিনি ওড়িয়া অভিনেতা অনুভব মোহান্তিকে বিয়ে করেন।\n\n\n== চলচ্চিত্র তালিকা ==\n\n\n== পুরস্কার ==\nসেরা অভিনেত্রী আমা ভিটরে কিচি আচি এর জন্য\n২০১৩ সালে \"কিছু কিছু\" এর জন্য তারং সিনেমা পুরস্কার\n২০১৪ সালে \"প্রেমা সবুঠু বালবান\" এর জন্য রাষ্ট্রীয় পুরস্কার\nসেরা অভিনেত্রী রাজ্য পুরস্কার\n২ টি তারং সিনেমা পুরস্কার\n২ টি ইটিভি সেরা অভিনেত্রী পুরস্কার\nলালচাঁদ সুপারস্টার পুরস্কার (সমালোচকদের পছন্দ)\nনক্ষত্র সেরা অভিনেত্রী পুরস্কার\n৩ বার সিনেমা জগতের সেরা অভিনেত্রী পুরস্কার\n৩ বার চলচ্চিত্র জগত সেরা অভিনেত্রী\nছাতি টেল ডিং ডংয়ের জন্য ওড়িশা ফিল্মফেয়ার অ্যাওয়ার্ড (সেরা অভিনেত্রী)\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বর্ষা প্রিয়দর্শিনী (ইংরেজি)\nইন্সটাগ্রামে বর্ষা প্রিয়দর্শিনী\nফেসবুকে বর্ষা প্রিয়দর্শিনী\nটুইটারে বর্ষা প্রিয়দর্শিনী"}