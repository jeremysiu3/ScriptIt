{"pageid": 1114439, "title": "খান আহমেদ শুভ", "url": "https://bn.wikipedia.org/wiki?curid=1114439", "content": "খান আহমেদ শুভ একজন বাংলাদেশী রাজনীতিবিদ ও ব্যবসায়ী। তিনি টাঙ্গাইল-৭ আসনের সাবেক সংসদ সদস্য। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== প্রাথমিক জীবন ==\nখান আহমেদ শুভ টাঙ্গাইলের মির্জাপুর উপজেলা ওয়ার্শী ইউনিয়নের কহেলা গ্রামে জন্মগ্রহণ করেন। তার পিতা একুশে পদক প্রাপ্ত মুক্তিযোদ্ধা ফজলুর রহমান খান ফারুক। মাতার নাম সুরাইয়া বেগম। তিনি স্নাতকোত্তর অর্জন করেছেন।\n\n\n== রাজনৈতিক ও কর্মজীবন ==\n১৬ নভেম্বর ২০২১ সালে টাঙ্গাইল-৭ আসনের সংসদ সদস্য একাব্বর হোসেন মৃত্যুবরণ করলে শূন্য আসনের উপনির্বাচনে ১৬ জানুয়ারি ২০২২ সালে তিনি সংসদ সদস্য নির্বাচিত হন।\nতিনি এফবিসিসিআইয়ের পরিচালক, টাঙ্গাইল জেলা চেম্বার অব কমার্স এন্ড ইন্ড্রাটিজ লিমিটেডের সভাপতি ও টাঙ্গাইল থেকে প্রকাশিত আজকের দেশবাসী পত্রিকার নির্বাহী সম্পাদক। টাঙ্গাইল জেলা আওয়ামী লীগের কার্যকরী সদস্য তিনি।\n\n\n== তথ্যসূত্র =="}