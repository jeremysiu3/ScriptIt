{"pageid": 1080670, "title": "তাইওয়ানের ভূগোল", "url": "https://bn.wikipedia.org/wiki?curid=1080670", "content": "তাইওয়ান, বা, চীন প্রজাতন্ত্র (ROC) হলো পূর্ব এশিয়ার একটি দ্বীপ দেশ। চীন প্রজাতন্ত্র দ্বারা নিয়ন্ত্রিত ও ঐতিহাসিকভাবে পর্তুগীজ এবং ইংরেজিতে ফরমোজা নামে পরিচিত ৩৫,৮০৮ বর্গকিলোমিটার (১৩,৮২৬ বর্গমাইল) আয়তনের তাইওয়ানের প্রধান দ্বীপটি দিয়ে এর ৯৯% গঠিত এবং এটি চীনের মূল ভূখণ্ডের দক্ষিণ-পূর্ব উপকূল হতে ১৮০ কিলোমিটার (১১২ মাইল) দূরে তাইওয়ান প্রণালীতে অবস্থিত। দ্বীপের উত্তরে পূর্ব চীন সাগর, পূর্বে ফিলিপাইন সাগর, দক্ষিণে লুজন প্রণালী এবং দক্ষিণ-পশ্চিমে দক্ষিণ চীন সাগরের অবস্থান। চীন প্রজাতন্ত্র আরও বেশ কয়েকটি ছোট দ্বীপ নিয়ন্ত্রণ করে: তাদের কিছু তাইওয়ান প্রণালীতে (পেঙ্গু দ্বীপপুঞ্জ এবং চীনের মূল ভূখণ্ডের উপকূলের কিনমেন এবং মাতসু দ্বীপপুঞ্জ সহ) এবং দক্ষিণ চীন সাগরের কিছু দ্বীপ।\n\n\n== প্রাকৃতিক সীমারেখা ==\nতাইওয়ানের মোট ভূমির আয়তন ৩২,২৬০ কিমি২ (১২,৪৫৬ মা২), যা একে আয়তনে বেলজিয়াম এবং নেদারল্যান্ডসের মধ্যবর্তী আকারের করছে। এর উপকূলরেখার দৈর্ঘ্য ১,৫৬৬.৩ কিমি (৯৭৩.৩ মা)। চীন প্রজাতন্ত্র তার উপকূল হতে ২০০ নটিক্যাল মাইল (৩৭০.৪ কিমি; ২৩০.২ মা) সামুদ্রিক এলাকা সহ মোট ৮৩,২৩১ কিমি২ (৩২,১৩৬ মা২) এলাকাকে তার অর্থনৈতিক অঞ্চল হিসাবে দাবী করে এবং এর আঞ্চলিক সমুদ্রসীমার আয়তন ১২ নটিক্যাল মাইল (২২.২ কিমি; ১৩.৮ মা)।\n\n\n== ভূতত্ত্ব ==\nআনুমানিক ৪ থেকে ৫ মিলিয়ন বছর আগে ফিলিপাইন সামুদ্রিক পাত এবং ইউরেশীয় পাতের মধ্যে সংগঠিত এক জটিল অভিসারী সংঘর্ষের ফলে তাইওয়ান দ্বীপ গঠিত হয়। ইউরেশিয়ান পাত ফিলিপাইন সামুদ্রিক পাতের নিচে গড়িয়ে যাচ্ছে বলে এর দৈর্ঘ্য পরিবর্তিত হচ্ছে।\n\n\n== তথ্যসূত্র ==\n\n\n== বহিঃসংযোগ ==\n\n ওপেনস্ট্রিটম্যাপে তাইওয়ানের ভূগোল সম্পর্কিত ভৌগোলিক উপাত্ত"}