{"pageid": 1526014, "title": "জ্যানি উইলকিনসন হোয়াইট", "url": "https://bn.wikipedia.org/wiki?curid=1526014", "content": "জ্যানি উইলকিনসন হোয়াইট (১৮৬৯ - ১৯৫৩) ছিলেন একজন অস্ট্রেলিয়ান ইম্প্রেশনিস্ট (অন্তর্মুদ্রাবাদী) শিল্পী এবং মেলবোর্নের নারীবাদী শিল্পীদের প্রথম তরঙ্গের অংশ।\n\n\n== জীবনী ==\n\nজ্যানি উইলকিনসন হোয়াইট ছিলেন একজন চিত্রশিল্পী, খোদাইকারী এবং কাঠ-খোদাই শিল্পী। তিনি ১৮৯০-১৮৯৫ সাল পর্যন্ত ন্যাশনাল গ্যালারি স্কুলে পড়াশোনা করেছিলেন। তিনি ডোরা উইলসন এবং জেসি ট্রেইলের সাথে জন ম্যাথারের কাছ থেকে খোদাইয়ের পাঠ গ্রহণ করেছিলেন। তাঁদের খোদাইকৃত ছবিগুলি ১৯০৭ সালে দ্য লোন হ্যাণ্ড-এ প্রকাশিত হয়েছিল। নারীদের তৈরি এই ধরণের কাজ, এই ক্ষেত্রের প্রথম দিকের কাজ ছিল। জ্যানি হোয়াইট ছিলেন একজন ইম্প্রেশনিস্ট শিল্পী যিনি প্রতিকৃতি, চিত্র অধ্যয়ন এবং ভূদৃশ্য আঁকতেন। মেলবোর্নের মহিলাদের মধ্যে প্রথম হিসেবে তিনি ডকইয়ার্ডের দৃশ্য এঁকেছিলেন। তিনি অভ্যন্তরীণ সজ্জা এবং ফুলও আঁকতেন, এবং তেল, জলরঙ ও প্যাস্টেল রঙ নিয়ে কাজ করতেন। নগরীর দৃশ্যগুলিতে তাঁর মেলবোর্ন জীবনের মনোমুগ্ধকর পর্যবেক্ষণের পরিচয় পাওয়া যায়। জ্যানি হোয়াইট সিডেনহ্যাম কলেজ এবং ইপসউইচ গার্লস গ্রামার স্কুলে শিক্ষকতা করেছেন। ১৯২০-এর দশকে তিনি মেলবোর্ন সোসাইটি অফ উইমেন পেইন্টার্স অ্যাণ্ড স্কাল্পটরসের সাথে প্রদর্শনী করেছিলেন।\nমেলবোর্নে নারীবাদী শিল্পীদের প্রথম ঢেউয়ের অংশ হিসেবে, জ্যানি ১৯০৭ সালের আগস্টে ভায়োলেট টিগের সাথে নারী সাংস্কৃতিক গোষ্ঠী অস্ট্রাল স্যালনে একটি প্রবন্ধ উপস্থাপন করেন। যদিও তাঁর বক্তৃতার অনুলিপি সংরক্ষণাগারভুক্ত করা হয়নি, তবুও বলা হয় যে তিনি সেখানে অস্ট্রেলীয় মহিলা শিল্পীদের স্বীকৃতি পাওয়ার সংগ্রাম নিয়ে আলোচনা করেছেন।\nজ্যানি হোয়াইট ১৯৫৩ সালের ৭ই এপ্রিল ভিক্টোরিয়ার ক্যান্টারবেরিতে তাঁর নিজের বাড়িতে মারা যান এবং তাঁর অন্ত্যেষ্টিক্রিয়া স্প্রিংভ্যাল্ক-এ সম্পন্ন করা হয়। তিনি এক বোন এবং অনেক ভাগ্নে-ভাগ্নী রেখে গেছেন।\n\n\n== তথ্যসূত্র ==\n\n\n== বহিঃসংযোগ ==\nজ্যানি উইলকিনসন হোয়াইট অস্ট্রেলিয়ান আর্ট অ্যাণ্ড আর্টিস্টস ফাইল, স্টেট লাইব্রেরি ভিক্টোরিয়া\nজ্যানি উইলকিনসন হোয়াইট: ওয়ার্ক ওল্ড অ্যাণ্ড নিউ (অ্যাথেনিয়াম, সেপ্টেম্বর ১৭-২৮, ১৯৩৫) ডিজিটাইজড আইটেম, স্টেট লাইব্রেরি ভিক্টোরিয়া"}