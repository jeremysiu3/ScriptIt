{"pageid": 1520791, "title": "চিরম ইন্দিরা", "url": "https://bn.wikipedia.org/wiki?curid=1520791", "content": "ক্ষেত্রিমায়ুম ইন্দিরা দেবী, যিনি চিরম ইন্দিরা নামে পরিচিত, হলেন একজন ভারতীয় উদ্যোক্তা, নকশাকার এবং সমাজকর্মী।\n\n\n== জীবন ==\nইন্দিরা দেবীর জন্ম মণিপুরের ইম্ফল পশ্চিম জেলায়। ছয় ভাইবোনের মধ্যে তিনি ছিলেন প্রথম সন্তান। তিনি রাষ্ট্রবিজ্ঞানে স্নাতক হয়েছিলেন কিন্তু তিনি এইসঙ্গে গুয়াহাটির ইণ্ডিয়ান ইনস্টিটিউট অফ হার্ডওয়্যার টেকনোলজি থেকে বয়নবিদ্যাও অধ্যয়ন করেছেন। তাঁর প্রথম চাকরিটি হয়েছিল ১৯৯৪ সালে কাছাকাছি সময়ে গোয়েঙ্কা উলেন মিলস লিমিটেড সংস্থায়।\n\n\n== কর্মজীবন ==\n২০০৩ সালে ইন্দিরা দেবী এবং তার স্বামী তাঁত থেকে তৈরি পণ্যের জন্য একটি রপ্তানি কোম্পানি প্রতিষ্ঠা করেন।\n২০১৫ সালে বস্ত্র মন্ত্রণালয় তাঁর কাজের স্বীকৃতি দেয় এবং তিনি তাঁত পণ্যের নকশা উন্নয়নে জাতীয় পুরস্কার পাওয়া প্রথম ভারতীয় হন।\n\n\n== পুরস্কার এবং প্রাপ্তি ==\nআন্তর্জাতিক নারী দিবসে ইন্দিরা দেবীকে তাঁত বুননের কাজের জন্য নারী শক্তি পুরস্কার  প্রদান করা হয়। ভারতের রাষ্ট্রপতি রাম নাথ কোবিন্দ নতুন দিল্লির রাষ্ট্রপতি ভবনে এই পুরস্কার প্রদান করেন। সেখানে ভারতের প্রধানমন্ত্রী নরেন্দ্র মোদী এবং তৎকালীন নারী ও শিশু উন্নয়ন মন্ত্রী মানেকা সঞ্জয় গান্ধীও উপস্থিত ছিলেন। সেই বছর প্রায় ৩০ জন ব্যক্তি এবং নয়টি সংস্থাকে সম্মানিত করা হয়েছিল, এবং প্রত্যেকে ১০০,০০০ টাকা করে অর্থ সম্মান এবং পুরস্কার পেয়েছিলেন। সেদিন সম্মানিত আরেকজন ব্যক্তি ছিলেন মধু জৈন, তিনিও টেক্সটাইলে পারদর্শী ছিলেন। সেই পুরস্কারের দিনই পনেরো জন মহিলার জন্য \"উইমেন ট্রান্সফর্মিং ইণ্ডিয়া অ্যাওয়ার্ড\" গ্রহণের জন্য মনোনয়ন উন্মুক্ত ছিল। ইন্দিরা এই পুরস্কারের জন্যও মনোনীত হয়েছিলেন এবং সেই বছরের শেষের দিকে পুরস্কার পান।\n২০১৮ সালের মধ্যে, তিনি ১৯৯২ সালে গঠিত অল ইণ্ডিয়া হ্যাণ্ডলুম বোর্ড -এর সদস্য হয়েছিলেন। তবে, বোর্ডটি যথেষ্ট কার্যকর না হওয়ায় ২০২০ সালে ভেঙে দেওয়া হয়।\n\n\n== তথ্যসূত্র =="}