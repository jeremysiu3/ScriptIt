{"pageid": 1521695, "title": "অনুরাধা কৃষ্ণমূর্তি", "url": "https://bn.wikipedia.org/wiki?curid=1521695", "content": "অনুরাধা কৃষ্ণমূর্তি একজন ভারতীয় সামাজিক উদ্যোক্তা এবং পনির প্রস্তুতকারক। তিনি তাঁর সহকর্মী নম্রতা সুন্দরেসানের সাথে ২০১৭ নারী শক্তি পুরস্কার জিতেছেন।\n\n\n== কর্মজীবন ==\nঅনুরাধা কৃষ্ণমূর্তি প্রতিবন্ধী ব্যক্তিদের নিয়ে কাজ করার জন্য একটি সংস্থা প্রতিষ্ঠা করেছিলেন, তাদের কাজ খুঁজে পেতে সহায়তা করেছিলেন। ২০১৬ সালে, তিনি চেন্নাইতে প্রধান পাচক নম্রতা সুন্দরেসনের সাথে কাসে চিজ প্রতিষ্ঠা করেন। তাঁরা প্রায় দশ বছর ধরে একে অপরকে চেনেন এবং তাঁর নতুন ব্যবসায়িক অংশীদার নম্রতা দিনের বেলা একটি কৌশলগত পরামর্শদাতা প্রতিষ্ঠানে কাজ করতেন। তাঁদের উৎপাদনের প্রথম বৈচিত্র্যটি ছিল এক ধরণের কোয়ার্ক। তাঁরা স্থানীয় উপাদান যোগ করে ঐতিহ্যবাহী পদ্ধতি অনুসরণ করে অন্যান্য প্রাকৃতিক পনির তৈরি করেন, উদাহরণস্বরূপ মিলাগাই পোডি ব্যবহার করে \"ওড টু চেন্নাই\" নামক একটি চেডার পনির (তুলনামূলকভাবে শক্ত, সাদাটে) তৈরি করেন। অনুরাধা কৃষ্ণমূর্তি সামাজিক উদ্যোক্তা হিসেবে তাঁর পটভূমির কারণে প্রতিবন্ধী মহিলাদের নিয়োগ এবং প্রশিক্ষণ দিতে শুরু করেন। ২০২০ সালের হিসাব অনুযায়ী, কাসে সংস্থা ৩০টিরও বেশি বৈচিত্র্যের পনির উৎপাদন করছিল।\n\nঅনুরাধা কৃষ্ণমূর্তি এবং নম্রতা সুন্দরেসন দুজনেই তাঁদের উদ্যোগের জন্য ২০১৭ সালের নারী শক্তি পুরস্কার পেয়েছেন। ২০১৮ সালে আন্তর্জাতিক নারী দিবসে নারী ও শিশু উন্নয়ন মন্ত্রকের পক্ষ থেকে ভারতের তৎকালীন রাষ্ট্রপতি এই পুরস্কার প্রদান করেন। এই পুরস্কারটি ভারতের মহিলাদের জন্য সর্বোচ্চ বেসামরিক পুরস্কার।\n\n\n== তথ্যসূত্র =="}