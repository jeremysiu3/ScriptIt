{"pageid": 1015954, "title": "আনজীর লিটন", "url": "https://bn.wikipedia.org/wiki?curid=1015954", "content": "আনজীর লিটন (জন্ম ১৭ জুন ১৯৬৫) একজন বাংলাদেশী ছড়াকার ও শিশুসাহিত‍্যিক। তিনি বাংলাদেশ শিশু একাডেমির মহাপরিচালক হিসেবেও দায়িত্ব পালন করেছেন। শিশুসাহিত্যে অবদানের জন্য ২০২০ সালে তিনি বাংলা একাডেমি সাহিত্য পুরস্কার অর্জন করেন।\n\n\n== প্রারম্ভিক জীবন ==\nলিটন ১৯৬৫ সালের ১৭ই জুন তৎকালীন পূর্ব পাকিস্তানের (বর্তমান বাংলাদেশ) ময়মনসিংহ জেলায় জন্মগ্রহণ করেন। তার স্কুল ছিল ময়মনসিংহ জিলা স্কুল এবং কলেজ ছিল ময়মনসিংহের আনন্দমোহন কলেজ। সেখানেই তার শৈশব ও কৈশোর কেটেছে। তার প্রথম লেখা দৈনিক জাহান-এ প্রকাশিত হয়। তিনি রাজশাহী বিশ্ববিদ্যালয়ে রাষ্ট্রবিজ্ঞানে স্নাতক সম্পন্ন করেছেন।\n\n\n== কর্মজীবন ==\n১৯৯২ সালে লিটনের রচিত প্রথম বই খাড়া দুটো শিং প্রকাশিত হয়। শিশুদের জন্য সাহিত্য রচনার পাশাপাশি তিনি টেলিভিশন ও বেতারের বিভিন্ন অনুষ্ঠান পরিকল্পনা ও গ্রন্থনা করেছেন।\n২০১৬ সালে বাংলাদেশ শিশু একাডেমির পরিচালক হিসেবে এক বছরের জন্য চুক্তিভিত্তিক নিয়োগ লাভ করেন। তিনি এই পদে মোশাররফ হোসেনের স্থলাভিষিক্ত হন।\n\n\n== সাহিত্যকর্ম ==\n\n\n== পুরস্কার ও সম্মাননা ==\nঅগ্রণী ব্যাংক শিশুসাহিত্য পুরস্কার\nএম নুরুল কাদের শিশুসাহিত্য পুরস্কার\nকুসুমের সেরা সাহিত্য পুরস্কার\nফুটতে দাও ফুল সম্মাননা পদক\nঅধ্যাপক মোহাম্মদ খালেদ শিশুসাহিত্য পুরস্কার\nশিশুসাহিত্যে বাংলা একাডেমি সাহিত্য পুরস্কার (২০২০)\n\n\n== তথ্যসূত্র ==\n\n\n== বহিঃসংযোগ ==\nবাংলাদেশ প্রতিদিনে আনজীর লিটন এর গুচ্ছছড়া\nবাংলা ট্রিবিউনে আনজীর লিটনের ছড়াগুচ্ছ"}