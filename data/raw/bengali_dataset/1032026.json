{"pageid": 1032026, "title": "সেটসোটো স্টেডিয়াম", "url": "https://bn.wikipedia.org/wiki?curid=1032026", "content": "সেটসোটো স্টেডিয়াম (ইংরেজি: Wonderful Stadium) লেসোথোর রাজধানী মাসেরুর কেন্দ্রে রন্টসালায় অবস্থিত দেশটির জাতীয় স্টেডিয়াম। এটি দেশেটির একমাত্র স্টেডিয়াম। এটি একটি বহুমুখী ব্যবহারের স্টেডিয়াম, সাম্প্রতিক সময়ে স্টেডিয়ামটি মল্লক্রীড়া ও ফুটবল খেলা আয়োজনের জন্য সবচেয়ে বেশি ব্যবহার হয়। ২০,০০০ দর্শক ধারণ ক্ষমতা সম্পন্ন স্টেডিয়ামটি লেসোথো জাতীয় ফুটবল দলের স্বাগতিক মাঠ। ২০১০-২০১১ সালে স্টেডিয়ামটির সংস্কার করে আয়তনে বাড়ানো হয়। নিয়মিত ফুটবল খেলার পাশাপাশি স্টেডিয়ামটি ২০১৭ সালে একটি বিয়ের অনুষ্ঠান আয়োজনের ভেন্যু হওয়ার জন্য উল্লেখযোগ্য।\n\n\n== ইতিহাস ==\nসেটসোটো স্টেডিয়াম ১৯৮০-এর দশকে দক্ষিণ কোরিয়ার আর্থিক সহযোগিতায় নির্মাণ করা হয়েছিল। নির্মাণের পর বেশ কয়েকবার সংস্কার, পরিবর্তন ও পরিবর্ধিত হয়েছে। স্টেডিয়ামটি 'জাতীয় স্টেডিয়াম' নামে পরিচিত ছিল। ২০০২ সালের স্থাপনাটির নাম পরিবর্তন করে 'সেটসোটো' রাখা হয়। ২০০৭ সালে ৫.৬ মিলিয়ন মালোটি ব্যয়ে ফুটবল মাঠে কৃত্রিম ঘাস স্থাপন করা হয়। নির্মাণের সময় পশ্চিম দিকের গ্যালারী প্রথমে বানানো হয়েছিল, যা বর্তমানে ছাউনি দিয়ে আচ্ছাদিত। ২০১০-২০১১ সালে ঠিকাদার প্রতিষ্ঠান ইসিবোনেলো স্টেডিয়ামের সর্বশেষ সংস্কার করে, এসময় উত্তর-দক্ষিণ দিকের গ্যালারী নির্মাণ করা হয়। কৃত্রিম ঘাসের ফুটবল মাঠের চারদিকে অ্যাথলেটিক্স ট্র্যাক রয়েছে। এটি লেসোথোর একমাত্র স্টেডিয়াম সেখানে প্রত্যেক দর্শকের বসার আসন আছে।\n\n\n== আয়োজন ==\nসেটসোটো স্টেডিয়ামে প্রধানত লেসোথোর জাতীয় ফুটবল দল ও লেসোথো প্রিমিয়ার লিগের ফুটবল খেলার আয়োজন থাকে। মল্লক্রীড়া ও নিয়মিত ফুটবল খেলা আয়োজনের বাইরে ২০১৭ সালের আগস্টে এই স্টেডিয়ামে লেসোথো'র প্রাক্তন প্রধানমন্ত্রী টম থাবানে ও মেসিয়া থাবানের বিয়ের অনুষ্ঠান হয়েছিল।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সেটসোটো\nওয়ার্ল্ড স্টেডিয়ামে সেটসোটো  ওয়েব্যাক মেশিনে আর্কাইভকৃত ১০ এপ্রিল ২০২০ তারিখে\nফুসবল টেম্পেলে সেটসোটো"}