{"pageid": 1484275, "title": "তান চুং", "url": "https://bn.wikipedia.org/wiki?curid=1484275", "content": "তান চুং (জন্ম- ১৮ এপ্রিল ১৯২৯ ) ) চীনা ইতিহাস , চীন-ভারত সম্পর্ক এবং দুই দেশের সাংস্কৃতিক বিনিময়ের একজন বিশিষ্ট ব‍্যক্তিত্ব। তিনি প্রায় অর্ধশতাব্দী ধরে ভারতে চীনা ভাষা ও সংস্কৃতির চর্চা ও অধ্যয়নের চূড়ামণি ছিলেন। \n\n\n== জন্ম ও প্রারম্ভিক জীবন ==\nতান চুং ১৯২৯ খ্রিস্টাব্দের ১৮ এপ্রিল ব্রিটিশ মালয় অধুনা মালয়েশিয়ার জোহরের মাতুবাহারে জন্মগ্রহণ করেন। পিতা অধ্যাপক তান ইউন-শান এবং মাতা তান চ্যান নাই-ওয়েইয়ের জ্যেষ্ঠ সন্তান তাই চুং। তান ইউন-শান ছিলেন একজন বিশিষ্ট চীনা পণ্ডিত এবং রবীন্দ্রনাথ ঠাকুরের একজন ঘনিষ্ঠ সহযোগী এবং মাতা তান চ্যান নাই-ওয়েইয়ে ছিলেন জোহরের এক বিদ্যালয়ের অধ্যক্ষ । মাতাপিতার জ্যেষ্ঠ সন্তান তান চ্যুং চীনে প্রাথমিক শিক্ষার পর ১৯৫৫ খ্রিস্টাব্দে শান্তিনিকেতনে আসেন। বিশ্বভারতী বিশ্ববিদ্যালয় থেকে পিএইচডি সম্পন্ন করার পর , এনডিএ, খড়কভাসলাতে অধ্যাপনা করেন, তারপর দিল্লি বিশ্ববিদ্যালয়ে চীনা অধ্যাপক হিসেবে যোগ দেন এবং পরে  জওহরলাল নেহরু বিশ্ববিদ্যালয়ের চীনা ও জাপানি স্টাডিজ বিভাগের প্রধান হন। তার স্ত্রী হুয়াং ই-শু দিল্লি বিশ্ববিদ্যালয়ে চীনা ভাষা পড়ান।\n\n\n== কর্মজীবন ==\nতান চুং বহু বছর ধরে জওহরলাল নেহরু বিশ্ববিদ্যালয় (জেএনইউ) এবং দিল্লি বিশ্ববিদ্যালয়ে শিক্ষকতা করেছেন। তার পিতা, তান ইয়ুন-শান (১৮৯৮-১৯৮৩), শান্তিনিকেতনে  চীনা ভবনের প্রতিষ্ঠাতা-অধ্যক্ষ এবং বিশ শতকের তিন ও চারের দশকে ভারতীয় স্বাধীনতা আন্দোলনের সাথে জাতীয়তাবাদী চীনের মিথস্ক্রিয়া চালানোর প্রধান ব্যক্তিত্ব ছিলেন।  ১৯৯৪ খ্রিস্টাব্দে অবসরের পর তান চুং নতুন দিল্লির 'ইন্দিরা গান্ধী ন্যাশনাল সেন্টার ফর দ্য আর্টস', এর গবেষণা অধ্যাপক হিসেবে কাজ করেন এবং বর্তমানে মার্কিন যুক্তরাষ্ট্রের শিকাগোতে বসবাস করেন। তিনি আইসিএস/ইন্সটিটিউট অফ চাইনিজ স্টাডিজ, নয়াদিল্লির অনারারি ডিরেক্টর হন ।\n২০০৮ খ্রিস্টাব্দের ডিসেম্বরে নয়াদিল্লিতে তার ৮০তম জন্মদিন উপলক্ষে তার সম্মানে একটি সম্মেলন অনুষ্ঠিত হয়। \n\n\n== পুরস্কার ==\n2010 সালে, তিনি সরকার কর্তৃক তৃতীয় সর্বোচ্চ বেসামরিক সম্মান পদ্মভূষণে ভূষিত হন। একই বছরে চীনের প্রধানমন্ত্রী ওয়েন জিয়াবাও কর্তৃক ভারতের  এবং চীন-ভারত মৈত্রী পুরস্কার। \n২০১৩ খ্রিস্টাব্দের জুনে, ইউনান একাডেমি অফ সোশ্যাল সায়েন্স তাকে একাডেমির সম্মানসূচক ফেলোশিপ প্রদান করে। \n২০১৩ খ্রিস্টাব্দের ডিসেম্বরে বিশ্বভারতী বিশ্ববিদ্যালয় অধ্যাপক তান চুংকে ডিলিট এবং সর্বোচ্চ সম্মান দেশিকোত্তম প্রদান করে।\nঅধ্যাপক তান চুং চীনের ইতিহাস, চীন-ভারত সম্পর্ক ও সংস্কৃতির উপর বেশ কিছু গ্রন্থ রচনা করেছেন। উল্লেখযোগ্য গ্রন্থগুলি হল-\n\nতান, চাং (১৯৭৮)। চায়না অ‍্যান্ড দি ব্রেভ নিউ ওয়ার্লড: এ স্টাডি অফ দ‍্য অরিজিন্স অফ দ্য ওপিয়াম ওয়ার (১৮৪০-৪২)। অ‍্যালায়েড পাবলিশিং ,নিউ দিল্লি। পৃষ্ঠা ২৭১। \nতান, চাং (২০০৯)। রাইড অফ দ‍্য এশিয়ান জায়েন্টস্: দ‍্য ড্রাগন-এলিফ‍্যান্ট টাঙ্গো। অ‍্যানথেম প্রেস। পৃষ্ঠা ২৯৮। আইএসবিএন 978-81-9058-359-6। \nতান, চাং (২০১৫)। হিমালয়া কলিং : দ‍্য অরিজিন্স অফ চায়না অ‍্যান্ড ইন্ডিয়া। ওয়ার্লড সায়েন্টিফি। পৃষ্ঠা ৪০৪। আইএসবিএন 978-19-3813-461-6। \nতান, চাং (২০১৮)। চায়না: এ ৫০০০-ইয়ার ওডিসি। সেজ পাবলিকেশন। পৃষ্ঠা ৩১২। আইএসবিএন 978-93-5280-726-0। \n\n\n== তথ্যসূত্র =="}