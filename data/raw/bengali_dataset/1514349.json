{"pageid": 1514349, "title": "সিমরান নাটেকার", "url": "https://bn.wikipedia.org/wiki?curid=1514349", "content": "সিমরান নাটেকার একজন ভারতীয় টেলিভিশন অভিনেত্রী। তিনি মূলত বলিউড চলচ্চিত্র এবং টেলিভিশন জগতে কাজ করেন। বিজ্ঞাপনে অভিনয়ের মাধ্যমে দিয়ে তার কর্মজীবন শুরু হয়েছিল । তিনি ১৫০ টিরও বেশি বিজ্ঞাপনে কাজ করেছেন। তার প্রথম টিভি ধারাবাহিক ছিল কালার্স টিভিতে সম্প্রচারিত বন্ধন সাত জনমন কা।  তার প্রথম প্রধান পূর্ণদৈর্ঘ্য চলচ্চিত্র ছিল যশ রাজ ফিল্মসের দাওয়াত-ই-ইশক । তিনি বেস্ট অফ লাক লালু ছবিতে অভিনয় করেছিলেন। তিনি কালার্স টিভির বালিকা বধু এবং লাডো ২ এই দুই ধারাবাহিকে গুরুত্বপূর্ন পার্শ্ব চরিত্রে অভিনয় করেছিলেন।\n\n\n== জীবনের প্রথমার্ধ ==\nতিনি ১৯৯৭ সালের ১২ ডিসেম্বর সুরাটে জন্মগ্রহণ করেন \n\n\n== কর্মজীবন ==\nনাটেকার ৬ বছর বয়সে একটি ধূমপান বিরোধী বিজ্ঞাপন সচেতনতা প্রচারণায় একটি অল্পবয়সী মেয়ের চরিত্রে অভিনয় করেন এবং এভাবেই শিশুশিল্পী হিসেবে তার অভিনয় জীবন শুরু হয়।  বিজ্ঞাপনে তিনি একজন জনপ্রিয় মুখ হয়ে ওঠেন। এরপর তিনি অনেক টেলিভিশন বিজ্ঞাপন এবং মুদ্রণ বিজ্ঞাপনে কাজ করেছিলেন।\nকমপ্ল্যান বাক্সের বিজ্ঞাপনে তার ছবি মুদ্রিত হয়। মুম্বাই মেট্রো নির্মাণের জন্য জনসচেতনতামূলক বিজ্ঞাপনে তার মুখ দেখা যায়। মেট্রো নির্মাণের সময় প্রায় ৩ বছর ধরে মুম্বাইতে এই বিজ্ঞাপনটি প্রদর্শিত হয়েছিল।\n২০১১ সালে তিনি স্টার প্লাসের একটি ধারাবাহিকে অভিনয় করেন, যার নাম ছিল \"এক হাজারোঁ মেরি বেহনা হ্যায়\"। সেখানে তিনি ধারাবাহিকের নায়িকা জীবিকার তরুনী বয়সের ভূমিকায় অভিনয় করেছিলেন। তিনি ডিজনি চ্যানেলের \"দ্য স্যুইট লাইফ অফ করণ অ্যান্ড কবির\" -এ শাহানা চরিত্রে অভিনয় করেছিলেন।\n২০১২ সালে তিনি \"টোটা ওয়েডস ময়না\" ধারাবাহিকে অভিনয় করেন। ২০১৩ সালে, তিনি লাইফ ওকে চ্যানেলের পৌরাণিক ধারাবাহিক দেবো কে দেব মহাদেব-এ তরুণী সীতার ভূমিকায় অভিনয় করেন। সেই চ্যানেলেরি খৌফ নামক আরেক ধারাবাহিকে তিনি রুহির ভূমিকায় অভিনয় করেছিলেন।\nযশ রাজ ফিল্মস প্রযোজিত \"দাওয়াত-এ-ইশক\"', চলচ্চিত্রে নাটেকার অভিনেতা আদিত্য রায় কাপুরের বোন ফরিদার চরিত্রে অভিনয় করেছিলেন।\nতিনি হাতিম, কৃষ 3 এবং ডিশকিয়াউন ইত্যাদি বিনোদনমূলক প্রকল্পের সাথে যুক্ত ছিলেন। ডিজনির ওয়ে জাসি-তে তিনি মিনির চরিত্রে ছিলেন এবং পলক পে ঝলকের  সিরিয়ালে স্বল্প দৈর্ঘ্যের চরিত্রে অভিনয় করেছেন।\n২০১৫ সালে, তিনি বালিকা বধু  ধারাবাহিকে পূজার চরিত্রে অভিনয় করেছিলেন। ২০১৬ সালে তিনি সোনি টিভির ধারাবাহিক এক রিশতা সাজহেদারি কা -তে তনু চরিত্রে অভিনয়ের জন্য নির্বাচিত হয়েছিলেন।\n২০১৭ সালে, সিমরান কায়দি ব্যান্ড, চাক্কি এবং বেস্ট অফ লাক লালু (গুজরাটি ফিল্ম) ইত্যাদি চলচ্চিরে প্রধান ভূমিকায় অভিনয় করেছিলেন। \nসেই একই বছরে তিনি সোনি টিভির পেহরেদার পিয়া কি-তে শিবানী চরিত্রে অভিনয় করেছিলেন।\nতিনি ২০১৮-২০১৯ সালে সিমরান বার্কলি নামক একটি কন্নড় সিনেমায় অভিনয় করেছিলেন। সিনেমাটি এখনও মুক্তি পায়নি। বার্কলির প্রধান নারী চরিত্রে সিমরান অভিনয় করেছিল।\n2019 সালে সালে সিমরান জয়শ্রী কৃষ্ নামক গুজরাটি সিনেমায় জয়শ্রী চরিত্রে  অভিনয় করেছিলেন যা ২০২৩ সালে মুক্তি পেয়েছিল।\nতিনি সনিলিভ এবং টিভিএফের গার্লস হোস্টেল নামক ওটিটি ধারাবাহিকের প্রথম, দ্বিতীয় ও তৃতীয় সিজনে মিলির চরিত্রে অভিনয় করেছেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ===\n\n\n== তথ্যসূত্র =="}