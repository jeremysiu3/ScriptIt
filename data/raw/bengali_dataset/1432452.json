{"pageid": 1432452, "title": "আইএসও মৌলিক লাতিন বর্ণমালা", "url": "https://bn.wikipedia.org/wiki?curid=1432452", "content": "আইএসও মৌলিক লাতিন বর্ণমালা হচ্ছে লাতিন বর্ণমালার এক আন্তর্জাতিক মান, যা ২৬টি বর্ণের দুটি সেট (ছোট ও বড় হাতের অক্ষর) নিয়ে গঠিত। বিভিন্ন জাতীয় ও আন্তর্জাতিক মানে এই বর্ণমালা সংকলিত, এবং আন্তর্জাতিক যোগাযোগে এটি বহুল প্রচলিত। ২৬টি বর্ণের এই বর্ণমালা বর্তমান ইংরেজি বর্ণমালার অনুরূপ।\n\n\n== ইতিহাস ==\n১৯৬০-এর দশকে প্রথম বিশ্বের কম্পিউটার ও টেলিযোগাযোগ শিল্পের কাছে ব্যক্তিমালিকানাধীন নয় এমন ক্যারেক্টার এনকোডিং পদ্ধতির প্রয়োজনীয়তা স্পষ্ট হয়ে উঠেছিল। আন্তর্জাতিক মান সংস্থা (আইএসও) লাতিন লিপিকে তাদের ৭-বিটের ক্যারেক্টার এনকোডিং মানের অন্তর্গত করেছিল। এর আগে প্রকাশিত আমেরিকান স্ট্যান্ডার্ড কোড ফর ইনফরমেশন ইন্টারচেঞ্জের (অ্যাস্কি) উপর ভিত্তি করে এই মান তৈরি করা হয়েছিল।\n\n\n== পরিভাষা ==\nযে ইউনিকোড ব্লকে এই বর্ণমালা অন্তর্গত সেই ব্লকটির নাম \"C0 কন্ট্রোল ও মৌলিক লাতিন\"। তার অধীনে দুটি উপশিরোনাম রয়েছে:\n\nUppercase Latin alphabet (বড় হাতের লাতিন বর্ণমালা): এই বর্ণগুলো U+0041 দিয়ে শুরু হয় এবং তাদের বিবরণে LATIN CAPITAL LETTER লেখা রয়েছে\nLowercase Latin alphabet (ছোট হাতের লাতিন বর্ণমালা): এই বর্ণগুলো U+0061 দিয়ে শুরু হয় এবং তাদের বিবরণে LATIN SMALL LETTER লেখা রয়েছে\nএছাড়া আরও দুই সেটের হাফউইথ ও ফুলউইথ ফর্ম ব্লক রয়েছে:\n\nUppercase (বড় হাত): এই বর্ণগুলো U+FF21 দিয়ে শুরু হয় এবং তাদের বিবরণে FULLWIDTH LATIN CAPITAL LETTER লেখা রয়েছে\nLowercase (ছোট হাত): এই বর্ণগুলো U+FF41 দিয়ে শুরু হয় এবং তাদের বিবরণে FULLWIDTH LATIN SMALL LETTER লেখা রয়েছে\n\n\n== তথ্যসূত্র =="}