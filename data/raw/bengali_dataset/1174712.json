{"pageid": 1174712, "title": "অ্যালুমিনিয়াম ডাইবোরাইড", "url": "https://bn.wikipedia.org/wiki?curid=1174712", "content": "অ্যালুমিনিয়াম ডাইবোরাইড (AlB2) একটি রাসায়নিক যৌগ যা ধাতব অ্যালুমিনিয়াম এবং ধাতুকল্প বোরন থেকে তৈরি। এটি অ্যালুমিনিয়াম এবং বোরনের দুটি যৌগের একটি, অন্যটি হলো AlB12,। উভয়কেই সাধারণত অ্যালুমিনিয়াম বোরাইড বলা হয়।\nকাঠামোগতভাবে বোরন পরমাণুগুলি তাদের মধ্যকার অ্যালুমিনিয়াম পরমাণুর সাথে গ্রাফাইটের মতো পাতলা পাত তৈরি করে এবং এর গঠন ম্যাগনেসিয়াম ডাইবোরাইডের গঠনের সাথে মিলে যায়। AlB2 এর একক স্ফটিক বেসাল হেক্সাগোনাল প্লেনের সমান্তরাল অক্ষ বরাবর ধাতব পরিবাহিতা প্রদর্শন করে। \nঅ্যালুমিনিয়াম বোরাইডকে একটি বিপজ্জনক পদার্থ হিসাবে বিবেচনা করা হয়। কারণ এটি অ্যাসিড এবং হাইড্রোজেন গ্যাসের সাথে বিক্রিয়া করে বিষাক্ত গ্যাস তৈরি করে। উদাহরণস্বরূপ, এটি হাইড্রোক্লোরিক অ্যাসিডের সাথে বিক্রিয়া করে বোরেন এবং অ্যালুমিনিয়াম ক্লোরাইড উৎপন্ন করে।\nAlB2 এর স্ফটিক কাঠামো প্রায়শই আন্তঃধাতু যৌগগুলি বর্ণনা করার জন্য একটি প্রোটোটাইপ কাঠামো হিসাবে ব্যবহৃত হয়। প্রচুর সংখ্যক কাঠামোর ধরন রয়েছে যা AlB2 কাঠামোগত পরিবারের মধ্যে পড়ে। \n\n\n== আরও দেখুন ==\nবোরাইড\n\n\n== তথ্যসূত্র ==\n\n\n== বহিঃ সংযোগ ==\n\"বোরন\" ;"}