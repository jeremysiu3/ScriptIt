{"pageid": 1029317, "title": "লাম্বাদা সূচিকর্ম", "url": "https://bn.wikipedia.org/wiki?curid=1029317", "content": "লাম্বাদা সূচিকর্ম (লাম্বাদি সূচিকর্ম, লাম্বানি, সণ্ডুর লাম্বানি সূচিকর্ম, বানজারা সূচিকর্ম, লেপো) হলো জামাকাপড় সুশোভিত করার একটি শিল্প। সণ্ডুরের লাম্বাদা বা লাম্বানি উপজাতি,  কর্ণাটক রাজ্যের বেল্লারী ও বিজয়পুরের এবং অন্ধ্র প্রদেশের হায়দ্রাবাদের যাযাবর সম্প্রদায়ের উপজাতিরা এই শিল্পকর্মটির চর্চা করে থাকে। লাম্বাডা সূচিকর্মে জোড়া কাজ, অ্যাপ্লিক, পুঁতির কাজ এবং সূচিকর্ম একসাথে থাকে। \n\n\n== প্রযুক্তি ==\nলাম্বাদা সূচিকর্মে আয়নার কাজ এবং অন্যান্য অ্যাপ্লিকের প্রয়োগের পাশাপাশি বিভিন্ন রকমের সেলাই ব্যবহার করা হয়। উপজাতি মহিলারা তাদের রঙিন পোশাক যেমন ফেটিয়া (স্কার্ট) এবং কাঁচালী বা (ব্লাউজ) সাজানোর জন্য মুদ্রা, শামুক ইত্যাদির খোল, বোতাম, কড়ি এবং আয়নার ছোট ছোট টুকরা ব্যবহার করে। নিদর্শনগুলি মূলত জ্যামিতিক জালিকার নকশার মতো। \n\n\n== স্বীকৃতি ==\nলাম্বাদা সূচিকর্মে সজ্জিত পোশাকগুলি বিদেশীদের মধ্যে বহুল প্রশংসিত।  সণ্ডুর লাম্বানি সূচিকর্ম এখন দেশে ভৌগোলিক নির্দেশক (জিআই) ট্যাগ সহ পণ্য হিসাবে স্বীকৃতি পেয়েছে। উপজাতিরা স্বীকৃতি থেকে উপকৃত হতে পারে। \n\n\n== ব্যবহার ==\nলাম্বানি পোশাক ছাড়াও এই শিল্পটি বিভিন্ন পণ্য যেমন কুশনের ঢাকা, বিছানার চাদর, দেয়ালে ঝোলানো গৃহসজ্জার সামগ্রী, পোশাক এবং ব্যাগ, মাথায় বাঁধার ফিতা, কোমরের বেল্ট ইত্যাদির মতো জিনিসপত্রেও ব্যবহৃত হয়।\n\n\n== গ্যালারী ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}