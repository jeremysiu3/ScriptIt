{"pageid": 1484524, "title": "মঙ্গলবাড়ীয়া পুরাতন জামে মসজিদ", "url": "https://bn.wikipedia.org/wiki?curid=1484524", "content": "মঙ্গলবাড়ীয়া পুরাতন জামে মসজিদ কুষ্টিয়া শহরের গড়াই নদীর তীরবর্তী মঙ্গলবাড়ীয়া বাঁধ সংলগ্নে অবস্থিত একটি প্রাচীন মসজিদ। একটি পুরাতন শিলালিপি অনুযায়ী ১৮৫২ সালে নির্মাণ করা হয়।\n\n\n== ইতিহাস ==\nমসজিদে পাওয়া একটি পুরাতন শিলালিপি অনুযায়ী মসজিদটির নির্মাণ সাল ১৮৫২।ক[›] প্রথমে কোকিলদ্দি ও মহিম চৌকিদার নামের দুইজন ব্যক্তি গড়াই নদীর তীরে খড় দিয়ে মসজিদ নির্মাণ করেছিলেন। মসজিদটি নদী ভাঙ্গনের কবলে পড়ে নদীতে বিলীন হয়ে যায়। পরবর্তীতে কাটি মন্ডল ও ফেরত আলী মন্ডল নামের দুইজন ব্যক্তি মসজিদের বর্তমান স্থানে নিয়ে আসেন। তারা মেঝেতে ইট, মাটির গাঁথুনি ও টিনের চালার ব্যবস্থা করেছিলেন। মসজিদের জমি দাতা ছিলেন ফেরত আলী মন্ডল। তিনি ১৯৪৩ সালের ২৪ সেপ্টেম্বর রেজিস্ট্রেশনের মাধ্যমে জমিটি মসজিদ স্থায়ীকরণ ও পাকা করার জন্য দান করে দেন। বর্তমানে মসজিদের মোট জমির পরিমাণ ০.৩৩ একর (১,৩০০ বর্গমিটার)।\n\n\n== পাদটীকা ==\n^ ক: কুষ্টিয়া পৌরসভা থেকে প্রকাশিত একটি স্মারকগ্রন্থে মসজিদের স্থাপিত সাল ১৮৫১ উল্লেখ করা হয়েছে।\n\n\n== তথ্যসূত্র =="}