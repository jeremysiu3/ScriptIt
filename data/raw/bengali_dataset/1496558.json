{"pageid": 1496558, "title": "রাইজ টাওয়ার", "url": "https://bn.wikipedia.org/wiki?curid=1496558", "content": "রাইজ টাওয়ার (আরবি: برج رايز) একটি গগনচুম্বী নির্মাণ প্রকল্প, যা রিয়াদ, সৌদি আরব-এ নির্মিত হবে। এটি ২০০০ মি (৬,৫৬২ ফুট) উচ্চতা বিশিষ্ট প্রথম ভবন হিসেবে পরিকল্পিত এবং এর নির্মাণ সম্পন্ন হলে এটি বিশ্বের সবচেয়ে উঁচু ভবন বা কাঠামো হবে, যা বুর্জ খলিফা-এর থেকে ১,১৮০ মিটার (৩,৮৭২ ফুট) বেশি এবং জেদ্দাহ টাওয়ার-এর চেয়ে প্রায় ১,০০০ মিটার উঁচু। এটি ২০২২ সালের ডিসেম্বরে পাবলিক ইনভেস্টমেন্ট ফান্ড দ্বারা পরিকল্পিত হয় এবং ২০২৩ সালের আগস্টে এর নকশা ঘোষণা করা হয়।\n\n\n== বিবরণ ==\n২০২২ সালের ডিসেম্বর মাসে MEED জানিয়েছিল যে, সৌদি আরবের পাবলিক ইনভেস্টমেন্ট ফান্ড বিশ্বের সর্বোচ্চ গগনচুম্বী ভবন নির্মাণের পরিকল্পনা করছে, যা রিয়াদ শহরের উত্তরে কিং খালিদ আন্তর্জাতিক বিমানবন্দর-এর নিকটস্থ ১৮ বর্গকিমি এলাকাজুড়ে তৈরি হবে এবং এর আনুমানিক বাজেট মার্কিন ডলার ৫ বিলিয়ন।\n২০২৩ সালের আগস্ট মাসে নিউ মুরাব্বা প্রকল্প ঘোষণার প্রায় ছয় মাস পর সৌদি আরব হোল্ডিং কোম্পানির সিইও মোহাম্মদ আল-কাহতানি রাইজ টাওয়ার-এর নকশা উন্মোচন করেন। ৩০৬ বর্গকিমি এলাকাজুড়ে নর্থ পোল প্রকল্পের সাইটে এই গগনচুম্বী ভবন নির্মিত হবে। এটি একটি মিশ্র-ব্যবহারের উন্নয়ন প্রকল্প, যা \"ভবিষ্যতের শহর\" নামে পরিচিত।\n\n\n== তথ্যসূত্র =="}