{"pageid": 1441437, "title": "কিয়ানা জেমস", "url": "https://bn.wikipedia.org/wiki?curid=1441437", "content": "কিয়ানা ক্লিঙ্গেনস্মিথ (ইংরেজি: Kiana James; জন্ম: ২৩ মে ১৯৯৮; কিয়ানা জেমস নামে সুপরিচিত) হলেন একজন মার্কিন পেশাদার কুস্তিগির। তিনি বর্তমানে মার্কিন পেশাদার কুস্তি সংস্থা ডাব্লিউডাব্লিউইয়ের সাথে চুক্তিবদ্ধ, যেখানে তিনি ২০২২ সাল হতে কুস্তি লড়ছেন।\n২০২১ সালে অল এলিট রেসলিংয়ে (এইডাব্লিউ) রিং নাম এক্সটিনা কে-এর অধীনে কুস্তি লড়ার মাধ্যমে কিয়ানা পেশাদার কুস্তি জগতে পদার্পণ করেছিলেন, যেখানে তিনি প্রায় ১ বছর কুস্তি লড়েছিলেন। তিনি এপর্যন্ত বেশ কয়েকটি পেশাদার কুস্তি সংস্থার হয়ে কুস্তি লড়েছেন, যার মধ্যে অল এলিট রেসলিং এবং ডাব্লিউডাব্লিউই অন্যতম। কিয়ানা তার পেশাদার কুস্তি জীবনে একাধিক চ্যাম্পিয়নশিপ জয়লাভ করেছেন; যার মধ্যে এনএক্সটি উইমেন্স ট্যাগ টিম চ্যাম্পিয়নশিপ রয়েছে। উক্ত চ্যাম্পিয়নশিপগুলোর মধ্যে এনএক্সটি উইমেন্স ট্যাগ টিম চ্যাম্পিয়নশিপে তিনি সবচেয়ে বেশি দিন রাজত্ব করেছিলেন; ২০২৩ সালে জয়লাভ করা চ্যাম্পিয়নশিপটিতে তিনি সর্বমোট ৫৬ দিন রাজত্ব করেছিলেন।\nব্যক্তিগতভাবে, কিয়ানা বেশ কিছু পুরস্কার জয়লাভ করেছেন, যার মধ্যে ২০২৩ সালে পিডাব্লিউআই উইমেন্স ৫০০ তালিকায় ১৬৬তম স্থান অধিকার করা অন্যতম।\n\n\n== প্রারম্ভিক জীবন ==\nকিয়ানা ক্লিঙ্গেনস্মিথ ১৯৯৮ সালের ২৩শে মে তারিখে মার্কিন যুক্তরাষ্ট্রের আইওয়ার সিউক্স সিটিতে জন্মগ্রহণ করেছেন এবং সেখানেই তার শৈশব অতিবাহিত করেছেন।  তিনি মর্নিংসাইড বিশ্ববিদ্যালয় হতে পড়াশোনা সম্পন্ন করেছেন।\n\n\n== পেশাদার কুস্তি ==\n\n\n=== ডাব্লিউডাব্লিউই ===\n২০২২ সালের ১লা ফেব্রুয়ারি তারিখে কিয়ানা জেমস রিং নামের অধীনে এনএক্সটি ব্র্যান্ডে কুস্তি লড়ার মাধ্যমে কিয়ানা ডাব্লিউডাব্লিউইয়ের হয়ে অভিষেক করেছেন। এনএক্সটির সাপ্তাহিক পর্বে অনুষ্ঠিত উক্ত ম্যাচে তিনি সারায়ের মুখোমুখি হয়েছিলেন, যেখানে তিনি পিনফলে মাধ্যমে পরাজিত হয়েছিলেন। পরবর্তীকালে, ৮ই জুন তারিখে ডাব্লিউডাব্লিউইয়ে তিনি প্রথমবারের মতো কোন ম্যাচে জয়লাভ করেছিলেন, উক্ত ম্যাচে তিনি ব্রুকলিন বারলোকে পরাজিত করেছিলেন।\nডাব্লিউডাব্লিউইয়ে অভিষেকের ৬ মাস পর, ২০২২ সালের ২০শে আগস্ট তারিখে কিয়ানা প্রথমবারের মতো চ্যাম্পিয়নশিপ ম্যাচে অংশগ্রহণ করেছিলেন; এনএক্সটির এনএক্সটি উইমেন্স ট্যাগ টিম চ্যাম্পিয়নশিপে জন্য আয়োজিত ট্যাগ টিম ম্যাচে তিনি ও আরিয়ানা গ্রেস কাতান চান্স ও কেইডেন কার্টারের কাছে পিনফলের মাধ্যমে পরাজিত হয়েছিলেন। অতঃপর ২০২৩ সালের ৪ঠা ফেব্রুয়ারি তারিখে তিনি ডাব্লিউডাব্লিউইয়ে প্রথমবারের মতো চ্যাম্পিয়নশিপ জয়লাভ করেছেন, ভেনজেন্স ডেতে আয়োজিত এনএক্সটি উইমেন্স ট্যাগ টিম চ্যাম্পিয়নশিপ ম্যাচে তিনি কাতান চান্স ও কেইডেন কার্টারকে পরাজিত করে প্রথমবারের মতো এনএক্সটি উইমেন্স ট্যাগ টিম চ্যাম্পিয়নশিপ জয়লাভ করেছিলেন। উক্ত চ্যাম্পিয়নশিপে তার রাজত্ব সর্বমোট ৫৬ দিন স্থায়ী হয়েছিল; ১লা এপ্রিল তারিখে তিনি আলবা ফায়ার ও আইলা ডোনের কাছে পরাজিত হওয়ার মাধ্যমে এনএক্সটি উইমেন্স ট্যাগ টিম চ্যাম্পিয়নশিপে তার রাজত্বের অবসান ঘটে।\n২০২২ সালের ১০ই ডিসেম্বর তারিখে ডেডলাইনে আয়োজিত আয়রন সার্ভাইভার চ্যালেঞ্জ ম্যাচে অংশগ্রহণ করার মাধ্যমে কিয়ানা প্রথমবারের মতো প্রতি-দর্শনে-পরিশোধে (পিপিভি) কুস্তি লড়েছেন, ম্যাচটি তিনি পিনফলে মাধ্যমে পরাজিত হয়েছিলেন।\n\n\n=== শৈলী ===\nকিয়ানা একজন একক কুস্তিগির হিসেবে ২০২১ সালে অভিষেক করলেও তিনি পরবর্তীকালে একজন ট্যাগ টিম কুস্তিগির হিসেবেও কুস্তি লড়েছেন।\n\n\n== ব্যক্তিগত জীবন ==\n২০২২ সালে কিয়ানা জ্যাক ক্লিঙ্গেনস্মিথের সাথে বিবাহ বন্ধনে আবদ্ধ হয়েছেন।\n\n\n== তথ্যসূত্র ==\n\n\n== বহিঃসংযোগ ==\nটুইটারে কিয়ানা জেমস \nডাব্লিউডাব্লিউই.কম-এ কিয়ানা জেমস \nইন্টারনেট মুভি ডেটাবেজে কিয়ানা জেমস  (ইংরেজি)\nকিয়ানা জেমস-এর প্রোফাইল: কেজম্যাচ.নেট, রেসলিংডাটা.কম, ইন্টারনেটের রেস্টলিং ডাটাবেস"}