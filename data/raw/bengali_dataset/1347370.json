{"pageid": 1347370, "title": "সিননগাগ", "url": "https://bn.wikipedia.org/wiki?curid=1347370", "content": "সিননগাগ বা গার্লিক ফ্রাইড রাইস অথবা গার্লিক রাইস নামে পরিচিত এই খাবারটি একটি ফিলিপিনো ফ্রাইড রাইস ডিশ যা আগে থেকে সেদ্ধ করা ভাত রসুন দিয়ে নাড়াচাড়া করে তৈরি করা হয়। সাধারণত আগের দিনের রান্না করা অবশিষ্ট বাসি চাল এতে ব্যবহার হয় কারণ বাসি চাল কিছুটা গাঁজানো এবং শক্ত হয়। এই বাসি চাল রসুন, হ্যালাইট লবণ, কালো মরিচ এবং কখনও কখনও কাটা পেঁয়াজকলি দিয়ে রান্না করা হয়। বাসি ভাতের দানাগুলি সাধারণত আলগা হয় এবং রান্নার সময় একে অপরের সাথে আটকে থাকেনা।\nএটি এমনি সাধারনভাবেও খাওয়া যায়, তবে সাধারণত একটি মাংসের কোনো পদ যেমন টোকিনো (বেকন), লংগানিসা (সসেজ), তপা (শুকনো বা ভাজা মাংসের কোন পদ), স্প্যাম বা ডাইং (শুকনো মাছ) এদের সাথে খাওয়া হয়। কোড়ানো ভাজা ডিম এর সাথে যুক্ত করা যেতে পারে।  মূল খাবারের গন্ধ যাতে কম না হয়ে যায় তার জন্য অন্যান্য ধরনের ভাজা ভাতের মতন এতে সাধারণত রসুন ছাড়া অন্য উপাদান ব্যবহার করা হয় না। ফিলিপাইনের ভিসায়াস অঞ্চলে, সিননগাগ ঐতিহ্যগতভাবে আসিন টিবুক দিয়ে মশলা দিয়ে বানানো হত। \nসিননগাগ একটি ঐতিহ্যবাহী ফিলিপিনো প্রাতঃরাশ। এটি সাধারণত রাতের খাবারে অবশিষ্ট ভাত দিয়ে প্রস্তুত করা হয়। কখনও কখনও বাসি ভাতে ফিলিপাইনের স্থানীয় অ্যাডোবো খাবারের অবশিষ্ট সস যুক্ত করা হয়। এরপর তেলে ভাতটি রান্না করা হয়, যা খাবারের অপচয় কমায়। ফিলিপিনো সংস্কৃতিতে বাসি ভাতের পরিবর্তে সদ্য রান্না করা ভাত থেকেও সিননগাগ প্রস্তুত করা হয়। এই খাবারটি ফিলিপিনোদের একটি জনপ্রিয় প্রাতঃরাশ।  সিননগাগের অনেক প্রকারভেদ আছে।\n\n\n== তথ্যসূত্র =="}