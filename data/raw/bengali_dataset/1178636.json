{"pageid": 1178636, "title": "লুইস অম্ল ও ক্ষার", "url": "https://bn.wikipedia.org/wiki?curid=1178636", "content": "রসায়নে অম্ল ও ক্ষারকে সংজ্ঞায়িত করার জন্য অন্যতম পদ্ধতি হল লুইস পদ্ধতি। এই পদ্ধতি অনুসারে যারা আম্লিক হিসাবে বিবেচিত তাদেরকে লুইস অম্ল বা লুইস অ্যাসিড এবং যারা ক্ষারীয় হিসাবে বিবেচিত হয় তাদেরকে লুইস ক্ষার বলা হয়। মার্কিন বিজ্ঞানী গিলবার্ট নিউটন লুইস এই ধারার জনক।\nএই মতানুসারে যে সমস্ত যৌগ নিঃসঙ্গ ইলেকট্রন জোড় গ্রহণে সক্ষম তাদেরকে লুইস অম্ল বলা হয় এবং যারা নিঃসঙ্গ ইলেকট্রন প্রদান করতে পারে তাদের লুইস ক্ষার বলা হয়। সাধারণত এই ইলেকট্রন গ্রহণ ও প্রদান অসমযোজী বন্ধন গঠনের মাধ্যমে সাধিত হয়। যেমন অ্যামোনিয়া একটি লুইস ক্ষার যা তার নিজের ইলেকট্রন অন্য যৌগকে প্রদান করতে পারে (যেমন- বোরন ট্রাইফ্লুরাইড)। এক্ষেত্রে বোরন ট্রাইফ্লুরাইড হল লুইস অম্ল।\nআবার অপর পক্ষে, লুইস অম্ল ও লুইস ক্ষারকে যথাক্রমে ইলেকট্রোফাইল ও নিউক্লিওফাইল বলা হয়। দুর্বল লুইস  ক্ষারক ভালো নিউক্লিওফাইল হিসেবে কাজ করে।\n\n\n== লুইস অম্ল ==\nবিভিন্ন ধরনের পদার্থই ইলেকট্রন জোড় গ্রহণ করতে পারে কিন্তু তাদের প্রকৃতি সবসময় একই রকম হয় না। নিম্নে বিভিন্ন ধরনের লুইস অম্লের উদাহরণ দেওয়া হল:\n\n\n=== সরল লুইস অম্ল ===\nজৈববোরন যৌগ এবং বোরন ট্রাই হ্যালাইড যৌগগুলি এই প্রকৃতির অন্তর্ভুক্ত।\n\nBF3 + F− → BF−4\nএইগুলি সাধারণত একটি লুইস ক্ষারের সাথেই যুক্ত হতে পারে। কিন্তু এমন লুইস অম্ল আছে যারা একাধিক লুইস খানের সাথে যুক্ত হতে পারে। যেমন হেক্সাফ্লুওরোসিলিকেট তৈরী:\n\nSiF4 + 2 F− → SiF2−6\n\n\n=== জটিল লুইস অম্ল ===\nকিছু লুই অম্লের রাসায়নিক বিক্রিয়ার সুবিধার্থে একক হিসেবে ধরে নেওয়া হয়,  কিন্তু তারা একাধিক যুক্ত থাকে বা পলিমার গঠন করতে পারে, যেমন অ্যালুমিনিয়াম ট্রাইক্লোরাইড, বোরেন।\nকিছু জটিল যৌগ লুইস অম্ল হিসাবে কাজ করতে পারে যেহেতু তাদের ফাঁকা অরবিটাল বর্তমান।\n\n[Mg(H2O)6]2+ + 6 NH3 → [Mg(NH3)6]2+ + 6 H2O\n\n\n=== লুইস অম্ল হিসেবে H+ আয়ন ===\nH+ + NH3 → NH+4\nH+ + OH− → H2O\n\n\n=== লুইস অম্লের প্রয়োগ সমূহ ===\nফ্রিডেল–ক্রাফট বিক্রিয়ায় লুইস তত্ত্বের বহুল ব্যবহার করা হয়। এখানে অ্যালুমিনিয়াম ট্রাইক্লোরাইড (AlCl3) ব্যবহার করা হয়, যা একটি লুইস অম্ল। AlCl3 রাসায়নিক মাধ্যম থেকে Cl− (লুইস ক্ষার) আয়ন গ্রহণ করে বিক্রিয়ার সূচনা করে।\n\nRCl +AlCl3 → R+ + AlCl−4\n\n\n== লুইস ক্ষার ==\nবিভিন্ন ধরনের পদার্থই ইলেকট্রন জোড় দান করতে পারে কিন্তু তাদের প্রকৃতি সবসময় একই রকম হয় না। নিম্নে বিভিন্ন ধরনের লুইস ক্ষারের উদাহরণ দেওয়া হল:\n\nসরল অ্যানায়ন, যেমন H− ও F−\nনিঃসঙ্গ ইলেকট্রন জোড়যুক্ত অণু/আয়ন, H2O, NH3, HO−, ও CH3−\nজটিল অ্যানয়ন, যেমন সালফেট\nইলেকট্রনের আধিক্য যুক্ত π-সিস্টেম, যেমন ইথাইন, ইথিন, ও বেঞ্জিন\nঅ্যামিন (NH3−xRx, যেখানে R = অ্যালকিল বা অ্যারাইল)। এছাড়াও পিরিডিন ও পিরিডিন জাত যৌগসমূহ।\nফসফিন, যাদের সংকেত PR3−xArx।\nO, S, Se ও Te এর যৌগ যাদের জারণ সংখ্যা ‌–২; যেমন জল, ইথার, কিটোন।\nলুইস ক্ষারের ক্ষমতা লুইস অম্লের সাথে বিক্রিয়ার হার থেকে নির্ণয় করা হয়।\nফ্রিডেল–ক্রাফট বিক্রিয়ায় লুইস ক্ষারের বিক্রিয়া ভাল হয়না। যেমন অ্যানিলিন যৌগের অ্যালকাইলেশন। এখানে নাইট্রোজেন নিজের নিঃসঙ্গ ইলেকট্রন জোড় মাধ্যমের H+ কে দান করে ও NH+3 তৈরি করে। ফলে বিক্রিয়ার হার অনেক কমে যায়।\n\n\n== আরও দেখুন ==\nব্রনস্টেড-লাউরি অম্ল-ক্ষার তত্ত্ব\n\n\n== তথ্যসূত্র ==\n\n\n== আরও পড়ুন ==\nJensen, W.B. (১৯৮০)। The Lewis acid-base concepts : an overview। New York: Wiley। আইএসবিএন 0-471-03902-0। \nYamamoto, Hisashi (১৯৯৯)। Lewis acid reagents : a practical approach। New York: Oxford University Press। আইএসবিএন 0-19-850099-8।"}