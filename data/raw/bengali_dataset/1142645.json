{"pageid": 1142645, "title": "পারফেক্টিং উইমেন: মাওলানা আশরাফ আলী থানভী’স বেহেশতী জেওর", "url": "https://bn.wikipedia.org/wiki?curid=1142645", "content": "পারফেক্টিং উইমেন: মাওলানা আশরাফ আলী থানভী’স বেহেশতী জেওর (ইংরেজি: Perfecting Women: Maulana Ashraf Ali Thanawi's Bihishti Zewar) মার্কিন যুক্তরাষ্ট্রের ক্যালিফোর্নিয়া বিশ্ববিদ্যালয়ের অধ্যাপিকা বারবারা ডি. মেটকাল্ফ রচিত আশরাফ আলী থানভীর বেহেশতী জেওরের ভাষ্য সহ একটি খণ্ডিত ইংরেজি অনুবাদ। এটি ১৯৯২ সালে ক্যালিফোর্নিয়া বিশ্ববিদ্যালয় প্রেস থেকে প্রকাশিত হয়। লেখিকা সাবধানতার সাথে বইটির সেই অধ্যায়গুলো বেছে নিয়েছেন যা স্রষ্টা, ব্যক্তি, সমাজ এবং লিঙ্গ সম্পর্কে সংস্কারবাদী চিন্তাধারার থিমগুলিকে সর্বোত্তমভাবে চিত্রিত করে। তিনি পাঠ্যের সাথে প্রতিটি অধ্যায়ে একটি উল্লেখযোগ্য ভূমিকা, সেইসাথে বিস্তারিত ব্যাখ্যা প্রদান করেছেন।\n\n\n== বিষয়বস্তু ==\nমুখবন্ধ প্রদানের মাধ্যমে লেখিকা গ্রন্থটির সূচনা করেন। এরপর তিনি তার অনুবাদ সম্পর্কে টীকা ও তারপর বেহেশতী জেওর সম্পর্কে একটি ভূমিকা দেন। লেখিকা বেহেশতী জেওরের মোট ৫টি অধ্যায় অনুবাদ করেছেন। অধ্যায়গুলো হল: ১, ৬, ৭, ৮, ১০। প্রতিটি অধ্যায় অনুবাদ করে লেখিকা তারসাথে একটি ভূমিকা প্রদান করেছেন এবং তারপরে সেই অধ্যায়ের ব্যাখ্যা বিশ্লেষণ করেছেন।\n\n\n== আরও দেখুন ==\nইসলামিক রিভাইভাল ইন ব্রিটিশ ইন্ডিয়া: দেওবন্দ, ১৮৬০–১৯০০\n\n\n== তথ্যসূত্র ==\n\n\n== বহিঃসংযোগ ==\nগুগল বইয়ে পারফেক্টিং উইমেন: মাওলানা আশরাফ আলী থানভী’স বেহেশতী জেওর"}