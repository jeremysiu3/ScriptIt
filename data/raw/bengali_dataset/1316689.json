{"pageid": 1316689, "title": "মুহাম্মাদ ইবনু আলী ইবনু আদম আল ইথিওপী", "url": "https://bn.wikipedia.org/wiki?curid=1316689", "content": "মুহাম্মাদ ইবনু আলী ইবনু আদম আল ইথিওপী  (জীবনকাল ১৯৪৬-২০২০ খ্রি.) একজন মুহাদ্দিস, ফকিহ, নাহুবীদ ও উসূলবীদ। \n\n\n== জন্ম ও শৈশব ==\nশায়খ মুহাম্মাদ আল ইথিওপী ১৩৬৫ হিজরী মোতাবেক ১৯৪৬ সালে আফ্রিকার দেশ ইথিওপিয়ায় জন্মগ্রহণ করেন। তাঁর পিতা ছিলেন প্রখ্যাত আলেম, ফকিহ, উসূলবীদ, মুহাদ্দিস শায়খ আলী ইবনু আদম ইবনু মূসা ইথিওপী।\n\n\n== শিক্ষা জীবন ==\nআল্লামা(রহ.) স্বীয় পিতা প্রখ্যাত আলেম, উসূলবীদ, মুহাদ্দিস শায়খ আলী ইবনু আদম আল-ইথিওপীর নীড়েই বেড়ে ওঠেন। পিতা তাঁর আদরের দুলালকে অতি উত্তমভাবে প্রতিপালন করেন। ইলমকে তার কাছে প্রিয় করে তুলেন। এভাবে বাল্যকাল থেকেই ইলমের প্রতি ভালবাসা নিয়ে লালিত-পালিত হতে থাকেন একবিংশ শতাব্দীর শ্রেষ্ঠ এ মুহাদ্দিস।\nশায়খ মুহাম্মাদ ইবনু আদম আল-ইথিওপী (রাহিমাহুল্লাহ) অনেক শিক্ষকের নিকট থেকে দারস গ্রহণ করেছিলেন। তাঁর উল্লেখযোগ্য শিক্ষকবৃন্দ হলেন নিম্নরূপ:\n\n আলী ইবনু আদম আল ইথিওপী(রহ.):পিতার কাছে কাছে তিনি আক্বীদা, ফিকহে হানাফি, উসূলে ফিকহ এবং অন্যান্য বিষয়ের গুরুত্বপূর্ণ গ্রন্থসমূহ পড়েন। এমনকি তিনি তাকে ইযাযাও দিয়েছিলেন।\n শায়খ মুহাম্মাদ কাইয়ূ ইবনু ওয়াদ্দী:তিনি তাঁর কাছে পুরো কুরআন মুখস্থ করেছিলেন।\n শায়খ মুহাম্মাদ যাইন ইবনু মুহাম্মাদ আদ-দানী (রহ.):তাঁর কাছে ইমাম নববীর ব্যাখ্যাসহ সহিহ মুসলিম এবং হাদিসের অন্যান্য গ্রন্থ পড়েন।\nশায়খ আল্লামা মুহাম্মাদ ইবনু রাফি‘ ইবনু বাছরী (রহ.):হাবাশার এই প্রখ্যাত মুহাদ্দিসের কাছে জামে তিরমিযি, আবূ দাঊদ, নাসাঈ এবং হাদীছের অন্যান্য গ্রন্থ পড়েন।\nশায়খ আল্লামা মুহাম্মাদ সা‘দ ইবনুশ শায়খ আলী আদ-দাররী (রাহিমাহুল্লাহ):তিনি তাঁর কাছে তিন বছর ভাষা, হাদিস এবং অন্যান্য ইলম অর্জন করেন।\nশায়খ আব্দুল বাছির ইবনু মুহাম্মাদ ইবনু হাসান আছয়ূবী আল-মিন্নাসী (রহ.):শায়খ তাঁর কাছে উলূমুল আরাবিয়্যাহ সংক্রান্ত ইলম অর্জন করেন।\n শায়খ হায়াহ ইবনু আলী আল ইথিওপী(রহ.):\nশায়খ ইসমাঈল ইবনু উসমান যাইন\nশায়খ আল-মুসনাদ মুহাম্মাদ ইয়াসিন আল-ফাদানী\nশায়খ মুহাম্মাদ বিন আব্দুল্লাহ আস-সূমালী।\n\n\n== কর্ম জীবন ==\n\n\n== রচনাবলি ==\nএই কলম সৈনিক জীবনের দীর্ঘ সময় পৃষ্ঠার পর পৃষ্ঠা লিখে গিয়েছেন।উলুমুল হাদিস,উসুলুল হাদিস থেকে শুরু করে বালাগাত পর্যন্ত তার বিচরণ সত্যি অবিস্মরণীয়।নিম্নে তার গ্রন্থ সমূহের একটি তালিকা প্রদত্ত হল:\n\n\n=== হাদিস ও উলুমুল হাদিসে খিদমত ===\nআল বাহরুল মুহীত্ব\nপুরো নাম ‘আল বাহরুল মুহীত্ব আছ-ছাজ্জাজ শারহু সহীহি মুসলিম ইবনিল হাজ্জাজ’ [البحر المحيط الثجاج شرح صحيح مسلم ابن الحجاج]।সহীহ মুসলিমের ব্যাখ্যাগ্রন্থ যা ৪৫ খণ্ডে রচিত।সহীহ মুসলিমের এতো বিস্তারিত ও পূর্ণাঙ্গ ব্যাখ্যাগ্রন্থ আর কেউ লেখে নি।গ্রন্থটি আলেম সমাজে পেয়েছে ব্যাপক গ্রহণযোগ্যতা।অন্যতম শ্রেষ্ঠ মুহাদ্দিস   সহীহ মুসলিমের সর্বোত্তম ব্যাখ্যা গ্রন্থ সম্পর্কে আব্দুল মুহসিন আল আব্বাদ(হাফি.) কে জিজ্ঞেস করা হলে তিনি মুহাম্মাদ ইবনু আদম (রাহিমাহুল্লাহ) কর্তৃক লিখিত সহীহ মুসলিমের ব্যাখ্যাটির কথা উল্লেখ করেন।\n\nযাখীরাতুল ঊক্ববা ফী শারহিল মুজতবা\nসুনান আন নাসাঈর ব্যাখ্যাগ্রন্থ যাখীরাতুল ঊক্ববা ফী শারহিল মুজতবা যা ৪২খন্ডে রচিত। প্রতিটি খন্ড প্রায় ৫০০-৭০০ পৃষ্ঠা সমৃদ্ধ। \n\nগ্রন্থটি সম্পর্কে শায়খ নাছিরুদ্দীন আলবানী (রহ.) বলেন, \n\n‘সুনান নাসাঈর উপর এরূপ আর কোন ব্যাখ্যাগ্রন্থ আছে বলে আমার জানা নেই’।\nমাশারিকুল আনওয়ার\nসুনান ইবনু মাজাহ’র ব্যাখ্যাগ্রন্থ মাশারিকুল আনওয়ার আল-ওয়াহহাজাহ ওয়া মাতালিঊল আসরার আল বাহহাজাহ ফী শারহি সুনানি ইবনি মাজাহ। যা ১০খন্ডে রচিত।\n\nকুররাতু আয়নিল মুহতাজ\nছহীহ মুসলিমের ভূমিকার ব্যাখ্যাগ্রন্থ কুররাতু আয়নিল মুহতাজ ফী শারহি মুকাদ্দিমাতি মুসলিম ইবনিল হাজ্জাজ। যা ২খন্ডে রচিত।\n\n\n=== ইলমুন নাহু, ফিক্বহ, কবিতা ===\nফাতহুল করীবিল মুজীব \nলমুন নাহু বিষয়ে রচিত 'ফাতহুল করীবিল মুজীব শারহু মুদনীল হাবীব নাযমু মুগনীল লাবীব'। যার কবিতা লিখেছেন শায়খ আব্দুল বাসিত্ব ইবনু মুহাম্মদ (রহ.)। ২ খন্ডে রচিত।\n\nআল-জালীসু\nউছূলে ফিক্বহ বিষয়ে রচিত 'আল-জালীসুছ ছালিহুন নাফি' শারহুল কাওকাবিস সাত্বি।\n\nআত তুহফাতুল মারযিয়্যাহ\nইলমুন নাহু বিষয়ে কবিতার গ্রন্থ আত তুহফাতুল মারযিয়্যাহ নাযমুন ফী উছূলিল ফিক্বহী আলা ত্বরিক্বাতি আহলিস সুন্নাতিস সানিয়্যাহ'। উল্লেখিত গ্রন্থটিতে মোট ৩০৭২টি কবিতার পঙক্তি সন্নিবেশিত হয়েছে।\n\nআল মিনহাতুর রযিয়্যাহ ফী শারহিত তুহফাতিল মারযিয়্যাহ(৩ খন্ডে)\n'আল ফাওয়াইদুস সামিয়্যাহ ফী ক্বাওয়াঈদি ওয়া যওয়াবিতি ইলমিয়্যাহ\nনাযমুন ফী ইলমিত তাওহীদ।\nতাওহীদ বিষয়ে কবিতার গ্রন্থ \n\nনাযমু খতিমাতিল মিসবাহ আল-মুনীর\nরিজযুন ফী ইলমিল আরুয ওয়াল ক্বাওয়াফী\n\n\n== মৃত্যু ==\nবর্তমান বিশ্বের অন্যতম শ্রেষ্ঠ মুহাদ্দিছ ও ফক্বীহ এবং প্রখ্যাত সালাফী বিদ্বান শায়খ মুহাম্মাদ ইবনু আলী ইবনু আদম আল-আছয়ূবী ৮ই অক্টোবর ২০২০ রোজ বৃহস্পতিবার সকালে মক্কাস্থ আন-নূর হাসপাতালে ৭৪ বছর বয়সে মৃত্যুবরণ করেন। মক্কার জামিঊল মুহাজিরীন মসজিদে মাগরিব সালাতের পর প্রথম জানাযা এবং মাসজিদুল হারামে এশার ছালাতের পর দ্বিতীয় জানাযার পর তাঁকে শুহাদাউল হারাম কবরস্থানে দাফন করা হয়।\n\n\n== আরও দেখুন ==\n\n\n== তথ্যসূত্র =="}