{"pageid": 1402134, "title": "ট্যাঙ্কম্যান দিবস", "url": "https://bn.wikipedia.org/wiki?curid=1402134", "content": "ট্যাঙ্কম্যান দিবস ( রুশ: День танкиста   ) হলো রাশিয়া এবং সাবেক সোভিয়েত ইউনিয়নের পেশাদার সামরিক বাহিনীর একটি ছুটির দিন, যা প্রতি সেপ্টেম্বরের দ্বিতীয় রবিবার উদযাপিত হয়। এই দিবসটি রাশিয়ান গৃহযুদ্ধে রাশিয়ার ভূখণ্ডে প্রথমবার ট্যাঙ্ক ব্যবহার করার পর থেকে সাঁজোয়া গঠনে, ট্যাঙ্ক ক্রু এবং কমান্ডারদের সেবা এবং আত্মত্যাগ-কে স্মরণ করে বা উদযাপন করে।\n\n\n== ট্যাঙ্কম্যান দিবসের ইতিহাস ==\n\n\n=== পটভূমি ===\nমহান দেশপ্রেমিক যুদ্ধের (দ্বিতীয় বিশ্বযুদ্ধের একটি অংশ) সময় ওয়েহরমাখট থেকে শত্রুদের পরাজিত করার জন্য রেড আর্মিতে যান্ত্রিক এবং সাঁজোয়া বাহিনীর ভূমিকাকে প্রতিবছর স্মরণ করার উদ্দেশ্যে ১১ জুলাই ১৯৪৬ সালে সুপ্রিম সোভিয়েতের প্রেসিডিয়াম একটি ডিক্রি জারি করে, যার মাধ্যমে ইউএসএসআর-এ ট্যাঙ্কম্যান দিবসের উত্তপ্তি হয়। এটি ১৯৪৬ থেকে ১৯৮০ পর্যন্ত ১১ সেপ্টেম্বর পালিত হতো, যা পূর্ব কার্পাথিয়ান কৌশলগত আক্রমণকে সম্মান করে(সমর্থন করে)।\n\n\n=== স্নায়ুযুদ্ধের যুগ ===\n১৯৪৬ সালে প্রথমবার ট্যাঙ্কম্যান দিবস উদযাপনে, রেড স্কোয়ারে সাঁজোয়া সরঞ্জামের একটি সামরিক কুচকাওয়াজ অনুষ্ঠিত হয় যা সামরিক নেতৃত্ববৃন্দ লেনিনের সমাধি হতে দেখেন, যেখানে  ফোর্থ গার্ডস ট্যাঙ্ক ডিভিশন থেকে কর্মীদের আনা হয়েছিল, ৩ ঘন্টার কুচকাওয়াজে অংশগ্রহণ করার জন্য।  এই কুচকাওয়াজে অংশগ্রহণকারী সৈন্যরা গোর্কি স্ট্রিট (বর্তমানে টোভারস্কায়া স্ট্রিট) এর ওখোটনি রিয়াদ থেকে মায়াকোভস্কি স্কোয়ার পর্যন্ত বিস্তৃত ছিল।  প্যারেডের পরে, এটি জানা গিয়েছিল যে সেন্ট বেসিল ক্যাথেড্রাল শক্তিশালী কিন্তু ছোট কম্পনের কারণে ক্ষতিগ্রস্ত হয়েছিল।\n৪০ ও ৫০ এর দশকে, সোভিয়েতের বড় শহরগুলোর রাস্তায় সারি সারি ট্যাঙ্ক চালানোর মাধ্যমে দিবসটি উদযাপন করা হতো যা উৎসাহী জনতা দেখতো। \n\n\n=== সরকারী অবস্থা এবং আধুনিক উদযাপন ===\n১৯৮০ সালে, সুপ্রিম সোভিয়েত একটি ডিক্রি জারি করার মাধ্যমে উদযাপনের নতুন একটি পদ্ধতি প্রতিষ্ঠা করেছিল। নতুন পদ্ধতিতে দিবসটি উদযাপনের জন্য কোন নির্দিষ্ট তারিখ প্রয়োজন ছিল না এবং এটি সেই বছর থেকে সেপ্টেম্বরের দ্বিতীয় রবিবারে উদযাপন করা শুরু হয়।  ২০০৬ সালে, রাষ্ট্রপতি ভ্লাদিমির পুতিন এটি পুনরায় অনুমোদন করেন।  তখন থেকে দিনটি কবচধারী বাহিনীর(armored units) চাকুরীজীবীদের দ্বারা উদযাপিত হয়ে আসছে। বর্তমানে এটি রাশিয়ান স্থল বাহিনীর সবচেয়ে সম্মানিত ছুটির দিনগুলির মধ্যে একটি। দিবসটি আজও রাশিয়ার বাইরে বেলারুশিয়ান স্থল বাহিনী  এবং ইউক্রেনীয় স্থল বাহিনী (ইউক্রেনীয় বৈশিষ্ট্য সহ) দ্বারা উদযাপিত হয়। রাষ্ট্রপতি লিওনিড কুচমার ২৯ আগস্ট ১৯৯৭ সালে একটি ডিক্রি জারি করার পর থেকে ইউক্রেনে ১৯৯৭ সাল থেকে ৯ সেপ্টেম্বর তারিখে এই দিবসটি উদযাপিত হচ্ছে। \n\n\n== আরও দেখুন ==\nবর্ডার গার্ডস দিবস\nনৌবাহিনী দিবস\nপ্যারাট্রুপারস দিবস\n\n\n== তথ্যসূত্র =="}