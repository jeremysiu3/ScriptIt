{"pageid": 1373131, "title": "কুসুমাগ্রজ", "url": "https://bn.wikipedia.org/wiki?curid=1373131", "content": "বিষ্ণু বামন শিরওয়াদকর (২৭ ফেব্রুয়ারি ১৯১২ - ১০ মার্চ ১৯৯৯), কুসুমাগ্রজ নামে পরিচিত, একজন মারাঠি কবি, নাট্যকার, ঔপন্যাসিক এবং ছোট গল্প লেখক। তিনি স্বাধীনতা, ন্যায়বিচার এবং বঞ্চিতদের মুক্তির বিষয়ে লিখতেন।\nভারতের প্রাক-স্বাধীনতা যুগ থেকে শুরু করে পাঁচ দশকের কর্মজীবনে, তিনি ১৬টি কবিতা, ৩টি উপন্যাস, ৮টি ছোট গল্প, ৭টি প্রবন্ধ, ১৮ টি নাটক এবং ৬টি একক নাটক লিখেছেন।  বিশাখার (১৯৪২) মত তাঁর একটি রচনা, যেটি একটি গানের সংকলন, একটি প্রজন্মকে ভারতীয় স্বাধীনতা আন্দোলনে অনুপ্রাণিত করেছিল, এবং আজকে ভারতীয় সাহিত্যের অন্যতম শ্রেষ্ঠ রচনা হিসাবে বিবেচিত হয়।\nতিনি ১৯৭৪ সালে নটসম্রাটের জন্য  মারাঠি ভাষায় সাহিত্য আকাদেমি পুরস্কার, পদ্মভূষণ (১৯৯১) এবং ১৯৮৭ সালে জ্ঞানপীঠ পুরস্কার  পান।\nতিনি ১৯৬৪ সালে মারগাওতে অনুষ্ঠিত অখিল ভারতীয় মারাঠি সাহিত্য সম্মেলনের সভাপতি হিসেবেও দায়িত্ব পালন করেন।\n\n\n== প্রাথমিক জীবন এবং শিক্ষা ==\nকুসুমাগ্রজ ১৯১২ সালের ২৭ ফেব্রুয়ারি নাসিকে, একটি দেশস্থ ব্রাহ্মণ পরিবারে,  গজানন রঙ্গনাথ শিরওয়াদকর নামে জন্মগ্রহণ করেন।  ১৯৩০-এর দশকে তিনি এই নামে এমনকি তাঁর কিছু কবিতা প্রকাশ করেছিলেন। ১৯৩০ সালে জীবনের কিছুটা দেরীতে, তার নাম পরিবর্তন করে বিষ্ণু ওয়ামন শিরওয়াদকর রাখা হয়। পরে তিনি 'কুসুমাগ্রজ' নামটি গ্রহণ করেন। তিনি তার প্রাথমিক শিক্ষা পিম্পলগাঁওয়ে এবং উচ্চ বিদ্যালয়ের শিক্ষা গ্রহণ করেন নাসিকের নিউ ইংলিশ স্কুলে, যেটিকে এখন নাসিকের জেএস রুংথা হাই স্কুল বলা হয়। তিনি মুম্বাই বিশ্ববিদ্যালয় থেকে ম্যাট্রিকুলেশন পাস করেন। ১৯৪৪ সালে, তিনি মনোরমাকে বিয়ে করেন (বিবাহপূর্ব : গাঙ্গুবাই সোনাওয়ানি); যিনি ১৯৭২ সালে মারা যান। তিনি কোলহাপুরের রাজারাম কলেজের সাথে যুক্ত ছিলেন। বিশিষ্ট সমালোচক কেশব রঙ্গনাথ শিরওয়াদকর (১৯২৬-২০১৮) ছিলেন তাঁর ছোট ভাই।\n\n\n== কর্মজীবন ==\nশিরওয়াদকর নাসিকে এইচপিটি আর্টস কলেজে থাকাকাকীন, রত্নাকর পত্রিকায় তার কবিতাগুলি প্রকাশিত হয়।  শিরওয়াদকর কুড়ি বছর বয়সে ১৯৩২ সালে  নাসিকের কলারাম মন্দিরে দলিতদের প্রবেশের অধিকারের দাবির সমর্থনে সত্যাগ্রহ আন্দোলনে যোগ দেন।\nশিরওয়াদকর ১৯৩৩ সালে ধ্রুব মন্ডল (মারাঠি: ध्रुव मंडळ) প্রতিষ্ঠা  করেন এবং নবা মনু (মারাঠি: नवा मनू) নামে একটি পত্রিকাতে লিখতে শুরু করেন। সেই একই বছরে ওনার কবিতাগুচ্ছ জীবন লহরী (মারাঠি: जीवन लहरी) প্রকাশিত হয়।  ১৯৩৪ সালে এইচপিটি আর্টস কলেজ, নাসিক থেকে মারাঠি এবং ইংরেজি মাধ্যমে আর্টসে স্নাতক ডিগ্রি লাভ করেন।\nশিরওয়াদকর ১৯৩৬ সালে গোদাবরী সিনেটোন লিমিটেডে যোগ দেন এবং সতী সুলোচনা চলচ্চিত্রের চিত্রনাট্য লেখেন। সিনেমাটিতে তিনি লক্ষ্মণ চরিত্রে অভিনয় করেছেন। তবে ছবিটি সফল হয় নি।\nতিনি পরে  সাংবাদিক হিসেবে কাজ করেন। তিনি সাপ্তাহিক প্রভাত (মারাঠি: सप्ताहिक प्रभात), দৈনিক প্রভাত (মারাঠি: दैनिक प्रभात), সারথি (মারাঠি: सारथी), ধনুর্ধারী (মারাঠি: धनुर्धारी), এবং নবযুগ এর মতো সাময়িকীতে লিখেছেন। ১৯৪২ কুসুমাগ্রজের কর্মজীবনের একটি মোড় ছিল, কারণ মারাঠি সাহিত্যের জনক বিষ্ণু সাখারাম খান্দেকর কুসুমগ্রজের কবিতার সংকলন, বিশাখা (বিশাখা) তার নিজের খরচে প্রকাশ করেছিলেন এবং তার মুখবন্ধে কুসুমাগ্রজকে মানবতার কবি হিসাবে বর্ণনা করেছিলেন।, লিখেছেন, \"তার কথাগুলি সামাজিক অসন্তোষ স্পষ্ট করে দেখায় ঠিকই কিন্তু আশাবাদী দৃঢ় বিশ্বাস বজায় রাখে যে পুরানো বিশ্ব একটি নতুন বিশ্বকে পথ ছেড়ে দিচ্ছে।\" এটির প্রকাশনাকাল ভারত ছাড়ো আন্দোলনের সাথে মিলে যায়, এবং স্বাধীনতার বার্তা বহন করে এবং দাসত্বের বিরুদ্ধে রুখে দাঁড়ায় এবং শীঘ্রই এর কথা যুবক-যুবতীদের কাছে জনপ্রিয় হয়ে ওঠে; সময়ের সাথে সাথে এটি ভারতীয় সাহিত্যে তার স্থায়ী জায়গা করে নেয়।\n১৯৪৩ সালের পর, তিনি অস্কার ওয়াইল্ড, মোলিয়ার, মরিস মেটারলিঙ্ক এবং শেক্সপিয়ারের মতো সাহিত্যিকদের নাটকগুলির ধারায় লিখতে শুরু করেন, বিশেষ করে শেক্সপিয়রের  ট্র্যাজেডি নাটকগুলি, যা সেই সময়ের মারাঠি থিয়েটারকে উত্সাহিত করতে গুরুত্বপূর্ণ ভূমিকা পালন করেছিল। এই উদ্দীপনা ১৯৭০ এর দশকে অব্যাহত ছিল যখন শেক্সপিয়রের নাটক কিং লিয়ারের ওপর ভিত্তি করে নির্মিত তাঁর সেরা নাটক নটসম্রাট, ১৯৭০ সালে প্রথম মঞ্চস্থ হয়, যেখানে প্রধান চরিত্রে ছিলেন ছিলেন শ্রীরাম লাগু।  ১৯৪৬ সালে, তিনি তার প্রথম উপন্যাস বৈষ্ণব (মারাঠি: वैष्णव) এবং তার প্রথম নাটক দূরচে দিবে (মারাঠি: दूरचे दिवे) লেখেন। ১৯৪৬ থেকে ১৯৪৮ সাল পর্যন্ত তিনি স্বদেশ (মারাঠি: स्वदेश) নামে একটি সাপ্তাহিক পত্রিকা সম্পাদনা করেন। \nস্বভাবগতভাবে তিনি একান্ত থেকে একচেটিয়া পর্যন্ত বিস্তৃত হলেও, তিনি একটি প্রখর সামাজিক বোধের অধিকারী ছিলেন এবং সামনাসামনি আন্দোলনে নিজেকে জড়িত না করেই তিনি হতদরিদ্রদের সমস্যাগুলিকে তুলে ধরতে সক্ষম হয়েছিলেন। ১৯৫০ সালে, তিনি নাসিকে লোকহিতবাদী মন্ডল (লোকহিতবাদী; সমাজ কল্যাণের জন্য সংগঠন) প্রতিষ্ঠা করেন যা এখনও বিদ্যমান। তিনি স্কুল ছাত্রদের জন্য কিছু একাডেমিক পাঠ্যপুস্তকও সম্পাদনা করেছিলেন।\nযাইহোক, মূলত কবি ও লেখক হিসেবে কুসুমাগ্রজের খ্যাতি ছিল। ১৯৫৪ সালে, তিনি শেক্সপিয়রের ম্যাকবেথকে রাজমুকুট (মারাঠি: राजमुकुट) বা 'দ্য রয়্যাল ক্রাউন' হিসেবে মারাঠি ভাষায় রূপান্তরিত করেন। এতে অভিনয় করেছেন নানাসাহেব ফাটক এবং দুর্গা খোটে (লেডি ম্যাকবেথ)। তিনি ১৯৬০ সালে ওথেলোকেও রূপান্তরিত করেন। তিনি মারাঠি সিনেমায় গীতিকার হিসেবেও কাজ করেছেন।\nতার লেখাগুলি, ভারতীয় স্বাধীনতা সংগ্রামের সময় জাতীয় বিদ্রোহের প্রতিফলন এবং স্বাধীনতা-উত্তর যুগে এটি মারাঠি লেখকদের মধ্যে ক্রমবর্ধমান সামাজিক-সচেতনতার দিকে নিয়ে যায়, যা আধুনিক দলিত সাহিত্যের প্রারম্ভকে চিহ্নিত করে।\nশিরওয়াদকর সংযুক্ত মহারাষ্ট্র আন্দোলনেও সক্রিয় অংশগ্রহণকারী ছিলেন।\n\n\n== পুরস্কার এবং স্বীকৃতি ==\nমারাঠি সাহিত্যে তাঁর কাজকে সম্মান জানাতে, প্রতি বছর কুসুমাগ্রজের জন্মদিন, ২৭ ফেব্রুয়ারি, \"মারাঠি ভাষা দিন\" (মারাঠি: मराठी भाषा दिन) (অনুবাদ- মারাঠি ভাষা দিবস) হিসাবে পালিত হয়।\n\n১৯৬১- মুম্বাই মারাঠি গ্রন্থ সংগ্রহালয়ের বার্ষিক অনুষ্ঠানের সভাপতি\n১৯৬০ - রাজ্য সরকার। মারাঠি মাটির জন্য 'मराठी माती' (মারাঠি: काव्यसंग्रह)\n১৯৬২ - রাজ্য সরকার। স্বাগত 'স্বগত' (কাব্যসংগ্রহ) এর জন্য\n১৯৬৪ - রাজ্য সরকার। হিমরেশার জন্য 'হিমরেষা' (কাব্যসংগ্রহ)\n১৯৬৪ - অখিল ভারতীয় মারাঠি সাহিত্য সম্মেলনের সভাপতি, মারগাও, গোয়া\n১৯৬৫ - সর্বভারতীয় নাট্য পরিষদ কর্তৃক ১৯৬৫ সালে রাম গণেশ গড়করি পুরস্কার\n১৯৬৬ - রাজ্য সরকার। ' যয়াতি এবং দেবযানী ' নাটকের জন্য\n১৯৬৭ - রাজ্য সরকার। ভিজ মহনালি ধরতিলা 'ভিজ বলী ধরতিলা' নাটকের জন্য\n১৯৭০ - মারাঠি নাট্য সম্মেলনের সভাপতি, কোলহাপুর\n১৯৭১ - রাজ্য সরকার। নটসম্রাট ('মারাঠি: নটसम्राट') নাটকের জন্য\n১৯৭৪ - কিং লিয়ারের একটি রূপান্তর নটসম্রাট নাটকের জন্য সাহিত্য একাডেমি পুরস্কার ১৯৭৪\n১৯৮৫ - অখিল ভারতীয় নাট্য পরিষদ থেকে রাম গণেশ গড়করি পুরস্কার\n১৯৮৬ - ডি.লিট এর সম্মানসূচক ডিগ্রী। পুনে বিশ্ববিদ্যালয় দ্বারা\n১৯৮৭ - জ্ঞানপীঠ পুরস্কার — ভারতের একটি মর্যাদাপূর্ণ সাহিত্য পুরস্কার, তার সাহিত্য কৃতিত্বের স্বীকৃতিস্বরূপ\n১৯৮৮ - সঙ্গীত নাট্য লেখন পুরস্কার\n১৯৮৯ - রাষ্ট্রপতি — জাগতিক মারাঠি পরিষদ, মুম্বাই\n১৯৯১ - সাহিত্য ও শিক্ষা ক্ষেত্রে পদ্মভূষণ পুরস্কার ভারতের তৎকালীন রাষ্ট্রপতি - আর. ভেঙ্কটারমন ।\n১৯৯৬ - গ্যালাক্সিতে \"কুসুমারাজ\" নামে একটি নক্ষত্র\n\n\n== মৃত্যু ==\nতিনি ১০ মার্চ ১৯৯৯ সালে নাসিকে মৃত্যুবরণ করেন,  যেখানে তার বাড়ি কুসুমাগ্রজ প্রতিষ্ঠানের অফিস হিসাবেও ব্যবহৃত হয়। \n\n\n== লেখা ==\nকবিতার সংকলন\n\nবিশাখা (১৯৪২)\nহিমরেশা (১৯৬৪)\nছন্দময়ী (১৯৮২)\nজীবনলহরি (১৯৩৩)\nজাইচা কুঞ্জ (১৯৩৬)\nসমিধা (১৯৪৭)\nকানা (১৯৫২)\nমারাঠি মাটি (১৯৬০)\nওয়াদালওয়েল (১৯৬৯)\nরাসযাত্রা  (১৯৬৯)\nমুক্তায়ন (১৯৮৫)\nশ্রাবণ (১৯৮৫)\nপ্রবাসী পক্ষি (১৯৮৯)\nপাথেয়া (১৯৮৯)\nমেঘদূত (১৯৫৬ কালিদাসের সংস্কৃতে লেখা মেঘদূতের  মারাঠি অনুবাদ)\nস্বাগত (১৯৬২)\nবলবোধ মেব্যতীল কুসুমাগ্রজ (১৯৮৯)\nসম্পাদিত কবিতা সংকলন\n\nকাব্যওয়াহিনী\nসাহিত্যসুবর্ণ\nপিম্পলাপান\nচন্দনওয়েল\nরাসযাত্রা বৈদ্যের একটি দীর্ঘ পাণ্ডিত্যপূর্ণ ভূমিকা সহ, শঙ্কর বৈদ্য এবং কবি বোরকরের নির্বাচিত কবিতা\nগল্প সংগ্রহ\n\nফুলওয়ালি\nছোটে আনি মাঠ\nসাতারিছে বোল আনি ইতের কথা\nকাহি ব্রুদ্ধ, কাহি তরুণ\nপ্রেম আনি মাঞ্জার\nআপয়েন্টমেন্ট\nআহে আনি নাহি\nউইরামচিনে\nপ্রতিসাদ\nএকাকি তারা\nওয়াতেওয়ারাল্যা সওয়াল্যা\nশেক্সপিয়রচ্য শোধাত\nরূপরেশা\nকুসুমাগ্ররাজাঞ্চা বারা কথা\nজাদুচি হোদি (শিশুদের জন্য)\nনাটক\n\nইয়াতি আনি দেবায়নী\nবীজা মহানালি ধরতেলা\nনটসম্রাট\nদূরচে দিওয়ে\nদুসারা পেশওয়া\nবৈজয়ন্তী\nকৌন্তেয়া\nরাজমুকুট\nআমচে নও বাবুরাও\nবিদুশক\nএক হোতি ওয়াঘিন\nআনন্দ\nমুখ্যমন্ত্রী\nচন্দ্র জিতে উগাবত নাহি\nমহন্ত\nকৈকেয়ী\nবেকেট (জিন আনুলির- দা অনার অফ গড -এর অনুবাদ)\nএকাঙ্ক নাটক\n\nদিওয়ানি দাওয়া\nদেওয়াচে ঘর\nপ্রকাশি দারে\nসংঘর্ষ\nবেট\nনাটক বসত আহে আনি ইতর একঙ্কিকা\nউপন্যাস\n\nবৈষ্ণওয়া\nজানহাউই\nকল্পনেচা তেরাওয়ার\n\n\n== অনুবাদ ==\nদা সেন্ট ইন দ্য সেলার: নির্বাচিত কবিতা । ত্র. এস এ ভিরকার দ্বারা। নিউ নেটিভ প্রেস, ২০০৩।আইএসবিএন ১-৮৮৩১৯৭-১৮-X ।\n\n\n== কুসুমাগ্রজের কাজের দৃশ্যায়ন ==\nকুসুমাগ্রজের মেঘদূতের অনুবাদ জলরঙ শিল্পী নানা যোশী এঁকেছিলেন। এই দৃশ্যগুলি ১৯৭৯ সালে মেনাকা দিওয়ালি সংখ্যায় প্রকাশিত হয়েছিল  নটসম্রাট, ভিভি শিরওয়াদকরের লেখা একটি নাটক যার জন্য তিনি অনেক প্রশংসা পেয়েছিলেন, এই নাটকটির থিয়েটার রূপান্তর সফলভাবে চলার পর, পরিচালক মহেশ মাঞ্জরেকার, প্রবীণ অভিনেতা নানা পাটেকরের সাথে নটসম্রাটকে (২০১৬),  চলচ্চিত্রের রূপ দিয়েছিলেন। \n\n\n== আরো দেখুন ==\nমারাঠি ভাষা দিবস\nভারতীয় লেখকদের তালিকা\n\n\n== তথ্যসূত্র ==\n\n\n== বহি:সংযোগ ==\nমারাঠি ওয়েবসাইট"}