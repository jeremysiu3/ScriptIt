{"pageid": 1380509, "title": "বাংলাদেশ রসায়ন অলিম্পিয়াড", "url": "https://bn.wikipedia.org/wiki?curid=1380509", "content": "বাংলাদেশ রসায়ন অলিম্পিয়াড হলো আন্তর্জাতিক রসায়ন অলিম্পিয়াডে প্রতিযোগী পাঠানোর জন্য একটি জাতীয় রসায়ন বিষয়ক প্রতিযোগিতা। এর মাধ্যমে দেশে রসায়ন বিষয়ক শিক্ষায় আগ্রহ বৃদ্ধি ও আন্তর্জাতিক অঙ্গনে বাংলাদেশের প্রতিনিধিত্ব করা হয়। বাংলাদেশ রসায়ন সমিতি এটির আয়োজক। এটি কেবল উচ্চ মাধ্যমিক বা একাদশ ও দ্বাদশ শ্রেণি এবং এ লেভেলের শিক্ষার্থীদের জন্য আয়োজিত হয়।\n\n\n== ইতিহাস ==\nবাংলাদেশ রসায়ন সমিতি ও বিভিন্ন বিশ্ববিদ্যালয়ের রসায়ন বিভাগের সহযোগিতায় এই প্রতিযোগিতাটি আয়োজিত হয়। ২০২৪ সাল পর্যন্ত ঢাকা বিশ্ববিদ্যালয় ও জগন্নাথ বিশ্ববিদ্যালয়ের রসায়ন বিভাগ প্রতিযোগী নির্বাচন ও প্রশিক্ষণ দিয়েছে। ২০২৫ সালে চট্টগ্রাম বিশ্ববিদ্যালয়ের  রসায়ন বিভাগের সহযোগিতায় প্রতিযোগিতাটির ১৪তম আসর আয়োজিত হতে যাচ্ছে।\n\n\n=== সাফল্য ===\n২০২২ সালে প্রথমবার ব্রোঞ্জপদক অর্জন করে বাংলাদেশ দল। ২০২৩ সালে, ৫৫তম আন্তর্জাতিক রসায়ন অলিম্পিয়াডে বাংলাদেশ থেকে বীরশ্রেষ্ঠ নূর মোহাম্মদ পাবলিক কলেজের শিক্ষার্থী অভিষেক মজুমদার ব্রোঞ্জ পদক লাভ করে।\n\n\n== আরো দেখুন ==\nবাংলাদেশ গণিত অলিম্পিয়াড\nবাংলাদেশ পদার্থবিজ্ঞান অলিম্পিয়াড\nবাংলাদেশ জ্যোতির্বিজ্ঞান ও জ্যোতিঃপদার্থবিজ্ঞান অলিম্পিয়াড\n\n\n== তথ্যসূত্র =="}