{"pageid": 1063866, "title": "কেভিন পার্কার", "url": "https://bn.wikipedia.org/wiki?curid=1063866", "content": "কেভিন রিচার্ড পার্কার (জন্ম: ২০ জানুয়ারী ১৯৮৬) একজন অস্ট্রেলীয় সংগীতশিল্পী, গীতিকার, সংগীতজ্ঞ, এবং রেকর্ড প্রযোজক। তিনি তাঁর সংগীত প্রকল্প টেম ইম্পালার জন্য সর্বাধিক পরিচিত, যার জন্য তিনি লেখেন, সরাসরি সঙ্গীত পরিবেশনা করেন, রেকর্ড করেন এবং সংগীত তৈরি করেন।\nপার্কার চারটি টেম ইম্পালা অ্যালবাম প্রকাশ করেছেন: ইনারস্পিকার (২০১০), লোনারিজম (২০১২), কারেন্টস (২০১৫) এবং দ্য স্লো রাশ (২০২০)। তিনি ১৩টি এআরআইএ মিউজিক অ্যাওয়ার্ড, দু'টি এপিআরএ অ্যাওয়ার্ড, একটি ব্রিট অ্যাওয়ার্ড জিতেছেন এবং চারটি গ্র্যামি অ্যাওয়ার্ড মনোনয়ন পেয়েছেন।\nটেম ইম্পালার কাজ ছাড়াও, পার্কার ২০০৯ সাল থেকে ২০১১ অবধি পন্ড নামক সাইকেডেলিক রক ব্যান্ডের ড্রামবাদক ছিলেন। তিনি এর আগে তাদের রেকর্ড প্রযোজনাতেও ছিলেন; বিয়ার্ড, ওয়াইভস, ডেনিম (২০১২), হোবো রকেট (২০১৩), ম্যান, ইট ফিলস লাইক স্পেস অ্যাগেইন (২০১৫), দ্য ওয়েদার (২০১৭) এবং তাসমানিয়া (২০১৯) নামক ষ্টুডিও অ্যালবামগুলিতে ব্যান্ডের সাথে কাজ করছেন, তবে তিনি গ্রুপটির অতি সাম্প্রতিক ষ্টুডিও অ্যালবাম, ৯ (উচ্চারিত:নাইন) তৈরিতে কাজ করেন নি।\nনির্মাতা হিসাবে, পার্কার মার্ক রনসন, লেডি গাগা, কানইয়ে ওয়েস্ট, ট্র্যাভিস স্কট, মেলোডি'স ইকো চেম্বার এবং ফ্লেমিং লিপসের মতো শিল্পীদের সাথে কাজ ও সহযোগিতা করেছেন।\n\n\n== ডিস্কোগ্রাফি ==\n\n\n=== টেম ইম্পালার হয়ে ===\nইনারস্পিকার (২০১০)\nলোনারিজম (২০১২)\nকারেন্টস (২০১৫)\nদ্য স্লো রাশ  (২০২০)\n\n\n== তথ্যসূত্র =="}