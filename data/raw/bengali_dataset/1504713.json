{"pageid": 1504713, "title": "৮২তম গোল্ডেন গ্লোব পুরস্কার", "url": "https://bn.wikipedia.org/wiki?curid=1504713", "content": "৮২তম গোল্ডেন গ্লোব পুরস্কার হল ২০২৪ সালে মার্কিন চলচ্চিত্র ও টেলিভিশনে সেরাদের সম্মাননা প্রদানের জন্য আয়োজিত বার্ষিক পুরস্কার আয়োজন। ২০২৫ সালের ৫ই জানুয়ারি সিবিএসে সরাসরি সম্প্রচারিত এক অনুষ্ঠানে বিজয়ীদের নাম ঘোষণা করা হয়। অনুষ্ঠানটি উপস্থাপনা করেন কৌতুকাভিনেত্রী নিকি গ্লেজার, যিনি গোল্ডেন গ্লোবের ইতিহাসে প্রথম একক উপস্থাপিকা।\n২০২৪ সালের ৯ই ডিসেম্বর দ্য বেভারলি হিল্টনে এক সংবাদ সম্মেলনে অভিনেতা মরিস চেস্টনাট ও অভিনেত্রী মিন্ডি ক্যালিং মনোনয়ন প্রাপ্তদের নাম ঘোষণা করেন। এমিলিয়া পেরেস সর্বাধিক ১০টি মনোনয়ন লাভ করে, যা গোল্ডেন গ্লোবের ইতিহাসে সর্বাধিক মনোনয়নপ্রাপ্ত সঙ্গীতধর্মী বা হাস্যরসাত্মক চলচ্চিত্র। এটি রবার্ট অল্টম্যানের ব্যঙ্গধর্মী ন্যাশভিল-এর ১৯৭৫ সালে নাট্যধর্মী শাখায় সর্বাধিক ১১টি মনোনয়ন লাভের রেকর্ড থেকে মাত্র একটি কম। দ্য ব্রুটালিস্ট দ্বিতীয় সর্বাধিক ৭টি মনোনয়ন এবং কনক্লেভ ছয়টি মনোনয়ন লাভ করে। অন্যদিকে, দ্য বেয়ার টেলিভিশন শাখায় সর্বাধিক পাঁচটি মনোনয়ন লাভ করে। এরপর শোগান ও অনলি মার্ডারস ইন দ্য বিল্ডিং চারটি করেন মনোনয়ন লাভ করে।\n\n\n== অনুষ্ঠানের তথ্য ==\n২০২৪ সালের ২৮শে আগস্ট ঘোষণা করা হয় এই বছরের অনুষ্ঠানের উপস্থাপনা করবেন কৌতুকাভিনেত্রী নিকি গ্লেজার। তিনি প্রথম নারী হিসেবে এককভাবে গোল্ডেন গ্লোব পুরস্কারের উপস্থাপনা করেন। গ্লেজার নিজেও তার কৌতুকাভিনয় বিশেষ অনুষ্ঠান নিকি গ্লেজার: সামডে ইউ'ল ডাই-এর জন্য টেলিভিশনে শ্রেষ্ঠ স্ট্যান্ড-আপ কৌতুকাভিনয় বিভাগে মনোনয়ন লাভ করেন, কিন্তু অ্যালি ওং-এর কাছে পরাজিত হন।\nঅনুষ্ঠানটি ২০২৫ সালের ৫ই জানুয়ারি সন্ধ্যা ৮ ঘটিকা ইএসটি / ৫ ঘটিকা পিএসটি-য় অনুষ্ঠিত হয়। এটি সিবিএস চ্যানেলে সরাসরি সম্প্রচার করা হয় এবং একই সময়ে প্যারামাউন্ট+-এ সরাসরি স্ট্রিমিং হয়। হোয়াইট চেরি এন্টারটেইনমেন্টের গ্লেন ওয়াইস ও রিকি কার্শনার এবং ডিক ক্লার্ক প্রডাকশন্স যৌথভাবে এই আয়োজনের নির্বাহী প্রযোজক হিসেবে দায়িত্ব পালন করেন।\n২০২৪ সালের ৩রা ডিসেম্বর দুটি আজীবন সম্মাননা পুরস্কারের ঘোষণা দেওয়া হয়। এই পুরস্কারটি আগের বছরের আয়োজনে প্রদান করা হয়নি। পুরস্কারটি ২০২৫ সালের ৩রা জানুয়ারি জমকালো নৈশভোজে প্রদান করা হয়। সেসিল বি. ডামিল পুরস্কার বিজয়ী ছিলেন ভায়োলা ডেভিস এবং ক্যারল বার্নেট পুরস্কার বিজয়ী ছিলেন টেড ড্যানসন।\n\n\n== বিজয়ী ও মনোনীত ==\nএমিলিয়া পেরেস-এর জন্য সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কারের মনোনয়নপ্রাপ্ত অভিনেত্রী কার্লা সোফিয়া গ্যাস্কন গোল্ডেন গ্লোব পুরস্কারের চলচ্চিত্রে অভিনয় শাখায় মনোনীত প্রথম ট্রান্স ব্যক্তি। এই চলচ্চিত্রের পরিচালক জাক ওদিয়ার এই আসরে সর্বাধিক তিনটি মনোনয়ন গ্রহীতাদের একজন, তিনি শ্রেষ্ঠ পরিচালনা, শ্রেষ্ঠ চিত্রনাট্য ও \"এল মাল\" গানের জন্য শ্রেষ্ঠ মৌলিক গান বিভাগে সহ-গীতিকার হিসেবে মনোনয়ন লাভ করেন। \"এল মাল\" গানের সুরকার ও সহ-গীতিকার ক্লেমঁ দ্যুকল ও কামিইও তিনটি মনোনয়ন লাভ করেন। তারা \"এল মাল\" গানের জন্য শ্রেষ্ঠ মৌলিক সুর ও শ্রেষ্ঠ মৌলিক গান বিভাগে এবং \"মি কামিনো\" গানের জন্য শ্রেষ্ঠ মৌলিক গান বিভাগে মনোনয়ন লাভ করেন।\nএমিলিয়া পেরেস প্রথম ইংরেজি-ভিন্ন অন্য ভাষার চলচ্চিত্র (কিছু অংশ ইংরেজি ভাষার) হিসেবে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র বিভাগে গোল্ডেন গ্লোব পুরস্কার অর্জন করে। ফ্লো প্রথম লাটভীয় চলচ্চিত্র ও পুনর্নির্মিত চলচ্চিত্র হিসেবে শ্রেষ্ঠ অ্যানিমেটেড চলচ্চিত্র বিভাগে গোল্ডেন গ্লোব পুরস্কার অর্জন করে। ফের্নান্দা তোরেস প্রথম ব্রাজিলীয় অভিনেত্রী হিসেবে অভিনয় শাখায় নাট্যধর্মী চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কার অর্জন করেন।\n\n\n=== চলচ্চিত্র ===\n\n\n==== সম্মানসূচক পুরস্কার ====\nসেসিল বি. ডামিল পুরস্কার: ভায়োলা ডেভিস\n\n\n==== একাধিক মনোনয়নপ্রাপ্ত চলচ্চিত্র ====\nনিম্নোক্ত চলচ্চিত্রসমূহ একাধিক মনোনয়ন লাভ করে:\n\n\n==== একাধিক পুরস্কার জয়ী চলচ্চিত্র ====\nনিম্নোক্ত চলচ্চিত্রসমূহ একাধিক পুরস্কার অর্জন করে:\n\n\n=== টেলিভিশন ===\n\n\n==== সম্মানসূচক পুরস্কার বিজয়ী ====\nক্যারল বার্নেট পুরস্কার: টেড ড্যানসন\n\n\n==== একাধিক মনোনয়ন প্রাপ্ত ধারাবাহিক ====\nনিম্নোক্ত টেলিভিশন ধারাবাহিকসমূহ একাধিক মনোনয়ন লাভ করে:\n\n\n==== একাধিক পুরস্কার জয়ী ধারাবাহিক ====\nনিম্নোক্ত টেলিভিশন ধারাবাহিকসমূহ একাধিক পুরস্কার অর্জন করে:\n\n\n== আরও দেখুন ==\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ =="}