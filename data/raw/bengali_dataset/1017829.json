{"pageid": 1017829, "title": "পেনসিলভেনিয়া", "url": "https://bn.wikipedia.org/wiki?curid=1017829", "content": "পেনসিলভেনিয়া, সরকারি ভাবে কমনওয়েলথ অব পেনসিলভেনিয়া,  উত্তর-পূর্ব মার্কিন যুক্তরাষ্ট্রের মধ্য-আটলান্টিক, অ্যাপালাচিয়ান ও গ্রেট লেক অঞ্চলগুলির একটি রাজ্য। কমনওয়েলথ দক্ষিণ-পূর্বে ডেলাওয়্যার, দক্ষিণে মেরিল্যান্ড, দক্ষিণ-পশ্চিমে ভার্জিনিয়া, পশ্চিমে ওহাইও, উত্তর-পশ্চিমে কানাডিয় অন্টারিও, উত্তরে নিউ ইয়র্ক ও নিউ জার্সির সীমানা দ্বারা আবদ্ধ রয়েছে এবং যখন অ্যাপালাচিয়ান পর্বতমালা রাজ্যটির মধ্য ভাগে অবস্থিত।\nপেনসিলভেনিয়া আয়তন অনুসারে ৩৩তম বৃহৎ রাজ্য এবং মার্কিন যুক্তরাষ্ট্রের ২০১০ সালের আদমশুমারির হিসাব অনুসারে ৫ম বৃহৎ জনবহুল রাজ্য। এটি ৫০ টি রাজ্যের মধ্যে ৯ম সর্বাধিক ঘনবসতিপূর্ণ রাজ্য। পেনসিলভেনিয়ার দুটি সর্বাধিক জনবহুল শহর হল ফিলাডেলফিয়া (১৫,৮০,৮৬৩) ও পিটসবার্গ (৩,০২,৪০৭)। হ্যারিসবুর্গ হল রাজ্যের রাজধানী ও ১৩তম বৃহৎ শহর। পেনসিলভেনিয়া ইরি হ্রদ ও ডেলাওয়্যার নদীর বরাবর ১৪০ মাইল (২২৫ কিলোমিটার) বা উপকূলরেখা বা নদী তীর রয়েছে।\nরাজ্যটি মার্কিন যুক্তরাষ্ট্রের ১৩ টি মূল প্রতিষ্ঠাতা রাজ্যের মধ্যে একটি; এটি রাজ্যের নামসত্তার পুত্র উইলিয়াম পেনকে একটি রাজকীয় জমি অনুদানের ফলে ১৬৮১ সালে প্রতিষ্ঠিত হয়। পেনসিলভেনিয়ার কিছু অংশ (ডেলাওয়্যার নদীর তীরে) বর্তমান ডেলাওয়্যার রাজ্যের সাথে একত্রে নিউ সুইডেনের কলোনি হিসাবে সংগঠিত হয়েছিল। এটি মার্কিন যুক্তরাষ্ট্রের সংবিধানকে অনুমোদনকারী দ্বিতীয় রাষ্ট্র, অনুমোদনটি ১৭৮৭ সালের ১২ ডিসেম্বর প্রদান করা হয়। রাজ্যের বৃহত্তম শহর ফিলাডেলফিয়ায় অবস্থিত ইন্ডিপেন্ডেন্স হলে মার্কিন যুক্তরাষ্ট্রের স্বাধীনতা ও মার্কিন যুক্তরাষ্ট্রের সংবিধানের খসড়া তৈরি করা হয়। আমেরিকান গৃহযুদ্ধের সময়, গেটিসবার্গে‌র যুদ্ধ রাজ্যের দক্ষিণ-মধ্য অঞ্চলে লড়াই হয়েছিল। ১৭৭৭–৭৮ সালের তীব্র শীতের সময় ফিলাডেলফিয়ার নিকটবর্তী ভ্যালি ফোর্জ ছিল জেনারেল ওয়াশিংটনের সদর দফতর।\n\n\n== জনসংখ্যার উপাত্ত ==\n২০১৯ সালের হিসাবে, পেনসিলভেনিয়ার আনুমানিক জনসংখ্যা ১,২৮,০১,৯৮৯ জন, যা আগের বছর থেকে ৫,০৭১ জন কম এবং ২০১০ সাল থেকে ৯৯,৬১০ জন বৃদ্ধি পেয়েছে। অন্যান্য রাজ্যে স্থানান্তরিত হওয়ার জন্য জনসংখ্যা হ্রাস পেয়েছে ২৭,৭১৮ জন এবং অন্যান্য দেশ থেকে অভিবাসনকারীদের সংখ্যা বৃদ্ধি পেয়েছে ১,২৭,০০৭ জন।\n\n\n== অর্থনীতি ==\n২০১৮ সালে পেনসিলভেনিয়ার মোট রাজ্য পণ্যের (জিএসপি) পরিমাণ $৮০৩ বিলিয়নে পৌঁছায়, যার ফলে রাজ্যটি মার্কিন যুক্তরাষ্ট্রের ৫০ টি রাজ্যের মধ্যে ৬ষ্ঠ স্থান অর্জন করে। পেনসিলভেনিয়া যদি একটি স্বাধীন রাষ্ট্র হত, তবে এর অর্থনীতি বিশ্বের ১৯তম বৃহৎ হিসাবে প্রতিষ্ঠিত হত। মাথাপিছু আয়ের ভিত্তিতে, পেনসিলভেনিয়ার মাথাপিছু জিএসপি ২০১৬ সালের হিসানে ৫০,৬৬৫ ডলার, যা ৫০ টি রাজ্যের মধ্যে ২২তম স্থানে রয়েছে।\n\n\n== সরকার ==\nপেনসিলভেনিয়া রাজ্যের রাজ্যপরিচালনার সময়কালে পাঁচটি সংবিধান রয়েছে: [১৩৩] ১৭৭৬, ১৭৯০, ১৮৩৮, ১৮৭ এবং ১৯৬৮। এর আগে পেনসিলভেনিয়া প্রদেশটি একটি ফ্রেম অব গভর্নমেন্ট দ্বারা এক শতাব্দীর জন্য পরিচালিত ছিল, যার চারটি সংস্করণ ছিল: ১৬৮২, ১৬৮৩, ১৬৯৬ ও ১৭০১।  [১৩৩] পেনসিলভেনিয়ার রাজধানী হ্যারিসবুর্গ। এখানে আইনসভার সদস্যরা রাজ্যের রাজধানীতে মিলিত হয়।\n\n\n=== পৌরসভা ===\n\nপেনসিলভেনিয়া ৬৭ টি কাউন্টিতে বিভক্ত। কাউন্টিকে আরও অনেকগুলি পৌরসভায় বিভক্ত হয়, যার মধ্যে শহর, নগর বা শহরতলি  অন্তর্ভুক্ত থাকে। ফিলাডেলফিয়া কাউন্টি নামে একটি কাউন্টি, ফিলাডেলফিয়া শহরের সাথে সংঘবদ্ধ হওয়ার পরে, এটি ১৮৫৪ সালে একত্রিত হয়। পেনসিলভেনিয়ার সর্বাধিক জনবহুল কাউন্টি ফিলাডেলফিয়া এবং সবচেয়ে কম জনবহুল কাউন্টি ক্যামেরন। (৫,০৮৮)।\n\n\n== পরিবহন ব্যবস্থা ==\n\n\n=== সড়ক ===\nপেনসিলভেনিয়া পরিবহন বিভাগ সংক্ষেপে পেনডট নামে পরিচিত। রাজ্যের ১২১,৭৭০ মাইলের (১,৯৫,৯৭০ কিলোমিটার) সড়কের মধ্যের ৩৯,৮৬১ মাইল (৬৪,১৫০ কিমি) সড়ক পরিবহন বিভাগের মালিকানাধীন। এটি যুক্তরাষ্ট্রের পঞ্চম বৃহত্তম রাজ্য মহাসড়ক গঠন করেছে। পেনসিলভেনিয়া টার্নপাইক ব্যবস্থাটি ওহাইও থেকে ফিলাডেলফিয়া এবং নিউ জার্সি পর্যন্ত প্রসারিত মূলধারার অংশের সাথে ৫৩৫ মাইল (৮৬১ কিমি) দীর্ঘ। এটি পেনসিলভেনিয়া টার্নপাইক কমিশন দ্বারা তত্ত্বাবধান করা হয়।\n\n\n=== রেল ===\nদক্ষিণ-পূর্ব পেনসিলভেনিয়া পরিবহন কর্তৃপক্ষ (এসইপিটিএ) যুক্তরাষ্ট্রের ষষ্ঠ বৃহত্তম গণপরিবহন সংস্থা এবং ফিলাডেলফিয়া মেট্রোপলিটন অঞ্চলে যাত্রী, ভারী ও হালকা রেল ট্রানজিট এবং ট্রানজিট বাস পরিষেবা পরিচালনা করে। অ্যালেগেনি কাউন্টি বন্দর কর্তৃপক্ষ ২৫তম বৃহৎ গণপরিবহন সংস্থা এবং পিটসবার্গ ও তার আশেপাশে ট্রানজিট বাস ও হালকা রেল পরিষেবা সরবরাহ করে।\n\n\n=== বায়ু ===\nপেনসিলভেনিয়ায় সাতটি প্রধান বিমানবন্দর রয়েছে। এগুলি হল ফিলাডেলফিয়া আন্তর্জাতিক, পিটসবার্গ আন্তর্জাতিক, লেহি ভ্যালি আন্তর্জাতিক, হ্যারিসবার্গ আন্তর্জাতিক, ইরি আন্তর্জাতিক, ইউনিভার্সিটি পার্ক বিমানবন্দর এবং উইলকস-ব্যারে/স্ক্রানটন আন্তর্জাতিক। এই রাজ্যে মোট ১৩৪ টি যাত্রী-পরিবহনে সক্ষম বিমানবন্দর রয়েছে।\n\n\n== তথ্যসূত্র ==\n\n\n== বহিঃসংযোগ =="}