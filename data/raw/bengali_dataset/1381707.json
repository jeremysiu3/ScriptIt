{"pageid": 1381707, "title": "গিমছন সাঙ্গমু ফুটবল ক্লাব", "url": "https://bn.wikipedia.org/wiki?curid=1381707", "content": "গিমছন সাঙ্গমু ফুটবল ক্লাব (কোরীয়: 김천 상무 프로축구단, ইংরেজি: Gimcheon Sangmu FC; সাধারণত গিমছন সাঙ্গমু এফসি এবং সংক্ষেপে গিমছন সাঙ্গমু নামে পরিচিত) হচ্ছে গিমছন ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ১৯৮৪ সালে সাঙ্গমু ফুটবল ক্লাব নামে প্রতিষ্ঠিত হয়েছে। ৩২,০০০ ধারণক্ষমতাবিশিষ্ট গিমছন স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় সুং হান-সু এবং সভাপতির দায়িত্ব পালন করছেন গিমছনের মেয়র। বর্তমানে দক্ষিণ কোরীয় মধ্যমাঠের খেলোয়াড় ওন দু-জে এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, গিমছন সাঙ্গমু এপর্যন্ত ১৫টি শিরোপা জয়লাভ করেছে; যার মধ্যে  তিনটি কে লিগ ২  শিরোপা রয়েছে।  কিম ইয়ং-হি, পার্ক ইয়ং-হো, জন কুয়াং-জিন, কিম জুং-উ এবং চো গে-সুংয়ের মতো খেলোয়াড়গণ গিমছন সাঙ্গমুর জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৮৫ মৌসুমে গিমছন সাঙ্গমু প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ১৯৮৫ সালের সালের ১৩ই এপ্রিল তারিখে, কে লিগ ১-এ ক্লাব ইতিহাসে নিজেদের প্রথম ম্যাচে জাং জং-দের অধীনে গিমছন সাঙ্গমু হানিল ব্যাংকের সাথে ২–২ গোলে ড্র করেছিল। ১৯৮৫ কে লিগ-এ গিমছন সাঙ্গমু ৬টি জয় এবং ৭টি ড্রয়ে সর্বমোট ১৯ পয়েন্ট অর্জন করে সামগ্রিক পয়েন্ট তালিকায় ৬ষ্ঠ স্থান অর্জন করেছিল, যেখানে হং সোক-মিন ৬টি গোল করে লিগে গিমছন সাঙ্গমুর হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}