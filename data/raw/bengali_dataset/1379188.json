{"pageid": 1379188, "title": "ডট-কম বুদ্বুদ", "url": "https://bn.wikipedia.org/wiki?curid=1379188", "content": "ডট-কম বুদবুদ, অর্থাৎ ডট-কম বিস্ফোরণ, ছিল ১৯৯০-এর দশকের শেষের দিকে শেয়ার বাজারের একটি বুদবুদ। ইন্টারনেট গ্রহণে ব্যাপক বৃদ্ধি, উপলব্ধ উদ্যোগ মূলধনের প্রসার এবং নতুন ডট-কম স্টার্টআপে মূল্যায়নের দ্রুত বৃদ্ধির সাথে সেই বুদ্বুদটি সৃষ্টি হয়েছিল।\n১৯৯৫ সাল থেকে ২০০০ সালের মার্চ মাস পর্যন্ত নাসডাক কম্পোজিট শেয়ার সূচকে বিনিয়োগ বেড়েছিল ৮০০%। কিন্তু ঠিক তারপরই এটা দ্রুত পড়তে শুরু করলো। ২০০০ সালের মার্চ মাস আর ২০০২ সালের অক্টোবর মাসের মধ্যে বিনিয়োগ ৭৪০% কমে গিয়েছিল। বুদবুদের সময় যা সমস্ত লাভ হয়েছিল, সব উধাও হয়ে গিয়েছিলো।\nবিনিয়োগের সেই দ্রুত পতনটিকে বলা হয়ে থাকে ডট-কম ক্র্যাশ। ডট-কম ক্র্যাশের ফলে পেটস.কম, ওয়েবভ্যান এবং বু.কম-দের মতো অনেক অনলাইন শপিং কোম্পানি আর ওয়ার্ল্ডকম, নর্থপয়েন্ট কমিউনিকেশনস এবং গ্লোবাল ক্রসিং-দের মতো অনেক যোগাযোগ সংস্থা বন্ধ হয়ে গিয়েছিলো। কিছু কিছু কোম্পানি, যেমন লাস্টমিনিট.কম, এম্পি৩.কম, এবং পিপেলসাউন্ড শুরুর দিকে টিকতে পারলেও শেষ পর্যন্ত অর্জিত হয়ে যায়। আমাজন এবং সিসকো সিস্টেমস-দের মতো বড় কোম্পানিগুলিও উল্লেখযোগ্য ক্ষতির সম্মুখীন হয়েছিলো; সিসকো তার শেয়ার মূল্যের ৮০% হারিয়ে ফেলেছিল৷ ডট-কম ক্র্যাশের ফলে অনেক ব্যর্থ এবং ব্যর্থ হতে যাওয়া ডট-কম কোম্পানি ডট-বম্বস, ডট-কনস বা ডট-গনস  নামে উল্লেখিত হতে থাকে।\n\n\n== টীকা ও তথ্যসূত্র =="}