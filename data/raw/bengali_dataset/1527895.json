{"pageid": 1527895, "title": "প্রেম মায়া সোনির", "url": "https://bn.wikipedia.org/wiki?curid=1527895", "content": "প্রেম মায়া সোনির (জন্ম ১৪ই জুলাই, ১৯৬১) একজন ভারতীয় প্রাক্তন ফিল্ড হকি খেলোয়াড়। ১৯৮০ সালে মস্কোতে অনুষ্ঠিত অলিম্পিকের সময়, তিনি ভারতের হকি দলের অন্যতম তারকা সদস্য ছিলেন, এই সময়কার হকি দলে সাইনি সিস্টার্স এবং লরেন ফার্নান্দেজও ছিলেন। তাঁরা অস্ট্রিয়া এবং পোল্যান্ডকে পরাজিত করেছিলেন, কিন্তু চতুর্থ স্থান পেয়ে তাঁরা ব্রোঞ্জ পদক হাতছাড়া করেন।\n\n\n== প্রারম্ভিক জীবন ==\nপ্রেম মায়ার বাবা-মা নেপালের বসবাসকারী ছিলেন, এবং তারপর তাঁরা ভারতের গোরক্ষপুরে চলে আসেন। তিনি সেখানেই জন্মগ্রহণ করেন এবং বড় হয়ে ওঠেন। তিনি আর্য কন্যা স্কুলের প্রাক্তন ছাত্রী ছিলেন। তিনি ১৯৭৪, ১৯৭৫ এবং ১৯৭৬ সালে তিনটি বাস্কেটবল জাতীয় প্রতিযোগিতায় উত্তরপ্রদেশের প্রতিনিধিত্ব করেছিলেন। এরপরেই হকিতে তাঁর যাত্রা শুরু হয়েছিল।\n\n\n== ক্রীড়া জীবন ==\n১৯৮১ সালের কিয়োটো এশিয়া কাপে প্রেম মায়া সোনির ভারতীয় দল স্বর্ণপদক জিতেছিল। তিনি ভারতের সেই মহিলা হকি দলেরও সদস্য ছিলেন, যারা ১৯৮২ সালে নতুন দিল্লিতে অনুষ্ঠিত এশিয়ান গেমসে স্বর্ণপদক জিতেছিল।\nতিনি ভারতীয় রেলওয়ে মহিলা হকি দলের প্রশিক্ষক হিসেবেও দায়িত্ব পালন করেন। তাঁর প্রশিক্ষণে দল বেশ কয়েকবার মহিলা জাতীয় হকি চ্যাম্পিয়নশিপ জিতেছে। তিনি জাতীয় মহিলা হকি দলের অধিনায়কও ছিলেন।\n\n\n== পুরস্কার ==\nপ্রেম মায়া সোনির ১৯৮৫ সালে অর্জুন পুরস্কার পেয়েছিলেন।\n\n\n== তথ্যসূত্র ==\n\nক্রীড়া-রেফারেন্স\n\n\n== বহিঃসংযোগ ==\nঅলিম্পিডিয়ায় প্রেম মায়া সোনির (ইংরেজি)\nটেমপ্লেট:India FHW Squad 1980 Summer Olympicsটেমপ্লেট:India FHW Squad 1982 Asian Games"}