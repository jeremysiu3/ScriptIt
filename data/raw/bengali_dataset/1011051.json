{"pageid": 1011051, "title": "জাকির খান (ক্রিকেটার)", "url": "https://bn.wikipedia.org/wiki?curid=1011051", "content": "জাকিরুল্লাহ খান (উর্দু: ذاکر خان‎‎; জন্ম: ৩ এপ্রিল, ১৯৬৩) উত্তর-পশ্চিম সীমান্ত প্রদেশের বান্নু এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৮০-এর দশকে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে পেশাওয়ার দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন জাকির খান।\n\n\n== খেলোয়াড়ী জীবন ==\n১৯৮২-৮৩ মৌসুম থেকে ১৯৯২-৯৩ মৌসুম সাল পর্যন্ত জাকির খানের প্রথম-শ্রেণীর খেলোয়াড়ী জীবন চলমান ছিল। দীর্ঘকায় ও শক্তি-মজবুত গড়নের ডানহাতি সিমার হিসেবে খেলতেন।\nসমগ্র খেলোয়াড়ী জীবনে দুইটিমাত্র টেস্ট ও সতেরোটি একদিনের আন্তর্জাতিকে অংশগ্রহণ করেছেন জাকির খান। ২২ মার্চ, ১৯৮৬ তারিখে কলম্বোয় স্বাগতিক শ্রীলঙ্কা দলের বিপক্ষে টেস্ট ক্রিকেটে অভিষেক ঘটে তার। এরপর, ৯ ডিসেম্বর, ১৯৮৯ তারিখে শিয়ালকোটে সফরকারী ভারত দলের বিপক্ষে সর্বশেষ টেস্টে অংশ নেন তিনি।\n১৯৮৫-৮৬ মৌসুমে অনেকটা বিস্ময়করভাবেই শ্রীলঙ্কা গমনার্থে তাকে জাতীয় দলে রাখা হয়। কলম্বোয় অনুষ্ঠিত অভিষেক খেলায় কিছুটা সফলতার স্বাক্ষর রেখেছিলেন। প্রথম ইনিংসে ৩/৮০ ও দ্বিতীয় ইনিংসে ০/৭০ বোলিং পরিসংখ্যান গড়েন। এরপর থেকেই একদিনের দলে আসা-যাওয়ার পালায় থাকতেন। এ পর্যায়ে তিনি ইনিংসের শেষদিকে ব্যাট হাতে নিয়ে বেশ কার্যকরী ব্যাটিংশৈলী প্রদর্শন করেছিলেন। দ্বিতীয় টেস্টেও তিনি অপ্রত্যাশিতভাবে খেলার জন্যে মনোনীত হন। ১৯৮৯-৯০ মৌসুমে শিয়ালকোটে সফরকারী ভারতের বিপক্ষে খেলার সুযোগ পেলেও তেমন সফলতা পাননি।\n\n\n== অবসর ==\n১৯৯২ সালে ক্রিকেট খেলা থেকে অবসর গ্রহণ করেন। এরপর থেকেই পাকিস্তান ক্রিকেট বোর্ডে গণমাধ্যম ব্যবস্থাপক ও পরবর্তীতে সম্পাদকের দায়িত্ব পালন করেছেন। বর্তমানে তিনি পিসিবি কর্তৃক ঘরোয়া ক্রিকেট পরিচালকের দায়িত্বে রয়েছেন।\n\n\n== পরিসংখ্যান ==\nওডিআইয়ে ম্যান অব দ্য ম্যাচ\n\n\n== তথ্যসূত্র ==\n\n\n== আরও দেখুন ==\nমনজুর এলাহী\nমুফাসির-উল-হক\nপ্রথম-শ্রেণীর ক্রিকেট দলসমূহের বর্তমান তালিকা\n\n\n== বহিঃসংযোগ ==\nইএসপিএনক্রিকইনফোতে জাকির খান  (ইংরেজি)\nক্রিকেটআর্কাইভে জাকির খান   (সদস্যতা প্রয়োজনীয়) (ইংরেজি)"}