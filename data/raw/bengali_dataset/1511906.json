{"pageid": 1511906, "title": "বরিশাল ওয়াপদা কলোনির বধ্যভূমি", "url": "https://bn.wikipedia.org/wiki?curid=1511906", "content": "বরিশাল  ওয়াপদা কলোনি বধ্যভূমি বা স্মৃতি ৭১ নির্যাতন - কেন্দ্র ও বধ্যভূমি। বরিশাল ওয়াপদা কলোনি এিশ গোডাউন সাগরদি খাল সংলগ্ন ও সিটি করপোরেশনের ১২ নং ওয়ার্ডে অবস্থিত।  । ১৯৭১ সালে বাংলাদেশর স্বাধীন যুদ্ধ চলাকালীন পাকিস্তানি কতৃক তিন হাজারের মতো নিরীহ বাঙ্গালিদের নির্যাতনের পর হত্যা করা হয়। এটি ছিল দক্ষিন অঞ্চলের সবচেয়ে বড় সামরিক স্থাপনা এবং গনহত্যা  ও নির্যাতন কেন্দ্র।\n\n\n== ঘটনা ==\n১৯৭১ সালে ২৫ শে এপ্রিল পাকিস্তানি বাহিনী জল, স্থল ও আকাশ পথে বরিশাল শহর আক্রমণ করে এবং সমস্ত শহর দখল করে নেয়। পাকিস্তানি বাহিনী প্রথমে অশ্বিনী কুমার টাউন হল এবং পরবর্তীতে বরিশাল জিলা স্কুলে সাময়িক অবস্থান করে পানি উন্নয়ন বোর্ডের ওয়াপদা কলোনি অফিসে তাদের স্থায়ি হেডকোয়ার্টাস স্থাপন করে।ওয়াপদা হেডকোয়ার্টাস রক্ষা করার জন্য প্রায় ৩০০ রাজাকার সশস্ত্র প্রহরায় ছিলো। ওয়াপদায় পাকিস্তানি বাহিনী অফিস, বাসস্থান, ব্যারাক ছাড়াও টর্চারসেল  স্থাপনা করে। কোনো স্থানে সামরিক অপারেশনে যাওয়ার আগে এখানে বৈঠক হতো।স্থানটি সুরক্ষিত করার জন্য এখানে অন্তত এক  ডর্জনেরও বেশি বাঙ্কার তৈরি করে। পাকিস্তান সেমাবাহিনীর সদস্যরা তাদের দোসর শান্তি কমিটি, রাজাকার ও আলবদরের সহায়তায় বিভিন্ন অঞ্চল থেকে মুক্তিযোদ্ধা, নারী ও সাধারন মানুষদের নির্মম ও নৃশংস অত্যাচারের পর সাগরদি খালের পরিত্যক্ত ব্রিজের ওপর দাঁড় করিয়ে গুলি করে হত্যা করতো। শুধু হত্যার মধ্যেই পাকিস্তানি বাহিনী ও তাদের দেশীয় দোসর রাজাকার, আল বদররা সীমাবদ্ধ ছিলোনা তারা বিভিন্ন স্থান থেকে মেয়েদের ধরে এনে রাতভর নির্যাতন ও নৃশংসতা চালাতো এবং মেয়েদের বিভিন্ন অঙ্গ প্রতঙ্গ কেটে উল্লাস করতো পরবর্তী তাদের মৃত দেহ নিয়ে সাগরদি খাল ও কীর্তনখোলা নদীর তীরে ফেলে দিত। বরিশাল পানি উন্নয়ন বোর্ড ওয়াপদা কলোনিতে ৩ হাজারের মতো নিরীহ নিরস্ত্র বাঙ্গালিদের নির্মম ভাবে হত্যা করা হয়েছিলো।\n\n\n== বর্তমান অবস্থা, সংস্কার ও সংরক্ষণ ==\n১৯৯৮ সালে তৎকালীন সরকার দেশের বধ্যভূমি চিহ্নিতকরণ ও সংষ্কারের প্রকল্প গ্রহন করে।\nস্বাধীনতার ৪০ বছর পর ২০১২ সালে মুক্তিযুদ্ধ স্মৃতি জাদুঘর ও তৎকালীন সিটি মেয়র অ্যাডভোকেট শওকত হোসেন হিরণের উদ্যেগে কীর্তনখোলা  তীরবর্তী সাগরদি খাল সংলগ্ন পানি উন্নয়ন বোর্ড ওয়াপদা কলোনীতে বধ্যভূমি কমপ্লেক্সের ভিত্তিপ্রস্তর স্থাপন করা হয়।\nবরিশাল সিটি করপোরেশনের অর্থায়নে এবং মুক্তিযুদ্ধ জাদুঘর, ইউনিভার্সিটি অব এশিয়া প্যাসিফিক, বরিশাল মুক্তিযোদ্ধা সংসদ এবং বরিশাল সাংস্কৃতিক সংগঠন সমম্বয় পরিষদের সহযোগীতায় একটি প্রকল্পের মাধ্যমে সংরক্ষণ করা হয়েছে পাকিস্তানি বাহিনীর নৃশংসতার স্মৃতিবহ এলাকা ওয়াপদা কলোনী।\n২০২০ সালে ২০শে ডিসেম্বর  তৎকালীন সিটি মেয়র সেরনিয়াবাত সাদিক আবদুল্লাহ সর্বশেষ সংরক্ষণ ও সংস্কারের পরে বরিশাল ওয়াপদা কলোনি বধ্যভূমি বা স্মৃতি ৭১ নির্যাতন -কেন্দ্র ও বধ্যভূমি  সকলের জন্য উন্মুক্ত করেন।\n\n\n== তথ্যসূত্র =="}