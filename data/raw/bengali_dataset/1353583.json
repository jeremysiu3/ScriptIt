{"pageid": 1353583, "title": "জরুরি চিকিৎসা", "url": "https://bn.wikipedia.org/wiki?curid=1353583", "content": "জরুরি চিকিৎসা বলতে কোনও প্রকট জখম, আঘাত, অসুস্থতা বা রোগের চিকিৎসাকে বোঝায় যেটি কোনও ব্যক্তির জীবনের জন্য তাৎক্ষণিক ঝুঁকির কারণ কিংবা তার দীর্ঘমেয়াদী স্বাস্থ্যের জন্য ঝুঁকির কারণ। রোগীর ঐরূপ অবস্থাকে জরুরি চিকিৎসনীয় অবস্থা বলে। কদাচিৎ এটিকে \"হয় জীবনহানি নয় অঙ্গহানি\"মূলক পরিস্থিতি হিসেবে ডাকা হয়। এইসব জরুরি অবস্থাতে সাধারণত বিশেষভাবে দক্ষ ব্যক্তির সহায়তার দরকার হয়, কেননা কিছু কিছু জরুরি অবস্থা যেমন হৃদরোগ, শ্বাসরোগ বা পরিপাকনালির রোগ রোগীর নিজের পক্ষে সামাল দেওয়া সম্ভব হয় না। জরুরি অবস্থার কতটুকু গুরুতর, তার উপর নির্ভর করে এবং প্রদত্ত চিকিৎসার গুণমান অনুযায়ী একাধিক স্তরের চিকিৎসা সেবার প্রয়োজন হতে পারে, যেমন প্রাথমিক চিকিৎসা প্রদায়ক থেকে শুরু করে জরুরি চিকিৎসা কারিগর, আধা-চিকিৎসক, জরুরি চিকিৎসক ও অবেদনবিদদের হস্তক্ষেপ করার প্রয়োজন হতে পারে।\nকোনও জরুরি চিকিৎসনীয় অবস্থার প্রত্যুত্তর কী ব্যবস্থা নেওয়া হবে, তা পরিস্থিতি, রোগী ও লভ্য সম্পদের উপর নির্ভর করে। এছাড়া জরুরি অবস্থাটি হাসপাতালে পরিচর্যাধীন অবস্থায় নাকি সড়কে বা বাসগৃহে বা অন্যত্র ঘটেছে কি না, তার উপরেও ব্যবস্থাগ্রহণ নির্ভর করে। \n\n\n== তথ্যসূত্র =="}