{"pageid": 1171428, "title": "আজি ঝড়ের রাতে তোমার অভিসার", "url": "https://bn.wikipedia.org/wiki?curid=1171428", "content": "আজি ঝড়ের রাতে তোমার অভিসার একটি রবীন্দ্রসঙ্গীত। বাংলা ভাষায় গানটি রবীন্দ্রনাথ ঠাকুর ১৩১৬ বঙ্গাব্দে (১৯০৯ খ্রিষ্টাব্দ) রচনা করেছিলেন। এটি একটি প্রকৃতি পর্যায়ের গান। রবীন্দ্রনাথ জীবিতকালে তাঁর স্বরচিত যে গানগুলো গ্রামোফোনে রেকর্ড করেছিলেন সেগুলোর মধ্যে এটি অন্যতম।\n\n\n== গানের কথা ==\nআজি ঝড়ের রাতে তোমার অভিসার\nপরানসখা বন্ধু হে আমার॥\nআকাশ কাঁদে হতাশ-সম, নাই যে ঘুম নয়নে মম--\nদুয়ার খুলি হে প্রিয়তম, চাই যে বারে বার॥\nবাহিরে কিছু দেখিতে নাহি পাই,\nতোমার পথ কোথায় ভাবি তাই।\nসুদূর কোন্‌ নদীর পারে, গহন কোন্‌ বনের ধারে\nগভীর কোন্‌ অন্ধকারে হতেছ তুমি পার॥\n\n\n== আরও দেখুন ==\nরবীন্দ্রনাথ ঠাকুরের রেকর্ডকৃত গান ও কবিতার তালিকা\n\n\n== তথ্যসূত্র =="}