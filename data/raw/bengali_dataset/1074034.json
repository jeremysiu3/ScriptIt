{"pageid": 1074034, "title": "জামিয়াতুল আসআদ আল ইসলামিয়া", "url": "https://bn.wikipedia.org/wiki?curid=1074034", "content": "জামিয়াতুল আসআদ আল ইসলামিয়া ঢাকার পূর্ব রামপুরার জামতলায় অবস্থিত একটি কওমি মাদ্রাসা। মুফতি হাফিজুদ্দিন ২০০৯ সালে এটি প্রতিষ্ঠা করেন। জমিয়ত উলামায়ে হিন্দের সাবেক সভাপতি আসআদ মাদানির নামে মাদ্রাসার নামকরণ করা হয়েছে। দেওবন্দি আকাবিরদের চিন্তাধারার আলোকে প্রতিষ্ঠিত এই মাদ্রাসাটি একটি নতুন ধারার উচ্চতর ইসলামি গবেষণা প্রতিষ্ঠান হিসেবে সমাদৃত। এখানে দুই-তিন মাস অন্তর ফিকহি সেমিনার আয়োজন করে ছাত্র ও সাধারণ জনগণের সামনে প্রয়োজনীয় মাসায়েল উপস্থাপন করা হয় এবং জাতির ইমান ও আমলের উন্নতির লক্ষে প্রতি ইংরেজি মাসের ২য় বৃহস্পতিবার অত্র মাদরাসায় ইসলাহি মজলিস অনুষ্ঠিত হয়। প্রতিষ্ঠাতা মুফতি হাফিজুদ্দিন মাদ্রাসার বর্তমান পরিচালক এবং ইফতা বিভাগে কর্মরত আছেন মুফতি মোস্তফা কামাল, মুফতি আতাউস সামাদ, মুফতি ইউনুস, মুফতি আরমান সাদিক, মুফতি জামিল ইকবাল ও মুফতি মাহবুবুর রহমান। \n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}