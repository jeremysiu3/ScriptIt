{"pageid": 1118792, "title": "এরিক ত্রাওরে", "url": "https://bn.wikipedia.org/wiki?curid=1118792", "content": "এরিক ত্রাওরে (ফরাসি: Eric Traoré; জন্ম: ২১ মে ১৯৯৬) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে মিশরীয় ক্লাব পিরামিডস এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং আক্রমণাত্মক মধ্যমাঠের খেলোয়াড় হিসেবে খেলেন।\nবুর্কিনাবি ফুটবল ক্লাব উগাদুগুর যুব পর্যায়ের হয়ে খেলার মাধ্যমে এরিক ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১২–১৩ মৌসুমে, উগাদুগুর মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; উগাদুগুর হয়ে চার মৌসুম অতিবাহিত করার পর ২০১৫–১৬ মৌসুমে তিনি আসওয়ানে যোগদান করেছেন। আসওয়ানে মাত্র এক মৌসুম অতিবাহিত করার পর মিশরীয় ক্লাব মিশর লিল মাক্কাসার সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৭৩ ম্যাচে ১৪টি গোল করেছেন। ২০১৮–১৯ মৌসুমে, তিনি প্রায় ২.৫ মিলিয়ন ইউরোর বিনিময়ে মিশর লিল মাক্কাসা হতে মিশরীয় ক্লাব পিরামিডসে যোগদান করেছেন।\nএরিক ২০১৪ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ১৪ ম্যাচে ১টি গোল করেছেন।\n\n\n== প্রারম্ভিক জীবন ==\nএরিক ত্রাওরে ১৯৯৬ সালের ২১শে মে তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৪ সালের ১৬ই জানুয়ারি তারিখে, ১৭ বছর, ৭ মাস ও ২৬ দিন বয়সে, ডান পায়ে ফুটবল খেলায় পারদর্শী এরিক মরক্কোর বিরুদ্ধে অনুষ্ঠিত ২০১৪ আফ্রিকান নেশন্স চ্যাম্পিয়নশিপের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি ১–১ গোলে ড্র করেছিল। বুর্কিনা ফাসোর হয়ে অভিষেকের বছরে এরিক সর্বমোট ২ ম্যাচে অংশগ্রহণ করেছেন।\nএরিক ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৫ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে এরিক ত্রাওরে  (ইংরেজি)  \nট্রান্সফারমার্কেটে এরিক ত্রাওরে (ইংরেজি) \nওয়ার্ল্ডফুটবল.নেটে এরিক ত্রাওরে (ইংরেজি) \nইএসপিএন এফসিতে এরিক ত্রাওরে (ইংরেজি) \nন্যাশনাল-ফুটবল-টিমস.কমে এরিক ত্রাওরে (ইংরেজি)"}