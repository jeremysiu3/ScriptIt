{"pageid": 1489265, "title": "ন্যাশনাল গার্ড (পাকিস্তান)", "url": "https://bn.wikipedia.org/wiki?curid=1489265", "content": "পাকিস্তান ন্যাশনাল গার্ড (ইংরেজি: National Guard Pakistan) একটি সামরিক রিজার্ভ ফোর্স এবং পাকিস্তান সেনাবাহিনীর একটি ইউনিট। পাকিস্তান রিজার্ভ আর্মি এবং আধাসামরিক ও বেসামরিক সশস্ত্র বাহিনীর সাথে একসাথে এটিকে \"প্রতিরক্ষার দ্বিতীয় লাইন\" হিসাবে কাজ করার জন্য গঠন করা হয়।\n\n\n== ইতিহাস ==\nন্যাশনাল গার্ড পাকিস্তান সেনাবাহিনীর একটি রিজার্ভ বাহিনী হিসেবে ১ জানুয়ারি ১৯৪৮ সালে প্রতিষ্ঠিত হয়। প্রধানমন্ত্রী লিয়াকত আলি খান প্রথম প্রধান হিসেবে ব্রিগেডিয়ার সৈয়দ হামিদ খানকে নিযুক্ত করেন এবং পরবর্তীকালে মেজর জেনারেল আকবর খানের উপর দায়িত্ব হস্তান্তর করেন।\n\n\n== সংস্থা ==\nন্যাশনাল গার্ডের কর্তৃত্ব ও নিয়ন্ত্রণ সেনাবাহিনী প্রধানের অধীনে, যিনি রাওয়ালপিন্ডিতে আর্মি জেনারেল হেডকোয়ার্টার থেকে প্রিন্সিপাল অফিসার কমান্ডিং হিসেবে দায়িত্ব পালন করেন।\nন্যাশনাল গার্ড ২নভেম্বর ১৯৪৭ এ \"পাকিস্তান ন্যাশনাল গার্ড অর্ডিন্যান্স, ১৯৪৭\" এর মাধ্যমে প্রাথমিকভাবে প্রতিষ্ঠিত হয়, এবং এটি ইনফ্যান্ট্রি ডিভিশনের সাথে ৭বছরের চুক্তির মাধ্যমে প্রাথমিকভাবে গঠিত হয়। চুক্তিটি বাংলাদেশ বিভক্তির পর ১৯৭২ সালে নবায়ন করা হয়। বর্তমানে দুটি বাহিনী নিয়ে এটি গঠিত।\n\nমুজাহিদ ফোর্স: অনেকগুলো ব্যাটালিয়ন নিয়ে গঠিত একটি প্যারামিলিটারি রেজিমেন্ট, যা জাতীয় দুর্যোগ এবং যুদ্ধে সাধারণ সেনাবাহিনীকে সহায়তা করে।\nজানবাজ ফোর্স: এটি প্রাদেশিক সরকারের নিয়ন্ত্রণে আকাশ প্রতিরক্ষা সরঞ্জাম এবং পদাতিক কম্পানি পরিচালনা করে।\nবর্তমানে দুটি ইউনিট নিয়োগ করা হয়, তাদের স্থানীয় অঞ্চলে ট্রেনিং প্রদান এবং মোতায়ন করা হয়, এবং তারা জাতীয় দুর্যোগে আকাশ প্রতিরক্ষা সাহায্যের জন্য প্রধানত কাজ করে।\nপূর্বে, ন্যাশনাল গার্ড আরো দুটি বাহিনীকে অন্তর্ভূক্ত করে:\n\nন্যাশনাল ক্যাডেট কোর (২০২২ এ বিলুপ্ত)\nউইম্যান ন্যাশনাল গার্ড (বিলুপ্ত)\nন্যাশনাল ক্যাডেট কোর ব্রিটিশ অফিসারস ট্রেনিং কোরের সদৃশ ছিল। রাষ্ট্রপতি পারভেজ মোশাররফ ২০০২ সালে ন্যাশনাল ক্যাডেট কোর বিলুপ্ত করেন।\n\n\n== তথ্যসূত্র =="}