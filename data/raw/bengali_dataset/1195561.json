{"pageid": 1195561, "title": "জাতীয় পেনশন কর্তৃপক্ষ", "url": "https://bn.wikipedia.org/wiki?curid=1195561", "content": "জাতীয় পেনশন কর্তৃপক্ষ অর্থ মন্ত্রণালয়ের অধীনস্থ একটি সরকারি প্রতিষ্ঠান। দেশের সর্বস্তরের জনগণকে পেনশন কাঠামোর অন্তর্ভুক্তির লক্ষ্যে এ প্রতিষ্ঠানটি গঠন করে সরকার।\n\n\n== ইতিহাস ==\n২৪ জানুয়ারি, ২০২৩ সালে সর্বজনীন পেনশন ব্যবস্থাপনা বিল-২০২৩ পাশ হলে তার যথাযথ মূল্যায়ন ও পরিবীক্ষনের গুরুত্ব বাড়ে। যার জন্য ৩১ জানুয়ারি, ২০২৩ সালে সর্বজনীন পেনশন ব্যবস্থাপনা আইন, ২০২৩ নামে আইন জারি করে জাতীয় সংসদ। এই আইন মতে এবং জাতীয় পেনশন কর্তৃপক্ষ আইন, ২০২২ এর অধীনে ১২ ফেব্রুয়ারি, ২০২৩ সালে জাতীয় পেনশন কর্তৃপক্ষ প্রতিষ্ঠা করা হয়।\n\n\n== গঠন ==\nপেনশন ব্যবস্থাপনার কার্যক্রম পরিচালনার জন্য ১৬ সদস্যের একটি পরিচালনা পর্ষদ গঠন করা হয়। তাঁরা হলেন:\n\nতথ্য ওয়েবসাইট: ইউপেনশন ইনফো\nচেয়ারম্যান: অর্থমন্ত্রী\nসদস্য: গভর্নর, বাংলাদেশ ব্যাংক\nসদস্য: সচিব, আর্থিক প্রতিষ্ঠান বিভাগ\nসদস্য: সচিব, অর্থ বিভাগ\nসদস্য: চেয়ারম্যান, জাতীয় রাজস্ব বোর্ড\nসদস্য: সচিব, সমাজকল্যাণ মন্ত্রণালয়\nসদস্য: সচিব, মহিলা ও শিশু বিষয়ক মন্ত্রণালয়\nসদস্য: সচিব, প্রবাসী কল্যাণ ও বৈদেশিক কর্মসংস্থান মন্ত্রণালয়\nসদস্য: সচিব, শ্রম ও কর্মসংস্থান মন্ত্রণালয়\nসদস্য: সচিব, ডাক ও টেলিযোগাযোগ বিভাগ\nসদস্য: সচিব, প্রধানমন্ত্রীর কার্যালয়\nসদস্য: সচিব, বাংলাদেশ সিকিউরিটিজ অ্যান্ড এক্সচেঞ্জ কমিশন\nসদস্য: সভাপতি, ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রি\nসদস্য: সভাপতি, বাংলাদেশ এমপ্লয়ার্স ফেডারেশন\nসদস্য: সভাপতি, বাংলাদেশ উইমেন চেম্বার অফ কমার্স অ্যান্ড ইন্ডাস্ট্রি\nসদস্য সচিব: চেয়ারম্যান, জাতীয় পেনশন কর্তৃপক্ষ\n\n\n== আরো দেখুন ==\nঅর্থ মন্ত্রণালয় (বাংলাদেশ)\nঅর্থ বিভাগ\n\n\n== তথ্যসূত্র =="}