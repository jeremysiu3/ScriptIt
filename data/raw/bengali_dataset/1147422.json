{"pageid": 1147422, "title": "লয়েড রিচার্ডস", "url": "https://bn.wikipedia.org/wiki?curid=1147422", "content": "লয়েড জর্জ রিচার্ডস (২৯ জুন ১৯১৯ – ২৯ জুন ২০০৬) ছিলেন একজন কানাডীয়-মার্কিন থিয়েটার নির্দেশক ও অভিনেতা। তিনি ইয়েল বিশ্ববিদ্যালয়ের ইমেরিটাস অধ্যাপক ছিলেন এবং ১৯৭৯ থেকে ১৯৯১ সাল পর্যন্ত ইয়েল স্কুল অব ড্রামার ডিন ছিলেন।\n\n\n== জীবনী ==\nলয়েড রিচার্ডস অন্টারিওর টরন্টোতে জন্মগ্রহণ করেন। কিন্তু তার শৈশব কাটে মিশিগানের ডেট্রয়েটে। তার পিতা ছিলেন জ্যামাইকান কাঠমিস্ত্রী ও অটো-ইন্ডাস্ট্রির শ্রমিক। লয়েডের নয় বছর বয়সে তার মৃত্যু হয়। এর কিছুদিন পরেই লয়েডের মা দৃষ্টিশক্তি হারান। লয়েড ও তার ভাই অ্যালান এরপর পরিবারের হাল ধরেন। পরবর্তীতে লয়েড আইন শিক্ষার জন্য ওয়েইন স্টেট বিশ্ববিদ্যালয়ে যান। দ্বিতীয় বিশ্বযুদ্ধে মার্কিন বিমানবাহিনীতে যোগ দিয়ে ফেরার পর তিনি বিশ্ববিদ্যালয়ে আইনের পরিবর্তে অভিনয় শিল্পে আগ্রহ খুঁজে পান।\nলয়েড রিচার্ডের করা কাজের মধ্যে রয়েছে লরেইন হ্যান্সবেরির অ্যা রেইসিন ইন দ্য সান-এর মৌলিক উপস্থাপনা। এটি ১৯৫৯ সালের ১১ মার্চ ব্রডওয়েতে মুক্তি পায়। ১৯৮৪ সালে তিনি মা রেইনি’স ব্ল্যাক বটম-এর মাধ্যমে ব্রডওয়েতে অগাস্ট উইলসনকে পরিচিত করান।\nইউজিন ও’নাইল থিয়েটার সেন্টারে জাতীয় নাট্যকার সম্মেলনের প্রধান হিসেবে তিনি অগাস্ট উইলসন, ওয়েন্ডি ওয়াসার্স্টাইন, ক্রিস্টোফার ডুরাং, লি ব্লেসিং ও ডেভিড হেনরি হোয়াং প্রমুখের ভাগ্য বদলে সাহায্য করেন।\nলয়েড ১৯৭৯ থেকে ১৯৯১ সাল পর্যন্ত কানেটিকাটের নিউ হ্যাভেনে অবস্থিত ইয়েল স্কুল অব ড্রামার ডিন এবং ইয়েল রিপার্টরি থিয়েটারের শিল্পনির্দেশক হিসেবে কাজ করেন। অবসরগ্রহণের পর তিনি ইয়েল স্কুল অব ড্রামার ইমেরিটাস অধ্যাপক হিসেবে যোগ দেন।\nলয়েড নিউ ইয়র্ক শহরে তার সাতাশিতম জন্মবার্ষিকীর দিনে হৃদযন্ত্রের ক্রিয়া বন্ধ হয়ে মৃত্যুবরণ করেন।\nলয়েড রিচার্ডস নিউ ইয়র্কের অ্যাক্টর্স ওয়ার্কশপে মরিস কার্নভস্কির পাশাপাশি পল ম্যানের অধীনে মস্কো আর্ট থিয়েটারে অভিনয়কলার কৌশল শেখাতেন।\n\n\n== পুরস্কার ও মনোনয়ন ==\nপুরস্কার\n১৯৮৭: অসাধারণ নতুন নাটকের জন্য ড্রামা ডেস্ক পুরস্কার - ফেন্সেস\n১৯৮৭: নাটকে শ্রেষ্ঠ নির্দেশনার জন্য টনি পুরস্কার - ফেন্সেস\n১৯৮৭: শ্রেষ্ঠ নাটকের জন্য টনি পুরস্কার - ফেন্সেস\n১৯৮৭: আমেরিকান অ্যাকাডেমি অব অ্যাচিভমেন্টের গোল্ডেন প্লেট পুরস্কার\n১৯৯০: অসাধারণ নতুন নাটকের জন্য ড্রামা ডেস্ক পুরস্কার - দ্য পিয়ানো লেসন\n১৯৯১: আঞ্চলিক থিয়েটার টনি পুরস্কার - ইয়েল রিপার্টরি থিয়েটার\n১৯৯৩: ন্যাশনাল মেডেল অব আর্টস\n২০০২: ডরোথি ও লিলিয়ান গিশ পুরস্কার\nমনোনয়ন\n১৯৬০: নাটকের শ্রেষ্ঠ নির্দেশনার জন্য টনি পুরস্কার - অ্যা রেইসিন ইন দ্য সান\n১৯৮১: শ্রেষ্ঠ নাটকের জন্য টনি পুরস্কার - অ্যা লেসন ফ্রম দ্য অ্যালোস\n১৯৮৭: শ্রেষ্ঠ নির্দেশকের জন্য ড্রামা ডেস্ক পুরস্কার - ফেন্সেস\n১৯৮৮: শ্রেষ্ঠ নির্দেশকের জন্য ড্রামা ডেস্ক পুরস্কার - জো টার্নার্স কাম অ্যান্ড গন\n১৯৮৮: অসাধারণ নতুন নাটকের জন্য ড্রামা ডেস্ক পুরস্কার - জো টার্নার্স কাম অ্যান্ড গন\n১৯৮৮: নাটকের শ্রেষ্ঠ নির্দেশনার জন্য টনি পুরস্কার - জো টার্নার্স কাম অ্যান্ড গন\n১৯৮৮: শ্রেষ্ঠ নাটকের জন্য টনি পুরস্কার - অ্যা ওয়াক ইন দ্য উডস\n১৯৮৮: শ্রেষ্ঠ নাটকের জন্য টনি পুরস্কার - জো টার্নার্স কাম অ্যান্ড গন\n১৯৮৯: শ্রেষ্ঠ পুনর্জাগরণের জন্য ড্রামা ডেস্ক পুরস্কার - লং ডে’স জার্নি ইন্টু নাইট\n১৯৮৯: শ্রেষ্ঠ পুনর্জাগরণের জন্য টনি পুরস্কার - আহ, ওয়াইল্ডারনেস!\n১৯৯০: নাটকের শ্রেষ্ঠ নির্দেশকের জন্য ড্রামা ডেস্ক পুরস্কার - দ্য পিয়ানো লেসন\n১৯৯০: নাটকের শ্রেষ্ঠ নির্দেশনার জন্য টনি পুরস্কার - দ্য পিয়ানো লেসন\n১৯৯০: শ্রেষ্ঠ নাটকের জন্য টনি পুরস্কার - দ্য পিয়ানো লেসন\n১৯৯৬: নাটকের শ্রেষ্ঠ নির্দেশকের জন্য ড্রামা ডেস্ক পুরস্কার - সেভেন গিটার্স\n১৯৯৬: নাটকের শ্রেষ্ঠ নির্দেশনার জন্য টনি পুরস্কার - সেভেন গিটার্স\n\n\n== তথ্যসূত্র ==\n\n\n== উৎস ==\nক্যাম্পবেল রবার্টসন (৩০ জুন ২০০৬)। \"Lloyd Richards, Theater Director and Cultivator of Playwrights, Is Dead at 87\"। নিউ ইয়র্ক টাইমস (ইংরেজি ভাষায়)। সংগ্রহের তারিখ ২৮ মে ২০০৮। \nকেনিথ জোনস (৩০ জুন ২০০৬)। \"Lloyd Richards, Tony-Winning Director Who Helped Give August Wilson a Voice, Is Dead\"। প্লেবিল (ইংরেজি ভাষায়)। সংগ্রহের তারিখ ২৮ মে ২০০৮। \n\n\n== বহিঃসংযোগ ==\nলয়েড রিচার্ডসের নথি, জেমস ওয়েলডন সংগ্রহশালা, ইয়েল কালেকশন অব আমেরিকান লিটারেচার, বাইনেক রেয়ার বুক অ্যান্ড ম্যানুস্ক্রিপ্ট লাইব্রেরি\nইন্টারনেট ব্রডওয়ে ডেটাবেজে লয়েড রিচার্ডস  (ইংরেজি)\nইন্টারনেট মুভি ডেটাবেজে লয়েড রিচার্ডস (ইংরেজি)\nলয়েড রিচার্ডের মৌখিক ইতিহাসের অংশবিশেষ, ন্যাশনাল ভিশনারি লিডারশিপ প্রজেক্ট\nলউএড রিচার্ডসের জীবনী ও সাক্ষাৎকার, আমেরিকান অ্যাকাডেমি অব অ্যাচিভমেন্ট"}