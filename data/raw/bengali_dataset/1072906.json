{"pageid": 1072906, "title": "গুপ্ত হিন্দু", "url": "https://bn.wikipedia.org/wiki?curid=1072906", "content": "গুপ্ত হিন্দু  বলতে এমন কাউকে  বোঝায় যে গোপনে হিন্দুধর্ম  পালন  করে । কিন্তু প্রকাশ্যে অন্য ধর্ম পালন করা দেখায় । যার ইংরেজি নাম \"ক্রিপ্টো-হিন্দু\" । গ্রীক ক্রিপ্টোস থেকে ক্রিপ্টো  শব্দটি এসেছে। যার অর্থ  লুকানো।  দক্ষিণ এশিয়ায় জোরপূর্বক ধর্মীয় ধর্মান্তরের সময়কালে গুপ্ত ভাবে হিন্দু ধর্ম পালন করেছিল। যারা স্বেচ্ছায় আক্রমণকারী বা উপনিবেশকারীদের ধর্মে ধর্মান্তরিত হয়েছিল সেই হিন্দুরা এরূপ করেছিল। উপনিবেশিক পর্তুগিজ গোয়ায় খ্রিস্টান ধর্মে ধর্মান্তরিত হিন্দুদের মৃত্যুদণ্ডে দণ্ডিত ও গ্রেপ্তার করা হয়েছিল । কারণ গোপনে তারা হিন্দুধর্ম অনুশীলন  করেছিল। \n\n\n== ইসলামিক শাসন ==\nকিছু হিন্দু যারা ইসলাম ধর্ম গ্রহণ করে  দিল্লির সুলতানের  দরবারের বিভিন্ন  পদে যোগদান করেছিলেন তারা  গোপনে হিন্দু ধর্ম অনুসরণ করছিলেন।  রাষ্ট্রীয় বার্ডওয়েল স্মিথের মতে খুসরু খান যিনি হিন্দু থেকে ইসলামে ধর্মান্তরিত হন এবং সেনাপতি হন। তিনি দক্ষিণ ভারতীয় রাজ্যগুলির বিরুদ্ধে লুণ্ঠন অভিযানের নেতৃত্ব দিয়েছিলেন। তার জীবনের শেষের দিকে তাকে তুর্কি অভিজাতরা গুপ্ত হিন্দু প্রবণতা পোষণ করার অভিযোগ করে ।  আজিজ আহমদের মতে আরবীয় ইসলামী পন্ডিতরা বাংলায় (বাংলাদেশ, পশ্চিমবঙ্গ) অনুসরণ করা ইসলামের রূপকে গুপ্ত হিন্দুধর্মের উপাদান হিসেবে বিবেচনা করেন এবং  এখানকার মুসলিমদের আরব উপদ্বীপের ওয়াহাবি  ইসলাম  কঠোরভাবে মেনে চলতে  বলেছেন। \n\n\n== গোয়া ইনকুইজিশন ==\nপোপ পঞ্চম নিকোলাস  একটি ডিক্রি জারি করে  গোয়ার মানুষের উপর জোর করে খ্রিস্টধর্ম চাপিয়ে দেয়। মন্দিরে পূজা বন্ধ করে দেয়া হয়। ৩৫০ এর বেশি মন্দির ভাঙা হয়। ধর্মান্তরিত হিন্দুরা গোপনে হিন্দু ধর্ম পালন করা চালিয়ে যায় ।গোয়ায় ক্যাথলিক  খ্রিস্টধর্মে ধর্মান্তরিতদের গুপ্তভাবে হিন্দুধর্ম  পালন ১৫৬০ থেকে ১৮২১ সাল পর্যন্ত  একটি ফৌজদারি অপরাধ ছিল।এই জন্য কিছু স্থানীয় লোককে গ্রেপ্তার করা হয়েছিল এবং তাদের উপর অকথ্য নির্যাতন চালানো  হয়েছিল। \nএর আগে স্পেনীয় ইনকুইজিশন এবং পর্তুগিজ ইনকুইজিশনের মতো গোয়া ইনকুইজেশন  ভারতীয় হিন্দুদের উপর সামাজিক নিয়ন্ত্রণের একটি সরঞ্জাম হিসাবে ব্যবহৃত হয়েছিল।এর ব্যবহার  ক্ষতিগ্রস্থদের সম্পত্তি বাজেয়াপ্ত করার মাধ্যমে  অত্যাচারকারীদের আরও সমৃদ্ধ করার জন্য হয়েছিল। ১৫৬০  থেকে  ১৬২৩ এর মধ্যে দোষী সাব্যস্ত করা ১,৫৮২ জন ব্যক্তিকে অপরাধের নামে দোষী সাব্যস্ত করা হয়েছিল। \nগোয়া ইনকুইজিশনের  অটো-দা-ফা পরিসংখ্যানের সংকলন থেকে প্রমাণিত হয়েছে যে মোট ৫৭ জন ব্যক্তিকে আগুনে পুড়িয়ে মারা হয়েছিল এবং ৬৪ জনকে ধাতু নির্মিত স্থানে রেখে পোড়ানো হয়েছিল। \n\n\n== পাকিস্তান ==\nভারত ভাগের সময় হিন্দু-বিরোধী ও শিখ সহিংসতা থেকে বাঁচার জন্য অনেক পাঞ্জাবী হিন্দু এবং  শিখ খ্রিস্টান ধর্মে ধর্মান্তরিত হয়েছিল। তারা ধর্ম পরিবর্তন হওয়ার পরেও তাদের অনেক মূল ধর্মীয় বিশ্বাস এবং রীতি বজায় রাখে। \nদেশভাগের পরেও  কিছু মুসলিম  হিন্দু ও শিখ সাধুদের উদ্দেশ্যে উৎসর্গীকৃত মন্দিরে যান। \nএকটি প্রতিবেদন বলা অনুসারে  ইসলামিক নাম জনসমক্ষে ব্যবহার করার জন্য এবং হিন্দু নামটি গোপনে ব্যবহার করা হয় পাকিস্তানে। গোপনে হিন্দু ধর্ম পালনের প্রথা ইসলামাবাদে প্রচলিত রয়েছে। \nপাকিস্তানে অবস্থানকালে অজিত দোভালের সাথে প্রকাশ্যে একজন মৌলভীর জীবনযাপনকারী এক হিন্দুর দেখা  হয়েছিল। \n\n\n== ইন্দোনেশিয়া ==\nইন্দোনেশিয়াতে হিন্দু ঐতিহ্য ধারণ কারী একটি ইসলামিক শাখা হল  কেজাওয়ান। এই শাখার লোকেরা ২০১৮  সালের  আগে  পর্যন্ত সরকারীভাবে জারি করা আইডি কার্ডে ইসলামের অনুসারী হিসেবে নিজেদের তারা পরিচয়  দিত। তারা তাদের বৈদিক ঐতিহ্য বজায় রেখেছে। \n\n\n== তথ্যসূত্র =="}