{"pageid": 1092860, "title": "ক্যানেলটন কটন মিল", "url": "https://bn.wikipedia.org/wiki?curid=1092860", "content": "ক্যানেলটন কটন মিল, যা ইন্ডিয়ানা কটন মিল নামেও পরিচিত, ক্যানেলটন, ইন্ডিয়ানা, যুক্তরাষ্ট্রের একটি ঐতিহাসিক স্থাপত্য। নিউ ইংল্যান্ডের বাইরে টেক্সটাইল মিলিং সম্প্রসারণের প্রচেষ্টা হিসাবে ১৮৪৯ সালে এটি নির্মিত হয়েছিল। এটি আলেঘেনি পর্বতমালার পশ্চি্মের বৃহত্তম শিল্প ভবন ছিল। শিল্প স্থপতি থমাস আলেকজান্ডার টেফ্ট এর ডিজাইন করেছিলেন। ১৯৯১ সালে একে একটি জাতীয় ঐতিহাসিক ল্যান্ডমার্ক ঘোষণা করা হয়।\n\n\n== ইতিহাস ==\n\n১৮৪৯ সালে ক্যানেলটন কটন মিলের নির্মাণ কাজ শুরু হয় এবং ১৮৫১ সালে তা সমাপ্ত হয়। এর ডিজাইন করেছেন রোড আইল্যান্ড এর স্থপতি থমাস আলেকজান্ডার টেফ্ট। কারখানাটি একসময় মার্কিন যুক্তরাষ্ট্রের আলেঘেনি পর্বতমালার পশ্চি্মের সর্বৃবহৎ শিল্প ভবন ছিল। এটি প্রাথমিকভাবে প্রায় ৪০০ জন শ্রমিককে নিয়োগ করেছিল, যাদের বেশিরভাগই ছিল নারী এবং মেয়ে। ১৮৯০ সালে সেখানে নিযুক্ত ৩০৯ জন কর্মীর মধ্যে শুধুমাত্র ৭৮ জন পুরুষ শ্রমিক ছিল। ১৯০০ সালের শেষের দিকে, কারখানাটি ৩৫ জন মেয়ে এবং ১৮ বছরের কম বয়সী ১৯ জন ছেলেকে নিয়োগ করেছিল।\n\nকারখানাটির নির্মাণের পিছনে মুল চালিকাশক্তি ছিল হ্যামিল্টন স্মিথ (১৮০৪-১৮৭৫), যিনি লুইসভিল, কেন্টাকির একজন বিশিষ্ট আইনজীবী ছিলেন। স্মিথ লোয়েল, ম্যাসাচুসেটস এর প্রতিদ্বন্দ্বী একটি পশ্চিমা মিলিং সেন্টার তৈরি করতে চেয়েছিলেন, কিন্তু লোয়েলের জলবিদ্যুৎ চালিত কারখানাগুলির পরিবর্তে স্থানীয়ভাবে উৎপাদিত কয়লা দ্বারা চালিত বাষ্পীয় ইঞ্জিন ব্যবহার করে। স্মিথ এবং তার সহযোগীদের জন্য কাজটি খুব কঠিন প্রমাণিত হয়েছিল, যাদের মধ্যে একজন ছিলেন সলমন পি চেজ, যিনি পরবর্তীতে মার্কিন যুক্তরাষ্ট্রের ট্রেজারি সেক্রেটারি এবং মার্কিন যুক্তরাষ্ট্রের প্রধান বিচারপতি ছিলেন। তারা দুজনেই ডার্টমাউথ কলেজে পড়ার সময় বন্ধু হয়েছিলেন। আরেকজন ছিলেন ইন্ডিয়ানার ফেডারেল বিচারক এলিশা মিলস হান্টিংটন। ১৮৫১ সালে, কারখানাটির নিয়ন্ত্রণ ভাই ডুইট নিউকম্ব (১৮২০-১৮৯২) এবং হোরাটিও ডাল্টন নিউকম্ব (১৮০৯-১৮৭৪)কে দেওয়া হয়েছিল, যারা সফলভাবে এটি পরিচালনা করেছিলেন।\n১৯৫৪ সালে কারখানাটি বন্ধ হয়ে যায়। এটি ১৯৭৫ সালে ঐতিহাসিক স্থানগুলির জাতীয় রেজিস্টারে তালিকাভুক্ত হয়েছিল এবং ১৯৯১ সালে একে জাতীয় ঐতিহাসিক ল্যান্ডমার্কের অন্তর্ভুক্ত করা হয়েছিল। কারখানাটিকে একটি ৭০-ইউনিটের, নিম্ন-আয়ের অ্যাপার্টমেন্ট কমপ্লেক্সে অভিযোজিত করে ২০০৩ সালে পুনরুদ্ধার করা হয়েছিল।\n\n\n== অবস্থান এবং নির্মাণ ==\nওহাইও নদীর মুখোমুখি অবস্থিত, কারখানাটি ২৮০ ফুট (৮৫ মিটার) লম্বা এবং ৬০ ফুট (১৮ মিটার) প্রশস্ত। এর সবচেয়ে আকর্ষণীয় বৈশিষ্ট্য হল ১০০-ফুট (৩০-মিটার) দীর্ঘ টুইন টাওয়ার, যার একটি অগ্নিতারণ পথ ও অপরটি পানি সংরক্ষণ এবং অগ্নি সুরক্ষার জন্য ব্যবহৃত হত। কারখানাটি রোমানস্ক স্টাইলে তৈরি, তবে এটি টেফ্টের মূল ডিজাইন অনুযায়ী তৈরি করা হয়নি। টেফ্টের অঙ্কনে প্রতিটি তলার জন্য আলাদা জানালার মাথা এবং ছাদে সুপ্ত জানালার ডিজাইন ছিল। তার পরিকল্পনায় একটি স্টেপড ফাউন্ডেশনেরও ডিজাইন ছিল। নির্মিণের পরে, সুপ্ত জানালাগুলি সম্পূর্ণরূপে নির্মূল করা হয়েছিল এবং টাওয়ারগুলিতে থাকা ব্যতীত বাকি জানালাগুলি সমস্ত বর্গাকার লিন্টেল দিয়ে আবৃত করা ছিল। বর্গাকার জানালাসহ একটি অর্ধ-বেসমেন্ট দ্বারা স্টেপড ফাউন্ডেশন প্রতিস্থাপন করা হয়েছিল। এর সামগ্রিক প্রভাব টেফ্টের লক্ষ্যের চেয়ে অনেক বেশি তীব্র ছিল।\n\n\n== আরও দেখুন ==\n\nতুলা\nতুলা কল\nশিশুশ্রম\nমার্কিন যুক্তরাষ্ট্রের প্রযুক্তিগত এবং শিল্প-সংক্রান্ত ইতিহাস\n\n\n== তথ্যসূত্র ==\n\nটমাস আলেকজান্ডার টেফট: আমেরিকান আর্কিটেকচার ইন ট্রানজিশন, ১৮৪৫-১৮৬০: আর্ট ডিপার্টমেন্ট, ব্রাউন ইউনিভার্সিটি, প্রভিডেন্স, আরআই, ১৯৮৮, পিপি দ্বারা একটি প্রদর্শনী। ১৫৬-১৫৭।আইএসবিএন ০-৯৩৩৫১৯-১২-৫আইএসবিএন 0-933519-12-5\n\n\n== বহিঃসংযোগ ==\nক্যানেলটন কটন মিল\nইন্ডিয়ানার ঐতিহাসিক ল্যান্ডমার্কস ফাউন্ডেশন: ক্যানেলটন কটন মিল  ওয়েব্যাক মেশিনে আর্কাইভকৃত ২ অক্টোবর ২০০৬ তারিখে\nইন্ডিয়ানা ইউনিভার্সিটি লিলি লাইব্রেরি: ইন্ডিয়ানা কটন মিলস এমএসএস।\nপেরি কাউন্টি, ইন্ডিয়ানা: ক্যানেলটন কটন মিল"}