{"pageid": 1492057, "title": "লস্করি বাজার", "url": "https://bn.wikipedia.org/wiki?curid=1492057", "content": "লস্করি বাজার (\"সামরিক বাজার\", স্থানীয়ভাবে কালা-ই-কোহনা  বা \"পুরাতন দুর্গ\" নামে পরিচিত) ছিল আফগানিস্তানের লস্করগাহে অবস্থিত গজনভি সাম্রাজ্যের শাসকদের একটি প্রাসাদপ্রম বাসস্থান। এস্থানের আসল নাম সম্ভবত আল-আসকার  ছিল।\n\n\n== ইতিহাস ==\nপ্রসাদের কিছু অবকাঠামোগত উপাদান পার্থিয়ান সময়কালের। প্রাসাদের কেন্দ্র (৩২x৫২ মিটার) সামানিদের সম্রাজ্যের শাসনামলে (৮১৯-৯৯৯ খ্রিষ্টাব্দ) নির্মিত বলে মনে করা হয়। ৬৬১ খ্রিস্টাব্দের প্রথম দিকে আরবরা এই অঞ্চল জয় করে এবং অঞ্চলটি একটি বড় এবং প্রাচুর্যের শহরে পরিণত হয়েছিল।\nআয়তনে বৃহৎ, প্রাসাদের দক্ষিণাংশ (১৭০x১০০ মিটার) সম্ভবত গজনীর মাহমুদের (৯৯৮-১০৩০ খ্রিষ্টাব্দ)  শাসনামলে নির্মিত এবং তার পুত্র মাসুদের কার্যকালে (১০৩০-৪১ খ্রিষ্টাব্দ) বর্ধিত হয়েছিল।  লস্করি বাজারের প্রাসাদগুলি ছিল গজনবী শাসকদের শীতকালীন আবাস, যাদের রাজধানী ছিল গজনীতে। দক্ষিণ প্রাসাদটি স্টুকো, চিত্রকর্ম, ফ্রেস্কো এবং খোদাই করা মার্বেল প্যানেল দিয়ে সজ্জিত ও অলংকৃত ছিল। প্রায় ১০০ মিটার দীর্ঘ একটি বড় বাজারের রাস্তা, একটি বাজার, প্রাসাদের কাঠামোর দেয়াল ঘেঁষে অবস্থিত।\nপ্রাসাদের উত্তরাংশ পরবর্তী শাসকরা নির্মাণ ও সম্প্রসারণ করেছিলেন।\nপরবর্তী ঘুরি সাম্রাজ্য ১১৫১ খ্রিস্টাব্দে প্রাসাদগুলিকে অব্যবহৃত রাখে, কিন্তু পরে প্রাসাদ পুনর্ব্যবহার করে। আংশিক স্থাপত্যের জন্য তাদের কৃতিত্ব হয়। তারা একটি খিলানসহ প্রায় ৭ কিলোমিটার দক্ষিণে কালা-ই-বোস্তের দুর্গ তৈরি করেছিল।\nবর্তমানে প্রাসাদের ধ্বংসাবশেষে আফগান শরণার্থীরা বসবাস করছে।\n\n\n== প্রাপ্ত চিত্রকর্ম ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}