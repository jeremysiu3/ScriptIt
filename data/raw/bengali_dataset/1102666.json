{"pageid": 1102666, "title": "আলি সালিহ আমরো", "url": "https://bn.wikipedia.org/wiki?curid=1102666", "content": "আলি সালিহ আলি সালিহ আমরো  (আরবি: علي صالح‎, ইংরেজি: Ali Saleh; ২২ জানুয়ারি ২০০০; আলি সালিহ নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব আল ওয়াসল এবং সংযুক্ত আরব আমিরাত জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০০৬–০৭ মৌসুমে, আমিরাতি ফুটবল ক্লাব আল ওয়াসলের যুব পর্যায়ের হয়ে খেলার মাধ্যমে আলি ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, আমিরাতি ক্লাব আল ওয়াসলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৮ সালে, আলি সংযুক্ত আরব আমিরাত অনূর্ধ্ব-২০ দলের হয়ে সংযুক্ত আরব আমিরাতের বয়সভিত্তিক পর্যায়ে অভিষেক করেছিলেন। প্রায় ১ বছর যাবত সংযুক্ত আরব আমিরাতের বয়সভিত্তিক দলের হয়ে খেলার পর, তিনি ২০১৯ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ১২ ম্যাচে ২টি গোল করেছেন।\n\n\n== প্রারম্ভিক জীবন ==\nআলি সালিহ আলি সালিহ আমরো ২০০০ সালের ২২শে জানুয়ারি তারিখে সংযুক্ত আরব আমিরাতের দুবাইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলি সংযুক্ত আরব আমিরাত অনূর্ধ্ব-২০ এবং সংযুক্ত আরব আমিরাত অনূর্ধ্ব-২৩ দলের হয়ে খেলার মাধ্যমে সংযুক্ত আরব আমিরাতের প্রতিনিধিত্ব করেছেন।\n২০১৯ সালের ৩০শে আগস্ট তারিখে, ১৯ বছর, ৭ মাস ও ৮ দিন বয়সে, ডান পায়ে ফুটবল খেলায় পারদর্শী আলি ডোমিনিকান প্রজাতন্ত্রের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। উক্ত ম্যাচের ৮০তম মিনিটে আক্রমণভাগের খেলোয়াড় ইসমাইল আল হাম্মাদির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি সংযুক্ত আরব আমিরাত ৪–০ গোলের ব্যবধানে জয়লাভ করেছিল। সংযুক্ত আরব আমিরাতের হয়ে অভিষেকের বছরে আলি সর্বমোট ৮ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলি সালিহ আমরো  (ইংরেজি)  \nট্রান্সফারমার্কেটে আলি সালিহ আমরো (ইংরেজি) \nওয়ার্ল্ডফুটবল.নেটে আলি সালিহ আমরো (ইংরেজি) \nইএসপিএন এফসিতে আলি সালিহ আমরো (ইংরেজি) \nন্যাশনাল-ফুটবল-টিমস.কমে আলি সালিহ আমরো (ইংরেজি)"}