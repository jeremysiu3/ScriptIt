{"pageid": 1498272, "title": "ফর্মুলারিও ম্যাথেম্যাটিকো", "url": "https://bn.wikipedia.org/wiki?curid=1498272", "content": "ফর্মুলারিও ম্যাথেম্যাটিকো (Latino sine flexione: গণিতের ফর্মুলারি) হলো জিউসেপ পিয়ানোর লেখা একটি বই যা পিয়ানো দ্বারা বিকশিত একটি প্রতীকী ভাষায় মৌলিক গাণিতিক তত্ত্ব বা উপপাদ্যগুলি প্রকাশ করে। এই বই সম্পাদনায় জিওভান্নি ভাইলাটি, মারিও পিয়েরি, আলেসান্ড্রো পাডোয়া, জিওভান্নি ভাক্কা, ভিনসেঞ্জো ভিভান্তি, জিনো ফানো এবং সেসারে বুরালি-ফোরটি লেখককে সহায়তা করেছিলেন।\nফর্মুলারিও প্রথম প্রকাশিত হয় ১৮৯৪ সালে। পঞ্চম এবং শেষ সংস্করণটি প্রকাশিত হয়েছিল ১৯০৮ সালে।\nনিকোলা বুরবাকি, পিয়ানো'র নোটেশনকে  ফর্মুলারিও-তে বর্ণনা করেছেন যে \"বর্তমান গাণিতিক ব্যবহার অনুসরণ করে, এবং অনেক ভালো-নির্বাচিত সংক্ষিপ্ত প্রতীক প্রবর্তন করে, তাঁর ভাষা মোটামুটি পাঠযোগ্য করতে সফল হয়েছিলেন,...\"\nহাবার্ট কেনেডি লিখেছেন \"গাণিতিক যুক্তির বিকাশ ও ব্যবহার হলো প্রকল্পের পথনির্দেশকের প্রতীক।\" এছাড়াও তিনি পিয়ানো'র প্রকাশনার শিরোনামের অধীনে এর বৈচিত্রতা ব্যাখ্যা করেছেন:\n\nফর্মুলারিও এর পাঁচটি সংস্করণ প্রচলিত অর্থে সংস্করণ নয়। প্রতিটি মূলত একটি নতুন সম্প্রসারণ, যদিও অনেক উপাদান পুনরাবৃত্তি করা হয়। অধিকন্তু, শিরোনাম এবং ভাষা ভিন্ন ছিল: প্রথম তিনটির শিরোনাম ছিকো ফর্মুলা ডি ম্যাথমেটিক (Formulaire de Mathématiques), এবং চতুর্থ শিরোনামটি ছিল ফর্মুলারিও ম্যাথমেটিক, যেটি ফরাসি ভাষায় লেখা হয়েছিল, আবার যখন পিওনোর নিজস্ব আবিষ্কার, ল্যাটিনো সাইন ফ্লেক্সিয়ন, পঞ্চম সংস্করণের জন্য ব্যবহৃত হয়েছিল, তখন শিরোনাম ছিল ফর্মুলারিও ম্যাথমেটিকো। ... উগো কাসিনা কমপক্ষে বিশটি আলাদাভাবে প্রকাশিত আইটেম ফর্মুলারিও এর 'সম্পূর্ণ' অংশ হিসাবে তালিকাভুক্ত করেছেন!\nপিয়ানো বিশ্বাস করতেন, ছাত্রদের জন্য তাদের পাঠের সঠিক বিবৃতির প্রয়োজন। তিনি লিখেছেন:\n\nপ্রত্যেক অধ্যাপক এই ফর্মুলারিওকে একটি পাঠ্যপুস্তক হিসাবে গ্রহণ করতে পারবেন, কারণ এতে সমস্ত উপপাদ্য এবং সমস্ত পদ্ধতি থাকা উচিত। তাঁর শিক্ষাদানকে, সূত্রগুলি কীভাবে পড়তে হয় তা দেখানোর জন্য এবং তিনি তাঁর কোর্সে যে উপপাদ্যগুলি ব্যাখ্যা করতে চান তা শিক্ষার্থীদের নির্দেশ করার জন্য, কমাতে পারবেন।\nবিশ্ববিদ্যালয়ে বক্তৃতাগুলিতে মৌখিক ঐতিহ্যের এই ধরনের বর্জন, পিয়ানোর নিজস্ব শিক্ষকতা জীবনের অবসান ঘটায়।\n\n\n== নোট ==\n\n\n== তথ্যসূত্র ==\nIvor Grattan-Guinness (2000) The Search for Mathematical Roots 1870-1940. Princeton University Press."}