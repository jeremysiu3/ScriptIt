{"pageid": 1085925, "title": "ইটন কলেজ", "url": "https://bn.wikipedia.org/wiki?curid=1085925", "content": "ইটন কলেজ (ইংরেজি: Eton College; ) ইংল্যান্ডের বার্কশায়ারের উইন্ডসরের কাছে অবস্থিত ইটন শহরের একটি পাবলিক স্কুল (ছেলেদের ইংরেজি ইন্ডিপেনডেন্ট স্কুল)। ১৪৪০ সালে রাজা ষষ্ঠ হেনরি এটি প্রতিষ্ঠা করেন। সেই সময় এটির নাম ছিল ‘কিং’স কলেজ অফ আওয়ার লেডি অফ ইটন বিসাইড উইন্ডসর’ (ইংরেজি: Kynge's College of Our Ladye of Eton besyde Windesore)। এটি ছিল কিং’স কলেজ, কেমব্রিজের একটি ভগিনী প্রতিষ্ঠান। সেই নিরিখে এটি অষ্টাদশ-প্রাচীনতম হেডমাস্টারস’ অ্যান্ড হেডমিস্ট্রেসেস’ কনফারেন্স (এইচএমসি) স্কুল। ইটন বিশেষভাবে পরিচিত এটির ইতিহাস, সম্পদ ও বিশিষ্ট প্রাক্তনীদের জন্য।\nইটন হল সেই তিনটি মাত্র পাবলিক স্কুলের অন্যতম (অপর দু’টি হল ১৫৭২ সালে প্রতিষ্ঠিত হারো স্কুল ও ১৮৪৭ সালে প্রতিষ্ঠিত র‍্যাডলি কলেজ), যেখানে কেবলমাত্র ছেলেদের এবং শুধুমাত্র বোর্ডিং ব্যবস্থায় শিক্ষাদান করা হয়। অন্যান্য স্কুলগুলি (১৯৭৬ সালে রাগবি স্কুল, ১৯৭১ সালে চার্টারহাউস স্কুল, ১৯৭৩ সালে ওয়েস্টমিনস্টার স্কুল ও ২০১৫ সালে শ্রিউসবেরি স্কুল) সহশিক্ষা-প্রতিষ্ঠানে পরিণত হয়েছে অথবা রূপান্তরের পথে রয়েছে (২০২২ সালের মধ্যে উইনস্টার কলেজ)।) একাধিক প্রধানমন্ত্রী, বিশ্ব নেতৃত্ব, নোবেল বিজয়ী, অ্যাকাদেমি পুরস্কার- ও বাফটা-বিজয়ী এবং অভিজাতদের বেশ কয়েক প্রজন্ম এই স্কুলে পড়াশোনা করেন। সেই কারণে এই স্কুলটিকে ‘ইংরেজ রাষ্ট্রনীতিবিদদের ধাত্রী’ বলে অভিহিত করা হয়।\nএটি ইংল্যান্ডের বৃহত্তম বোর্ডিং স্কুল। ইটনের বার্ষিক ফি ৪৮,৫০১ পাউন্ড (প্রতি টার্মে ১৪,১৬৭ পাউন্ড করে প্রতি শিক্ষাবর্ষে তিনটি টার্ম)। ২০১৩-১৪ সালের হিসেব অনুযায়ী, ইটন হল যুক্তরাজ্যের ষষ্ঠ সর্বাধিক ব্যয়বহুল এইচএমসি স্কুল। যদিও স্কুল কোনও কোনও দরিদ্র বালককে অল্প ফিতেই ভর্তি করে। ২০১১ সালের হিসেব অনুযায়ী, ২৫০ জন গুরুত্বপূর্ণ আর্থিক সাহায্য পায় স্কুল থেকে। ২০১৪ সালে সংখ্যাটি বেড়ে হয় ২৬৩, প্রায় ৬০% স্কুল ফি-র সহায়তা পায় তারা, অন্যদিকে অপর ৬৩ জন ছাত্র বিনামূল্যে শিক্ষালাভের সুযোগ পায়। ইটন ঘোষণা করেছে যে ৩২০ জন ছাত্রকে আর্থিক সহায়তা দেবে এবং ৭০ জনকে বিনামূল্যে শিক্ষালাভের সুযোগ দেবে।\n\n\n== তথ্যসূত্র ==\n\n\n== গ্রন্থপঞ্জি ==\n\nhttps://www.etoncollege.com/news-and-diary/term-dates/ [accessed 8/19/2021]\n\n\n== আরও পড়ুন ==\nCard, Tim, Eton Established: A History from 1440 to 1860 (London, John Murray, 2001, আইএসবিএন ৯৭৮-০-৭১৯৫-৬০৫২-১)\nCust, Lionel, A History of Eton College, third edition, London, 1899, ওসিএলসি 960992620\nFraser, Nick, The Importance of Being Eton (London, Short Books, June 2006, আইএসবিএন ৯৭৮-১-৯০৪৯৭৭-৫৩-৭)\nOsborne, Richard, Music and Musicians of Eton: 1440 to the present (London, Cygnet Press, 2012, আইএসবিএন ৯৭৮-০-৯০৭৪৩৫-১৯-৮)\nParker, Eric, Playing Fields: School Days at Eton (London, Philip Allan, 1922, ওসিএলসি 2528782)\n\n\n== বহিঃসংযোগ ==\n\nদাপ্তরিক ওয়েবসাইট\nIndependent Schools Inspectorate – Eton College\nMohamad at Eton – documentary about Palestinian refugee attending Eton  ওয়েব্যাক মেশিনে আর্কাইভকৃত ৩ আগস্ট ২০২০ তারিখে\nটেমপ্লেট:Secondary schools in Berkshire"}