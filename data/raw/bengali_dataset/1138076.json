{"pageid": 1138076, "title": "মায়েস্ত্রো (২০২১-এর চলচ্চিত্র)", "url": "https://bn.wikipedia.org/wiki?curid=1138076", "content": "মায়েস্ত্রো হলো ২০২১ সালের একটি ভারতীয় তেলুগু ভাষার ব্ল্যাক কমেডি থ্রিলার চলচ্চিত্র, যেটি পরিচালনা করেছেন মেরলাপাকা গান্ধী এবং প্রযোজনা করেছে শ্রেষ্ঠ মুভিজ। চলচ্চিত্রটিতে কেন্দ্রীয় চরিত্রে অভিনয় করেছেন নিতিন, তামান্না ও নাভা নাতেশ এবং সহায়ক ভূমিকায় অভিনয় করেছেন যীশু সেনগুপ্ত এবং নরেশ। এটি ২০১৮ সালের হিন্দি চলচ্চিত্র আন্ধাধুনের পুনর্নির্মাণ। চলচ্চিত্রটির কাহীনি একজন অন্ধ পিয়ানো বাদককে নিয়ে, যিনি অজান্তেই একজন প্রাক্তন চলচ্চিত্র অভিনেতার হত্যার ঘটনায় জড়িয়ে পড়েন।\nচলচ্চিত্রটির মূল চিত্রগ্রহণ ২০২০ সালের ডিসেম্বরে শুরু হয়ে ২০২১ সালের জুনে শেষ হয়েছিল। চিত্রধারণ করা হয়েছে হায়দ্রাবাদ, গোয়া এবং দুবাইয়ে। ভারতে কোভিড-১৯ মহামারীর কারণে চলচ্চিত্রটি প্রেক্ষাগৃহে মুক্তি না দিয়ে ২০২১ সালের ১৭ সেপ্টেম্বর ডিজনি+ হটস্টার-এ ডাইরেক্ট-টু-স্ট্রিমিং মুক্তি দেওয়া হয়।\n\n\n== অভিনয়ে ==\nনিতিন – অরুণ, একজন পিয়ানোবাদক\nতামান্না – সিমরান, মোহনের স্ত্রী\nনাভা নাতেশ – সোফি, অরুণের বান্ধবী\nযীশু সেনগুপ্ত – সিআই এন. রবিন্দর/ববি\nনরেশ – মোহন, প্রাক্তন চলচ্চিত্র অভিনেতা\nশ্রীমুখী – লক্ষ্মী/লাকি, এন. রবিন্দরের স্ত্রী\nঅনন্যা নাগাল্লা – পবিত্রা,  মোহনের মেয়ে\nহর্ষবর্ধন – ডা. স্বামী\nরাচা রবি – মুরালি, একজন অটো চালক\nমঙ্গলি – মুরলীর বোন\nলহরি শারি – টিভি রিপোর্টার\nশ্রীনিবাস রেড্ডি – এসআই পি. শ্রীনিবাস নায়েক\nদুভবাসী মোহন – বাদ্যযন্ত্রের দোকানের মালিক\nমাস্টার নিখিল – টিংকু\n\n\n== সঙ্গীত ==\n\n\n== মুক্তি ==\n২০২১ সালের ফেব্রুয়ারিতে চলচ্চিত্রটির মুক্তির তারিখ নির্ধারণ করা হয় ১১ জুন, ২০২১। ২০২১ সালের আগস্টে আনুষ্ঠানিকভাবে ঘোষণা করা হয়েছিল যে, ভারতে কোভিড-১৯ মহামারীর কারণে চলচ্চিত্রটি প্রেক্ষাগৃহে মুক্তি পাবেনা; পরিবর্তে এটি ডিজনি+ হটস্টারে ডাইরেক্ট-টু-স্ট্রিমিং মুক্তি পাবে। চলচ্চিত্রটি ১৭ সেপ্টেম্বর, ২০২১-এ মুক্তি পায়। তবে, মার্কিন যুক্তরাষ্ট্রে হটস্টার-এর কার্যক্রম বন্ধ থাকায় তাদের সম্মিলিত প্রতিষ্ঠান হুলু-তে চলচ্চিত্রটি উপলব্ধ রয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মায়েস্ত্রো  (ইংরেজি)\nডিজনি+ হটস্টারে মায়েস্ত্রো"}