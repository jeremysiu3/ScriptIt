{"pageid": 10735, "title": "সারগাম (প্রতিষ্ঠান)", "url": "https://bn.wikipedia.org/wiki?curid=10735", "content": "সারগাম বাংলাদেশের সবচেয়ে পুরনো এবং সফল অডিও ক্যাসেট প্রযোজনাকারী প্রতিষ্ঠানগুলোর একটি। ১৯৮৫ সালে তৎকালীন পশ্চিম জার্মানি ফেরত এক বাংলাদেশীর উদ্যোগে এই সারগামের যাত্রা শুরু হয়। সারগাম-এর প্রথম প্রকাশিত অ্যালবাম অবসকিউর ব্যান্ডের ভলিউম ১।\n\n\n== ইতিহাস ==\nপ্রতিষ্ঠার পর থেকেই সারগাম বিভিন্ন ধরনের অ্যালবাম বের করত। তার মাঝে ব্যান্ড গান ছাড়াও আধুনিক, পপ, রবীন্দ্র, নজরুল সহ সব ধারার জনপ্রিয় সব শিল্পীদের অ্যালবাম বের করতো। এর পাশাপাশি সারগাম থেকে মাঝে মাঝে ইংরেজি অ্যালবামও বের হত।\nএর ক্যাসেটের কোণায় অ্যালবামের সংখ্যা লেখা থাকতো যেমনঃ সারগাম ১, সারগাম ২। এর ফলে প্রকাশিত অ্যালবামটি সারগামের কত তম অ্যালবাম সেটা সহজে বুঝা যেতো।\n\n\n== বাংলা ব্যান্ডের পৃষ্ঠপোষকতা ==\nবাংলা গানে ব্যান্ডের পথচলা সারগামের হাত ধরে শুরু হয় এবং অন্যতম পৃষ্ঠপোষক হিসেবে এর নাম সবচেয়ে উল্লেখ্যযোগ্য। বাংলাদেশে মেটাল ধারাকে জনপ্রিয় এবং প্রতিষ্ঠিত করতে সারগামের ভূমিকা অবিস্মরণীয়।\nসারগাম প্রযোজনা করেছে এমন ব্যান্ডের তালিকাঃ \n\nঅবসকিউর\nসোল্‌স\nচাইম\nআর্ক\nওয়ারফেজ\nনোভা\nরেঁনেসা\nপ্রমিথিউস\nমাইলস\nএলআরবি\nউইনিং\nফিলিংস\nমনিটর\nউইনডস\nশিঞ্জন\nমিউজিক টাচ\nলেসন\nইভস\nসিম্ফনি ইত্যাদি\n\n\n== অ্যালবাম ==\nসারগাম-এর প্রথম প্রকাশিত অ্যালবাম অবসকিউর ব্যান্ডের ভলিউম ১। এই অ্যালবামে ছিল মাঝ রাতে চাঁদ, ছাইরা গেলাম মাটির পৃথিবী, ভণ্ড বাবা সহ মোট ১২টি গান, যা তৎকালীন সময়ে খুবই জনপ্রিয় হয়েছিলো। এই অ্যালবামটি বাংলা ব্যান্ড গানের সর্বকালের সেরা অ্যালবামগুলোর একটি বিবেচনা করা হয়।\nসারগাম থেকে অনেক ব্যান্ডের প্রথম অ্যালবাম বের হয়েছে, যারা পরবর্তিতে জনপ্রিয়তা পেয়েছে।\n\nব্যান্ডের পাশাপাশি জনপ্রিয় শিল্পীদের একক অ্যালবামেও ছিল সারগাম-এর আধিপত্য।\n\n\n== তথ্যসূত্র ==\n\n\n== আরোও দেখুন ==\nবাংলা ব্যান্ড"}