{"pageid": 1170883, "title": "তাপস দাস", "url": "https://bn.wikipedia.org/wiki?curid=1170883", "content": "তাপস বাপি দাস (২২ সেপ্টেম্বর ১৯৫৪–২৫ জুন ২০২৩) ছিলেন একজন ভারতীয় গায়ক-গীতিকার, গিটারবাদক এবং সঙ্গীতজ্ঞ। তিনি ১৯৭৫ সালে কলকাতায় প্রতিষ্ঠিত বাংলা রক ব্যান্ড মহীনের ঘোড়াগুলির প্রতিষ্ঠাতা সদস্যদের মধ্যে অন্যতম ছিলেন। তার অনন্যতার কারণে তাকে 'মহীনের আদি ঘোড়া' সম্বোধন করা হতো।\n\n\n== প্রারম্ভিক জীবন ==\nতাপস দাস ১৯৫৪ সালের ২২ সেপ্টেম্বর একটি সাধারণ বাঙালি পরিবারে নারায়ণ চন্দ্র দাস এবং জ্যোৎস্না দাসের চতুর্থ পুত্র হিসেবে জন্মগ্রহণ করেন। ছোট বয়স থেকেই বাপির সঙ্গীত জগতের যাত্রা শুরু হয়। সুরের ক্ষেত্রে তার পছন্দ বৈচিত্র্যময়। তিনি তার মা, জ্যোৎস্না দাসকে তার প্রথম গুরু বা শিক্ষক হিসাবে বিবেচনা করেন। স্ব-শিক্ষিত গিটারবাদক বাপি, তার কলেজ জীবনে এই ছয় তারের যন্ত্রের সাথে সখ্যতা তৈরি করেন। ১৯৭৫ সালে, গৌতম চট্টোপাধ্যায়, প্রদীপ চ্যাটার্জি, রঞ্জন ঘোষাল, বিশ্বনাথ চট্টোপাধ্যায়, এব্রাহাম মজুমদার এবং তপেশ বন্দোপাধ্যায়ের সাথে বাপি প্রথম বাংলা রক ব্যান্ড মহীনের ঘোড়াগুলির অংশ হন।\n২০১৫ সালে, বাপি মহীন এখন ও বন্ধুরা নামে একটি বাংলা ব্যান্ড গঠন করেন। একই বছরের ৬ অক্টোবর, তিনি লগ্নজিতা চক্রবর্তী, মালবিকা ব্রহ্মা এবং তিতাস ভ্রমর সেনের সাথে মহীন এখন ও বন্ধুরা নামে একটি ইপি অ্যালবাম প্রকাশ করেন।  অ্যালবামটিতে পাঁচটি গান এবং মহীনের ঘোড়াগুলির প্রতি শ্রদ্ধাঞ্জলি প্রদর্শনকারী একটি অ্যালবাম রয়েছে।\n\n\n== মৃত্যু ==\nতাপস ২৫ জুন ২০২৩ সালে ফুসফুসের ক্যান্সারে আক্রান্ত হয়ে মৃত্যুবরণ করেন। মৃত্যুর পূর্বে ৩ জানুয়ারি ২০২৩ সালে পশ্চিমবঙ্গ সরকারের তত্ত্বাবধানে এসএসকেএমে ভর্তি করা হয়েছিল তাকে। তিনি মহীনের ঘোড়াগুলি ব্যান্ডের জীবিত শেষ সদস্য ছিলেন।\n\n\n== ডিস্কোগ্রাফি ==\n\n\n=== মহীনের ঘোড়াগুলি অ্যালবাম ===\nসংবিগ্ন পাখিকূল ও কলকাতা বিষয়ক\nঅজানা উড়ন্ত বস্তু বা অ-উ-ব\nদৃশ্যমান মহীনের ঘোড়াগুলি\n\n\n=== অন্যান্য ===\nমহীন এখন ও বন্ধুরা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তাপস দাস (ইংরেজি)\nডিস্কওগ্‌সে তাপস দাস ডিস্কতালিকা"}