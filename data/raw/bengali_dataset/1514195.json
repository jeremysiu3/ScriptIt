{"pageid": 1514195, "title": "নেহা রানা", "url": "https://bn.wikipedia.org/wiki?curid=1514195", "content": "নেহা রানা একজন ভারতীয় অভিনেত্রী। ইনি মূলত হিন্দি টেলিভিশন জগতের সাথে যুক্ত। নেহা সোনি টিভির ধারাবাহিক ইশক পার জোর নহি -তে  রিয়া মেহতার ভূমিকায় এবং কালারস টিভির জুনুনিয়াত ধারাবাহিকে ইলাহি দোসাঞ্জের ভূমিকায় অভিনয় করার জন্য সর্বাধিক পরিচিত।\n২০২৪ সালের আগস্ট থেকে, তিনি কালারস টিভির ধারাবাহিক মেঘা বর্ষেঙ্গে -তে \"মেঘা\" চরিত্রে অভিনয় করছেন।\n\n\n== কর্মজীবন ==\nনেহা রানাকে প্রথম ২০২০ সালের এপ্রিলে মারিজ-ই-ইশক শিরোনামের মিউজিক ভিডিওতে গায়ক শারিব সাবরির সাথে দেখা যায়। তিনি লেফট রাইট, খাস এবং তেরিয়া আখিয়ান এর মতো অন্যান্য অনেক মিউজিক ভিডিওতে কাজ করেছিলেন।\n২০২০ সালে, নেহা হিন্দি ছবি ইন্দু ইন বোরখা -তে প্রধান চরিত্রে অভিনয় করেছিলেন। তিনি অন্শ বাগরি অভিনীত ভেল্লা পান্তি চলচ্চিত্রে একটি সহায়ক চরিত্রে অভিনয় করেছিলেন।\n২০২১ সালে, নেহা সোনি টিভির ইশ্ক পর জোর নহি ধারাবাহিকে অভিনয়ের মাধ্যমে টেলিভিশন জগতে আত্মপ্রকাশ করেন। এই ধারাবাহিকে তিনি রিয়া মেহতার ভূমিকায় অভিনয় করেছিলেন। সেই একই বছর তিনি কালারস টিভির ধারাবাহিক ছোটি সর্দারনীতে অনুরিতা ভূমিকায় অভিনয় করেছিলেন।\n২০২২ সালে তিনি স্টার প্লাসের শো বান্নি চৌ হোম ডেলিভারিতে একটি পার্শ্ব চরিত্রে অভিনয় করেছিলেন। পরে সেই চরিত্রে কোনো উন্নতির সুযোগ না থাকায় তিনি সেই ধারাবাহিক ছেড়ে দেওয়ার সিদ্ধান্ত নেন।\n২০২৩ সালে, নেহা কালারস টিভির জুনুনিয়াতে ইলাহি দোসাঞ্জের ভূমিকায় অভিনয় করেন।  এই ধারাবাহিকে তিনি প্রথম প্রধান চরিত্রে অভিনয় করার সুযোগ পান। বর্তমানে নেহা কালারস টিভির ধারাবাহিক মেঘা বর্ষেঙ্গে -তে মেঘা চরিত্রে অভিনয় করছেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== বিশেষ উপস্থিতি ===\n\n\n=== মিউজিক ভিডিও ===\n\n\n== তথ্যসূত্র =="}