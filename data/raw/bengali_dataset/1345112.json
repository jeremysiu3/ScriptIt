{"pageid": 1345112, "title": "জাফরিন শেইক", "url": "https://bn.wikipedia.org/wiki?curid=1345112", "content": "জাফরিন শেইক জাফরিন (জন্ম ৭ই সেপ্টেম্বর ১৯৯৭) হলেন একজন বধির ভারতীয় টেনিস খেলোয়াড়। তিনি ২০১৩ এবং ২৯১৭ সালে ডেফলিম্পিকে ভারতের প্রতিনিধিত্ব করেছিলেন। তিনি পৃথ্বী সেখরের সাথে ২০১৭ গ্রীষ্মকালীন ডেফলিম্পিকে মিশ্র ডাবলসে একটি ব্রোঞ্জ পদক জয় করেছিলেন।\n\n\n== প্রাথমিক জীবন ==\nজাফরিন শেইক ১৯৯৭ সালের ৭ই সেপ্টেম্বর ভারতের অন্ধ্রপ্রদেশ রাজ্যের কুর্নুলে জন্মগ্রহণ করেছিলেন। তাঁর বাবার নাম এস জাকির আহমেদ, তাঁরা কুর্নুল শহরের বি ক্যাম্পে এপিএইচবি কলোনির বাসিন্দা। জাফরিন এমসিএ ফাইনাল ইয়ারের ছাত্রী।\n\n\n== খেলোয়াড় জীবন ==\nমাত্র আট বছর বয়সে জাফরিন টেনিস খেলা শুরু করেন। ভারতের সেরা মহিলা টেনিস খেলোয়াড়, সানিয়া মির্জার নজরে পড়ার পরে এবং তাঁর কাছ থেকে সহায়তা পাওয়ার পরে, বধির হওয়া সত্ত্বেও তিনি একজন শক্তিশালী টেনিস খেলোয়াড় হয়ে ওঠেন, তিনি সানিয়া মির্জা টেনিস একাডেমিতে প্রশিক্ষণ গ্রহণ করেছেন। একাডেমিটি হায়দ্রাবাদে অবস্থিত।\nতিনি ২০১৩ গ্রীষ্মকালীন ডেফলিম্পিকে ভারতের প্রতিনিধিত্ব করতে গিয়েছিলেন। এটি তাঁর প্রথম ডেফলিম্পিক উপস্থিতিও ছিল। পৃথ্বী সেখরের মতো, তিনি তাঁর প্রথম ডেফলিম্পিক ইভেন্টে একটিও পদক জিততে পারেননি। ২০১৭ সালের গ্রীষ্মকালীন ডেফলিম্পিকে ভারতের হয়ে প্রতিদ্বন্দ্বিতা করার জন্য তাঁকে বেছে নেওয়া হয়েছিল, ভারত এই বহু-ক্রীড়া ইভেন্টের জন্য ৪৬ জন অংশগ্রহণকারীর সমন্বয়ে একটি প্রতিনিধি দল পাঠিয়েছিল, এটি যে কোন গ্রীষ্মকালীন ডেফলিম্পিকে ভারতের পাঠানো সবচেয়ে বেশি সংখ্যক ক্রীড়াবিদের উপস্থিতি। ২০১৭ গ্রীষ্মকালীন ডেফলিম্পিকে পৃথ্বী সেখরের সাথে জাফরিন শেইক মিশ্র দ্বৈতে একটি ঐতিহাসিক ব্রোঞ্জ পদক জিতেছেন, যা টেনিসে ভারতের প্রথম ডেফলিম্পিক পদক হিসেবে চিহ্নিত হয়ে আছে।\nতিনি এ পর্যন্ত নয়টি আন্তর্জাতিক এবং আটটি জাতীয় পদক জিতেছেন।\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক টেনিস ফেডারেশনে জাফরিন শেইক (ইংরেজি)\nমহিলাদের টেনিস অ্যাসোসিয়েশনে জাফরিন শেইক জাফরিন(ইংরেজি)\nশেইক জাফরিন জাফরিন টেনিস এক্সপ্লোরারে\nজাফরিন শেইক জাফরিন কোরটেনিসে\nটেমপ্লেট:শীর্ষ ভারতীয় মহিলা টেনিস খেলোয়াড়টেমপ্লেট:শীর্ষ ভারতীয় মহিলা দ্বৈত টেনিস খেলোয়াড়"}