{"pageid": 1073905, "title": "জামিয়া মাদানিয়া বারিধারা, ঢাকা", "url": "https://bn.wikipedia.org/wiki?curid=1073905", "content": "জামিয়া মাদানিয়া বারিধারা, ঢাকা (সংক্ষেপে বারিধারা মাদ্রাসা) ঢাকা জেলার বারিধারা এলাকায় অবস্থিত একটি কওমি মাদ্রাসা। ১৯৮৮ সালে দারুল উলুম দেওবন্দের মূলনীতিকে সামনে রেখে হেফাজতে ইসলাম বাংলাদেশের প্রাক্তন মহাসচিব নূর হুসাইন কাসেমী এটি প্রতিষ্ঠা করেন। মাদ্রাসা প্রতিষ্ঠার ব্যাপারে সার্বিক সহযোগিতা করেছেন স্থানীয় দানবীর নাঈম উদ্দিন। মাদ্রাসাটিতে শুরু থেকেই দাওরায়ে হাদিস (মাস্টার্স) পর্যন্ত চালু করা হয়। ২০২০ সালে মাদ্রাসার ছাত্রসংখ্যা ছিল ১৭৫০ জন।\n\n\n== শিক্ষা ব্যবস্থা ==\n১৯৮৮ সালের ৯ জুন দরসে বুখারীর মাধ্যমে প্রথম শিক্ষাবর্ষের কার্যক্রম শুরু করা হয়। মাদ্রাসাটি বেফাকুল মাদারিসিল আরাবিয়া বাংলাদেশের অন্তর্ভুক্ত। মাদ্রাসার বর্তমান বিভাগসমূহ:\n\nমক্তব বিভাগ\nহিফয বিভাগ\nকিতাব বিভাগ\nছাত্র প্রশিক্ষণ বিভাগ\nছাত্র পাঠাগার\nমাসিক দেয়াল পত্রিকা\nসাহিত্য মজলিস\nসাপ্তাহিক বক্তৃতা মজলিস\nবিষয় ভিত্তিক তারবিয়ত ও প্রশিক্ষণের ব্যবস্থা।\nফতওয়া ও ফারায়েয বিভাগ\nকুতুবখানা (মাদ্রাসা লাইব্রেরি)\nলিল্লাহ বোর্ডিং\nআবাসিক ছাত্রাবাস\nখেদমতে খালাক বা সমাজ সেবা বিভাগ।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}