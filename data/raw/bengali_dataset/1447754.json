{"pageid": 1447754, "title": "আন্দ্রেই ক্রামারিচ", "url": "https://bn.wikipedia.org/wiki?curid=1447754", "content": "আন্দ্রেই ক্রামারিচ (ক্রোয়েশীয়: Andrej Kramarić; জন্ম: ১৯ জুন ১৯৯১) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে জার্মান ক্লাব টিএসজি হফেনহাইম এবং ক্রোয়েশিয়া জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে দ্বিতীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০০৫ সালে, ক্রামারিচ ক্রোয়েশিয়া অনূর্ধ্ব-১৪ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় আট বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০১৪ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ৯১ ম্যাচে ২৮টি গোল করেছেন।\n\n\n== প্রারম্ভিক জীবন ==\nআন্দ্রেই ক্রামারিচ ১৯৯১ সালের ১৯শে জুন তারিখে ক্রোয়েশিয়ার জাগরেবে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nক্রামারিচ ক্রোয়েশিয়া অনূর্ধ্ব-১৪, ক্রোয়েশিয়া অনূর্ধ্ব-১৬, ক্রোয়েশিয়া অনূর্ধ্ব-১৭, ক্রোয়েশিয়া অনূর্ধ্ব-১৮, ক্রোয়েশিয়া অনূর্ধ্ব-১৯, ক্রোয়েশিয়া অনূর্ধ্ব-২০ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০০৫ সালের ৩১শে মার্চ তারিখে তিনি ক্রোয়েশিয়া অনূর্ধ্ব-১৪ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৮ বছরে ৫৩ ম্যাচে অংশগ্রহণ করে ২২টি গোল করেছেন।\n২০১৪ সালের ৪ঠা সেপ্টেম্বর তারিখে, ২৩ বছর, ২ মাস ও ১৬ দিন বয়সে, ডান পায়ে ফুটবল খেলায় পারদর্শী ক্রামারিচ সাইপ্রাসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২২ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ক্রোয়েশিয়া ২–০ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে ক্রামারিচ সর্বমোট ৪ ম্যাচে ২টি গোল করেছেন। জাতীয় দলের হয়ে অভিষেকের ৫ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০১৪ সালের ৯ই সেপ্টেম্বর তারিখে, মাল্টার বিরুদ্ধে ম্যাচের ৮১তম মিনিটে নিকিৎসা ইয়েলাভিচের অ্যাসিস্ট হতে ক্রোয়েশিয়ার হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআন্দ্রেই ক্রামারিচ – ফিফা প্রতিযোগিতার রেকর্ড (ইংরেজি) \nআন্দ্রেই ক্রামারিচ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আন্দ্রেই ক্রামারিচ  (ইংরেজি)  \nসকারবেসে আন্দ্রেই ক্রামারিচ (ইংরেজি) \nবিডিফুটবলে আন্দ্রেই ক্রামারিচ  (ইংরেজি)  \nইইউ-ফুটবলে আন্দ্রেই ক্রামারিচ (ইংরেজি) \nট্রান্সফারমার্কেটে আন্দ্রেই ক্রামারিচ (ইংরেজি) \nওয়ার্ল্ডফুটবল.নেটে আন্দ্রেই ক্রামারিচ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আন্দ্রেই ক্রামারিচ (ইংরেজি)"}