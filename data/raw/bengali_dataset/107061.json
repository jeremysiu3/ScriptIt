{"pageid": 107061, "title": "টিপু সুলতান মসজিদ", "url": "https://bn.wikipedia.org/wiki?curid=107061", "content": "টিপু সুলতান শাহি মসজিদ কলকাতার একটি বিখ্যাত মসজিদ। ১৮৪২ সালে টিপু সুলতানের কনিষ্ঠ পুত্র প্রিন্স গোলাম মহম্মদ এই মসজিদটি নির্মাণ করান। এটি কলকাতার একটি গুরুত্বপূর্ণ পর্যটন আকর্ষণ। সকল ধর্মের মানুষের জন্য এই মসজিদের দ্বার উন্মুক্ত। মসজিদটির গঠনশৈলী টালিগঞ্জের গোলাম মহম্মদ মসজিদের অনুরূপ। অতীতে মসজিদে প্রার্থনাকারীদের অজু করার জন্য এসপ্ল্যানেড ট্যাঙ্ক নামে একটি বড় পুকুর খনন করা হয়েছিল। বর্তমানে এই পুকুরটির কোনো অস্তিত্ব নেই।\n\n\n== তথ্যসূত্র ==\n\n\n== আরও পড়ুন ==\nকলকাতার মন্দির-মসজিদ: স্থাপত্য-অলংকরণ-রূপান্তর, তারাপদ সাঁতরা, আনন্দ পাবলিশার্স প্রাঃ লিঃ, কলকাতা, ২০০২, পৃ. ৮৬-৮৭\n\n\n== বহিঃসংযোগ ==\n\nফ্লিকার: sultan kolkata/ \"tipu sultan kolkata\" ট্যাগসহ স্থিরচিত্র\n\nSatellite picture by Google Maps"}