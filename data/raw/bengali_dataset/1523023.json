{"pageid": 1523023, "title": "ফারহিন", "url": "https://bn.wikipedia.org/wiki?curid=1523023", "content": "ফারহিন প্রভাকর ( জন্ম নাম ফারহিন খান ) একজন ভারতীয় অভিনেত্রী, যিনি হিন্দি, কন্নড় এবং তামিল ইটযাদি বিবিধ ভাষার ছবিতে কাজ করেন। ১৯৯২ সালে জান তেরে নাম সিনেমায় একটি সংক্ষিপ্ত চরিত্রে কাজ করার মাধ্যমে তার অভিনয় জীবন শুরু হয়। অভিনেত্রী মাধুরী দীক্ষিতের সাথে তার বেশ সাদৃশ্য আছে। ফারহিন কিছু দক্ষিণ ভারতীয় ছবিতেও অভিনয় করেছিলেন, যেখানে তিনি বিন্দিয়া নামে পরিচিত ছিলেন। তিনি ১৯৯৪ সাল থেকে প্রাক্তন ক্রিকেটার মনোজ প্রভাকরের সাথে বিবাহিত। \n\n\n== প্রাথমিক এবং ব্যক্তিগত জীবন ==\nফারহিন একটি ভারতীয় মুসলিম পরিবারে জন্মগ্রহণ করেছিলেন। \n১৯৯৩ সালে তিনি ক্রিকেটার মনোজ প্রভাকরের সাথে তার দেখা হয় এবং শীঘ্রই তারা একে অপরের সাথে সম্পর্কে জড়িয়ে পড়েন; সেই সময় প্রভাকর একটি অসুখী দাম্পত্য জীবনের মধ্য দিয়ে যাচ্ছিলেন।  ১৯৯৪ সালে তাদের নিকাহ হয়েছিল। এই দম্পতির দুটি পুত্র রয়েছে: রাহিল এবং মানবংশ। ২০০৮ সালে প্রভাকর তার প্রথম স্ত্রী সন্ধ্যার সাথে বিবাহবিচ্ছেদ করেন। এরপর পরের বছর তিনি এবং ফারহিন ঐতিহ্যবাহী হিন্দু বিবাহ অনুষ্ঠান অনুসারে আবার বিয়ে করেন। \nফারহিন বিয়ের পর তার স্বামীর পদবি গ্রহন করেছেন এবং কখনও কখনও তাকে ফারহিন প্রভাকর নামেও ডাকা হয়।  এই দম্পতি জনসাধারণের কাছে খুব কম পরিচিত। তারা ছেলেদের এবং প্রভাকরের বাবার সাথে দিল্লিতে থাকেন। প্রভাকরের বড় ছেলে রোহন (তার প্রথম স্ত্রীর সন্তান) এবং রোহনের স্ত্রীও পরিবারের সাথে থাকেন। \n\n\n== কর্মজীবন ==\n১৯৯২ সালে দীপক বলরাজ ভিজের জান তেরে নাম সিনেমার মাধ্যমে চলচ্চিত্র জগতে ফারহিনের অভিষেক হয়। এই চলচ্চিত্রে তিনি রনিত রায়ের সাথে জুটি বাঁধেন। প্রধান অভিনেত্রী মাধুরী দীক্ষিতের সাথে তার মিলের কারণে তিনি তাৎক্ষণিকভাবে জনপ্রিয় হয়ে ওঠে। ফারহিন বাজিগর (১৯৯৩)  চলচ্চিত্রে পার্শ্ব চরিত্রে অভিনয় করতে অস্বীকৃতি জানান, যেটিতে শিল্পা শেঠি অভিনয় করেছিলেন এবং এটি তার জন্য একটি যুগান্তকারী ভূমিকা প্রমাণিত হয়েছিল। \nফারহিন কমল হাসানের কালাইগান (১৯৯৩) চলচিত্রে অভিনয়ের জন্য বাজিগর চলচ্চিত্রে অভিনয় করার প্রস্তাব প্রত্যাখ্যান করেছিলেন। এই চলচ্চিত্রে তিনি কমল হাসানের অভিনীত চরিত্রের প্রেমিকা দিব্যার ভূমিকায় অভিনয় করেছিলেন। দ্য ইন্ডিয়ান এক্সপ্রেসের একজন সমালোচক উল্লেখ করেছেন যে ছবিতে তার তেমন কিছু উল্লেখযোগ্য অবদান ছিলনা।  এই সময়ের মধ্যে, ফারহিন হাল্লি মেশত্রু (১৯৯২) নামক চলচ্চিত্রে অভিনয় করেছিলেন—যা প্রথম কন্নড় চলচ্চিত্র।  এছাড়াও তিনি আগ কা তুফান (১৯৯৩), ফৌজ (১৯৯৪) এবং নজর কে সামনে (১৯৯৫) ইত্যাদি চলিচ্চিত্রে কাজ করেন। নজর কে সামনে চলচ্চিত্রে তিনি অভিনেতা অক্ষয় কুমারের সাথে কাজ করেন। তিনি ১৯৯৮ সালে চলচ্চিত্র জগত থেকে অবসর গ্রহন করেন। \n২০১৪ সালে, ফারহিন তার প্রথম ছবি জান তেরে নাম -এর দ্বিতীয় সংকলনে অভিনয়ের মাধ্যমে চলচ্চিত্রে প্রত্যাবর্তনের ঘোষণা দেন, যা পুনরায় দীপক বলরাজ বিজ পরিচালিত হওয়ার কথা ছিল।  ২০২২ সাল পর্যন্ত, তিনি দুটি অভিনয় প্রকল্পে কাজ করছেন: হরিশ কোটিয়ানের রেট (যা অ্যামাজন প্রাইম ভিডিওতে মুক্তি পাবে) এবং শিবম নায়ারের পরবর্তী পরিচালনামূলক প্রকল্প। \n\n\n== আংশিক চলচ্চিত্র তালিকা ==\n\n\n== তথ্যসূত্র =="}