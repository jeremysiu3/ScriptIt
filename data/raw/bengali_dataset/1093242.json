{"pageid": 1093242, "title": "ক্লিমেনসন বিজারণ", "url": "https://bn.wikipedia.org/wiki?curid=1093242", "content": "ক্লিমেনসন বিজারণ হলো একটি রাসায়নিক বিক্রিয়া, যেখানে জিংক অ্যামালগাম এবং গাঢ় হাইড্রোক্লোরিক অ্যাসিড ব্যবহার করে কিটোন (বা অ্যালডিহাইড) এর বিজারণ ঘটিয়ে অ্যালকেনে পরিণত করা হয়। এই বিক্রিয়ার নামকরণ হয়েছে ড্যানিশ রসায়নবিদ এরিক ক্রিশ্চিয়ান ক্লিমেনসনের নামানুসারে।\n\nমূল ক্লিমেনসন বিজারণ বিক্রিয়ার পরিবেশ, ফ্রিডেল-ক্রাফট অ্যাসাইলেশনের উৎপাদের মতো অ্যারাইল-অ্যালকাইল কিটোন বিজারণে অধিক কার্যকরী। ফ্রিডেল-ক্রাফট অ্যাসাইলেশনের দুই ধাপ বিক্রিয়া এবং এরপর ক্লিমেনসন বিজারণ, অ্যারিনসমূহের প্রাথমিক অ্যালকাইলেশনের একটি চিরাচরিত কৌশল। অ্যালিফ্যাটিক বা সাইক্লিক কিটোন এর ক্ষেত্রে, বিক্রিয়ার পরিবেশ পরিবর্তন করে, ডাইইথাইল ইথার বা এসিটিক অ্যানহাইড্রাইডে হাইড্রোজেন ক্লোরাইডের অ্যানহাইড্রাস বা শুষ্ক দ্রবণে সক্রিয় জিংক এর গুড়া ব্যবহার আরও অধিক কার্যকর।\nবিক্রিয়ার সাবস্ট্রেটটিকে অবশ্যই ক্লিমেনসন বিজারণ এর তীব্র অম্লীয় পরিবেশের (৩৭% হাইড্রোক্লোরিক অ্যাসিড) প্রতি সহনশীল হতে হয়। এক্ষেত্রে বেশ কিছু বিকল্প বিদ্যমান। যেসব অ্যাসিড-সংবেদনশীল সাবস্ট্রেট, তীব্র ক্ষারে স্থিতিশীল থাকে সেগুলো উলফ-কিশনার বিজারণ প্রক্রিয়ায় বিজারিত করা যেতে পারে। রেনি নিকেলের উপস্থিতিতে হাইড্রোজেনোলাইসিসের প্রতি স্থিতিশীল সাবস্ট্রেট এর জন্য আরও মৃদু একটি পদ্ধতি হলো দুই ধাপ বিশিষ্ট মোজিংগো বিজারণ।\nক্লিমেনসন বিজারণ বিক্রিয়ার প্রাচীনতা সত্ত্বেও, বিক্রিয়ার কৌশলটি এখনও অস্পষ্ট রয়ে গেছে। বিক্রিয়াটির হেটেরোজেনাস বা বিবিধ প্রকৃতির কারণে, এর অধিযন্ত্রবাদী অধ্যয়ন বেশ কঠিন এবং এর সম্পর্কে কেবলমাত্র হাতে গোনা কয়েকটি গবেষণাপত্র প্রকাশিত হয়েছে।\n\n\n== তথ্যসূত্র ==\n\n\n=== টীকা ===\n\n\n=== উদ্ধৃতি ===\n\n\n== বিস্তারিত পঠন ==\nMartin, E. L. (১৯৪২)। \"The Clemmensen reduction\": 155। \nBuchanan, J. G. St. C.; Woodgate, P. D. (১৯৬৯)। \"The Clemmensen reduction of difunctional ketones\": 522। ডিওআই:10.1039/QR9692300522। \nVedejs, E. (১৯৭৫)। \"Clemmensen reduction of ketones in anhydrous organic solvents\": 401–422। \nYamamura, S.; Nishiyama, S. (১৯৯১)। \"1.13.2.2 Clemmensen reduction\": 309–313।"}