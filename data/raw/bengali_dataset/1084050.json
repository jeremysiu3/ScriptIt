{"pageid": 1084050, "title": "তন্বী খান্না", "url": "https://bn.wikipedia.org/wiki?curid=1084050", "content": "তন্বী খান্না (জন্ম ২৩শে জুলাই ১৯৯৬) একজন ভারতীয় মহিলা পেশাদার স্কোয়াশ খেলোয়াড় এবং ভারতীয় স্কোয়াশ দলের নিয়মিত সদস্য। তিনি বর্তমানে জাতীয় র্যাঙ্কিং-য়ে চতুর্থ সর্বোচ্চ খেলোয়াড় এবং ভারতের সেরা স্কোয়াশ খেলোয়াড়দের একজন হিসেবে বিবেচিত। তিনি কলম্বিয়া লায়ন্স স্কোয়াশ দলের হয়েও খেলেন যা কলম্বিয়া বিশ্ববিদ্যালয়ের অন্তর্গত। ২০১৯ সালের সেপ্টেম্বর মাসে তার সর্বোচ্চ পিএসএ বিশ্ব র র্যানকিং ৯৮ অর্জন করেন এবং ২০১৯-২০ পিএসএ ওয়ার্ল্ড ট্যুরের সময় প্রথমবারের মতো শীর্ষ একশত খেলোয়াড়ের তালিকায় এ স্থান করে নেন।\n\n\n== কর্মজীবন ==\nতিনি ২০১৮ এশিয়ান গেমসে ভারতের প্রতিনিধিত্ব করেন এবং রৌপ্য পদক জিতেছেন মহিলা দলের হয়ে। তিনি ২০১৯ মহিলা এশিয়ান ব্যক্তিগত স্কোয়াশ চ্যাম্পিয়নশিপেও অংশ নিয়েছিলেন এবং কোয়ার্টার ফাইনালে উঠেছিলেন। কোয়ার্টার ফাইনালে তিনি অন্য এক ভারতীয় স্কোয়াশ খেলোয়াড় জোশনা চিনাপ্পার কাছে হেরে যান।\nতন্বী খান্না আইভী লিগে কলম্বিয়া লায়ন্সের প্রতিনিধিত্ব করেন এবং ২০১৬-২০১৮ থেকে টানা তিন বছর প্রথম দল অল-আইভি লিগে মনোনীত হন। ২০১৮ দক্ষিণ এশিয়ান গেমস তিনি একক বিভাগে স্বর্ণপদক বিজয়ী হয়েছিলেন।\n\n\n== তথ্যসূত্র =="}