{"pageid": 1524630, "title": "সুফিয়ানী", "url": "https://bn.wikipedia.org/wiki?curid=1524630", "content": "সুফিয়ানী ( আরবি: السفیاني   ) ইসলামী ধর্মতত্ত্বের একজন ব্যক্তিত্ব যাকে সাধারণত হাদিসে একজন অত্যাচারী হিসেবে চিত্রিত করা হয়েছে যে বিশৃঙ্খলা ও অশান্তি ছড়িয়ে দিবে। শিয়া হাদিস অনুসারে, সুফিয়ানী রজব মাসে নিজেকে প্রকাশ করবে। \nসুফিয়ানী সম্পর্কে সুন্নি ও শিয়া উভয় হাদিসেই বর্ণনা পাওয়া যায়।  সুফিয়ানী ও  শেষ সময়ের অন্য একজন ব্যক্তি, দাজ্জালের মধ্যে তফাৎ রয়েছে।  বলা হয় যে , সেঃ\n\nশিশুদের হত্যা করবে এবং গর্ভবতী মহিলাদের পেট ছিঁড়ে ফেলবে।\nনবীর পরিবারের লোকদের হত্যা করবে।\nএবং সিরিয়ায় রাজত্ব করবে।\nআরও বলা হয় যে, যখন ইমাম মাহদী আবির্ভূত হবেন, তখন সুফিয়ানী তাকে ধরে হত্যা করার জন্য একটি সেনাবাহিনী পাঠাবে, কিন্তু যখন সুফিয়ানী এবং তার সেনাবাহিনী বাইদার মরুভূমিতে পৌঁছাবে, তখন তাদের গ্রাস করা হবে। \nতবে, বেশিরভাগ সুন্নি সূত্র দাবি করে যে সুফিয়ানীদের বর্ণনাকারী হাদিসগুলি বিশ্বাসযোগ্য না ,  এসব হাদিস শিয়া এবং আব্বাসীয়দের মনোভাবসম্পন্ন ঐতিহ্যবাদীদের দ্বারা রচিত এবং একজন কিংবদন্তির বিকৃত সংস্করঙকে তুলে ধরা হয়েছে।  অন্যরা তাকে একজন দুষ্কৃতকারী হিসেবে বর্ণনা করে, তাকে মাহদীর শত্রু নয় বরং একজন মিত্র হিসেবে বর্ণনা করে। \n\n\n== ভবিষ্যদ্বাণী ==\n\n\n=== ভূমিকা ===\nসুফিয়ানীর আবির্ভাবের পূর্বেই মাগরেবে একটি ফিতনা দেখা দেবে এবং সর্বত্র ছড়িয়ে পড়বে, যার ফলে কোন দল বা গোষ্ঠী এর হাত থেকে নিজেকে রক্ষা করতে পারবে না।মাগরিবে (পশ্চিমে) বিশৃঙ্খলা, কলহ এবং ভয়-ভীতির দেখা দেবে, কলহ আরও বৃদ্ধি পাবে। এক ধরণের বিশৃঙ্খলার আবির্ভাব ঘটবে যার থেকে কোনো দলই নিজেকে রক্ষা করতে পারবে না এবং তাৎক্ষণিকভাবে সকল দিকে ছড়িয়ে পড়বে। এই অবস্থা চলতে থাকবে যতক্ষণ না কেউ এসে বলবেঃ \"হে মানুষ, এখন থেকে তোমাদের নেতা হলেন ইমাম মাহদী (আ.)।\" পরবর্তীতে পশ্চিমে শুরু হওয়া বিদ্রোহ শামে ( লেভান্ট ) পৌঁছাবেঃ দুটি দল এই অঞ্চলের নিয়ন্ত্রণের জন্য লড়াই করবে; যতক্ষণ না তাদের সেনাবাহিনী ক্লান্ত হয়ে পড়ে ততক্ষণ পর্যন্ত লড়াই করবে।\n\n\n=== আগমন ===\nবলা হয় যে এই ঘটনার পর, সুফিয়ানী দামেস্কে আবির্ভূত হবে এবং সে ট্রান্সজর্ডানের শুষ্ক উপত্যকায় একটি বিদ্রোহ শুরু করবে এবং দামেস্ক দখলের জন্য অগ্রসর হবে; বলা হয় যে সে প্রচুর সমর্থন পাবে এবং  সিরিয়ার বাকি অংশ দখলের জন্য অগ্রসর হবে, অন্য দুটি প্রতিদ্বন্দ্বী শক্তিকে পরাজিত করবে। কথিত আছে যে, শামের পাঁচটি জেলা দখল করার পর, সুফিয়ানী ইরাকে সেনাবাহিনী পাঠাবে।\n\nআবু হুরায়রা রা. বর্ণনা করেন যে, নবী সাল্লাল্লাহু আলাইহি ওয়াসাল্লাম বলেছেনঃদামেস্কের গহীন থেকে একজন মানুষ বেরিয়ে আসবে। তার নাম হবে সুফিয়ানী। তার অনুসারীদের অধিকাংশই কালব গোত্রের হবে। সে নারীদের পেট ছিঁড়ে হত্যা করবে, এমনকি শিশুদেরও হত্যা করবে। আমার পরিবারের একজন লোক হারামে আবির্ভূত হবে, তার আগমনের খবর সুফিয়ানীর কাছে পৌঁছাবে এবং সে তার একটি সেনাবাহিনী তার কাছে পাঠাবে। তিনি (মাহদী) তাদের পরাজিত করবেন। তারপর তারা যারা অবশিষ্ট থাকবে তারা পলায়ন করবে যতক্ষণ না তারা একটি মরুভূমিতে পৌঁছাবে এবং তাদের গ্রাস করা হবে। যে তাদের সম্পর্কে অন্যদের জানিয়েছিল সে ছাড়া আর কেউ রক্ষা পাবে না। নু'আইম বিন হাম্মাদ ,খালিদ বিন মা'দানের উদ্ধৃতি দিয়ে বলেন, \"সুফিয়ানী তিনটি লাঠি হাতে নিয়ে আবির্ভূত হবে। সে যাকে আঘাত করবে সে মারা যাবে।\"\nবলা হয় যে, সুফিয়ানীর বেশিরভাগ অনুসারী  বনু কালব গোত্রের হবে। যারা তার বিরোধিতা করার সাহস করবে তাদের সাথে তারা(অনুসারী) যুদ্ধ করবে। অন্যায়-অবিচারই রাজত্ব করবে এবং সুফিয়ানীর জুলুম নারী ও শিশুদের উপরও বিস্তৃত হবে। কায়েস গোত্র তার বিরুদ্ধে উঠবে; কিন্তু তারা সফল হবে না এবং সে তাদের সকলকে হত্যা করবে। সুফিয়ানীর আশ্চর্যের মধ্যে একটি হলো তার লাঠি, যেগুলো আঘাত করলে যে কাউকেই হত্যা করতে পারবে।\nআরও বলা হয় যে, সুফিয়ানীর সেনাবাহিনী ইরাকের কুফা শহরে যাবে এবং সেখান থেকে সে খোরাসানের বিরুদ্ধে যুদ্ধ শুরু করবে। ইস্তাখরের দরজায়, শুআইব বিন সালেহ এবং হাশিমীরা একত্রিত হবে এবং তার সেনাবাহিনীর সাথে যুদ্ধ করবে। এই যুদ্ধে অনেক প্রাণহানি ঘটবে এবং সুফিয়ানী সাময়িকভাবে পরাজিত হবে। এই সময়েই মাহদীর আবির্ভাবের জন্য আকুল আকাঙ্ক্ষা সর্বজনীন হয়ে ওঠে।\nআরও বলা হয় যে, সুফিয়ানীর সেনাবাহিনী ইমাম মাহদীকে ধরে আনার জন্য ইরাক থেকে অগ্রসর হবে। তবে, যখন তারা যি হুলাইফার কাছে মরুভূমিতে পৌঁছাবে, তখন মাটি তাদের গ্রাস করবে। খবরটি জানাতে দুজন পালিয়ে যাবে, কিন্তু ঘটনাটি জানার পরও সে দমে যাবে না। কুরাইশদের কিছু লোক কনস্টান্টিনোপলে পালিয়ে যাবে, যা মুসলিমদের নিয়ন্ত্রণে থাকবে না। সুফিয়ানী তাদের ফিরে আসার জন্য বলবে, এবং যখন তারা আসবে, তখন তাদের এবং তাদের মিত্রদের হত্যা করা হবে।\n\n\n=== সুফিয়ানীর মৃত্যু ===\nভবিষ্যদ্বাণী অনুসারে, যখন সুফিয়ানী মাহদীর কথা জানতে পারবে, তখন সে এবং তার সেনাবাহিনী মাহদীর উপর আক্রমণ করার জন্য ইরাকের দিকে যাবে। যখন সেনাবাহিনী বাইদা অঞ্চলে প্রবেশ করবে, তখন মাটি তার সেনাবাহিনীকে গ্রাস করবে, কেবল ২ বা ৩ জন ব্যক্তি ছাড়া।  খাসফ-আল-বাইদার ঘটনা সম্পর্কে বিভিন্ন হাদিসে তার সেনাবাহিনীর আকার বর্ণনা করা হয়েছে।     কিছু সূত্র বলে যে সুফিয়ানী বাহিনীর সংখ্যা হবে ১২,০০০;   আবার কিছু সূত্র বলে ১,৭০,০০০   এবং কিছু সূত্র বলে ৩,০০,০০০  শিয়া ভাষ্যকার শাইখ তাবারসী সুফিয়ানীর বাহিনীর ভাগ্য সম্পর্কে কুরআনের ৩৪:৫১ আয়াতের ব্যাখ্যা করে একে বায়দা মরুভূমির সেনাবাহিনী হিসেবে উল্লেখ করেছেন, যেখানে পৃথিবী তাদের গ্রাস করবে । \n\n\n== দাবিদারগণ ==\n৭৪৯ থেকে ১৪১৩ খ্রিস্টাব্দের মধ্যে লেভান্টে কমপক্ষে নয়জন ব্যক্তি নিজেকে সুফিয়ানী দাবি করে বিদ্রোহ করেছিলেন। প্রথম জন ছিলেন জিয়াদ ইবনে আবদুল্লাহ ইবনে ইয়াজিদ ইবনে মুয়াবিয়া ইবনে আবি সুফিয়ান, যিনি আব্বাসীয়দের বিরুদ্ধে বিদ্রোহ করেছিলেন। ৭৫৪ সালে দ্বিতীয় সুফিয়ানী বিদ্রোহ করে। প্রায় একশ বছর পর আবু হারব আল-মুবুরকা এই সুফিয়ানী দাবি করেন। ১৪১৩ সালে,জনৈক ব্যক্তি এই উপাধি ব্যবহার করে মামলুক সালতানাতের বিরুদ্ধে বিদ্রোহ করে। তিনি হাদিসগুলো হুবহু অনুসরণ করার চেষ্টা করেছিলেন, কিন্তু মামলুকরা তাকে দমন করে হত্যা করে। \n\n\n== সন্দেহ বা দ্বিধা ==\nসুফিয়ানীর কাহিনীর কিছু বিবরণ সম্পর্কে পণ্ডিত মুহাম্মদ বেনশিলি সন্দেহ প্রকাশ করে বলেন,তিনি মাহদীর বিরুদ্ধে দুটি সৈন্যদল পাঠাবেন, নাকি কেবল একটি সৈন্যদল পাঠাবেন, অথবা তিনি নিজেই তার সৈন্যদলসহ নিমজ্জিত হবেন, নাকি বাগদাদেই থাকবেন, তা বলা সম্ভব নয়। বিস্তারিত বিবরণের বাইরে গিয়ে, অন্তত একটি উৎস (সালাফি ফতোয়া সাইট IslamQA.info ) সুফিয়ানীর হাদিসকে ভিত্তিহীন বলে মনে করে। আল-আলবানী (১৯১৪-১৯৯৯) এর উদ্ধৃতি দিয়ে এটিকে মুনকার (অন্য সহীহ হাদিসের বিরুদ্ধে যাওয়া এবং একজন দুর্বল বর্ণনাকারীর উপস্থিতি) এবং সনদে ত্রুটি-বিচ্যুতি উল্লেখ করে।  ইবনে উসাইমীনও সুফিয়ানীর হাদীসকে দুর্বল বর্ণনা বলে মনে করেন।  (মনসুর লেঘাইয়েরও গল্পের সত্যতা নিয়ে সন্দেহ আছে। \nপণ্ডিত উইলফার্ড মাদেলুং লিখেছেন যে \"মাহদীর প্রতিদ্বন্দ্বী এবং প্রতিপক্ষ হিসেবে সুফিয়ানীর ভবিষ্যদ্বাণী বারবার সাম্প্রতিক পণ্ডিতদের দৃষ্টি আকর্ষণ করেছে\", যারা এটিকে ঐশ্বরিক ওহী নয় বরং আব্বাসীয় রাজবংশের শত্রুদের এবং তাদের বিভিন্ন আশার প্রতি ইঙ্গিত করেন যে \"উমাই পরিবারের সুফিয়ানী শাখার কিছু সদস্য\" আব্বাসীয়দের উৎখাত করবে এবং উমাইয়া রাজবংশ পুনরুদ্ধার করবে। আব্বাসীয় রাজবংশের সমর্থকরা তখন এটিকে একজন খ্রীষ্ট-বিরোধী ব্যক্তির ভবিষ্যদ্বাণীতে রূপান্তরিত করে যিনি ভালো মুসলমানদের হত্যা করবেন।\"... সিরিয়ানরা আবি মুহাম্মদের মৃত্যু স্বীকার করতে অস্বীকৃতি জানায় এবং বিশ্বাস করে যে তিনি আল-তায়েফের পাহাড়ে লুকিয়ে আছেন, যেখান থেকে তিনি বিজয়ের সাথে পুনরায় আবির্ভূত হবেন, সম্ভবত এটি মুহাম্মদ বিন আল-হানাফিয়া সম্পর্কে কায়সিনি বিশ্বাসের উপর ভিত্তি করে তৈরি একটি বিশ্বাস। তারা  আবি মোহাম্মাদকে নিজেদের বিশ্বাস ও সংস্কৃতি দিয়ে নতুনভাবে চিত্রায়িত করেছে । এর মধ্যে কিছু এখনও ঐতিহ্যবাদীদের দ্বারা শিয়া এবং আব্বাসীয়পন্থীদের  তৈরি বিকৃত সংস্করণে স্বীকৃত, যেখানে তাকে একজন সিরিয়ান বীর থেকে দাজ্জালের অনুরূপ একটি অত্যাচারী ব্যক্তি হিসেবে চিত্রায়িত করা হয়েছে।\" উইলিয়াম ম্যাকক্যান্টস শিয়া ঐতিহাসিক ক্রোধ এবং সুফিয়ানি নামক এক সর্বনাশকারী শত্রুর ভবিষ্যদ্বাণীর মধ্যে একটি সংযোগ খুঁজে পান। তিনি লিখেছেন যে, হাদিসে সুফিয়ানকে আবু সুফিয়ানের বংশধর বলে অভিহিত করা হয়েছে, যার পুত্র ইসলামী সাম্রাজ্যের নিয়ন্ত্রণের জন্য মুহাম্মদ(স) এর জামাতা আলীর সাথে যুদ্ধ করেছিলো। ইবনে আবু সুফিয়ান অবশেষে খলিফা হোন এবং উমাইয়া রাজবংশ প্রতিষ্ঠা করেন, কিন্তু বিরোধী পক্ষের মতে  আলী(র) এর খলিফা হওয়া উচিত এবং নবী (সাঃ) এর মাহদীর হাতে নতুন রাজবংশের পতনের ভবিষ্যদ্বাণীর বাণী প্রচার করতে শুরু করে, একটি ভবিষ্যদ্বাণী উদ্ধৃত করে বলেন: \"যখন সুফিয়ানী কুফায় [ইরাকের একটি শহর] পৌঁছাবে এবং মুহাম্মদের(সঃ) পরিবারের সমর্থকদের হত্যা করবে, তখন মাহদী আসবেন\" \nবিপরীতে, ম্যাকক্যান্টস লিখেছেন যে সুন্নিদেরও একজন সুফিয়ানী সম্পর্কে ভবিষ্যদ্বাণী রয়েছে, তবে কেউ কেউ তাকে বীরত্বপূর্ণ ভঙ্গিতে অন্তর্ভুক্ত করেছেন, \"মাহদীর পক্ষে তার শত্রুদের বিরুদ্ধে লড়াই করবেন: 'সুফিয়ানী এবং মাহদী দুটি ঘোড়দৌড়ের ঘোড়ার মতো বেরিয়ে আসবেন। সুফিয়ানী তার পাশের (অঞ্চল) অঞ্চলকে পরাজিত করবে এবং মাহদী তার পাশের (অঞ্চল) অঞ্চলকে পরাজিত করবে।'\" ম্যাকক্যান্টস 'জনপ্রিয় সিরিয়ান সালাফি ধর্মগুরু' আদনান আল-আরুরের উদ্ধৃতি দিয়ে বলেছেন, সিরিয়ার গৃহযুদ্ধে সুন্নি বিদ্রোহীদের বিজয়ের দিকে পরিচালিত করার জন্য সুফিয়ানীর আবির্ভাবের আশা করেন: \"আল্লাহর ইচ্ছায়, আমরা সকলেই সুফিয়ানীর সেনাবাহিনীতে থাকব, যারা আল্লাহর অনুমতিক্রমে (সিরিয়ায়) আবির্ভূত হবে,\" এই বলে দোয়া করেন জনপ্রিয় সিরিয়ান সালাফি ধর্মগুরু এবং বিদ্রোহের সমর্থক আদনান আল-আরুর, যিনি বর্তমানে সৌদি আরবে বসবাস করেন। \n\nখাসফ আল-বাইদা'\nআবু মুহাম্মদ আল-সুফিয়ানী\nআল-মুবারকা\nমাহদী\nমাসিহ আদ-দাজ্জাল\nইসলামিক পরলোকগমনবিদ্যা\nনফসে জাকিয়া (পবিত্র আত্মা)\nমুহাম্মদ আল-মাহদীর পুনরাবির্ভাব\nমুহাম্মদ আল-মাহদীর পুনরাগমনের লক্ষণ\n\n\n== টীকা =="}