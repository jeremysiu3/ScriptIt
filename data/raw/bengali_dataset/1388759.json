{"pageid": 1388759, "title": "মধুরাষ্টক", "url": "https://bn.wikipedia.org/wiki?curid=1388759", "content": "মধুরাষ্টকম্ ( সংস্কৃত: मधुराष्टकम्  ) হলো হিন্দু ভক্তি সাধক বল্লভ রচিত কৃষ্ণ ভক্তিমূলক সংস্কৃত অষ্টকম । বল্লভ ছিলেন  তেলুগু ব্রাহ্মণ। তিনি  কৃষ্ণের নিষ্কাম ভক্তি ও সেবা-এর গুরুত্ব আরোপকারী পুষ্টিমার্গের প্রচার করেছিলেন।  কিংবদন্তি অনুসারে, শ্রাবণ শুক্ল একাদশীর মধ্যরাতে কৃষ্ণ স্বয়ং বল্লভের সম্মুখে আবির্ভূত হলে তিনি কৃষ্ণের মাহাত্ম্যপূর্ণ মধুরাষ্টকম্ রচনা করেন।\nতিনি সংস্কৃতে ব্যাসসূত্র ভাষ্য, জৈমিনি সূত্র ভাষ্য, ভাগবত সুবোধিনী টিকা, পুষ্টি প্রবল মর্যাদা ও সিদ্ধান্ত রহস্য আদি বহু গ্রন্থ রচনা করেছেন।\nবল্লভের ভক্তিমূলক স্তোত্র \"মধুরাষ্টকম্\" ভক্তকে পুষ্টিমার্গে পরিচালিত করার জন্য সৃষ্টি করা হয়েছিল। পুষ্টিমার্গ হলো অনুগ্রহের পথ যেখানে কৃষ্ণের প্রতি নিরন্তর প্রেম-পূর্ণ ভক্তি বিদ্যমান এবং ভক্তি,  কীর্তন ,  স্মরণ , ধারণা,  দেবতার আনন্দময় ছবি দেখা  ( দর্শন )   ও দেবতাকে সেবা প্রদান পুষ্টিমার্গীয় সম্প্রদায়ের সাধারণ বৈশিষ্ট্য। পুষ্টিমার্গ দর্শন অনুসারে, এই কৃত্যসমূহ ভক্তকে কৃষ্ণের আনন্দময় লীলায় প্রবেশ করতে ও কৃষ্ণের প্রকৃত সারমর্ম (স্বরূপ) অনুভব করতে সাহায্য করে যা প্রকৃতপক্ষে মধুরাষ্টকমে সংক্ষিপ্তভাবে বর্ণিত হয়েছে। মধুরাষ্টকম্‌ কৃষ্ণোপলব্ধির গুরুত্বপূর্ণ ভূমিকা বলে বিবেচিত হয়।\n\n\n== ধারা ==\nঅষ্টকম  শব্দটি সংস্কৃত শব্দ অষ্ট থেকে উদ্ভূত। অষ্ট অর্থ \"আট\"। একটি অষ্টকম্  আটটি স্তবক দ্বারা গঠিত।\nঅষ্টকম্  গীতিকবিতা ধারার অন্তর্গত যা সংক্ষিপ্ত, অত্যন্ত সুরযুক্ত ও মননশীল হয়ে থাকে। এটি কবির নিজস্ব অনুভূতি, মনের অবস্থা তথা অষ্টকমের  মূলভাব বা চরিত্র সম্পর্কে উপলব্ধিকে প্রতিফলিত ও চিত্রিত করে।\n\n\n== প্রকরণ ==\nভক্তি আন্দোলন কেন্দ্রিক ভক্তি ও নিবেদন সমন্বিত 'প্রেমমিশ্রিত ভক্তি' হলো ভক্তিমূলক স্তোত্র রচনার মূল উৎস। প্রিয় ভক্তির সমন্বয়ে  ভক্ত সর্বশক্তিমানের প্রেমে পড়েন। ভক্তের কাছে ভগবানের সমস্ত গুণাবলী ও কার্যকলাপ মধুর মনে হয়। কৃষ্ণের এই মধুর ভাবটি প্রেমিকের নিকট  প্রদর্শিত হয়।\nমধুরাষ্টকম্-এ কৃষ্ণের গুণাবলী ও কার্যাবলীর নির্দিষ্ট চিত্র রয়েছে যার সবকটিই মধু বা অমৃতেরসে পূর্ণ বলে ধারণা করা হয়েছে। ভক্তের দৃষ্টিতে ভগবানের সাথে সম্পর্কিত সবকিছুই মধুর ও স্বাভাবিক মাধুর্যে পরিপূর্ণ।তিনি সকল মাধুর্যের অধিপতি (সার্বভৌম)।\nমধুরাষ্টকমে বেণু বংশী, গরু, যমুনা নদী, গোপী ও কৃষ্ণের লীলা সহ কৃষ্ণের সাথে যুক্ত বহু গুণাবলী, বৈশিষ্ট্য অন্তর্ভুক্ত রয়েছে। কৃষ্ণের জীবন ও কর্মের সাথে সম্পর্কিত এই প্রতীকগুলিকে অষ্টকমে 'মধুর' হিসাবে চিহ্নিত করা হয়েছে।\n\n\n== মূলপাঠ ==\nউচ্চারণের বিস্তারিত জানতে সংস্কৃত দেখুন।\n\n\n== জনপ্রিয় সংস্কৃতিতে ==\nমধুরাষ্টকম্ একটি জনপ্রিয় ভক্তিমূলক স্তোত্র। শাস্ত্রীয় কিংবদন্তি সমেত প্রখ্যাত গায়িকা এম. এস. সুব্বুলক্ষ্মী ও সেমি-ক্লাসিক্যাল গায়ক কে. জে. ইয়েসুদাস স্তবগানটি ধ্রুপদী ও আধা-ধ্রুপদী ঘরানায় পরিবেশন করেছেন। ওডিসি নৃত্য ঐতিহ্যে, মধুরাষ্টকম্ নৃত্যনাট্য মার্জিত  বিষয়বস্তু নিয়ে গঠিত।\n\n\n== আরও দেখুন ==\nঅচ্যুত শতক\nমুকুন্দমালা\nগীতগোবিন্দ\n\n\n== তথ্যসূত্র ==\n\n\n== বহিঃসংযোগ ==\nVaishnav Parivar : A informative portal about Pushtimarg, Vaishnavism\nAcharya Vallabha and His Pushti Sampradaya (neovedanta)"}