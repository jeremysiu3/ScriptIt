{"pageid": 1124309, "title": "মিকোলায়িভ", "url": "https://bn.wikipedia.org/wiki?curid=1124309", "content": "পূর্বে নিকোলায়িভ বা নিকোলায়েভ নামে পরিচিত মিকোলায়িভ হল দক্ষিণ ইউক্রেনের একটি শহর ও পৌরসভা, মিকোলায়িভ ওব্লাস্তের প্রশাসনিক কেন্দ্র। মিকোলায়িভ তর্কাতীতভাবে কৃষ্ণ সাগরের প্রধান জাহাজ নির্মাণ কেন্দ্র। শহরের মধ্যে তিনটি শিপইয়ার্ড ছাড়াও, জাহাজ নির্মাণে বিশেষায়িত বেশ কয়েকটি গবেষণা কেন্দ্র রয়েছে, যেমন স্টেট রিসার্চ অ্যান্ড ডিজাইন শিপবিল্ডিং সেন্টার, জোরিয়া-মাশপ্রোয়েক্ট ও অন্যান্য। শহরটির জনসংখ্যা ৪,৭৬,১০১ (২০২১ আনুমানিক)।\nশহরটি ইউক্রেনের একটি গুরুত্বপূর্ণ পরিবহন কেন্দ্র (সমুদ্র বন্দর, বাণিজ্যিক বন্দর, নদী বন্দর, মহাসড়ক, রেলওয়ে জংশন ও বিমানবন্দর)।\nমিকোলায়িভের সুশৃঙ্খল বিন্যাস এই সত্যকে প্রতিফলিত করে, যে শহরের প্রতিষ্ঠার পর থেকেই শহরের উন্নয়ন সুপরিকল্পিতভাবে হয়েছে। তিনটি প্রধান পূর্ব–পশ্চিম পথ সহ শহরের প্রধান সড়কসমূহ খুব চওড়া এবং সারিবদ্ধ গাছের দ্বারা আচ্ছাদিত। মিকোলায়িভের জমির বেশিরভাগ অংশই সুন্দর উদ্যান নিয়ে গঠিত। পার্ক পেরেমোহি (বিজয়) হল মিকোলায়িভ শহরের কেন্দ্রের ঠিক উত্তরে, ইনহুল নদীর উত্তর তীরে উপদ্বীপের একটি বড় উদ্যান।\n\n\n== তথ্যসূত্র =="}