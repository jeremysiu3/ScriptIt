{"pageid": 1415503, "title": "তান্তা", "url": "https://bn.wikipedia.org/wiki?curid=1415503", "content": "তান্তা (মিশরীয় আরবি: طنطا আ-ধ্ব-ব: [ˈtˤɑntˤɑ]}, কিবতীয়: ⲧⲁⲛⲧⲁⲑⲟ) উত্তর আফ্রিকার রাষ্ট্র মিশরের একটি শহর। এর জনসংখ্যা ২০১৮ সালের হিসাব অনুযায়ী ছিল ৬ লক্ষ ৫৮ হাজার। ফলে এটি দেশটির ৫ম বৃহত্তম নগরী। তান্তা কায়রো ও আলেকজান্দ্রিয়া শহরের মধ্যবর্তী অবস্থানে অবস্থিত। এটি কায়রো থেকে ৯৪ কিমি (৫৮ মা) উত্তরে এবং আলেকজান্দ্রিয়া থেকে ১৩০ কিমি (৮১ মা) দক্ষিণ-পূর্বে অবস্থিত। এটি গার্বিয়া প্রশাসনিক অঞ্চলের রাজধানী। এটি একটি তুলার বীজ ছাড়ানো শিল্পের কেন্দ্র। মিশরের একটি প্রধান রেলপথ তান্তার মধ্য দিয়ে অতিক্রম করেছে। প্রতি বছর ১১ই অক্টোবর থেকে এক সপ্তাহ ধরে একটি বার্ষিক উৎসব উদ্‌যাপন করা হয়, যাতে আহমাদ আল-বাদাউই নামক একজন শ্রদ্ধেয় ১৩শ শতকের সুফী ব্যক্তিত্বের জন্মদিন পালন করা হয়। বাদাউই মিশরে বাদাউইয়্যা তরিকার প্রতিষ্ঠা করেন। তাঁকে তান্তার প্রধান মসজিদ তথা আহমাদ আল-বাদাউই মসজিদে সমাহিত করা হয়েছে। তান্তা শহরটি মিষ্টান্নদ্রব্যের দোকান ও ঝলসানো বুটের জন্য বিখ্যাত।\n\n\n== তথ্যসূত্র =="}