{"pageid": 1321549, "title": "বিজয়লক্ষ্মী সিং", "url": "https://bn.wikipedia.org/wiki?curid=1321549", "content": "বিজয়লক্ষ্মী সিং হলেন ভারতের কন্নড়ের একজন অভিনেত্রী, পরিচালক, পোষাক ডিজাইনার এবং প্রযোজক।  তিনি ৫০টিরও বেশি কন্নড় চলচ্চিত্রে অভিনয় করেছেন এবং টেলিভিশনে প্রচারিত প্রযেক্টগুলোতে সক্রিয়ভাবে জড়িত। \n\n\n== প্রাথমিক জীবন ==\nবিজয়লক্ষ্মীর জন্ম মহীশূরে। তাঁর বাবা বিখ্যাত চলচ্চিত্র ব্যক্তিত্ব ডি. শঙ্কর সিং এবং মা প্রতিমা দেবী।  চলচ্চিত্র পরিচালক রাজেন্দ্র সিং বাবু তার বড় ভাই।\n\n\n== কর্মজীবন ==\n১৯৮০-এর দশকের শুরুর দিকে বিজয়লক্ষ্মী চলচ্চিত্রে আত্মপ্রকাশ করেন। আত্মপ্রকাশের পর থেকে তিনি বিষ্ণুবর্ধন, অনন্ত নাগ, রবিচন্দ্রন, জয় জগদীশ এবং রামকৃষ্ণের মতো সেই সময়ের কন্নড় চলচ্চিত্রের শীর্ষ অভিনেতাদের বিপরীতে নায়িকা হিসেবে কাজ করেছিলেন। তিনি পুত্তনা কানাগাল, কে. বালাচান্দর, গীথাপ্রিয়া, কেএসএল স্বামী এবং নাগাথিহাল্লি চন্দ্রশেখর সহ শীর্ষ পরিচালকদের সাথেও কাজ করেছেন। ভাই রাজেন্দ্র সিং বাবুর পরিচালিত চলচ্চিত্র ভরি ভরজারি বেটে, বাঁধনা এবং হুভু হান্নুর কস্টিউম ডিজাইনার হিসেবেও কাজ করেছিলেন। ১৯৯০-এর দশকে তিনি রানি মহারানীর সাথে প্রোডাকশন কন্ট্রোলার হিসেবে কাজ শুরু করেন। ২০০০ সালের পর বিজয়লক্ষ্মী সিনেমা জগতের অনেক অলিগলিতেই ঘুরে বেড়িয়েছেন। তিনি একাধারে প্রযোজক, পরিচালক এবং সহায়ক অভিনেত্রী, এবং বেশ কয়েকটি জনপ্রিয় এবং সফল কন্নড় সিনেমার সাথে যুক্ত ছিলেন। তিনি ২০০০ সালে কন্নড় সিরিয়াল জোথে জোথেয়ালি দিয়ে টেলিভিশনের পর্দায় আসেন। \n\n\n== ব্যক্তিগত জীবন ==\nকন্নড় অভিনেতা জয় জগদীশের সাথে তাঁর বিয়ে হয়।  তাঁদের তিনজন কন্যাসন্তান আছে: ভাইসিরি, বৈভবী এবং বৈনিধি। সন্তানরা একইসাথে পরিচালিত ইয়ানা সিনেমার মাধ্যমে অভিনয়ে আত্মপ্রকাশ করেছিলেন। \n\n\n== নির্বাচিত চলচ্চিত্র ==\n\n\n=== অভিনেত্রী হিসেবে ===\nশ্রীমান (১৯৮১)\nপ্রয়া প্রয়া প্রয়া (১৯৮২)\nজগ্গু (১৯৮৩)\nবেঙ্কিয়াল্লি আরালিদা হুভু (১৯৮৩)\nধরণী মন্ডলা মধ্যদোলেগে (১৯৮৩)\nশপথ (১৯৮৪)\nহুলি হেজ্জে (১৯৮৪)\nধর্ম (১৯৮৫)\nপিঠামহা (১৯৮৫)\nমাসানাদা হুভু (১৯৮৫)\nসীলু নক্ষত্র (১৯৮৬)\nহংকংনাল্লি এজেন্ট আমার (১৯৮৯)\nনান্না প্রীথিয়া হুডুগি (২০০২)\nভিরা পরমপারে (২০১০)\nপেট্রোম্যাক্স (২০২২)\n\n\n=== পরিচালক হিসেবে ===\nপুরুষ বড়ালী মঞ্জু ইরালী\nভারে বাহ\nসুইটি নান্না জোডি\nইই বাঁধন\nইয়ানা (২০১৯)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিজয়লক্ষ্মী সিং (ইংরেজি)"}