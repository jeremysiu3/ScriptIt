{"pageid": 1087244, "title": "ইয়োসিপ স্তানিশিচ", "url": "https://bn.wikipedia.org/wiki?curid=1087244", "content": "ইয়োসিপ স্তানিশিচ (ক্রোয়েশীয়: Josip Stanišić, ক্রোয়েশীয় উচ্চারণ: [jǒsip stǎniʃitɕ]; জন্ম: ২ এপ্রিল ২০০০; ইয়োসিপ স্তানিশিচ নামে সুপরিচিত) হলেন একজন জার্মান-ক্রোয়েশীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বায়ার্ন মিউনিখের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলেন।\nজার্মান ফুটবল ক্লাব ১৮৬০ মিউনিখের যুব পর্যায়ের হয়ে খেলার মাধ্যমে স্তানিশিচ ফুটবল জগতে প্রবেশ করেছেন এবং পরবর্তীকালে ফুরস্টেনফেল্ডব্রুক এবং বায়ার্ন মিউনিখের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৯–২০ মৌসুমে, প্রথমে বায়ার্ন মিউনিখ ২ এবং অতঃপর বায়ার্ন মিউনিখের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৮ সালে, স্তানিশিচ জার্মানি অনূর্ধ্ব-১৯ দলের হয়ে জার্মানির বয়সভিত্তিক পর্যায়ে অভিষেক করেছিলেন। দলগতভাবে, স্তানিশিচ এপর্যন্ত ১টি শিরোপা জয়লাভ করেছেন, যা তিনি বায়ার্ন মিউনিখের হয়ে জয়লাভ করেছেন।\n\n\n== প্রারম্ভিক জীবন ==\nইয়োসিপ স্তানিশিচ ২০০০ সালের ২রা এপ্রিল তারিখে জার্মানির মিউনিখে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবার নাম দামির স্তানিশিচ এবং তার মায়ের নাম সান্দ্রা স্তানিশিচ। তার বাবা-মা স্লাভনস্কি ব্রডের ক্রোয়েশীয় বংশোদ্ভূত।\n\n\n== আন্তর্জাতিক ফুটবল ==\nস্তানিশিচ জার্মানি অনূর্ধ্ব-১৯ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৮ সালের ১৭ই নভেম্বর তারিখে তিনি প্রীতি ম্যাচে নেদারল্যান্ডস অনূর্ধ্ব-১৯ দলের বিরুদ্ধে ম্যাচে জার্মানি অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। জার্মানির বয়সভিত্তিক দলের হয়ে তিনি ২ ম্যাচে অংশগ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\nইয়োসিপ স্তানিশিচ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইয়োসিপ স্তানিশিচ  (ইংরেজি)  \nসকারবেসে ইয়োসিপ স্তানিশিচ (ইংরেজি) \nবিডিফুটবলে ইয়োসিপ স্তানিশিচ  (ইংরেজি)  \nট্রান্সফারমার্কেটে ইয়োসিপ স্তানিশিচ (ইংরেজি) \nওয়ার্ল্ডফুটবল.নেটে ইয়োসিপ স্তানিশিচ (ইংরেজি) \nইএসপিএন এফসিতে ইয়োসিপ স্তানিশিচ (ইংরেজি)"}