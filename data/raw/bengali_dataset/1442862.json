{"pageid": 1442862, "title": "নিউ ইয়ার'স রেভোলুশন (২০২৪)", "url": "https://bn.wikipedia.org/wiki?curid=1442862", "content": "নিউ ইয়ার'স রেভোলুশন (এছাড়াও স্ম্যাকডাউন: নিউ ইয়ার'স রেভোলুশন নামে পরিচিত) একটি পেশাদার কুস্তি টেলিভিশন বিশেষ অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড স্ম্যাকডাউনের জন্য প্রযোজনা করেছে; এটি মূলত ডাব্লিউডাব্লিউইর সাপ্তাহিক টেলিভিশন অনুষ্ঠান স্ম্যাকডাউনের বিশেষ পর্ব হিসেবে সরাসরি সম্প্রচার করা হয়েছে। এটি নিউ ইয়ার'স রেভোলুশন কালানুক্রমিকের অধীনে প্রচারিত চতুর্থ অনুষ্ঠান ছিল। এই অনুষ্ঠানটি ২০২৪ সালের ৫ই জানুয়ারি তারিখে কানাডার ব্রিটিশ কলম্বিয়ার ভ্যানকুভারের রজার্স এরিনায় অনুষ্ঠিত হয়েছে।\nপ্রাক-প্রদর্শনে চারটিসহ মূল অনুষ্ঠান মিলিয়ে সর্বমোট আটটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে র‍্যান্ডি অরটন, এজে স্টাইলস ও এলএ নাইট আনডিস্পিউটেড ডাব্লিউডাব্লিউই ইউনিভার্সাল চ্যাম্পিয়নশিপের প্রতিদ্বন্দ্বী হওয়ার ম্যাচে মুখোমুখি হয়েছিল। অন্যান্য শীর্ষস্থানীয় ম্যাচে, ইও স্কাই ডাব্লিউডাব্লিউই উইমেন্স চ্যাম্পিয়নশিপের জন্য আয়োজিত একক ম্যাচে \"মিচিন\" মিয়া ইমকে এবং ট্যাগ টিম ম্যাচে বুচ ও টাইলর বেট প্রিটি ডেডলিকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান স্ম্যাকডাউনের পূর্ববর্তী পর্বগুলোতে প্রদর্শন করা হয়েছে।\n\n\n== পটভূমি ==\n২০০৫ থেকে ২০০৭ সাল পর্যন্ত, মার্কিন পেশাদার কুস্তি সংস্থা ডাব্লিউডাব্লিউই জানুয়ারির গোড়ার দিকে নিউ ইয়ার'স রেভোলুশন শিরোনামে একটি বার্ষিক প্রতি-দর্শনে-পরিশোধ (পিপিভি) অনুষ্ঠান আয়োজন করে, যা শুধুমাত্র সংস্থার র ব্র্যান্ডের কুস্তিগিরদের জন্য একচেটিয়াভাবে অনুষ্ঠিত হতো। অনুষ্ঠানটি পশ্চিমা ঐতিহ্যের নিউ ইয়ার'স রেভোলুশনের (অনু. নতুন বছরের সংকল্প) নামে নামকরণ করা হয়েছে। ২০০৭ সালের এপ্রিল মাসে, রেসলম্যানিয়া ২৩-এর পর ডাব্লিউডাব্লিউই ব্র্যান্ডভিত্তিক প্রতি-দর্শনে-পরিশোধ আয়োজন বন্ধ করে দেয়, এর ফলে প্রতি বছর অনুষ্ঠিত প্রতি-দর্শনে-পরিশোধের পরিমাণ কমে যায়। ২০০৭ সালের অনুষ্ঠানটি নিউ ইয়ার'স রেভোলুশন কালানুক্রমিকের অধীনে প্রচারিত সর্বশেষ অনুষ্ঠান ছিল, যদিও ডাব্লিউডাব্লিউই ২০২০ সালের গোড়ার দিকে নিউ ইয়ার'স রেভোলুশন সফর শিরোনামে আটটি ডাব্লিউডাব্লিউইর সরাসরি হাউজ শোয়ের আয়োজন করেছিল, তবে সেগুলো টেলিভিশনে প্রচার করা হয় নি।\n২০২৪ সালের এই অনুষ্ঠানটি নিউ ইয়ার'স রেভোলুশন কালানুক্রমিকের চতুর্থ অনুষ্ঠান ছিল, যা ৫ই জানুয়ারি তারিখে কানাডার ব্রিটিশ কলম্বিয়ার ভ্যানকুভারের রজার্স এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ডাব্লিউডাব্লিউইর সাপ্তাহিক টেলিভিশন অনুষ্ঠান স্ম্যাকডাউনের বিশেষ পর্ব হিসেবে মার্কিন যুক্তরাষ্ট্রে ইউএসএ নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}