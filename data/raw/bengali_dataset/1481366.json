{"pageid": 1481366, "title": "নন্দদীর্ঘী মহাবিহার", "url": "https://bn.wikipedia.org/wiki?curid=1481366", "content": "নন্দদীর্ঘী ছিল প্রাচীন ও মধ্যযুগীয় বাংলার একটি বৌদ্ধ মহাবিহার। প্রাচীন বাংলায় শিক্ষার কেন্দ্রগুলির মধ্যে অন্যতম হিসাবে বিবেচিত, এটি বর্তমান সময়ের মালদা শহর থেকে ৪১ কিলোমিটার পূর্বে জগজ্জীবনপুর গ্রামে অবস্থিত। নবম শতাব্দীতে প্রতিষ্ঠিত প্রায় বর্গাকার গঠন-শৈলীর মহাবিহার, নন্দদীর্ঘীর অনুরূপ গঠন-শৈলী পূর্ব ভারতের অন্যান্য বিহারেও অনুসৃত হয়েছিল, যেমন ওড়িশার ললিতগিরি।\nনন্দদীর্ঘী নবম শতাব্দীতে পাল সাম্রাজ্যের রাজাকর্তৃক দ্বারা প্রতিষ্ঠিত হয়েছিল। পাল সাম্রাজ্যের শাসকদের সমর্থনে মহাবিহারটি উন্নতি লাভ করতে থাকে। বৌদ্ধ মহাবিহারটির ধ্বংসের কারণ এখন পর্যন্তও ব্যাখ্যা করা সম্ভব হয় নি।\n\n\n== অবস্থান ==\nনন্দদীর্ঘী মালদা শহরের পূর্বদিকে ৪১ কিলোমিটার   সড়ক পথের মাধ্যমে সংযুক্ত।\n\n\n== স্থাপত্য ==\nনন্দদীর্ঘী মহাবিহার একটি বৌদ্ধ মঠ চত্বর। প্রাচীন টঙ্গিল নদীরে তীরে অবস্থিত, এটি বাংলার অন্যতম একটি বৌদ্ধ-ধর্মীয় কাঠামো হিসাবে বিবেচিত হয়েছে।\n\n\n=== স্থান ও পরিকল্পনা ===\nনন্দদীর্ঘী হল মুক্ত প্রাঙ্গণ—কেন্দ্রীয় ভবন বা মঠ কাঠামোর চতুর্দিকের এলাকা—এবং কেন্দ্রীয় কাঠামোর অভ্যন্তরে পরিকল্পিত আঙ্গিনা একটি অনন্য সমন্বয়। কেন্দ্রীয় মঠ কাঠামোর চতুর্দিকের মুক্ত প্রাঙ্গণটি পরিখা দ্বারা সুরক্ষিত ছিল। বিহারটি পূর্ব অভিমুখে স্থাপিত, এবং অভ্যন্তরে দেবীর অভিভুখ অভিমুখও পূর্বমুখী ও প্রধান প্রবেশপথের দিকে নির্দেশিত। চতুষ্কোণে বুরুজ প্রকোষ্ঠে রয়েছে, এই প্রকার বিহার নকশা বিক্রমশীলা মহাবিহারেরও লক্ষ্য করা যায়। এই সকল প্রকোষ্ঠে প্রাথমিক সময়ে প্রবেশের ব্যবস্থা ছিল, তবে পরবর্তীতে বন্ধ করা হয়েছিল।\n\n\n=== বৈশিষ্ট্য ===\n\n\n==== বাহিরে বেষ্টনী ====\nযদিও এর খননকৃত ধ্বংসাবশেষ আজকে মাত্র ৯৪৩২ বর্গমিটার এলাকা দখল করে আছে, নন্দদীর্ঘী মহাবিহার মধ্যযুগীয় সময়ে অনেক বেশি এলাকা দখল করেছিল। মহাবিহার চত্বরটির পরিখা দ্বারা বেষ্টিত ছিল, পরিখার মজা-খাদ আজ বর্তমান রয়েছে। চত্বরের বেশিরভাগ এলাকা মানব বসতি ও কৃষি জমি হিসাবে ব্যবহৃত হচ্ছে।\n\n\n==== কেন্দ্রীয় কাঠামো ====\n\nবিহার কাঠামোটি চত্বরের মধ্যে একটি উঁচু জমিতে দাঁড়িয়ে আছে। এটি একটি বর্গাকার আঙ্গিনার চতুর্দিকে বারান্দা সহ প্রকোষ্ঠ ও বেদী নিয়ে গঠিত। কাঠামোটির একটি মাত্র প্রবেশ পথ রয়েছে, যা পূর্ব দিকে অবস্থিত। প্রকোষ্ঠগুলির আকার অসমান, বৃহৎ প্রকোষ্ঠটির পরিমাপ—৪ ফুট বাই ৪.১০ ফুট। \n\nমহাবিহারে কাঠামোটি প্রায় বর্গাকার, এবং এর বাইরের দিকের প্রতিকোণে একটি করে বুরুজ প্রকোষ্ঠ ও অভ্যন্তরভাবে একটি বর্গাকার আঙ্গিনা নিয়ে গঠিত ছিল। আঙ্গিনার চারিপাশে বারান্দা সংলগ্ন পথ ছিল, যা টালি দ্বারা নির্মাণ করা হয়েছিল। আঙ্গিনার উত্তর-পূর্ব কোনে কেটি একটি গোলাকার স্থাপত্য রয়েছে, যা গবেষকদের দ্বারা কুয়া হিসাবে অনুমান করা হয়। আঙ্গিনার পূর্ব দিকে ও পশ্চিম দিকে দুটি সিঁড়ি বর্তমান, পশ্চিম দিকের সিঁড়িটি আকারে বৃহৎ। বিহারে বারান্দাটি ৩ মিটার প্রস্থ ছিল। \nমূল প্রবেশপথটি পূর্বমুখী, এবং মহাবিহারে পশ্চিমভাগে বেদী ছিল। প্রবেশপথটি বাইরের দিকে সিঁড়ি হিসাবে শুরু হয়, এবং ভিতরের দিকে দুটি কক্ষ—সম্মুখ কক্ষ ও পশ্চাৎ কক্ষ—দ্বারা সংযুক্ত। কক্ষগুলির মাপ—উত্তর-দক্ষিণে ১০.২০ মিটার এবং পূর্ব-পশ্চিমে ৩.৫০ মিটার। সম্মুখ কক্ষ ও পশ্চাৎ কক্ষ পরস্পর ২ মিটার প্রস্থ দরজা দ্বারা যুক্ত ছিল।\n\n\n==== সজ্জা ====\n\n\n== তথ্যসূত্র ==\n\n\n== বহিঃসংযোগ =="}