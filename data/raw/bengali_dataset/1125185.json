{"pageid": 1125185, "title": "উগান্ডা জাতীয় নারী ক্রিকেট দল", "url": "https://bn.wikipedia.org/wiki?curid=1125185", "content": "উগান্ডা জাতীয় নারী ক্রিকেট দল আন্তর্জাতিক ক্রিকেটে উগান্ডার প্রতিনিধিত্বকারী একটি দল।\n\n\n== ইতিহাস ==\n২০০৬ সালের জানুয়ারি মাসে উগান্ডার জাতীয় দল কেনিয়া ও কেনিয়া এ দলের সঙ্গে একটি তিন দলের সিরিজে অংশ নেয়। ২০০৬ সালের ডিসেম্বর মাসে দলটি ২০০৯ নারী বিশ্বকাপের আফ্রিকা অঞ্চলের বাছাইপর্বে অংশ নেয়, যে টুর্নামেন্টে কেনিয়া, জিম্বাবুয়ে ও তানজানিয়াও অংশগ্রহণ করেছিল। টুর্নামেন্টে উগান্ডা তৃতীয় স্থান অর্জন করে।\n২০১৮ সালের জুলাই মাসে নেদারল্যান্ডসে অনুষ্ঠিত ২০১৮ আইসিসি নারী বিশ্ব টোয়েন্টি২০ বাছাইপর্ব টুর্নামেন্টে স্কটল্যান্ডের বিপক্ষে উগান্ডা নিজেদের প্রথম আনুষ্ঠানিক টোয়েন্টি২০ আন্তর্জাতিক (টি২০আই) ম্যাচ খেলে।\n\n২০১৯ সালের জুন মাসে রুয়ান্ডায় অনুষ্ঠিত কুইবুকা টি২০ টুর্নামেন্টে মালির বিরুদ্ধে উগান্ডা ২০ ওভারে ৩১৪ রান সংগ্রহ করে। এটি ছিল টোয়েন্টি২০ আন্তর্জাতিক ক্রিকেটের ইতিহাসে এক ইনিংসে কোনও দলের সর্বোচ্চ সংগ্রহ।\n\n\n== আন্তর্জাতিক প্রতিযোগিতা ==\n২০২১ সালের সেপ্টেম্বরে অনুষ্ঠিত ২০২১ আইসিসি নারী টি২০ বিশ্বকাপ আফ্রিকা বাছাইপর্ব টুর্নামেন্টে উগান্ডা অংশ নেয়। টুর্নামেন্টে উগান্ডা চতুর্থ স্থান অধিকার করে।\n\n\n== টুর্নামেন্টের ইতিহাস ==\n\n\n=== আইসিসি নারী টি২০ বিশ্বকাপ বাছাইপর্ব ===\n২০১৮: ৬ষ্ঠ (উত্তীর্ণ হতে অসমর্থ)\n\n\n=== ‌আইসিসি নারী টি২০ বিশ্বকাপ আফ্রিকা বাছাইপর্ব ===\n২০১৭: বিজয়ী (উত্তীর্ণ)\n২০১৯: ৪র্থ (উত্তীর্ণ হতে অসমর্থ)\n২০২১: ৪র্থ (উত্তীর্ণ হতে অসমর্থ)\n\n\n== খেলোয়াড় ==\n২০২৩ কুইবুকা টি২০ টুর্নামেন্টে উগান্ডার দলটি ছিল নিম্নরূপ:\n\nকনসি আওয়েকো (অধি.)\nআইরিন আলুমো\nইমাকুলেট নাকিসুইয়ি\nএভেলিন আন্‌য়িপো\nকেভিন আউইনো (উই.)\nজ্যানেট ম্বাবাজি\nপ্যাট্রিসিয়া মালেমিকিয়া\nপ্রসকোভিয়া আলাকো\nফিওনা কুলুমে\nমালিসা আরিওকোত\nমোহাম্মদ জিমিয়া (উই.)\nরিতা মুসামালি\nলর্না আনিয়াইত\nস্টেফানি নাম্পিনা\n\n\n== পরিসংখ্যান ==\nআন্তর্জাতিক ম্যাচের সারসংক্ষেপ — উগান্ডা\n১৮ জুন ২০২৩ তারিখে সর্বশেষ হালনাগাদ।\n\n\n=== টোয়েন্টি২০ আন্তর্জাতিক ===\nসর্বোচ্চ দলীয় স্কোর: ৩১৪/২ বনাম মালি (কিগালি, ২০ জুন ২০১৯)\nসর্বোচ্চ একক স্কোর: ১১৬, প্রসকোভিয়া আলাকো বনাম মালি (কিগালি, ২০ জুন ২০১৯)\nইনিংসে সেরা বোলিং বিশ্লেষণ: ৬/১১, ফিওনা কুলুমে বনাম নামিবিয়া (ভিন্টহুক, ২৩ এপ্রিল ২০২২)\n\nঅন্যান্য দলের বিরুদ্ধে টি২০আই পরিসংখ্যান\nটি২০আই #১৪৯৬ পর্যন্ত সঠিক পরিসংখ্যান। ১৮ জুন ২০২৩ তারিখে সর্বশেষ হালনাগাদ।\n\n\n== আরও দেখুন ==\nউগান্ডা জাতীয় পুরুষ ক্রিকেট দল\n\n\n== তথ্যসূত্র =="}