{"pageid": 115256, "title": "হোভানিজ ড্যানিয়েলিয়ান", "url": "https://bn.wikipedia.org/wiki?curid=115256", "content": "হোভানিজ ড্যানিয়েলিয়ান (আর্মেনীয়: Հովհաննես Դանիելյան; জন্ম ১১ই এপ্রিল, ১৯৮৭) একজন আর্মেনীয় লাইট ফ্লাইওয়েট অপেশাদার মুষ্টিযোদ্ধা। তিনি ২০০৮ বেইজিং অলিম্পিকে খেলার যোগ্যতা অর্জন করেছিলেন এবং ইংল্যান্ডের লিভারপুলে অনুষ্ঠিত ২০০৮ ইউরোপীয় অপেশাদার মুষ্টিযুদ্ধ চ্যাম্পিয়নশিপে নিজের বিভাগে সোনা জেতেন।\n\n\n== কর্মজীবন ==\nবুলগেরিয়ার প্লোভদিভে অনুষ্ঠিত ২০০৬ ইউরোপীয় চ্যাম্পিয়নশিপে তিনি সেমিফাইনালে রাশিয়ান মুষ্টিযোদ্ধা দাভিদ আইরাপেটিয়ানের কাছে পরাস্ত হয়ে ব্রোঞ্জ পদক লাভ করেন।\n২০০৭ বিশ্ব চ্যাম্পিয়েনশিপে কোয়ার্টার ফাইনালে থাই মুষ্টিযোদ্ধা আমনাত রুয়েনরোয়েং-এর কাছে তিনি পরাস্ত হন। তবে তার এই সাফল্যের জন্য তিনি বেইজিং অলিম্পিকে অংশগ্রহণের যোগ্যতা অর্জন করেন।\n২০০৮ অলিম্পিকে, ড্যানিয়েলিয়ান থমাস এসোম্বাকে প্রথম রাউন্ডে পরাস্ত করার পর পরের রাউন্ডে বির্ঝান ঝাকিপভের কাছে ১৩:৭ ফলে পরাজিত হন।\nইংল্যান্ডের লিভারপুলে অনুষ্ঠিত ২০০৮ ইউরোপীয় অপেশাদার মুষ্টিযুদ্ধ চ্যাম্পিয়নশিপে ড্যানিয়েলিয়ান স্পেনীয় মুষ্টিযোদ্ধা হোসে ডে লা নিয়েভ লিনারেসকে ফাইনালে হারিয়ে স্বর্ণ পদক লাভ করেন।\nরাশিয়ার মস্কোতে অনুষ্ঠিত ২০১০ ইউরোপীয় অপেশাদার মুষ্টিযুদ্ধ চ্যাম্পিয়নশিপের সেমিফাইনালে তিনি আজারবাইজানের এলভিন মামিশজাদেকে পরাজিত করে ব্রোঞ্জ পদক জয় করেন।\n\n\n== পাদটীকা ==\n\n\n== বহিঃসংযোগ ==\n২০০৬ ইউরোপীয় চ্যাম্পিয়নশিপের ফল\n২০০৭ বিশ্ব চ্যাম্পিয়নশিপ\nজীবনী"}