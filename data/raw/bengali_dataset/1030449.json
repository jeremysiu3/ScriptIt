{"pageid": 1030449, "title": "ঝর্না রহমান", "url": "https://bn.wikipedia.org/wiki?curid=1030449", "content": "ঝর্না রহমান (জন্ম: ২৮ জুন ১৯৫৯) একজন বাংলাদেশি গল্পকার, কবি, ঔপন্যাসিক, প্রাবন্ধিক, সংগীতশিল্পী ও শিশুসাহিত্যিক। তিনি ১৯৮০-এর দশক থেকে গল্প, উপন্যাস, প্রবন্ধ-নিবন্ধ, নাটক, কবিতা, ছড়া, ভ্রমণ, শিশুসাহিত্য রচনা করে আসছেন। তার প্রকাশিত বইয়ের সংখ্যা প্রায় ৬০টি। পেশাজীবনে তিনি বীরশ্রেষ্ঠ নূর মোহাম্মদ পাবলিক কলেজের বাংলা বিভাগীয় প্রধান হিসেবে কর্মরত ছিলেন। বর্তমানে তিনি অগ্রসর বিক্রমপুর ফাউন্ডেশনের যুগ্ম সাধারণ সম্পাদকের দায়িত্ব পালন করছেন। বাংলা ভাষার কথাসাহিত্যে বিশেষ অবদানের জন্য তিনি ২০২১ সালে অনন্যা সাহিত্য পুরস্কার-১৪২৭ এবং বাংলা একাডেমি সাহিত্য পুরস্কার লাভ করেন।\n\n\n== প্রারম্ভিক জীবন ==\nঝর্না রহমান ১৯৫৯ সালের ২৮শে জুন তৎকালীন পূর্ব পাকিস্তানের (বর্তমান বাংলাদেশ) ঢাকায় জন্মগ্রহণ করেন। তার পিতা মো. মোফাজ্জল হোসেন এবং মাতা রহিমা বেগম। তার গ্রামের বাড়ি বিক্রমপুর তথা মুন্সীগঞ্জ জেলার কেওয়ারে।\n\n\n== রচনাবলি ==\n\n\n== পুরস্কার ==\nঅনন্যা সাহিত্য পুরস্কার-১৪২৭\nবাংলা একাডেমি সাহিত্য পুরস্কার-২০২১\n\n\n== তথ্যসূত্র =="}