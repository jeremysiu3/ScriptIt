{"pageid": 1037056, "title": "অমৃতা ফডণবীস", "url": "https://bn.wikipedia.org/wiki?curid=1037056", "content": "অমৃতা ফডণবীস ( জন্ম: ৯ এপ্রিল ১৯৭৯) হলেন একজন ভারতীয় ব্যাংকার, গায়িকা এবং সমাজকর্মী। তিনি মহারাষ্ট্রের বর্তমান মুখ্যমন্ত্রী দেবেন্দ্র ফডণবীসকে বিয়ে করেছেন। তিনি অ্যাক্সিস ব্যাঙ্কের ভাইস-প্রেসিডেন্ট পদে রয়েছেন।\nতিনি মার্কিন রাষ্ট্রপতি ডোনাল্ড ট্রাম্পের সভাপতিত্বে \"ন্যাশনাল প্রেয়ার ব্রেকফাস্ট\" শীর্ষক একটি আন্তর্জাতিক শান্তি উদ্যোগে ভারতের প্রতিনিধিত্ব করেছিলেন।  ২০১২ সালের সেপ্টেম্বরে ভারতের প্রধানমন্ত্রী নরেন্দ্র মোদীকে দেশের জনক বলায় তিনি বিতর্কিত হয়েছিলেন।\n\n\n== জীবনের প্রথমার্ধ ==\nঅমৃতা ফাদনবিস ১৯৭৯ সালের ৯ এপ্রিল মহারাষ্ট্রের নাগপুরে চক্ষু বিশেষজ্ঞ শরদ রণদে এবং স্ত্রীরোগ বিশেষজ্ঞ চারুলতা রণদে দম্পতির ঘরে জন্মগ্রহণ করেছিলেন। তিনি এমন একটি পরিবারে বড় হয়েছেন যেখানে মেয়েদের জন্য শিক্ষা এবং স্বাধীনতা অপরিহার্য বিষয় ছিল। তিনি প্রাথমিকভাবে নাগপুরের সেন্ট জোসেফ কনভেন্ট স্কুলে পড়াশোনা করেছিলেন। তিনি রাজ্য পর্যায়ের অনূর্ধ্ব ১৬ টেনিস খেলোয়াড় ছিলেন। তিনি নাগপুরের জিএস কলেজ অফ কমার্স অ্যান্ড ইকোনমিক্স থেকে স্নাতক ডিগ্রি অর্জন করেছিলেন। পরে তিনি ফিনান্সে এমবিএ করেন এবং পুনের সিম্বিওসিস ল স্কুল থেকে কর আইন অধ্যয়ন করেন। পড়াশোনার পাশাপাশি তিনি খেলাধুলাতেও অংশ নিয়েছিলেন।\n\n\n== বিতর্ক ==\n২০১৯ সালের সেপ্টেম্বরে অমৃতা প্রধানমন্ত্রী নরেন্দ্র মোদীর জন্মদিনে তাকে শুভেচ্ছা জানান। এসময় তিনি নরেন্দ্র মোদীকে আমাদের দেশের জনক বলে অভিহিত করেন। যা বিতর্কের জন্ম দেয়।\n\n\n== তথ্যসূত্র =="}