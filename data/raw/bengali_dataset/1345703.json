{"pageid": 1345703, "title": "ইয়াংগে", "url": "https://bn.wikipedia.org/wiki?curid=1345703", "content": "ইয়াংগে বা 'রাইস স্প্রাউট সং (ধানের অংকুরের গান) নামক এই নৃত্যশৈলী চীনা লোকনৃত্যের একটি রূপ যা গান রাজবংশের গ্রাম সঙ্গীত হিসাবে পরিচিত একটি নৃত্য থেকে বিকশিত হয়েছে।  এটি উত্তর চীনে খুবই জনপ্রিয় এবং অন্যতম লোকশিল্পের আওতায় পরে। এটি উত্তর চীনের গ্রামাঞ্চল এবং শহর উভয় স্থানেই জনপ্রিয়। এটি বয়স্ক ব্যক্তিদের মধ্যে বিশেষভাবে জনপ্রিয়। লোকেরা সন্ধ্যার সময় রাস্তায় বের হয় এবং একটি লাইন বা একটি বৃত্ত গঠন করে একসাথে নাচে।\nএই নৃত্যে পরিবেশনায় অংশগ্রহনকারী কিছু নর্তকী লাল, সবুজ বা অন্যান্য রঙিন পোশাক পরেন এবং সাধারণত কোমরের চারপাশে লাল রেশম ফিতা পরিধান করেন। ঢোল, তূরী এবং গং বাজনা বাজিয়ে তারা তাদের অঙ্গ সঞ্চালনের মাধ্যমে নৃত্যে পরিবেশন করে। ইয়াংগে নৃত্যে পরিবেশনা চলতে থাকে ও নাচ দেখতে দর্শকদের ভিড় বাড়তে থাকে। নৃত্যে পরিবেশনাকালে কিছু নর্তকী কোমর, হাতপাখা ইত্যাদি কিছু আনুসংগিক জিনিস ব্যবহার করে। বিভিন্ন এলাকায় ইয়াঙ্গের বিভিন্ন শৈলী বর্তমান, তবে সব ধরনের শৈলীরই উদ্দেশ্য আনন্দ প্রকাশ করা ও দর্শকদের আনন্দ দেওয়া।\n১৯৪০-এর দশকে, চীনা কমিউনিস্ট পার্টি নতুন ইয়াংগে আন্দোলন শুরু করে যেখানে গ্রামের সমর্থনে সংঘটিত পদযাত্রায় এই নৃত্যটি প্রদর্শিত হত। নৃত্যটিতে তিন পা দ্রুত পদক্ষেপে এগিয়ে, এক ধাপ পিছনে গিয়ে কিছুক্ষন বিরতি নেওয়া হত এবং একই পদ সঞ্চালনায় পুনরাবৃত্তি করা হত। নৃত্যের এই সংস্করণে সমাজতান্ত্রিক উপাদানগুলি অন্তর্ভুক্ত করা হয়েছিল। উদাহরণস্বরূপ নৃত্য দলের নেতা ছাতার পরিবর্তে একটি কাস্তে ধরতেন এবং এটি সংগ্রাম ইয়াংগে (斗争秧歌;) বা সংস্কার ইয়াংগে নামেও পরিচিত হয়েছিল। \n\n\n== তথ্যসূত্র =="}