{"pageid": 1154157, "title": "অনিরুদ্ধ রবিচন্দ্রন", "url": "https://bn.wikipedia.org/wiki?curid=1154157", "content": "অনিরুদ্ধ রবিচন্দ্রন (তামিল: அனிருத் ரவிச்சந்திரன்; জন্ম: ১৬ অক্টোবর ১৯৯০), যিনি অনিরুদ্ধ নামেও পরিচিত, একজন ভারতীয় সঙ্গীত সুরকার এবং গায়ক, যিনি মূলত তামিল চলচ্চিত্রে কাজ করেন। তিনি তামিল অভিনেতা রবি রাঘবেন্দ্রের ছেলে। তিনি দুটি ফিল্মফেয়ার পুরস্কার, নয়টি সাইমা পুরস্কার, ছয়টি এডিসন পুরস্কার এবং পাঁচটি বিজয় পুরস্কার জিতেছেন।\nঅনিরুদ্ধ রবিচন্দ্রনের প্রথম গান ছিল ২০১২ সালের চলচ্চিত্র ৩-এর জন্য রচিত \"হোয়াই দিস কোলাবেরি ডি\"। গানটি প্রকাশের পরপর তা বিশ্বজুড়ে ভাইরাল হয় এবং ইউটিউবে ৩০ কোটিও বেশি ভিউ অর্জন করে। এ.আর. মুরুগাদোস তাকে সুপারস্টার থালাপথি বিজয় অভিনীত কাত্থি (২০১৪)-তে সঙ্গীত রচনা করার জন্য চুক্তিবদ্ধ করেন, যার মধ্যে ভাইরাল হিট \"সেলফি পুল্লা\" অন্তর্ভুক্ত ছিল।\n২০১৬ সালে তিনি সনি মিউজিকের সাথে একটি রেকর্ড চুক্তিতে স্বাক্ষর করেন, যা তার স্বতন্ত্র অ্যালবাম এবং লাইভ কনসার্ট প্রকাশ করে। ২০১৭ সালে টাইমস অব ইন্ডিয়া তাকে চেন্নাইয়ের সবচেয়ে আকাঙ্ক্ষিত ব্যক্তি হিসাবে উল্লেখ করেছিল। ২০১৮ সালে তিনি আবারও এই খেতাব অর্জন করেন, প্রথম সঙ্গীতশিল্পী হিসেবে পরপর দুইবার তিনি এই খেতাব অর্জন করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অনিরুদ্ধ রবিচন্দ্রন (ইংরেজি)\nফেসবুকে অনিরুদ্ধ রবিচন্দ্রন"}