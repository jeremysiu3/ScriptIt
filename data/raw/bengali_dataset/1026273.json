{"pageid": 1026273, "title": "অ্যাঙ্গুইলা জাতীয় ফুটবল দল", "url": "https://bn.wikipedia.org/wiki?curid=1026273", "content": "অ্যাঙ্গুইলা জাতীয় ফুটবল দল (ইংরেজি: Anguilla national football team) হচ্ছে আন্তর্জাতিক ফুটবলে অ্যাঙ্গুইলার প্রতিনিধিত্বকারী পুরুষদের জাতীয় দল, যার সকল কার্যক্রম অ্যাঙ্গুইলার ফুটবলের সর্বোচ্চ নিয়ন্ত্রক সংস্থা অ্যাঙ্গুইলা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৮৫ সালের অক্টোবর মাসে, অ্যাঙ্গুইলা প্রথমবারের মতো আন্তর্জাতিক খেলায় অংশগ্রহণ করেছে; অ্যাঙ্গুইলায় অনুষ্ঠিত উক্ত ম্যাচে অ্যাঙ্গুইলা ব্রিটিশ ভার্জিন দ্বীপপুঞ্জের কাছে ১–০ গোলের ব্যবধানে পরাজিত হয়েছে।\n৪,০০০ ধারণক্ষমতাবিশিষ্ট রোনাল্ড ওয়েবস্টার পার্কে রংধনু যোদ্ধা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় অ্যাঙ্গুইলার রাজধানী দ্য ভ্যালিতে অবস্থিত। বর্তমানে এই দলের ম্যানেজারের দায়িত্ব পালন করছেন স্টার্ন জন এবং অধিনায়কের দায়িত্ব পালন করছেন রোরিং লায়ন্সের গোলরক্ষক রায়ান লিডি।\nঅ্যাঙ্গুইলা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও অ্যাঙ্গুইলা এপর্যন্ত একবারও অংশগ্রহণ করতে সক্ষম হয়নি।\nরায়ান লিডি, গির্ডন কনর, আদোনিয়াহ রিচার্ডসন, রিচার্ড ও'কনর এবং হাভিল ব্রুকের মতো খেলোয়াড়গণ অ্যাঙ্গুইলার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৭ সালের জুন মাসে প্রকাশিত র‌্যাঙ্কিংয়ে অ্যাঙ্গুইলা তাদের ইতিহাসে সর্বোচ্চ অবস্থান (১৮৯তম) অর্জন করে এবং ২০১৯ সালের নভেম্বর মাসে প্রকাশিত র‌্যাঙ্কিংয়ে তারা ২১০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে অ্যাঙ্গুইলার সর্বোচ্চ অবস্থান হচ্ছে ১৯৫তম (যা তারা ১৯৮৫ সালে অর্জন করেছিল) এবং সর্বনিম্ন অবস্থান হচ্ছে ২৩৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nফিফা-এ অ্যাঙ্গুইলা জাতীয় ফুটবল দল  ওয়েব্যাক মেশিনে আর্কাইভকৃত ২৮ জুন ২০১৮ তারিখে (ইংরেজি)\nকনকাকাফ-এ অ্যাঙ্গুইলা জাতীয় ফুটবল দল  ওয়েব্যাক মেশিনে আর্কাইভকৃত ২ অক্টোবর ২০২০ তারিখে (ইংরেজি)"}