{"pageid": 1032654, "title": "ইন ড্যালেস", "url": "https://bn.wikipedia.org/wiki?curid=1032654", "content": "ক্যাথারিনা ইসাবেলা \"ইন\" ড্যালেস (১৮ অক্টোবর ১৯৩১- ১০ জানুয়ারি ১৯৯৪) ছিলেন নেদারল্যান্ডস লেবার পার্টির (পিভিডিএ) একজন রাজনীতিবিদ এবং সমাজকর্মী। \nতিনি ১৯৫৩ সালের ফেব্রুয়ারি থেকে ১৯৭৭ সালের সেপ্টেম্বর পর্যন্ত সমাজকর্মী হিসাবে এবং ১৯৭৭ সালের সেপ্টেম্বর থেকে ১৯৮১ সালের সেপ্টেম্বর পর্যন্ত রটার্ডাম পৌরসভার বেসামরিক কর্মচারীরূপে সমাজসেবা পরিচালিকা হিসাবে কাজ করেছিলেন। ১৯৮১ সালের নির্বাচনের পরে তিনি দ্বিতীয় ভ্যান অ্যাগ্ট মন্ত্রিপরিষদের সামাজিক কার্যক্রম ও কর্মসংস্থান বিষয়ক রাজ্যসচিব পদে নিযুক্ত হয়েছিলেন এবং ১১ সেপ্টেম্বর দায়িত্ব গ্রহণ করেছিলেন। ১৯৮২ সালের ১২ মে পর্যন্ত ভ্যান অ্যাগ্ট মন্ত্রিপরিষদ দ্বিতীয় মেয়াদে মাত্র সাত মাস কার্যকর ছিল এবং ২৯ মে তারিখে তৃতীয় ভ্যান অ্যাগ্ট তত্ত্বাবধায়ক মন্ত্রিপরিষদ দায়িত্ব গ্রহণ করেছিল।\n১৯৮২ সালের নির্বাচনের পরে ড্যালেস হাউস অফ রিপ্রেজেন্টেটিভের সদস্য নির্বাচিত হয়েছিলেন এবং ১৬ সেপ্টেম্বরে দায়িত্ব গ্রহণ করেছিলেন। ১৯৮৭ সালের এপ্রিলে তিনি নিজমেগেনের মেয়র পদে মনোনীত হয়েছিলেন। মেয়র হিসাবে প্রতিষ্ঠিত হয়ে ১৯৮৭ সালের ১৬ মে দায়িত্ব গ্রহণের পরে তিনি হাউস অফ রিপ্রেজেন্টেটিভে থেকে পদত্যাগ করেছিলেন। ১৯৮৯ সালের নির্বাচনের পরে তিনি তিনি তৃতীয় লুবার্স মন্ত্রিপরিষদে স্বরাষ্ট্রমন্ত্রী হিসাবে নিযুক্ত হয়েছিলেন এবং ১৯৮৯ সালের ৭ নভেম্বরে দায়িত্ব গ্রহণ করেছিলেন।\nব্যবস্থাপনা পরিচালক ও মধ্যস্থতাকারী হিসাবে তার দক্ষতার সুখ্যাতি ছিল। তিনি নেদারল্যান্ডসের সরকারের দ্বিতীয় স্বীকৃত-এলজিবিটি মন্ত্রী এবং প্রথম উভকামী হিসাবে এই গৌরব অর্জন করেছিলেন। তিনি তার সহকর্মী লেবার পার্টির রাজনীতিবিদ এলিজাবেথ স্মিথজের সাথে সম্পর্কাবদ্ধ ছিলেন। বেশ কয়েক বছর যাবৎ এই ঘটনাটি ওলন্দাজ রাজনীতিতে রাখঢাকের একটি বিষয় ছিল।\n১৯৯৪ সালের ১০ জানুয়ারিতে ইন ড্যালেস ইউট্রেখ্টে‌ তার নিজ বাড়িতে মারাত্মক হৃদযান্ত্রিক বৈকল্যের (হার্ট অ্যাটাক) পরে মৃত্যুবরণ করেছিলেন।\n\n\n== সম্মাননা ==\n\n\n== তথ্যসূত্র =="}