{"pageid": 1194829, "title": "নেপটিস নাটা", "url": "https://bn.wikipedia.org/wiki?curid=1194829", "content": "ক্লিয়ার সেলার(বৈজ্ঞানিক নাম: Neptis nata (Moore)) 'নিমফ্যালিডি'(Nymphalidae) গোত্র ও 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি।\n\n\n== আকার ==\nক্লিয়ার সেলার এর প্রসারিত অবস্থায় ডানার আকার ৪৫-৬০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত ক্লিয়ার সেলার এর উপপ্রজাতি হল-\n\nNeptis nata hampsoni Moore, 1899 – Sahyadri Clear Sailer\nNeptis nata yerburii Butler, 1886 – West Himalayan Clear Sailer\nNeptis nata adipala Moore, 1872 – Khasi Clear Sailer\nNeptis nata evansi Eliot 1969 – Andaman Clear Sailer\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল খয়েরি অথবা কালচে বাদামী এবং সাদা দাগ ছোপ যুক্ত। সামনের ডানায় সেল এর ভিতরের সরু থেকে ক্রমশ চওড়া হওয়া লম্বা দাগটি এবং সেল বহিস্থ তিনকোনা এবং বহিপ্রান্ত সূঁচালো ছোপটি প্রায় সংযুক্ত।\nসামনের ডানার সাব-টার্মিনাল ছোপ সারির উপরের দিকের ছোপগুলি ভিতরের দিকে বাঁকানো নয়। পিছনের ডানার ডিসকাল বন্ধনীটি চওড়া এবং ৩নং শিরামধ্যের বেস অথবা গোড়া থেকে শুরু করে ২ নং শিরামধ্যের বেস ও তার পরিবর্তী অংশ অবধি বিস্তৃত অংশে উক্ত বন্ধনী শিরা দ্বারা খন্ডিত নয়। উভয় ডানার উপরিতলের দাগ ছোপ বন্ধনী সাধারনত সিস্পষ্ট ভাবে প্রতীয়মান থাকে।\nডানার নিম্নতল উজ্জ্বল বাদামী এবং দাগ, ছোপ এবং বন্ধনী উপরিতলের অনুরূপ, তবে পিছনের ডানার ডিসকাল বন্ধনীটি শিরা দ্বারা সুস্পশট ভাবে খন্ডিত এবং উক্ত বন্ধনীটি কস্টা অবধি বিস্তৃত নয়। পিছনের ডানার দুটি সাব-টার্মিনাল ফ্যাকাশে বক্ররেখা একইরকম স্পষ্ট নয়, বহিস্থ রেখাটি অধিকতর অস্পষ্ট\n\n\n== তথ্যসূত্র =="}