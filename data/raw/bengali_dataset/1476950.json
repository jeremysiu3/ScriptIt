{"pageid": 1476950, "title": "ঝিকরগাছা সরকারি এম.এল. মডেল হাই স্কুল", "url": "https://bn.wikipedia.org/wiki?curid=1476950", "content": "ঝিকরগাছা সরকারি এম.এল. মডেল হাই স্কুল যশোর জেলার ঝিকরগাছা উপজেলায় অবস্থিত একটি প্রাচীন মাধ্যমিক বিদ্যালয়। বিদ্যালয়টি ১৮৮৮ সালে প্রতিষ্ঠিত হয় এবং ১৯৩৯ সালে কলকাতা বিশ্ববিদ্যালয় থেকে স্বীকৃতি পেয়েছিল।\n\n\n== অবস্থান ==\nবিদ্যালয়টি ঝিকরগাছা পৌরসভায় অবস্থিত। যশোর থেকে বিদ্যালয়টির দুরত্ব ১৪ কিলোমিটার (৮.৭ মাইল)। বিদ্যালয়ের পূর্বদিকে রয়েছে ঝিকরগাছা উপজেলা স্বাস্থ্য কমপ্লেক্স, পশ্চিম দিকে রয়েছে সরকারি শহীদ মশিউর রহমান কলেজ ও উত্তর দিকে রয়েছে ঝিকরগাছা বি.এম. হাই স্কুল।\n\n\n== ইতিহাস ==\nব্রিটিশ আমল\nবিদ্যালয়টি ১৮৮৮ সালে প্রতিষ্ঠিত হয়। ১৯০১ সালে মাইনর স্কুল হিসেবে স্বীকৃতি পায়।‌ ১৯৩৭ সালে উচ্চ এবং ১৯৩৯ সালে কলকাতা বিশ্ববিদ্যালয় থেকে স্বীকৃতি লাভ করে। বিদ্যালয় থেকে প্রথম মেট্রিক পরীক্ষায় অংশগ্রহণ করে ১৯৪০ সালে। দ্বিতীয় বিশ্বযুদ্ধের সময় ১৯৪১ সালে বিদ্যালয়ের ক্যাম্পাসটিকে সামরিক বাহিনী দখল করে নেয় এবং বিদ্যালয়টি মিসরিদেরা নামক একটি গ্রামে স্থানান্তর হয়। ১৯৪৬ সালে সামরিক বাহিনী ফিরে গেলে বিদ্যালয়টি আবার তার নিজ ক্যাম্পাসে ফিরে আসে।\n\nপাকিস্তান আমল\n১৯৪৮ সালে বিদ্যালয়টি পূর্ব পাকিস্তান মাধ্যমিক শিক্ষা বোর্ডের অন্তর্ভুক্ত হয় এবং ১৯৬০ সালে নতুন পাঠ্যক্রম, জুনিয়র বৃত্তি এবং এসএসসি পরীক্ষা অংশগ্রহণ করে। ১৯৬৪ সালে যশোর বোর্ডের অন্তর্ভুক্ত হয়। ১৯৭১ সালে মোঃ আবু দাউদ নামের এক ব্যক্তি প্রধান শিক্ষক হিসেবে নিয়োগ হয়েছিলেন।\n\nস্বাধীনতার পরবর্তী সময়ে\n১৯৯৪ সালে একটি ভবন নির্মিত হয়েছিল।\n২০১৪ সালে মডেল হাই স্কুল হিসাবে স্বীকৃত পায়। সর্বশেষ বিদ্যালয়টি ২০১৮ সালে সরকারি বিদ্যালয়ে পরিণত হয় এবং নাম পরিবর্তন করে ঝিকরগাছা সরকারি এম.এল. মডেল উচ্চ বিদ্যালয় করা হয়।\n\n\n== তথ্যসূত্র =="}