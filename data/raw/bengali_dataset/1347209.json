{"pageid": 1347209, "title": "মীনাক্ষী আম্মা গুরুক্কল", "url": "https://bn.wikipedia.org/wiki?curid=1347209", "content": "মীনাক্ষী আম্মা গুরুক্কল (জন্ম ১৯৪২) হলেন একজন ভারতীয় মার্শাল শিল্পী। তিনি ভারতের কেরালার ঐতিহ্যবাহী মার্শাল আর্ট কালারিপায়াত্তুর একজন অনুশীলনকারী এবং শিক্ষক হিসাবে পরিচিত। ২০১৭ সালে, তিনি ভারতের চতুর্থ সর্বোচ্চ বেসামরিক পুরস্কার পদ্মশ্রী পেয়েছেন।\n\n\n== জীবনী ==\nথিয়া সম্প্রদায়ের মীনাক্ষী আম্মার পরিবার উত্তর কেরালার বড়করা শহর থেকে এসেছে। তিনি এমন এক সময়ে জন্মগ্রহণ করেছিলেন যখন শারীরিক শিক্ষা বাধ্যতামূলক ছিল। এলাকার সমস্ত মানুষ, লিঙ্গ নির্বিশেষে, তখন কালারি (কালারিপায়াত্তু প্রশিক্ষণ কেন্দ্র) যেতেন। আবার এলাকার সব মানুষ, লিঙ্গ নির্বিশেষে, কলেজেও যেতেন। বাবার নির্দেশে, মীনাক্ষী আম্মা কালারিপায়াত্তু অধ্যয়নের জন্য সাত বছর বয়সে রাঘবন গুরুক্কলের কালারিতে যোগ দেন।\nমীনাক্ষী আম্মার কাদাথানদান কালারি নৃত্যাঙ্গন শুরু হয়েছিল ১৯৪৯ সালে। প্রতি বছর, ১৫০ - ১৬০ জন ছাত্র তাঁর স্কুল কাদাথানাদান কালারি সঙ্গমে মার্শাল আর্ট শিখত, সেখানে তিনি ৫৬ বছরেরও বেশি সময় ধরে প্রশিক্ষণ দিচ্ছেন।\nভি পি রাঘবন মাস্টারের প্রশিক্ষণে সাত বছর বয়সে মীনাক্ষী আম্মা  কালারিপায়াত্তু কলার পরিচয় পান। পরে তিনি ১৭ বছর বয়সে রাঘবনকে বিয়ে করেছিলেন। ২০০৭ সালে তাঁর স্বামীর মৃত্যুর পর, মীনাক্ষী আম্মা তাঁর স্বামীর দ্বারা প্রতিষ্ঠিত কাদাথানাত্তু কালারি সংগমের কার্যভার নিজের হাতে নিয়েছিলেন। তিনি লাঠি থেকে উরুমি পর্যন্ত সমস্ত অস্ত্র ব্যবহারে পারদর্শী, যা বিশেষজ্ঞদের কাছেও আয়ত্ত করা কঠিন বলে মনে হয়।\nঅনেক শিক্ষার্থী, যাঁদের মধ্যে বিদেশীও আছেন, কালারি পরিদর্শন করতে আসেন। সেখানে এখনও ঐতিহ্যগত মান বজায় রাখা হয়। ক্লাসের জন্য কোন পারিশ্রমিক নেওয়া হয়না, তবে কালারিতে ব্যবহৃত তেলের খরচের জন্য এবং দক্ষিণা হিসাবে টাকা গ্রহণ করা হয়।\nমীনাক্ষী আম্মার পরিবারও কালারিপায়াত্তু অনুশীলন করেন। তাঁর দুই ছেলে এবং দুই মেয়েও ছয় বছর বয়স থেকেই কালারিপায়াত্তু অনুশীলন শুরু করেছিলেন। তাঁর এক ছেলেও এখন 'গুরুক্কল' (কালারিপায়াত্তু শিক্ষক)।\nতিনি এখন লুক ব্যাক নামে একটি কালারিপায়াত্তু কেন্দ্রিক চলচ্চিত্রের কেন্দ্রীয় চরিত্রে অভিনয় করেছেন। আগামী বছরের জুনে ছবিটি মুক্তি পাওয়ার কথা রয়েছে।\n\n\n== ব্যক্তিগত জীবন ==\nপুথুপ্পানম করিম্পানাপালম থেকে প্রশিক্ষণ প্রাপ্ত তাঁর স্বামী ভি পি রাঘবন গুরুক্কল ছিলেন তাঁর প্রথম কালারিপায়াত্তু প্রশিক্ষক। দম্পতির ৪ জন সন্তান রয়েছে।\n\n\n== আরও দেখুন ==\nকোত্তাক্কল কানারন গুরুক্কল\n\n\n== তথ্যসূত্র =="}