{"pageid": 1388612, "title": "ভীষ্মকনগর", "url": "https://bn.wikipedia.org/wiki?curid=1388612", "content": "ভীষ্মকনগর ভারতের অরুণাচল প্রদেশের একটি প্রত্নতাত্বিক স্থান। এটি নিম্ন দিবাং জেলার রোয়িং এ অবস্থিত। অবশেষগুলিতে সাধারণত দেখানো হয়েছে শুতিয়া নামক বোড়ো-কাছারি জনগোষ্ঠীকে, এরা সাধারণত তিব্বতি-বার্মিজ মানুষ। এই জনগোষ্ঠী একাদশ থেকে ষোড়শ শতকের মধ্যবর্তী সময় সাদিয়া অঞ্চলে শাসন করত।\n\n\n== নামকরণ ==\nভীষ্মকনগর নামটি ১৯২৮ সালে প্রথম অসম ডিস্ট্রিক্ট গ্যাজেটরে প্রকাশিত হয়।\nঐতিহাসিকভাবে, অঞ্চলটি সাধয়াপুরা নামে পরিচিত ছিল। এবং দুর্গটি শুতিয়া রাজা লক্ষ্মীনারায়ণের রাজধানীর অন্তর্গত ছিল, এটি চে-লুং নামেও পরিচিত যার অর্থ মহানগরী।\n\n\n== অবস্থান ==\nএটি নিম্ন দিবাং উপত্যকা জেলায় অবস্থিত। পুরান শহরের ক্যাম্পাসটি ২৫০০ একর এলাকা জুড়ে বিস্তৃত।\n\n\n== ইতিহাস ==\nভীষ্মকনগর একটি গুরুত্বপূর্ণ প্রাচীন প্রত্নতাত্ত্বিক স্থান। স্থানটি শুতিয়া রাজ্যের একটি শক্তিশালী কেন্দ্র ছিল। ধ্বংসস্তূপের বয়স একাদশ থেকে পঞ্চদশ শতাব্দীর মধ্যে। ভীষ্মকনগরকে সাধয়াপুরী বা স্বাধয়াপুরী হিসেবে চিহ্নিত করা হয়েছে যা শুতিয়া রাজ্যের রাজনৈতিক কেন্দ্র ছিল।ইটের উপরের কারুকার্য দেখলে বোঝা যায় এটি পঞ্চদশ শতাব্দীর শুতিয়া রাজা লক্ষ্মীনারায়ণের রাজধানী ছিল। প্রত্নতাত্ত্বিক বিশ্লেষণে এই সময়টিকেই মান্যতা দেওয়া হয়েছে।\n\n\n== স্থাপত্য ==\nদুর্গটি এবং সংলগ্ন স্থাপত্য পোড়া ইট দ্বারা তৈরী। দুর্গবেষ্টিত নগরটি ১০ বর্গকিমি অঞ্চল জুড়ে বিস্তৃত। পূর্ব, পশ্চিম ও দক্ষিণ দিকে বিস্তৃত গ্রানাইট ও ইষ্ট-নির্মিত প্রাচীরগুলি ৪.৫ মিটার দীর্ঘ এবং ৬ মিটার চওড়া। উত্তরে মিশমি পাহাড়গুলি প্রাকৃতিক সীমানা।\nভীষ্মকনগর সেন্ট্রাল কমপ্লেক্স ১৮৬০ বর্গকিমি অঞ্চল জুড়ে বিস্তৃত ছিল ও ২ মিটার উঁচু পাথরের প্রাচীর রয়েছে। দুর্গের ভাষ্কর্য মধ্যযুগের সংস্কৃতির পরিচায়ক। খনন করার সময়ে প্রচুর টেরাকোটার নিদর্শন পাওয়া গিয়েছে।\n\n\n== চিত্রসম্ভার ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}