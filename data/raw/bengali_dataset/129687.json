{"pageid": 129687, "title": "বোয়িং সিএইচ-৪৭ চিনুক", "url": "https://bn.wikipedia.org/wiki?curid=129687", "content": "বোয়িং সিএইচ-৪৭ চিনুক (ইংরেজি: Boeing CH-47 Chinook) হচ্ছে দুই ইঞ্জিন, ট্যানডেম পাখা বিশিষ্ট একটি ভারী পরিবহন হেলিকপ্টার। এটির সর্বোচ্চ গতিবেগ ঘণ্টায় ১৭০ নট (১৯৬ মাইল বা ৩১৫ কিলোমিটার)। ১৯৬০-এর দশকে তৈরি হওয়া এই হেলকপ্টারটির গতিবেগ তৎকালীন সাধারণ ও আক্রমণাত্মক হেলিকপ্টারের চেয়েও বেশি ছিলো। এটি একই সাথে সেই সময়ে তৈরি হওয়া খুব অল্প কিছু হেলিকপ্টারের একটি যেগুলো বর্তমানেও তৈরি ও সরাসরি যুদ্ধে ব্যবহৃত হচ্ছে। এই মডেলের হেলিকপ্টার এখন পর্যন্ত মোট১,১৭৯টি তৈরি করা হয়েছে। এটি মূলত যে কাজে ব্যবহৃত হয় তার মধ্যে আছে, সৈন্য পরিবহন, আর্টিলারি স্থানান্তর, যুদ্ধক্ষেত্রে রসদসরবরাহ করা। মালামাল পরিবহনের জন্য এটির তেলের ট্যাংকারের পাশে প্রশস্ত স্থান রয়েছে, এবং তিনটি অতিরিক্ত কার্গো হুক বিদ্যমান।\nমার্কিন বিমান নির্মাতা প্রতিষ্ঠানে বোয়িং-এর অঙ্গ সংগঠন বোয়িং ভেরটোল ষাটের দশকের গোড়ার দিকে এই হেলিকপ্টারের নকশা প্রণয়ন করে ও উৎপাদন শুরু করে। বর্তমানে বোয়িং ডিফেন্স, স্পেস অ্যান্ড সিকিউরিটি এই হেলিকপ্টার উৎপাদন করছে। এখন পর্যন্ত মোট ১৬টি দেশে এই হেলিকপ্টার সরবরাহ করা হয়েছে। মার্কিন সেনাবাহিনী ও ব্রিটিশ রয়্যাল এয়ার ফোর্সসহ হচ্ছে এই হেলিকপ্টারের সর্বোচ্চ ব্যবহারকারী। সিএইচ-৪৭ সবচেয়ে ভারী পরিবহন হেলিকপ্টারগুলোর মধ্যে অন্যতম।\n\n\n== তথ্যসূত্র ==\n\n\n== বহিঃসংযোগ ==\n\nCH-47D/F, MH-47E/G, CH-47 history, and Model 234 Chinook history pages on Boeing.com\nCH-47A/B/C, ACH-47A, CH-47D/F and CH-47 Chinook pages on Army.mil\nCH-47 page on GlobalSecurity.org\nCH-47 page on Vectorsite.net\n\"Boeing's New Combat-Ready CH-47F Chinook Helicopter Fielded to First US Army Unit\"\nItalian Chinooks - CASR Article\nThe Kopp-Etchells Effect - CH-47 Night Landings in Afghanistan  ওয়েব্যাক মেশিনে আর্কাইভকৃত ২০ আগস্ট ২০০৯ তারিখে. Michael Yon online magazine"}