{"pageid": 1117017, "title": "যশোর জেলা সুইমিংপুল", "url": "https://bn.wikipedia.org/wiki?curid=1117017", "content": "যশোর জেলা সুইমিংপুল ২০০৮ সালে উদ্বোধন হওয়া বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। যশোর শহরের জিরো পয়েন্ট মোড়ে পৌরসভা কার্যালয়ের দক্ষিণে শহীদ সড়কে এটির অবস্থান। এটি জেলার একমাত্র সুইমিংপুল। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় যশোর জেলা ক্রীড়া সংস্থার তত্ত্বাবধায়নে রয়েছে।\n\n\n== ইতিহাস ==\n২০০৫ সালের ৩১ ডিসেম্বর শহরের জিরো পয়েন্টের কাছে জাতীয় ক্রীড়া পরিষদের উদ্যোগে সুইমিংপুলটির নির্মাণ শুরু হয়। ২০০৮ সালের মাঝামাঝি এটির নির্মাণ শেষে সক্রীয় ব্যবহারের জন্য উদ্বোধন করা হয়। প্রকল্পটির নির্মাণ সম্পন্ন করতে ৩ কোটি ২০ লাখ টাকা ব্যয় হয়। ২০১২ সাল পর্যন্ত সক্রীয় থাকার পর পুলটি রক্ষণাবেক্ষণের অভাবে বন্ধ থাকে। ২০১৭ সালে জেলা ক্রীড়া সংস্থার হতে দায়িত্ব গ্রহণের পরে পুলটির সংস্কার করে যশোর পৌরসভা। ২০১৮ সালের জুলাই মাসের পুলটি পুনরায় চালু করা হয়।\n\n\n== তথ্যসূত্র =="}