{"pageid": 1095027, "title": "ইউক্রেনে যৌন পর্যটন", "url": "https://bn.wikipedia.org/wiki?curid=1095027", "content": "ইউক্রেনে যৌন পর্যটন হল যৌন কার্যকলাপের উদ্দেশ্যে দেশটি পরিদর্শন। দেশটি অনেক বিদেশী দর্শনার্থীদের আকৃষ্ট করায় এটি বৃদ্ধি পাচ্ছে। এই পরিস্থিতির প্রধান কারণ বিভিন্ন কারণের সম্মিলিত প্রভাব থেকে উদ্ভূত। বর্তমানে ইউক্রেনে মোট জনসংখ্যার মধ্যে উচ্চ দারিদ্র্য, এবং তা নিয়ে মনোযোগ নারীকেন্দ্রিক হয়ে যাওয়া, সামাজিক গতিশীলতার সীমিত বিকল্প কার্যক্রম এবং সক্রিয় অপরাধের অত্যন্ত সক্রিয় ব্যবস্থা দ্বারা যৌন পর্যটনের প্রভাবটি গঠিত। সরকারের আইন প্রয়োগে দুর্বল নীতি ও ব্যাপক দুর্নীতির কারণে ইউক্রেনে যৌন ব্যবসা অধিকাংশ ক্ষেত্রে পর্দার আড়ালে থেকে যায় এবং ভিতরে ভিতরে তা সমৃদ্ধ হতে থাকে। মানব পাচার ও জোরপূর্বক পতিতাবৃত্তির জন্য ফৌজদারি শাস্তি কঠোর করা সত্ত্বেও, সংগঠিত পতিতাবৃত্তিকে অপরাধী করার আইনগুলি খুব কম প্রভাব ফেলেছে। ইউক্রেনীয় সীমান্তের মধ্যে যৌন পর্যটন যথেষ্ট বৃদ্ধি পেয়েছে, যা ইউক্রেনীয় সমাজে উদ্বেগ বাড়িয়েছে এবং ফেমেনের মতো নারীবাদী কর্মীদের নিন্দা সকলের দৃষ্টি আকর্ষণ করছে।\n\n\n== সাধারণ পটভূমি ==\nইউক্রেনীয় পত্রিকা করসপন্ডেন্ট প্রতিবেদন প্রকাশ করেছিল যে, সরকার পশ্চিম ইউরোপের সাথে ভিসামুক্ত নীতি চালু করার পর ইউক্রেনে ভ্রমণকারী পশ্চিমা দর্শনার্থীদের সংখ্যা বেড়েছে এবং ক্রমাগত তা বৃদ্ধি পাচ্ছে। ২০০৪ সালে মোট পর্যটকের সংখ্যা ছিল প্রায় 8 মিলিয়ন, ২০০৬ সালে এটি ছিল ১৬ মিলিয়ন এবং ২০০৮ সালে এটি ২০ মিলিয়নে পৌঁছে গিয়েছিল। প্রত্যেক বিদেশী প্রতি দিন ব্যয় করেন ১০৬ ইউরো (ইউক্রেন ৩,৩৮৮)। অনেক মানুষ যৌন তৃপ্তির জন্য ইউক্রেনে ভ্রমণ করে, যা দেশের সুনামকে থাইল্যান্ডের প্রতিদ্বন্দ্বী করে তুলেছে। ইউক্রেনীয় গণমাধ্যমে বলা হয়েছে, দেশটি যৌনতায় আকৃষ্ট দুঃসাহসিকদের জন্য বহুবর্ণের বড় ধরনের একটি কেন্দ্র হয়ে উঠেছে। কারণ ইউক্রেন ভ্রমণের খরচ ১৫০০ মার্কিন ডলার বা ৪০,৪৫৬ ইউরোর বেশি নয়। ২০১৩ সালের শেষের দিক থেকে ২০১৪ সালের প্রথম দিকে ইউরোমেডেনের বিক্ষোভের পর বেতন কমে যায়, তখন মুদ্রাস্ফীতিও বেড়ে যায়। ফলস্বরূপ স্থানীয় মহিলাদের সাথে যৌনতার জন্য ব্যয় প্রতি ঘন্টায় সাধারণত দশ ডলার বা ২৭০ ইউরো থেকে ৭৫ ডলার বা ২,০২৩ ইউরো পর্যন্ত হয়েছিল, যা অন্যান্য ইউরোপীয় দেশের তুলনায় একেবারে অনেক কম। উল্লেখ্য যে, ২০১৪ সালের রাজনৈতিক অস্থিরতা ও পূর্ব ইউক্রেনের যুদ্ধের পর পশ্চিমা অতিথিরা দেশটিকে একটি \"অস্থিতিশীল কৃষ্ণগহ্বর\" হিসেবে উপলব্ধি করতে শুরু করে। তা সত্ত্বেও তুরস্কের মধ্যবিত্ত দর্শনার্থীদের জন্য ইউক্রেন খুব জনপ্রিয় গন্তব্য হয়ে ওঠে, তাদের স্লাভিক মহিলাদের প্রতি বিশেষ প্রবণতা রয়েছে। যৌন পর্যটনে ভ্রমণের জন্য ইউক্রেন সিনেমা ও সেক্সুয়াল বই দ্বারা প্রচারিত তুর্কি সংস্কৃতিতে একটি বাঁধাধরা নিয়ম তৈরি করে। আমেরিকান প্রাক্তন পিকআপ শিল্পী রুশ ভি ইউক্রেনীয় মহিলাদের সাথে ডেটিং করার অভিজ্ঞতা বর্ণনা করে একটি ট্রাভেল গাইড প্রকাশ করেন। প্রকাশের পর ম্যানুয়ালটি ইউক্রেনীয় গণমাধ্যমে প্রচুর আকর্ষণ সৃষ্টি করে এবং নারীবাদী সংগঠনের ক্ষোভ বৃদ্ধি করে। ইউক্রেনে যৌন পর্যটনের একটি দিক বিয়ের ব্যবসার সাথে সম্পর্কিত। বিবাহ প্রতিষ্ঠানগুলি সারা দেশে নানা কেলেঙ্কারি চালায়। তারা দিনে দিনে পর্যটকদের মানিব্যাগ খালি করে দেয়। মার্কিন দূতাবাস এই পরিস্থিতির ব্যাপারে, বিবাহের উদ্দেশ্যে ইউক্রেন ভ্রমণকারীদের স্থানীয় প্রতারণা কৌশলগুলির একটি তালিকা প্রকাশ করে সাবধান করে দেয়।\n\n\n== শিশুদের যৌন শোষণ ==\nমলদোভা ও পর্তুগালের সাথে ইউক্রেন ইউরোপীয় শিশু যৌন পর্যটন কেন্দ্র হয়ে উঠেছে। পতিতাবৃত্তিতে কিশোর ছেলেদের সম্পৃক্ততা, বেশ কিছু বিশেষ উদ্বেগের জন্ম দিয়েছে। এখানে উল্লেখ করা যায় যে, ইউক্রেনীয় আইন ব্যবস্থায় \"ভ্রমণ ও পর্যটনে শিশুদের যৌন শোষণ\" সম্পর্কে কোন শব্দ নেই। প্রকৃতপক্ষে যৌন পর্যটনের উত্থানে শিশু পতিতাবৃত্তি ও শিশু পর্নোগ্রাফির ক্রমাগত বৃদ্ধি যৌনশিল্পকে নেতৃত্ব দিয়েছে। কিয়েভে পতিতাবৃত্তিকারী ইউক্রেনীয় নারী ও শিশুদের যত ক্ষতিই করা হোক না কেন নামমাত্র জরিমানা পরিশোধ করা ছাড়া শাস্তিও হয় না। একজন অ্যাডভোকেট উল্লেখ করেছেন যে, আইন প্রয়োগকারীরা পতিতা ও খদ্দেরদের বিরুদ্ধে কঠোর শাস্তি প্রয়োগ করার সম্ভাবনা কম, কারণ পতিতাবৃত্তি সংগঠিত অপরাধীদের দ্বারা নিয়ন্ত্রিত হয়, যাদের রাজনৈতিক অভিজাতদের সাথে ঘনিষ্ঠ সম্পর্ক আছে। ইউএস ন্যাশনাল ইনস্টিটিউট অফ হেলথের এক প্রতিবেদন অনুসারে কিয়েভ শহরে ৬০,০০০ পতিতা আছে। ইউক্রেনে এইচআইভি মহামারি ইউরোপীয় দেশগুলির মধ্যে সবচেয়ে বেশি। এছাড়াও নিম্ন জীবনমান, অবহেলিত সাদা চামড়ার শিশু, দেশের সবখানে দুর্নীতি ও সামাজিক ভোগবাদ ইউক্রেনকে শিশু যৌন পরিষেবার দ্রুত বর্ধনশীল বাজার করে তোলে। ইউরোপীয় মহাদেশের কেন্দ্রে অবস্থিত ও ভৌগোলিক পরিস্থিতির কারণ, যৌন পর্যটক ও পার্শবর্তী দেশগুলির সাথে বড় অর্থনৈতিক ব্যবধান, বিভিন্ন পর্যটকদের জন্য ভিসার কড়াকড়ির অনুপস্থিতি, অ্যালকোহলের কম দাম, দুর্নীতিগ্রস্ততার খ্যাতি প্রভৃতি অনেক কারণে সমস্যাটি আরও বেড়ে যায়। সমাজ ও উচ্চ সুযোগ কোন ধরনের ফৌজদারি মামলা এড়ানোর পক্ষে নয়। সংগৃহীত পরিসংখ্যান অনুযায়ী ২৬% ইউক্রেনীয় পরিবার যাদের একজন শিশু রয়েছে এবং ৩৯% পরিবার দুটি সন্তানের মালিক (৪.৪ ও ৬.৬ মিলিয়ন অনুরূপভাবে), তারা দারিদ্র্য সীমার নিচে বসবাসের সময় বেঁচে থাকার জন্য লড়াই করে। দারিদ্র্যতার কারণে অনেক মানুষের কাছে দেশীয় ধনী বা বিদেশী ধনী অতিথিদের জন্য যৌন সেবা প্রদান ছাড়া আর কোন বিকল্প পথ কেথা না। ইউক্রেনীয় যৌনকর্মীদের জীবনধারা নিয়ে ২০০৮ সালের এক গবেষণায় জানা গেছে যে, তাদের মধ্যে ৩৯% জন নিয়মিত কনডম ব্যবহার করে না এবং ২২% জন মাদক ব্যবহারকারী। ইউক্রেনীয় যৌনকর্মীদের বেশিরভাগ অংশ গ্রীষ্মের মৌসুমে কৃষ্ণ সাগরের পর্যটন রিসর্টে পতিতাবৃত্তি করে, তাদের মধ্যে প্রায় ৩০% থেকে ৪০% জন পতিতা এগারো থেকে আটারো বছর বয়সী। ইউক্রেনীয় শিশুদের পতিতাবৃত্তি ও শিশু যৌন পর্যটনকে সংযুক্ত করার একটি শক্তিশালী সংযোগ দেশের মধ্যে দেখা যায়। কিয়েভ ইন্টারন্যাশনাল ইনস্টিটিউট অব সোসিওলজির পরিচালক ভলোদোমির পানিওটো বলেন, \"চার বছর আগের মতো যৌন পর্যটন এখন আর সমস্যা নয়।\" \"আমরা এখন হোমোফোবিয়া নিয়ে অনেক বেশি উদ্বিগ্ন, যা আন্তর্জাতিক সম্প্রদায়ের সাথে যুক্ত হওয়ার জন্য আমাদের প্রচেষ্টাকে ব্যাহত করছে।\"\n\n\n== সংবাদমাধ্যমে সম্প্রচার ==\nইউক্রেনীয় গণমাধ্যম নিয়মিতভাবে ইউক্রেনে মানব পাচার, পতিতাবৃত্তি ও যৌন পর্যটনের বিষয়গুলি প্রচার করে। বিশেষ করে, ইউরোপীয় ফুটবল চ্যাম্পিয়নশিপ ২০১২ এর চূড়ান্ত রাউন্ডের ক্ষেত্রে এই বিষয়গুলিতে সংবাদ মাধ্যমে প্রচুর মনোযোগ দেওয়া হয়েছিল। উদাহরণস্বরূপ বলা যায়, পোলিশ সংবাদ মাধ্যমে ইউক্রেনে ভ্রমণকারী সব ফুটবল ভক্তকে যৌন পর্যটক ও সমস্ত ইউক্রেনীয় মহিলাকে সম্ভাব্য যৌন লক্ষ্য হিসাবে চিত্রিত করা হয়েছিল। এছাড়াও ইউক্রেনীয় জনগণ পোলিশ গণমাধ্যম দ্বারা দরিদ্র, দুর্নীতিগ্রস্ত, অপরাধী, এইচআইভি-পজেটিভ এবং অগণতান্ত্রিকতাকে লজ্জাজনকভাবে চিহ্নিত হয়েছিল। ফলস্বরূপ ২০১২ সালে ইউক্রেনীয় ফুটবল ভক্তদের মধ্যে \"যৌন পর্যটন\" নিয়ে হিস্টিরিয়ার প্রাদুর্ভাব দেখা দেয়। আবেশের চূড়ায় ফলাফল হলো এই যে, স্থানীয় ভিজিলেন্টস দল কিছু বিদেশীদের আক্রমণ করে, যারা পতিতাদের ন্যক্কারজনক কাজ করার আদেশ দিয়েছিল। তারা মারধরের ভিডিও অনলাইনে পোস্ট করে।\n\n\n== আরও দেখুন ==\nইউক্রেনে লিঙ্গ বৈষম্য\nইউক্রেনে মানব পাচার\n\n\n== তথ্যসূত্র =="}