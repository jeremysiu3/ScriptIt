{"pageid": 1522691, "title": "প্রশান্তি সিং", "url": "https://bn.wikipedia.org/wiki?curid=1522691", "content": "প্রশান্তি সিং (জন্ম ৫ মে ১৯৮৪, বারাণসী, উত্তর প্রদেশ ) ভারতীয় জাতীয় মহিলা বাস্কেটবল দলের একজন অন্য্তম সদস্যা। তিনি ভারতের প্রথম বাস্কেটবল খেলোয়াড় যিনি ২০১৯ সালে জাতীয় বেসামরিক পুরস্কার পদ্মশ্রী পেয়েছিলেন। ২০১৭ সালে ভারত সরকারের যুব ও ক্রীড়া মন্ত্রণালয় থেকে প্রশান্তিকে অর্জুন পুরস্কারে ভূষিত করা হয়েছে। ২০১৬-১৭ সালে উত্তরপ্রদেশ সরকারের পক্ষ থেকে তাকে ক্রীড়া ক্ষেত্রের মর্যাদাপূর্ণ সম্মান হিসাবে পরিচিত রানী লক্ষ্মী বাই সাহসিকতা পুরস্কারে ভূষিত করা হয়েছে।\nতিনি ২০২৪ সালে ভারত সরকারের ক্রীড়া মন্ত্রণালয়ের খেলো ইন্ডিয়া নামক প্রতিভা সনাক্তকরণ ও উন্নয়ন কমিটি সদস্যা ছিলেন। সেই একই বছরে তিনি ভারত সরকারের মর্যাদাপূর্ণ অল ইন্ডিয়া কাউন্সিল অফ স্পোর্টস -এরো সদস্যা ছিলেন।\nপ্রশান্তি ২০০৬ সালের কমনওয়েলথ গেমস, ২০১০ সালে চীনের গুয়াংজুতে ১৬তম এশিয়ান গেমস এবং ২০১৪ সালে ইনচিয়নে ১৭তম এশিয়ান গেমসে জাতীয় বাস্কেটবল দলের দলের সদস্যা ছিলেন।  তার বোন দিব্যা সিং, আকাঙ্ক্ষা সিং এবং প্রতিমা সিংও ভারতীয় জাতীয় মহিলা বাস্কেটবল দলের অন্যতম খেলোয়াড়।  তার আরেক বোন, প্রিয়াঙ্কা সিং, ন্যাশনাল ইনস্টিটিউট অফ স্পোর্টসের একজন বাস্কেটবল কোচ।  তারা একসাথে সিং সিস্টার্স নামে পরিচিত।\n\n\n== খেলোয়াড় জীবন ==\n\nপ্রশান্তি ২০০২ সালে ভারতীয় মহিলা বাস্কেটবল দলে যোগ দেন এবং শীঘ্রই তার অধিনায়ক পদে ভূষিত হন। তিনি ২০০৯ সালের ৩০ অক্টোবর থেকে ৮ নভেম্বর তারিখের মধ্যে ভিয়েতনামে অনুষ্ঠিত তৃতীয় এশিয়ান ইন্ডোর গেমসে ভারতীয় বাস্কেটবল দলেরঅধিনায়ক হিসেবে ছিলেন। সেই প্রতিযোগীতায় তার দল রৌপ্য পদক জিতেছিল। ২০১১ সালে শ্রীলঙ্কায় অনুষ্ঠিত দক্ষিণ এশীয় সৈকত গেমসে প্রশান্তি স্বর্ণপদক জিতেছিলেন। \nপ্রশান্তি সিং ভারতের সবচেয়ে সম্মানিত মহিলা বাস্কেটবল খেলোয়াড়। তিনি ভারতের বাস্কেটবল ফেডারেশন এবং আইএমজি-রিলায়েন্স কর্তৃক নির্বাচিত ভারতের শীর্ষ চার এ গ্রেড খেলোয়াড়ের একজন।\nপ্রশান্তি ভারতে জাতীয় চ্যাম্পিয়নশিপ, জাতীয় গেমস এবং ফেডারেশন কাপে ২২টি পদক জিতেছেন।  রাজ্য দলের হয়ে জাতীয় চ্যাম্পিয়নশিপের প্রবীন স্তরে সর্বাধিক পদক জয়ের জাতীয় রেকর্ড রয়েছে তার।  তিনি ভারতের প্রথম মহিলা বাস্কেটবল খেলোয়াড় যিনি ২০০৬ সালের একটি কমনওয়েলথ গেমস এবং ২০১০ ও ২০১৪ সালের দুটি এশিয়ান গেমসে জাতীয় মহিলা বাস্কেটবল দলের অঙ্গশ ছিলেন।\nতিনি এশিয়ান একাডেমি অফ ফিল্ম অ্যান্ড টেলিভিশনের আন্তর্জাতিক মহিলা চলচ্চিত্র ফোরামের সদস্যও।  প্রশান্তি সিং ভারতের প্রথম এবং একমাত্র বাস্কেটবল খেলোয়াড় যার জীবনের উপর  বি কিউব (বস্কি বাস্কেটবল বেনারস) নামক একটি তথ্যচিত্র  নির্মিত হয়েছে। এই  তথ্যচিত্রটি সত্যজিৎ রায় চলচ্চিত্র উৎসবে সেরা ১২ নির্বাচিত চলচ্চিত্রের তালিকায় অন্তর্ভুক্ত ছিল।\n\n\n=== আন্তর্জাতিক ক্রীড়া সাফল্য ===\n\n\n=== জাতীয় ক্রীড়া অর্জন ===\n\n\n== প্রাথমিক জীবন এবং শিক্ষাজীবন ==\nপ্রশান্তির জন্ম বারাণসীতে এবং তিনি বাস্কেটবল -এরত প্রশিক্ষনের জন্য দিল্লিতে চলে এসেছেন। দিল্লিতে, তিনি প্রশিক্ষণ নেন এবং এম টি এন এল দলে যোগদান করেন।  তিনি ভারতের দিল্লি বিশ্ববিদ্যালয় থেকে কলা বিভাগে স্নাতক ডিগ্রি অর্জন করেছেন।\n\n\n== পরিবার ==\nপ্রশান্তি সিং ভারতের একটি বিখ্যাত বাস্কেটবল খেলোয়াড় পরিবারের সদস্য। তিনি ও তার বোনেরা সিং সিস্টার্স নামে পরিচিত। তিনি বারাণসীর সোলাঙ্কি রাজপুত পরিবারের সদস্য। তার তিন বোন বর্তমানে ভারতীয় মহিলা জাতীয় বাস্কেটবল দলের সদস্য।\n\n\n== তথ্যসূত্র =="}