{"pageid": 1118794, "title": "তিন শিব মন্দির", "url": "https://bn.wikipedia.org/wiki?curid=1118794", "content": "তিন শিব মন্দির ময়মনসিংহ বিভাগের ময়মনসিংহ জেলার মুক্তাগাছা উপজেলায় অবস্থিত একটি প্রত্নতাত্ত্বিক মন্দির। স্থানীয় এই মন্দিরটি ২০০ বছরের অধিক পুরনো।\n\n\n== সংক্ষিপ্ত বিবরণী ==\nমুক্তাগাছা উপজেলার, শহরের কলেজ রোড সংলগ্ন স্থানে আট-আনী জমিদার বাড়ি হতে ৩০০ মিটার দক্ষিণে মন্দিরটি অবস্থিত। মন্দিরটিতে পাশাপাশি তিনটি শিব মূর্তি রয়েছে বলে মন্দিরটিকে তিন শিব মন্দির নামকরণ করা হয়েছে। এ মন্দিরের অপর নাম ‘ত্রি-শিবালয়’। এটি একতলা বিশিষ্ট স্থাপনা। মন্দিরের ছাদের উপর অষ্টভূজাকার ১টি শিখর (রত্ন) রয়েছে। মন্দিরে নিত্য পূজা অনুষ্ঠিত হয়। এছাড়া প্রতিবছর মহাশিবরাত্রী উপলক্ষে শিব পূজার আয়োজন করা হয় এবং মন্দিরে বহু ভক্তের সমাগম হয়। এখানে দুর্গা পূজা ও কালী পূজাও অনুষ্ঠিত হয়।\nময়মনসিংহের মুক্তাগাছার জমিদার রঘুনন্দনের স্ত্রী মহারানী বিমলা দেবী ১৮২০ সালে মন্দিরটি প্রতিষ্ঠা করেন। মন্দিরটির কিছু দুর সামনে আরেকটি জোড় মন্দির অবস্থিত এবং মন্দিরের স্থাপত্যশৈলীতে মিল রয়েছে। পরবর্তিতে মন্দিরটি সংস্কার করা হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nবাংলাদেশের প্রত্নতাত্ত্বিক স্থানের তালিকা\n\n\n== তথ্যসূত্র =="}