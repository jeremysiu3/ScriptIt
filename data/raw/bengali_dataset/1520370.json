{"pageid": 1520370, "title": "জো সোয়েটম্যান", "url": "https://bn.wikipedia.org/wiki?curid=1520370", "content": "এস্টেল মেরি (জো) সোয়েটম্যান (১৮৭২-১৯৫৬) ছিলেন একজন অস্ট্রেলিয়ান চিত্রশিল্পী। তিনি ছিলেন টুয়েন্টি মেলবোর্ন পেইন্টার্স সোসাইটির প্রতিষ্ঠাতা সদস্যদের একজন।\n\n\n== প্রাথমিক জীবন এবং প্রশিক্ষণ ==\n\nসোয়েটম্যানের জন্ম দক্ষিণ ইয়ারায় ১৮৭২ সালে। তিনি শহরতলির একটি মহিলা কলেজে অঙ্কন শেখেন, যেখানে তার শিক্ষক তাকে ন্যাশনাল গ্যালারি স্কুলে যোগ দেওয়ার পরামর্শ দেন। সেখানে তিনি ফ্রেডেরিক ম্যাককাবিনের অধীনে দুই বছর পড়াশোনা করেন। এছাড়াও, তিনি স্কুলে থাকাকালীন বার্নার্ড হলের কাছে চিত্রকলা অধ্যয়ন করেন।\n\n\n== পেশা ==\nসোয়েটম্যান মেলবোর্ন গার্লস গ্রামারে শিক্ষিকা ছিলেন, যেখানে ক্লারিস বেকেট ছিলেন তার ছাত্রী ছিলেন।\n\nপ্রথমে তিনি ভিক্টোরিয়ান আর্টিস্টস সোসাইটির সাথে যুক্ত ছিলেন, তবে পরবর্তীতে ম্যাক্স মেলড্রামের প্রতি তার সমর্থনের কারণে তাকে তার বন্ধু এ.এম.ই. বেলের সাথে বহিষ্কার করা হয়। সোয়েটম্যান তার কর্মজীবন শুরু করেন প্রতিকৃতি আঁকার মাধ্যমে, কিন্তু প্রকৃতির  প্রতি তার ভালোবাসা এবং ওয়ারান্ডাইটে চলে আসার ফলে তিনি ভূদৃশ্যের চিত্রাঙ্কনে মনোযোগী হন। ১৯২৯ সালে মেলবোর্ন অ্যাথেনিয়ামে তার প্রদর্শনীর বিষয়ে দ্য কেয়ার্নস পোস্ট  পত্রিকায় প্রতিবেদন প্রকাশিত হয়েছিল—মেলবোর্নের শিল্পী মিস জো সোয়েটম্যান হলেন এমন একজন যিনি ঝোপঝাড়ের পথে প্রকৃতির সৌন্দর্য খুঁজে পেলে সেগুলো আঁকতে আনন্দ পান। এতে কোন সন্দেহ নেই যে ইউক্যালিপটাস গাছের চারপাশের এই কিছু সূর্যালোক এবং কিছু ছায়া খুব আকর্ষণীয় প্রাকৃতিক দৃশ্য তৈরি করে। অ্যাথেনিয়ামে মিস সোয়েটম্যানের সাম্প্রতিক প্রদর্শনীতে \"হোয়াইট গামস\" এবং আরও দূরবর্তী গাছ ঢাকা পাহাড়ের দৃশ্য দেখা গিয়েছিল। ইয়ারার ছোট্ট একটি শহর ওয়ারান্ডাইট, দীর্ঘদিন ধরেই শিল্পীদের জন্য একটি আকর্ষণীয় স্থান, কারণ এখানে অনেক সৌন্দর্যময় স্থান আছে, এবং এখানে মিস সোয়েটম্যান তার সেরা কিছু ঝোপের দৃশ্যের জন্য গিয়েছেন। প্রদর্শনীতে মূর্তি এবং ফুল অন্তর্ভুক্ত ছিল কিন্তু সম্ভবত বেশিরভাগ মানুষই ঝোপের দৃশ্যের মধ্যে একটি দেখতে চাইবে যা সত্যিই অস্ট্রেলিয়ান।সোয়েটম্যান সহশিল্পী ক্লারা সাউদার্নের বাড়ির পাশে তার বাড়ি 'দ্য কিপসি' নির্মাণ করেন। তারা দুজনেই ভিক্টোরিয়ার ওয়ারান্ডাইটে শৈল্পিক সম্প্রদায়ের উন্নয়নে সক্রিয় ভূমিকা পালন করেছিলেন। তিনি ওয়ারান্ডাইট উইমেনস অক্সিলিয়ারি অ্যাসোসিয়েশনের মাধ্যমে বার্ষিক শিল্প প্রদর্শনী প্রতিষ্ঠায় সহায়তা করেছিলেন এবং আবাসিক শিল্পীদের একটি কমিটিতে সচিব হিসেবে দায়িত্ব পালন করেছিলেন।\nসোয়েটম্যান ছিলেন টুয়েন্টি মেলবোর্ন পেইন্টার্স সোসাইটি নামের একটি গ্রুপের প্রতিষ্ঠাতা সদস্য, যা অস্ট্রেলিয়ান টোনালিস্ট ম্যাক্স মেলড্রামের ছাত্র এবং অনুসারীদের দ্বারা গঠিত হয়েছিল। সোয়েটম্যানকে অস্ট্রেলিয়ার সবচেয়ে বিখ্যাত ওয়াটল চিত্রশিল্পীদের একজন হিসেবে বিবেচনা করা হত।\n১৯২২ সালে সোয়েটম্যান তার পোর্ট্রেট অফ মিস এ.এম.ই. বেল চিত্রকর্মের জন্য আর্চিবাল্ড পুরস্কারের চূড়ান্ত প্রতিযোগী ছিলেন। একই বছরে, এ.এম.ই. বেলও পোর্ট্রেট অফ মিস জো সোয়েটম্যান চিত্রকর্মের জন্য চূড়ান্ত প্রতিযোগী হন।\nসুইটম্যান ১৯৫৬ সালে মৃত্যুবরণ করেন।\n\n\n== প্রদর্শনী ==\nসাউথ অস্ট্রেলিয়ান সোসাইটি অফ আর্টস, ৯ম বার্ষিক প্রদর্শনী, নভেম্বর ১৯০৬\nভিক্টোরিয়ান আর্টিস্টস সোসাইটি, ১৮ম বার্ষিক প্রদর্শনী, ইস্ট মেলবোর্ন গ্যালারিস, অক্টোবর ১৯১৩\nগোষ্ঠীগত প্রদর্শনী, অ্যাথেনিয়াম গ্যালারি, জুলাই ১৯১৯\nঅস্ট্রেলিয়ান আর্টস এসোসিয়েশন বার্ষিক প্রদর্শনী, অ্যাথেনিয়াম গ্যালারি, ১–১৫ অক্টোবর ১৯২০\nগোষ্ঠীগত প্রদর্শনী (জো সোয়েটম্যান, এ.এম.ই. বেল, বার্নিস এডওয়েল), অ্যাথেনিয়াম গ্যালারি, নভেম্বর ১৯২৩\nটুয়েন্টি মেলবোর্ন পেইন্টার্স সোসাইটি, কুইন্স হল, নভেম্বর ১৯২৪\nটুয়েন্টি মেলবোর্ন পেইন্টার্স সোসাইটি,, অ্যাথেনিয়াম গ্যালারি, ১৫–২৯ সেপ্টেম্বর ১৯২৫\nএকক প্রদর্শনী, ডেকোরেশন গ্যালারি, মে ১৯২৬ (তালিকা)\nটুয়েন্টি মেলবোর্ন পেইন্টার্স সোসাইটি, ৮ম বার্ষিক প্রদর্শনী, অ্যাথেনিয়াম গ্যালারি, ১৪–২৫ সেপ্টেম্বর ১৯২৬\nজো সোয়েটম্যান & এ.এম.ই. বেল, অ্যাথেনিয়াম গ্যালারি, ২৮ মার্চ - ৯ এপ্রিল ১৯২৭\nটুয়েন্টি মেলবোর্ন পেইন্টার্স সোসাইটি, ১০ম বার্ষিক প্রদর্শনী, অ্যাথেনিয়াম গ্যালারি, সেপ্টেম্বর ১৯২৮\nটুয়েন্টি মেলবোর্ন পেইন্টার্স সোসাইটি, ১১তম বার্ষিক প্রদর্শনী, ২৪ সেপ্টেম্বর - ৫ অক্টোবর ১৯২৯\nএকক প্রদর্শনী, অ্যাথেনিয়াম গ্যালারি, এপ্রিল ১৯২৯\nঅস্ট্রেলিয়ান ল্যান্ডস্কেপস, অ্যাথেনিয়াম গ্যালারি, ৯–২০ মে ১৯৩৩\nএকক প্রদর্শনী, অ্যাথেনিয়াম গ্যালারি, ৩০ এপ্রিল - ১১ মে ১৯৩৫ (তালিকা)\nএকক প্রদর্শনী, অ্যাথেনিয়াম গ্যালারি, মে ১৯৩৭ (তালিকা)\nএকক প্রদর্শনী, অ্যাথেনিয়াম গ্যালারি, ১৮–২৯ মে ১৯৪৩\nএকক প্রদর্শনী, অ্যাথেনিয়াম গ্যালারি, ২২ মে - ২ জুন ১৯৪৫\nটুয়েন্টি মেলবোর্ন পেইন্টার্স সোসাইটি, অ্যাথেনিয়াম গ্যালারি, ৩–১৪ সেপ্টেম্বর ১৯৪৬\nএকক প্রদর্শনী, অ্যাথেনিয়াম গ্যালারি, মে ১৯৪৭\n\n\n== সংগ্রহ ==\nহ্যামিল্টন গ্যালারি,\nক্যাসলমেইন আর্ট মিউজিয়াম,\nভিক্টোরিয়ার জাতীয় গ্যালারি। \n\n\n== তথ্যসূত্র ==\n\n\n== বহিঃসংযোগ ==\nঅস্ট্রেলিয়ার জাতীয় গ্রন্থাগারের ট্রোভ-এ জো সোয়েটম্যানের জন্য সম্পদ\nমিউচুয়ালআর্টে জো সোয়েটম্যানের আঁকা ছবিগুলির ছবি\nজো সোয়েটম্যান অস্ট্রেলিয়ান শিল্প ও শিল্পীদের ফাইল, স্টেট লাইব্রেরি ভিক্টোরিয়া\nজো সোয়েটম্যান [পাণ্ডুলিপি] জীবনী, মার্গারেট স্টিফেনসেন, স্টেট লাইব্রেরি ভিক্টোরিয়া"}