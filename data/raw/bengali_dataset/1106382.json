{"pageid": 1106382, "title": "শান মাসুদ", "url": "https://bn.wikipedia.org/wiki?curid=1106382", "content": "শান মাসুদ খান (জন্ম ১৪ অক্টোবর ১৯৮৯) একজন পাকিস্তানি আন্তর্জাতিক ক্রিকেটার যিনি পাকিস্তান জাতীয় ক্রিকেট দল এবং মুলতান সুলতান দলের হয়ে খেলেন। তিনি একজন বাম-হাতি ব্যাটসম্যান এবং ডানহাতি মিডিয়াম-ফাস্ট বোলার।\nআগস্ট ২০১৮ সালে, পাকিস্তান ক্রিকেট বোর্ড (PCB) ২০১৮-১৯ মৌসুমের জন্য কেন্দ্রীয় চুক্তিতে ভূষিত তেত্রিশজন খেলোয়াড়ের অন্যতম একজন ছিলেন।\n\n\n== প্রাথমিক জীবন এবং শিক্ষা ==\nতিনি ১৯৮৯ সালে কুয়েতে জন্মগ্রহণ করেন, যেখানে তার বাবা একটি ব্যাংকে কাজ করতেন। কুয়েতে ইরাকি আক্রমণ এবং উপসাগরীয় যুদ্ধ শুরু হওয়ার পর পরিবারটি তাদের জন্মভূমি পাকিস্তানে চলে যায়।\nতিনি লিংকনশায়ারের স্ট্যামফোর্ড স্কুল থেকে প্রাথমিক শিক্ষা লাভ করেন। পরে তিনি ডারহাম বিশ্ববিদ্যালয়ে অর্থনীতি পড়ার জন্য যোগ দেন। তিনি দূরশিক্ষণ পদ্ধতির মাধ্যমে লফবরো বিশ্ববিদ্যালয়ে ব্যবস্থাপনা এবং ক্রীড়া বিজ্ঞান বিষয়ে পড়াশোনা করেন।\n\n\n== ঘরোয়া ক্রিকেট ==\n২০০৭ সালের মৌসুমে প্রথম-শ্রেণীর অভিষেক ম্যাচে, আসাদ শফিকের সাথে ১৫৪ রানের উদ্বোধনী জুটিতে করাচির হয়ে মাসুদ ৫৪ রান করেন। তিনি ডারহাম বিশ্ববিদ্যালয়ের হয়ে তিনটি প্রথম-শ্রেণীর খেলাও খেলেছিলেন।\nএপ্রিল, ২০১৮ সালে তাকে অনুষ্ঠিত  ২০১৮ পাকিস্তান কাপের জন্য খাইবার পাখতুনখোয়া দলের সহ-অধিনায়ক মনোনীত করা হয়েছিল।\nসেপ্টেম্বর, ২০১৯ সালে ২০১৯-২০ কায়েদ-ই-আজম ট্রফি টুর্নামেন্টের জন্য মাসুদকে দক্ষিণ পাঞ্জাবের অধিনায়ক হিসাবে মনোনীত করা হয়েছিল।\nতিনি কাশ্মীর প্রিমিয়ার লিগে বাঘ স্ট্যালিয়ন্সের অধিনায়ক ছিলেন।\n\n\n== আন্তর্জাতিক ক্রিকেট ==\nঅক্টোবর, ২০১৩ সালে দক্ষিণ আফ্রিকার বিপক্ষে টেস্ট অভিষেক ম্যাচে মাসুদ ৭৫ রান করেছিলেন। জুলাই,২০১৫ সালে  পাল্লেকেলেতে শ্রীলঙ্কার বিপক্ষে তিনি প্রথম \nটেস্ট সেঞ্চুরি করেছিলেন। মাসুদ একজন খণ্ডকালীন মিডিয়াম পেসার, ওল্ড ট্র্যাফোর্ডে ইংল্যান্ডের বিপক্ষে ২৩ জুলাই ২০১৬ সালে টেস্ট ক্রিকেটে প্রথমবারের মতো বোলিং করেন। তার প্রথম ডেলিভারি বল ছিল নো বল।\n\n\n== আরও দেখুন ==\nবাবর আজম\nমোহাম্মদ হারিস\n\n\n== তথ্যসূত্র ==\n\n \n\n\n== বহিঃসংযোগ =="}