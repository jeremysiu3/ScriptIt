{"pageid": 1092497, "title": "গ্লেন মার্টিন্স", "url": "https://bn.wikipedia.org/wiki?curid=1092497", "content": "গ্লেন মার্টিন্স (হিন্দি: ग्लेन मार्टिंस, ইংরেজি: Glan Martins; জন্ম: ১ জুলাই ১৯৯৬) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর ইন্ডিয়ান সুপার লিগের ক্লাব \nমোহনবাগান সুপার জায়ান্টস্ ও ভারত জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় হিসেবে খেলেন।\nভারতীয় ফুটবল ক্লাব সেসার যুব পর্যায়ের হয়ে খেলার মাধ্যমে মার্টিন্স ফুটবল জগতে প্রবেশ করেছেন এবং পরবর্তীকালে স্পোর্টিং গোয়ার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, স্পোর্টিং গোয়ার মূল হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; স্পোর্টিং গোয়ার হয়ে চার মৌসুমে ১৩ ম্যাচে অংশগ্রহণ পর ২০১৯–২০ মৌসুমে তিনি চার্চিল ব্রাদার্সে যোগদান করেছেন। চার্চিল ব্রাদার্সে মাত্র ১ মৌসুম অতিবাহিত করার পর মোহনবাগান সুপার জায়ান্টের সাথে চুক্তি স্বাক্ষর করেছেন, যেখানে তিনি ৭ ম্যাচে অংশগ্রহণ করেছেন। ২০২১–২২ মৌসুমে, তিনি মোহনবাগান সুপার জায়ান্ট হতে ভারতীয় ক্লাব গোয়ায় যোগদান করেছেন। আবার ২০২৩ সালে জানুয়ারি মাসে তিনি পূর্বের ক্লাব কলকাতার সুবিখ্যাত মোহনবাগান সুপার জায়ান্টস্ এ যোগ দেন। বর্তমানে তিনি আই এস এলে এই দলের হয়েই খেলেন।\nমার্টিন্স ২০২১ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ৯ ম্যাচে অংশগ্রহণ করেছেন।\n\n\n== প্রারম্ভিক জীবন ==\nগ্লেন মার্টিন্স ১৯৯৬ সালের ১লা জুলাই তারিখে ভারতের গোয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ৩রা জুন তারিখে, ২৪ বছর, ১১ মাস ও ২ দিন বয়সে, ডান পায়ে ফুটবল খেলায় পারদর্শী মার্টিন্স কাতারের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৮ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি কাতার ০–১ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে গ্লেন মার্টিন্স  (ইংরেজি)  \nট্রান্সফারমার্কেটে গ্লেন মার্টিন্স (ইংরেজি) \nওয়ার্ল্ডফুটবল.নেটে গ্লেন মার্টিন্স (ইংরেজি) \nইএসপিএন এফসিতে গ্লেন মার্টিন্স (ইংরেজি) \nন্যাশনাল-ফুটবল-টিমস.কমে গ্লেন মার্টিন্স (ইংরেজি)"}