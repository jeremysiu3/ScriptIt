{"pageid": 1034003, "title": "নিউ শেপার্ড", "url": "https://bn.wikipedia.org/wiki?curid=1034003", "content": "নিউ শেপার্ড হল একটি উল্লম্ব-উড্ডয়ন, উল্লম্ব-অবতরণ (ভিটিভিএল), মনুষ্যবাহী উপ-কক্ষপথীয় উৎক্ষেপণ যান, যা ব্লু অরিজিন কর্তৃক  উপ-কক্ষপথীয় মহাকাশ পর্যটনের বাণিজ্যিক ব্যবস্থা হিসাবে গড়ে উঠেছে।  ব্লু অরিজিনের মালিকানায় ও নেতৃত্বে আছেন অ্যামাজন ডটকমের প্রতিষ্ঠাতা ও ব্যবসায়ী জেফ বেজোস এবং মহাকাশ প্রকৌশলী রব মায়ারসন। নাসার সিলভার স্নোপি অ্যাওয়ার্ড বিজয়ী রবার্ট স্মিথ হলেন এই সংস্থার প্রধান নির্বাহী কর্মকর্তা.।\nনিউ শেপার্ড নামটি মহাকাশের প্রথম আমেরিকান নভোচারী অ্যালান শেপার্ডকে উল্লেখ করে, যিনি মূল নাসার মার্কারি সেভেন নভোচারীর মধ্যে একজন, নিউ শেপার্ডের পরিকল্পনার অনুরূপ একটি উপ-কক্ষপথীয় ট্রাজেক্টোরিয়ায় মহাকাশে আরোহণ করেন।\nপ্রোটোটাইপ ইঞ্জিন ও যানের উড়ানসমূহ ২০০৬ সালে শুরু হয়, যখন পূর্ণ-আকারের ইঞ্জিনের উদ্ভাবন ২০১০-এর দশকের গোড়ার দিকে শুরু হয় ও ২০১৫ সালের মধ্যে এটি সম্পূর্ণ হয়।  সম্পূর্ণ নিউ শেপার্ড যানের (প্রপালশন মডিউল এবং স্পেস ক্যাপসুল) পরীক্ষামূলক মনুষ্যবিহীন উড়ান ২০১৫ সালে শুরু হয়।\n২০১৫ সালের ২৩ নভেম্বর, ১০০.৫ কিমি (৬২.৪ মাইল) উচ্চতায় (বাহ্যিক স্থান) পৌঁছানোর পরে, উপ-কক্ষপথীয় নিউ শেপার্ড বুস্টার সফলভাবে উল্লম্ব নরম অবতরণ করে, যা প্রথমবারের মতো একটি উপ-কক্ষপথীয় বুস্টার রকেটের সফল উল্লম্ব অবতরণের ঘটনা ছিল। ২০১৬ সালে একই যানের (এনএস -২) সাথে আরও চারটি পরীক্ষামূলক উড়ান এবং ২০১৭ সালে তৈরি করা নতুন এনএস-৩ যানের প্রথম পরীক্ষামূলক উড়ান সহ পরীক্ষামূলক কর্মসূচিটি ২০১৬ এবং ২০১৭ সালে অব্যাহত ছিল।\nব্লু অরিজিন তাদের প্রথম পরীক্ষামূলক মনুষ্যবাহী উড়ানটি ২০১২ সালে উৎক্ষেপণের পরিকল্পনা কর, তবে এটি এখন ২০২১ সালের জন্য পরিকল্পনা করা হয়েছে এবং এরপরে ঘোষণা করে যে বাণিজ্যিক উড়ানের জন্য ৭ টি  টিকিট বিক্রি শুরু হবে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}