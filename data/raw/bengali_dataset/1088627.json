{"pageid": 1088627, "title": "মিস্টার ইন্ডিয়া (চলচ্চিত্র)", "url": "https://bn.wikipedia.org/wiki?curid=1088627", "content": "মি. ইন্ডিয়া হলো ১৯৮৭ সালে মুক্তিপ্রাপ্ত হিন্দি ভাষার একটি সুপারহিরো চলচ্চিত্র যেটি পরিচালনা করেন শেখর কাপুর এবং প্রযোজনা করেন বনি কাপুর এবং সুরিন্দর কাপুর। এতে অভিনয় করেন অনিল কাপুর, শ্রীদেবী এবং অমরিশ পুরি। এটি সেলিম-জাবেদ জুটির লিখা সর্বশেষ চিত্রনাট্য এরপর তারা আলাদা হয়ে যায়। গল্পে দেখা যায় অরুন বার্মা (অনিল কাপুর) একজন গরিব বেহালাবাদক এবং কিছু এতিম বাচ্চার পালক। সে ঘড়ির মতো দেখতে একটি যন্ত্রের সন্ধান পায় যার মাধ্যমে সে অদৃশ্য হওয়ার ক্ষমতা অর্জন করে।\n১৯৮৩ সালের পারিবারিক নাট্যধর্মী চলচ্চিত্র মাসুম দেখার পর বনি কাপুর পরিচালক কাপুর কে এরকম আরেকটি চলচ্চিত্র বানানোর কথা বলে। এই চলচ্চিত্রের চিত্রায়ণের কাজ জুলাই ১৯৮৫ সালে শুরু হয়ে ৩৫০ দিন পর শেষ হয়।\nমি. ইন্ডিয়া ২৫ মে ১৯৮৭ সালে মুক্তি পায়। এটি ব্যবসায়িক সাফল্য লাভ করে এবং ১৯৮৭ সালে ভারতের দ্বিতীয় সর্বোচ্চ ব্যবসাসফল চলচ্চিত্র হিসেবে ঘোষিত হয়। এটি  ৩.৮ কোটি বাজেট এর বিপরীতে ১০ কোটি আয় করে। এটি আধুনিক এবং সমসাময়িক সকল সমালোচকদের থেকে ইতিবাচক সাড়া অর্জন করে। যাদের বেশিরভাগই অনিল কাপুর এবং শ্রীদেবীর অভিনয়ের প্রশংসা করে।\nমি. ইন্ডিয়া হিন্দি সিনেমার জন্য একটি মাইলস্টোন স্বরূপ। এটি ভারতীয় সিনেমার প্রথম সুপারহিরো চলচ্চিত্র যা খুব কমই দেখা যায়। পরবর্তীতে এটি তামিল ভাষায় এন রাথাথিন রাথামে (১৯৮৯) এবং কন্নড় ভাষায় জয় কর্ণাটক (১৯৮৯) নামে পুনঃনির্মাণ হয়। এটির একটি ৩ডি সিকুয়েল ২০১১ সালে ঘোষণা করা হয়েছিল কিন্তু বন্ধ হয়ে যায়।\n\n\n== সারসংক্ষেপ ==\nঅরুন এতিম বাচ্চাদের নিয়ে থাকে যে গুন্ডাদের দ্বারা নির্যাতিত হতে থাকে৷ এদের মধ্যে একটি বাচ্চা মারা গেলে সে তার বাবার আবিষ্কার করা একটি ঘড়ির ব্যবহার করে লড়াই করার জন্য যা দ্বারা অদৃশ্য হওয়া যায়।\n\n\n== শ্রেষ্ঠাংশে ==\n\n\n== সঙ্গীত ==\n\nটি সিরিজ এই চলচ্চিত্রের অ্যালবাম টি ৩০ অক্টোবর ১৯৮৬ সালে মুক্তি দেয়। দ্য ইন্ডিয়ান এক্সপ্রেস এর প্রতিবেদনে বলা হয় ২৪ জুলাই ১৯৮৭ এর হিসেব অনুযায়ী ২.৫ মিলিয়ন ক্যাসেট বিক্রি করে ব্যবসায়িক সাফল্য লাভ করে। চলচ্চিত্রটির সবচেয়ে জনপ্রিয় গান হিসেবে বিবেচিত হয় \"হাওয়া হাওয়াই\" গানটি। এটি পরবর্তীতে তুমহারি সুলু (২০১৬) চলচ্চিত্রে পুনরায় ব্যবহার করা হয়।\n\n\n== তথ্যসূত্র =="}