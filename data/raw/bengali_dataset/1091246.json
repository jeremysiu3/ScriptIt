{"pageid": 1091246, "title": "উইমেন ইন রেড", "url": "https://bn.wikipedia.org/wiki?curid=1091246", "content": "উইমেন ইন রেড (লাল কালিতে নাম থাকা মহিলারা) একটি উইকিপ্রকল্প, যেখানে উইকিপিডিয়া নিবন্ধগুলিতে থাকা বর্তমান লিঙ্গ পক্ষপাতের সমাধান করার চেষ্টা করা হচ্ছে।\nএই প্রকল্পটিতে মহিলাদের জীবনী, মহিলাদের কাজ এবং মহিলাদের সমস্যা সম্পর্কিত বিষয়বস্তু তৈরির উপর দৃষ্টি নিবদ্ধ করা হয়।\nযে সমস্ত বিদ্যমান উইকিপিডিয়া নিবন্ধগুলিতে হাইপারলিংক গুলি লাল রঙে প্রদর্শিত হয়ে আছে, অর্থাৎ যা নির্দেশ করছে যে সংযুক্ত নিবন্ধটি এখনও তৈরি হয়নি, সেই হাইপারলিংকগুলির নামে এই প্রকল্পের নামকরণ করা হয়েছে।\n\n\n== ইতিহাস ==\n\n২০১৫ সালে স্বেচ্ছাসেবী উইকিপিডিয়া সম্পাদক রজার বামকিন উইমেন ইন রেড প্রকল্পের পরিকল্পনা করে ছিলেন, এবং স্বেচ্ছাসেবী সম্পাদক রোজি স্টিফেনসন-গুডনাইট এরপরই তাঁর সঙ্গে যোগদান করেন। বামকিন প্রাথমিকভাবে প্রকল্পের একটি নাম তৈরি করেছিলেন, \"প্রকল্প XX\", কিন্তু তা দ্রুতই বাতিল হয়ে নাম রাখা হল 'উইকিপ্রজেক্ট উইমেন ইন রেড'।\nপ্রকল্পের কাজ শুরু হয়ে যাবার পরে, স্বেচ্ছাসেবী সম্পাদক এমিলি টেম্পল-উড স্বাক্ষর করেন। তাঁর বিশেষত্ব হল যখনই কেউ তাঁকে তাঁর স্বেচ্ছাসেবী সম্পাদনার প্রচেষ্টা সম্পর্কে হয়রানি করে, তখনই প্রতিবার একজন নারী বিজ্ঞানী সম্পর্কে একটি নতুন উইকিপিডিয়া নিবন্ধ তিনি তৈরি করে ফেলেন।\n২০১৬ সালে ইতালির এসিনো লারিওতে, উইকিম্যানিয়ায়, উইকিপিডিয়ার সহ-প্রতিষ্ঠাতা জিমি ওয়েলস, যিনি ২০০১ সালে এর প্রতিষ্ঠা করেছিলেন, স্টিফেনসন-গুডনাইট এবং টেম্পল-উডকে বর্ষসেরা উইকিমিডিয়ান ঘোষণা করেন, গত ১২ মাসে লিঙ্গ ব্যবধান কমানোর ক্ষেত্রে তাঁদের প্রচেষ্টার জন্য তাঁরা এই সম্মান পেলেন।\n\n\n== পদ্ধতি ==\n\nউইমেন ইন রেড বিশ্বের বিভিন্ন শহরে উইকিপিডিয়া এডিট-আ-থন পরিচালনা করে, এবং এর সাথে ক্রমাগত একটি ভার্চুয়াল এডিট-আ-থনও উপস্থাপন করা হয়। সারাদিন সামনে থেকে করা এডিট-আ-থনগুলি নতুন অবদানকারীদের প্রশিক্ষণের জন্য বিশেষ সহায়তা করে যাতে উইকিপিডিয়া লিঙ্গ ব্যবধান কমে আসতে পারে এবং উল্লেখযোগ্য মহিলাদের উপর আরো বিষয়বস্তু অন্তর্ভুক্ত করা যায়। আরেকটি লক্ষ্য হল মহিলা সম্পাদকের সংখ্যা বৃদ্ধি করা। যদিও উইকিপিডিয়া হল \"একটি মুক্ত বিশ্বকোষ যেখানে যে কেউ সম্পাদনা করতে পারেন\", ২০১৫ সালের হিসেব অনুযায়ী সম্পাদকদের মধ্যে মাত্র ১০ শতাংশ নারী ছিলেন।\nউইমেন ইন রেড অংশগ্রহণকারীরা অনুপস্থিত নিবন্ধগুলি সহজে খুঁজে পাওয়া এবং তৈরি করার জন্য লাল সংযুক্ত নিবন্ধগুলির ১৫০টি কাজের তালিকা সংগ্রহ করতে সহায়তা করে।\n২২ ডিসেম্বর ২০১৬ (2016-12-22)-এর হিসাব অনুযায়ী, উইমেন ইন রেড স্বেচ্ছাসেবক সম্পাদকেরা মহিলাদের ৪৫,০০০ এরও বেশি নিবন্ধ যুক্ত করেছেন, এবং হিসাব করা নিবন্ধের শতাংশ সামান্য বৃদ্ধি পেয়ে ইংরেজী ভাষার জীবনীর ১৬.৮ শতাংশ (জুলাই ২০১৫ সালে ১৫ শতাংশ থেকে) হয়েছে।\n\n\n== পুরস্কার এবং সম্মান ==\n২০১৬, সংক্ষিপ্ত তালিকাভুক্ত, আইটিইউ/ইউএন উইমেন জেম-টেক অ্যাওয়ার্ড (বিভাগ: নারীর ক্ষমতায়ন এবং ডিজিটাল অন্তর্ভুক্তির জন্য প্রযুক্তি প্রয়োগ)\n\n\n== আরও দেখুন ==\nশিল্প+নারীবাদ\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে উইমেন ইন রেড সম্পর্কিত মিডিয়া দেখুন।\nBBC  –  Viewpoint: How I tackle Wiki gender gap one article at a time  —  By Rosie Stephenson-Goodknight  –  Wikipedian of the Year 2016  —  7 December 2016"}