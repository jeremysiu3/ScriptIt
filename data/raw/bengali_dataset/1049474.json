{"pageid": 1049474, "title": "ইসলামিক স্কুল অফ ট্রেন্টন", "url": "https://bn.wikipedia.org/wiki?curid=1049474", "content": "ইসলামিক স্কুল অফ ট্রেনটন (আইএসটি) বা আল-বায়ান একাডেমি মার্কিন যুক্তরাষ্ট্রের নিউ জার্সি অঙ্গরাজ্যের মার্সার কাউন্টির ট্রেন্টনে অবস্থিত একটি বেসরকারি ইসলামিক স্কুল। স্কুলটি প্রাক-কিন্ডারগার্টেন থেকে নবম শ্রেণি পর্যন্ত শিক্ষার্থীদের শিক্ষা প্রদান করে।\nনিউ জার্সি শিক্ষা বিভাগ দ্বারা স্বীকৃত একটি অলাভজনক, বেসরকারী প্রাথমিক স্কুল। স্কুলটি ধর্মীয় শিক্ষার পাশাপাশি অন্যান্য শিক্ষাও প্রদান করে।\n\n\n== ইতিহাস ==\n২০০১ সালের সেপ্টেম্বরে ইসলামিক স্কুল অফ ট্রেনটন আই.এম.বি.আই. দিবা স্কুল হিসাবে প্রতিষ্ঠিত হয়েছিল। প্রি-কিন্ডারগার্টেন এবং কিন্ডারগার্টেন বয়স্ক শিশুদের সাথে ট্রেনটন সম্প্রদায়ের পরিবারগুলির জন্য একটি পরিষেবা হিসাবে প্রতিষ্ঠিত হয়েছিল। প্রতি বছর একটি নতুন গ্রেড যুক্ত করা হয়েছে। ইসলামিক স্টাডিজ, আরবি ভাষা, কুরআন পড়া এবং মুখস্থকরণ করার পাশাপাশি রাষ্ট্রীয় নির্দেশিকা অনুসারে সমস্ত একাডেমিক বিষয় পড়ানো হয়।\n\n\n== হিফজ কার্যক্রম ==\nস্কুলটিতে তাজবিদ এবং তারতিল অনুসারে একটি কুরআন হিফজ কার্যক্রম রয়েছে। যেখানে শিক্ষার্থীদের কুরআন মুখস্থ করানোর জন্য পাঠদান দেয়া হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}