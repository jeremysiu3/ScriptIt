{"pageid": 1517470, "title": "ভাস্তান খনি", "url": "https://bn.wikipedia.org/wiki?curid=1517470", "content": "ভাস্তান খনি হলো ভারতের গুজরাট রাজ্যে অবস্থিত একটি লিগনাইট এবং চুনাপাথরের খনি। এই খনিটি গুজরাট ইন্ডাস্ট্রিজ পাওয়ার কোম্পানি লিমিটেড (জিআইপিসিএল)-এর অধীনে রয়েছে। এই খনিতে খননকার্যের সময়  বিজ্ঞানীরা সেখানে বাদুড়ের জীবাশ্ম আবিষ্কার করেছেন।\n\n\n== ভাস্তান লিগনাইট খনি ==\nভাস্তান লিগনাইট খনিটি ১৫৩৬ হেক্টর এলাকা জুড়ে রয়েছে। লিগনাইট খনির এলাকাটি সুরাট জেলার মঙ্গরোল তালুকে পড়ে। এই খনি এলাকাটি সুরাট থেকে প্রায় ৫০ কিলোমিটার দূরে। ভারুচ জেলার অঙ্কলেশ্বর থেকে এর দূরত্ব প্রায় ৪০ কিলোমিটার। ১৯৯৬ সালের ৩১ জুলাই ভাস্তান লিগনাইট খনির খনন কার্য শুরু হয়। এই খনিটির উৎপাদন ক্ষমতা বার্ষিক ১২ লক্ষ টন। এখানে লিগনাইটের খনন যোগ্য ভাণ্ডার হলো ৩৬০ লক্ষ টন।\n\n\n== ভাস্তান চুনাপাথর খনি ==\nভাস্তান চুনাপাথর খনিটি গুজরাট ইন্ডাস্ট্রিজ পাওয়ার কোম্পানি লিমিটেড-এর একটি প্রকল্প। ভাস্তান লিগনাইট খনির ১৫৩৬ হেক্টর বিস্তৃত এলাকার মধ্যে ৮০ হেক্টর এলাকা হলো ভাস্তান চুনাপাথর খনির ইজারা। এই এলাকায় লিগনাইটের সঙ্গে ওভারবার্ডেন হিসাবে নিম্ন গ্রেডের চুনাপাথর মিশে রয়েছে। খনিটির অনুমোদিত উৎপাদন ক্ষমতা হলো বার্ষিক ৪.২৫ লক্ষ টন। ২০০০ সালের ১ জানুয়ারি ভাস্তান চুনাপাথর খনির খনন কার্য শুরু হয়।\n\n\n== তথ্যসূত্র =="}