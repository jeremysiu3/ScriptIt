{"pageid": 1060629, "title": "অ্যামাজন স্ট্যান্ডার্ড আইডেন্টিফিকেশন নাম্বার", "url": "https://bn.wikipedia.org/wiki?curid=1060629", "content": "অ্যামাজন স্ট্যান্ডার্ড আইডেন্টিফিকেশন নাম্বার (এএসআইএন) হল আমাজন ডটকম ও এর অংশীদারদের কর্তৃক নির্ধারিত একটি ১০ অক্ষরের আলফানিউমেরিক মৌলিক শনাক্তকারী। এটি অ্যামাজনে পণ্য সনাক্তকরণের জন্য ব্যবহৃত হয়।\n\n\n== ব্যবহার এবং কাঠামো ==\nআমাজন ডটকমে বিক্রি হওয়া প্রতিটি পণ্যকে একটি মৌলিক এএসআইএন দেওয়া হয়। ১০ সংখ্যার আইএসবিএনের বইগুলির জন্য, আইএসবিএন এবং এএসআইএন একই। কোনও বইয়ের কিন্ডল সংস্করণ আইএসবিএনকে এএসআইএন হিসেবে ব্যবহার করে না, যদিও কোনও কোনও বইয়ের বৈদ্যুতিক সংস্করণটির নিজস্ব আইএসবিএন থাকতে পারে। এএসআইএন, অ্যামাজন ওয়েবসাইটে পণ্যের বিস্তারিত পৃষ্ঠার ইউআরএলের একটি অংশ গঠন করে।\nযদি কেউ অ্যামাজনের কোনও পণ্যের এএসআইএন জেনে থাকে, তবে নিচের ইউআরএলটি যুক্ত করে এর অ্যামাজন পৃষ্ঠাটি বের করা যায়:\n\nhttp://amzn.com/[এএসআইএন]\nএখানে [এএসআইএন] অংশটি পরিবর্তিত হবে।\n\n\n== আরও দেখুন ==\nআন্তর্জাতিক মান পুস্তক সংখ্যা\nলাইব্রেরি অব কংগ্রেস কন্ট্রোল নাম্বার\n\n\n== তথ্যসূত্র =="}