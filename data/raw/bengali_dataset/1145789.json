{"pageid": 1145789, "title": "উপ-মহাপুলিশ পরিদর্শক (বাংলাদেশ)", "url": "https://bn.wikipedia.org/wiki?curid=1145789", "content": "ডেপুটি ইন্সপেক্টর জেনারেল অব পুলিশ বা ডিআইজি বা উপ-মহাপুলিশ পরিদর্শক রেঞ্জ পুলিশের প্রধান। তিনি বিসিএস পুলিশ ক্যাডারের তৃতীয় গ্রেডের সদস্য। বাংলাদেশের পদমর্যাদা ক্রম অনুযায়ী ডেপুটি ইন্সপেক্টর জেনারেলের পদমর্যাদা ২১ নম্বরে যা একজন বিভাগীয় কমিশনার বা সেনাবাহিনীর ব্রিগেডিয়ার জেনারেলের সমতুল্য। তাদের দপ্তরের অবস্থান বিভাগীয় শহরগুলোতে। রেঞ্জ পুলিশ সুষ্ঠুভাবে পরিচালনার জন্য তিনি তার অধীনস্থ জেলার পুলিশ সুপারদের কাজকে নিয়মিত তদারকি করেন। রাজধানী ঢাকা এবং অন্যান্য মেট্রোপলিটান শহর গুলো ছাড়া সমগ্র পুলিশ বাহিনীকে পৃথক পৃথক রেঞ্জে ভাগ করা হয়েছে। প্রত্যেকটি রেঞ্জের নেতৃত্বে আছেন একজন ডেপুটি ইন্সপেক্টর জেনারেল অব পুলিশ (ডিআইজি)। তিনি তার অধীনস্থ জেলা পুলিশের নিয়ন্ত্রণকারী কর্মকর্তা। বর্তমানে আটটি প্রশাসনিক বিভাগে আটটি রেঞ্জ এবং রেলওয়ে ও হাইওয়ে পুলিশ নামে দুটি স্বতন্ত্র রেঞ্জ আছে। আট বিভাগের আট পুলিশ রেঞ্জের নাম:\n\nঢাকা রেঞ্জ\nময়মনসিংহ রেঞ্জ\nচট্টগ্রাম রেঞ্জ\nসিলেট রেঞ্জ\nরাজশাহী রেঞ্জ\nরংপুর রেঞ্জ\nখুলনা রেঞ্জ\nবরিশাল রেঞ্জ\n\n\n== নিয়োগ ==\nডিআইজি বাংলাদেশ সিভিল সার্ভিসের (পুলিশ ক্যাডার) তৃতীয় গ্রেডের সদস্যদের মধ্য থেকে নিয়োগ দেওয়া হয়। স্বরাষ্ট্র মন্ত্রণালয় উপ মহাপুলিশ পরিদর্শকদের নিয়োগ, পদায়ন ও বদলি করে থাকে।\n\n\n== তথ্যসূত্র ==\n\n\n== বহিসঃযোগ ==\nবাংলাদেশ পুলিশের ওয়েবসাইট  ওয়েব্যাক মেশিনে আর্কাইভকৃত ১৭ মে ২০১৯ তারিখে\nফেসবুকে উপ-মহাপুলিশ পরিদর্শক\nবিডি পুলিশ হেল্পলাইন অ্যাপ"}