{"pageid": 1338052, "title": "পূর্বীশা এস রাম", "url": "https://bn.wikipedia.org/wiki?curid=1338052", "content": "পূর্বীশা এস রাম (জন্ম ২৪শে জানুয়ারী ১৯৯৫) একজন ভারতীয় ব্যাডমিন্টন খেলোয়াড়। তিনি দ্বৈত বা ডাবলস এবং মিশ্র দ্বৈত বা মিক্সড ডাবলসে বিশেষজ্ঞ। ২০২০ সালের ফেব্রুয়ারি পর্যন্ত, তিনি। ডাবলসে ৪৮তম স্থানে রয়েছেন। ২০১৮ সালের নভেম্বরে তিনি জীবনের সেরা ৩০ মর্যাদাক্রম অর্জন করেছিলেন তিনি এর আগে জাতীয় পর্যায়ে ডাবলসে ৩ নম্বরে ছিলেন।\n\n\n== জীবনী ==\nপূর্বীশার জন্ম ১৯৯৫ সালে, কর্ণাটকের বেঙ্গালুরুতে। তিনি বেঙ্গালুরুতে শিশু গৃহ মন্টেসরি এবং হাই স্কুলে তাঁর প্রাথমিক শিক্ষা সম্পন্ন করেন। পূর্বীশা ২০০৫ সালে ব্যাডমিন্টন খেলা শুরু করেন এবং ২০০৭ সালে জাতীয় স্তরে কর্ণাটকের প্রতিনিধিত্ব করেন। ২০০৮ সালে ১৩ বছর বয়সে, একটি জাতীয় পর্যায়ের আন্ত-স্কুল টুর্নামেন্ট জিতে, তিনি তাঁর প্রথম প্রতিযোগিতামূলক টুর্নামেন্ট জিতেছিলেন।\n২০০৯ সালে,গোয়ার মারগাওতে,  মহিলাদের জন্য ৩৫তম জাতীয় ক্রীড়া উৎসবে পূর্বীশা রৌপ্য পদক জিতেছিলেন। তিনি ২০১০, ২০১১ এবং ২০১২ সালে টানা তিন বছর জুনিয়র সার্কিটে জাতীয় চ্যাম্পিয়নশিপ জিতেছেন। ২০১২ সালের ডিসেম্বরে, পূর্বীশা লি-নিং সিঙ্গাপুর যুব আন্তর্জাতিক সিরিজে ভারতের প্রতিনিধিত্ব করেন এবং মহিলাদের দ্বৈত ইভেন্টে রৌপ্য পদক জিতেছিলেন।\nপ্রাথমিকভাবে, পূর্বীশা ব্যাঙ্গালোরের বিএন সুধাকর একাডেমিতে প্রশিক্ষণ নেন, কিন্তু ২০১৩ সালে তিনি হায়দ্রাবাদে চলে যান। সেখানে তিনি হায়দ্রাবাদের গোপীচাঁদ ব্যাডমিন্টন একাডেমিতে পুল্লেলা গোপীচাঁদের অধীনে প্রশিক্ষণ নেন। বর্তমানে, তিনি গোপীচাঁদের সাথে অরুণ বিষ্ণু এবং প্রদন্যা গাদ্রের অধীনে প্রশিক্ষণ নিচ্ছেন।\n২০১৫ সালে এন. সিক্কি রেড্ডির সাথে উগান্ডা আন্তর্জাতিক দ্বৈত ইভেন্টে পূর্বীশা তাঁর প্রথম সিনিয়র শিরোপা জিতেছিলেন। পরে সেই বছরে, তিনি আরতি সারা সুনীলের সাথে বাহরাইন ইন্টারন্যাশনাল জিতেছিলেন। ২০১৫ সালের শেষের দিকে, পূর্বীশা ১৬ সপ্তাহের জন্য খেলার বাইরে ছিলেন। পার্শ্বীয় ও মেডিক্যাল এপিকন্ডাইলাইটিস (এক ধরনের পেশীর ব্যাধি) হওয়ার কারণে তাঁর খেলোয়াড় জীবন শেষ হবার মুখে এসে দাঁড়িয়েছিল, তবে তিনি সুস্থ হয়ে ওঠেন এবং ২০১৬ সালের শুরুতে আবার খেলায় ফিরে আসেন।\n২০১৬ সালে, পূর্বীশা মেঘনা জক্কামপুড়িকে সহযোগী করে কাঠমান্ডুতে নেপাল ইন্টারন্যাশনাল জিতেছিলেন। ২০১৬ সাল থেকে, পূর্বীশা দুই ধরনের প্রতিযোগিতায় খেলেছেন, জক্কামপুড়িকে সহযোগী করে তিনি মহিলা দ্বৈত ইভেন্টে খেলেছেন এবং কৃষ্ণ প্রসাদ গঙ্গার সাথে তিনি মিশ্র দ্বৈত ইভেন্টে খেলেছেন। ২০১৭ সালে, পূর্বীশা এবং জক্কামপুড়ি ২০১৭ সৈয়দ মোদি ইন্টারন্যাশনাল গ্র্যান্ড প্রিক্স গোল্ড এবং ২০১৭ অল ইংল্যান্ড সুপার সিরিজ প্রিমিয়ার সহ বিভিন্ন আন্তর্জাতিক প্রতিযোগিতায় উপস্থিত হয়েছিলেন। তাঁরা ২০১৮ সালে টাটা ওপেন ইন্ডিয়া ইন্টারন্যাশনালের ফাইনালে পৌঁছেছিলেন। ২০১৯ সালে, এই জুটি রাশিয়ান ওপেনের সেমিফাইনালে পৌঁছেছিলেন, কিন্তু সেখানে তাঁরা জাপানি জুটি মিকি কাশিহারা এবং মিউকি কাতোর কাছে হেরে গিয়েছিলেন।\n\n\n== অর্জন ==\n\n\n=== বিডব্লিউএফ আন্তর্জাতিক চ্যালেঞ্জ/সিরিজ (৫ শিরোপা, ৩ রানার্স আপ) ===\nমহিলাদের ডাবলস\n\nমিশ্র দ্বৈত\n\n  বিডব্লিউএফ আন্তর্জাতিক চ্যালেঞ্জ টুর্নামেন্ট\n  বিডব্লিউএফ আন্তর্জাতিক সিরিজ টুর্নামেন্ট\n  বিডব্লিউএফ ফিউচার সিরিজ টুর্নামেন্ট\n\n\n== তথ্যসূত্র ==\n\n\n== বহিঃসংযোগ ==\nবিডাব্লিউএফব্যাডমিন্টন.কমে পূর্বীশা এস রাম (ইংরেজি)\nবিডাব্লিউএফ.টুর্নামেন্টসফটওয়্যার.কমে পূর্বীশা এস রাম (ইংরেজি)"}