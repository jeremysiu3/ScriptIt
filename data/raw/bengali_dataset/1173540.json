{"pageid": 1173540, "title": "দারুল উলুম আলিয়া মাদ্রাসা, চট্টগ্রাম", "url": "https://bn.wikipedia.org/wiki?curid=1173540", "content": "দারুল উলুম আলিয়া মাদ্রাসা, চট্টগ্রাম বাংলাদেশের একটি উল্লেখযোগ্য কামিল (অনার্স মাস্টার্স) আলিয়া মাদ্রাসা। এটি স্থানীয় ব্যক্তিত্ব চান্দমিয়া সওদাগরের পৃষ্ঠপোষকতায় ১৯১৩ সালে চট্টগ্রাম শহরে প্রতিষ্ঠিত হয়। তবে এই মাদ্রাসা প্রতিষ্ঠার পিছনে মাওলানা খলিলুর রহমান বাগবানী, সুফি আহসান উল্লাহ, মোহাব্বত আলী রামুবী, ফয়জুল করিম প্রভৃতি আলেমের প্রত্যক্ষ অবদান ছিলো। মাদ্রাসাটি বর্তমানে ইসলামি আরবি বিশ্ববিদ্যালয়ের অধিভুক্ত।\n\n\n== ইতিহাস ==\nচট্টগ্রাম জেলার চান্দগাঁও থানার মুন্সি কাছিম আলীর পুত্র হাজী চান্দমিয়া সওদাগর একটি মাদ্রাসা প্রতিষ্ঠার চিন্তা করেন, এই চিন্তা থেকেই তিনি মাদ্রাসায় আর্থিক সাহায্য করেন। মাদ্রাসাটি প্রতিষ্ঠার ব্যাপারে স্থানীয় বিভিন্ন ব্যক্তিবর্গ সাহায্য করেছিলেন। চট্টগ্রাম মুহসিনিয়া মাদ্রাসার হেড মাওলানা মুহাদ্দিস মুহাম্মাদ হাছান (১৮৫০-১৯২০) মাদ্রাসার প্রথম পৃষ্ঠপোষক ছিলেন।\nএছাড়াও অনেক আলেম এটি প্রতিষ্ঠার জন্য কাজ করেছিলেন, এদের মধ্যে খলিলুর রহমান বাগবানী, সুফি আহসান উল্লাহ, মোহাব্বত আলী রামুবী, ফয়জুল করিম, মোহাম্মাদ ইসহাক, এম এম রহিম উদ্দিন, নজির আহমদ, আব্দুল লতিফ, এডভোকেট আতাউর রহমান প্রভৃতি উল্লেখযোগ্য।\n২০০৬ সালের পূর্ব পর্যন্ত বাংলাদেশের আলিয়া সকল মাদ্রাসার সমস্ত পরীক্ষা বাংলাদেশ মাদ্রাসা শিক্ষাবোর্ড আলিয়া মাদ্রাসা পরীক্ষা নিয়ন্ত্রণ করত। ২০০৬ সালের ইসলামী বিশ্ববিদ্যালয় সংশোধনী আইন, ২০০৬ মোতাবেক মাদ্রাসাটি ইসলামী বিশ্ববিদ্যালয় কুষ্টিয়ার অধিভুক্ত হয়। এরপরে ২০১৬ সালে মাদ্রাসা শিক্ষাকে আরও আধুনিকায়ন করার জন্য ইসলামি আরবি বিশ্ববিদ্যালয় প্রতিষ্ঠা করা হয়, এবং এর ফলে আলিয়া মাদ্রাসাগুলোকে বিশ্ববিদ্যালয়টির আওতাধীন করা হয়।\n\n\n== শিক্ষা কার্যক্রম ==\nমাদ্রাসাটিতে প্রাথমিক শিক্ষাস্তর ইবতেদায়ী থেকে শুরু করে আলিয়া মাদ্রাসার সর্বোচ্চ পর্যায় কামিল শ্রেণী পর্যন্ত রয়েছে। এছাড়াও মাদ্রাসার দাখিল এবং আলিম উভয় স্তরে বিজ্ঞান ও মানবিক শাখা বিদ্যমান রয়েছে। মাদ্রাসার শিক্ষার্থীরা পড়াশোনা সংক্রান্ত বিভিন্ন প্রতিযোগিতায় অংশগ্রহণ করে থাকে। বিজ্ঞান বিভাগের শিক্ষার্থীরা বিজ্ঞান মেলায় অংশগ্রহণ করে থাকে। এছাড়াও এই মাদ্রাসার ফাজিল ও কামিল পর্যায়ে আল কুরআন এন্ড ইসলামিক স্টাডিজ, আল হাদিস এন্ড ইসলামিক স্টাডিজ, দাওয়াহ প্রভৃতি বিভাগ চালু আছে। ফাজিল ও কামিল পর্যায়ের ছাত্রদের বিষয়ভিত্তিক গবেষণার সুযোগ রয়েছে।\n\n\n== অধ্যক্ষের তালিকা ==\nমাওলানা মুহাম্মাদ মুসেইন ভুইয়া (০১ জানুয়ারি ২০১৩ - ২২ অগাস্ট ২০১৫)\nমাওলানা মাহবুবুল আলম সিদ্দিকী (২২ অগাস্ট ২০১৫ - ০৫ এপ্রিল ২০১৮)\n\n\n== উল্লেখযোগ্য ব্যক্তি ==\nআ ফ ম খালিদ হোসেন—বাংলাদেশের অন্তর্বর্তীকালীন সরকারের ধর্ম বিষয়ক মন্ত্রণালয়ের উপদেষ্টা।\nনুরুল ইসলাম (সংগঠক)—চট্টগ্রামের সংগঠক\nমোহাম্মাদ ফখরুদ্দীন (শিক্ষক) —হাদীস বিশারদ, ইসলামি পণ্ডিত।\nশাহ কুতুব উদ্দিন - বাংলাদেশী ইসলামি পণ্ডিত, আরবি ভাষাবিদ।\nচট্রগ্রামের রাউজানস্থ কাগতিয়া আলীয়া গাউছুল আজম  দরবার শরীফ ও কাগতিয়া এশাতুল উলুম কামিল এম এ  মাদ্রাসার সাবেক অধ্যক্ষ ও প্রধান পৃষ্ঠপোষক এবং  চট্টগ্রাম মহানগর কাগতিয়া কামিল এম এ মাদরাসার প্রতিষ্ঠাতা কাগতিয়া আলীয়া গাউছুল আজম দরবার শরীফের মহান মোর্শেদ আওলাদে রাসূল(সাঃ) হজরত শায়খ ছৈয়দ গাউছুল আজম (রাঃ) এই মাদ্রাসার ছাত্র ছিলেন।কামিল হাদীস(টাইটেল) পাশ করেন।\n\n\n== আরও দেখুন ==\nবাংলাদেশ মাদ্রাসা শিক্ষাবোর্ড\nইসলামী বিশ্ববিদ্যালয় কুষ্টিয়া\n\n\n== তথ্যসূত্র =="}