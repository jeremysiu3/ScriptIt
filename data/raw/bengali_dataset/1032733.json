{"pageid": 1032733, "title": "থিড়াম্বু নৃত্যম", "url": "https://bn.wikipedia.org/wiki?curid=1032733", "content": "থিড়াম্বু নৃত্যম (দেবতার প্রতিরূপ সহ নাচ) হল ভারতের উত্তর মালবারের মন্দিরগুলিতে পরিবেশিত একটি হিন্দু নৃত্য। এটি মূলত নাম্বুদ্রী ব্রাহ্মণ এর দ্বারা সম্পাদিত হয়। তবে খুব কম হলেও অন্যান্য ব্রাহ্মণ সম্প্রদায়, যেমন শিবল্লী, করহাদে এবং হব্যক ব্রাহ্মণ দ্বারাও এটি সম্পাদিত হয়।\nথিড়াম্বু নৃত্যম, নামটি এসেছে এর নৃত্য পদ্ধতি অনুসরণ করে। এখানে দেবতার সজ্জিত মূর্তি (থিড়াম্বু) মাথায় বহন করে নৃত্য করা হয়।\n\n\n== উপাদানসমূহ ==\nমন্দিরের ভিতরে এবং বাইরে উভয় স্থানেই এই নৃত্য মঞ্চস্থ হয়। এই নৃত্যটি সঞ্চালনের জন্য দশ ব্যক্তির প্রয়োজন হয়। মাথার উপর দেবীর সজ্জিত মূর্তি নিয়ে এই নৃত্য পরিবেশন করা হয়। এখানে পায়ের কাজ সর্বাধিক গুরুত্বপূর্ণ এবং ড্রামের তালে পদবিক্ষেপ কার্যকর করা হয়। থিড়াম্বু নৃত্যম সাধারণত নাম্বুদ্রী ব্রাহ্মণ (কেরলের ব্রাহ্মণ) দ্বারা সম্পাদিত হয়। সাতজন সংগীতশিল্পী এবং দুজন প্রদীপ বহনকারী থাকে। পুরুষেরা সমস্ত নৃত্য পরিদর্শন করেন। সংগীত শিল্পীরা মারার বা পোথুওয়াল সম্প্রদায়ের এবং প্রদীপবাহকরা পুষ্পকান (উন্নি), নামবিসান, ভারিয়ার ও উন্নিথিরি সম্প্রদায়ের\n\n\n=== পোশাক ===\nনৃত্যশিল্পীরা কুঁচি দেওয়া কাপড়ের স্কার্ট, সিল্কের জামা, কানের দুল, চুড়ি, গলার হার এবং সজ্জিত পাগড়ি পরেন। নৃত্যাভিনয়টি বিভিন্ন পর্যায়ে যেমন উড়িয়াল, উপাস্য দেবতাকে আহ্বান, থাকিলাদি আদন্ত, চেম্বাদা, পমচান প্রভৃতিতে উদ্ঘাটিত হয়। নর্তকের সাথে সাধারণত একদল শিল্পী থাকে, যার মধ্যে পাঁচ জন ঘাতবাদ্য বাজায় এবং দুজন প্রদীপ জ্বালিয়ে ধরে।\n\n\n== তথ্যসূত্র ==\n\n\n== বহিঃসংযোগ =="}