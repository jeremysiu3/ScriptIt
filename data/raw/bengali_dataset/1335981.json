{"pageid": 1335981, "title": "নন্দিতা বোস", "url": "https://bn.wikipedia.org/wiki?curid=1335981", "content": "নন্দিতা বোস মালয়ালম চলচ্চিত্রের একজন ভারতীয় অভিনেত্রী। তিনি ১৯৭০ -এর দশকে মালয়ালম, তামিল, হিন্দি এবং বাংলা চলচ্চিত্রের একজন বিশিষ্ট প্রধান অভিনেত্রী ছিলেন। তিনি মালয়ালাম চলচ্চিত্র আচানি (১৯৭৩), পানিতীরথ ভিদু (১৯৭৩) এবং ধর্মযুদ্ধম (১৯৭৩) এ তার অভিনয়ের জন্য সুপরিচিত। বর্তমানে তিনি টিভি ধারাবাহিকের অভিনয়ে ব্যস্ত রয়েছেন।\n\n\n== নিজস্ব জীবন ==\nপারিবারিক ভাবে তিনি ভারতের পশ্চিমবঙ্গ রাজ্যের বাঙালি। তিনি ডি.পি. বোসকে বিয়ে করেছিলেন কিন্তু পরবর্তীকালে তাদের বিবাহ বিচ্ছেদ হয়ে যায়। বিচ্ছেদের পূর্বে এই দম্পতি এক পুত্রসন্তান ও এক কন্যাসন্তান লাভ করেছিলেন যাদের নাম দেবাশিস বোস ও দেবারতি বোস।\n\n\n== অভিনয় জীবন ==\nসত্তরের দশক থেকে তিনি বিভিন্ন মালয়লাম, তামিল, হিন্দি এবং বাংলা চলচ্চিত্রে অভিনয় করেছেন। তিনি সবচেয়ে বেশি কাজ করেছেন মালয়লাম সিনেমায়। তার প্রথমদিকের কিছু মালয়ালম ছবি হল, পানিতীরথ ভিদু (১৯৭৩), চেন্দা (১৯৭৩), আচানি (১৯৭৩), ধর্মযুধম (১৯৭৩), স্বপ্নম (১৯৭৩), চঞ্চলা (১৯৭৪), পুনথেনারুভি (১৯৭৪), প্রয়াণম (১৯৭৫), কামম ক্রোধম মোহম (১৯৭৫) ইত্যাদি। সত্তরের দশকে তিনি দুটি হিন্দি ছিবিতেও অভিনয় করেছেন। সেগুলি হল, আইসা ভি হোতা হ্যায় (১৯৭১) এবং দিল কা হীরা (১৯৭৯)\nআশির দশকের তার উল্লেখনীয় কিছু মালয়ালম ছবির নাম হল, অংগারি(১৯৮০), থাদাভরা (১৯৮১), কেলকথা সবধাম (১৯৮২) ও মঞ্জু(১৯৮৩)।\nতিনি কন্নড় সিনেমাতেও দুটি চলচ্চিত্রে অভিনয় করেছেন। সেগুলি হল,পুনর্দত্ত (১৯৭৬) এবং মা (১৯৮০)।\n১৯৬০ থেকে ১৯৮০ সালের মধ্যে তিনি কিছু বাংলা ছবিতেও অভিনয় করেছেন। সেগুলি হল, কান্না (১৯৬২), নিধিরাম সর্দার (১৯৭৬) এবং পক্ষিরাজ(১৯৮২)।\nতার অভিনীত উল্লেখনীয় শেষ মালয়ালম ছবি হল অশ্বরুদন (২০০৬)।\n\n\n== পুরস্কার ==\n১৯৭৩ সালে তিনি মালয়ালম ছবি স্বপ্নমের জন্য শ্রেষ্ঠ অভিনেত্রী বিভাগে ফিল্মফেয়ার পুরস্কার পান।\n\n\n== তথ্যসূত্র =="}