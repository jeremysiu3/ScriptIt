{"pageid": 1007873, "title": "শেখ মুফীদ", "url": "https://bn.wikipedia.org/wiki?curid=1007873", "content": "আবু ʿআব্দুল্লাহ মুহ়ম্মদ ইবনে মুহ়ম্মদ ইবনে আল-নুʿমান আল-ʿউকবরী আল-বাগ়দাদী (আরবি: ابو عبد الله محمَّد بن محمَّد بن النعمان العكبري البغدادي; আনু. ৯৪৮ – ১০২২ খ্রি.), যিনি শেখ মুফীদ (الشیخ المفید) ও ইবনুল মুʿয়াল্লিম (ابن معلم) নামে অধিক পরিচিত, ছিলেন একজন প্রখ্যাত ইরাকি শিয়া মুসলিম ধর্মতাত্ত্বিক। তাঁর পিতা ছিলেন একজন শিক্ষক তথা মুʿয়াল্লিম, সেখান থেকে তাঁর নামকরণ করা হয় ইবনুল মুʿয়াল্লিম। ধারণা করা হয় যে তাঁর উপাধি আল-মুফীদ দ্বাদশ শিয়া ইমাম মুহম্মদ আল-মাহদী অথবা সুন্নি আলেম আর-রুম্মানী প্রদান করেছিলেন। দ্বাদশী শিয়া সম্প্রদায়ের নেতৃস্থানীয় ব্যক্তিত্ব শেখ মুফীদ ছিলেন একাধারে একজন ধর্মতাত্ত্বিক, ফকীহ ও মুতাকাল্লিম।\nতিনি শেখ সদুক, ইবনে কুলাওয়ী, হারিস আল-মুহাসিবী ও আর-রুম্মানীর নিকট থেকে শিক্ষালাভ করেছিলেন এবং তাঁর উল্লেখযোগ্য শিক্ষার্থীরা হলেন শরীফ মুর্তজা ও শেখ তুসী। তাঁর দুই শতাধিক গ্রন্থের মধ্যে মাত্র দশটি এখনও টিকে আছে যার মধ্যে আল-আমালী, আল-ইরশাদ, আল-মুকনিয়া ও তাশীহ আল-ইতিকাদাত অন্যতম।\n\n\n== তথ্যসূত্র =="}