{"pageid": 1476041, "title": "উমর ইবনে আলি", "url": "https://bn.wikipedia.org/wiki?curid=1476041", "content": "উমর ইবনে আলি (আরবি: عُمَر بن عَلیّ) ছিলেন আলী ইবনে আবু তালিবের সন্তানদের একজন। তিনি তার ভাই হুসাইন ইবনে আলী এর সঙ্গে কারবালা গমন করেন এবং আশুরা দিবসে নিহত হন। তাকে উমর আল-আসগরও বলা হত। এছাড়া আলীর আরেক পুত্রও ছিলেন, যার নাম উমর আল-আকবর। তার মাতা ছিলেন উম্মে হাবিব আল-সাহবা। তিনি কারবালার ঘটনায় উপস্থিত ছিলেন না।\n\n\n== বংশধারা ==\nকিছু সুন্নি সূত্র উমরকে উমর আল-আকবর নামে উল্লেখ করেছে এবং তার উপাধি ছিল আবু আল-কাসিম। বা আবু হাফস। কিছু ঐতিহাসিক সূত্র অনুযায়ী, তার মায়ের নাম উল্লেখ করা হয়েছে আল-সাহবা (উম্মে হাবিব) বা রাবি'আ আল-তাগলিবির কন্যা হিসেবে। অন্য কিছু সূত্রে তার মায়ের নাম লায়লা বিনতে মাস'উদ আল-দারামি উল্লেখ করা হয়েছে। সুন্নি পণ্ডিত আল-ফাখর আল-রাজি উল্লেখ করেছেন যে উমর ছিলেন ইমাম আলীর সবচেয়ে ছোট সন্তান।\n\n\n== কারবালার যুদ্ধে ==\nধারণা করা হয় যে উমর আশুরা দিবসে যুদ্ধের জন্য লড়াইয়ের আহ্বান জানান এবং শত্রুকে আক্রমণ করেন। তিনি তার ভাইয়ের হত্যাকারী জাহরকে আক্রমণ করে তাকে হত্যা করেন। সুন্নি বিচারক (কাজী) আখতাব খাওয়ারাজম তার নিহত হবার ঘটনা বর্ণনা করেছেন। বলা হয়, প্রথমে তার ঘোড়া পড়ে যায় এবং তারপর তাকে শহীদ করা হয়।"}