{"pageid": 1141925, "title": "হেডা হপার", "url": "https://bn.wikipedia.org/wiki?curid=1141925", "content": "হেডা হপার (জন্ম: এল্ডা ফারি; ২ মে ১৮৮৫ - ১ ফেব্রুয়ারি ১৯৬৬) ছিলেন একজন মার্কিন কলামিস্ট ও অভিনেত্রী। ১৯৪০-এর দশকে তার কর্মজীবনের শীর্ষস্থানে থাকাকালীন তার পাঠক সংখ্যা ৩৫ মিলিয়ন ছিল। হাউজ আন-আমেরিকান অ্যাক্টিভিটিজ কমিটি (এইচইউএসি)-এর দৃঢ় সমর্থক হপার সন্দেহভাজন কমিউনিস্টদের তালিকা প্রদান করেন এবং তিনি ছিলেন হলিউড কালোতালিকার প্রধান প্রস্তাবক। হপার তার শেষজীবন পর্যন্ত তারকাদের নিয়ে খোশ-গল্প লিখে গেছেন, তার লেখনী বিভিন্ন পত্রিকায় ছাপা হয় এবং পরবর্তীকালে বেতারে প্রচারিত হয়। আরেকজন তারকাদের নিয়ে খোশ-গল্প রচয়িতা কলামিস্ট লুভেলা পারসন্সের সাথে তার দীর্ঘদিন দ্বন্দ্ব ছিল।\n\n\n== প্রারম্ভিক জীবন ==\nহপার ১৮৮৫ সালের ২রা মে পেনসিলভেনিয়ার হলিডেসবার্গে জন্মগ্রহণ করেন। তার জন্মনাম এল্ডা ফারি। তার পিতা ডেভিড ফারি একজন কসাই ছিলেন এবং মাতা মার্গারেট (জন্মনাম: মিলার; ১৮৫৬-১৯৪১)। তারা দুজনেই জার্মান ব্যাপ্টিস্ট ব্রেথ্রেনের সদস্য ছিলেন। তার পরিবার পেনসিলভেনিয়া ওলন্দার (জার্মান) বংশোদ্ভূত। যখন এল্ডার বয়স তিন, তখন তার পরিবার আল্টুনায় চলে যান।\n\n\n== জনপ্রিয় সংস্কৃতিতে ==\n\n\n=== চিত্রায়ন ===\nদ্য বিগ নাইফ (১৯৫৫) চলচ্চিত্রে ইলকা চেজ অভিনীত প্যাটি বেনেডিক্ট চরিত্রটি হেডা হপার থেকে অনুপ্রাণিত। চলচ্চিত্রটি ক্লিফোর্ড ওডেটসের একই নামের নাটক থেকে উপযোগকৃত।\nম্যালিস ইন ওয়ান্ডারল্যান্ড (১৯৮৫) টেলিভিশন চলচ্চিত্রে হপার চরিত্রে অভিনয় করে জেন আলেকজান্ডার একটি প্রাইমটাইম এমি পুরস্কারের মনোনয়ন লাভ করেন।\nকারমেন মিরান্ডা: বানানাস ইজ মাই বিজনেস (১৯৯৫) প্রামাণ্যচিত্রে সিনথিয়া অ্যাডলার হেডা হপার চরিত্রে অভিনয় করেন।\nলিজ: দি এলিজাবেথ টেইলর স্টোরি (১৯৯৫) টেলিভিশন চলচ্চিত্রে ক্যাথরিন হেলমন্ড হপার চরিত্রে অভিনয় করেন।\nহলিউডের স্বর্ণযুগ নিয়ে এএমসি'র হাস্যরসাত্মক সীমিত ধারাবাহিক দ্য লট (১৯৯৯) অনুষ্ঠানে রু ম্যাক্যানাহ্যান প্রিসিলা ট্রেমেইন নামক হপারের ছায়া অবলম্বনকারী চরিত্রে অভিনয় করেন।\nসিটিজেন কেইন (১৯৪১) নির্মাণ বিষয়ক আরকেও ২৮১ (১৯৯৯) চলচ্চিত্রে ফিওনা শ হপার চরিত্রে অভিনয় করেন।\n২০০২ সালে দ্য ম্যান ইন দ্য মুন-এ ইনগ্রিন ভ্যান বার্জেন হপার চরিত্রে কাজ করেন।\nজেমস ডিন (২০০১) টেলিভিশন চলচ্চিত্রে জোঅ্যান লিনভিল হপার চরিত্রে অভিনয় করেন।\n২০০৬ সালে চ্যাপলিন: দ্য মিউজিক্যাল-এ ও ২০১২ সালে ব্রডওয়ে মঞ্চে জেন কোলেয়া হপার চরিত্রে অভিনয় করেন।\nট্রাম্বো (২০১৫) চলচ্চিত্রে হেলেন মিরেন হপার চরিত্রে অভিনয় করেন।\nহেইল, সিজার! (২০১৬)-এ টিল্ডা সুইন্টন হপার চরিত্রে অভিনয় করেন।\nফিউড ধারাবাহিকের প্রথম মৌসুমে জুডি ডেভিস হপার চরিত্রে অভিনয় করে একটি প্রাইমটাইম এমি পুরস্কারের মনোনয়ন লাভ করেন।\nনিউ ইয়র্ক সিটি অপেরা ঘোষণা দেয় হারলেম স্টেজে ২০১৬ সালের ২৮শে এপ্রিল থেকে ১ মে পর্যন্ত চিত্রশিল্পী এডওয়ার্ড হপার ও হেডা হপারের কাল্পনিক বিবাহ নিয়ে স্টুয়ার্ট ওয়ালেসের হপার্স ওয়াইফ মঞ্চস্থ করবে।\n\n\n== তথ্যসূত্র ==\n\n\n== আরও পড়ুন ==\n\"Evolution of a Vamp, The,\" Photoplay, February 1921, p. 26. Photo-illustrated Hedda Hopper profile.\nFrost, Jennifer. \"Hedda Hopper, Hollywood Gossip, and the Politics of Racial Representation in Film, 1946–1948,\" Journal of African American History, 93 (Winter 2008), 36–63.\nRogers, John E. \"An Amazing Lady,\" Photoplay, October 1932, p. 49. \"When Garbo met Hedda.\" \"Amazing Lady\" refers to Hopper.\n\n\n== বহিঃসংযোগ ==\n\nঅলমুভিতে হেডা হপার\nইন্টারনেট ব্রডওয়ে ডেটাবেজে হেডা হপার (ইংরেজি)\nইন্টারনেট মুভি ডেটাবেজে হেডা হপার (ইংরেজি)\nটেমপ্লেট:Playbill person\nHedda Hopper: Broadway Photographs (University of South Carolina)\nportraits (NYPublic Library, Billy Rose collection)\nমার্গারেট হারিক গ্রন্থাগারে হেডা হপার সম্পর্কিত পাতা"}