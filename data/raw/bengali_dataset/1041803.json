{"pageid": 1041803, "title": "মুহাম্মদ সুলাইমান সালমান মনসুরপুরী", "url": "https://bn.wikipedia.org/wiki?curid=1041803", "content": "মুহাম্মদ সুলাইমান সালমান মনসুরপুরী (মুহাম্মদ সুলাইমান সালমান বা মুহাম্মদ সুলাইমান আল-মনসুরপুরী) (উর্দু: قاضی محمد سلیمان سلمان منصورپوری; ১৮৬৭ মনসুরপুর, পাতিয়ালা রাজ্য – ৩০ মে ১৯৩০, জেদ্দা, সৌদি আরব) ছিলেন ইসলামি পণ্ডিত, জীবনীকার এবং ইতিহাসবিদ। সুলাইমান মনসুরপুরী তিন খণ্ডে ইসলামি নবী মুহাম্মদের জীবনী রহমাতুল-লিল-আলামিন (মানবজাতির জন্য করুণা) এর জন্য সর্বাধিক পরিচিত। তিনি পাতিয়ালা রাজ্যের দায়রা বিচারকও ছিলেন।\n\n\n== প্রাথমিক ও শিক্ষাজীবন ==\nসুলাইমান মনসুরপুরী ১৮৬৭ সালে মনসুরপুরে জন্মগ্রহণ করেন (পূর্বে ব্রিটিশ ভারতের পাতিয়ালা রাজ্য)। তিনি তার পিতা কাজী আহমদ শাহের কাছ থেকে প্রাথমিক শিক্ষা লাভ করেন। সুলাইমান মনসুরপুরীর বাবা পাতিয়ালা রাজ্যের ডেপুটি তহসিলদার ছিলেন।\nসতেরো বছর বয়সে সুলাইমান মনসুরপুরী পাতিয়ালার সরকারি মহিন্দ্রা কলেজ থেকে মুন্সি ফাজিল সম্পন্ন করেন এবং পাঞ্জাব বিশ্ববিদ্যালয়ে পরীক্ষায় প্রথম হন। শিক্ষা শেষ করে সুলাইমান মনসুরপুরী এরপর পাতিয়ালা রাজ্যের শিক্ষা, অর্থ ও বেসামরিক বিষয়ক বিভাগে যোগ দেন। তার দক্ষতার দ্বারা তিনি ১৯২৪ সালে দায়রা বিচারক হন।\n\n\n=== বংশ ===\nমুহাম্মদ সুলাইমান বিন কাজী আহমদ শাহ বিন কাজী বাকী বিল্লাহ বিন কাজী মুঈজুদ্দীন আহমদ।\nমুহাম্মদ সুলাইমানের পূর্বপুরুষ কাজী পীর মুহাম্মদ মুঘল সাম্রাজ্যের একজন বিচারক ছিলেন যার কারণে এই পরিবারের বেশিরভাগ সদস্য কাজী নামে পরিচিত ছিল।\n\n\n== মৃত্যু ==\n১৯৩০ সালে সালমান মনসুরপুরী গোলাম রসুল মাহরের সাথে হজ্জ করতে সৌদি আরবের জেদ্দা ভ্রমণ করেন। ১৯৩০ সালে ৩০ মে হজ্জ থেকে ফেরার সময় তিনি মারা যান।\n\n\n== রচনাবলী ==\nমনসুরপুরী উর্দু ও আরবি ভাষায় বই লিখেছেন। তার বইগুলির মধ্যে রয়েছে:\n\nসাবীলুল ইরশাদ\nতায়েদুল ইসলাম\nআসহাবে বদর\n\n\n=== রহমাতুল-লিল-আলামিন (উভয় জাহানের জন্য রহমত) ===\nএটি সুলাইমানের একটি জনপ্রিয় বই। এটি তিন খণ্ডে রচিত ইসলামের নবী মুহাম্মাদের জীবনী। ১৯১১ সালে প্রথম প্রকাশিত এই বইটি ইংরেজি সহ বিভিন্ন ভাষায় অনূদিত হয়েছে।\n\n\n=== আল জামাল ওয়াল কামাল ===\nএই বইটি সূরা ইউসুফের সম্পূর্ণ ব্যাখ্যা।\n\n\n== আরও দেখুন ==\nআবদুল্লাহ রূপারি\nআব্দুল মান্নান ওয়াজিরাবাদি\n\n\n== তথ্যসূত্র ==\n\n\n== গ্রন্থপঞ্জি ==\nBhatti, Ishaque (২০০৭)। Tazkirah Qazi Muhammad Sulaiman Mansoorpuri। Lahore: Al-Maktaba Al-Salafiyah, Sheesh Mahal, Lahore। \nIraqi, Abdul Rasheed (২০০১)। 40 Ahl-e Hadith Scholars from the Indian Subcontinent। Independently Published। আইএসবিএন 9781081008956। \nUrdu Daerah Maaraf - e - Islamia (Urdu Encyclopedia of Islam)। Lahore: University of the Punjab। ২০০১। পৃষ্ঠা 435–436 Volume 19।"}