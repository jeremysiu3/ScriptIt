{"pageid": 14737, "title": "বানিয়াচং উপজেলা", "url": "https://bn.wikipedia.org/wiki?curid=14737", "content": "বানিয়াচং গ্রাম বা বানিয়াচং উপজেলা বাংলাদেশের হবিগঞ্জ জেলার একটি গ্রাম ও উপজেলা। বানিয়াচং গ্রাম বিশ্বের সবচেয়ে বৃহত্তম ও জনবহুল গ্রাম। এ গ্রামে ১৫ টি ইউনিয়ন রয়েছে, বানিয়াচং বাংলাদেশের সবচেয়ে বড় উপজেলা হিসেবে পরিচিত। এটি বাংলাদেশের হবিগঞ্জ জেলার একটি প্রশাসনিক এলাকা।\n\n\n== অবস্থান ও আয়তন ==\nএই উপজেলার অবস্থান ২৪.৫৪১৭° উত্তর ৯১.৩৩৩৩° পূর্ব﻿ / 24.5417; 91.3333। উপজেলাটির আয়তন ৪৮২.৪৬ বর্গ কিলোমিটার। এই উপজেলার উত্তরে সুনামগঞ্জ জেলার শাল্লা উপজেলা, দিরাই উপজেলা ও আজমিরীগঞ্জ উপজেলা, দক্ষিণে হবিগঞ্জ সদর উপজেলা ও লাখাই উপজেলা, পূর্বে হবিগঞ্জ সদর উপজেলা ও নবীগঞ্জ উপজেলা এবং পশ্চিমে আজমিরীগঞ্জ উপজেলা, কিশোরগঞ্জ জেলার মিঠামইন উপজেলা ও অষ্টগ্রাম উপজেলা।\n\n\n== নামকরণ ==\nবানিয়াচং এর নামকরণ সম্পর্কে বহু মতভেদ রয়েছে। তবে অনেকের মতে বানিয়াচং এর পুটিয়াবিল নামে একটি প্রকান্ড বিল ছিল। এই বিলে নানা জাতীয় পাখি বসবাস করত। বানিয়া নামে এক শিকারী এই বিলে একটি চাঙ নির্মাণ করে পাখি শিকার করত। কালক্রমে এই বিলটি প্রাকৃতিক কারণে ভরাট হয়ে গেলে বহু উচ্চ বৃক্ষলতাদিপূর্ণ ভূমিতে পরিবর্তিত হয়। এ ‘বানিয়া’ ও ‘চাঙ’ শব্দ থেকে বানিয়াচং নামের উৎপত্তি বলে অনেকে মনে করেন।\n\n\n== ইতিহাস ==\n\n\n=== ব্রিটিশ আমল ===\nবানিয়াচং গ্রাম ব্রিটিশ আমলে সিলেট জেলার অন্তর্গত ছিল। ১৮৭৮ খ্রিষ্টাব্দে হবিগঞ্জ মহকুমা গঠিত হলে শাসনকার্যের সুবিধার জন্য বানিয়াচঙ্গ গ্রাম ও পার্শ্ববর্তী এলাকাসমূহ নিয়ে ১৯৩৪ খ্রিষ্টাব্দের ২৩ আগস্ট ২৮৬৭ জি.জে. বিজ্ঞপ্তি মোতাবেক বানিয়াচং থানা গঠন করা হয়। ব্রিটিশ আমলে বানিয়াচঙ্গে থানা গঠিত হলে থানার সদর দপ্তর বানিয়াচঙ্গ গ্রামের পূর্বদিকে অবস্থিত নন্দীপাড়ার পূর্ব প্রান্তে স্থাপন করা হয়।\n\n\n=== পাকিস্তান আমল ===\nব্রিটিশ আমল এবং পাকিস্তান আমলে (জেনারেল আইয়ুব খানের শাসন পূর্ববর্তী সময়ে) থানার প্রাঙ্গণ সকল সরকারি অনুষ্ঠানের কেন্দ্রস্থল ছিল। সেখানে বিভিন্ন দিবস উদ্‌যাপন করা হতো। ১৪ই আগস্ট পাকিস্তানের স্বাধীনতা দিবসের কর্মসূচী এবং ঐ দিবস উপলক্ষে রাতের জমজমাট সাংস্কৃতিক অনুষ্ঠান থানা প্রাঙ্গণেই অনুষ্ঠিত হতো। ১৯৬০ খ্রিস্টাব্দে বানিয়াচঙ্গ থানাকে ’ভিলেজ এইড’ প্রোগ্রামের অন্তর্ভুক্ত করা হয়। ভিলেজ এইড প্রোগ্রামের সদর দপ্তর বড়বাজার সংলগ্ন ৩ নং কাঁচারী বাড়ীতে স্থাপন করা হয়। এ প্রোগ্রামের আয়ু বছর তিনেকেরও কম ছিল। তবে প্রোগ্রাম চলাকালীন ৩ নং কাঁচারী বাড়ী তথা প্রোগ্রামের সদর দপ্তর বিভিন্ন অনুষ্ঠানের কেন্দ্রবিন্দুতে পরিণত হয়। ভিলেজ এইড প্রোগ্রাম পরিত্যক্ত হলে থানায় সার্কেল অফিসারের পদ সৃষ্টি করা হয়। বানিয়াচঙ্গে সার্কেল অফিসারের দপ্তর প্রাথমিক ভাবে ডাক বাংলায় স্থাপন করা হয়। পরে কুমিল্লা সমবায় মডেলের বাস্তবায়নের কর্মসূচী হিসাবে থানা সদর গুলোতে থানা ট্রেনিং এন্ড ডেভেলপমেন্ট কমপ্লেক্স বা টি.টি.ডি.সি. স্থাপন করার সময় সার্কেল অফিসারে দপ্তর দত্তপাড়ায় স্থানান্তর করা হয়। তখন থেকে থানার পরিবর্তে টি.টি.ডি.সি. সকল সরকারি কর্মকাণ্ডের কেন্দ্রবিন্দু হিসেবে চিহ্নিত হয়ে আসছে। পরে এই টি.টি.ডি.সি. উপজেলা সদরে পরিণত হয়।\n\n\n=== মুক্তিযুদ্ধে বানিয়াচং ===\nবৃহত্তর সিলেট অঞ্চলের মুক্তিযুদ্ধ সংগঠনে হবিগঞ্জের নেতৃবৃন্দ অগ্রণী ভূমিকা পালন করেন। যুদ্ধ শুরু হওয়ার পূর্বে এডভোকেট মোস্তফা আলী এমএনএ, কমান্ড্যান্ট মানিক চৌধুরী এমএনএ, লেঃ কর্ণেল (অব.) এম.এ. রব এমএনএ, গোপাল কৃষ্ণ মহারত্ন এমপি, এনামুল হক মোস্তফা শহীদ এমপিএ, মৌলানা আসাদ আলী এমপিএ, ডা. আবুল হাসিম এমপিএ, আব্দুল আজিজ চৌধুরী এমপিএ, এডভোকেট আফছর আহমদ, এডভোকেট চৌধুরী আব্দুল হাই, এডভোকেট সৈয়দ আফরোজ বখত, এডভোকেট মো. জনাব আলী, শ্রী কৃপেন্দ্র বর্মণ, মো. ইয়াকুত চৌধুরী প্রমুখের সমন্বয়ে গঠিত হয় সর্বদলীয় সংগ্রাম পরিষদ। এই পরিষদের সমন্বয়ক হিসাবে গঠিত হয় ছাত্র সংগ্রাম পরিষদ।\n\n\n=== বাংলাদেশ আমল ===\n১৯৮২ খ্রিস্টাব্দের ১৫ তারিখে বানিয়াচঙ্গ থানাকে দেশের অন্যান্য থানার মতো প্রথমে মান-উন্নীত থানা এবং পরে উপজেলায় পরিণত করা হয়। তদানীন্তন উপ-প্রধান সামরিক আইন প্রশাসক ও নৌবাহিনীর তদানীন্তন প্রধান রিয়ার এডমিরাল এম. এ. খান হেলিকপ্টার যোগে বানিয়াচঙ্গ এসে এক অনুষ্ঠানের মধ্য দিয়ে বানিয়াচঙ্গ থানার মান-উন্নয়নের সরকারি ঘোষণা প্রকাশ করেন এবং সরকারী আদেশটি বানিয়াচঙ্গের প্রথম টি.এন.ও. বাবু বিকাশ চৌধুরীর নিকট হস্তান্তর করেন।\n\n\n== প্রশাসনিক এলাকা ও কর্মকাণ্ড ==\nবানিয়াচং থানা (বর্তমানে উপজেলা) ১৭৯০ সালে প্রতিষ্ঠিত হয় এবং ১৯৩৪ সালে একটি মহুকুমার (বর্তমান জেলার) একটি থানা হিসেবে প্রতিষ্ঠিত হয়।\nবানিয়াচং উপজেলা ২৩৭টি মৌজা এবং ৩৫৯টি গ্রামে বিভক্ত।\n\nচেয়ারম্যান: মোঃ আবুল কাশেম চৌধুরী\nভাইস চেয়ারম্যান: ফারুক আমিন তালুকদার\nমহিলা ভাইস চেয়ারম্যান: হাসিনা আক্তার।\nউপজেলা নির্বাহী অফিসার: পদ্মাসন সিংহ\nবানিয়াচং উপজেলায় বর্তমানে ১৫টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম বানিয়াচং থানার আওতাধীন।\n১নং বানিয়াচং উত্তর পূর্ব, ২নং বানিয়াচং উত্তর পশ্চিম, ৩নং বানিয়াচং দক্ষিন পূর্ব ও ৪নং বানিয়াচং দক্ষিন পশ্চিম ; এই চারটি ইউনিয়ন নিয়ে বানিয়াচং গ্রাম গঠিত।\n\nইউনিয়নসমূহ:\n১নং বানিয়াচং উত্তর পূর্ব\n২নং বানিয়াচং উত্তর পশ্চিম\n৩নং বানিয়াচং দক্ষিণ পূর্ব\n৪নং বানিয়াচং দক্ষিণ পশ্চিম\n৫নং দৌলতপুর\n৬নং কাগাপাশা\n৭নং বড়ইউড়ি\n৮নং খাগাউড়া\n৯নং পুকড়া\n১০নং সুবিদপুর\n১১নং মক্রমপুর\n১২নং সুজাতপুর\n১৩নং মন্দরী\n১৪নং মুরাদপুর\n১৫নং পৈলারকান্দি\n\n\n== ভৌগোলিক উপাত্ত ==\n\n\n=== ভূপ্রকৃতি ===\n১৯২ বর্গমাইল আয়তন বিশিষ্ট এই উপজেলাটি\nহাওর দ্বারা বেষ্টিত।\n\n\n=== নদ-নদী ===\nসুটকি নদী\nজিংড়ি নদী\nশাহা বরাখ নদী\nরত্না নদী\n\n\n== সাংস্কৃতিক বৈশিষ্ট্য ==\n\n\n=== ভাষা ===\nএই উপজেলার সাধারণ ভাষা বাংলা। তবে এই উপজেলায় বাংলা ভাষার দুটি কথ্য রূপ রয়েছে। একটি হল চওড়া ভাষা। যারা সাধারণত হাওড় এলাকায় বসবাস করেন এটি তাদের ভাষা। এটিকে সাধারণ ভাষা বলা যায়; যেমন- কেমন  আছেন।\nআরেকটি হল মাওড়া ভাষা। যারা উপজেলার পাশাপাশি অবস্থান করে তাদের ভাষা। যেমন- খিতা খবর, ভালানি।\n\n\n=== উৎসব ===\nএই উপজেলা একটি কৃষি নির্ভর উপজেলা হওয়ায় এদের উৎসবও হয় কৃষি নির্ভর। যেমন: নবান্ন, পহেলা বৈশাখ, রথ মেলা ইত্যাদি।\n\n\n=== খেলাধুলা ===\nবানিয়াচং উপজেলা এশিয়া মহাদেশের সবচয়ে বড় গ্রাম হওয়ায় এই উপজেলায় গ্রামীণ খেলার প্রচলন বেশি রয়েছে; যেমন- সাতছাড়া, লাটিম, হা-ডু-ডু, ফুটবল, ইসিং বিসিং, মারবেল, ছোয়াছোয়ি, ক্রিকেট, লাঠি খেলা, রাখাল খেলা ইত্যাদি। বানিয়াচং এর প্রাচীন স্পোর্টিং ক্লাবদের মধ্যে এ পর্যন্ত যেসকল স্পোর্টিং ক্লাবের নাম উল্লেখযোগ্য সেগুলি হল:  আমবাগান স্পোর্টিং ক্লাব (১৯২৯), নওজোয়ান স্পোর্টিং ক্লাব (১৯৩৪), গানপুর একতা স্পোর্টিং ক্লাব,  গ্রীনগার্ডস স্পোর্টিং ক্লাব, ইলাভেন সোলজার্স (১৯৮৮), সূর্যসেনা ক্রীড়া চক্র (১৯৭৬), প্রগতি ক্রীড়া চক্র (১৯৭৪) প্রভৃতি। এছাড়াও অনেক ক্রীড়া সংগঠনের অস্তিত্ব পাওয়া যায়।\nএককালে বানিয়াচং ছিল বৃহত্তর সিলেট তথা আসাম ও বঙ্গদেশের খেলাধুলার এক উল্লেখযোগ্য পীঠস্থান। উপমহাদেশের শ্রেষ্ঠ খেলোয়াড় বি রায় চৌধুরী (ভূপেন্দ্র চৌধুরী, ১৯১৩-১৯৯২), এসকে চৌধুরী (১৯১৫-১৯৭৮) এই গ্রামের সন্তান। উল্লেখ্য বি রায় চৌধুরী ছিলেন ঢাকা একাদশের সেরা খেলোয়াড়, মোহনবাগান স্পোর্টিং ক্লাবের সাধারণ সম্পাদক ও উপমহাদেশের সেরা লেফট আউট। আগরতলা স্পোর্টিং ক্লাবের প্রতিষ্ঠাতা সম্পাদক, আসাম প্রদেশ স্পোর্টস এসোসিয়েশনের প্রতিষ্ঠাতা সম্পাদক, গৌহাটি মহারানা স্পোর্টিং ক্লাবের প্রতিষ্ঠাতা সম্পাদক।\n\n\n== জনসংখ্যার উপাত্ত ==\nবানিয়াচং উপজেলার মোট জনসংখ্যা ৩,৩৪,৬০৫ জন, এর মধ্যে পুরুষ\t১,৬৮,০১৯ জন এবং\tমহিলা\t১,৬৬,৫৮৬ জন। জনসংখ্যার ঘনত্ব প্রতি বর্গ কিলোমিটারে ৬৯৪ জন।\n\n\n== শিক্ষা ==\n\nবানিয়াচংয়ে ১টি সরকারি কলেজ সহ মোট ৩ টি কলেজ রয়েছে।  ১টি সরকারি বালক ও ১টি বালিকা উচ্চ বিদ্যালয় সহ ২২ টি উচ্চ বিদ্যালয় রয়েছে।\n\n\n==== কলেজ ====\n\n\n== অর্থনীতি ==\nবানিয়াচং উপজেলা হাওর এলাকা হওয়ায় এখানে ৯০% জমিতে এক ফসল জন্মে। তাই এই উপজেলার ৯০% লোক কৃষির উপর নির্ভরশীল। বাকিদের অধিকাংশই প্রবাসী।\n\n\n== উল্লেখযোগ্য ব্যক্তিত্ব ==\nসুশীল কুমার সেন (১৮৬৮ -১৯৫৫) ভারত মুক্তি সংগ্রামের অন্যতম সংগঠক।\nমোহাম্মদ আব্দুল রব (১৯১৯ – ১৯৭৫), বীর উত্তম, চিফ অফ স্টাফ, মুক্তিবাহিনী (১৯৭১–১৯৭২)\nবাংলাদেশ সেনাবাহিনীর প্রথম সেনাপ্রধান (তালিকা সংযুক্তি)\nগোপাল কৃষ্ণ মহারত্ন - (মহান মুক্তিযুদ্ধের সংগঠক ও সাবেক এম পি)\nসিরাজুল হোসেন খান (১৯২৬-২০১৭) সাবেক মন্ত্রী।\nস্যার ফজলে হাসান আবেদ, কেসিএমজি - ব্র্যাক এর প্রতিষ্ঠাতা।\nরামনাথ বিশ্বাস - ভূপর্যটক ও ৪২ টি গ্রন্থের লেখক।\nভূপেন্দ্র চৌধুরী (বি রায় চৌধুরী) (১৯১৩-১৯৯২) - উপমহাদেশের শ্রেষ্ঠ ফুটবল খেলোয়াড়\nএসকে চৌধুরী (১৯১৫-১৯৭৮) - উপমহাদেশের বিশিষ্ট ফুটবল খেলোয়াড়\nসুবীর নন্দী, সুরকার ও বাংলাদেশের বিশিষ্ট সঙ্গীত শিল্পী\nতাপস কৃষ্ণ মহারত্ন - শিক্ষানুরাগী ও বিশিষ্ট সংগীত শিল্পী, সাংস্কৃতিক ব্যাক্তিত্ব\nআলহাজ্ব ফরিদ উল্লা সাহেব (ইসলামি রাজনীতিবিদ)\nদিব্যেন্দু মহারত্ন রবি - উপমহাদেশের স্বনামধন্য ফুটবল খেলোয়াড়\nসঞ্জীব চৌধুরী -বাংলাদেশি গায়ক ও সাংবাদিক\nমোঃ নাঈম মিয়া(২০০৭-বর্তমান) -নবীন কবি,গীতিকার ও সাহিত্যিক\n\n\n== দর্শনীয় স্থান ==\n\nমহারত্ন বাড়ি,\nকমলারানীর সাগর দীঘি\nরাজবাড়ীর ধ্বংসাবশেষ\nবিথঙ্গল আখড়া\nদাড়া-গুটি।\nলক্ষী বাওর জলাবন\nবানিয়াচং রাজবাড়ি\nভূপর্যটক রাম নাথের বাড়ি।\nমোঘল আমলের মসজিদ।\nস্যাম বাউল আখরা\nনীল সাহিত্যিক সাহিত্য কুটির\n\n\n== সংসদ সদস্য ==\n\n\n== উপজেলা পরিষদ চেয়ারম্যান ==\n\n\n== আরও দেখুন ==\nহবিগঞ্জ জেলা\nসিলেট বিভাগ\nবাংলাদেশের উপজেলাসমূহ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় বানিয়াচং উপজেলা \nবানিয়াচং উপজেলা - জাতীয় তথ্য বাতায়ন।"}