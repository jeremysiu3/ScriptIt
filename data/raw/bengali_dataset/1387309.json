{"pageid": 1387309, "title": "রেইম সঙ্গীত উৎসব হত্যাকাণ্ড", "url": "https://bn.wikipedia.org/wiki?curid=1387309", "content": "রেইম সঙ্গীত উৎসব হত্যাকাণ্ড ছিল ইসরায়েলের রেইম শহরে ২০২৩ খ্রিস্টাব্দের ৭ই অক্টোবরে হামাসের দ্বারা ঘটানো একটি নৃশংস হত্যাকাণ্ড। গাজা উপত্যকা থেকে ইসরায়েলে প্রবেশকারী হামাসের সমস্যরা রেইমের নিকট একটি সংগীত উত্সবে বেসামরিক লোকদের আক্রমণ ও হত্যা করেছিল। এই হত্যাকাণ্ডে কমপক্ষে ২৬০ জন নিহত এবং আরও অনেকে আহত হয়েছিল।\n\n\n== ভূমিকা ==\n\nসুপারনোভা সুকোট গ্যাদারিং শিরোনামে ২০২৩ খ্রিস্টাব্দের ৬ই অক্টোবর গাজা–ইসরায়েল বেষ্টনী থেকে প্রায় ৫ কিমি (৩.১ মাইল) দূরে রেইম কিবুৎজের নিকট পশ্চিম নেগেভ মরুভূমিতে সপ্তাহান্ত জুড়ে বহিরঙ্গন সম্মোহ সঙ্গীত উৎসব শুরু হয়েছিল। এটি ইউনিভার্সো প্যারালেলো-এর ইসরায়েলী সংস্করণ হিসাবে নোভা নামক একটি সংগঠক দ্বারা আয়োজিত হয়েছিল, যা ব্রাজিলের বাহিয়াতে উদ্ভূত হয়েছিল।  ইহুদি উৎসব সিমচাত তোরাহ-এর সঙ্গে মিলিত হওয়ার জন্য নির্ধারিত, রেভকে \"বন্ধু, প্রেম ও অসীম স্বাধীনতা\"-এর উদযাপন হিসাবে বিজ্ঞাপনপত্রে ঘোষণা করা হয়েছিল। উত্সব স্থানে একটি ক্যাম্পিং জোন এবং একটি বার ও খাবার সহ একটি এলাকা নিয়ে গঠিত তিনটি দৃশ্যস্থল ছিল। অংশগ্রহণকারীরা বর্ণনা করেছেন, যে উপস্থিতদের মধ্যে বেশিরভাগই ছিল দেশ বিভিন্ন এলাকা থেকে আগত ২০ বছর থেকে ৪০ বছর বয়সী ইসরায়েলী নাগরিক। আক্রমণের সময়ে ৩,৫০০ জন উপস্থিতি ছিল বলে জানা যায়, তবে পরিসংখ্যান ভিন্ন তথ্য তুলে ধরেছে। উৎসবে নিরাপত্তারক্ষীরা উপস্থিত ছিলেন।\n\n\n== হতাহত ==\nহামলার পরে ধারণকৃত আলোকচিত্রসমূহে উৎসবের মাঠে কয়েক ডজন মৃতদেহ দেখা যায়, যার মধ্যে তারের বন্ধনে আবদ্ধ একটি গুরুতরভাবে পুড়ে যাওয়া দেহ ছিল। ইসরায়েলের স্বেচ্ছাসেবক সম্প্রদায় জরুরী প্রতিক্রিয়া গোষ্ঠী ‘জাকা’ পার্টি গ্রাউন্ড থেকে কমপক্ষে ২৬০ টি মৃতদেহ উদ্ধারের খবর দিয়েছিল। মৃতের সংখ্যা বাড়তে পারে বলে আশা করা হচ্ছে।\nনিহতদের মধ্যে একজন ইসরায়েলী সেনাবাহিনীতে কর্মরত একজন ব্রিটিশ নাগরিক ছিলেন। এই গণহত্যায় লিওর আসুলিন নামে এজকন ফুটবলার নিহত হয়েছিলেন, যিনি একজন স্ট্রাইকার হিসাবে হ্যাপোয়েল তেল আবিব এফ.সি.-এর হয়ে খেলেছিলেন।\n\n\n== প্রতিক্রিয়া ==\n\n\n=== আন্তর্জাতিক প্রতিক্রিয়া ===\nলাস ভেগাসে ৯ই অক্টোবর আয়োজিত একটি কনসার্টে ইউটু-এর ফ্রন্টম্যান বোনো \"প্রাইড (ইন দি নেম অব লাভ)\" গানটি উৎসর্গ করে উৎসবের হত্যাকাণ্ডে নিহতদের প্রতি শ্রদ্ধা নিবেদন করেন।\n\n\n== টীকা ==\n\n\n== তথ্যসূত্র =="}