{"pageid": 1520583, "title": "পরখ মদন", "url": "https://bn.wikipedia.org/wiki?curid=1520583", "content": "পরখ মদন হলেন একজন ভারতীয় চলচ্চিত্র এবং টেলিভিশন অভিনেত্রী। পরখ দেব ডি (২০০৯), জয় সন্তোষী মা (২০০৬) ইত্যাদি  চলচ্চিত্রে অভিনয় করেছিলেন। তিনি লেফটেন্যান্ট কর্নেল অধিরাজ সিং -এর স্ত্রী।\n\n\n== কর্মজীবন ==\nপরখ সাথী রে — সাত কদম...সাত জনম(২০০৬-২০০৭) টেলিভিশন ধারাবাহিকে অভিনয়ের মাধ্যমে তার কর্মজীবন শুরু করেছিলেন। ধারাবাহিকে তিনি প্রধান নারী চরিত্র সুমনের ভূমিকায় অভিনয় করেছিলেন।  পরবর্তীকালে, তিনি স্টার প্লাসে সম্প্রচারিত বুরে ভি হাম ভালে ভি হাম (২০০৯) ধারাবাহিকে অভিনয় করেন। পরখ মনিকা মোগরে - কেস ফাইলস (২০০৯), পিয়া কা ঘর ( সাহারা ওয়ান ) ইত্যাদি প্রকল্পে কাজ করেন।\n২০১২ সালে, তিনি সনি এন্টারটেইনমেন্ট টেলিভিশনের বড়ে অচ্ছে লগতে হ্যায়  ধারাবাহিকের একটি চরিত্রে অভিনয় করেন। ২০১২ থেকে ২০১৩ সাল পর্যন্ত, তিনি সাহারা ওয়ান চ্যানেলের রিঁশতো কে ভবর মে উলঝি নিয়তি ধারাবাহিকে নাতাশা অম্বর শাস্ত্রীর ভূমিকায় অভিনয় করেছিলেন। ২০১৩ সালে, তিনি লাইফ ওকে চ্যানেলের অপরাধ বিষয়ক পর্বভিত্তিক ধারাবাহিক সাবধান ইন্ডিয়া -তে যোগ দেন।  ২০১৪ সালে, তিনি লাইফ ওকের তুমহারি পাখি  ধারাবাহিকে সুমন সাক্সেনার চরিত্রে অভিনয় করেছিলেন।  একই বছরে, তিনি জি টিভির সপনে সুহানে লড়কপান কে ধারাবাহিকে বিন্দিয়া চরিত্রে অভিনয় করেন। ২০১৫ সালে, তিনি লাইফ ওকে চ্যানেলের ধারাবাহিক কলশ - এক বিশ্বাস -এ নিবেদিতা লুথরা চরিত্রে অভিনয় করেছিলেন। তিনি ২০১৬ সালের এপ্রিল মাসে অনুষ্ঠানটি ছেড়ে দেন।\n২০২০ সালে, তিনি জি টিভির কুরবান হুয়া ধারাবাহিকে গাজালা রাহিল বেগ চরিত্রে অভিনয়ের মাধ্যমে ৪ বছরের দীর্ঘ বিরতির পর টিভিতে ফিরে আসেন।  ২০২২ সালের ফেব্রুয়ারী থেকে ২০২৩ সালের মে মাস পর্যন্ত, তিনি জি টিভির মীত বদলেগি দুনিয়া কি রীত  ধারাবাহিকে মাসুমের চরিত্রে অভিনয় করেছিলেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== টেলিভিশন ==\n\n\n== তথ্যসূত্র =="}