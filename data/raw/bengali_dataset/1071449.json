{"pageid": 1071449, "title": "বডলিয়ান গ্রন্থাগার", "url": "https://bn.wikipedia.org/wiki?curid=1071449", "content": "বডলিয়ান গ্রন্থাগার (ইংরেজি: Bodleian Library; ) হল অক্সফোর্ড বিশ্ববিদ্যালয়ের প্রধান গবেষণা গ্রন্থাগার। প্রতিষ্ঠাতা স্যার টমার বডলির নামাঙ্কিত এই গ্রন্থাগারটি ইউরোপের প্রাচীনতম গ্রন্থাগারগুলির অন্যতম। এই গ্রন্থাগারটি ব্রিটিশ গ্রন্থাগারের পরেই ব্রিটেনের দ্বিতীয় বৃহত্তম গ্রন্থাগার। এই গ্রন্থাগারে সংরক্ষিত মুদ্রিত বই ও নথিপত্রের সংখ্যা ১ কোটি ৩০ লক্ষেরও বেশি। লিগ্যাল ডিপোজিট লাইব্রেরিজ অ্যাক্ট ২০০০৩ অনুযায়ী, বডলিয়ান গ্রন্থাগার হল যুক্তরাজ্যের ছয়টি লিগ্যাল ডিপোজিট গ্রন্থাগারের অন্যতম। আইরিশ আইন অনুযায়ী, আয়ারল্যান্ড প্রজাতন্ত্রে প্রকাশিত প্রতিটি বইয়ের একটি করে কপির জন্য এই গ্রন্থাগার অনুরোধ জানাতে পারে। অক্সফোর্ডের গবেষকদের কাছে \"বডলি\" বা \"দ্য বড\" নামে পরিচিত এই গ্রন্থাগারটি প্রধানত একটি রেফারেন্স লাইব্রেরি এবং সাধারণভাবে এই গ্রন্থাগারের রিডিং রুমগুলি থেকে নথিপত্র অন্যত্র সরানো যায় না।\n২০০০ সালে অক্সফোর্ড বিশ্ববিদ্যালয়ের বেশ কয়েকটি গ্রন্থাগারকে প্রশাসনিক উদ্দেশ্যে একক প্রকল্পের আওতায় আনা হয়। গোড়ার দিকে প্রকল্পটির নাম ছিল অক্সফোর্ড ইউনিভার্সিটি লাইব্রেরি সার্ভিস (ওইউএলএস)। ২০১০ সাল থেকে এটির নাম হয় বডলিয়ান লাইব্রেরিজ। বডলিয়ান গ্রন্থাগার এই প্রকল্পের অন্তর্ভুক্ত গ্রন্থাগারগুলির মধ্যে বৃহত্তম।\nঅক্সফোর্ড বিশ্ববিদ্যালয়ের সকল কলেজেরই নিজস্ব গ্রন্থাগার আছে, যার মধ্যে অনেকগুলিই বডলিয়ান গ্রন্থাগার প্রতিষ্ঠার অনেক আগে প্রতিষ্ঠিত হয় এবং এই গ্রন্থাগারগুলির প্রতিটিই বডলিয়ান গ্রন্থাগার থেকে সম্পূর্ণরূপে পৃথক। অবশ্য সেই গ্রন্থাগারগুলিও সোলো (সার্চ অক্সফোর্ড লাইব্রেরিজ অনলাইন) অর্থাৎ বডলিয়ান গ্রন্থাগারের অনলাইন ইউনিয়ন ক্যাটালগ প্রকল্পে অংশগ্রহণ করে। ২০১৫ সালে বডলিয়ান গ্রন্থাগারের অভিলেখাগারের বৃহত্তম অংশ ডিজিটালকৃত করে সর্বসাধারণের জন্য অনলাইনে প্রকাশ করা হয়।\n\n\n== তথ্যসূত্র ==\n\n\n== আরও পড়ুন ==\nCraster, H. H. E. (1952) History of the Bodleian Library. London: O.U.P.\nMacray, Rev. William Dunn (1868) Annals of the Bodleian Library, Oxford, A.D. 1598–A.D. 1867. London: Rivingtons.\nPrice, Henry Clarke (2007) \"The Bod's Secret Underbelly\", Cherwell\n\n\n== বহিঃসংযোগ ==\n\nBodleian Library – official website\nDigital Bodleian\nOxford Digital Library\n\"History of the Bodleian\" (পিডিএফ)। Bodleian Library। n.d.। \n360° Panorama at dusk in the Quadrangle\nগ্রন্থাগারে the Bodleian Library সম্পর্কিত বা কর্তৃক কাজ (ওয়ার্ল্ডক্যাট ক্যাটালগ) (ইংরেজি)\nটেমপ্লেট:Bodley's Librarians\nটেমপ্লেট:Libraries of the University of Oxford\nটেমপ্লেট:Academic libraries in the United Kingdom"}