{"pageid": 1032787, "title": "হুগলি-চুঁচুড়া পৌরসভা", "url": "https://bn.wikipedia.org/wiki?curid=1032787", "content": "হুগলি-চুঁচুড়া পৌরসভা হল ভারতের পশ্চিমবঙ্গ রাজ্যের হুগলি জেলার অন্তর্গত চুঁচুড়া মহকুমার সদর হুগলি-চুঁচুড়া ও তার পারিপার্শ্বিক এলাকাগুলি (ব্যান্ডেল) পরিচালনাকারী পৌর স্বায়ত্তশাসন সংস্থা।\n\n\n== ইতিহাস ==\nপ্রাচীন সপ্তগ্রাম বন্দরনগরীর পতনের পর ১৫৩৭ সালে পর্তুগিজরা হুগলি শহরের পত্তন করেন। পরবর্তীকালে ব্রিটিশরা এই শহরটি দখল করে নেয়। অপরদিকে সপ্তদশ শতাব্দীতে একটি ওলন্দাজ বসতি হিসেবে চুঁচুড়া শহরটি গড়ে উঠেছিল। সুমাত্রায় তাদের অধিকারের বিনিময়ে এটি ব্রিটিশদের হস্তগত হয়। এরপর ১৮৬৫ সালে হুগলি ও চুঁচুড়া শহর দু’টি নিয়ে স্থানীয় প্রশাসন পরিচালনা ও রাজস্ব সংগ্রহের উদ্দেশ্যে হুগলি-চুঁচুড়া পৌরসভা প্রতিষ্ঠিত হয়েছিল। এই পৌরসভার প্রথম চেয়ারম্যান ছিলেন ককরেল এবং জি. এস. পার্ক ছিলেন প্রথম ভাইস চেয়ারম্যান।\nহাজি মহম্মদ মহসিন, ভূদেব মুখোপাধ্যায়,পন্ডিত রামগতি ন্যায়রত্ন,  কাজী নজরুল ইসলাম, জ্যোতিষচন্দ্র ঘোষ, বিজয় মোদক, বিজ্ঞানী উপেন্দ্রনাথ ব্রহ্মচারী,গোপেশচন্দ্র মল্লিক, শম্ভুনাথ দে, গণিতজ্ঞ নারায়ণচন্দ্র ঘোষ, ক্রীড়াবিদ মনোরঞ্জন পোড়েল, ড. মুরারি মুখোপাধ্যায় প্রমুখ বিশিষ্ট ব্যক্তিরা এই শহরে বাস করেছেন।\n\n\n== ভূগোল ==\nহুগলি-চুঁচুড়া পৌর এলাকার আয়তন ১৭.২৯ বর্গ কিলোমিটার এবং ২০১১ সালের জনগণনার প্রতিবেদন অনুযায়ী এই পৌর এলাকার মোট জনসংখ্যা ১৭৭,৮৩৩।\n১৯৮৫ সালের হিসেব অনুযায়ী, হুগলি-চুঁচুড়া পৌর এলাকার মোট জনসংখ্যার ২৪.৭২ শতাংশ ছিলেন শ্রমজীবী ও ৭৫.২৮ শতাংশ ছিলেন অ-শ্রমজীবী এবং প্রধান শ্রমজীবীদের ২৫.৪৯ শতাংশ ছিলেন শিল্প শ্রমিক।\n\n\n== স্বাস্থ্য পরিষেবা ==\n৫৫০ শয্যাবিশিষ্ট হুগলি জেলা হাসপাতাল, ৯৮ শয্যাবিশিষ্ট চুঁচুড়া পুলিশ হাসপাতাল ও ২৭ শয্যাবিশিষ্ট হুগলি কারা হাসপাতাল হুগলি-চুঁচুড়া পৌর এলাকার মধ্যে অবস্থিত।\n\n\n== নির্বাচন ==\n\n\n== ওয়ার্ড ==\n\nএই সারণিতে সংশ্লিষ্ট এলাকাগুলির সাধারণ ইঙ্গিত দেওয়া হয়েছে, এটি পূর্ণাঙ্গ বিবরণ নয়।\n\n\n== তথ্যসূত্র ==\n\n\n=== টীকা ===\n\n\n=== উদ্বৃতি ==="}