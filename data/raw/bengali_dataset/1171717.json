{"pageid": 1171717, "title": "সরকারী চারুকলা কলেজ, চট্টগ্রাম", "url": "https://bn.wikipedia.org/wiki?curid=1171717", "content": "সরকারী চারুকলা কলেজ, চট্টগ্রাম ছিল চট্টগ্রামের  চট্টেশ্বরী রোড এলাকায় অবস্থিত একটি চারুকলা বিষয়ক শিক্ষাপ্রতিষ্ঠান। এটি ১৯৭৩ খ্রিষ্টাব্দে প্রতিষ্ঠিত হয় এবং এটিকে ১৯৮৪ খ্রিষ্টাব্দে জাতীয়করণ করা হয়। ২০১০ খ্রিষ্টাব্দে কলেজটিকে চট্টগ্রাম বিশ্ববিদ্যালয় অধিগ্রহণ করে এবং বিশ্ববিদ্যালয়ের চারুকলা বিভাগের সম্প্রসারণ করে কলেজটির স্থলে চারুকলা ইনস্টিটিউট প্রতিষ্ঠা করে। প্রতিষ্ঠাকালীনে এটি চট্টগ্রাম বিশ্ববিদ্যালয়ের প্রি-ডিগ্রি কলেজ হিসেবে প্রতিষ্ঠিত হয়। পরবর্তীতে এটি জাতীয় বিশ্ববিদ্যালয় অধিভূক্ত হয়।\n\n\n== ইতিহাস ==\n১৯৭৩ সালের ৩ আগস্ট তৎকালীন মন্ত্রী জহুর আহমেদ চৌধুরীর সহযোগিতায় শিল্পী রশিদ চৌধুরী ও অন্যান্য সহযোগীগণ চট্টগ্রামের পাকিস্তান আর্ট কাউন্সিলের পরিত্যক্ত ভবনে চট্টগ্রাম আর্ট কলেজ প্রতিষ্ঠা করেন। ১৯৭৫ সালে এটি বিশ্ববিদ্যালয়ের অনুমোদন পায় ও ১৯৮৬ সালে ডিগ্রী কলেজের স্বীকৃতি লাভ করে। ১৯৭৮ সালে কলেজের প্রথম বিএফএ ব্যাচ পাশ করে।\n\n\n== উল্লেখযোগ্য ব্যাক্তিত্ব ==\n\n\n=== শিক্ষক ===\nহাসি চক্রবর্তী- 'প্রথম নবীন শিল্পী চারুকলা প্রদর্শনী ১৯৭৫'-এ চিত্রকলা মাধ্যমে শ্রেষ্ঠ পুরস্কার বিজয়ী। আর্ট কলেজের সাবেক অধ্যক্ষ।\nআবুল মোমেন, একুশে পদকপ্রাপ্ত সাহিত্যিক।\n\n\n== আরও দেখুন ==\nঢাকা আর্ট কলেজ\nজেলা শিল্পকলা একাডেমী, চট্টগ্রাম\n\n\n== তথ্যসূত্র =="}