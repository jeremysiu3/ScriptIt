{"pageid": 1146761, "title": "লিটল টমি টাকার", "url": "https://bn.wikipedia.org/wiki?curid=1146761", "content": "“লিটল টমি টাকার” হলো ইংরেজি ভাষার একটি শিশুতোষ ছড়া। এটির রাউড লোকসঙ্গীত সূচক সংখ্যা হলো ১৯৬১৮।\n\n\n== ছড়ার কথা ==\nছড়ার আধুনিক সংস্করণ নিম্নরূপ:\n\nLittle Tommy Tucker\nSings for his supper.\nWhat shall we give him?\nWhite bread and butter.\nHow shall he cut it\nWithout a knife?\nHow will he be married\nWithout a wife?\n\n\n== উৎস ==\nআইওনা ও পিটার ওপাইয়ের তত্ত্বানুসারে টমি থাম্ব’স প্রিটি সং বুক-এ (আনু. ১৭৪৪) এই কবিতার প্রাচীনতম সংস্করণটি পাওয়া যায়। তবে সেখানে শুধুমাত্র কবিতার প্রথম চার লাইন নথিভুক্ত করা হয়েছিল। এই কবিতার সম্পূর্ণ সংস্করণ মাদার গুজেজ মেলডি-এর (আনু. ১৭৪৪) অন্তর্ভুক্ত করা হয়েছিল।\nসতেরো শতকের দিকে “sing for one's supper” ইংরেজি ভাষার প্রচলিত একটি প্রবাদবাক্য ছিল। “Tom would eat meat but wants a knife” (টম মাংস খাবে, তবে তার একটি ছুরি লাগবে) লাইনটি সেই শতকের শুরুর দিকে অ্যান এক্সিলেন্ট নিউ মেডলি-তে (আনু. ১৬২০) এই কবিতার আদি অস্তিত্বের প্রতি ইঙ্গিত করে। বিভিন্ন সমসাময়িক গানের লাইন বিশেষভাবে সমন্বিত করে এই বইটি রচিত হয়েছিল। এই কবিতার আরেকটি সম্ভাব্য উল্লেখ হলো রবার্ট হেরিকের এপিগ্রাম (শ্লেষাত্মক রচনা) “আপন টাক” (Upon Tuck), যা হেসপেরিডেস (১৬৪৮) গ্রন্থের অন্তর্ভুক্ত ছিল।\n\nAt post and pair, or slam, Tom Tuck would play\nThis Christmas, but his want wherewith says nay.\nকবিতার প্রথম লাইনটি সমসাময়িক তাস খেলায় জয়-পরাজয়কে নির্দেশ করছে।\nছড়াটি নার্সারির সূচিতে অন্তর্ভুক্ত হওয়ার পর দ্রুত সময়ের মধ্যে অনুরূপ ছড়ার সাথে সম্মিলিত করা হয় এবং এর সাথে মানানসই সুর আরোপ করা হয়। লাইব্রেরি অব কংগ্রেসে ১৮৮৫ সালের দিককার কানাডীয় সিডনি পেরকিভালের (জোসেফ গোল্ডের ছদ্মনাম) চার ধরনের কণ্ঠে এই ছড়ার সুরারোপিত রেকর্ড সংরক্ষণ করা আছে। যার লাইন-\n\nLittle Tommy Tucker\nSinging for his supper.\nWhat shall he have\nbut white bread and butter?\nHow shall he cut it\nwithout any knife,\nHow shall he marry\nwithout any wife?\n১৯২৪ সালে ইংরেজ লেখক পিটার ওয়ারলক তার ক্যান্ডেললাইট: অ্যা সাইকেল অব নার্সারি জিঙ্গেলস-এর পঞ্চম অংশে এটি অন্তর্ভুক্ত করেন। এই কবিতাটি কার্ল উর্ফ ও গুনিল্ড কিটম্যানের শিশু সঙ্গীতশিক্ষা প্রকল্প “শুলওয়েক”-এরও (১৯৫০) অন্তর্ভুক্ত করা হয়েছে।\n\n\n== তথ্যসূত্র ==\n\n\n== বহিঃসংযোগ =="}