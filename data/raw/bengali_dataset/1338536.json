{"pageid": 1338536, "title": "সেলমা ডি'সিলভা", "url": "https://bn.wikipedia.org/wiki?curid=1338536", "content": "সেলমা জুলিয়েট ক্রিস্টিনা ডি'সিলভা (জন্ম ২৪শে জুলাই ১৯৬০) হলেন ভারতীয় মহিলা হকি দলের একজন প্রাক্তন খেলোয়াড়। তিনি ১৯৮০ গ্রীষ্মকালীন অলিম্পিক এবং ১৯৮২ এশিয়ান গেমস সহ অন্যান্য অনেক আন্তর্জাতিক টুর্নামেন্টে ভারতের প্রতিনিধিত্ব করেছিলেন। ১৯৮৩ সালে কুয়ালালামপুরের মহিলা বিশ্বকাপে তিনি ভারতীয় মহিলা হকি দলের অধিনায়কও ছিলেন।\n\n\n== প্রাথমিক জীবন এবং শিক্ষা ==\nডি'সিলভা মুম্বাইয়ে জন্মগ্রহণ করেন এবং মাটুঙ্গার গুরু নানক খালসা কলেজে পড়াশোনা করেন।\n২০১৩ সাল পর্যন্ত, তিনি ভারতের মুম্বাইতে বসবাস করছিলেন।\n\n\n== হকি খেলোয়াড় জীবন ==\n১৯৭৯ - ১৯৯৬ সালে ডি'সিলভা ওয়েস্টার্ন রেলওয়ে মহিলা হকি দলের হয়ে খেলেছেন। তিনি এই বছরগুলিতে সমগ্র ভারতে অনুষ্ঠিত বিভিন্ন টুর্নামেন্টে বোম্বে, ওয়েস্টার্ন রেলওয়ে এবং ভারতীয় রেলওয়ের প্রতিনিধিত্ব করেছেন।\n১৯৭৯ সালে কানাডার ভ্যাঙ্কুভারে তিনি মহিলা বিশ্বকাপ হকিত ভারতের প্রতিনিধিত্ব করেছিলেন। ১৯৮০ সালে মস্কোতে অলিম্পিক গেমসে তিনি ভারতের প্রতিনিধিত্ব করেন। ১৯৮১ সালে জাপানে অনুষ্ঠিত এশিয়ান মহিলা হকি চ্যাম্পিয়নশিপ, ১৯৮১ সালে সিঙ্গাপুরের চতুর্ভুজ টুর্নামেন্টে এবং ১৯৮২ সালে জার্মানিতে ইন্দো - জার্মান সিরিজে তিনি ভারতের প্রতিনিধিত্বকারী বিজয়ী দলে ছিলেন। তিনি ১৯৮২ সালে নতুন দিল্লিতে অনুষ্ঠিত এশিয়ান গেমসে ভারতের প্রতিনিধিত্ব করেন এবং আবার ১৯৮৩ সালে কুয়ালালামপুর বিশ্বকাপে অধিনায়ক হিসেবে ভারতীয় দলে খেলেছিলেন। ১৯৯১ সালে ভারতের রাষ্ট্রপতি তাঁকে পদ্মশ্রী পুরস্কার প্রদান করেন।\n\n\n== আরও দেখুন ==\n১৯৮০ গ্রীষ্মকালীন অলিম্পিকে ভারত\nপদ্মশ্রী পুরস্কার (১৯৯০-১৯৯৯)\n\n\n== তথ্যসূত্র ==\n\n\n== বহিঃসংযোগ ==\nঅলিম্পিডিয়ায় সেলমা ডি'সিলভা (ইংরেজি)\nBio\nপদক তথ্য\nটেমপ্লেট:ক্রীড়া ক্ষেত্রে পদ্মশ্রী পুরস্কার প্রাপকটেমপ্লেট:ভারত এফএইচডব্লিউ স্কোয়াড ১৯৮০ গ্রীষ্মকালীন অলিম্পিকটেমপ্লেট:ভারত এফএইচডব্লিউ স্কোয়াড ১৯৮২ এশিয়ান গেমস"}