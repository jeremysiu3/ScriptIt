{"pageid": 1491345, "title": "আর্মি মিউজিয়াম লাহোর", "url": "https://bn.wikipedia.org/wiki?curid=1491345", "content": "আর্মি মিউজিয়াম লাহোর (উর্দু:  پاک فوج متحف لاہور‎‎) হলো লাহোরে অবস্থিত একটি সামরিক জাদুঘর, যেখানে পাকিস্তান সেনাবাহিনীর সামরিক ইতিহাস সংরক্ষণ করা হয়েছে। ২০১৭ সালে প্রতিষ্ঠিত এই জাদুঘরটি লাহোর ক্যান্টনমেন্টের জমির উপর অবস্থিত, যা লাহোর বিমানবন্দরের বিপরীতে। এটি পাকিস্তানের দ্বিতীয় বৃহত্তম সামরিক সংগ্রহশালা। এই সংগ্রহে ১৬শ শতাব্দীর মুঘল সাম্রাজ্য থেকে শুরু করে আধুনিক পাকিস্তান পর্যন্ত পাকিস্তানের সামরিক ইতিহাস তুলে ধরা হয়েছে।\n\n\n== প্রতিষ্ঠা ==\n২০১৭ সালের ২০ সেপ্টেম্বর সাধারণ জনগণের জন্য উন্মুক্ত করা হয় এই জাদুঘর। তখন থেকে এটি সম্পূর্ণ পুনর্নির্মাণ করা হয়েছে এবং মুঘল যুগ থেকে শুরু করে সাম্প্রতিক পাকিস্তানের সন্ত্রাসবিরোধী যুদ্ধ পর্যন্ত বিভিন্ন অংশ যোগ করা হয়েছে। জাদুঘরটিতে পাকিস্তান সেনাবাহিনীর বিবর্তনের বিশদ ইতিহাস রয়েছে। এছাড়া, জাদুঘরের প্রাঙ্গণে ৪ কোর এর পাকিস্তান সেনাবাহিনীর শহীদ সৈনিকদের স্মরণে একটি যুদ্ধ স্মৃতিস্তম্ভও রয়েছে।\nলাহোর আর্মি মিউজিয়াম মুঘল যুগ থেকে আধুনিক অস্ত্র পর্যন্ত বিভিন্ন অস্ত্র ও গোলাবারুদ প্রদর্শন করে। জাদুঘরের ভবনে পাকিস্তান সেনাবাহিনীর বিবর্তনের বিস্তারিত ইতিহাসও তুলে ধরা হয়েছে।\n\n\n== আর্মি মিউজিয়াম-যুদ্ধ হাতির প্রদর্শনী ==\nআর্মি মিউজিয়াম লাহোরের প্রাথমিক ডিজাইনে পাকিস্তানের ইতিহাস, একটি জাতির পুনর্জন্ম এবং যুদ্ধের বিবর্তন গ্যালারিগুলি পরিকল্পনা করা হয়নি। এই ধারণাটি আসে যখন মিউজিয়ামের ইতিহাসের থিম পরিবর্তিত হয় ১৯৪৭ সালের সীমাবদ্ধ ইতিহাস থেকে প্রাচীন ইতিহাসের দিকে, যা প্রায় ৯০০০ বছরের পুরোনো নগরায়িত ইতিহাস। এর অন্যতম প্রধান কারণ ছিল জনি টরেন্স-স্পেন্সের লেখা বই হিস্টোরিক ব্যাটেলফিল্ড অফ পাকিস্তান নিয়ে আলোচনার পর। প্রথম পর্যায়ে, ১৯৪৮ এবং ১৯৬৫ সালের যুদ্ধের গ্যালারিগুলি পুনর্বিন্যাস করা হয় এবং পাকিস্তানের ইতিহাস ও একটি জাতির পুনর্জন্ম গ্যালারিগুলি তৈরি করা হয়। পরবর্তী পর্যায়ে, আর্মি সম্মাননা, জাতি গঠন এবং জাতির প্রতি শ্রদ্ধা গ্যালারিগুলিকে প্রাচীর প্রদর্শনীতে রূপান্তরিত করা হয়। এর ফলে, কেন্দ্রীয় প্রাঙ্গণে জায়গা সৃষ্টি হয়। এই কেন্দ্রীয় প্রাঙ্গণটিকে যুদ্ধের বিবর্তন নামে অভিহিত করা হয়। এতে পাশে পাশে নিম্নলিখিত জিনিসগুলি প্রদর্শনের সিদ্ধান্ত নেওয়া হয়:\n\nএকটি যুদ্ধের হাতি, একটি ঘোড়া এবং একটি ট্যাংক\nএকটি রথ এবং একটি আর্মড পার্সোনেল ক্যারিয়ার (এপিসি)\nএকজন তীরন্দাজ এবং একটি আর্টিলারি গান।\nএকজন প্রাচীন পদাতিক সৈনিক এবং একজন আধুনিক পদাতিক সৈনিক\nব্রিগেডিয়ার সুফিয়ান, মিস আমনা নদীম এবং মিস সামার আক্রম যুদ্ধের হাতি, তীর-ধনুক ইত্যাদির ওপর বিস্তৃত গবেষণা পরিচালনা করেন। এই যুদ্ধের হাতিটি আক্রমণকারী বাহিনীর বিরুদ্ধে স্থানীয় সাহসী মানুষের প্রতিরোধকে তুলে ধরে। [১]\n\n\n== তথ্যসূত্র =="}