{"pageid": 1347729, "title": "টেলিযোগাযোগ স্টাফ কলেজ", "url": "https://bn.wikipedia.org/wiki?curid=1347729", "content": "টেলিযোগাযোগ স্টাফ কলেজ বা টেলিকমিউনিকেশন্স স্টাফ কলেজ বাংলাদেশ টেলিকমিউনিকেশন্স কোম্পানি লিমিটেডের অধীন একটি সরকারি স্বায়ত্তশাসিত প্রতিষ্ঠান। টেলিযোগাযোগ অধিদপ্তরের কর্মকর্তাদের প্রশিক্ষণের জন্য এ প্রতিষ্ঠানটি কাজ করছে।\n\n\n== ইতিহাস ==\nটেলিযোগাযোগ স্টাফ কলেজ ৩ অক্টোবর, ১৯৮৬ সালে তৎকালীন বাংলাদেশ তার ও টেলিফোন বোর্ডের (বিটিটিবি) অধীনে গঠন করা হয়। ১ জুলাই, ২০০৮ সালে বিটিটিবি’কে কোম্পানি আইন, ১৯৯৪ এর অধীনে পাবলিক লিমিটেড কোম্পানি হিসেবে প্রতিষ্ঠা করা হয়। এর ফলে বিটিটিবি’র নাম পরিবর্তন করে বাংলাদেশ টেলিকমিউনিকেশন্স কোম্পানি লিমিটেড করা হয়। এর ফলে কলেজটিকেও বিটিসিএলের অধিভুক্ত করা হয়। বর্তমানে প্রতিষ্ঠানটি বাংলাদেশ টেলিযোগাযোগ নিয়ন্ত্রণ আইন, ২০০১ এর অধীনে পরিচালিত হচ্ছে।\n\n\n== গঠন ==\nব্যবস্থাপনার কার্যক্রম পরিচালনার জন্য ২২ সদস্যের একটি পরিচালনা পর্ষদ গঠন করা হয়। তাঁরা হলেন:\n\nমহা পরিচালক: ১ জন\nপরিচালক: ৩ জন\nবিভাগীয় ইঞ্জিনিয়ার: ৬ জন\nউপ-সহকারী বিভাগীয় ইঞ্জিনিয়ার: ৩ জন\nসহকারী বিভাগীয় ইঞ্জিনিয়ার: ৯ জন\n\n\n== অনুষদ এবং প্রশিক্ষণ ==\nপ্রতিষ্ঠানটিতে তিনটি অনুষদের অধীনে ১২টি কোর্সে প্রশিক্ষণ প্রদান করা হয়।\n\nসাধারণ ব্যবস্থাপনা অনুষদ\nপ্রশাসনিক আইনকানুন\nপাবলিক প্রকিউরমেন্ট বিধিমালা, ২০০৮\nসুইচিং অনুষদ\nইন্টারনেট যোগাযোগ\nপরবর্তী প্রজন্মের নেটওয়ার্ক\n৩জি, ৪জি, ৫জি\nট্রান্সমিশন অনুষদ\nনেটওয়ার্ক\nঅপটিক্যাল ফাইবার কেবল\n\n\n== আরও দেখুন ==\nডাক, টেলিযোগাযোগ ও তথ্যপ্রযুক্তি মন্ত্রণালয় (বাংলাদেশ)\nডাক ও টেলিযোগাযোগ বিভাগ\nবাংলাদেশ টেলিকমিউনিকেশন্স কোম্পানি লিমিটেড\n\n\n== তথ্যসূত্র =="}