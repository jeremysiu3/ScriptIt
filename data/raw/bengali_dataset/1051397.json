{"pageid": 1051397, "title": "মিল স্কেল", "url": "https://bn.wikipedia.org/wiki?curid=1051397", "content": "মিল স্কেলকে প্রায়শই সংক্ষিপ্ত করে কেবলমাত্র স্কেল বলে ডাকা হয় । মিল স্কেল বলতে উত্তপ্ত অবস্থায় রোলিং করা স্টিলের এবড়ো-থেবড়ো পৃষ্ঠকে বুঝানো যায়,যা মূলত মিশ্রিত  আয়রন (II) অক্সাইড (FeO), আয়রন (III) অক্সাইড ( Fe2O3 ), এবং আয়রন (II, III) অক্সাইড ( Fe3O4, চৌম্বক) দ্বারা গঠিত।\nপ্লেট বা শিটের বাইরের পৃষ্ঠগুলো যখন রোলিং মিলে রোলিং করা লাল উত্তপ্ত লোহা কিংবা ইস্পাত বিলেটের দ্বারা তৈরি হ, তখন সেগুলো মিলে মিল স্কেল গঠিত হয়।  মিল স্কেল দেখতে কিছুটা নীলচে কাল রঙের। ০.১ মিমি (০.০০৩৯ ইঞ্চি) এরও কম হয় এর পুরুত্ব। এরা প্রাথমিকভাবে ইস্পাত পৃষ্ঠের সাথে লেগে থাকে এবং বায়ুতে বিদ্যমান অক্সিজেন দ্বারা জারিত হওয়ার দরুন ক্ষয়ের হাত থেকে রক্ষা করে যতক্ষণ না মিল স্কেলের কোটিং এর অস্তিত্ব থাকে।\nযেহেতু এটি ইস্পাত থেকে তড়িতরাসায়নিকভাবে তৈরি হয় (ক্যাথোডিক), মিল স্কেলের কোটিং বা আবরণ হ্রাস পেলে ইস্পাতটিরও ক্ষয় হওয়া শুরু হবে এবং বাড়তে থাকবে। ইস্পাত পণ্য পরিচালনা করার কারণে বা অন্য কোনও যান্ত্রিক কারণে  এর আবরণটি ক্ষতিপ্রাপ্ত না হওয়া পর্যন্ত মিল স্কেলটি ইস্পাতপৃষ্ঠকে রক্ষা করে যাবে।\nইস্পাত প্রক্রিয়াজাতকরণ করতে গেলে অনেক সময় মিল স্কেল উপদ্রব এর কারণ হয়ে দাঁড়ায়। এটির উপরে প্রয়োগ করা কোনও রঙ দ্রুত নষ্ট হয়, যেহেতু এটি আর্দ্র বায়ুর অধীনে আসার সাথে সাথে ক্ষয়প্রাপ্ত হয়ে যায়। এভাবে মিল স্কেলকে ইস্পাত পৃষ্ঠতলের থেকে সরানো হতে পারে শিখা পরিষ্কার, পিক্লিং, অথবা ক্ষতিকারক বিস্ফোরণ, ইত্যাদি ঝামেলাদায়ক অপারেশানের মাধ্যমে, যাতে অনেক বেশি শক্তির প্রয়োজন হয়। এ কারণেই জাহাজ নির্মানকারীরা এবং ইস্পাত তৈরিকারিরা  সদ্য উৎপন্ন ইস্পাত এবং রিবার বাতাসে খোলা অবস্থায় রেখে দিতেন যতদিন বেশিরভাগ স্কেল পড়ে যায়।  আজকাল, বেশিরভাগ ইস্পাত মিলগুলি মিল স্কেল সরিয়ে তাদের পণ্য সরবরাহ করতে পারে  যাতে করে স্টিলের প্রলেপযুক্ত শপ প্রাইমারের উপর ঝালাই বা পেইন্টিং নিরাপদে করা যায়।\nরোলিং মিলে উৎপন্ন মিল স্কেল সংগ্রহ করে পুনর্ব্যবহারের জন্য একটি সিন্টার প্লান্টে পাঠানো হবে।\n\n\n== শিল্পে ==\nমিল স্কেলগুলি নির্বাচিত বিমূর্ত অভিব্যক্তিবাদী শিল্পীদের দ্বারা চাওয়া হয় কারণ ইস্পাতের উপর এর প্রভাবটি কিছুটা ধারণার বাইরে এবং আপাতদৃষ্টিতে এলোমেলো বিমূর্ত জৈব প্রদর্শনীর কারণ হতে পারে। যদিও উত্পাদনকালীন সময়ে স্কেল ব্রেকার রোলগুলির মধ্য দিয়ে যাবার সময় বেশিরভাগ মিল স্কেল সরিয়ে ফেলা হয়, তবে ছোট কাঠামোগতভাবে অসংলগ্ন অবশিষ্ট অংশ দেখা যেতে পারে। ফসফরিক অ্যাসিডের ধাতব ব্যবহারের মাধ্যমে বা সেলেনিয়াম ডাই অক্সাইডের সাথে যুক্ত হবার মাধ্যমে বিধ্বংসী প্রভাবগুলোকে ত্বরান্বিত করে এই প্রক্রিয়াতে আরও উচ্চতর কন্ট্রাস্ট ভিজ্যুয়াল স্তর তৈরি করতে পারে যার উপর অন্যান্য গঠনমূলক উপাদান যুক্ত করা যেতে পারে।\n\n\n== চুল্লী সংশ্লিষ্ট বস্তু উত্পাদনে ==\nমিল স্কেল চুল্লীতে ব্যবহারযোগ্য উপাদানের কাঁচামাল হিসাবে ব্যবহার করা যেতে পারে।\nচুল্লীতে সাধারণত সংশ্লিষ্ট উপাদান খুব সতর্কভাবে নির্বাচন করতে হয়, কারণ চুল্লীতে যখন প্রচন্ড তাপ প্রয়োগ করে লোহা বা ইস্পাত প্রস্তুত করা হয়, তখন চুল্লীর অংশ ,যেমনঃ দেয়াল, ছাদ, মেঝে বা আনুষংগিক অংশও গলে যাবার সম্ভাবনা থাকে, যদি উপযুক্ত উপাদান ব্যবহার করা না হয়। \nযখন চুল্লীতে ঢালাই করা হয় বা ঢালাই-পূর্ব উত্তপ্ত করা হয় তখন এই স্কেলগুলি বাষ্প হয়ে উড়ে যেতে চাওয়া  জলীয় বাষ্পের জন্য বের হবার পথ তৈরি করে, ফলে ফাটল হওয়া প্রতিরোধ করে এবং ফলস্বরূপ, শক্ত একক (মনোলিথিক) কাঠামো তৈরি হয়।\n\n\n== বিজারিত লোহাগুড়া উত্পাদনে ==\nরোলিং মিল স্কেল হলো একটি জটিল অক্সাইড যাতে প্রায় ৭0% লোহা থাকে আর সাথে থাকে কিছু অলৌহ ধাতব এবং ক্ষারীয় যৌগ। মিল স্কেলকে একক উচ্চ অক্সাইডে রূপান্তর করে বিজারিত লোহাগুড়া পাওয়া যায়। যেমনঃ হেমাটাইটের সাথে হাইড্রোজেনের বিজারণ   শহীদ এবং চোই এর মতে, বিপরীত সহ-অধঃক্ষেপণ প্রক্রিয়ায় মিল স্কেল থেকে ম্যাগনেটাইট সংশ্লেষণ করা যায় এবং তা নানা রকম  পরিবেশগত ব্যবহারে কাজে লাগানো যাবে, যেমনঃ পুষ্টি পুনরুদ্ধার, সক্রিয় কর্দম প্রণালীতে ব্যালাস্টেড জমাট বাঁধা এবং জলীয় পরিবেশে ভারী ধাতব পুনরুদ্ধারকরণ। \n\n\n== আরও দেখুন ==\n\n\n== তথ্যসূত্র =="}