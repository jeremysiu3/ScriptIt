{"pageid": 1056124, "title": "পোর্টসমাউথ, ভার্জিনিয়া", "url": "https://bn.wikipedia.org/wiki?curid=1056124", "content": "পোর্টসমাউথ ভার্জিনিয়ার কমনওয়েলথের একটি স্বাধীন শহর। শহরটির জনসংখ্যা ২০১০-এর আদমশুমারি অনুসারে ৯৫,৫৩৫ জন ছিল। এটি হ্যাম্পটন রোডস মহানগরের একটি অংশ।\nপোর্টসমাউথে মার্কিন নৌবাহিনীর ঐতিহাসিক ও সক্রিয় নরফুক নৌ শিপইয়ার্ড ও নেভাল মেডিকেল সেন্টার পোর্টসমাউথ অবস্থিত।\n\n\n== ইতিহাস ==\nপোর্টসমাউথ শহরটি নরফোক শহরের পশ্চিমে এলিজাবেথ নদীর পশ্চিম পাশে অবস্থিত। ১৬২০ সালে, পোর্টসমাউথ ভবিষ্যতের স্থান হিসাবে জন উড নামে একটি জাহাজ নির্মাতার দ্বারা জাহাজ নির্মাণের উপযুক্ত স্থান হিসাবে স্বীকৃতি লাভ করে, যিনি ইংল্যান্ডের রাজা জেমস প্রথমকে ভূমি অনুদানের জন্য আবেদন করেন। \nপোর্টসমাউথ শহরটি প্রতিষ্ঠা করেন ভার্জিনিয়া হাউস অব বুর্জেসেসের সদস্য কর্নেল উইলিয়াম ক্রফোর্ড। এটি ভার্জিনিয়া সাধারণ পরিষদের একটি আইন দ্বারা ১৭৫২ সালে শহর হিসাবে প্রতিষ্ঠিত হয় এবং ইংল্যান্ডের পোর্টসমাউথের নাম থেকে শহরটির নামকরণ করা হয়।\n\n\n== ভূগোল ==\nমার্কিন যুক্তরাষ্ট্রের আদমশুমারি ব্যুরো অনুসারে, শহরের মোট আয়তন ৪৭ বর্গমাইল (১২০ কিমি ২), যার মধ্যে ৩৪ বর্গমাইল (৮৮ কিমি ২) ভূমিভাগ ও ১৩ বর্গমাইল (৩৪ কিমি ২) (২৮.০%) জলভাগ নিয়ে গঠিত। শহরটি এলিজাবেথ নদীর পশ্চিম শাখা দ্বারা বিভক্ত, যা পার্শ্ববর্তী সাফোক থেকে প্রবাহিত হয়।\n\n\n=== জলবায়ু ===\nপোর্টসমাউথে  সারা বছর হালকা আর্দ্র উপ-ক্রান্তীয় জলবায়ুর ক্রিয়াকলাপ উপভোগ করা যায়। পোর্টসমাউথের আবহাওয়া শীতল ও মরশুমি। গ্রীষ্মকাল উষ্ণ সন্ধ্যা সহ উষ্ণ ও আর্দ্রা বিশিষ্ট। গড় বার্ষিক তাপমাত্রা ৬৫ ডিগ্রি ফারেনহাইট (১৮ ডিগ্রি সেন্টিগ্রেড) এবং গড় বার্ষিক তুষারপাত ৩ ইঞ্চি ও গড় বার্ষিক বৃষ্টিপাত ৪৭ ইঞ্চি।\n\n\n== জনসংখ্যার উপাত্ত ==\n\n২০১০-এর আদমশুমারি অনুসারে, শহরে ৯৫,৫৩৫ জন মানুষ, ৩৮,১৭০ জন গৃহমালিক ও ২৫,৪৯৭ টি পরিবার বসবাস করে। জনসংখ্যার ঘনত্ব প্রতি বর্গমাইলে ৩,০৩২.৭ জন (১,১৭০.৯ জন/কিমি২)। প্রতি বর্গমাইলে গড়ে ১,২৫৪.৭ এর (৪৮৪.৪ জন/কিমি২) ঘনত্বে ৪১,৬০৫ টি আবাসন ইউনিট রয়েছে। শহরটির বর্ণগত পরিসংখ্যান অনুসারে মোট জনসংখ্যার মধ্যে ৫৩.৩% আফ্রিকান আমেরিকান, ৪১.৬% শ্বেতাঙ্গ, ০.৪% নেটিভ আমেরিকান, ১.১% এশীয়, ০.১% প্রশান্ত মহাসাগরীয় দ্বীপপুঞ্জবাসী, ১.০% অন্যান্য জাতি এবং ২.৬% দুই বা ততোধিক বর্ণের থেকে ছিল। যে কোনও জাতির হিস্পানিক বা লাতিনো জনসংখ্যার ৩.১% ছিল।\n\n\n== সরকার ==\nপোর্টসমাউথ কাউন্সিল-ম্যানেজার সরকারের অধীনে পরিচালিত হয়। বর্তমান মেয়র হলেন নৌবাহিনীর প্রবীণ ও ব্যবসায়ী শ্যানন গ্লোভার। ৮০১ ক্রফোর্ড স্ট্রিটে অবস্থিত সিটি হল ভবনটি হল ভার্জিনিয়ার পোর্টসমাউথের শহরের সিটি কাউন্সিলের নিয়মিত সভা স্থান। সিটি কাউন্সিল চার বছরের মেয়াদে নির্বাচিত ছয় সদস্যের দ্বারা পরিচালিত একটি আইনসভা সংস্থা।\n\n\n== শিক্ষা ==\n\n\n=== প্রাথমিক ও মাধ্যমিক বিদ্যালয় ===\nপোর্টসমাউথ পাবলিক স্কুল সরকারি বিদ্যালয়সমূহ পরিচালনা করে। ভার্জিনিয়ার পোর্টসমাউথ শহরে তিনটি সরকারি উচ্চ বিদ্যালয় রয়েছে, যা শহরের তিনটি কোণে অবস্থিত। শহরের উত্তর-পশ্চিম অংশে সিডার লেনের পাশে চার্চল্যান্ড উচ্চ বিদ্যালয়, মধ্যবর্তী শহরের লন্ডন ব্লাভডি ও হাই স্ট্রিটে আই.সি. নরকম হাই স্কুল ও দক্ষিণ-পশ্চিমাংশে এলমহার্স্ট লেনে উড্রো উইলসন উচ্চ বিদ্যালয়টি অবস্থিত।\n\n\n=== উচ্চ শিক্ষা ===\nপোর্টসমাউথের নিকটবর্তী ও নিকটস্থ উচ্চ শিক্ষার বেশ কয়েকটি প্রতিষ্ঠান রয়েছে। শহটিতে ১৯৩০ সালে একটি সরকারি গবেষণা বিশ্ববিদ্যালয় হিসাবে ওল্ড ডোমিনিয়ন বিশ্ববিদ্যালয় (ওডিইউ) প্রতিষ্ঠিত হয়। এটি ত্রি-শহরের উচ্চশিক্ষা কেন্দ্র, যার মূল বিদ্যায়তনটি ভার্জিনিয়ার নরফুকে অবস্থিত।\n\n\n== খেলাধুলা ==\nপোর্টসমাউথ ক্যাভালিয়ার্স ২০১০ সালে প্রতিষ্ঠিত একটি বাস্কেটবল দল এবং  আমেরিকান বাস্কেটবল অ্যাসোসিয়েশনের ২০১১-১২ মরশুমের প্রতিযোগিতায় অংশগ্রহণ করে।\n\n\n== ভগিনী শহরসমূহ ==\n যুক্তরাজ্য পোর্টসমাউথ, যুক্তরাজ্য\n ডুনেডিন, নিউজিল্যান্ড\n ওরিজাবা, ভেরাক্রুজ, মেক্সিকো\n এলডোরেট, কেনিয়া\n গরি দ্বীপ, সেনেগাল\n\n\n== তথ্যসূত্র ==\n\n\n== বহিঃসংযোগ ==\n\nপোর্টসমাউথ পৌরসভার ওয়েবসাইট"}