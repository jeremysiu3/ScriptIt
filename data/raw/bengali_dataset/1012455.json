{"pageid": 1012455, "title": "গাম্বিয়া জাতীয় ফুটবল দল", "url": "https://bn.wikipedia.org/wiki?curid=1012455", "content": "গাম্বিয়া জাতীয় ফুটবল দল (ইংরেজি: Gambia national football team) হচ্ছে আন্তর্জাতিক ফুটবলে গাম্বিয়ার প্রতিনিধিত্বকারী পুরুষদের জাতীয় দল, যার সকল কার্যক্রম গাম্বিয়ার ফুটবলের সর্বোচ্চ নিয়ন্ত্রক সংস্থা গাম্বিয়া ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৮ সাল হতে ফুটবলের সর্বোচ্চ সংস্থা ফিফার এবং ১৯৬৬ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৩ সালের ৯ই ফেব্রুয়ারি তারিখে, গাম্বিয়া প্রথমবারের মতো আন্তর্জাতিক খেলায় অংশগ্রহণ করেছে; গাম্বিয়ায় অনুষ্ঠিত উক্ত ম্যাচে গাম্বিয়া সিয়েরা লিওনকে ২–১ গোলের ব্যবধানে পরাজিত করেছে।\n৪০,০০০ ধারণক্ষমতাবিশিষ্ট বাকাও স্বাধীনতা স্টেডিয়ামে বিচ্ছু নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গাম্বিয়ার বৃহত্তম শহর সেরেকুন্দায় অবস্থিত। বর্তমানে এই দলের ম্যানেজারের দায়িত্ব পালন করছেন টম সাইনফাইট এবং অধিনায়কের দায়িত্ব পালন করছেন রক্ষণভাগের খেলোয়াড় পা মোদু জাগনে।\nগাম্বিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও গাম্বিয়া এপর্যন্ত একবারও অংশগ্রহণ করতে সক্ষম হয়নি।\nএবু সিল্লাহ, পা মোদু জাগনে, এব্রিমা সোহনা, আসান সিসে এবং মোমোদু সিসের মতো খেলোয়াড়গণ গাম্বিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৯ সালের জুন মাসে প্রকাশিত র‌্যাঙ্কিংয়ে গাম্বিয়া তাদের ইতিহাসে সর্বোচ্চ অবস্থান (৬৫তম) অর্জন করে এবং ২০১৭ সালের মার্চ মাসে প্রকাশিত র‌্যাঙ্কিংয়ে তারা ১৭৯তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গাম্বিয়ার সর্বোচ্চ অবস্থান হচ্ছে ৯৩তম (যা তারা ১৯৮৪ সালে অর্জন করেছিল) এবং সর্বনিম্ন অবস্থান হচ্ছে ১৪৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ গাম্বিয়া জাতীয় ফুটবল দল  ওয়েব্যাক মেশিনে আর্কাইভকৃত ১৮ জুন ২০১৮ তারিখে (ইংরেজি)\nক্যাফ-এ গাম্বিয়া জাতীয় ফুটবল দল (ইংরেজি)"}