{"pageid": 1479250, "title": "শার্ল মিশেল", "url": "https://bn.wikipedia.org/wiki?curid=1479250", "content": "শার্ল মিশেল (ফরাসি: Charles Michel; আ-ধ্ব-ব:[ʃaʁl mi'ʃɛl]; জন্ম ২১শে ডিসেম্বর ১৯৭৫) একজন বেলজীয় রাজনীতিবিদ যিনি ২০১৯ সাল থেকে অদ্যাবধি ইউরোপীয় পরিষদের সভাপতির দায়িত্ব পালন করছেন। এর আগে তিনি ২০১৪ থেকে ২০১৯ সাল পর্যন্ত বেলজিয়ামের প্রধানমন্ত্রীর দায়িত্ব পালন করেন। তিনি ২০০৭ সালে একত্রিশ বছর বয়সে বেলজিয়ামের উন্নয়ন সহযোগিতা বিষয়ক মন্ত্রী নির্বাচিত হন। ২০১১ সালে তিনি ফরাসিভাষী উদারনৈতিক সংস্কার আন্দোলনের নেতা নির্বাচিত হন এবং ২০১৪ সালে বেলজিয়ামের জাতীয় নির্বাচনে দলটিকে নেতৃত্বদান করেন, যাতে দলটি বেলজিয়ামের আইনসভার নিম্নকক্ষে তৃতীয় বৃহত্তম দল হিসেবে আবির্ভূত হয়। নির্বাচনের পরে গঠিত সন্ধিমূলক (কোয়ালিশন) সরকারে তিনি প্রধানমন্ত্রীর দায়িত্ব পালন করেন। ২০১৪ সালের ১১ই অক্টোবর তিনি ১৮৪১ সালে জঁ-বাতিস্ত নোতোঁ-র পরে সবচেয়ে কমবয়সী প্রধানমন্ত্রী নির্বাচিত হন। ২০১৮ সালে মিশেলের সরকারের পতন হয় এবং তিনি পদত্যাগ করে একটি অন্তর্বর্তী সরকারের প্রধান হিসেবে আবির্ভূত হন। ২০১৯ সালের ২রা জুলাই ইউরোপীয় পরিষদ মিশেলকে নতুন সভাপতি নির্বাচিত করে। তিনি ২০১৯ সালের ২৯শে ডিসেম্বর ডোনাল্ড টাস্কের কাছ থেকে দায়িত্ব বুঝে নেন ও আনুষ্ঠানিকভাবে ১লা ডিসেম্বর তাঁর মেয়াদ শুরু করেন।\n\n\n== তথ্যসূত্র =="}