{"pageid": 1084134, "title": "সিম্প", "url": "https://bn.wikipedia.org/wiki?curid=1084134", "content": "সিম্প ইন্টারনেটের একটি অশালীন শব্দ বা উপাধি যা সাধারণত তাদের দেওয়া হয় যারা অন্য কোনো নির্দিষ্ট ব্যক্তির সাথে যথেষ্ট নমনীয় ও সুন্দর আচরণ করে যদিও দ্বিতীয় ব্যক্তিটি প্রথম ব্যক্তির উক্ত আচরণকে অগ্রাহ্য করে চলে। এ ধরনের আচরণ সাধারণত বিপরীত লিঙ্গ-এর ব্যক্তিরা করে থাকে। পুরুষ কিংবা নারী উভয়েই এটি করতে পারে।  আর্বান ডিকশনারি অনুযায়ী একজন সিম্প হলেন সে ব্যক্তি যে তার ভালোবাসার মানুষের উপরে মাত্রাতিরিক্ত অনুভূতিপ্রবণ ও তার জন্য অনেক কিছু করতেই রাজি থাকে।  বিভিন্ন ক্ষেত্রের মানুষ যেমন বিখ্যাত ব্যক্তি, রাজনীতিবিদ, ই-বালিকা, ই-বালকদের জন্য সাধারণত কোনো ব্যক্তি সিম্প হয়।\n\n\n== ব্যুৎপত্তি ==\n\"সিম্প\" শব্দটি ইংরেজি \"সিম্পলেটন\" শব্দ থেকে আগত যার আভিধানিক অর্থ \"বোকা।\" ১৯০৩ সালে  নিউ প্যাট্রিজ ডিকশনারি অফ স্ল্যাং এন্ড আনকনভেনশনাল ইংলিশ সিম্প শব্দটিকে বিশেষ্য পদ হিসেবে গণ্য করে৷ ১৯১৩ সালে  সর্বপ্রথম সিম্প শব্দটির ব্যবহার দেখা যায় দ্য নিউ ইয়র্ক টাইমস পত্রিকায় যেখানে লিলিয়ান হেন্ডারসনের দুইটি লাইন লেখা হয় যা তিনি আটলান্টিক শহরের দুইটি ক্লাবের অবিবাহিত পুরুষদের নিয়ে করেছিলেন।\n\nলাইনটি ছিল \"এই অবিবাহিত পুরুষ সিম্পগুলো কোনো সুযোগ নেওয়ার জন্য যথেষ্ট ভীতু এবং তারা তাদের উপার্জন তাদের স্ত্রীদের সাথে ভাগাভাগি করার ব্যাপারে খুবই শক্ত।\" \n\"সিম্প\" শব্দটি একসময় \"নরম\" কিংবা \"অতি সহানুভূতিশীলতা\" কেও নির্দেশ করতো বিশেষ করে যখন ওয়েস্ট কোস্ট র‍্যাপ শিল্পীরা যেমনঃ হাগ ই.এম.সি, টড এনথনি শ এবং ই-৪০ \"সিম্প\" শব্দটি ব্যবহার করতো। ১৯৯৯ সালে মুক্তি পাওয়া একটি গান \"সিপিন' অন সাম সিরাপ\"-এ  সিম্প শব্দ ব্যবহার করা হয় \"বেশ্যা\" এর পুংলিঙ্গ অর্থে।\n২০০৫ সালে আর্বান ডিকশনারিতে সিম্পের সংজ্ঞা লেখা হয় এবং ২০১০ সাল থেকে র‍্যাপ শিল্পীরা এই শব্দ ব্যবহার করতে থাকে যখন এমজিটোও(Men Going Their Own Way) , ম্যানোস্ফিয়ার, ইনসেলের সদস্য কর্তৃক শব্দটি গৃহিত হয়। সিম্পের পাশাপাশি আরো কিছু শব্দ তখন থেকে ব্যবহার শুরু হয় যেমন কাকহোল্ড,আল্ফা মেল, বিটা মেল, হোয়াইট নাইট ইত্যাদি।\n\n\n== তথ্যসূত্র =="}