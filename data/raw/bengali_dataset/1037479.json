{"pageid": 1037479, "title": "সনম বালুচ", "url": "https://bn.wikipedia.org/wiki?curid=1037479", "content": "সনম বালুচ হিসবানি (উর্দু: صنم بلوچ‎‎; জন্ম ১৪ জুলাই ১৯৮৬) হলেন একজন পাকিস্তানি অভিনেত্রী এবং টেলিভিশন উপস্থাপিকা। তিনি কেটিএনে সনম স্মল রুম  এবং সামা টিভিতে প্রভাতী অনুষ্ঠান সহ বিভিন্ন টেলিভিশন অনুষ্ঠানে উপস্থাপনা করেছেন।  অভিনেত্রী হিসাবে তিনি দস্তান (২০১০) এবং দুর-ই-শেহওয়ার (২০১২) সহ বেশকিছু জনপ্রিয় ধারাবাহিক নাটকেও অভিনয় করেছেন। \n\n\n== ব্যক্তিগত জীবন ==\nসনম বালুচ ২০১৩ সালের ১২ অক্টোবরে তার সহকর্মী আবদুল্লাহ ফরহাতুল্লাহকে করাচিতে একটি সাধারণ বিবাহ-অনুষ্ঠানে বিয়ে করেছিলেন। ফরহাতুল্লাহ একজন গায়ক, গীতিকার এবং উপস্থাপক। সামা টিভিতে কাজের সময় তাদের দেখা হয়েছিল এবং দীর্ঘদিন ধরে তারা ভাল বন্ধু ছিল। বিয়ের পর সনম বালুচ তার নাম পরিবর্তন করে সনম আবদুল্লাহ করেছিলেন এবং পরবর্তীতে তাদের বিবাহ বিচ্ছেদ হয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সনম বালুচ (ইংরেজি)\nইন্সটাগ্রামে সনম বালুচ"}