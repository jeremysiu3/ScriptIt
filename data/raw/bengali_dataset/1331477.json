{"pageid": 1331477, "title": "রবার্ট কার্লাইল", "url": "https://bn.wikipedia.org/wiki?curid=1331477", "content": "রবার্ট কার্লাইল ওবিই (ইংরেজি: Robert Carlyle; জন্ম: ১৪ এপ্রিল ১৯৬১) একজন স্কটিশ অভিনেতা। রয়্যাল স্কটিশ অ্যাকাডেমি অব মিউজিক অ্যান্ড ড্রামা থেকে স্নাতক কার্লাইল ট্রেইনস্পটিং (১৯৯৬), দ্য ফুল মন্টি (১৯৯৭), দ্য ওয়ার্ল্ড ইজ নট ইনাফ (১৯৯৯), অ্যাঞ্জেলাস অ্যাশেজ (১৯৯৯), দ্য বিচ (২০০০), টুয়েন্টি এইট উইকস লেটার (২০০৭), ও ইস্টারডে (২০১৯) চলচ্চিত্রে অভিনয় করেন। তিনি টেলিভিশন অনুষ্ঠান হ্যামিশ ম্যাকবেথ, স্টারগেট ইউনিভার্স ও ওয়ান্স আপন আ টাইম-এ অভিনয় করেন।\nকার্লাইল দ্য ফুল মন্টি-এর জন্য শ্রেষ্ঠ প্রধান চরিত্রে অভিনেতা বিভাগে বাফটা পুরস্কার ও স্টারগেট ইউনিভার্স-এর জন্য জেমিনি পুরস্কার অর্জন করেন এবং হিউম্যান ট্র্যাফিকিং (২০০৫)-এর জন্য এমি পুরস্কারের মনোনয়ন লাভ করেন। ১৯৯৯ সালে শিল্পকলায় অবদানের জন্য তিনি রানী দ্বিতীয় এলিজাবেথ কর্তৃক অর্ডার অব দ্য ব্রিটিশ এম্পায়ারের অফিসার খেতাবে ভূষিত হন।\n\n\n== প্রারম্ভিক জীবন ==\nকার্লাইল ১৯৬১ সালের ১৪ই এপ্রিল গ্লাসগোর ম্যারিহিল শহরে জন্মগ্রহণ করেন। তার মাতা এলিজাবেথ বাস কোম্পানির কর্মকর্তা এবং পিতা জোসেফ কার্লাইল একজন রংমিস্ত্রী ও ডেকোরেটর। কার্লাইলের যখন চার বছর বয়স তখন তার মা তাদের ছেড়ে চলে গেলে তার পিতা তাকে লালনপালন করেন। তিনি ১৬ বছর বয়সে কোন সনদ ছাড়াই বিদ্যালয় ত্যাগ করেন এবং তার পিতার সাথে রংমিস্ত্রী ও ডেকোরেটর হিসেবে কাজ করতেন। এরপর তিনি গ্লাসগোর কারডোনাল্ড কলেজে রাত্রীকালীন ক্লাসে যোগদান করেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে রবার্ট কার্লাইল (ইংরেজি)\nরটেন টম্যাটোসে রবার্ট কার্লাইল (ইংরেজি)\nব্রিটিশ ফিল্ম ইনস্টিটিউটের স্ক্রিনঅনলাইনে Robert Carlyle biography and credits"}