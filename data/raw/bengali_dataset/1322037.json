{"pageid": 1322037, "title": "সুষমা আহুজা", "url": "https://bn.wikipedia.org/wiki?curid=1322037", "content": "সুষমা আহুজা হলেন একজন ভারতীয় পরিচালক। তিনি একাধারে একজন লেখক ও অভিনেতা। তিনি হিন্দি এবং তামিল চলচ্চিত্রের পাশাপাশি থিয়েটার প্রযোজনায়ও কাজ করেছেন।\n\n\n== কর্মজীবন ==\nসুষমার কর্মজীবন শুরু হয় অল ইন্ডিয়া রেডিওর গায়ক এবং নৃত্যশিল্পী হিসেবে। অবশ্য হিন্দী থিয়েটার সার্কিটে যাওয়ার আগে তিনি হিন্দি, উর্দু এবং পাঞ্জাবি ইন্ডাস্ট্রিতেও কিছু কাজ করেছিলেন।  ১৯৭৭ সালে সুষমা তার স্বামীর চাকরির জন্য পরিবারের সাথে মাদ্রাজে চলে আসেন। সেখানে ''অভ্যুদয়'' নামে একটি থিয়েটার গ্রুপের সাথে কাজ শুরু করেন। থিয়েটারটি হিন্দি, তামিল এবং ইংরেজি অনুষ্ঠানগুলি পরিবেশন করতো। থিয়েটারের মধ্য দিয়েই তিনি সিংগাথাম শ্রীনিবাস রাও এবং এলভি প্রসাদ সহ বিখ্যাত চলচ্চিত্র নির্মাতাদের সান্নিধ্যে আসেন। তারা সুষমাকে চলচ্চিত্র পরিচালনা করতে উৎসাহিত করেছিলেন। তারই পরিপ্রেক্ষিতে তিনি পরবর্তীকালে বালু মহেন্দ্র, টি. রামা রাও এবং যশ চোপড়ার অধীনে নবাগত হিসেবে বেশ কয়েকটি চলচ্চিত্রে কাজ করেন।\nসুষমা চলচ্চিত্র জগতে একজন অভিনেত্রী, লেখক এবং পরিচালক হিসেবে বেশ ভালো নাম কামিয়েছেন। এর মধ্যে উল্লেখযোগ্য ছিলো ডিডি মেট্রোর অধীনে নির্মিত ''তারা কি দুনিয়া'' নামের একটি অ্যানিমেটেড সিরিজ, উয়িরোদু উইরাগা (১৯৯৮) নামের একটি চলচ্চিত্র, যেখানে অজিথ কুমার এবং তার মেয়ে রিচা আহুজা অভিনয় করেছিলেন। চলচ্চিত্রটি সমালোচকদের কাছ থেকে ইতিবাচক মন্তব্যও পেয়েছিলো। তবে এক সমালোচকের মতে, চলচ্চিত্রটির পরিচালনা বাণিজ্যিক ধারার থেকে বের হয়ে আসলেও দূর্বল গল্পের জন্য মুখ থুবড়ে পড়েছে।  অন্য একজন সমালোচক শ্রীবিদ্যার ভূমিকার বিশেষ প্রশংসা করে বলেছেন, \" চলচ্চিত্রটি দেখার অভিজ্ঞতা ছিলো বেশ আনন্দদায়ক, লোকজন শ্রীবিদ্যার জন্য প্রায় অজিতের মতোই প্রশংসা করেছিল\"।  সুষমা আহুজার প্রচারবিমুখতায় ছবিটি বাণিজ্যিকভাবে সফল হতে পারেনি।  এরপরে তিনি লিটল জন (২০০১) এবং এক আলগ মৌসুম (২০০৩) সহ অন্যান্য চলচ্চিত্রের চিত্রনাট্যে কাজ করেছেন।  তার অভিনীত ছবির মধ্যে রয়েছে এম. নাইট শ্যামলানের ইংরেজি চলচ্চিত্র প্রেয়িং উইথ অ্যাঙ্গার (১৯৯২) এবং শ্রীদেবীর টেলিভিশন সিরিজ মালিনী আইয়ার (২০০৪)। \n\n\n== ব্যক্তিগত জীবন ==\nসুষমা আহুজার ৩ জন সন্তান রয়েছে। এর মধ্যে দু’জন অভিনয়ের সাথে যুক্ত রয়েছেন; সুহাস আহুজা এবং রিচা আহুজা। তারা উইরোডু উইরাগা (১৯৯৮) এবং দম দম দম (২০০১) এর মতো চলচ্চিত্রে অভিনয় করেছেন। \n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সুষমা আহুজা (ইংরেজি)"}