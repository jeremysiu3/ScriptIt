{"pageid": 1003763, "title": "রবি বিষ্ণুই", "url": "https://bn.wikipedia.org/wiki?curid=1003763", "content": "রবি বিষ্ণই (জন্ম ৫ সেপ্টেম্বর ২০০০) হচ্ছেন একজন ভারতীয় ক্রিকেটার ঘরোয়া ক্রিকেটে সে রাজস্থানের হয়ে এবং আইপিএলে কিংস এলেভেন পাঞ্জাব হয়ে খেলেন। আন্তর্জাতিক ক্রিকেটে ভারতের হয়ে সে ২০২০ অনূর্ধ্ব-১৯ ক্রিকেট বিশ্বকাপ খেলেছেন, যেখানে প্রতিযোগিতা শেষে ১৭ উইকেট নিয়ে প্রতিযোগিতার সেরা উইকেট শিকারী মনোনীত হন।\n\n\n== শৈশব জীবন ==\nরবি বিষ্ণই'র জন্ম ও বেড়ে উঠেছেন রাজস্থানের যোধপুরে। পশ্চিম রাজস্থানে ক্রিকেট সংস্কৃতি ও পর্যাপ্ত সুযোগ সুবিধা না থাকায়, সে তার বন্ধুদের সাথে নিয়ে দুই জন কোচের সহযোগিতায় স্পার্টান নামক ক্রিকেট একাডেমী গড়ে তোলেন, যেখানে তারা কঠোর পরিশ্রম করতো তাদের অর্থনৈতিক সমস্যাকে কাঠিয়ে উঠে অনুশীলনকে চালিয়ে রাখার জন্য। তিনি অনূর্ধ্ব-১৬ ট্রায়াল থেকে একবার ও অনূর্ধ্ব-১৯ ট্রায়াল থেকে দুইবার নির্বাচক কর্তৃক তিরস্কৃত হয়েছেন এবং তার কোচগন নির্বাচকদেরকে তাকে আরেকবার সুযোগ দেয়ার অনুরোধ করার পর শেষ পর্যন্ত রাজস্থান অনূর্ধ্ব-১৯ স্কোয়াডে স্থান পায়। ২০১৮ সালের মার্চে রাজস্থান রয়্যালস তাকে নেট বোলার হিসাবে দলে ডাকে।\n\n\n== ঘটোয়া ক্রিকেট ==\n২০১৯ সালের ২১ ফেব্রুয়ারি ২০১৮-১৯ সৈয়দ মুস্তাক আলী ট্রফি প্রতিযোগিতায় রাজস্থান ক্রিকেট দলের হয়ে টুয়েন্টি২০ ক্রিকেটে অভিষেক করেন। একই বছরের ২৭ সেপ্টেম্বর রাজস্থানের হয়ে ২০১৯-২০ বিজয় হাজারে ট্রফি প্রতিযোগিতায় লিস্ট এ ক্রিকেটে অভিষেক হয়। ২০১৯ এর অক্টোবরে, ২০১৯-২০ দেওধর ট্রফি প্রতিযোগিতার জন্য ভারত এ দলের স্কোয়াডে অন্তর্ভুক্ত করা হয়।\n\n\n=== আইপিএল ===\n২০১৯ এর ডিসেম্বরে, ২০২০ ইন্ডিয়ান প্রিমিয়ার লিগ প্রতিযোগিতার পূর্বে ২০২০ আইপিএল নিলামে তাকে কিংস এলেভেন পাঞ্জাব কর্তৃক কিনে নেয়। ২০ ডিসেম্বর ২০২০, দিল্লি ক্যাপিটালস-এর বিপরীতে বিষ্ণই আইপিএলে অভিষেক করে এবং আইপিএলে তার প্রথম শিকার হন ঋষভ পন্ত, চার ওভার শেষে তার বোলিং চিত্র দাড়ায় ১/২২, কিন্তু ম্যাচ শেষে তার দল পরাজিত হয়। আইপিএল মৌসুম শেষে তার সংগ্রহ ছিল ১২ উইকেট এবং ইমার্জিং প্লেয়ার পুরস্কারের জন্য মনোনীত হয়েছিলেন।\n২০২২ এর ফেব্রুয়ারতি, ২০২২ ইন্ডিয়ান প্রিমিয়ার লিগ প্রতিযোগিতার পূর্বে, বিষ্ণুইকে নতুন ফ্র্যাঞ্চাইজ লখনউ সুপার জায়ান্টস খসড়া তালিকাভূক্ত করে।\n\n\n== আন্তর্জাতিক ক্রিকেট ==\n\n\n=== অনূর্ধ্ব-১৯ বিশ্বকাপ ===\n২০১৯ এর ডিসেম্বরে, ২০২০ অনূর্ধ্ব-১৯ ক্রিকেট বিশ্বকাপ প্রতিযোগিতার জন্য তাকে ভারতের স্কোয়াডে অন্তর্ভুক্ত করা হয়। ২১ জানুয়ারি ২০২০, জাপানের বিপক্ষে ভারতের খেলায় কোন রান না দিয়েই বিষ্ণই তুলে নেন ৪ উইকেট, নির্ধারিত ৮ ওভার বোলিং শেষে তার বোলিং ফিগার দাড়ায় ৫ রানের বিনিময়ে ৪ উইকেট এবং খেলায় ভারত ১০ উইকেটে জয়ী হয়, এবং বিষ্ণইকে ম্যাচ সেরা ঘোষণা করা হয়। সেরা উইকেট সংগ্রহকারী হিসাবে প্রতিযোগিতাটি সমাপ্ত করেন তিনি।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে রবি বিষ্ণুই (ইংরেজি)"}