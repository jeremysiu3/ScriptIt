{"pageid": 1517875, "title": "মেরিডিথ রজার্স", "url": "https://bn.wikipedia.org/wiki?curid=1517875", "content": "মেরিডিথ রজার্স একজন অস্ট্রেলিয়ান থিয়েটার পরিচালক এবং শিক্ষাবিদ। তিনি অভিনয় এবং থিয়েটার নির্মাণের ওপর লিখেছেন। রজার্স লা ট্রোব বিশ্ববিদ্যালয়ের মানবিক ও সামাজিক বিজ্ঞান স্কুলের একজন সম্মানসূচক সহযোগী এবং এক দশকেরও বেশি সময় ধরে তাদের থিয়েটার এবং নাটক প্রোগ্রামে বক্তৃতা দিচ্ছেন।\n\n\n== পটভূমি ==\nরজার্স ১৯৭৫ থেকে ১৯৭৯ সাল পর্যন্ত মেলবোর্ন বিশ্ববিদ্যালয়ের ছাত্র ইউনিয়নের ইউইং এবং জর্জ প্যাটন গ্যালারিতে (বর্তমানে জর্জ প্যাটন গ্যালারি) সহযোগী পরিচালক ছিলেন, এই সময় গ্যালারি পরিচালক ছিলেন কিফি রুবো।\nতিনি ১৯৭৯ সালে মিল কমিউনিটি থিয়েটারে অভিনেত্রী এবং মহাকর্মাধ্যক্ষ (জেনারেল ম্যানেজার) হিসেবে যোগদান করেন, তিনি ১৯৮২ সালে হোম কুকিং থিয়েটার কোং-এর প্রতিষ্ঠাতা সদস্য হন, অস্ট্রেলিয়ার দুটি পেশাদার নারীবাদী থিয়েটার কোম্পানির মধ্যে এটি ছিল একটি।\nঅভিনয় এবং পরিচালনার কৃতিত্বের মধ্যে, রজার্স ১৯৭৪ সালে প্রাম ফ্যাক্টরিতেদ্য ওরেস্তিয়া নাটকে ক্লাইটেমনেস্ট্রা চরিত্রে অভিনয় করেছিলেন। ২০০৩ সালে পেটা টেইট এবং মার্ট্রা রবার্টসনের ব্রেথ বাই ব্রেথ এর ডিজাইন ও পরিচালনার জন্য রজার্স ইওয়া সিজাওর মেমোরিয়াল অ্যাওয়ার্ড পান, সেরা ফ্রিঞ্জ প্রোডাকশন হিসেবে এটি গ্রিন রুম অ্যাওয়ার্ডের জন্যও মনোনীত হয়েছিল। ২০১৮ সাল পর্যন্ত ৫টি মরশুমে তিনি বাগরিয়ানা পোপভের আঙ্কল ভানিয়াতে অভিনয় করেছিলেন। পুরস্কারপ্রাপ্ত কুইয়ার পারফর্মেন্স কালেকটিভ, গোল্ড স্যাটিনোর একজন সদস্য হলেন রজার্স।\n২০০৮ সালে রজার্সের প্রবন্ধ, 'আর্টস মেলবোর্ন অ্যাণ্ড দ্য এণ্ড অফ দ্য সেভেন্টিজ: দ্য আইডিওলজি অফ দ্য কালেক্টিভ ভার্সেস কালেক্টিভ আইডিওলজিস' অন্তর্ভুক্ত করা হয়েছিল হোয়েন ইউ থিঙ্ক অ্যাবাউট আর্ট হোয়াট ডু ইউ থিঙ্ক?: দ্য ইউইং এবং জর্জ প্যাটন গ্যালারি ১৯৭১ - ২০০৮ বইটিতে। ২০১৬ সালে, রজার্স দ্য মিল: এক্সপেরিমেন্টস ইন থিয়েটার অ্যাণ্ড কমিউনিটি বইটি লেখেন, যেখানে থিয়েটারের অবদান এবং প্রভাবের বিষয়টি নথিভুক্ত করা হয়।\n২০২০ সালে, উইমেন'স আর্ট রেজিস্টারের আজীবন সদস্য হিসেবে, ইট কামস ইন ওয়েভস সিরিজের জন্য মনীষা অঞ্জলি রজার্সের সাক্ষাৎকার নেন।\n\n\n== তথ্যসূত্র ==\n\n\n== বহিঃসংযোগ ==\nমেরিডিথ রজার্স at AustLit\nমেরিডিথ রজার্স at AusStage"}