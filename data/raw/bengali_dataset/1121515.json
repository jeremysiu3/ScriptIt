{"pageid": 1121515, "title": "একশৃঙ্গ (ব্যবসা)", "url": "https://bn.wikipedia.org/wiki?curid=1121515", "content": "ব্যবসার আলোচনায় একটি একশৃঙ্গ ব্যবসা হল এমন একটি অতিবিরল ব্যক্তিগত মালিকানাধীন সম্ভাবনাময় নতুন ব্যবসা, শেয়ার বাজারে যার মূল্য ১০০ কোটি মার্কিন ডলারের বেশি। ইংরেজিতে একে \"ইউনিকর্ন\" বলে। ইংরেজি শব্দটি ২০১৩ খ্রিস্টাব্দে প্রথম ঝুঁকিপূর্ণ পুঁজি বিনিয়োগকারী আইলিন লি জনপ্রিয় করেন। একটি সম্ভাবনাময় নতুন ব্যবসার এরূপ সফলতা অর্জনের সম্ভাবনা যে অত্যন্ত বিরল, সেই ব্যাপারটি বোঝাতে তিনি গ্রিক পুরাণের এক শিং-বিশিষ্ট ঘোড়া \"ইউনিকর্ন\"-এর নামে এই ধারণাটির প্রচলন করেন।\nনিউ ইয়র্ক ভিত্তিক ব্যবসায়িক বিশ্লেষণী প্রতিষ্ঠান সিবি ইনসাইটসের একটি প্রতিবেদন অনুযায়ী ২০২১ সালে এসে বিশ্বে ৮০৩টিরও বেশি একশৃঙ্গ ব্যবসা ছিল। সবচেয়ে বড় একশৃঙ্গ ব্যবসাগুলির মধ্যে আছে বাইটড্যান্স, স্পেসএক্স ও স্ট্রাইপ। সিবি ইনসাইটসের মতে বিশ্বে বর্তমানে (২০২১) ত্রিশটি একশৃঙ্গ ব্যবসা আছে যেগুলির বাজারমূল্য ১ হাজার কোটি মার্কিন ডলারেরও বেশি। এগুলিকে অনানুষ্ঠানিকভাবে দশশৃঙ্গ (\"ডেকাকর্ন\" decacorn) নাম দেওয়া হয়েছে।\n\n\n== আরও দেখুন ==\nএকশৃঙ্গ সম্ভাবনময় নতুন ব্যবসা প্রতিষ্ঠানের তালিকা\nঝুঁকিপূর্ণ পুঁজি বিনিয়োগকারী ব্যবসা প্রতিষ্ঠানের তালিকা\nএকশৃঙ্গ বুদবুদ\nমূল্যনিরূপণ (অর্থসংস্থান)\nঝুঁকিপূর্ণ পুঁজি অর্থায়ন\n\n\n== তথ্যসূত্র ==\n\n\n== বহিঃসংযোগ ==\n\"The Complete List of Unicorn Companies\"। CB Insights।"}