{"pageid": 1210231, "title": "রাষ্ট্রসন্ত তুকাদোজি মহারাজ নাগপুর বিশ্ববিদ্যালয়", "url": "https://bn.wikipedia.org/wiki?curid=1210231", "content": "রাষ্ট্রসন্ত তুকাদোজি মহারাজ নাগপুর বিশ্ববিদ্যালয় মহারাষ্ট্রের নাগপুরে অবস্থিত একটি সরকারি রাজ্য বিশ্ববিদ্যালয়। প্রতিষ্ঠানটি অতীতে নাগপুর বিশ্ববিদ্যালয় নামে পরিচিত ছিল। এটি ভারতের প্রাচীনতম বিশ্ববিদ্যালয়গুলির মধ্যে একটি, পাশাপাশি মহারাষ্ট্রের দ্বিতীয় প্রাচীনতম বিশ্ববিদ্যালয়। এটির নামকরণ বিদর্ভের আধ্যাত্মিক নেতা, বক্তা ও সঙ্গীতজ্ঞ রাষ্ট্রসন্ত তুকদোজি মহারাজের নামে করা হয়েছে। বিশ্ববিদ্যালয়টি ভারতীয় বিশ্ববিদ্যালয়গুলির সমিতি এবং কমনওয়েলথ বিশ্ববিদ্যালয়গুলির সমিতির সদস্য।\n\n\n== অনুষদ এবং বিভাগ ==\nবিশ্ববিদ্যালয়টি কলা ও মানবিক, বিজ্ঞান, সামাজিক বিজ্ঞান, গার্হস্থ্য বিজ্ঞান, মেডিসিন, বাণিজ্য, শিক্ষা, প্রকৌশল ও প্রযুক্তি, আইন এবং আয়ুর্বেদ অনুষদের সমন্বয়ে গঠিত, যার মধ্যে ৩৯ টি স্নাতকোত্তর শিক্ষা বিভাগ (পিজিটিডি) এবং তিনটি কনস্টিটিউয়েন্ট কলেজ (ল কলেজ, কলেজ অব এডুকেশন ও লক্ষ্মীনারায়ণ ইনস্টিটিউট অব টেকনোলজি) রয়েছে। বিভাগ ও কলেজ ভবনসমূহ সামগ্রিক ৩২৭ একর এলাকা সহ সাতটি শিক্ষাপ্রাঙ্গন জুড়ে বিস্তৃত।\n\n\n== শিক্ষা-বিষয়ক ==\n\n\n=== র‍্যাঙ্কিং ===\nন্যাশনাল ইনস্টিটিউশনাল র‍্যাঙ্কিং ফ্রেমওয়ার্ক (এনআইআরএফ) ২০২০ সালে প্রতিষ্ঠানটিকে ইঞ্জিনিয়ারিং কলেজগুলির মধ্যে ১৪৪তম স্থান প্রদান করেছিল।\n\n\n== অধিভুক্ত কলেজ ==\nপ্রতিষ্ঠানের অধিক্ষেত্র ৪ টি জেলার উপর বিস্তৃত, জেলাগুলি হল ভান্ডারা, গোন্দিয়া, নাগপুর, ওয়ার্ধা।\n\n\n== তথ্যসূত্র =="}