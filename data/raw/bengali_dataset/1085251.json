{"pageid": 1085251, "title": "নজরুল ইসলাম (রসায়নবিদ)", "url": "https://bn.wikipedia.org/wiki?curid=1085251", "content": "নজরুল ইসলাম একজন বাংলাদেশী রসায়নবিদ ও শিক্ষাবিদ ছিলেন। তিনি ৮ ডিসেম্বর ২০১৯ থেকে আমৃত্যু মানারাত ইন্টারন্যাশনাল ইউনিভার্সিটির উপাচার্য হিসেবে দায়িত্ব পালন করেন।\n\n\n== শিক্ষাজীবন ==\nতিনি দিল্লি বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nনজরুল ইসলাম রাজশাহী বিশ্ববিদ্যালয়ের রসায়ন বিভাগে অধ্যাপনা করেছেন। তিনি বিশ্ববিদ্যালয়টির সিনেট সদস্য, প্রক্টর, বিভাগীয় প্রধান এবং রাজশাহী বিশ্ববিদ্যালয় শিক্ষক সমিতির নির্বাচিত সভাপতি ছিলেন।\nএছাড়া তিনি বেগম রোকেয়া বিশ্ববিদ্যালয়ের সিন্ডিকেট সদস্য, বিজ্ঞান এবং প্রকৌশল ও প্রযুক্তি অনুষদের ডিন, রসায়ন বিভাগের সভাপতি এবং উপাচার্যের প্রতিনিধি হিসেবে বিশ্ববিদ্যালয়টির অ্যাকাডেমিক ও প্রশাসনিক ক্ষেত্রে বিভিন্ন গুরুত্বপূর্ণ দায়িত্ব পালন করেন।\nনজরুল ইসলাম ২০১৯ সালর ৮ ডিসেম্বর পরবর্তী চার বছরের জন্য বেসরকারি বিশ্ববিদ্যালয়, মানারাত ইন্টারন্যাশনাল ইউনিভার্সিটির উপাচার্য হিসেবে যোগদান করেন।\n\n\n== গবেষণাকর্ম ও প্রকাশনা ==\nনজরুল ইসলামের উল্লেখযোগ্য সংখ্যক গবেষণা প্রবন্ধ দেশীয় ও আন্তর্জাতিক জার্নালে প্রকাশিত হয়েছে। তিনি দেশে ও বিদেশে বিভিন্ন সম্মেলনে গবেষণা প্রবন্ধ উপস্থাপন করেছেন।\nতার রচিত উল্লেখযোগ্য গ্রন্থের মধ্যে রয়েছে,\n\nমৌলিক জৈব রসায়ন\nমৌলিক অজৈব রসায়ন\nরাসায়নিক গতিবিদ্যা ও আলোক রসায়ন\n\n\n== মৃত্যু ==\nনজরুল ইসলাম ক্যান্সারে আক্রান্ত হয়ে ২০২৩ সালের ২৪ অক্টোবর রংপুরের দর্শনা সূত্রাপুরে নিজ বাসায় ৭০ বছর বয়সে মৃত্যুবরণ করেন।\n\n\n== তথ্যসূত্র =="}