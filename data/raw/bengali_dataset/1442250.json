{"pageid": 1442250, "title": "ইয়াগুথ", "url": "https://bn.wikipedia.org/wiki?curid=1442250", "content": "ইয়াগুথ (\"তিনি সাহায্য করেন\" يَغُوثَ) নামের দেবতার উল্লেখ কুরআনে (৭১:২৩) রয়েছে। তিনি ছিলেন ইসলামী নবী নূহের যুগের একজন দেবতা:\n\"এবং তারা বলেঃ তোমরা তোমাদের দেবতাদের ত্যাগ করো না,  ওয়াদ, সুওয়া', ইয়াগুথ, ইয়াকুক বা নাসরকেও ত্যাগ করো না।\" (কুরআন ৭১:২৩)\nমাওলানা মুহাম্মদ আলী মন্তব্য করেন:\nএখানে দেবতাদের যে নামগুলি দেওয়া হয়েছে সেগুলো সেই সময় আরবে বিদ্যমান ছিল যখন নবী মুহাম্মদ (সা.) ছিলেন। এজন্য কেউ কেউ একে যুগ-বিসংগতি বলে অভিহিত করেন। [...]  ইবনে আব্বাসের মতে, নূহের (আ.) সময়কার মানুষেরা যেসব মূর্তিকে পূজা করত, আরবরাও তাদের পূজা করতো।  ওয়াদ দেবতাকে পূজা করতো কালব গোত্র, সুওয়া'কে হুজাইল গোত্র, ইয়াগুথকে মুরাদ গোত্র, ইয়াকুককে হামাদান গোত্র এবং নাসরকে হিময়ার গোত্র (বুখারী, ৬৫:আল্লাহর গুণবাচক নাম ও বিশেষণ (كتاب التوحيد), ১)।  ভাষ্যকাররা বলেন যে, ওয়াদ দেবতার পূজা করা হতো পুরুষের রূপে, সুওয়া'র পূজা হতো নারীরূপে, ইয়াগুথের পূজা হতো সিংহের রূপে, ইয়াকুকের পূজা হতো ঘোড়ার রূপে এবং নাসরের পূজা হতো ঈগলের রূপে (রুহ-উল-মা'আনি)।\n\n\n== তথ্যসূত্র =="}