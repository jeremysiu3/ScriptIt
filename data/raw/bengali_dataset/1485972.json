{"pageid": 1485972, "title": "প্রিন্সিপলস অভ ইকোনমিকস (ম্যানকিউয়ের গ্রন্থ)", "url": "https://bn.wikipedia.org/wiki?curid=1485972", "content": "প্রিন্সিপলস অভ ইকোনমিকস  হার্ভার্ড বিশ্ববিদ্যালয়ের অর্থনীতির অধ্যাপক এন. গ্রেগরি ম্যানকিউ রচিত অর্থনীতি বিষয়ে বিশ্ববিদ্যালয় পর্যায়ের একটি প্রাবেশিক পাঠ্যপুস্তক। এটি প্রথম ১৯৯৭ সালে প্রকাশিত হয়েছিল। ২০২৪ সাল পর্যন্ত এর দশটি সংস্করণ প্রকাশিত হয়েছে। প্রকাশের আগেই পুস্তকটি আলোচিত হয়ে ওঠে, কেননা এটি রচনা করার জন্য ম্যানকিউ প্রকাশক হারকোর্ট পাবলিশার্সের কাছ থেকে বড় অংকের অগ্রিম গ্রহণ করেছিলেন। প্রকাশনার পরে এ পর্যন্ত বইটির ১০ লক্ষেরও বেশি সংখ্যা (কপি) বিক্রি হয়েছে, যার সুবাদে ম্যানকিউ কমপক্ষে ৪২ লক্ষ মার্কিন ডলার আয় করেছেন। শিক্ষার্থীদের কাছ থেকে পুস্তকের দাম নিয়ে নেতিবাচক সমালোচনার জের ধরে ম্যানকিউ ছাত্রদের কাছে পাঠ্যপুস্তক বিক্রি করে যে লেখকের প্রাপ্য অর্থ (রয়্যালটি) পান, তা দাতব্য প্রতিষ্ঠানে দান করার সিদ্ধান্ত নেন।\nপ্রিন্সিপলস অভ ইকোনমিকস  মার্কিন বিশ্ববিদ্যালয়গুলির অর্থনীতি বিভাগের প্রাবেশিক পাঠক্রমগুলির জন্য একটি আদর্শ পাঠ্যপুস্তক হিসেবে ব্যবহৃত হয়। বইটির বর্তমান প্রকাশক সেংগেজ  (Cengage) দাবি করেছে যে এটি \"অর্থনীতির  সবচেয়ে জনপ্রিয় পাঠ্যপুস্তক\"।\n\n\n== ১০টি মূলনীতি ==\nপুস্তকটিতে অর্থনীতির ১০টি মূলনীতি উপস্থাপন করা হয়েছে \"যেগুলি অর্থনৈতিক প্রজ্ঞার মূলসারের প্রতিনিধিত্ব করে\"।\nম্যানকিউ এগুলিকে নিচের মতো করে তালিকাভুক্ত করেছেন:\n\n\n== তথ্যসূত্র ==\n\n\n== বহিঃসংযোগ ==\nইন্টারনেট আর্কাইভে বইটির অষ্টম সংস্করণ\nইংরেজি উইকিভার্সিটিতে অর্থনীতির ১০টি মূলনীতি"}