{"pageid": 1032509, "title": "এড্রিস অ্যালেন", "url": "https://bn.wikipedia.org/wiki?curid=1032509", "content": "এড্রিস এলেইন অ্যালেন (ওরফে ট্রটম্যান; ১৯ এপ্রিল ১৯০৯ – ১৬ মে, ১৯৯৫) ছিলেন একজন জ্যামাইকান সমাজকর্মী, রাজনৈতিক ব্যক্তিত্ব এবং নারী অধিকারের উকিল। শৈশব থেকেই, তিনি সমাজসেবা শুরু করেছিলেন এবং বিয়ের আগে বেশ কয়েকটি প্রতিষ্ঠানে কেরানী হিসাবে কাজ করেছিলেন। তিনি জ্যামাইকা অল আইল্যান্ড টেলিফোন সার্ভিসের প্রথম টেলিফোন অপারেটর ছিলেন। সম্রাট ষষ্ঠ জর্জ তাঁর স্বামী আফ্রিকান বংশোদ্ভূত জ্যামাইকান স্যার হ্যারল্ড অ্যালেনেকে নাইটহুড সম্মাননায় ভূষিত করেছিল। হ্যারল্ডের স্ত্রী হিসাবে তিনি তাৎক্ষণিক তারকা বলে গিয়েছিলেন। তিনি প্রায়শই স্বামীর সাথে ভ্রমণে যেতেন এবং তাঁর সচিবের দায়িত্বও পালন করেছিলেন। জ্যামাইকা ফেডারেশন অব উইমেনের (জেএফডাব্লু) প্রতিষ্ঠাতা সদস্যসহ তিনি ১৯৫৯ থেকে ১৯৬২ সাল পর্যন্ত এবং ১৯৭১ থেকে ১৯৭৬ সাল পর্যন্ত এর সভাপতি এবং ১৯৭৬ সাল থেকে ১৯৯৫ সালে তার মৃত্যুর আগ পর্যন্ত প্রেসিডেন্ট হিসাবে দায়িত্ব পালন করেছিলেন।\n\n\n== প্রারম্ভিক জীবন ==\nএড্রিস এলেইন ট্রটম্যান ১৯৯৯ সালের ১৯ এপ্রিলে জ্যামাইকার ব্রিটিশ রাজ কলোনীতে সেন্ট ক্যাথেরিন প্যারিশের লিনস্টেডে অ্যালিস ও রবার্ট হেনরি ট্রটম্যান দম্পতির ঘরে জন্মগ্রহণ করেছিলেন। তিনি বড় হয়ে লিনস্টেডে পড়াশোনা করেছিলেন। তারপরে তিনি কিংস্টনে চলে গিয়েছিলেন, সেখানে গিয়ে শুকনো সামগ্রীর দোকান শেরলক অ্যান্ড স্মিথের কেরানি হিসাবে কর্মজীবন শুরু করেছিলেন।\n\n\n== কার্যক্রম ==\n১৯৪২ সালে তাঁর স্বামী যখন ব্রিটিশ সাম্রাজ্যের অফিসার হিসাবে সম্মানিত হন, তখন তাঁকে সেন্ট অ্যান্ড্রু প্যারিশের জাস্টিস অফ দ্য পিস নির্বাচিত করা হয়েছিল। ১৯৪৪ সালের দিকে তিনি গভর্নর জন হ্যাগিন্সের স্ত্রী লেডি মলি হ্যাগিন্সের সাথে জ্যামাইকা ফেডারেশন অব উইমেনে (জেএফডাব্লিউ) প্রতিষ্ঠাতা সদস্যদের একজন হিসাবে যোগ দিয়েছিলেন।\n\n\n== মৃত্যু ও উত্তরসূরি ==\nলেডি অ্যালেন জ্যামাইকার কিংস্টনের নাটল মেমোরিয়াল হাসপাতালে ১৯৯৫ সালের ১৬ই মে মৃত্যুবরণ করেছিলেন। স্যার হ্যারল্ড এবং লেডি অ্যালেনের দলিলগুলো তিনি লুইজিয়ানার নিউ অরলিন্সের অ্যামিস্টাড গবেষণা কেন্দ্রকে দান করেছিলেন।  তাদের দলিলাদির মাইক্রোফিল্ম অনুলিপিগুলি একই সাথে জ্যামাইকা ইনস্টিটিউট, জ্যামাইকান ন্যাশনাল আর্কাইভস এবং ওয়েস্ট ইন্ডিজ বিশ্ববিদ্যালয়কে দান করা হয়েছিল।\n\n\n== তথ্যসূত্র ==\n\n\n=== উদ্ধৃতি ===\n\n\n=== সূত্র ===\n \n\n\n== টীকা =="}