{"pageid": 1192360, "title": "ফজলুল বারী", "url": "https://bn.wikipedia.org/wiki?curid=1192360", "content": "ফজলুল বারী বাংলাদেশ সিভিল সার্ভিসের একজন কর্মকর্তা। তিনি বাংলাদেশ সরকারের একজন সচিব এবং ইরাকে নিযুক্ত বাংলাদেশের রাষ্ট্রদূত হিসেবে দায়িত্ব পালন করেন।\n\n\n== প্রাথমিক জীবন ==\nবারী ঢাকা বিশ্ববিদ্যালয়ের ফিন্যান্স বিভাগ থেকে স্নাতক ও স্নাতকোত্তর এবং যুক্তরাজ্যের বেলফাস্টের অলস্টার বিশ্ববিদ্যালয় থেকে গভর্নমেন্ট ফিন্যান্সিয়াল ম্যানেজমেন্ট বিষয়ে স্নাতকোত্তর ডিগ্রি অর্জন করেন।\n\n\n== কর্মজীবন ==\nফজলুল বারী বিসিএস প্রশাসন ক্যাডারের একজন কর্মকর্তা হিসেবে ১৯৯১ সালে সরকারি চাকরিতে যোগদান করেন। কর্মজীবনে তিনি প্রশাসনের বিভিন্ন স্তরে কাজ করেছেন। তিনি বাংলাদেশ লোক-প্রশাসন প্রশিক্ষণ কেন্দ্রের পরিচালক ছিলেন। পাবলিক ফিন্যান্সিয়াল ম্যানেজমেন্টে আগ্রহী কর্মকর্তা হিসেবে তিনি প্রায় ১৬ বছর অর্থ মন্ত্রণালয়ে দায়িত্ব পালন করেছেন। সরকারী কর্মচারী ব্যবস্থাপনায় অনলাইন ডাটাবেজ ব্যবহারের মাধ্যমে ই-গভর্ন্যান্স প্রতিষ্ঠায় অসামান্য অবদান রাখার জন্য অর্থ বিভাগের তৎকালীন অতিরিক্ত সচিব মোহাম্মদ মুসলিম চৌধুরীর নেতৃত্বে তিনি দলগতভাবে জনপ্রশাসন পদক-২০১৭ লাভ করেন। সর্বশেষ তিনি অর্থ বিভাগের অতিরিক্ত সচিব হিসেবে দায়িত্ব পালন করেন। ২০২১ সালে সরকার তাকে সচিব হিসেবে পদোন্নতি দিয়ে পররাষ্ট্র মন্ত্রণালয়ে ন্যাস্ত করে। একই বছর তিনি ইরাকে বাংলাদেশের রাষ্ট্রদূত নিযুক্ত হন।\n\n\n== তথ্যসূত্র =="}