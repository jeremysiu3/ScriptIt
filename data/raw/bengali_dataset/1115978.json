{"pageid": 1115978, "title": "সিরিল বায়ালা", "url": "https://bn.wikipedia.org/wiki?curid=1115978", "content": "সিরিল বারোস বায়ালা (ফরাসি: Cyrille Bayala; জন্ম: ২৪ মে ১৯৯৬; সিরিল বায়ালা নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ফরাসি ক্লাব আজক্সিও এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং ডান পার্শ্বীয় মধ্যমাঠের খেলোয়াড় হিসেবে খেলেন।\nবুর্কিনাবি ফুটবল ক্লাব ফাসো-ইয়েনেঙ্গার যুব পর্যায়ের হয়ে খেলার মাধ্যমে বায়ালা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১২–১৩ মৌসুমে, ফাসো-ইয়েনেঙ্গার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ফাসো-ইয়েনেঙ্গার হয়ে দুই মৌসুম অতিবাহিত করার পর ২০১৪–১৫ মৌসুমে তিনি মিশরীয় ক্লাব আল দাখলিয়ায় যোগদান করেছেন। আল দাখলিয়ায় ২ মৌসুম অতিবাহিত করার পর প্রায় ০.১ মিলিয়ন ইউরোর বিনিময়ে মলদোভীয় ক্লাব শেরিফ তিরাস্পোলের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ২৯ ম্যাচে ৭টি গোল করেছেন। পরবর্তীকালে, তিনি লঁস এবং সোশোর হয়ে খেলেছেন। ২০২০–২১ মৌসুমে, তিনি লঁস হতে ফরাসি ক্লাব আজক্সিওতে যোগদান করেছেন।\nবায়ালা ২০১৩ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৩৪ ম্যাচে ৪টি গোল করেছেন।\n\n\n== প্রারম্ভিক জীবন ==\nসিরিল বারোস বায়ালা ১৯৯৬ সালের ২৪শে মে তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৩ সালের ৬ই জুলাই তারিখে, ১৭ বছর, ১ মাস ও ১২ দিন বয়সে, ডান পায়ে ফুটবল খেলায় পারদর্শী বায়ালা নাইজারের বিরুদ্ধে অনুষ্ঠিত ২০১৪ আফ্রিকান নেশন্স চ্যাম্পিয়নশিপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি বুর্কিনা ফাসো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে বায়ালা সর্বমোট ২ ম্যাচে অংশগ্রহণ করেছেন।\nবায়ালা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে সিরিল বায়ালা  (ইংরেজি)  \nট্রান্সফারমার্কেটে সিরিল বায়ালা (ইংরেজি) \nওয়ার্ল্ডফুটবল.নেটে সিরিল বায়ালা (ইংরেজি) \nইএসপিএন এফসিতে সিরিল বায়ালা (ইংরেজি) \nন্যাশনাল-ফুটবল-টিমস.কমে সিরিল বায়ালা (ইংরেজি)"}