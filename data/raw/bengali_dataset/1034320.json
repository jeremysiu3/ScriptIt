{"pageid": 1034320, "title": "হোন মোনকায়োলা", "url": "https://bn.wikipedia.org/wiki?curid=1034320", "content": "হোন মোনকায়োলা তোয়ার (স্পেনীয়: Jon Moncayola; জন্ম: ১৩ মে ১৯৯৮; হোন মোনকায়োলা নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব ইরুনিয়া এবং স্পেন অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলে থাকেন।\nস্পেনীয় ফুটবল ক্লাব ওসাসুনার যুব পর্যায়ের হয়ে খেলার মাধ্যমে মোনকায়োলা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, স্পেনীয় ক্লাব ইরুনিয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; ইরুনিয়ার হয়ে তিনি ১৬ ম্যাচে অংশগ্রহণ করেছেন। অতঃপর ২০১৭–১৮ মৌসুমে তিনি ওসাসুনা বি-এ যোগদান করেছেন। ২০১৮–১৯ মৌসুমে, তিনি ওসাসুনার মূল দলে যোগদান করেছেন।\n২০২০ সালে, মোনকায়োলা স্পেন অনূর্ধ্ব-২১ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, মোনকায়োলা এপর্যন্ত ১টি শিরোপা জয়লাভ করেছেন, যা তিনি ওসাসুনার হয়ে জয়লাভ করেছেন।\n\n\n== প্রারম্ভিক জীবন ==\nহোন মোনকায়োলা তোয়ার ১৯৯৮ সালের ১৩ই মে তারিখে স্পেনের গোরিনোয়াইনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমোনকায়োলা স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০২০ সালের ৩রা সেপ্টেম্বর তারিখে তিনি মেসিডোনিয়া অনূর্ধ্ব-২১ দলের বিরুদ্ধে ম্যাচে স্পেন অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে হোন মোনকায়োলা  (ইংরেজি)  \nসকারবেসে হোন মোনকায়োলা (ইংরেজি) \nবিডিফুটবলে হোন মোনকায়োলা  (ইংরেজি)  \nওয়ার্ল্ডফুটবল.নেটে হোন মোনকায়োলা (ইংরেজি) \nইএসপিএন এফসিতে হোন মোনকায়োলা (ইংরেজি)"}