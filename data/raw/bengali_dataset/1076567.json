{"pageid": 1076567, "title": "মিকোয়ান মিগ-২৯কে", "url": "https://bn.wikipedia.org/wiki?curid=1076567", "content": "মিকোয়ান মিগ-২৯কে সকল আবহাওয়ায় উপযোগী বিমানবাহী রণতরী-ভিত্তিক রুশ বহুবিধ যুদ্ধ বিমান, যা মিকোয়ান ডিজাইন ব্যুরো দ্বারা তৈরি করা হয়। মিগ-২৯কে ১৯৮০-এর দশকের শেষের দিকে মিগ-২৯এম থেকে তৈরি করা হয়। মিকোয়ান যুদ্ধ বিমানটিকে ৪+ প্রজন্মের বিমান হিসেবে বর্ণনা করে।\nএকটি মাল্টি-ফাংশন রাডার ও বেশ কিছু নতুন ককপিট ডিসপ্লে; এইচওটিএএস (হ্যান্ডস-অন-থ্রোটল-অ্যান্ড-স্টিক) নিয়ন্ত্রণ গ্রহণ; আরভিভি-এই (আর-৭৭ নামেও পরিচিত) আকাশ থেকে আকাশে নিক্ষেপযোগ্য ক্ষেপণাস্ত্র, জাহাজ বিধ্বংসী ও রাডার বিধ্বংসী অভিযানের জন্য ক্ষেপণাস্ত্রের সমন্বয়; এবং বেশ কয়েকটি স্থল/স্ট্রাইক নির্ভুলতা-নির্দেশিত অস্ত্রের মত বৈশিষ্ট্যের দ্বারা উৎপাদন মানের মিগ-২৯কে প্রোটোটাইপ থেকে আলাদা হয়।\nমিগ-২৯কে উৎপাদনের আদেশ দেওয়া হয়নি এবং মূলত দুটি প্রোটোটাইপই তৈরি করা হয়েছিল, কারণ রাশিয়ার নৌবাহিনী ১৯৯০-এর দশকের গোড়ার দিকে সু-২৭কে (পরে পুনরায় মনোনীত সু-৩৩) পছন্দ করে। মিকোয়ান ১৯৯২ সাল থেকে অর্থায়নের অভাব সত্ত্বেও মিগ-২৯কে বিমানের কাজ বন্ধ করেনি। একটি সাবেক সোভিয়েত বিমানবাহী রণতরী ক্রয়ের পর বিমানবাহী রণতরীতে বহনকারী যুদ্ধ বিমানের ভারতীয় প্রয়োজনীয়তা পূরণের জন্য ১৯৯০-এর দশকের শেষের দিকে এই কর্মসূচিকে আরও উৎসাহ দেওয়া হয় এবং ভারতীয় নৌ-বিমান বাহিনী ২০০৯ সালে মিগ-২৯কে প্রথম গ্রহণ করে।\n\n\n== তথ্যসূত্র ==\nটীকা\n\nউদ্ধৃতি"}