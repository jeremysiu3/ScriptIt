{"pageid": 112971, "title": "খয়েরি-ডানা পাপিয়া", "url": "https://bn.wikipedia.org/wiki?curid=112971", "content": "খয়েরি-ডানা পাপিয়া বা খয়রাপাখ পাপিয়া, পাপিয়া পাখির মধ্যে সবচেয়ে বড় জাতের পাখি। বাংলাদেশে ১২ জাতের পাপিয়ার মধ্যে এরা সবচেয়ে বড়। বাংলাদেশে এরা পরিযায়ী পাখি।\n\n\n== বিবরণ ==\nএরা শুধু দৈর্ঘ্যেই অনন্য নয়, রঙিন ডানা, খাড়া ঝুঁটি এবং লম্বা-চওড়া লেজও এদের সৌন্দর্য্য অনেকখানি বাড়িয়ে দিয়েছে।\nবর্ষাকাল, খয়েরি-ডানা পাপিয়ার প্রজননকাল। এরা গোপনে অন্য পাখির বাসায় ডিম পাড়ে। বাংলাদেশে ১২ প্রজাতির পাপিয়ার সব কটিই আড়ালে থাকে, পোকা ধরে খায় এবং অপরের বাসায় ডিম পাড়ে। বউ-কথা-কও পাপিয়া, করুণ পাপিয়া ও পাকরা পাপিয়া লোকালয়ের কাছে আসে বলে অনেকে এদের কথা জানেন। কিন্তু বাকি নয় জাতের পাপিয়া সচরাচর বনে বাস করে বলে সাধারণ্যের নজরে পড়ে না।\nমে-আগস্ট মাসের প্রজনন-মৌসুমে বাংলাদেশে খয়েরি-ডানা পাপিয়ার দেখা মেলে। তার আগে-পরে মেলে না বলে ধরে নেয়া হয়, পাখিটি বাংলাদেশে প্রজনন-পরিযায়ী। এদেশে এদের সম্পর্কে তথ্যও রয়েছে খুব কম।\n\n\n== বিস্তৃতি ==\nখয়েরি-ডানা পাপিয়া দক্ষিণ ও দক্ষিণ-পূর্ব এশিয়াতেই বাস করে। বাংলাদেশ ছাড়া মাত্র নয়টি দেশে এর দেখা মেলে। কিন্তু পাখিটি কোথায় স্থায়ী আর কোথায় পরিযায়ী, তা অনেকটা অজানা। শ্রীলঙ্কা, ভারত ও ভিয়েতনামের উত্তরাঞ্চলে সারা বছর এবং বাংলাদেশ, নেপাল ও তার পুর্বদিকের পাঁচটি দেশে শুধু গ্রীষ্মে পাখিটিকে দেখা গেছে।\n\n\n== তথ্যসূত্র ==\n\n\n== বহিঃসংযোগ ==\nআলোকচিত্র  ওয়েব্যাক মেশিনে আর্কাইভকৃত ২৩ নভেম্বর ২০১৫ তারিখে\nডাক।"}