{"pageid": 1531773, "title": "ঈসা ইবনে তালহা আল-তাইমি", "url": "https://bn.wikipedia.org/wiki?curid=1531773", "content": "ঈসা ইবনে তালহা আল-তাইমি ( বি. ৬৬০-এর দশক – c. আনুমানিক ৬৯০-এর দশক  ) মদিনার কুরাইশদের একজন উল্লেখযোগ্য ব্যক্তি ছিলেন। প্রাথমিক ইসলামী ইতিহাসবিদদের মতে তিনি একজন হাদিস বর্ণনাকারী তাবেয়ী হিসেবে পরিচিত।\n\n\n== পরিবার, জীবন এবং কাজ ==\nঈসা  কুরাইশ গোত্রের বনু তাইম গোত্রের মুহাম্মদের একজন বিশিষ্ট সাহাবী তালহা ইবনে উবায়দাল্লাহর পুত্র ছিলেন। তার পিতা আশারা মুবাশশিরা তথা দশজন খুশির সন্ধানপ্রাপ্তদের মধ্যে একজন ছিলেন। তাদেরকে নবি এক সভায় জান্নাতের সুসংবাদ দিয়েছিলেন। ঈসার মা ছিলেন সু'দা বিনতে আওফ ইবনে খারিজা ইবনে সিনান। খারিজ বনু মুররা গোত্রের একজন বিশিষ্ট নেতা এবং ইসলাম-পূর্ব যুগে উত্তর-মধ্য আরবের গাতাফান গোত্রের মধ্যে শান্তি স্থাপনকারী হিসেবে পরিচিত ছিলেন।  ঈসার পরিবার মদিনার প্রাথমিক ইসলামী অভিজাতদের অংশ ছিল।  মদিনা ৬২০-এর দশক থেকে ৬৫৬ সাল পর্যন্ত মুসলিম রাষ্ট্রের কেন্দ্র ছিল এবং পরবর্তীতে খিলাফতের ধর্মীয় ও সাংস্কৃতিক কেন্দ্র হিসেবে সুনাম বজায় রাখে।\nঈসা উমাইয়া খলিফা প্রথম মুয়াবিয়া ( শা. ৬৬১–৬৮০ ) দামেস্কে প্রেরিত মদীনার বিশিষ্ট ব্যক্তিদের একটি প্রতিনিধি দলের সদস্য ছিলেন। মুআবিয়ার সাথে তার সাক্ষাত থেকে প্রাথমিক ইসলামী সূত্রে বেশ কিছু তথ্য পাওয়া যায়। এরপর উমাইয়া খলিফা আব্দুল মালিক ( শা. ৬৮৫–৭০৫ ) এর রাজত্বকাল পর্যন্ত ঈসার আর কোন খবর পাওয়া যায়নি। পরে খলিফা আব্দুল মালিকের (৬৮৫-৭০৫) সময়ে তিনি মদিনার আরেকটি দলের সাথে তাদের গভর্নর আল-হাজ্জাজ ইবনে ইউসুফকে বরখাস্ত করার অনুরোধ করেন। আব্দুল মালিক তাদের অনুরোধ গ্রহণ করেন।\nহাফিজ যাহাবী বলেছেন: \"তিনি জ্ঞানী, সম্ভ্রান্ত এবং বিশ্বস্ত আলেম ছিলেন\"। জামালুদ্দিন মিজ্জি বলেছেন: \"তিনি কুরায়শদের মধ্যে একজন জ্ঞানী ও বিচক্ষণ ব্যক্তি ছিলেন।\" ইবনু সা'দ তাকে মদীনার প্রথম শ্রেণির ব্যক্তিত্ব হিসেবে উল্লেখ করেছেন এবং বলেছেন: \"তিনি বিশ্বস্ত ছিলেন এবং প্রচুর হাদিস বর্ণনা করতেন।\" মুহাম্মাদ বিন ইসমাঈল বুখারীও তার তারিখুল কাবির বইয়ে একই কথা উল্লেখ করেছেন এবং তারিখুস সাগির বইয়ে তাকে দ্বিতীয় স্তরের হাদিস বর্ণনাকারী হিসেবে উল্লেখ করেছেন।\nকুরাইশদের বনু আসাদ বংশের স্ত্রী উম্মে ঈসা বিনতে আইয়াদের গর্ভে ঈসার একই নামের একটি পুত্র সন্তান জন্মগ্রহণ করে। তার আরেক ছেলে মুহাম্মদ আব্বাসীয় খলিফা আল-মানসুরের (৭৫৪-৭৭৫) দরবারি ও প্রশংসাকারী ছিলেন। মুহাম্মদের ছেলে মুহাম্মদ (ইব্রাহিম ইবনে মুহাম্মদ ইবনে তালহার মেয়ের সাথে বিবাহিত) একই ভূমিকায় কাজ করেন।  মুহাম্মদের কন্যা ফাতিমা আল-মনসুরকে বিয়ে করেছিলেন এবং তার তিন পুত্র ছিল, সুলায়মান, ইয়াকুব এবং ঈসা। সুলায়মান আব্বাসীয় খলিফা হারুন আল-রশিদের অধীনে বেশ কয়েকটি গুরুত্বপূর্ণ পদে দায়িত্ব পালন করেছিলেন।\n\n\n== তথ্যসূত্র ==\n\n\n== গ্রন্থপঞ্জি ==\nAhmed, Asad Q. (২০১০)। The Religious Elite of the Early Islamic Ḥijāz: Five Prosopographical Case Studies। University of Oxford Linacre College Unit for Prosopographical Research। আইএসবিএন 9781900934138।"}