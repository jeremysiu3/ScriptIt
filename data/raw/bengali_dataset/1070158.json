{"pageid": 1070158, "title": "আর্জেন্টিনা জাতীয় অনূর্ধ্ব-২৩ ফুটবল দল", "url": "https://bn.wikipedia.org/wiki?curid=1070158", "content": "আর্জেন্টিনা জাতীয় অনূর্ধ্ব-২৩ ফুটবল দল (ইংরেজি: Argentina national under-23 football team; যা আর্জেন্টিনা অলিম্পিক ফুটবল দল অথবা আর্জেন্টিনা অনূর্ধ্ব-২৩ নামেও পরিচিত) হচ্ছে আন্তর্জাতিক ফুটবলে আর্জেন্টিনার প্রতিনিধিত্বকারী পুরুষদের অনূর্ধ্ব-২৩ দল, যার সকল কার্যক্রম আর্জেন্টিনার ফুটবলের সর্বোচ্চ নিয়ন্ত্রক সংস্থা আর্জেন্টিনীয় ফুটবল অ্যাসোসিয়েশন দ্বারা নিয়ন্ত্রিত হয়। ১৯২৮ সালের ২৯শে মে তারিখে, আর্জেন্টিনা অনূর্ধ্ব-২৩ প্রথমবারের মতো আন্তর্জাতিক খেলায় অংশগ্রহণ করেছে; নেদারল্যান্ডসের আমস্টার্ডামে অনুষ্ঠিত উক্ত ম্যাচে আর্জেন্টিনা মার্কিন যুক্তরাষ্ট্র অনূর্ধ্ব-২৩ দলকে কাছে ১১–২ গোলের ব্যবধানে পরাজিত করেছে।\n৭০,০৭৪ ধারণক্ষমতাবিশিষ্ট এস্তাদিও মোনুমেন্তাল আন্তোনিও ভেস্পুসিও লিবের্তিতে লা আলবিসেলেস্তে নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় আর্জেন্টিনার রাজধানী বুয়েনোস আইরেসে অবস্থিত। বর্তমানে এই দলের ম্যানেজারের দায়িত্ব পালন করছেন ফের্নান্দো বাতিস্তা এবং অধিনায়কের দায়িত্ব পালন করছেন গ্রানাদার রক্ষণভাগের খেলোয়াড় নাউয়েন পেরেস। আর্জেন্টিনা অনূর্ধ্ব-২৩ গ্রীষ্মকালীন অলিম্পিকের ইতিহাসের অন্যতম সফল দল, যারা এপর্যন্ত ২ বার (২০০৪ এবং ২০০৮) স্বর্ণ পদক জয়লাভ করেছে।\nলিওনেল মেসি, হাভিয়ের মাশ্চেরানো, কার্লোস তেভেজ, সের্হিও আগুয়েরো এবং লেয়ান্দ্রো ভেগার মতো খেলোয়াড়গণ আর্জেন্টিনার অনূর্ধ্ব-২৩ দলের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}