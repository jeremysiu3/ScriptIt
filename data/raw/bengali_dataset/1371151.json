{"pageid": 1371151, "title": "তারিক মনসুর", "url": "https://bn.wikipedia.org/wiki?curid=1371151", "content": "তারিক মনসুর (জন্ম: ২০ সেপ্টেম্বর ১৯৫৬) একজন ভারতীয় শিক্ষাবিদ এবং রাজনীতিবিদ যিনি ১৭ মে ২০১৭ থেকে ২ এপ্রিল ২০২৩ পর্যন্ত ভারতের আলীগড় মুসলিম বিশ্ববিদ্যালয়ের উপাচার্য হিসেবে দায়িত্ব পালন করেছেন। তিনি ৩ এপ্রিল ২০২৩ থেকে ভারতীয় জনতা পার্টির উত্তর প্রদেশের বিধানসভার সদস্য। তিনি ভারতীয় জনতা পার্টির সর্বভারতীয় সহ সভাপতি।\n\n\n== প্রাথমিক জীবন ==\nতারিক মনসুর ১৯৭০ এর দশকে জওহরলাল নেহরু মেডিকেল কলেজ থেকে এমবিবিএস পাশ করেন। ১৯৮২ সালে তিনি আলীগড় মুসলিম বিশ্ববিদ্যালয় থেকে শল্যচিকিৎসায় মাস্টার্স ডিগ্রি অর্জন করেন।\n\n\n== জীবনী ==\nতারিক মনসুর ২০১৩ সাল থেকে জওহরলাল নেহরু মেডিকেল কলেজের অধ্যাপক ও প্রিন্সিপাল ছিলেন। আলীগড় মুসলিম বিশ্ববিদ্যালয়ের সার্জারি বিভাগে অধ্যাপক হিসেবেও দায়িত্ব পালন করেছেন। তিনি চার দশকেরও বেশি সময় ধরে ক্লিনিক্যাল রিসার্চ স্টাডিজ পড়াচ্ছেন এবং গবেষণা করছেন। তার ১০৭ টিরও বেশি প্রকাশিত জার্নাল রয়েছে। তার তত্ত্বাবধানে ৫৮ জন মেডিকেল শিক্ষার্থী গবেষণা করেছেন।\nতিনি ২০০৬ থেকে ২০১৩ সাল পর্যন্ত ইউনিভার্সিটি গেমস কমিটির সেক্রেটারি ছিলেন। ২০১০ থেকে ২০১১ সাল পর্যন্ত  তিনি অ্যাসোসিয়েশন অফ সার্জনদের সভাপতিও ছিলেন। তিনি ২০১৫ সাল থেকে মেডিকেল কাউন্সিল অফ ইন্ডিয়ার সদস্য ছিলেন। তিনি ১২ বছর আলিগড় মুসলিম ইউনিভার্সিটি এক্সিকিউটিভ কাউন্সিলের সদস্য ছিলেন।\n\n\n=== রাজনৈতিক জীবন ===\nতিনি ভারতীয় জনতা পার্টির সর্বভারতীয় সহ সভাপতি।\n\n\n== সমালোচনা ==\nইন্ডিয়া: দ্য মোদী কোশ্চেন নামে বিবিসির ডকুমেন্টারি প্রকাশের পর, মনসুর বিবিসিকে তার \"এজেন্ডা-চালিত সাংবাদিকতার\" জন্য সমালোচনা করেছিলেন। আলিগড় মুসলিম বিশ্ববিদ্যালয়ে সিএএ ও এনআরসি নিয়ে বিক্ষোভ চলাকালে পুলিশ যখন ভিতরে ঢুকে ছাত্রদের লাঠিপেটা করে তখন তার ভূমিকা নিয়ে প্রশ্ন ওঠে।\n\n\n== তথ্যসূত্র =="}