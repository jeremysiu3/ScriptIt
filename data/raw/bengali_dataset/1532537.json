{"pageid": 1532537, "title": "এলমান মতিন", "url": "https://bn.wikipedia.org/wiki?curid=1532537", "content": "এলমান মতিন একজন ইংল্যান্ড প্রবাসী বাংলাদেশি ফুটবলার, যিনি বাংলাদেশের অনূর্ধ্ব-১৯ জাতীয় দলে খেলার স্বপ্ন নিয়ে ট্রায়ালে অংশ নিয়েছেন। তিনি ইংল্যান্ডের তৃতীয় স্তরের ক্লাব চার্লটন অ্যাথলেটিকের বয়সভিত্তিক দলে খেলেন।\n\n\n== প্রারম্ভিক জীবন ==\nএলমান মতিন জন্মগ্রহণের নয় মাস পর পরিবারের সঙ্গে ইতালিতে চলে যান এবং সেখানেই তার ফুটবলের হাতেখড়ি হয়। পরবর্তীতে ১২ বছর বয়সে তিনি লন্ডনে চলে যান এবং ফুটবল প্রশিক্ষণ চালিয়ে যান।\n\n\n== ক্লাব ক্যারিয়ার ==\nএলমান ইংল্যান্ডের চার্লটন অ্যাথলেটিক ক্লাবের যুব দলে খেলেন। সেখানে তিনি নিয়মিত প্রশিক্ষণ নিয়ে নিজের স্কিল বৃদ্ধি করে চলেছেন।\n\n\n== আন্তর্জাতিক ক্যারিয়ার ==\n২০২৫ সালের সাফ অনূর্ধ্ব-১৯ চ্যাম্পিয়নশিপ সামনে রেখে বাংলাদেশ ফুটবল ফেডারেশন (বাফুফে) প্রবাসী ফুটবলারদের ট্রায়ালের উদ্যোগ নেয়। এই উদ্যোগের অংশ হিসেবে এলমান মতিন এবং ইতালি প্রবাসী আবদুল কাদির ঢাকায় ট্রায়ালে অংশ নেন।\n\n\n== ব্যক্তিগত জীবন ==\nএলমান বর্তমানে পরিবারের সঙ্গে লন্ডনে বসবাস করেন এবং পেশাদার ফুটবল ক্যারিয়ারের লক্ষ্য নিয়ে নিয়মিত প্রশিক্ষণ চালিয়ে যাচ্ছেন।\n\n\n== তথ্যসূত্র =="}