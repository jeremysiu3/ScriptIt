{"pageid": 1031334, "title": "সেরাসকার", "url": "https://bn.wikipedia.org/wiki?curid=1031334", "content": "সেরাসকার অথবা সেরাসকিয়ার হলো এমন একটি পদমর্যাদা, যা পূর্বে উসমানীয় সাম্রাজ্যের সেনাবাহিনী পরিচালনাকারী উজীরদের ক্ষেত্রে ব‍্যবহৃত হতো।১৮২৬ খ্রিস্টাব্দে জেনিসারি বাহিনীর বিলুপ্তির পর, সুলতান দ্বিতীয় মাহমুদ কর্তৃক  জেনিসারি বাহিনীর আগা পদটি সেরাসকার পদমর্যাদায় রূপান্তরিত হয়। পরবর্তীতে এটি আলাদা বিভাগ হিসেবে প্রতিষ্ঠিত হয়, যেটি উসমানীয় সেনাবাহিনীর প্রধানের ক্ষেত্রে ব‍্যবহৃত হতো।এই পদমর্যাদাধারী ব‍্যক্তি একইসঙ্গে ছিলেন উসমানীয় সাম্রাজ্যের যুদ্ধমন্ত্রী এবং কমান্ডার ইন চিফ। ইস্তাম্বুলের শান্তি রক্ষার জন্য তিনি পূর্বের জেনিসারি আগার বাড়তি দায়িত্বগুলোও পালন করতেন। প্রকৃতপক্ষে, সাম্রাজ্যজুড়ে আইনশৃঙ্খলা ব‍্যবস্থার উন্নতি হয় এবং সাম্রাজ্যের ক্রমবর্ধমান কেন্দ্রীয়করণের সাথে সাথে এই ব্যবস্থা সুফল বয়ে আনতে থাকে। ১৮৪৫ সালে পুলিশ বিভাগ থেকে আলাদা হওয়ার পূর্ব পর্যন্ত আইনশৃঙ্খলা রক্ষা করা একজন সেরাসকারের অন‍্যতম গুরুত্বপূর্ণ দায়িত্ব ছিল‌।\nসেরাসকারের পদমর্যাদা এবং তার বিভাগ এস্কি সারায়ের (Eski saray) অন্তর্ভুক্ত ছিল; কিন্তু ১৮৬৫ সালে এটি আলাদা ভবনে স্থানান্তরিত হয়। ১৮৭৯ সালে সেরাসকারের কার্যালয়কে “যুদ্ধ মন্ত্রণালয়” নামে নামকরণ করা হয়। ১৮৯০ সাল পর্যন্ত এই নামটিই বহাল থাকে। এরপর ১৯০৮ সালে আবারও একে “যুদ্ধ মন্ত্রণালয়” নামে নামকরণ করা হয়।\n\n\n=== কিছু উল্লেখযোগ্য সেরাসকার ===\nকোচাহুসরেভ মেহমেদ পাশা\nমেহমেদ নামিক পাশা\nপারগালি ইব্রাহিম পাশা\nদামাত রুস্তম পাশা\nমেহমেদ রিজা পাশা(পায়িতাথ আব্দুল হামিদ সিরিজের সেরাসকার রেজা পাশা)\n\n\n== তথ্যসূত্র ==\n="}