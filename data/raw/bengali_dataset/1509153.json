{"pageid": 1509153, "title": "বেডফোর্ড কর্ড", "url": "https://bn.wikipedia.org/wiki?curid=1509153", "content": "বেডফোর্ড কর্ড (Bedford cord), ম্যাসাচুসেটস রাজ্যের নিউ বেডফোর্ড শহরের নামানুসারে নামকরণ করা হয়েছে, যা ১৯ শতকের একটি বিখ্যাত বস্ত্র উৎপাদন শহর। এটি একটি টেকসই কাপড় যা কর্ডুরয় কাপড়ের সঙ্গে সাদৃশ্যপূর্ণ। এর বুননের মধ্যে লম্বালম্বি হালকা রেখা থাকে, তবে কর্ডুরয়ের  বৈশিষ্ট্যযুক্ত মোটা সুতা বা ওয়েল নেই। এর মধ্যে সরু প্রস্থের ডোরা এবং পাতলা রেখা রয়েছে।\n\n\n== ব্যবহার ==\nএর শক্ত কাঠামোর কারণে এটি প্রায়ই গৃহসজ্জার সামগ্রীতে বা এমন বহির্ভাগের পোশাকে ব্যবহার করা হয় যেগুলোতে ভাঁজের প্রয়োজন হয় না।  বেডফোর্ড কর্ড দিয়ে তৈরি ট্রাউজারকে কখনও কখনও \"বেডফোর্ড কর্ডস\" বলা হয়।\n\"জঙ্গল ক্লথ\" নামে পরিচিত তুলা দিয়ে তৈরি এক ধরণের জল প্রতিরোধক বেডফোর্ড কর্ড ১৯২০ থেকে ১৯৪০ এর দশকে মার্কিন নৌবাহিনী ফ্লাইট পোশাকের জন্য ব্যবহার করত। বর্তমানে জঙ্গল ক্লথ শুধুমাত্র জাপানে বিশেষ অর্ডারে পোশাকশিল্পের জন্য তৈরি করা হয়। এর ওজন প্রায় ১৪ আউন্স এবং এটি জলপ্রতিরোধক প্রক্রিয়াজাত নয়।\n১৮৯৩ সালে লিজি বোর্ডেনের বিচার প্রক্রিয়ায় বেডফোর্ড কর্ড দিয়ে তৈরি একটি পোশাক উল্লেখযোগ্য ভূমিকা পালন করেছিল। \"দ্য বেডফোর্ড কর্ড\" নিয়ে বিভিন্ন সাক্ষ্যে পরস্পরবিরোধী ধারণা প্রকাশিত হয়, যে পোশাকটি বোর্ডেন তার বাবা ও সৎমাকে হত্যার পর পুড়িয়ে ফেলেছিলেন, সেটি রক্তে দাগ পড়েছিল নাকি রঙের দাগ ছিল।\n\n\n== তথ্যসূত্র =="}