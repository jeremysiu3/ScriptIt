{"pageid": 1481683, "title": "পিটার শেফার", "url": "https://bn.wikipedia.org/wiki?curid=1481683", "content": "স্যার পিটার লেভিন শেফার  (১৫ মে ১৯২৬ – ৬ জুন ২০১৬) একজন ইংরেজ নাট্যকার, চিত্রনাট্যকার ও ঔপন্যাসিক ছিলেন। তিনি ইকুয়াস ও আমাডেয়ুস নাটকের জন্য সর্বাধিক পরিচিত। নাটক দুটি শ্রেষ্ঠ মঞ্চনাটক বিভাগে টনি পুরস্কার অর্জন করে। দ্বিতীয়োক্ত নাটকটি অবলম্বনে মিলশ ফরমান একই নামের (১৯৮৪) চলচ্চিত্র নির্মাণ করেন, যার লেখনীর জন্য শেফার শ্রেষ্ঠ উপযোগকৃত চিত্রনাট্য বিভাগে একাডেমি পুরস্কার ও গোল্ডেন গ্লোব পুরস্কার অর্জন করেন।\nমঞ্চে অবদানের জন্য শেফার ১৯৮৭ সালে অর্ডার অব দ্য ব্রিটিশ এম্পায়ারের কমান্ডার এবং ২০০১ সালের নববর্ষ সম্মাননায় নাইটস ব্যাচেলর খেতাবে ভূষিত হন। ২০০৭ সালে আমেরিকান থিয়েটার হল অব ফেমে তার নাম অন্তর্ভুক্ত করা হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট ব্রডওয়ে ডেটাবেজে পিটার শেফার  (ইংরেজি)\nইন্টারনেট মুভি ডেটাবেজে পিটার শেফার (ইংরেজি)\nপ্রকাশনার তালিকা\nTranscript and clips of an interview by Mike Wood for the William Inge Center for the Arts.\nObituary in The Guardian (6 June 2016)"}