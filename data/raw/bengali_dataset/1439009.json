{"pageid": 1439009, "title": "ধনধান্য প্রেক্ষাগৃহ", "url": "https://bn.wikipedia.org/wiki?curid=1439009", "content": "ধনধান্য হল ভারতের পশ্চিমবঙ্গ রাজ্যের কলকাতা মহানগরের আলিপুরে অত্যাধুনিক প্রযুক্তিতে নির্মিত বিশ্বমানের একটি প্রেক্ষাগৃহ। বাংলার প্রখ্যাত কবি, নাট্যকার ও গীতিকার দ্বিজেন্দ্রলাল রায়ের সম্মানে প্রেক্ষাগৃহটির নামকরণ করা হয় \"ধনধান্য\" ।\n\n\n== ইতিহাস ==\n২০১৭ খ্রিস্টাব্দের ডিসেম্বরে কলকাতায় বিশ্বমানের এক প্রেক্ষাগৃহ নির্মাণের পরিকল্পনা করা হয়েছিল। শুরুতে ২০১৯ খ্রিস্টাব্দের ফেব্রুয়ারি রাখা হয়েছিল প্রকল্পটির নির্মাণের সময় সীমা এবং সেই মত ২০১৮ খ্রিস্টাব্দে নির্মাণের কাজ শুরু হয়েছিল। কিন্তু কোভিড-১৯ এর কারণে কাজ বন্ধ হয়ে যায় এবং ২০২১ খ্রিস্টাব্দে যুদ্ধকালীন তৎপরতায় পুনরায় শুরু হয়। প্রায় ৬০০ জন শ্রমিক দিনরাত নির্মাণে যুক্ত ছিলেন এবং ২০২২ খ্রিস্টাব্দে প্রায় সাড়ে চারশো কোটি টাকায় নির্মাণ কাজ সম্পন্ন হলে ২০২৩ খ্রিস্টাব্দের ১৩ এপ্রিল বৃহস্পতিবার পশ্চিমবঙ্গের মুখ্যমন্ত্রী দ্বারোদ্ঘাটন করেন। প্রেক্ষাগৃহের নির্মাণে ৩৭০০ মেট্রিক টনের স্টিলের ব্যবহার করা হয়েছে। শঙ্খের নকশার জন্য ফ্রান্স থেকে আনা হয় জিংকের শীট এবং আয়ারল্যান্ড থেকে আনা তিরিশ হাজার বাতির ব্যবহার করা হয়েছে\n\n\n== গঠন ==\nপ্রেক্ষাগৃহটি পশ্চিমবঙ্গের মুখ্যমন্ত্রীর ভাবনায় মঙ্গলের প্রতীক - শঙ্খ বা শাঁখের আদলে তৈরি করা হয়েছে। অডিটোরিয়াম থেকে ব্যাঙ্কোয়েট, ৩০০ আসনের স্ট্রিট থিয়েটার কর্নার থেকে মাল্টিপারপাস হল সম্বলিত ছয় তলার বিশাল প্রেক্ষাগৃহটি লোহার কাঠামোয় তৈরি। ৪.৫ একরের পরিসরে প্রেক্ষাগৃহটি দৈর্ঘ্যে ৫১০ ফুট এবং প্রস্থে ২১০ ফুট। প্রেক্ষাগৃহের মূল সভাঘরটি ২০০০ আসন বিশিষ্ট। এছাড়াও ৫৪০ ও ৩৫০ আসন বিশিষ্ট আরও দু’টি ছোট সভাঘর রয়েছে। ল্পীদের থাকার জন্য রয়েছে ১৫ শয্যার ডরমেটোরি। এছাড়াও ভবনটিতে অতিথি নিবাস, রেস্টুরেন্ট, ক্যাফেটেরিয়া, ভিআইপি লাউঞ্জ, মিডিয়া লাউঞ্জ এবং একটি কনভেনশন সেন্টার রয়েছে।\nকমপ্লেক্সটি এলভি/এভি সিস্টেম, সোলার সিস্টেম, বিল্ডিং ম্যানেজমেন্ট সিস্টেম ইত্যাদি ব্যবহার করে\nপ্রেক্ষাগৃহের বেসমেন্টে রয়েছে গাড়ি পার্কিং-এর পরিসর। সঠিক বায়ুচলাচল সহ দুটি স্তরে প্রায় ৩০০ টি গাড়ি পার্কিং-এর সুব্যবস্থা রয়েছে।\n\n\n== গ্যালারি ==\n\n\n== তথ্যসূত্র =="}