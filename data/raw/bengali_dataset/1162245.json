{"pageid": 1162245, "title": "গোলাম মোস্তফা বর্ধমানী", "url": "https://bn.wikipedia.org/wiki?curid=1162245", "content": "গোলাম মোস্তফা বর্ধমানী (আরবি: غلام مصطفى البردواني) ছিলেন ১৮ শতাব্দীর একজন আলেমে দ্বীন এবং কবি। তিনি পশ্চিম বাংলার বর্ধমানের লোক ছিলেন। বাখান আব্দুল হাই লখনভি এবং মোহম্মদ ইসহাক ভট্টির গ্রন্থে তার নামের উল্লেখ পাওয়া যায় যেখানে তাঁকে ইসলামী আইনশাস্ত্র ক্ষেত্রের একজন বিশিষ্ট আলেম হিসেবে পরিচিত করিয়ে দেওয়া হয়।\n\n\n== জীবনী ==\nগোলাম মোস্তফা সুবাহ বাংলার বর্ধমানের একটি সম্ভ্রান্ত বাঙ্গালী মুসলিম খান্দানে জন্মগ্রহণ করেছিলেন। মশহুর আলেম আব্দুল আলী বাহারুল উলুমের শাগরেদ ছিলেন এবং হানাফী মজহবের অনুসারী ছিলেন। ইসলামী শিক্ষার তালিম নিয়ে, বর্ধমানী সাহেব বহু বছর হিন্দুস্তানের ইটাওয়া শহরের মুফতি হিসাবে দিন কাটান। তারপর, বর্ধমানী সাহেব হিন্দুস্তান থেকে বাংলায় ফিরে নিজবাড়ি বর্ধমানের কাছাকাছি বীরভূম জেলায় স্থানান্তরিত হন ও সেখানে বাকী জীবন পার করেন। বর্ধমানী সাহেব ফার্সী ভাষার একজন জবরদস্ত কবিও ছিলেন।\n\n\n== তথ্যসূত্র =="}