{"pageid": 1198246, "title": "ফয়সাল আহমেদ ফাহিম", "url": "https://bn.wikipedia.org/wiki?curid=1198246", "content": "মোহাম্মদ ফয়সাল আহমেদ ফাহিম (জন্ম: ২৪ ফেব্রুয়ারি ২০০২; ফয়সাল আহমেদ নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ ফুটবল প্রিমিয়ার লিগের ক্লাব ঢাকা আবাহনী এবং বাংলাদেশ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় হিসেবে খেলেন।\n২০১৪–১৫ মৌসুমে, মাত্র ১২ বছর বয়সে, বাংলাদেশী ফুটবল ক্লাব মাসুমপুরের যুব পর্যায়ের হয়ে খেলার মাধ্যমে ফাহিম ফুটবল জগতে প্রবেশ করেছেন এবং পরবর্তীকালে সিলেট এবং বিকেএসপির যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, বাংলাদেশী ক্লাব সাইফের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; সাইফের হয়ে চার মৌসুমে ৫৭ ম্যাচে ১১টি গোল করার পর ২০২২–২৩ মৌসুমে তিনি ঢাকা আবাহনীতে যোগদান করেছেন।\n২০১৬ সালে, ফাহিম বাংলাদেশ অনূর্ধ্ব-১৫ দলের হয়ে বাংলাদেশের বয়সভিত্তিক পর্যায়ে অভিষেক করেছিলেন। প্রায় চার বছর যাবত বাংলাদেশের বয়সভিত্তিক দলের হয়ে খেলার পর, তিনি ২০২১ সালে বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমোহাম্মদ ফয়সাল আহমেদ ফাহিম ২০০২ সালের ২৪শে ফেব্রুয়ারি তারিখে বাংলাদেশের সিরাজগঞ্জে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফাহিম বাংলাদেশ অনূর্ধ্ব-১৫, বাংলাদেশ অনূর্ধ্ব-১৮ এবং বাংলাদেশ অনূর্ধ্ব-২৩ দলের হয়ে খেলার মাধ্যমে বাংলাদেশের প্রতিনিধিত্ব করেছেন। ২০১৬ সালে বাংলাদেশ অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। বাংলাদেশের বয়সভিত্তিক দলের হয়ে তিনি প্রায় ৪ বছরে ১৮ ম্যাচে অংশগ্রহণ করে ৯টি গোল করেছেন।\n২০২১ সালের ১৩ই নভেম্বর তারিখে, ১৯ বছর, ৮ মাস ও ২০ দিন বয়সে, বাম পায়ে ফুটবল খেলায় পারদর্শী ফাহিম মালদ্বীপের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি বাংলাদেশ ২–১ গোলের ব্যবধানে জয়লাভ করেছিল। বাংলাদেশের হয়ে অভিষেকের বছরে ফাহিম সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২০ ডিসেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ফয়সাল আহমেদ ফাহিম  (ইংরেজি)  \nট্রান্সফারমার্কেটে ফয়সাল আহমেদ ফাহিম (ইংরেজি) \nওয়ার্ল্ডফুটবল.নেটে ফয়সাল আহমেদ ফাহিম (ইংরেজি) \nইএসপিএন এফসিতে ফয়সাল আহমেদ ফাহিম (ইংরেজি) \nন্যাশনাল-ফুটবল-টিমস.কমে ফয়সাল আহমেদ ফাহিম (ইংরেজি)"}