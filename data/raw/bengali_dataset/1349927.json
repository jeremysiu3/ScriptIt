{"pageid": 1349927, "title": "অনুপুঙ্খ তথ্যাদি", "url": "https://bn.wikipedia.org/wiki?curid=1349927", "content": "অনুপুঙ্খ তথ্যাদি বলতে কোনও চুক্তি, অঙ্গীকার (গ্যারান্টি বা ওয়ারেন্টি), বিজ্ঞাপন বা আইনি দলিলের সেই অংশকে বোঝায় যেটিতে পাঠকের অবগতির উদ্দেশ্যে শর্তাবলী, দাবিত্যাগ, বাধ্যবাধকতা, বাধানিষেধ, সীমাবদ্ধতা, ইত্যাদি সংক্রান্ত গুরুত্বপূর্ণ খুঁটিনাটি তথ্য সাধারণত মূল পাঠ্যের তুলনায় অপেক্ষাকৃত ছোট হরফে মুদ্রিত থাকে। অনুপুঙ্খ তথ্যাদিকে ইংরেজিতে \"স্মল প্রিন্ট\" (Small print) বা \"ফাইন প্রিন্ট\" (Fine print) বলা হয়।\nগুঁড়িগুঁড়ি ছোট হরফে লেখা থাকে বলে ও পড়তে কষ্ট হয় বলে অনেক সময় পাঠক এই অনুপুঙ্খ তথ্যগুলি না-ও পড়তে পারে, ফলে পরবর্তীতে চুক্তির কোন শর্ত অজ্ঞতাবশত ভঙ্গ করতে পারে। সাধারণত আনুষ্ঠানিক চুক্তিতে সমস্ত শর্তাবলীর (অনুকূল ও প্রতিকূল) উল্লেখ থাকতে হয়, কিন্তু যদি কীভাবে (হরফের আকৃতি, রঙ, ইত্যাদি) সেগুলি লেখা হবে, সে ব্যাপারে যদি কোনও বিনির্দেশ (বিশেষ নির্দেশনা) না দেওয়া থাকে, তাহলে অনুকূল শর্তাবলীকে বড় হরফে ও আকর্ষণীয় রূপে এবং প্রতিকূল শর্তাবলীকে ক্ষুদ্র হরফে লেখার চল রয়েছে। ফলে চুক্তি স্বাক্ষরকারীর প্রতারিত হবার সম্ভাবনা থাকে।\n\n\n== আরও দেখুন ==\nচুম্বক হার\nট্রোজান ঘোড়া (ব্যবসা)\nগোপনীয়তা নীতি#সমালোচনা\n\n\n== তথ্যসূত্র ==\n\n\n== আরও পড়ুন ==\nSullivan, Missy (ফেব্রুয়ারি ২০১২)। \"Attack of the Fine Print\"। SmartMoney। \n\n\n== বহিঃসংযোগ ==\nmouseprint.org, a collection of ads with fine print\nPBS Frontline - The Secret History of the Credit Card\nAOL \"health food\" claims\nFine print tricks used by car dealerships"}