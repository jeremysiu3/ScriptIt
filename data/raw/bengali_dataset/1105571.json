{"pageid": 1105571, "title": "বাংলাদেশ জমিয়তে তালাবায়ে আরাবিয়া", "url": "https://bn.wikipedia.org/wiki?curid=1105571", "content": "বাংলাদেশ জমিয়তে তালাবায়ে আরাবিয়া ভারতীয় উপমহাদেশের উল্লেখযোগ্য ঐতিহাসিক বিপ্লবী ছাত্র সংগঠন। সংগঠনটি সেই সময়ে বঙ্গ-আসাম জমিয়তে তালাবায়ে আরাবিয়া প্রতিষ্ঠা হয়েছিলো, যাকে সংক্ষেপে জমিয়তে তালাবায়ে আরাবিয়া বলা হতো। সংগঠনটি ১৯২৯ সালে প্রতিষ্ঠা লাভ করার পর থেকে মাদ্রাসা শিক্ষার্থীদের আন্দোলন ও সাধারণ শিক্ষার্থীদের আন্দোলনে বিশেষ ভূমিকা রেখেছে। সংগঠনটির বর্তমান সভাপতি আ: কাইয়ুম। এছাড়াও মাদ্রাসা শিক্ষার্থীদের নানাবিধ আন্দোলনে তারা সোচ্চার ভূমিকা পালন করে থাকে।\n\n\n== ইতিহাস ==\nমাদ্রাসার উচ্চশিক্ষার জন্য কেন্দ্রীয় অধিভুক্তি ক্ষমতা সম্পন্ন ইসলামি আরবি বিশ্ববিদ্যালয় প্রতিষ্ঠার আন্দোলনকে সুসংগঠিত করার জন্য ১৯২৯ সালে কলকাতার মুসলিম হলে সম্মেলনের মাধ্যমে সংগঠনটি প্রতিষ্ঠা লাভ লাভ করে। ফুরফুরার পীর সাহেব আবু বকর সিদ্দিকির পৃষ্ঠপোষকতায় সংগঠনটি দ্রুত অগ্রসর হয়। সেই সময়ে সংগঠনটির নেতৃত্ব গ্রহণ করেন মুসলিম সাংবাদিক মাওলানা আকরাম খাঁ ও মাওলানা মনিরুজ্জামান ইসলামাবাদী, ছিলেন । এছাড়াও মাওলানা নূর মুহম্মদ আজমী, মাওলানা ওবায়দুল হক বিশেষ দায়িত্ব পালন করেছিলেন।\nসংগঠনটি বাংলাদেশের ইসলামি বিশ্ববিদ্যালয় প্রতিষ্ঠায় বিশেষ ভূমিকা পালন করেছে এবং ইসলামী বিশ্ববিদ্যালয় কুষ্টিয়া ও ইসলামি আরবি বিশ্ববিদ্যালয় প্রতিষ্ঠায় প্রত্যক্ষ অবদান রেখেছে।\n\n\n== লক্ষ্য-উদ্দেশ্য ==\n১৯২৯ সালে এই সংগঠনটি কলকাতা আলিয়া মাদ্রাসা (বর্তমানে আলিয়া বিশ্ববিদ্যালয়) কেন্দ্রিক প্রতিষ্ঠা হয়েছিলো। সংগঠনটির উদ্দেশ্য ছিলো মাদ্রাসা শিক্ষাকে আধুনিকরণ করা, যুগোপযোগী শিক্ষার সাথে সমন্বয় সাধন করা, মাদ্রাসা শিক্ষার্থীদের দাবী আদায় করা প্রভৃতি।\n\n\n== আরও দেখুন ==\nবাংলাদেশের আলিয়া মাদ্রাসা তালিকা\nবাংলাদেশের কওমি মাদ্রাসা তালিকা\n\n\n== তথ্যসূত্র =="}