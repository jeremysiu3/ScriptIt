{"pageid": 1094163, "title": "মুসা ইয়ামিন", "url": "https://bn.wikipedia.org/wiki?curid=1094163", "content": "মুসা ইয়ামিন (ইংরেজি: Moosa Yaamin; জন্ম: ২৯ ডিসেম্বর ১৯৯২) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০১২–১৩ মৌসুমে, মালদ্বীপীয় ফুটবল ক্লাব অল ইয়ুথ লিঙ্কেজের যুব পর্যায়ের হয়ে খেলার মাধ্যমে মুসা ফুটবলের যুব পর্যায়ে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১০–১১ মৌসুমে, মালদ্বীপীয় ক্লাব তুড্ডুর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; তুড্ডুর হয়ে মাত্র এক মৌসুমে ১৪ ম্যাচে অংশগ্রহণ করার পর ২০১১–১২ মৌসুমে তিনি অল ইয়ুথ লিঙ্কেজে যোগদান করেছেন। অল ইয়ুথ লিঙ্কেজে দুই মৌসুম অতিবাহিত করার পর নিউ রেডিয়েন্টের সাথে চুক্তি স্বাক্ষর করেছেন। ২০১৪–১৫ মৌসুমে, তিনি নিউ রেডিয়েন্ট হতে মালদ্বীপীয় ক্লাব মাজিয়ায় যোগদান করেছেন।\n২০১২ সালে, মুসা মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পর, তিনি একই বছরে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৬ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমুসা ইয়ামিন ১৯৯২ সালের ২৯শে ডিসেম্বর তারিখে মালদ্বীপে জন্মগ্রহণ করেছেন।\n\n\n== আন্তর্জাতিক ফুটবল ==\nমুসা মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। মালদ্বীপ অনূর্ধ্ব-২৩ দলের হয়ে তিনি ২০১৪ এশিয়ান গেমসে অংশগ্রহণ করেছেন, তবে তার দল উক্ত আসরের গ্রুপ পর্ব থেকেই [[বিদায় নিয়েছিল। এই আসরে তিনি ৩ ম্যাচে ১টি গোল করেছিলেন। মালদ্বীপের বয়সভিত্তিক দলের হয়ে তিনি ৯ ম্যাচে অংশগ্রহণ করে ১টি গোল করেছেন। তিনি ২০১৪ সালের ২২শে সেপ্টেম্বর তারিখে অনুষ্ঠিত ২০১৪ এশিয়ান গেমসে পূর্ব তিমুর অনূর্ধ্ব-২৩ দলের বিরুদ্ধে মালদ্বীপের বয়সভিত্তিক দলের হয়ে প্রথমবারের মতো গোল করেছেন।\n২০১২ সালের ২৯শে আগস্ট তারিখে, মাত্র ১৯ বছর ও ৮ মাস বয়সে, ডান পায়ে ফুটবল খেলায় পারদর্শী মুসা ক্যামেরুনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৮০তম মিনিটে আক্রমণভাগের খেলোয়াড় আসাদুল্লা আব্দুল্লার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে খেলেছিলেন। ম্যাচটি ক্যামেরুন ১–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে মুসা সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মুসা ইয়ামিন  (ইংরেজি)  \nট্রান্সফারমার্কেটে মুসা ইয়ামিন (ইংরেজি) \nওয়ার্ল্ডফুটবল.নেটে মুসা ইয়ামিন (ইংরেজি) \nইএসপিএন এফসিতে মুসা ইয়ামিন (ইংরেজি) \nন্যাশনাল-ফুটবল-টিমস.কমে মুসা ইয়ামিন (ইংরেজি)"}