{"pageid": 1322977, "title": "খুনজা হুমায়ুন বেগম", "url": "https://bn.wikipedia.org/wiki?curid=1322977", "content": "খুনজা হুমায়ুন বেগম, যিনি কুর্জা সুলতানা, খানজাদা হুমায়ুন সুলতানা এবং খুনজাহ হুমায়ুন (১৫৭১ সাল) নামেও পরিচিত, তিনি ১৫৬৫ সাল থেকে ১৫৭১ সাল পর্যন্ত ছিলেন আহমেদনগর সালতানাতের রিজেন্ট, তিনি নিজের ছেলে সুলতান মুর্তজা নিজাম শাহের নাবালকত্বের সময় এই দায়িত্ব পালন করেছিলেন।\n\n\n== জীবন ==\nখুনজা হুমায়ুন বেগম প্রথম সুলতান হোসেন নিজাম শাহের সাথে বিবাহ বন্ধনে আবদ্ধ হন। তাঁর পুত্রের নাম ছিল প্রথম মুর্তজা নিজাম শাহ।\n১৫৬৫ সালে, তিনি বিধবা হয়েছিলেন এবং তাঁর নাবালক ছেলে সিংহাসনে আরোহণ করেছিল। ছেলে নাবালক থাকার কারণে, শাসন করার জন্য একটি রিজেন্সি নিয়োগ করা হয়েছিল এবং তিনি পুত্রের রিজেন্ট হয়েছিলেন। তাঁকে যোগ্যতা, প্রতিভা এবং গুণাবলীর ক্ষেত্রে একজন বিশিষ্ট ব্যক্তি হিসাবে বর্ণনা করা হয়েছিল। তিনি প্রথমে কাসিম বেগ তাবরেজি, তারপর মাওলানা ইনায়াতুল্লাহকে ওয়াকিল ও পেশওয়ার পদে নিযুক্ত করেন, কিন্তু তারা তাঁর সাথে সহমত হয়ে কাজ করতে পারেনি এবং অবশেষে তিনি তাঁর তিন ভাই তাজ খান, আইন-উল-মুলক এবং ইতিবার খানকে দরবারের কাজ করার জন্য নিযুক্ত করেন।\nতিনি পেনুকোন্ডার ভেঙ্কটাদারি এবং ইব্রাহিম কুতুব শাহের সাথে জোট করে বিজাপুরের বিরুদ্ধে যুদ্ধ পরিচালনা করেন, কিন্ত যুদ্ধে পরাজিত হন। তিনি বিজাপুরের বিরুদ্ধে তুফাল খানের সাথে জোটবদ্ধ হয়ে দ্বিতীয় যুদ্ধ পরিচালনা করেন, কিন্তু সেটিতেও পরাজিত হন।\nসামরিক ব্যর্থতা এবং সম্পর্ক নিয়ে তাঁর পক্ষপাতিত্বের কারণে তাঁর শাসন জনপ্রিয়তা অর্জন করতে পারেনি। ১৫৬৯ সালে যখন আলী আদিল শাহ রাজ্য আক্রমণ করেন তখন তাঁর অপ্রিয়তা একটি গুরুত্বপূর্ণ পর্যায়ে চলে এসেছিল। এই সুযোগে আদিল শাহ কোন্ডনা জয় করেন এবং সেখানে ধারুর দুর্গ স্থাপন করেন। ১৫৬৯ সালে, খুনজা বেগমকে রাজ্যচ্যুত করার এবং তাঁর ছেলেকে আইনগতভাবে সংখ্যাগরিষ্ঠ ঘোষণা করার প্রথম প্রচেষ্টা হয়েছিল। তাঁর ছেলের কোরআন শিক্ষক মাওলানা হুসেন তাবরেজি নিজের ছাত্রকে রাজি করান যাতে সে নিজের মাকে জব্দ করে পদচ্যুত করার জন্য দুর্বৃত্তদের ভাড়া করে। কিন্তু তাঁর ছেলে নিজের মন পরিবর্তন করে এবং মাকে সতর্ক করে দেয়। ষড়যন্ত্রকারীরা, যাদের মধ্যে খাজা মিরক দবির এবং সাইদ মুর্তজা আলিয়া ছিল, তারা আদিল শাহের কাছে পালিয়ে যায়। পরে বেগম তাদের ক্ষমা করে দেন।\nতিনি এবং তাঁর ছেলে কিশওয়ার খান লারির দখল পরিদর্শনের জন্য একটি অভিযানে রওনা হন। দুই নিজাম শাহী পদাধিকারী তাঁর ছেলেকে বলে হাবশ খানকে তার মায়ের কাছে পাঠাতে এবং জানাতে যে \"তিনি আর জনসাধারণের কাজে নিয়োজিত না থাকলে সে খুশি হবে\", এবং তাঁকে অন্যান্য রাজকন্যাদের মতো পর্দা করতে হবে। এর প্রতিক্রিয়া হিসাবে, বেগম একটি ঘোড়ায় আরোহণ করেন এবং নিজে একটি ধনুক ও তলোয়ারে সজ্জিত হয়ে ষড়যন্ত্রকারীদের গ্রেপ্তার করেন। কিন্তু তিনি হাবশ খানের কাছে পরাজিত হন, সে তাকে গ্রেফতার করতে সফল হয়। তাঁর ভাইয়েরা খাজা মিরকের কাছে গ্রেফতারি এড়াতে পালিয়ে যায়। তিনি তাঁর ছেলের করা একটি অভ্যুত্থানে ক্ষমতাচ্যুত হন। পুত্র নিজাম শাহী অভিজাতদের সমর্থনে নিজেকে সংখ্যাগরিষ্ঠ ঘোষণা করেছিলেন। বেগমকে শিবনের দুর্গে বন্দী করা হয়।\n\n\n== সন্তান ==\nমুর্তজা নিজাম শাহ প্রথম, আহমেদনগরের সুলতান;\nবুরহান নিজাম শাহ দ্বিতীয়, আহমেদনগরের সুলতান;\nচাঁদ বিবি, বিজাপুরের সুলতান প্রথম আলী আদিল শাহ বিয়ে করেন। পরবর্তীকালে বিজাপুর ও আহমেদনগরের রিজেন্ট হন।\nবিবি খাদিজা, জামাল-উদ-দীন হাসান অজুকে বিবাহ করেন।\n\n\n== তথ্যসূত্র =="}