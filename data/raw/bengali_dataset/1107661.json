{"pageid": 1107661, "title": "পিতলগঞ্জ–কুর্মিটোলা এভিয়েশন ডিপো তেল পাইপলাইন", "url": "https://bn.wikipedia.org/wiki?curid=1107661", "content": "পিতলগঞ্জ–কুর্মিটোলা এভিয়েশন ডিপো তেল পাইপলাইন  হচ্ছে বাংলাদেশের পিতলগঞ্জ থেকে শাহজালাল আন্তর্জাতিক বিমানবন্দর সংলগ্ন কুর্মিটোলা এভিয়েশন ডিপো পর্যন্ত তেল পরিবহনের লক্ষ্যে নির্মাণাধীন একটি পাইপলাইন। পাইপলাইনটির নির্মাণ কাজ শেষ হবে ২০২২ সালে।\n\n\n== ইতিহাস ==\nসহজে হযরত শাহজালাল আন্তর্জাতিক বিমানবন্দরে উড়োজাহাজের জ্বালানি তেল সরবরাহের লক্ষ্যে বাস্তবায়ন হচ্ছে জেট-১ পাইপলাইন ফ্রম পিতলগঞ্জ টু কুর্মিটোলা এভিয়েশন প্রকল্পটি। পিতলগঞ্জ থেকে কুর্মিটোলা এভিয়েশন ডিপো পর্যন্ত স্থাপন হবে প্রায় ১৬ কিলোমিটার ৮ ইঞ্চি ব্যাসের পাইপলাইন। তবে এ কাজের মেয়াদ ছিল ২০১৭ থেকে ২০১৯ সালের জানুয়ারি পর্যন্ত। পরে এক বছর পাঁচ মাস বাড়িয়ে ২০২০ সালের জুন পর্যন্ত নির্ধারণ করা হয় বাস্তবায়নকাল। ইপিসি ঠিকাদার হিসেবে বাংলাদেশ নৌবাহিনী এটি বাস্তবায়ন করছে। এতে ব্যয় ধরা হয়েছে ২২৮ কোটি টাকা ৫০ লাখ টাকা। তবে জ্বালানি বিভাগ সূত্রে জানা যায়, প্রকল্পটির কাজ অনেকদূর এগিয়ে গেলেও পুরোপুরি শেষ হতে আরও সময় লাগবে। অবশ্য কাজের গতি ত্বরান্বিত করতে বিভিন্ন সংস্থা নিয়মিত বৈঠক করছে।\n\n\n== তথ্যসূত্র =="}