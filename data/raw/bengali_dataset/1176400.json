{"pageid": 1176400, "title": "মুহাম্মদ তরিকুল ইসলাম", "url": "https://bn.wikipedia.org/wiki?curid=1176400", "content": "মুহাম্মদ তরিকুল ইসলাম একজন বাংলাদেশি কুরআনের হাফেজ। তিনি ২০১৭ সালে দুবাই আন্তর্জাতিক কুরআন প্রতিযোগিতার ২১ তম আসরে কুরআন তিলাওয়াতে প্রথম স্থান অর্জন করেন। এই প্রতিযোগিতায় বিশ্বের ১০৩টি দেশের প্রতিযোগীরা অংশগ্রহণ করে। এছাড়াও তিনি এই আয়োজনের 'সুরেলা কণ্ঠ’ ক্যাটাগরিতেও চতুর্থ হয়েছেন। সব মিলিয়ে তিনি আড়াই লাখ দিরহাম (প্রায় ৫৬ লাখ টাকা) অর্থমূল্যের পুরস্কার পেয়েছেন।\n\n\n== জীবনী ==\nতরিকুল ইসলাম ২০০৪ সালে কুমিল্লা জেলার দাউদকান্দি উপজেলার মালিগাঁও গ্রামে জন্মগ্রহণ করে। তার পিতার নাম মো. আবু বকর সিদ্দিক, তিনি একজন অবসরপ্রাপ্ত হাইস্কুল শিক্ষক, বর্তমানে ঢাকায় একটি মসজিদে ইমামতি করেন। তার মা একজন গৃহিণী, তার গ্রাম মালিগাঁও-তে পরিবারের সাথেই অবস্থান করেন। তরিকুল তার সাত ভাই বোনের মধ্যে তরিকুল পঞ্চম সন্তান। তিনি ঢাকার যাত্রাবাড়ীতে অবস্থিত মারকাজুত তাহফিল ইন্টারন্যাশনাল মাদরাসায় পড়াশোনা করেন। এই মাদ্রাসায় তিনি হাফেজ নেছার আহমদ আন নাছিরীর নিকট কুরআন তিলাওয়াত শিখছেন। এর পাশাপাশি তিনি আলিয়া মাদ্রাসায়ও পড়াশোনা করছেন।\n\n\n== পুরস্কার ==\nবাংলাদেশের অভ্যন্তরীণ জাতীয় পর্যায়ের কুরআন তিলাওয়াত প্রতিযোগিতায় নির্বাচিত হয়ে তিনি কুরআন তিলাওয়াতের আন্তর্জাতিক আসরে অংশগ্রহণ করেছে। তার প্রাপ্ত পুরস্কারসমূহ:\n\n২০১৪ সালে মাছরাঙা টেলিভিশনে ‘আল কোরআনের আলো’ প্রতিযোগিতায় ২য় স্থান।\n২০১৫ সালে বাংলাভিশনে ‘পবিত্র কোরআনের আলো’ প্রতিযোগিতায় ৬ষ্ঠ স্থান।\n২০১৭ সালে এনটিভিতে পিএইচপি কোরআনের আলো প্রতিযোগিতায় ৫ম স্থান।\n২০১৭ সালে হুফফাজুল কোরআন ফাউন্ডেশনের ‘জাতীয় হিফজুল কোরআন প্রতিযোগিতায়’ ২য় স্থান।\n২০১৭ সালে দুবাই আন্তর্জাতিক কুরআন প্রতিযোগিতায় কুরআন তিলাওয়াতে ১ম স্থান।\n২০১৭ সালে দুবাই আন্তর্জাতিক কুরআন প্রতিযোগিতার সুরেলা কণ্ঠ’ ক্যাটাগরিতেও ৪র্থ স্থান।\n২০১৮ সালে কুয়েত আন্তর্জাতিক কুরআন তিলাওয়াত প্রতিযোগিতায় ৯ম স্থান।\n\n\n== আরো দেখুন ==\nআবু রায়হান\nনাজমুল হাসান (ক্বারী)\nনাজমুস সাকিব\nমোহাম্মাদ জাকারিয়া\nসালেহ আহমদ তাকরীম\n\n\n== তথ্যসূত্র =="}