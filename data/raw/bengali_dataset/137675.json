{"pageid": 137675, "title": "জি২০", "url": "https://bn.wikipedia.org/wiki?curid=137675", "content": "দ্যা গ্রুপ অব টোয়েন্টি ফিন্যান্স মিনিস্টারস অ্যান্ড সেন্ট্রাল ব্যাংক গভর্নরস (জ়ি-২০, জি২০, গ্রুপ অব টোয়েন্টি) হল বিশ্বের ২০টি দেশের অর্থমন্ত্রী ও তাদের কেন্দ্রীয় ব্যাংকসমূহের গভর্নরের সমন্বয়ে গঠিত একটি জোট বা গ্রুপ। এটি ১৯৯৯ সালে আন্তর্জাতিক আর্থিক স্থিতিশীলতা উন্নয়ন সম্পর্কিত নীতি আলোচনার লক্ষ্য নিয়ে প্রতিষ্ঠিত হয়। গ্রুপের সদস্য দেশ ১৯টি এবং এর সাথে ইউরোপীয় ইউনিয়নও অন্তর্ভুক্ত এবং ইউরোপীয় কাউন্সিলের প্রেসিডেন্ট ও ইউরোপীয় সেন্ট্রাল ব্যাংক ইউরোপীয় ইউনিয়নের প্রতিনিধিত্ব করে থাকে। জি২০ দেশসমূহের রাষ্ট্রপ্রধান ও সরকারপ্রধানগণও গ্রুপের সম্মেলনে তাদের নিজ নিজ দেশের পক্ষে প্রতিনিধিত্ব করেন। সমষ্টিগতভাবে জি২০–এর অন্তর্ভুক্ত দেশসমূহ পৃথিবীর মোট জাতীয় উৎপাদনের ৮৫%, বিশ্বের মোট বাণিজ্যের ৮০% ও পৃথিবীর দুই-তৃতীয়াংশ জনসংখ্যা গঠন করে। \n২০২০ সালের হিসাব মতে, এই গ্রুপের ২০ জন সদস্য: আর্জেন্টিনা, অস্ট্রেলিয়া, ব্রাজিল, কানাডা, চীন, ফ্রান্স, ইউরোপীয় ইউনিয়ন, জার্মানি,মেক্সিকো, ইন্দোনেশিয়া, ইতালি, জাপান, ভারত, রাশিয়া, সৌদি আরব, দক্ষিণ আফ্রিকা, দক্ষিণ কোরিয়া, তুরস্ক, যুক্তরাজ্য ও মার্কিন যুক্তরাষ্ট্র। স্পেন এই জোটের স্থায়ী আমন্ত্রিত অতিথি। \nকানাডার সাবেক অর্থমন্ত্রী পল মার্টিন সর্বপ্রথম জি২০ গঠনের প্রস্তাব পেশ করেন। বিশ্বের প্রধান ও উদীয়মান অর্থনৈতিক শক্তিসম্পন্ন দেশসমূহের মধ্যে পারস্পরিক সহযোগিতা, আর্থিক স্থিতিশীলতা বজায় রাখা ইত্যাদি ছিল জি২০ গঠনের উদ্দেশ্য এবং ২০০৯ সালের ২৫শে সেপ্টেম্বর জি২০ এর নেতারা ঘোষণা দেন যে, জি৮ কে জি২০ অদূর ভবিষ্যতে প্রতিস্থাপন করবেন।  ২০১১ সাল থেকে গ্রুপটির বার্ষিক সম্মেলন নিয়মিত অনুষ্ঠিত হয়েছে। \nএর সর্বশেষ সম্মেলন ২০২৩ সালের ৯–১০ সেপ্টেম্বরে ভারতের দিল্লিতে অনুষ্ঠিত হয়। \n\n\n== পদের আবর্তন ==\nকোন সদস্যকে নির্দিষ্ট বছরের জন্য জি-২০ নেতাদের বৈঠকে সভাপতিত্বের দায়িত্ব দেয়া হবে তা নির্ধারণ করতে, ১৯ টি সার্বভৌম দেশকে সর্বোচ্চ চার সদস্যের পাঁচটি ভিন্ন ভিন্ন গ্রুপ-এ বিভক্ত করা হয়। এশীয় দেশগুলোকে গাঢ় করা হলো।\n\n\n== তথ্যসূত্র ==\n\n\n== বহিঃসংযোগ ==\n\nOfficial G-20 website  ওয়েব্যাক মেশিনে আর্কাইভকৃত ৮ ফেব্রুয়ারি ২০১১ তারিখে\n2010 Seoul G20\nG-20 Information Centre  ওয়েব্যাক মেশিনে আর্কাইভকৃত ১৬ ফেব্রুয়ারি ২০১৩ তারিখে from the University of Toronto\nA Guide To Committees, Groups, And Clubs from the International Monetary Fund\nG20 Special Report guardian.co.uk\nIPS News - G20 Special Report"}