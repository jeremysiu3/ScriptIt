{"pageid": 1499304, "title": "আবু বকর আল-নাবুলসি", "url": "https://bn.wikipedia.org/wiki?curid=1499304", "content": "আবু বকর আল-নাবুলসি (মৃত্যু ৯৭৩ বা ৯৭৪), পূর্ণ নাম আবু বকর মুহাম্মাদ ইবন আহমাদ ইবন সাহল ইবন নাসির আর-রামলি (আরবি: محمد بن أحمد بن سهل بن نصر أبو بكر الرملي) ছিলেন একজন সুন্নি মুসলিম পণ্ডিত এবং ফিলিস্তিনি বংশোদ্ভূত ফিকহবিদ, যিনি ফাতেমীয় শাসনের বিরুদ্ধে অবস্থান নিয়েছিলেন। ৯৭১ সালে দামেস্ক ফাতিমিদ শাসনের অধীনে এলে তাকে গ্রেপ্তার করা হয় এবং পরে চামড়া ছিলে হত্যা করা হয়।\n\n\n== গ্রেপ্তার এবং মৃত্যুদণ্ড ==\nআবু বকর আল-নাবুলসি জেরুজালেমে সুন্নি বিরোধী ফাতিমিদের শাসন শুরু হলে দামেস্কে পালিয়ে যান। সেখানে তিনি ফাতিমি শাসক আল-মুইজ লি-দিন আল্লাহর বিরুদ্ধে বক্তব্য দেন এবং তাকে তৎকালীন বাইজেন্টাইন সাম্রাজ্যের তুলনায় আরও নিকৃষ্ট বলে অভিহিত করেন।\n৯৭১ সালে ফাতিমিরা দামেস্ক দখল করলে নতুন গভর্নর আবু মাহমুদ আল-কুতামি আল-নাবুলসিকে গ্রেপ্তার করেন এবং শাসক আল-মুইজ লি-দিন আল্লাহর কাছে হাজির করেন। আল-নাবুলসির বক্তব্য শোনার পর, শাসক তাকে তা প্রত্যাহার করতে বললে তিনি তা দৃঢ়ভাবে প্রত্যাখ্যান করেন। এতে শাসক তার মৃত্যুদণ্ডের নির্দেশ দেন।\nআবু বকর আল-নাবুলসিকে গায়ের চামড়া ছিলে ফেলার মাধ্যমে মৃত্যুদণ্ড কার্যকর করা হয়। ফাতিমি শাসক একজন ইহুদি কসাইকে তার মৃত্যুদণ্ড কার্যকর করার জন্য নিয়োগ করেন। বলা হয়, তার ত্বক তুলে নেওয়ার সময় তিনি অসহ্য যন্ত্রণা সহ্য করেন, কিন্তু ধৈর্য হারাননি। তার যন্ত্রণায় কসাই দয়া পরবশ হয়ে সরাসরি তার বুকে ছুরি চালিয়ে তাকে দ্রুত মৃত্যুর স্বাদ দেন। তার মৃত্যুর তারিখ হিজরি বর্ষপঞ্জি অনুযায়ী ৩৬৩ সালে রেকর্ড করা হয়েছে, যা গ্রেগরিয়ান বর্ষপঞ্জি অনুযায়ী ৯৭৩ বা ৯৭৪ সাল।\n\n\n== আরও দেখুন ==\nমুসলিম পণ্ডিতদের তালিকা\n\n\n== তথ্যসূত্র =="}