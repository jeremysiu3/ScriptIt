{"pageid": 1371670, "title": "দরবার শরীফ", "url": "https://bn.wikipedia.org/wiki?curid=1371670", "content": "দরবার শরীফ বা খানকাহ শরীফ হলো ভারতীয় উপমহাদেশে বিশেষ করে বাংলাদেশ ও ভারতের পশ্চিমবঙ্গ এলাকায় প্রচলিত পীর-মাশায়েখদের সুফিবাদি আধ্যাত্মিক শিক্ষাকেন্দ্র। দরবার শরীফে সাধারণত ইসলামের  অতীন্দ্রিয়বাদ, রহস্যবাদ, ইসলামের অন্তর্নিহিত রূপ, আধ্যাত্মিকতার বিষয়বস্তু নিয়ে আলোচনা করা হয় এবং শিক্ষা প্রদান করা হয়। বাংলাদেশ ও ভারতে এসব দরবার শরীফ ইসলাম প্রচার ও ইসলামি কুসংস্কার দূরীকরণ, ইসলামি শিক্ষা বিস্তৃতকরনের ক্ষেত্রে যথেষ্ট অবদান রেখেছে। বিভিন্ন সময়ে দরবার শরীফ একজন আধ্যাত্মিক সুফি কর্তৃক প্রতিষ্ঠিত হয়, যিনি প্রতিষ্ঠা করেন তাকে দরবারের পীর বলা হয়। এরপর তিনি ইসলামের শরিয়ত ও মারিফত শিক্ষা দেওয়ার জন্য মুসলমানদের মুরিদ করেন। এসব সুফি সাধক দেশের বিভিন্ন স্থানে মাদ্রাসা-মসজিদ স্থাপন করেছেন এবং এসব প্রতিষ্ঠানের প্রধান হিসাবে দায়িত্ব পালন করেছেন। \nদরবার শব্দটি (ফার্সি: دادگاه) মূলত ফার্সি শব্দ থেকে এসেছে যার অর্থ সভা বা রাজসভা; উচ্চপদস্থ ব্যক্তির বৈঠকখানা; আদালত। আর শরীফ শব্দটি (আরবি: شريف) এসেছে আরবি শব্দ থেকে যার অর্থ মহান, অভিজাত, মহানুভব, পবিত্র প্রভৃতি। সেই অর্থে দরবার শরীফ অর্থ মহান রাজসভা বা মহান আদালত, তবে দরবার শরীফ বলতে বাংলাদেশ ও ভারতের পীর-আউলিয়াদের বাসভবন অথবা তাদের আলোচনাসভার স্থানকে বুঝিয়ে থাকে। \n\n\n== ইতিহাস ==\nসূফি ফতেয়ালী ওয়াইসি (রহ) এর অন্যতম খলিফা শাহ সুফি সৈয়দ একরামুল হক (রহ) বাংলাদেশের উত্তরাঞ্চলে ও ভারতের পশ্চিমবঙ্গ,আসাম,ভুটান,বিহার প্রভৃতি স্থানে ইসলামের সুমহান আদর্শ ছড়িয়ে দেন। এবং তিনি একরামিয়া দরবার শরীফের প্রতিষ্ঠাতা। ভারতের হলদিবাড়িতে তার মাজার শরীফ অবস্থিত। তার নামে বাংলাদেশ এবং ভারতে অসংখ্য শিক্ষা প্রতিষ্ঠান গড়ে উঠেছে। যা ইতিহাসে অন্যতম মাইলফলক।\n\n\n== উল্লেখযোগ্য দরবার ==\n\n\n== তথ্যসূত্র =="}