{"pageid": 1029895, "title": "ফিঙে কুলি", "url": "https://bn.wikipedia.org/wiki?curid=1029895", "content": "ফিঙে কুলি বা এশীয় ফিঙেপাপিয়া এটি শ্রীলঙ্কা ও দক্ষিণ-পূর্ব এশিয়ায় পাওয়া যায় এবং গ্রীষ্মকালে হিমালয়ে থেকে কাশ্মীর থেকে  বাংলাদেশের পূর্বে পরিযায়ী হয়ে আসে।\n\n\n== বিবরণ ==\nলম্বায় ২৫ সেন্টিমিটার। স্ত্রী-পুরুষ পাখি দেখতে একই রকম। প্রাপ্তবয়স্ক পাখির মাথা ও ঘাড় ছাড়া সমস্ত দেহ চকচকে কালো। ঘাড়ের পেছনে রয়েছে ক্ষুদ্র সাদা পট্টি, চেরালেজটি তুলনামূলক কম চকচকে। লেজের বাইরের পালকের গোড়ায় রয়েছে সাদা ডোরা। চোখ কালচে বাদামি। ঠোঁট বাদামি-কালো। অপ্রাপ্ত বয়স্কদের দেহ অনুজ্জ্বল কালো। লেজের নিচে সাদা ডোরা। এ ছাড়া মাথায় ও বুকে ফুটকি রয়েছে।\n\n\n== খাদ্যাভাস ==\nএরা মূলত পোকামাকড়, ফল ও ফুলের রস খায়। প্রজনন মৌসুম মে থেকে সেপ্টেম্বর। নিজেরা বাসা বাঁধতে জানে না। পেঙ্গা ও চেরালেজ পাখির বাসায় চুপিসারে ডিম পেড়ে পালিয়ে যায়। যার ফলে ওদের ডিমের সঠিক সংখ্যা নিরূপণ করা যায় না।\n\n\n== তথ্যসূত্র ==\n\n\n== বহিঃসংযোগ =="}