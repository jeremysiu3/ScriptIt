{"pageid": 1093052, "title": "জাতীয় শিশুশ্রম কমিটি (আমেরিকা)", "url": "https://bn.wikipedia.org/wiki?curid=1093052", "content": "ন্যাশনাল চাইল্ড লেবার কমিটি বা জাতীয় শিশুশ্রম কমিটি সংক্ষেপে এনসিএলসি বলা হয়। মার্কিন যুক্তরাষ্ট্রের একটি বেসরকারী, অলাভজনক সংস্থা যা জাতীয় শিশুশ্রম সংস্কার আন্দোলনের প্রধান প্রস্তাবক হিসেবে কাজ করে। এর মিশন হলো-শিশু ও যুবকদের অধিকার, সচেতনতা, মর্যাদা, কল্যাণ এবং শিক্ষার প্রচার করা যা তাদের কাজ এবং কাজের সাথে সম্পর্কিত হয়।\"\nজাতীয় শিশুশ্রম কমিটি বা এনসিএলসির সদর দফতর হলো নিউইয়র্কের ম্যানহাটনে ব্রডওয়েতে। এটি পরিচালনা পর্ষদ দ্বারা পরিচালিত হয়েছিল এবং এর শেষ চেয়ার প্রধান ছিলেন বেটসি ব্র্যান্ড।\n\n\n== গঠন ==\n\nআমেরিকান পাদ্রী এবং লেখক এডগার গার্ডনার মারফিকে সর্বপ্রথম “মারফির আলাবামা চাইল্ড লেবার কমিটি” এবং “নিউইয়র্ক চাইল্ড লেবার কমিটির” মধ্যে একটি সম্মেলনের পর “জাতীয় শিশুশ্রম কমিটির” প্রস্তাব দেওয়ার কৃতিত্ব দেওয়া হয়। সম্মেলনটি ২৫ এপ্রিল ১৯০৪ এ নিউইয়র্ক সিটির কার্নেগি হলে গণসভার মাধ্যমে শেষ হয়। সভায় শ্রমজীবী শিশুদের দুর্দশার সাথে সংশ্লিষ্ট নারী-পুরুষ উভয়েকেই জাতীয় শিশুশ্রম কমিটি গঠনে ব্যাপকভাবে সমর্থন করেন এবং ফেলিক্স অ্যাডলার এর প্রথম চেয়ারম্যান নির্বাচিত হন। নতুন এ সংগঠনটি বিশিষ্ট আমেরিকানদের সমর্থন সংগ্রহের জন্য দ্রুত অগ্রসর হয়। ১৯০৪ সালের নভেম্বরে মাত্র ছয় মাসে এনসিএলসিতে নেতৃস্থানীয় রাজনীতিবিদ, সমাজসেবী, পাদ্রি এবং বুদ্ধিজীবীগণ সদস্যপদ নিয়ে গর্ব করে। তাদের মধ্যে সাবেক রাষ্ট্রপতি গ্রোভার ক্লিভল্যান্ড, দক্ষিণ ক্যারোলিনার সিনেটর বেঞ্জামিন টিলম্যান এবং হার্ভার্ড বিশ্ববিদ্যালয়ের প্রেসিডেন্ট চার্লস ডব্লিউ এলিয়ট। ১৯০৭ এ এনসিএলসি কংগ্রেসের আইনে সনদ দ্বারা নিবন্ধিত হয়। এ সংগঠনের পরিচালক বোর্ডে বিশিষ্ট প্রগতিশীল সংস্কারকদের নাম ছিল। তাদের মধ্যে অন্যতম হলেন, জেন অ্যাডামস, ফ্লোরেন্স কেলি, এডওয়ার্ড থমাস ডেভিস, ডেবোরা ডোনাল্ডস এবং লিলিয়ান ওয়াল্ড। এই বিশিষ্ট সংস্কারকদের নেতৃত্বের কারণে সংস্থাটি অতিরিক্ত সমর্থন আকর্ষণ করতে শুরু করে এবং কর্ম ও আইনী প্রতিকার পাওয়ার দিকে এগিয়ে যায়।\n\n\n== শিশুশ্রম উন্মোচন ==\n\n১৯০০ সালের আদমশুমারি অনুসারে, মার্কিন যুক্তরাষ্ট্রে ১৬ বছরের কম বয়সী মোট ১৭৫২১৮৭ জন (প্রতি ৬ জনে ১ জন) শিশু \"লাভজনক পেশায়\" নিযুক্ত ছিল। ১৮৮০ সালে মজুরির জন্য কাজ করা মোট ১১১৮৩৫৬ জন শিশুর থেকে এই সংখ্যা পঞ্চাশ শতাংশ বৃদ্ধি দেখায়। এই বৃদ্ধির প্রবণতা আমেরিকানদের শঙ্কিত করে। সেই সাথে কৃষিতে শিশুদের ঐতিহ্যগত ভূমিকা সমর্থন করার সময়, আমেরিকান যুবকদের শিল্প কারখানায় সামান্য মজুরির জন্য শ্রম দেওয়ার ধারণাটি ভয়ঙ্কর মনে করে। এই নৈতিক আক্রোশকে পুঁজি করে ১৯০৯ থেকে ১৯২১ সাল পর্যন্ত এনসিএলসি শিশুশ্রমের বিরুদ্ধে অভিযান পরিচালনা করে।\n\n\n== লুইস হাইন এবং জাতীয় শিশুশ্রম কমিটি ==\n\n১৯০৮ সালে ন্যাশনাল চাইল্ড লেবার কমিটি আমেরিকান শিল্পে শিশুশ্রমিকদের নাম নথিভুক্ত করার জন্য সমাজবিজ্ঞানে প্রশিক্ষণপ্রাপ্ত একজন শিক্ষক এবং পেশাদার আলোকচিত্রী লুইস হাইনকে নিয়োগ করেছিলেন, যিনি ফটোগ্রাফিকে শিক্ষামূলক মাধ্যম হিসাবে গ্রহণ করেছিলেন। পরবর্তী দশ বছরে হাইন ডিজাইন করা হাজার হাজার ছবি প্রকাশ করে জাতির হৃদয়কে কাছে টানে। হাইনের শিশুশ্রমের বিষয়গুলিতে মিল, কারখানাসহ সমগ্র মার্কিন যুক্তরাষ্ট্রের অন্যান্য পেশায় নিযুক্ত ছেলেমেয়েকে অন্তর্ভুক্ত করা হয়েছিল। হাইন আমেরিকার তরুণদের বিষণ্ন কাজের মুখোমুখি অবস্থার জন্য অনুপলব্ধ উইন্ডো সরবরাহ করেছিলেন। তাঁর কাজ সম্পর্কে জিজ্ঞাসা করা হলে হাইন বলেছিলেন, \"এমন কিছু দেখাতে চাই যা সংশোধন করতে হবে।\" হাইনের এ কাজের ফলে এনসিএলসি কর্তৃক উপস্থাপিত ফেডারেল শিশুশ্রম বিধিমালার জন্য জনপ্রিয় সমর্থন আসে। প্রকৃতপক্ষে, হিনের ছবি জাতীয় শিশুশ্রমিক কমিটির সামনের বিষয় হয়ে ওঠে এবং এটা আমেরিকায় ডকুমেন্টারি ফটোগ্রাফির প্রথম দিকের উদাহরণ হয়। প্রথম বিশ্বযুদ্ধের পূর্ববর্তী বছরগুলিতে লুইস হাইন একজন প্রভাবশালী ফটো সাংবাদিক ছিলেন। এই বছরগুলিতেই আমেরিকান অর্থনীতি ভাল কাজ করেছিল এবং সর্বকালের সর্বোচ্চ শ্রমের প্রয়োজন ছিল। আর সেটা হলো সস্তা শ্রম। আমেরিকান ব্যবসাকেন্দ্রগুলি কেবল অভিবাসী শ্রমিকদেরই খুঁজছিল না, পাশাপাশি সেখানে শিশুশ্রমও ছিল। কারখানা-ভিত্তিক কাজগুলিতে খুব সুনির্দিষ্টতা ছিল। প্রয়োজনীয় কাজের জন্য একজন শিশু নিখুঁত প্রার্থী ছিল। তাদের ছোট হাত কারখানা-ভিত্তিক কাজগুলিতে উপকারী ছিল। ১৯০০ এর দশকের গোড়ার দিকে শিশুশ্রম বন্ধের দিকে চিন্তাভাবনার পরিবর্তন ঘটেছিল। সংস্কারকদের পক্ষ থেকে বলা হয়, একটি অসুভ চক্র দারিদ্র্যতার সুযোগ নিয়ে অনিবার্যভাবে কারখানায় শিশুদের নিয়োগ করে। তারা দীর্ঘ সময় ধরে তাদের শিক্ষা ও শৈশবকে ছিনিয়ে নিয়েছিল। লুইস হাইন ১৯০০ এর দশকের গোড়ার দিকে জাতীয় শিশুশ্রম কমিটির একজন অনুসন্ধানী ফটো সাংবাদিক হয়েছিলেন। হাইন মাঠে কাজ করা ১৬ বছরের কম বয়সী শ্রমিকদের অনেক ছবি তুলেছিলেন। শিশুশ্রমের ইতিহাসের অনেক বইয়ে তার ছবিগুলোই দেখা যায়। তার ছবিগুলি উচ্চ ঝুঁকিপূর্ণ পরিস্থিতিতে তোলা হয়েছিল যাতে শিশুশ্রমের নেতিবাচক দিকগুলো তুলে ধরা যায়। আমেরিকার অনেক কারখানায় যে শিশুশ্রম ঘটছে তা তদন্ত করতে তার ছবিগুলি জাতীয় শিশুশ্রম কমিটিকে সহায়তা করেছিল। \"হাইন যথেষ্ট চতুরতার সাথে গাছপালাযর ঝাপসা দৃশ্যগুলোকে এড়িয়ে গেছেন। তিনি অনুসন্ধান করেছিলেন যেখানে তাকে স্বাগত জানানো হয়নি, এমন দৃশ্যগুলি ছিঁড়ে ফেলা হয়েছিল যা জনসাধারণের কাছ থেকে লুকিয়ে রাখা হয়েছিল। মাঝে মাঝে তিনি বিপদে পড়েছিলেন ও শারীরিক আক্রমণের ঝুঁকি নিয়েছিলেন যখন কারখানা পরিচালকরা বুঝতে পারছিলেন যে তিনি কী করতে যাচ্ছেন। বিংশ শতাব্দীর প্রথম দিকে আমেরিকায় কর্মরত শিশুদের সত্যিকারের ছবি রেকর্ড করার জন্য তিনি নিজেকে নিয়োজিত রেখেছিলেন। তরুণদের সেবা করার ক্ষেত্রে অবদানের জন্য ১০ জন সম্মানিতকে “লুইস হাইন পুরস্কার” এ পুরস্কৃত করে। নিউইয়র্কে প্রত্যেক বিজয়ীকে ১০০০ ডলার এবং একটি ট্রিপ দেয়া হয়।\n\n\n== শিশুশ্রমের বিরুদ্ধে লড়াই ==\n\n১৯০৪ সালে কার্যক্রম শুরুর পরপরই, জাতীয় শিশুশ্রম কমিটি (এনসিএলসি) রাজ্যজুড়ে শিশুশ্রমিক সংস্কারের পক্ষে ওকালতি শুরু করে। এনসিএলএস-এর দুই আঞ্চলিক নেতা, ওয়েন লাভজয় এবং উত্তরের রাজ্যগুলিতে আলেকজান্ডার ম্যাককেলওয়ে বেশ কয়েকটি রাজ্যকেন্দ্রিক প্রচারণার আয়োজন করেছিলেন। লাভজয় ও ম্যাককেলওয়ে উভয়েই সক্রিয়ভাবে শিশুশ্রম সংগঠিত হওয়ার তদন্ত  করেছেন এবং শ্রম বিধিমালার জন্য রাজ্য আইনসভায় তদবির করেছেন। এনসিএলসি উত্তরের রাজ্যগুলিতে কিছু অগ্রগতি অর্জন করেছিল বঠে কিন্তু ১৯০৭ সালের মধ্যে, ম্যাককেলওয়ে এবং এনসিএলসি দক্ষিণের জনগণের সমর্থন অর্জনে সামান্য সাফল্য অর্জন করেছিল এবং দক্ষিণের রাজ্যে গুরুত্বপূর্ণ মিলগুলোতে  কোন সুদূরপ্রসারী সংস্কার করতে ব্যর্থ হয়েছিল। ফলস্বরূপ, এনসিএলসি শিশুশ্রমের উপর রাজ্যভিত্তিক পুনরায় কাজ করার সিদ্ধান্ত নেয়। ১৯০৭ সালে ইন্ডিয়ানার সিনেটর অ্যালবার্ট জে বেভারিজ শিশুশ্রমের বিরুদ্ধে একটি বিল উপস্থাপন করেন। যদিও বিলটি পরবর্তীতে ভোটে পরাজিত হয়েছিল। তবে এটি শিশুশ্রমের অনেক বিরোধীদের বিশ্বাসকে নাড়া দিয়েছিল এবং এটা সমাধানের জন্য রাজ্যের মধ্যে সহযোগিতা এবং সংহতি সৃষ্টি হয়েছিল। এর প্রতিক্রিয়ায়, এনসিএলসি একটি ফেডারেল শিশু ব্যুরো প্রতিষ্ঠার আহ্বান জানায় যা সমস্ত আমেরিকান শিশুদের পরিস্থিতি তদন্ত করে প্রতিবেদন দেয়। ১৯১২ সালে এনসিএলসি বাণিজ্য ও শ্রম বিভাগে “ইউনাইটেড স্টেটস চিলড্রেন ব্যুরো” প্রতিষ্ঠা করে একটি আইন পাস করতে সফল হয়। রাষ্ট্রপতি উইলিয়াম টাফ্ট ৯ এপ্রিল এই আইনে স্বাক্ষর করেন এবং পরবর্তী ত্রিশ বছরে শিশু ব্যুরো এনসিএলসির সঙ্গে নিবিড়ভাবে কাজ করে এবং রাজ্য ও জাতীয় উভয় স্তরেই শিশুশ্রম সংস্কারের প্রচার করে। ১৯১৫ সালে এনসিএলসি রাজ্য স্তরে তার প্রচেষ্টার বিভিন্ন সাফল্য এবং অন্তর্নিহিত সীমাবদ্ধতার মুখোমুখি হয়ে প্রচেষ্টাগুলিকে ফেডারেল স্তরে নিয়ে যাওয়ার সিদ্ধান্ত নেয়। পেনসিলভেনিয়া কংগ্রেসম্যান এ মিচেল পামার (পরবর্তীতে অ্যাটর্নি জেনারেল) আমেরিকার বেশিরভাগ খনি ও কারখানায় শিশুশ্রম বন্ধের জন্য একটি বিল পেশ করেন। প্রেসিডেন্ট উইলসন এটিকে সাংবিধানিকভাবে অযৌক্তিক বলে মনে করেন এবং ১৫ ফেব্রুয়ারি ১৯১৫ সালে হাউসে ২৩২ ভোটের মধ্যে ৪৪ ভোটে নাকোচ হয়। তিনি এটিকে সেনেটে মরার অনুমতি দেন। তা সত্ত্বেও, আর্থার লিংক এটিকে \"আমেরিকান সাংবিধানিক ইতিহাসের একটি টার্নিং পয়েন্ট\" বলে অভিহিত করেছেন। কারণ এটি প্রথমবারের মতো আইন হিসাবে প্রতিষ্ঠিত করার চেষ্টা করেছিল। এ বিলের মাধ্যমে \"কাজের শর্ত এবং মজুরির উপর যেকোনো ধরনের ফেডারেল নিয়ন্ত্রণকে ন্যায়সঙ্গত করার জন্য কমার্স ক্লজ কমার্স পাওয়ারের ব্যবহার ছিল।\" ১৯১৬ সালে ওকলাহোমার সিনেটর রবার্ট এল ওয়েন এবং কলোরাডোর প্রতিনিধি এডওয়ার্ড কেটিং এনসিএলসির সমর্থিত কেটিং-ওয়েন আইনের দ্বারা আন্তঃরাজ্যে যেকোন ভাবে শিশুশ্রম  নিষিদ্ধ হয়। বিলটি হাউসে ৩৩৭ থেকে ৪৬ এবং সিনেটে ৫০ থেকে ১২ ভোটের ব্যবধানে পাস হয় এবং রাষ্ট্রপতি উড্রো উইলসন দ্য নিউ ফ্রিডম প্রোগ্রামের কেন্দ্রবিন্দু হিসাবে আইনে স্বাক্ষর করেন। ১৯১৮ সালে পাঁচ থেকে চারটি কারণে মার্কিন যুক্তরাষ্ট্রের সুপ্রিম কোর্ট “হ্যামার ভি দাগেনহার্ট” আইনটিকে অসাংবিধানিক বলে মনে করা হয়েছিল। আদালত যদিও শিশুশ্রমকে একটি সামাজিক অনিষ্ট হিসেবে স্বীকার করে কিন্তু কিটিং-ওয়েন আইন বাণিজ্য নিয়ন্ত্রণে কংগ্রেসের ক্ষমতাকে অতিক্রম করেছে বলে মনে করা হয়। বিলটি অবিলম্বে সংশোধন করা হয় এবং সুপ্রিম কোর্ট আবার অসাংবিধানিক বলে গণ্য করে। তারপরে এনসিএলসি একটি ফেডারেল সাংবিধানিক সংশোধনী পাস করার কৌশল পরিবর্তন করে। ১৯২৪ সালে কংগ্রেস হাউসে ২৯৭ থেকে ৬৯ (৬৪ জন বিরত থাকা) এবং ৬১ থেকে ২৩ (১২ জন বিরত) ভোটে শিশুশ্রম সংশোধনী পাস করে। ১৯৩২ সালের মধ্যে মাত্র ছয়টি রাজ্য অনুমোদনের পক্ষে ভোট দিয়েছিল আর চব্বিশটি রাজ্য তা প্রত্যাখ্যান করেছিল। টেকনিক্যালি সংশোধনটি এখনও মুলতুবি রয়েছে এবং এটি মোট আটাশটি রাজ্য দ্বারা অনুমোদিত হয়েছে। সংবিধানে এটি অন্তর্ভুক্ত করার জন্য আরো দশটি রাজ্যের অনুমোদনের প্রয়োজন।\n১৯৩৮ সালে ন্যাশনাল চাইল্ড লেবার কমিটি ফেয়ার লেবার স্ট্যান্ডার্ডস অ্যাক্ট (এফএলএসএ) -এর পিছনে তার সমর্থন ছুড়ে দেয় যার মধ্যে এনসিএলসি কর্তৃক পরিকল্পিত শিশুশ্রম বিধান অন্তর্ভুক্ত ছিল। এই আইনে নিপীড়ক শিশুশ্রমের মাধ্যমে উৎপাদিত পণ্যের আন্তঃরাজ্য বাণিজ্য নিষিদ্ধ করা হয়। এই আইনে \"নিপীড়ক শিশুশ্রম\" এর সংজ্ঞা এভাবে করা হয়েছে- “ষোল বছরের কম বয়সী শিশুদের যেকোনো ধরনের শ্রম এবং ষোল থেকে আঠারো বছর বয়সী শিশুদের যেকোন ধরনের বিপজ্জনক পেশাকে বুঝানো হয়।” এই সংজ্ঞাটি কৃষিশ্রমের মতো দৃষ্টান্তগুলিকে বাদ দেয় যেখানে শিশু তার অভিভাবকদের দ্বারা নিযুক্ত হয়। ২৫ জুন ১৯৩৮ সালে কংগ্রেসের অনুমোদনের পর রাষ্ট্রপতি ফ্রাঙ্কলিন ডি রুজভেল্ট বিলটিতে স্বাক্ষর করেন। এফএলএসএ আজও প্রাথমিকভাবে ফেডারেল শিশুশ্রম আইন হিসাবে রয়ে গেছে। দ্বিতীয় বিশ্বযুদ্ধের কারণে এনসিএলসি সৃষ্ট কর্মসংস্থানের ঘাটতি পূরণের ক্ষেত্রে বাস্তবায়িত শিশুশ্রম পাস হওয়া নতুন আইনকে দুর্বল করেনি বরং শিশুদের খনি, কল এবং রাস্তায় ফিরিয়ে না আনা নিশ্চিত করার জন্য প্রহরী হিসেবে কাজ করেছিল।\n\n\n== বৃত্তিমূলক দক্ষতা এবং কর্মক্ষেত্রের শিক্ষা প্রচার করা ==\nদ্বিতীয় বিশ্বযুদ্ধের পর “জাতীয় শিশুশ্রমিক কমিটি” উল্লেখযোগ্যভাবে সম্পৃক্ততার সুযোগকে প্রসারিত করে। যাতে শিশুরা কর্মজীবন বাদে  শিক্ষার গুরুত্বের উপর জোর দেওয়া হয় এবং সেইসাথে আমেরিকাজুড়ে অভিবাসী খামার শ্রমিকদের শিক্ষা ও স্বাস্থ্যকে এগিয়ে নেওয়ার জন্য পরিকল্পিত কর্মসূচির পরামর্শ দেওয়া হয়। এনসিএলসির চারটি প্রধান লক্ষ্যের মধ্যে রয়েছে:\n\nশিশুদের কাজের জগৎ সম্পর্কে শিক্ষিত করা\nশ্রমবাজারে শিশু ও যুবকদের নির্যাতন রোধ করা\nঅভিবাসী খামারে শিশুশ্রমিকদের স্বাস্থ্য ও শিক্ষার সুযোগ উন্নত করা\nসন্তানদের মাঝে দিনে-দিনে জনসচেতনতা বৃদ্ধি করা।\n১৯৫০ ও ৬০ এর দশকে এনসিএলসি জনশক্তি উন্নয়ন ও প্রশিক্ষণ আইন, অর্থনৈতিক সুযোগ আইন এবং বৃত্তিমূলক শিক্ষা আইনসহ বিভিন্ন বিলের পক্ষে সমর্থন ও অবদান রেখেছিল। ১৯৭৯ সালে এনসিএলসি আমেরিকার শিল্পাপায়ন কেন্দ্রগুলির সাথে সহযোগিতা করা “জাতীয় যুব কর্মসংস্থান কোয়ালিশন” খুঁজে পায়। এনসিএলসি এই সংস্থাকে সহায়তা প্রদানের জন্য যুবকদের উৎপাদনশীল বেসরকারি নাগরিক হতে সাহায্য করে। এনসিএলসি এনওয়াইইসির জন্য আসল আবাসন সরবরাহ করেছিল এবং ১৯৮৩-১৯৮৭ সাল পর্যন্ত একজন নির্বাহী পরিচালক ছিলেন। ১৯৪৫ সালে এনসিএলসি শিশু ও যুবকদের সেবার জন্য লুইস হাইন অ্যাওয়ার্ডস চালু করে, যা তরুণদের সাথে তাদের কাজের জন্য অনির্ধারিত আমেরিকানদের সম্মান করে এবং তাদের অসাধারণ প্রচেষ্টার জন্য সুপরিচিত নেতাদের বিশেষ পুরস্কার প্রদান করে। গত দুই দশকে এ পুরস্কার বিখ্যাতরূপ ধারণ করেছে। বিভিন্ন পেশাজীবী ও স্বেচ্ছাসেবকদের বার্ষিক অনুষ্ঠানের মাধ্যমে পুরস্কার দেওয়া হয়েছে। কিছু অতীত প্রাপকদের মধ্যে রয়েছে ২০০৮ সালে ওয়ারউইকের জিন বোয়েন, নিউইয়র্ক; তিনি রোড রিকভারির সহ-প্রতিষ্ঠাতা ছিলেন। তাকে কিশোর-কিশোরীদের মাদকাসক্তি থেকে পুনরুদ্ধার করার জন্য এ পুরুস্কার দেয়া হয়। ২০০৭ সালে ব্রেন্টউডের স্ট্যাসি ম্যাকিউক, টেনেসির কে পালক বাচ্চাদেরকে নিরলসভাবে পরিচর্যা করার জন্য এ পুরুস্কার দেয়া হয় ১৯৯১ সাল থেকে আজ পর্যন্ত জাতীয় শিশুশ্রমিক কমিটি কিডস অ্যান্ড দ্য পাওয়ার অফ ওয়ার্ক (কাপো) প্রোগ্রাম তৈরি এবং সম্প্রসারণ করেছে। কাপোা একটি বেসরকারী সংস্থা যা ব্যবসা ও প্রাথমিক বিদ্যালয়ে শিক্ষার ক্ষেত্রে অংশীদারিত্ব নেটওয়ার্ক হিসাবে বিদ্যমান পাঠের মাধ্যমে শিক্ষার্থীদের কাজের জগতের সাথে পরিচয় করিয়ে দেয়। ক্যাপো একই ধরনের প্রোগ্রামের মডেল হিসাবে ফ্লোরিডা থেকে ক্যালিফোর্নিয়া পর্যন্ত ত্রিশেরও বেশি সম্প্রদায়ের মধ্যে কার্যক্রম পরিচালনা করে এবং ৫০,০০০ এরও বেশি শিক্ষার্থীর সেবা করে।\n\n\n== বিলুপ্তি ==\nসংগঠনটি শেষ বছরগুলিতে তহবিল সংগ্রহের জন্য প্রয়োজনীয় আয় তৈরি করতে ব্যর্থ হয়েছিল এবং অবশেষে এটি দেওলিয়া হয়। যে সামাজিক অসুস্থতার বিরুদ্ধে লড়াই করার জন্য অর্থায়ন করা হয়েছিল তার অবসান হয়েছিল। এনসিএলসি একটি সংগঠনের বিরল উদাহরণ যা তার মিশনে সফল হয়েছিল। শিশুশ্রমের বিরুদ্ধে মাঠে, সোয়েটশপে এবং বিখ্যাত কর্পোরেশনে লড়াই করার এক শতাব্দীরও বেশি সময় পরে এটি ২০১৭ সালে বন্ধ হয়ে যায়। এর সমাপ্তির কোনো ঘোষণা ছিল না। নিউইয়র্কভিত্তিক কমিটির শেষ সভাপতি জেফরি নিউম্যান বলেন, এনসিএলসি বোর্ড \"বিজয় ঘোষণা করার এবং শুধু সরে যাওয়ার\" সিদ্ধান্ত নিয়েছে।\n\n\n== আরও দেখুন ==\nসিবার্ট লেন রঙিন স্কুল\nযুক্তরাষ্ট্রে শিশুদের অধিকারের সময়রেখা\n\n\n== তথ্যসূত্র =="}