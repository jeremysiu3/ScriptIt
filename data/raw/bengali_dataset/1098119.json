{"pageid": 1098119, "title": "ভানুয়াতু জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1098119", "content": "ভানুয়াতু জাতীয় অনূর্ধ্ব-২০ ফুটবল দল (যা ভানুয়াতু অনূর্ধ্ব-২০ নামেও পরিচিত) হচ্ছে আন্তর্জাতিক ফুটবলে ভানুয়াতুর প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম ভানুয়াতুর ফুটবলের সর্বোচ্চ নিয়ন্ত্রক সংস্থা ভানুয়াতু ফুটবল ফেডারেশন দ্বারা নিয়ন্ত্রিত হয়। ১৯৭৪ সালের ৮ই ডিসেম্বর তারিখে, ভানুয়াতু অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করেছে; তাহিতির পাপেতেতে অনুষ্ঠিত তাহিতি অনূর্ধ্ব-২০ দলের বিরুদ্ধে উক্ত ম্যাচে তারা ১–২ গোলের ব্যবধানে পরাজিত হয়েছিল।\n৬,৫০০ ধারণক্ষমতাবিশিষ্ট করম্যান স্টেডিয়ামে কালো-সোনালিতে মানুষ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ভানুয়াতুর রাজধানী পোর্ট ভিলায় অবস্থিত। বর্তমানে এই দলের ম্যানেজারের দায়িত্ব পালন করছেন ভানুয়াতীয় সাবেক ফুটবল খেলোয়াড় কাইসন মাকি এবং অধিনায়কের দায়িত্ব পালন করছেন আউ বন মার্চে গ্যালাক্সির মধ্যমাঠের খেলোয়াড় বং কালো।\nভানুয়াতু অনূর্ধ্ব-২০ এপর্যন্ত মাত্র এক বার ফিফা অনূর্ধ্ব-২০ বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ২০১৭ ফিফা অনূর্ধ্ব-২০ বিশ্বকাপের গ্রুপ পর্বে অংশগ্রহণ করা। অন্যদিকে, ওএফসি অনূর্ধ্ব-২০ চ্যাম্পিয়নশিপে ভানুয়াতু অনূর্ধ্ব-২০ এপর্যন্ত ১৫ বার অংশগ্রহণ করেছে, যার মধ্যে সেরা সাফল্য হচ্ছে ২০১৬ ওএফসি অনূর্ধ্ব-২০ চ্যাম্পিয়নশিপের রানার-আপ হওয়া, যেখানে তারা নিউজিল্যান্ড অনূর্ধ্ব-২০ দলের কাছে ০–৫ গোলের ব্যবধানে পরাজিত হয়েছে।\nবং কালো, জেসন টমাস, জঁ কালতাক, দিদিয়ের কালিপ এবং পাস্কাল চাবোদের মতো খেলোয়াড়গণ ভানুয়াতু অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ ভানুয়াতু জাতীয় অনূর্ধ্ব-২০ ফুটবল দল  ওয়েব্যাক মেশিনে আর্কাইভকৃত ৯ আগস্ট ২০১১ তারিখে (ইংরেজি)\nওএফসি-এ ভানুয়াতু জাতীয় অনূর্ধ্ব-২০ ফুটবল দল (ইংরেজি)"}