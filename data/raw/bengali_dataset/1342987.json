{"pageid": 1342987, "title": "তাওহীদ হৃদয়", "url": "https://bn.wikipedia.org/wiki?curid=1342987", "content": "তাওহীদ হৃদয় (জন্ম: ৪ ডিসেম্বর, ২০০০) একজন বাংলাদেশী ক্রিকেটার।\n\n\n== ঘরোয়া ক্রিকেট ==\n\n\n=== ২০১৭-২০১৮ ===\n১৩ অক্টোবর, ২০১৭ সালে ২০১৭–১৮ জাতীয় ক্রিকেট লিগে রাজশাহী বিভাগ ক্রিকেট দলের হয়ে প্রথম-শ্রেণীর ক্রিকেটে তানজিদের অভিষেক হয়।\nডিসেম্বর ২০১৭ সালে তাকে ২০১৮ আইসিসি অনূর্ধ্ব-১৯ ক্রিকেট বিশ্বকাপের জন্য বাংলাদেশ দলে জায়গা দেওয়া হয়েছিল। \n\n\n=== ২০১৭-২০১৮ ===\nতিনি ৫ ফেব্রুয়ারি, ২০১৮ সালে ২০১৭-১৮ ঢাকা প্রিমিয়ার বিভাগ ক্রিকেট লিগে শাইনপুকুর ক্রিকেট ক্লাবের হয়ে লিস্ট এ ক্রিকেটে পদার্পণ করেছিলেন।\n\n\n=== বাংলাদেশ প্রিমিয়ার লীগ ===\nঅক্টোবর ২০১৮ সালে তিনি ২০১৯ বাংলাদেশ প্রিমিয়ার লিগের খসড়া তালিকা অনুসরণ করে সিলেট সিক্সার্স দলে জায়গা পেয়েছিলেন। \n\n\n=== ২০১৯-২০২২ ===\nতিনি ২০১৯ সালের ৬ জানুয়ারী ২০১৮-১৯ বাংলাদেশ প্রিমিয়ার লিগে সিলেট সিক্সার্সের হয়ে টি-টোয়েন্টি ক্রিকেটে অভিষিক্ত হয়েছিলেন।  \n২০২১ এর ফেব্রুয়ারিতে সফরকারী আয়ারল্যান্ড উলভসের বিপরীতে বাংলাদেশের উদীয়মান স্কোয়াডে নির্বাচিত হন। \nডিসেম্বর ২০২১ এ, ২০২১-২২ বাংলাদেশ ক্রিকেট লিগ প্রতিযোগিতায় ২১৭ রান করে তাওহীদ হৃদয় প্রথম শ্রেণীর ক্রিকেটে তার প্রথম দ্বৈত শতক অর্জন করে। \n\n\n== ২০২০ অনূর্ধ্ব-১৯ বিশ্বকাপ ==\n২০১৯ এর ডিসেম্বরে ২০২০ অনূর্ধ্ব-১৯ ক্রিকেট বিশ্বকাপ প্রতিযোগিতার জন্য তাকে বাংলাদেশ স্কোয়াডের সহকারী অধিনায়ক মনোনীত করা হয়। পরে ভারতকে হারিয়ে বিশ্বকাপও জেতেন। \n\n\n=== ২০২৩-২০২৫ ===\n২০২৩ এর মার্চে, ৮৫ বলে ৯২ রান নিয়ে একদিনের আন্তর্জাতিকের অভিষেক খেলায় বাংলাদেশী ব্যাটসম্যান হিসাবে একক সর্বোচ্চ রানের রেকর্ড তৈরি করেন। \n\n\n=== লঙ্কা প্রিমিয়ার লীগ ===\nএপ্রিলের শেষে প্রথমবারের মত লঙ্কা প্রিমিয়ার লিগে খেলতে শ্রীলঙ্কায় যান। ৩০ জুলাই, ২০২৩ এ জাফনা কিংস এর হয়ে খেলতে নামেন। অভিষেক ম্যাচেই খেলতে গিয়ে অর্ধশতকের দেখা পান। এদিন তিনি ৩৯ বলে ৫৪ রানের একটা কার্যকরী ইনিংস খেলেন।\n২৫ জুন ২০২৪ সালে তাকে ডাম্বুলা সিক্সার্স তাদের দলে নেয়। \n\n\n== আন্তর্জাতিক ক্যারিয়ার ==\n\n\n=== ২০২৩-২০২৪ ===\n২০২৩ এর ফেব্রুয়ারিতে ইংল্যান্ডের বিপরীতে খেলার জন্য বাংলাদেশ দলের একদিনের আন্তর্জাতিক স্কোয়াডে তার নাম ভূক্ত হয়। ২০২৩ এর মার্চে, একই সিরিজের জন্য তাকে টুয়েন্টি২০ আন্তর্জাতিক (টি২০আই) স্কোয়াডে অন্তর্ভূক্ত করা হয়। ৯ মার্চ ২০২৩ তারিখের সিরিজের প্রথম টি২০আই খেলায় তার অভিষেক হয় ইংল্যান্ডের বিপরীতে। ১৮ মার্চ ২০২৩ তারিখে, আয়ারল্যান্ডের বিপরীতে একদিনের আন্তর্জাতিক ক্রিকেট তার অভিষেক হয়। অভিষেক খেলায় হৃদয় ৯২ রান সংগ্রহ করে, যা কোন বাংলাদেশী ব্যাটসম্যান হিসাবে অভিষেক খেলায় একক সর্বোচ্চ রানের মাইলফলক তৈরি করেন। \n\n\n=== ২০২৪-২০২৫ ===\nজানুয়ারি ২০২৫ সালে তাকে ২০২৫ আইসিসি চ্যাম্পিয়নস ট্রফির জন্য বাংলাদেশ দলে অন্তর্ভুক্ত করা হয়।\n\n\n== আরও দেখুন ==\nভিক্টোরিয়া স্পোর্টিং ক্লাব\nঅগ্রণী ব্যাংক ক্রিকেট ক্লাব\nমোহামেডান স্পোর্টিং ক্লাব ক্রিকেট দল\nসিলেট সিক্সার্স\nডাম্বুলা সিক্সার্স\nসিলেট স্ট্রাইকার্স\nচট্টগ্রাম চ্যালেঞ্জার্স\nফরচুন বরিশাল\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে তাওহীদ হৃদয় (ইংরেজি)"}