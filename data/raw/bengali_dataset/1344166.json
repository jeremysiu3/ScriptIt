{"pageid": 1344166, "title": "কালিহিম", "url": "https://bn.wikipedia.org/wiki?curid=1344166", "content": "প্যান দে রেগলা বা কালিহিম নামে পরিচিত এই খাবারটি ফিলিপিনো রন্ধনশৈলীর অন্তর্গত। এটি একপ্রকার রুটিজাতীয়  খাবার। এটি বৈশিষ্ট্যগতভাবে উজ্জ্বল লাল, ম্যাজেন্টা বা গোলাপী রঙের হয়। এটি সাধারণত বাসি রুটির ছেঁড়া টুকরো, দুধ, চিনি, ডিম, মাখন এবং ভ্যানিলা দিয়ে তৈরি করা হয়। এটি ফিলিপিন্সের স্থানীয় অঞ্চলে বিভিন্ন নামে পরিচিত। এটি একটি সাধারণ সস্তা রুটি যা ফিলিপিন্সের বেশিরভাগ রুটি প্রস্তুতকারক দোকান বা বেকারিতে বিক্রি হয়। সাধারণত স্থানীয় মেরিন্ডা থালিতে এই খাবারটি পরিবেশিত হয়।\n\n\n== বর্ণনা ==\nপ্যান দে রেগলা বা কালিহিমের বৈশিষ্ট্য হল এর ভেতরে ভরাট করার জন্য প্রস্তুত পুর। এই পুর আসলে একটি রুটি থেকে তৈরি সুস্বাদু পুডিংজাতীয় খাবার। এটি বাসি রুটির ছেঁড়া টুকরা, দুধ, ডিম, চিনি, ভ্যানিলার নির্যাস ইত্যাদির সাথে একটি উজ্জ্বল লাল, ম্যাজেন্টা বা গোলাপী খাবারের রঞ্জক মিশ্রিত করে তৈরি করা হয়। মিশ্রণটি কয়েক ঘন্টার জন্য ফ্রিজে রাখা হয় যাতে পুডিং তৈরিতে ব্যবহৃত রুটির টুকরোগুলি মিশ্রণের তরল পদার্থ ভালোভাবে শোষণ করে। তারপরে এটি একটি প্যানে ধীরে ধীরে রান্না করা হয় এবং ক্রমাগত নাড়নো হয় যতক্ষণ না এটি একটি থকথকে আঠালো পদার্থের আকার ধারণ করে। এই মিশ্রণটিকে আগে ঠান্ডা হতে দেওয়া হয়। তারপর ময়দার একটি পাতলা বেলা রুটিতে এই মিশ্রণটি ছড়িয়ে দেওয়ার পরে সেই রুটিটি ভাঁজ করে চোঙ -এর আকার দেওয়া হয়। চোঙটি ছোট ছোট অংশে কাটা এবং চুলায় বেক করা হয়।\nপ্যান দে রেগলার কিছু রন্ধনপ্রনালীতে বাসি রুটি ব্যবহার করে না আটা দিয়ে রুটির বিশেষ পুরটি তৈরি করা হয়। এর ফলে রান্নার পরে রুটি প্রাকৃতিক বাদামী রঙ ধারণ করে।\nপ্যান দে রেগলা বা কালিহিম তৈরির প্রক্রিয়াকে কিছু পরিবর্তন করে ও বিবিধ প্রকার পুর ব্যবহার করে প্যান দে কোকো এবং প্যান দে মংগো সহ বিভিন্ন ধরণের রুটি তৈরিতে হয়েছে। সাধারণত উবে, বুকো পান্ডান (পান্ডান পাতা, ইন্দোনেশিয়ার স্থানীয় উদ্ভিদ) বা আনারস ইত্যাদি খাদ্য উপাদান দিয়ে রুটিতে ভরাট ক্রার পুর তৈরি করা হয়। কোন কোন ক্ষেত্রে পুর বিভিন্ন রঙের হয় ও কোন কোন ক্ষেত্রে পুরটি বর্ন‌হীন হয়।\n\n\n== তথ্যসূত্র =="}