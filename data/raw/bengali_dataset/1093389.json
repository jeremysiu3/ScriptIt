{"pageid": 1093389, "title": "রাহুল ভেকে", "url": "https://bn.wikipedia.org/wiki?curid=1093389", "content": "রাহুল শঙ্কর ভেকে (হিন্দি: राहुल भेके, ইংরেজি: Rahul Bheke; জন্ম: ৬ ডিসেম্বর ১৯৯০; রাহুল ভেকে নামে সুপরিচিত) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লিগের শীর্ষ স্তর ইন্ডিয়ান সুপার লিগের ক্লাব মুম্বই সিটি এবং ভারত জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\nভারতীয় ফুটবল ক্লাব মহিন্দ্র ইউনাইটেডের যুব পর্যায়ের হয়ে খেলার মাধ্যমে রাহুল ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১১–১২ মৌসুমে, ভারতীয় ক্লাব এয়ার ইন্ডিয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; এয়ার ইন্ডিয়ার হয়ে ২ মৌসুমে ২৩ ম্যাচে অংশগ্রহণ করার পর ২০১৩–১৪ মৌসুমে তিনি মুম্বই টাইগার্সে যোগদান করেছেন। মুম্বই টাইগার্সে মাত্র এক মৌসুম অতিবাহিত করার পর মুম্বইয়ের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ২০ ম্যাচে ১টি গোল করেছেন। পরবর্তীকালে, তিনি ইস্টবেঙ্গল, কেরল ব্লাস্টার্স, পুনে সিটি এবং বেঙ্গালুরুর হয়ে খেলেছেন। ২০২১–২২ মৌসুমে, তিনি বেঙ্গালুরু হতে ভারতীয় ক্লাব মুম্বই সিটিতে যোগদান করেছেন।\nরাহুল ২০১৯ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ১৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nরাহুল শঙ্কর ভেকে ১৯৯০ সালের ৬ই ডিসেম্বর তারিখে ভারতের মহারাষ্ট্রের মুম্বইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৯ সালের ৫ই জুন তারিখে, ২৮ বছর, ৫ মাস ও ৩০ দিন বয়সে, ডান পায়ে ফুটবল খেলায় পারদর্শী রাহুল কুরাসাওয়ের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২২ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ভারত ৩–১ গোলের ব্যবধানে জয়লাভ করেছিল। ভারতের হয়ে অভিষেকের বছরে রাহুল সর্বমোট ১০ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে রাহুল ভেকে  (ইংরেজি)  \nট্রান্সফারমার্কেটে রাহুল ভেকে (ইংরেজি) \nওয়ার্ল্ডফুটবল.নেটে রাহুল ভেকে (ইংরেজি) \nইএসপিএন এফসিতে রাহুল ভেকে (ইংরেজি) \nন্যাশনাল-ফুটবল-টিমস.কমে রাহুল ভেকে (ইংরেজি)"}