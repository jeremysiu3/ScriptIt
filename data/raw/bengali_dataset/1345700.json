{"pageid": 1345700, "title": "গেনদাং বেলেক (নৃত্য)", "url": "https://bn.wikipedia.org/wiki?curid=1345700", "content": "গেনদাং বেলেক নৃত্য হল পশ্চিম নুসা টেঙ্গারা এবং ইন্দোনেশিয়ার  সাসাক জনগণের একটি পবিত্র ঐতিহ্যশালী লোকনৃত্য।  এই নৃত্যটি বড় ঢোলক বা ড্রামের সাথে  প্রদর্শন করা হয়, যাকে স্থানীয় ভাসায় গেন্ডাং বেলেক নামে অভিহিত করা হয়। \nজীবন-চক্রের বিভিন্ন পর্যায়ের অনুষ্ঠানে গেনদাং বেলেক নৃত্য পরিবেশন করা হয়, যেমন জন্ম দিবস উদযাপন, খতনা, বিবাহ এবং অন্ত্যেষ্টিক্রিয়া। বৃষ্টিপাত আনয়নের জন্য গেনদাং বেলেক নৃত্য পরিবেশন করা হয়। একটি অনুষ্ঠানে বা জাতীয় ছুটির দিনগুলির উদযাপনেও মাঝে মাঝে এই নৃত্য প্রদর্শিত হয়। \nগেনদাং বেলেক নৃত্যের নামকরন একটি সাসাক ভাষার পরিভাষা থেকে হয়েছে। সাসাক ভাষায় গেনদাং বেলেক কথার অর্থ বড় ঢোলক বা বড় ড্রাম।   একদল সঙ্গীতজ্ঞ ও তাদের ঐতিহ্যবাহী বাদ্যযন্ত্রের সঙ্গতে এই নৃত্য পরিবেশন হয় ও এই নৃত্যের বিশেষ বৈশিষ্ট্য হল যে দুটি বড় কেন্দাং (ড্রাম) বাদককে কেন্দ্র করে এই পুরো পরিবেশনা উপস্থাপিত হয়। .\nগেনদাং বেলেক নৃত্যটি একটি দলগত নৃত্য এবং একের অধিক ব্যাক্তি এই নৃত্য পরিবেশনায় যোগ দেয়।  বাদ্যসঙ্গতে দুটি গেনদাং বেলেক  থাকা আবশ্যক। এই দুই গেনদাংকে ঐতিহ্য অনুসারে পুরুষ গেনদাং বা গেনদাং মামা এবং মহিলা গেনদাং বা গেনদাং নিনা  হিসাবে অভিহিত করা হয়। কোডেক ড্রাম নামক এক বাদ্যযন্ত্র নাচের ছন্দ পরিচালনার কাজে ব্যবহার হয়। এছাড়াও গং(একধরনের ঘন্টা জাতীয় বাদ্যযন্ত্র) এবং দুটি রিওগ (যেগুলি হল রিওগ নিনা এবং রিওগ মামা  নামে পরিচিত) বাজনা ব্যবহার হয়। এই নৃত্যের বাজনাবাদকদের ঐতিহ্য অনুসারে সেকেহে বলা হয়। এই নৃত্য শুধুমাত্র পুরুষদের দ্বারা, বিশেষত অল্প বয়স্ক ছেলেদের দ্বারা সঞ্চালিত ও প্রদর্শিত হয়।  গেনদাং বেলেক নৃত্যে সাধারণত তেরো বা সতেরো জন শিল্পী অংশগ্রহণ করে। \n\n\n== তথ্যসূত্র =="}