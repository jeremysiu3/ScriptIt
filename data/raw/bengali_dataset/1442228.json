{"pageid": 1442228, "title": "নেপ্রোপেট্রোভস্ক স্পুটনিক কর্মসূচি", "url": "https://bn.wikipedia.org/wiki?curid=1442228", "content": "নেপ্রোপেট্রোভস্ক স্পুটনিক কর্মসূচি (রুশ: Днепропетровский Спутник; ইউক্রেনীয়: Дніпропетровський супутник), যা ডিএস নামেও পরিচিত, হলো ১৯৬১ সাল থেকে ১৯৮২ সালের মধ্যে সোভিয়েত ইউনিয়ন কর্তৃক উৎক্ষেপণ করা কৃত্রিম উপগ্রহসমূহের একটি ধারাবাহিক। ডিএস কৃত্রিম উপগ্রহগুলি বেশ কয়েকটি অভিযানের জন্য ব্যবহার করা হয়েছিল, যার মধ্যে রয়েছে প্রযুক্তিগত ও বৈজ্ঞানিক গবেষণা এবং অ্যান্টি-স্যাটেলাইট অস্ত্র ও অ্যান্টি-ব্যালিস্টিক মিসাইলের জন্য রাডার ট্র্যাকিং লক্ষ্যবস্তু পরীক্ষণ। বিশেষধরণের কসমস রকেট ব্যবহার করে এধরণের ১৮৫টি অভিযান পরিচালনা করা হয়েছিল।\nপ্রথম ডিএস কৃত্রিম উপগ্রহ, ডিএস-১ নং. ১ কৃত্রিম উপগ্রহটি ১৯৬১ সালের ২৭ অক্টোবর তারিখে কসমস-২আই ৬৩এস১ বাহক রকেটের প্রথম ফ্লাইটে উৎক্ষেপণ করা হয়েছিল। ত্বরণ সংহতকরণের ত্রুটির কারণে এটি কক্ষপথে পৌঁছাতে ব্যর্থ হয়েছিল। ডিএস-১ নং. ২ সহ দ্বিতীয় উৎক্ষেপণের প্রচেষ্টাটি দ্বিতীয় পর্যায়ের ত্রুটির কারণে ব্যর্থ হয়। তৃতীয় কৃত্রিম উপগ্রহ, ডিএস-২ হিসাবে চিহ্নিতটি, সফলভাবে কক্ষপথে পৌঁছে এবং পরবর্তীকালে কসমস ১ পরিচিতি লাভ করে, যেটি কসমস ধারাবাহিকের অধীনে প্রেরিত প্রথম উপগ্রহ হয়। কসমস পরিচিতি সমস্ত ডিএস কৃত্রিম উপগ্রহকে বরাদ্দ করা হয়; কেবলমাত্র সেগুলো ব্যতীত যেগুলো কক্ষপথে পৌঁছতে ব্যর্থ হয় এবং অল্প সংখ্যক যা ইন্টারকসমস এবং ওরিওল কর্মসূচির অংশ হিসাবে প্রেরিত হয়। সর্বশেষ ডিএস কৃত্রিম উপগ্রহ কসমস ১৩৭৫ ১৯৮২ সালের ৬ জুন তারিখে একটি কসমস-৩এম বাহক রকেটের মাধ্যমে উৎক্ষেপণ করা হয়। এটি ছিলো একটি লিরা এএসএটি লক্ষ্য, যা ডিএস-পি১-এম -এর একটি প্রকরণ।\n\n\n== তথ্যসূত্র ==\n\n\n== বহিঃসংযোগ =="}