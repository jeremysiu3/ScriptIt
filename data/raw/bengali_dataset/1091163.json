{"pageid": 1091163, "title": "স্ত্রী (১৯৭২-এর চলচ্চিত্র)", "url": "https://bn.wikipedia.org/wiki?curid=1091163", "content": "স্ত্রী  হলো একটি জনপ্রিয় বাংলা চলচ্চিত্র যা পরিচালনা করেন সলিল দত্ত। এই চলচ্চিত্রটি বিখ্যাত লেখক বিমল মিত্র এর গল্প থেকে নির্মিত। এই চলচ্চিত্রটি ১৯৭২ সালে বেবীজুন প্রোডাকশন ব্যানারে মুক্তি পেয়েছিল এবং এই চলচ্চিত্রটি সংগীত পরিচালনা করেছিলেন নচিকেতা ঘোষ। এই চলচ্চিত্রটির মুখ্য চরিত্রে অভিনয় করেন উত্তম কুমার, আরতি ভট্টাচার্য , সৌমিত্র চট্টোপাধ্যায়,  সুলতা চৌধুরী।\n\n\n== কাহিনী ==\nসীতাপতি (সৌমিত্র চট্টোপাধ্যায়), একজন গৃহহীন যুবক, মাধব দত্তের (উত্তম কুমার) বাড়িতে এসে আশ্রয় নেয় এবং তার ক্যামেরাম্যানের চাকরি পায়। সীতাপতিকে আবিষ্কার করেন তার প্রাক্তন বান্ধবী মৃন্ময়ী (আরতি ভট্টাচার্য) বর্তমানে মাধব দত্তের স্ত্রী। মাধবের বহুবিবাহ, বাইজী নাচ এবং মৃন্ময়ী একাকীত্ব কাটানোর জন্য সীতাপতির সঙ্গে তার বিবাহ বহির্ভূত সম্পর্ককে প্ররোচিত হয়। বাইজী নাচ এবং মদ্যপান, প্রেম, বিশ্বাসঘাতকতা - সীতাপতির লেন্সে সবই ধরা পড়ে। অবশেষে, সীতাপতি বাড়ি ছেড়ে চলে যান এবং কিছু দিন পর মৃন্ময়ী মারা যান এবং ধীরে ধীরে মাধব তাদের সম্পর্কের কথা জানতে পারেন। মাধব এই কথা সহ্য করতে পারে না যে তার স্ত্রী ব্যভিচার করেছে। সে প্রতিশোধ নিতে যায় এবং সীতাপতিকে গুলি করার আগেই তিনি মারা গেছেন, তারপর উন্মাদ হয়ে নিজেকে গুলি করেন।\n\n\n== শ্রেষ্ঠাংশে ==\nউত্তম কুমার - মাধব দত্ত (জমিদার)\nসৌমিত্র চট্টোপাধ্যায় - সীতাপতি\nআরতি ভট্টাচার্য - মাধব দত্তের স্ত্রী\nভানু বন্দ্যোপাধ্যায়\nজহর রায় - গোবর্ধন চৌধুরী\nতরুণ কুমার - সীতাপতির শ্যালক\nসুব্রতা চট্টোপাধ্যায় - সীতাপতির বোন\nসুলতা চৌধুরী - পরিচারিকা\nমনি শ্রীমণি\nঅমরনাথ মুখোপাধ্যায় - আইনজীবী\nঅশোক মিত্র\nরসরাজ চক্রবর্তী\nপারিজাত বোস\nঅজয় বন্দ্যোপাধ্যায়\nকল্যাণী ঘোষ\nঅরিন্দম গাঙ্গুলী\nঝুমা মুখোপাধ্যায়\n\n\n== সাউন্ডট্রাক ==\nসকল গানের সুরকার নচিকেতা ঘোষ।\n\n\n== অভ‍্যর্থনা ==\nএই ছবিতে উত্তম কুমার তাঁর ক‍্যারিয়ারের অন‍্যতম শ্রেষ্ঠ অভিনয় করেছেন এবং এটিকে তাঁর অন‍্যতম শ্রেষ্ঠ ছবিও ধরা হয়। লম্পট অথচ সরল জমিদারের চরিত্রে তাঁর এই অভিনয়কে অন‍্যতম শ্রেষ্ঠ অভিনয়ও বলা হয়। কিন্তু উত্তম কুমার বলেছিলেন যে তিনি আগাগোড়া কিংবদন্তি অভিনেতা ছবি বিশ্বাসকে নকল করে গেছেন।\nছবিটি সমালোচক মহল থেকে বহুল প্রশংসিত হয় এবং বক্স অফিসেও ব্লকবাষ্টার হয়। ছবিটি টানা ২৪ সপ্তাহ প্রেক্ষাগৃহে চলে।\n\n\n== পুরস্কার ==\nবি এফ জে এ পুরস্কার মঞ্চে এটি রীতিমতো আধিপত্য গড়ে এবং প্রায় ছটি পুরস্কার জিতে নেয়।\n\nবাংলা চলচ্চিত্র সাংবাদিক সমিতি পুরস্কার (১৯৭৩)\nসেরা অভিনেতা - উত্তম কুমার\nসেরা সহ-অভিনেতা - সৌমিত্র চট্টোপাধ্যায়\nসেরা সংলাপ - সলিল দত্ত\nসেরা গানের কথা - পুলক বন্দ্যোপাধ্যায়\nসেরা সঙ্গীত - নচিকেতা ঘোষ\nসেরা প্লেব্যাক গায়ক (পুরুষ) - মান্না দে\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে স্ত্রী  (ইংরেজি)"}