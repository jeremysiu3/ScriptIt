{"pageid": 104996, "title": "আমি সে ও সখা", "url": "https://bn.wikipedia.org/wiki?curid=104996", "content": "আমি সে ও সখা ১৯৭৫ সালের বাংলা ছায়াছবি। এই ছবিতে অভিনয় করেছেন উত্তম কুমার, কাবেরি বসু, অনিল চট্টোপাধ্যায় ও প্রমুখ।\n\n\n== সংক্ষিপ্ত কাহিনী ও রিভিউ ==\nউত্তম কুমার ডাবল অভিনয় করেছেন এক গরীর পরিবারের দুই ভাই হিসেবে। বড় ভাই একজন শিক্ষক ছিলেন। কিন্তু ভাগ্যের নির্মম পরিহাসে মিথ্যে কলঙ্ক মাথায় নিয়ে তাকে পাগলা গারদে পাঠানো হয়। ছোট ভাই যদিও ছোটবেলায় অন্যায় কাজে লিপ্ত হয়, কিন্তু পরবর্তীতে মেশোমশায়ের অভিভাবকত্বে ভালো মানুষ হয়ে ডাক্তায় হিসেবে নিজেকে প্রতিষ্ঠিত করে। আর সেই মেশোমশায়ের ছেলের সাথে বন্ধুত্বের ফলে ওরা দু'জনে একই মেয়ের প্রেমে পড়েন। পরবর্তীতে উত্তম বন্ধুকে বিয়ে করান সেই মেয়ের সাথে। আর দুই বন্ধু বিলেত ফেরত হয়ে ফিরে এসে একসাথে নার্সিং হোম গড়ে তোলেন। কিন্তু দিন দিন তার বন্ধু অর্থের প্রতি লিপ্ত হতে থাকেন। এদিকে উত্তম তার বড় ভাইয়ের কাছ থেকে বড় ভাইয়ের সত্য ঘটনা জানতে পারেন। এখন কি করে উত্তম বন্ধুকে অর্থমোহ থেকে ফিরিয়ে আনবেন? সাথে বড় ভাইয়ের মিথ্যে অপবাদেরও প্রতিশোধ নেবেন?\n\n\n== তথ্যসূত্র =="}