{"pageid": 10838, "title": "হের্মান ভাইল", "url": "https://bn.wikipedia.org/wiki?curid=10838", "content": "হের্মান ভাইল (জার্মান: Hermann Weyl হেয়ামান্‌ ভ়াইল্‌) (৯ই নভেম্বর, ১৮৮৫ — ৮ই ডিসেম্বর, ১৯৫৫) একজন জার্মান গণিতবিদ। যদিও তার কর্মজীবনের অধিকাংশ সময় জুরিখে ও প্রিন্সটনে অতিবাহিত হয়, তা সত্ত্বেও তাকে গ্যোটিঙেন বিশ্ববিদ্যালয় ঘরানার (অর্থাৎ ডাভিড হিলবের্ট ও হেরমান মিংকভ্‌স্কি-র সমমনস্ক) একজন গণিতবিদ হিসেবে ধরা হয়ে থাকে। তাত্ত্বিক পদার্থবিজ্ঞান ও সংখ্যাতত্ত্বে তার গবেষণা গুরুত্বপূর্ণ। তিনি বিংশ শতাব্দীর অন্যতম প্রভাবশালী গণিতবিদ ও প্রিন্সটন বিশ্ববিদ্যালয়ের ইন্সটিটিউট অফ অ্যাডভান্স্‌ড স্টাডিজ-এর অন্যতম পুরোধা ব্যক্তিত্ব ছিলেন।\n\n\n== জীবনী ==\nভাইল জার্মানির হাম্বারগের নিকটের একটি ছোট্ট শহর, এলমসরন জন্মগ্রহণ করেন, এবং আলটনার জিনেসিয়াম ক্রিস্টিয়ানিয়ামে লেখাপড়া শুরু করেন।\n১৯০৪ থেকে ১৯০৮ সালে তিনি গ্যোটিঙেন এবং মিউনিক এ গণিত এবং পদার্থবিজ্ঞান উভয় বিষয়ে পড়াশুনা করেন। গ্যোটিঙেন বিশ্ববিদ্যালয় থেকে ডাভিড হিলবের্ট এর তত্বাবধানে তাকে ডক্টরেট ডিগ্রীতে ভূষিত করা হয়, তিনি যার খুব ভূয়সী প্রশংসা করেন।\nসেপ্টেম্বর ১৯১৩ সালে গ্যোটিঙেনে, ভাইল বিয়ে করেন ফ্রেডরিক বেরথা হেলেন জোসেফ'কে (মার্চ ৩০, ১৮৯৩ – সেপ্টেম্বর ৫, ১৯৪৮) যাকে হেলেন নামে ডাকা হত(ছদ্মনাম \"হেলা\").\n\n\n== তথ্যসূত্র =="}