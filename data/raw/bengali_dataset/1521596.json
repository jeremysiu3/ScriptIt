{"pageid": 1521596, "title": "রেখা মিশ্র", "url": "https://bn.wikipedia.org/wiki?curid=1521596", "content": "রেখা মিশ্র (জন্ম আনুমানিক ১৯৮৬) হলেন রেলওয়ে সুরক্ষা বাহিনী (আরপিএফ)-এর একজন ভারতীয় পুলিশ অফিসার যিনি শত শত হারিয়ে যাওয়া শিশুকে খুঁজে বের করার জন্য স্বীকৃতি পেয়েছেন। তিনি ২০১৮ সালে নারী শক্তি পুরস্কারে ভূষিত হন।\n\n\n== জীবন ==\nরেখা মিশ্রের জন্ম ১৯৮৬ সাল নাগাদ। তাঁর সামরিক পরিবার উত্তর প্রদেশের প্রয়াগরাজ আল্লাবাহাদ জেলার কৌরিহার ব্লকের কাঞ্জিয়া গ্রাম থেকে এসেছে। তাঁর বাবা সুরেন্দ্র নারায়ণ মিশ্র ভারতীয় সেনাবাহিনী থেকে অবসরপ্রাপ্ত এবং তাঁর দুই ভাইও ভারতীয় সেনাবাহিনীতে কর্মরত। তাঁর দাদু সূর্য নারায়ণ মিশ্র একজন স্বাধীনতা সংগ্রামী ছিলেন।\nতিনি ২০১৪ সালে রেলওয়ে সুরক্ষা বাহিনীতে (আরপিএফ) যোগদান করেন এবং তাঁকে ছত্রপতি শিবাজি রেলওয়ে টার্মিনাসে নিযুক্ত করা হয়। তিনি পুলিশের একজন সাব-ইন্সপেক্টর ছিলেন। তিনি এবং তাঁর সহকর্মীরা রেললাইনে অনিশ্চিত ভাবে ঘুরে বেড়ানো শিশুদের চিহ্নিত করার ক্ষেত্রে দক্ষ হয়ে ওঠেন। ২০১৮ সালের মধ্যে তিনি শত শত শিশুকে খুঁজে পেয়েছিলেন যারা মুম্বাই পালিয়ে গিয়েছিল। তারা বোকামি করেই বড় শহরে এসেছিল,- বলিউডের তারকাদের সাথে দেখা করার জন্য অথবা ফেসবুকে যাদের সাথে আলাপ হয়েছিল তাদের সাথে দেখা করার জন্য।\n২০১৮ সালে আন্তর্জাতিক নারী দিবসে ভারতের রাষ্ট্রপতি রামনাথ কোবিন্দ নতুন দিল্লির রাষ্ট্রপতি ভবনে রেখা জৈনকে নারী শক্তি পুরস্কার  প্রদান করেন। অনুষ্ঠানে উপস্থিত ছিলেন তৎকালীন নারী ও শিশু উন্নয়ন মন্ত্রী মানেকা সঞ্জয় গান্ধী এবং ভারতের প্রধানমন্ত্রী নরেন্দ্র মোদী। সেদিন প্রায় ত্রিশ জনকে স্বীকৃতি দেওয়া হয়েছিল, তাঁরা প্রশংসা পত্র এবং ১০০,০০০ টাকা পুরস্কার পেয়েছিলেন। রেখা মিশ্র নারী শক্তি পুরস্কারে ভূষিত হওয়ার পর তাঁর পুরস্কারের অর্থমূল্য চাইল্ডলাইন নামক এনজিও-তে দান করে দেন, এই এনজিও-টি হারিয়ে যাওয়া এবং সমস্যাগ্রস্ত শিশুদের উদ্ধার এবং যত্ন করে। তিনি যুক্তি দিয়েছিলেন যে তাঁর চেয়ে দাতব্য প্রতিষ্ঠানটির অর্থের প্রয়োজন বেশি ছিল। তাঁর কাজ মহারাষ্ট্রের দশম শ্রেণীর শিক্ষার্থীদের জন্য স্কুলের পাঠ্যপুস্তকে একটি উদাহরণ হিসেবেও ব্যবহৃত হয়েছিল। বইটিতে দেখানো হয়েছে যে পালিয়ে যাওয়া শিশুদের কি হতে পারে।\n\n\n== তথ্যসূত্র =="}