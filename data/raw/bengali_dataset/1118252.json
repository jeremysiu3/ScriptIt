{"pageid": 1118252, "title": "বৈশাখী", "url": "https://bn.wikipedia.org/wiki?curid=1118252", "content": "বৈশাখী বৈশাখ মাসের প্রথম দিনটিকে চিহ্নিত করে এবং সাধারণত ১৩ই বা ১৪ই এপ্রিল হিন্দু ও শিখ সৌর নববর্ষ হিসাবে পালিত হয়। এটি অতিরিক্তভাবে অনেক ভারতীয়দের জন্য একটি বসন্ত ফসলের উৎসব।পাশাপাশি এটি বাংলাদেশের সার্বজনীন জাতীয় উৎসব হিসেবে পালিত হয়।\nশিখদের জন্য, নববর্ষের তাৎপর্য ছাড়াও, সে সময়ে শিখরা কীর্তন করে, স্থানীয় গুরুদ্বার ও সম্প্রদায়ের মেলায় যায়, নগর কীর্তন মিছিল করে, নিশান সাহেব পতাকা উত্তোলন করে এবং সামাজিকতা ও উৎসবের খাবার বণ্টন করতে সমবেত হয়। বৈশাখীর সময়, পাঞ্জাব অঞ্চলে ঘটে যাওয়া শিখ ধর্ম ও ভারতীয় উপমহাদেশের ইতিহাসের প্রধান ঘটনাগুলি পালন করা হয়। বৈশাখী একটি প্রধান শিখ উৎসব হিসাবে শিখ ধর্মের দশম গুরু গুরু গোবিন্দ সিংয়ের কর্তৃক ১৬৯৯ সালের ৩০শে মার্চ খালসা আদেশের জন্মকে চিহ্নিত করে। পরবর্তীতে, রঞ্জিত সিংকে ১৮০১ সালের ১২ই এপ্রিল শিখ সাম্রাজ্যের মহারাজা হিসাবে ঘোষণা করা হয় (বৈশাখীর সাথে মিলিয়ে), একটি ঐক্যবদ্ধ রাজনৈতিক রাজ্য তৈরি করা হয়, সেই দিনও বৈশাখী ছিল, যখন বেঙ্গল আর্মি অফিসার রেজিনাল্ড ডায়ার তার সৈন্যদেরকে প্রতিবাদী জনতার উপর গুলি করার নির্দেশ দেন। এই ঘটনা জালিয়ানওয়ালাবাগ হত্যাকাণ্ড হিসাবে পরিচিত হয়; গণহত্যাটি ভারতের স্বাধীনতা আন্দোলনের ইতিহাসে প্রভাবশালী প্রমাণিত হয়েছিল।\nএই ছুটিটিকে হিন্দু বিক্রম সংবৎ ক্যালেন্ডারের উপর ভিত্তি করে বৈশাখ সংক্রান্তি নামেও ডাকা হয় এবং ভারতের অন্যান্য অংশে বিভিন্ন আঞ্চলিক নামে পরিচিত। উৎসবটি অনেক হিন্দু সম্প্রদায়ের জন্য গঙ্গা, ঝিলাম ও কাবেরীর মতো পবিত্র নদীতে স্নান করার, মন্দিরে যাওয়ার, বন্ধুদের সাথে দেখা করার, অন্যান্য উৎসবে অংশ নেওয়া এবং বিশেষ করে হাত পাখা, জলের কলস ও মৌসুমি ফলের বাধ্যতামূলক দান করার একটি উপলক্ষ। হিন্দু তীর্থস্থানে সম্প্রদায়ের মেলা অনুষ্ঠিত হয়। অনেক এলাকায় মন্দিরের দেবতাদের শোভাযাত্রা বের করা হয়।\n\n\n== তারিখ ==\n২১তম শতকে প্রতি বছর ১৩ই বা ১৪ই এপ্রিল বৈশাখী পালন করা হয়। ১৮০১ খ্রিস্টাব্দে এটি ১১ই এপ্রিল পালিত হয়েছিল। এর কারণ বৈশাখী ও অন্যান্য সংক্রান্তির তারিখ বছরের পর বছর ধীরে ধীরে পরিবর্তন হতে থাকে। বৈশাখী ২৯৯৯ সালের ২৯শে এপ্রিল অনুষ্ঠিত হবে। উৎসবটি ভারতীয় উপমহাদেশের অন্যান্য অঞ্চলে বৈশাখের প্রথম দিনে পালিত পয়লা বৈশাখ, বোহাগ বিহু, বিষু, পুথান্দু ইত্যাদির মত নববর্ষের উৎসবের সাথে মিলে যায়।\n\n\n== হিন্দুধর্ম ==\n\nআসাম, বাংলা, বিহার, হিমাচল প্রদেশ, হরিয়ানা, কেরল, ওড়িশা, পাঞ্জাব তামিলনাড়ু, উত্তরপ্রদেশ, উত্তরাখণ্ড ও ভারতের অন্যান্য অংশের কিছু হিন্দুদের জন্য বৈশাখের প্রথম দিনটি ঐতিহ্যবাহী সৌর নববর্ষকে চিহ্নিত করে। যাইহোক, এটি সমস্ত হিন্দুদের জন্য সর্বজনীন নববর্ষ নয়। কারো কারো জন্য নতুন বছরের উৎসব পাঁচ দিনের দীপাবলি উৎসবের সাথে মিলে যায়, যেমন গুজরাত ও তার কাছাকাছি অঞ্চল।\n\n\n== আরও দেখুন ==\nজালিয়ানওয়ালাবাগ হত্যাকাণ্ড\n\n\n== তথ্যসূত্র =="}