{"pageid": 1110043, "title": "হিউয়ন টাইমস", "url": "https://bn.wikipedia.org/wiki?curid=1110043", "content": "দ্য হিউয়ন টাইমস (১৯১০-১৯৩৩), পরবর্তীতে হিউয়ন অ্যান্ড ডারওয়েন্ট টাইমস (১৯৩৩-১৯৪২) অস্ট্রেলিয়ার তাসমানিয়ার ফ্রাঙ্কলিন থেকে প্রকাশিত একটি ইংরেজি ভাষার সংবাদপত্র ছিল। \n\n\n== ইতিহাস ==\nসংবাদপত্রটি ১৯১০ সালের১৬ ফেব্রুয়ারি প্রথম প্রকাশিত হয়েছিল। সিডনি ওয়েন্টওয়ার্থ অ্যাডিসন, হিউয়ন নিউজপেপার কোম্পানি লিমিটেডের ব্যবস্থাপক-সম্পাদক হিসেবে এটির প্রকাশ শুরু করেছিলেন। এটি একটি পাক্ষিক পত্রিকা ছিল, ১৯৩১ সালে এটি সাপ্তাহিক সংবাদপত্রে পরিণত হয়েছিল। ১৯৩৩ সালে প্রকাশনার নাম পরিবর্তন করে হিউয়ন ও ডারওয়েন্ট টাইমস  করা হয় এবং ডারওয়েন্ট উপত্যকা অঞ্চলে পাঠকদের জন্য একটি অতিরিক্ত বিভাগ অন্তর্ভুক্ত করা হয়। ১৯৪২ সালে দ্বিতীয় বিশ্বযুদ্ধ চলাকালে যুদ্ধের পর পরিস্থিতি স্বাভাবিক হলে পুনরায় প্রকাশনা শুরু করবে এই আশায়  এটির পরিচালনা পর্ষদ দ্বারা প্রকাশনা স্থগিত করা হয়েছিল।\n\n\n== ডিজিটাল মাধ্যমে ==\nঅস্ট্রেলিয়ার ন্যাশনাল লাইব্রেরির অস্ট্রেলিয়ান নিউজপেপারস ডিজিটাইজেশন প্রোগ্রামের অংশ হিসেবে হিউয়ন টাইমস এবং হিউয়ন অ্যান্ড ডারওয়েন্ট টাইমসকে ডিজিটাল মাধ্যমে রূপান্তর করা হয়েছে, পত্রিকাটি  ট্রোভ -নামক লাইব্রেরি চাহিদা সেবায় উপলব্ধ আছে।\n\n\n== তথ্যসূত্র =="}