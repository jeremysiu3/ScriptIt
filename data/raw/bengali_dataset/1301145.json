{"pageid": 1301145, "title": "মিষ্টি হাব", "url": "https://bn.wikipedia.org/wiki?curid=1301145", "content": "মিষ্টি হাব হল পশ্চিমবঙ্গ রাজ্যের বিভিন্ন ধরনের মিষ্টির প্রচারের জন্য পশ্চিমবঙ্গ সরকার দ্বারা প্রতিষ্ঠিত একটি ক্ষুদ্র, ছোট ও মাঝারি উদ্যোগ। এখানে পশ্চিমবঙ্গ রাজ্যের প্রখ্যাত মিষ্টি নির্মাতা ও বাংলার বিভিন্ন অঞ্চলের ঐতিহ্যবাহী প্রস্তুতকারকদের দ্বারা তৈরি মিষ্টি পাওয়া যায়। এটি নিউ টাউনের ইকো পার্কের ৩ নং প্রবেশদ্বারের কাছে অবস্থিত।\n\n\n== ইতিহাস ==\nমিষ্টি হাব, মুখ্যমন্ত্রী মমতা বন্দ্যোপাধ্যায়ের মস্তিষ্কপ্রসূত একটি উদ্যোগ, যা পশ্চিমবঙ্গ আবাসন পরিকাঠামো উন্নয়ন সংস্থা (হিডকো) দ্বারা বিকাশ করা হয়। ২০১৬ সালে হিডকো প্রকল্পটি কথা চিন্তা করে এবং ২০১৭ সাল থেকে তা বাস্তবায়নে কাজ শুরু করে। ২০১৮ সালের ৫ই জুলাই রাজ্যের নগর উন্নয়ন মন্ত্রী ফিরহাদ হাকিম এটির উদ্বোধন করেন। হাবটিতে কলকাতার ১০টি জনপ্রিয় ও বিশিষ্ট মিষ্টি প্রস্তুতকারক সংস্থার দোকান রয়েছে, পাশাপাশি রাজ্যের বিভিন্ন জেলার একটি মিষ্টির দোকান রয়েছে, যা সময়ে সময়ে পরিবর্তিত হয় এবং অন্যান্য জেলার দোকানগুলিকে তাদের বিশেষ মিষ্টি সরবরাহ করার সুযোগ দেওয়া হয়। গুণমান ও শ্রেণী বজায় রাখতে, হাবে আসতে সমস্ত মিষ্টির দোকানকে মিষ্টি শিল্পে ২৫ বছর বা তার বেশি বছর কাজের অভিজ্ঞতার শর্ত রয়েছে।\n\n\n== সময় ==\nসারা পশ্চিমবঙ্গ থেকে বিভিন্ন ধরনের নতুন ও ঐতিহ্যবাহী মিষ্টি সরবরাহকারী মিষ্টি হাবের মোট ১১ টি দোকান দুপুর ১২টা থেকে রাত ৯টা পর্যন্ত খোলা থাকে।\n\n\n== মিষ্টির দোকান ==\n\n\n=== ঋতু-অনুযায়ী মিষ্টির দোকান ===\n\n\n== তথ্যসূত্র =="}