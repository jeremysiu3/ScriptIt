{"pageid": 1002178, "title": "রত্নেশ্বর মুখোপাধ্যায়", "url": "https://bn.wikipedia.org/wiki?curid=1002178", "content": "রত্নেশ্বর মুখোপাধ্যায় (ইংরেজি: Ratneswar Mukhopadhyay; ১৯ ডিসেম্বর ১৯০৯ – ১৩ নভেম্বর ১৯৮০) ছিলেন বিখ্যাত কীর্তনীয়া, সুরকার, গীতিকার ও সঙ্গীতশিক্ষক।\n\n\n== সংক্ষিপ্ত জীবনী ==\nরত্নেশ্বর মুখোপাধ্যায়ের জন্ম ব্রিটিশ ভারতের অধুনা বাংলাদেশের বরিশালের উজিরপুরে। পিতা গজেন্দ্রনাথ মুখোপাধ্যায় ছিলেন অসম্ভব সঙ্গীত রসিক। কান্তকবি রজনীকান্ত সেনের সঙ্গে এক মেসে থাকতেন গজেন্দ্রনাথ। ভক্তিগীতি, হরিনামের গান করতেন।  রত্নেশ্বরেরা ছিলেন দশ ভাই। কিন্তু রত্নেশ্বর ও সিদ্ধেশ্বর সঙ্গীতচর্চা করতেন। ওঁরাই ছিলেন মুখার্জি পরিবারে কীর্তন ও ধ্রুপদী গানের বাহক। কাজী নজরুল ইসলাম ছিলেন রত্নেশ্বর মুখোপাধ্যায়ের বন্ধু। প্রাচীন বাংলা গান, কীর্তন ও উচ্চাঙ্গ সঙ্গীতে তার বিশেষ দখল ছিল। সঙ্গীত শিক্ষক হিসাবে তার খ্যাতি ছিল। বাংলা সঙ্গীত জগতে 'রতু মুখোপাধ্যায়' নামের সুরকার ও গীতিকার হিসাবে পরিচিতি ছিল তার। সঙ্গীতশিল্পী সিদ্ধেশ্বর মুখোপাধ্যায়, সত্যেশ্বর মুখোপাধ্যায় ছিলেন তার অনুজ। প্রখ্যাত সঙ্গীত শিল্পী ও সুরকার মানবেন্দ্র মুখোপাধ্যায়ের পিতৃব্য ছিলেন তিনি। ১৯৮০ খ্রিস্টাব্দের ১৩ নভেম্বর তিনি কলকাতায় প্রয়াত হন।\n\n\n== তথ্যসূত্র =="}