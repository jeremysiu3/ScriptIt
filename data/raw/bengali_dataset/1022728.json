{"pageid": 1022728, "title": "অক্সালোসাকসিনিক অ্যাসিড", "url": "https://bn.wikipedia.org/wiki?curid=1022728", "content": "অক্সালোসাকসিনিক অ্যাসিড হলো সাইট্রিক অ্যাসিড চক্রের একটি সাবস্ট্রেট। আইসোসাইট্রেট ডিহাইড্রোজিনেজ দ্বারা এর কার্য ঘটে। অক্সালোসাকসিনিক অ্যাসিডের লবণ ও এস্টারসমূহকে অক্সালোসাকসিনেট বলা হয়।\nঅক্সালোসাকসিনিক অ্যাসিড/অক্সালোসাকসিনেটগুলো হলো ট্রাইকার্বক্সিলিক অ্যাসিড চক্রের ৬-কার্বনবিশিষ্ট অস্থায়ী মধ্যবর্তী যৌগ। এটি এক ধরনের কিটো অ্যাসিড। আইসোসাইট্রেট থেকে আলফা-কিটোগ্লুটারিক অ্যাসিড তৈরির সময় সবাত কার্বন-বিয়োজনে এটি উৎপন্ন হয়। আইসোসাইট্রেট ডিহাইড্রোজিনেজ অ্যানজাইম বিক্রিয়ার অনুঘটক হিসেবে কাজ করে। প্রথমে আইসোসাইট্রেট এনএডি+ কো-অ্যানজাইম দ্বারা জারিত হয়ে অক্সালোসাকসিনিক অ্যাসিড/অক্সালোসাকসিনেট উৎপন্ন করে। অক্সালোসাকসিনিক অ্যাসিড আলফা-কিটো এবং বিটা-কিটো (অস্থায়ী যৌগ) উভয় ধরনের অম্লই হতে পারে। ৫-কার্বনবিশিষ্ট অণু ২-অক্সোগ্লুটারেট তৈরির উৎসেচক-বিক্রিয়ায় কার্বন ডাই-অক্সাইড অণুর বিয়োজন একটি বিটা-কিটো যৌগের বৈশিষ্ট্য হিসেবে গণ্য।\n\n\n== তথ্যসূত্র ==\n\nটেমপ্লেট:সাইট্রিক অ্যাসিড চক্র"}