{"pageid": 1077209, "title": "ইন্টারনেট প্রোটোকল", "url": "https://bn.wikipedia.org/wiki?curid=1077209", "content": "ইন্টারনেট প্রোটোকল (আইপি) হলো নেটওয়ার্ক সীমানা জুড়ে ডাটাগ্রাম রিলে করার জন্য ইন্টারনেট প্রোটোকল সুইটের নেটওয়ার্ক লেয়ার কমিউনিকেশন প্রোটোকল। এর রাউটিং ফাংশন ইন্টারনেটওয়ার্কিং সচল করে, মূলত ইন্টারনেট প্রতিষ্ঠা করে।\nআইপি এর কাজ হলো শুধুমাত্র প্যাকেট হেডারের আইপি ঠিকানার উপর ভিত্তি করে সোর্স হোস্ট থেকে গন্তব্য হোস্টে প্যাকেট পৌঁছে দেওয়া। এই উদ্দেশ্যে, আইপি প্যাকেট কাঠামো সংজ্ঞায়িত করে যা বিতরণ করা ডেটাগুলিকে ধারণ করে। এটি উৎস এবং গন্তব্য তথ্যের সাথে ডাটাগ্রাম লেবেল করার জন্য ব্যবহৃত অ্যাড্রেসিং পদ্ধতিগুলিও সংজ্ঞায়িত করে।\nঐতিহাসিকভাবে, ১৯৭৪ সালে ভিন্টন সার্ফ এবং রবার্ট কান দ্বারা প্রবর্তিত মূল ট্রান্সমিশন কন্ট্রোল প্রোগ্রামে আইপি ছিল সংযোগবিহীন ডেটাগ্রাম পরিষেবা, যা একটি সংযোগ-ভিত্তিক পরিষেবা দ্বারা পরিপূরক ছিল যা ট্রান্সমিশন কন্ট্রোল প্রোটোকলের ভিত্তি হয়ে ওঠে। তাই ইন্টারনেট প্রটোকল স্যুটকে প্রায়ই টিসিপি/আইপি বলা হয়।\nআইপির প্রথম প্রধান সংস্করণ হলো ইন্টারনেট প্রোটোকল সংস্করণ ৪ (আইপিভি৪), যা ইন্টারনেটের প্রভাবশালী প্রোটোকল। এর উত্তরসূরি হলো ইন্টারনেট প্রোটোকল সংস্করণ ৬ (আইপিভি৬), যা ২০০৬ সাল থেকে পাবলিক ইন্টারনেটে বাড়তি স্থাপনায় রয়েছে।\n\n\n== কাজ ==\n\nইন্টারনেট প্রোটোকল হোস্ট ইন্টারফেস সম্বোধন করার জন্য, ডেটাগ্রামে ডেটা এনক্যাপসুলেট করা (ফ্র্যাগমেন্টেশন এবং রিস্যাসেম্বার সহ) এবং সোর্স হোস্ট ইন্টারফেস থেকে ডেটাগ্রামগুলিকে এক বা একাধিক আইপি নেটওয়ার্ক জুড়ে গন্তব্য হোস্ট ইন্টারফেসে রাউটিং করার জন্য দায়ী। এই উদ্দেশ্যে, ইন্টারনেট প্রটোকল প্যাকেটের বিন্যাস নির্ধারণ করে এবং একটি অ্যাড্রেসিং সিস্টেম প্রদান করে।\nপ্রতিটি ডাটাগ্রামের দুটি উপাদান থাকে: একটি হেডার এবং একটি পেলোড। আইপি হেডারের মধ্যে রয়েছে সোর্স আইপি অ্যাড্রেস, ডেস্টিনেশন আইপি অ্যাড্রেস এবং ডাটাগ্রাম রুট ও ডেলিভারির জন্য প্রয়োজনীয় অন্যান্য মেটাডেটা। পেলোড হলো সেইসব তথ্য যা পরিবহন করা হয়। হেডারের সাথে একটি প্যাকেটে ডাটা পেলোড নেস্ট করার এই পদ্ধতিকে এনক্যাপসুলেশন বলা হয়।\nআইপি অ্যাড্রেসিং হোস্ট ইন্টারফেসের জন্য আইপি অ্যাড্রেস এবং সংশ্লিষ্ট প্যারামিটারগুলির নিয়োগকে অন্তর্ভুক্ত করে। অ্যাড্রেস স্পেসটি সাবনেটওয়ার্কে বিভক্ত, এতে নেটওয়ার্ক উপসর্গের উপাধি জড়িত। আইপি রাউটিং সমস্ত হোস্ট, পাশাপাশি রাউটার দ্বারা সঞ্চালিত হয়, যার প্রধান কাজ নেটওয়ার্ক সীমানা জুড়ে প্যাকেট পরিবহন করা। রাউটাররা একে অপরের সাথে বিশেষভাবে পরিকল্পিত রাউটিং প্রটোকলের মাধ্যমে যোগাযোগ করে, হয় অভ্যন্তরীণ গেটওয়ে প্রোটোকল অথবা বাহ্যিক গেটওয়ে প্রোটোকল, যেমন নেটওয়ার্কের টপোলজির জন্য প্রয়োজন।\n\n\n== সংস্করণের ইতিহাস ==\n\n১৯৭৪ সালের মে মাসে, ইনস্টিটিউট অব ইলেকট্রিক্যাল অ্যান্ড ইলেকট্রনিক্স ইঞ্জিনিয়ার্স (আইইইই) \"এ প্রোটোকল ফর প্যাকেট নেটওয়ার্ক ইন্টারকমিউনিকেশন\" নামে একটি কাগজ প্রকাশ করে। কাগজটির লেখক ভিন্টন সার্ফ এবং রবার্ট কান, নেটওয়ার্ক নোডের মধ্যে প্যাকেট সুইচিং ব্যবহার করে রিসোর্স ভাগ করার জন্য একটি ইন্টারনেট ওয়ার্কিং প্রোটোকল বর্ণনা করেছেন। এই মডেলের একটি কেন্দ্রীয় নিয়ন্ত্রণ উপাদান ছিল \"ট্রান্সমিশন কন্ট্রোল প্রোগ্রাম\" যা হোস্টের মধ্যে সংযোগ-ভিত্তিক লিঙ্ক এবং ডেটাগ্রাম পরিষেবা উভয়ই অন্তর্ভুক্ত করে। মনোলিথিক ট্রান্সমিশন কন্ট্রোল প্রোগ্রামটি পরবর্তীতে ট্রান্সমিশন কন্ট্রোল প্রোটোকল এবং ট্রান্সপোর্ট লেয়ারে ইউজার ডেটাগ্রাম প্রোটোকল এবং ইন্টারনেট লেয়ারে ইন্টারনেট প্রোটোকল নিয়ে গঠিত একটি মডুলার আর্কিটেকচারে বিভক্ত হয়। মডেলটি ডিপার্টমেন্ট অফ ডিফেন্স (ডিওডি) ইন্টারনেট মডেল, ইন্টারনেট প্রোটোকল সুইট এবং অনানুষ্ঠানিকভাবে টিসিপি/ আইপি নামে পরিচিতি লাভ করে।\n\n\n== নিরাপত্তা ==\nআরপানেটের নকশা এবং প্রাথমিক পর্যায়ের ইন্টারনেট, জনসাধারণ, আন্তর্জাতিক নেটওয়ার্কের নিরাপত্তার দিক এবং চাহিদাগুলি পর্যাপ্তভাবে অনুমান করা যায়নি। ফলস্বরূপ, নেটওয়ার্ক আক্রমণ এবং পরে নিরাপত্তা মূল্যায়নের মাধ্যমে অনেক ইন্টারনেট প্রটোকলের দুর্বলতা লক্ষণ করা যায়। ২০০৮ সালে, একটি পুঙ্খানুপুঙ্খ নিরাপত্তা মূল্যায়ন এবং সমস্যার প্রস্তাবিত লাঘব কীভাবে করা যেতে পারে তা প্রকাশিত হয়েছিল। এই ব্যাপারে আইইটিএফ আরও পড়াশোনা চালিয়ে যাচ্ছে।\n\n\n== আরও দেখুন ==\nআইসিএএনএন\n\n\n== তথ্যসূত্র ==\n\n\n== বহিঃসংযোগ ==\nম্যানফ্রেড লিন্ডনার। \"আইপি টেকনোলজি\" (পিডিএফ)। ২০১৮-০২-০৯ তারিখে মূল (পিডিএফ) থেকে আর্কাইভ করা। সংগ্রহের তারিখ ২০১৮-০২-১১। \nম্যানফ্রেড লিন্ডনার। \"আইপি রাউটিং\" (পিডিএফ)। ২০১৮-০২-০৯ তারিখে মূল (পিডিএফ) থেকে আর্কাইভ করা। সংগ্রহের তারিখ ২০১৮-০২-১১।"}