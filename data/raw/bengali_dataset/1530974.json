{"pageid": 1530974, "title": "তালেবে ইলম", "url": "https://bn.wikipedia.org/wiki?curid=1530974", "content": "তালেবে ইলম বা তালিবুল ইলম (আরবি: طالب علم/ طالب العلم; আক্ষরিক অর্থে: জ্ঞান অন্বেষণকারী) হল একজন ব্যক্তি, যে শরিয়ত-বিষয়ক জ্ঞান অর্জনে লিপ্ত থাকে; এতে আগ্রহী থাকে এবং তা অর্জনের প্রচেষ্টা চালায়। একটি হাদিসে নবী মুহাম্মদ বলেছেন: \"নিশ্চয়ই ফেরেশতারা তালেবে ইলমের প্রতি সন্তুষ্ট হয়ে (তাদের চলার পথে) তাদের ডানা বিছিয়ে দেয়\"।  পবিত্র কুরআনে ইলম (জ্ঞান) ও তালেবে ইলমদের (জ্ঞানী) প্রশংসা করেছেন এবং মুসলমানদের জ্ঞান অর্জনের প্রতি উৎসাহিত করেছেন। ইসলাম ধর্মে জ্ঞান অর্জনকে অন্যতম শ্রেষ্ঠ সৎকর্ম এবং ইবাদত হিসেবে গণ্য করা হয়েছে, যা আল্লাহর পথে সংগ্রামের একটি অংশ হিসেবেও বিবেচিত।  কুরআনে বলা হয়েছে: তোমাদের মধ্যে যারা ঈমান এনেছে এবং যাদের জ্ঞান দান করা হয়েছে, আল্লাহ তাদের মর্যাদা বৃদ্ধি করবেন (সূরা মুজাদালা: ১১)। এছাড়া তারা নবীগণের জ্ঞানের উত্তরাধিকারী হিসেবেও বিবেচিত হয়েছেন। \n\n\n== জ্ঞান অন্বেষণের বিধান ==\nইসলাম কেবল জ্ঞানার্জনের প্রতি উৎসাহিতই করেনি; বরং কিছু জ্ঞানের অর্জনকে ধর্মীয় ও নৈতিক দায়িত্ব হিসেবে নির্ধারণ করেছে। একটি হাদিসে বলা হয়েছে: জ্ঞান অর্জন প্রত্যেক মুসলিম নর-নারীর জন্য ফরজ।  ইসলামের বিভিন্ন বিধান সঠিকভাবে পালন করার জন্য প্রয়োজনীয় জ্ঞান অর্জন করা অপরিহার্য।  এটি দুই প্রকার: ফরজে আইন; (ব্যক্তিগত বাধ্যতামূলক জ্ঞান) এটি এমন জ্ঞান, যা প্রত্যেক মুসলিমের জন্য অপরিহার্য। যেমন:\n\nঈমানের পাঁচটি মূলনীতি সংক্রান্ত জ্ঞান।\nইসলামের জরুরি বিধি-বিধান জানা।\nপ্রধান হারাম বিষয়সমূহ সম্পর্কিত জ্ঞান; যেমন: অশ্লীলতা, অন্যায়, জুলুম, আল্লাহর সাথে শরিক করা ও আল্লাহ সম্পর্কে না জেনে কথা বলা। \nপারস্পরিক লেনদেন ও সামাজিক আচরণের বিধানসমূহ।\nদ্বিতীয় হল ফরজে কিফায়া, (সমষ্টিগত বাধ্যতামূলক জ্ঞান) এটি সেই জ্ঞান, যা কিছু সংখ্যক ব্যক্তি অর্জন করলে সমাজের অন্যান্য ব্যক্তিদের দায়িত্ব মুক্ত হয়ে যায়। তবে যদি কেউ তা না শেখে, তাহলে সবাই অপরাধী হিসেবে বিবেচিত হবে। \n\n\n== শিষ্টাচার ==\nতালেব ইলম সম্পর্কে রচিত গ্রন্থাবলীতে তাদের বেশ কিছু শিষ্টাচার উল্লেখ করা হয়েছে:\n\nজ্ঞান হল ইবাদত; তাই নিষ্ঠার সাথে জ্ঞান অর্জন করা উচিত। কিছু আলেম বলেছেন, \"জ্ঞান হলো গোপন নামাজ ও হৃদয়ের ইবাদত।\" \nসালাফদের (পূর্ববর্তী ইসলামি পণ্ডিত) পথ অনুসরণ করা। \nসর্বদা খোদাভীতি অর্জনের চেষ্টা করা। \nসর্বদা আত্মনিয়ন্ত্রণে থাকা। \n\n\n=== ছাত্রজীবনের শিষ্টাচার ===\nনিয়ত পরিশুদ্ধ রাখা: খতিব বাগদাদী বলেছেন, \"হে জ্ঞান অন্বেষণকারী, আমি তোমাকে উপদেশ দিচ্ছি যে, তুমি জ্ঞান অর্জনে নিয়ত পরিশুদ্ধ রাখো।\" \nজ্ঞান অন্বেষণে উচ্চাকাঙ্ক্ষা রাখা। \nজ্ঞান অর্জনের জন্য সফর বা ভ্রমণ করা। \nলেখার মাধ্যমে জ্ঞান সংরক্ষণ করা। \nসংরক্ষিত জ্ঞান বারবার পর্যালোচনা করা। \nমৌলিক নীতির ভিত্তিতে শাখাগত বিষয়গুলো অনুধাবন করা। \nজ্ঞান অর্জনে ও সংরক্ষণে আল্লাহর সাহায্য প্রার্থনা করা। \nজ্ঞানের সততা রক্ষা করা। \nসত্যবাদিতা অবলম্বন করা। \nমনের প্রশান্তির জন্য বিশ্রাম নেওয়া।\nপাঠ সংশোধন ও নির্ভুল করার অভ্যাস গড়ে তোলা।\nবৃহৎ ও বিস্তারিত গ্রন্থ অধ্যয়ন করা।\nযথাযথভাবে প্রশ্ন করতে জানা।\nতর্ক-বিতর্ক ছাড়া জ্ঞানমূলক আলোচনা করা।\nজ্ঞান চর্চার মাধ্যমে মনে রাখার দক্ষতা বাড়ানো।\nহাদিস ও কুরআন অনুসরণে জীবনযাপন করা।\nপ্রত্যেক বিষয়ে পারদর্শী হওয়ার জন্য প্রয়োজনীয় দক্ষতা অর্জন করা। \nঅজানা বিষয়ে ‘আমি জানি না’ বলা: এটি বুদ্ধিমত্তার পরিচায়ক এবং বিশ্বাস ও তাকওয়ার অংশ। যে ব্যক্তি যা জানে না, সে যদি বলে ‘আমি জানি না’, তাহলে মানুষ তার উপর আস্থা রাখবে এবং সে নিজেকে সঠিকভাবে মূল্যায়ন করতে পারবে। \n\n\n=== পাঠ্যবই-সম্পর্কিত শিষ্টাচার ===\nশিক্ষার্থীদের নিজেদের পাঠ্যবইয়ের সঙ্গে কিছু বিশেষ পদ্ধতিতে আচরণ করা উচিত; যেমন:\n\nগ্রন্থের বিষয়বস্তু জানা।\nএর পরিভাষা বোঝা।\nএর ভাষা ও রচনাশৈলী অনুধাবন করা।\nপাদটীকা যোগ করে টীকা যুক্ত করায় অভ্যস্ত হওয়া। \n\n\n== তথ্যসূত্র =="}