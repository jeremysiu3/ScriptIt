{"pageid": 1437149, "title": "হারুন ইজহার", "url": "https://bn.wikipedia.org/wiki?curid=1437149", "content": "হারুন ইজহার ( জন্ম: ১৯৭৭) একজন বাংলাদেশি দেওবন্দি আলেম, লেখক, মুফতি ও ধর্মীয় ব্যক্তিত্ব, যিনি হেফাযতে ইসলাম বাংলাদেশের সাবেক শিক্ষা ও সংস্কৃতি সম্পাদক  ও আল জামিয়া ইসলামিয়া লালখানবাজার মাদ্রাসার সহকারী পরিচালক।  তিনি নেজামে ইসলাম পার্টির সভাপতি এবং হেফাজতে ইসলামের সাবেক প্রভাবশালী নেতা ইজহারুল ইসলামের পুত্র। \n\n\n== শিক্ষা ==\nহারুন ইজহার চট্টগ্রামের দারুল উলুম লালখান বাজার মাদ্রাসায় প্রাথমিক শিক্ষা অর্জন করেন। এরপর তিনি আল-জামিয়াতুল আহলিয়া দারুল উলুম মঈনুল ইসলামে অধ্যয়ন করেন। পরবর্তীতে উচ্চতর জ্ঞানার্জনের লক্ষ্যে পাকিস্তান সফর করেন। সেখানে তিনি দারুল উলুম করাচিতে ২ বছর লেখাপড়া করে দেশে ফিরে আসেন এবং চট্টগ্রামের জামিয়াতুল উলূম আল-ইসলামিয়া লালখান বাজার মাদ্রাসায় শিক্ষকতা শুরু করেন। \n\n\n== ব্যক্তিগত জীবন ==\nতিনি নেজামে ইসলাম পার্টির বর্তমান সভাপতি ইজহারুল ইসলাম চৌধুরীর বড় ছেলে।  তার মুসা বিন ইজহার নামে একজন ছোট ভাই রয়েছে। \n\n\n== গ্রেফতার ==\n২০০৯ সালে ভারতীয় হাইকমিশন ও মার্কিন দূতাবাসে হামলার পরিকল্পনার অভিযোগে চট্টগ্রামে ইজহার ও দুইজন সন্দেহভাজন লস্করে তৈয়বার সদস্য গ্রেপ্তার করা হয়। পরবর্তীতে নির্দোষ প্রমাণিত হওয়ার তাকে মুক্তি দেওয়া হয়। \n২০১৩ সালের ১০ জুলাই চট্টগ্রামের লালখান বাজার মাদ্রাসায় গ্রেনেড বিস্ফোরিত হয়েছিলো এমন একটি অভিযোগে হারুন ইজহার গ্রেফতার হন। তবে হারুন ও মাদ্রাসা কর্তৃপক্ষ দাবি করেছিল যে, সেটি একটি গ্যাস সিলিন্ডার বিস্ফোরিত হওয়ার কারণে বিকট শব্দ সৃষ্টি হয়েছিল। তিনি দীর্ঘদিন কারাগারে ছিলেন এবং পরে অভিযোগ প্রমাণিত না হওয়ায় তাকে মুক্তি দেওয়া হয়। \n২০২১ সালে ভারতের প্রধানমন্ত্রী নরেন্দ্র মোদির বাংলাদেশ সফর ইস্যুকে কেন্দ্র করে দারুল উলুম হাটহাজারিসহ দেশের বিভিন্ন স্থানে সংঘটিত আন্দোলনে প্রত্যক্ষভাবে নেত্তৃত্ব দেওয়ার অভিযোগ ও সরকার-বিরোধী অবস্থানের কারণে ২৮ ই এপ্রিল রাতে চট্টগ্রামের লালখান বাজার মাদ্রাসা থেকে র‍্যাবের হাতে গ্রেফতার হন। এরপর ২০২৩ সালের ২২ মে রাতে তিনি চট্টগ্রাম কেন্দ্রীয় কারাগার থেকে মুক্তি পান।  \n\n\n== প্রকাশনা ==\nআল্লাহর কাছে আসার গল্প\nচেতনার ইশতেহার\nনুসূসের আলোকে জাহিলিয়াহ\nদারসুল আকিদা\nজীবনের অর্থগুলো কুরআনের শব্দে শব্দে সিরিজ\nআল কুরআনের দারস সিরিজ\nমুফতি ফয়জুল্লাহ (রহ.)-এর রাজনৈতিক চিন্তাধারা\n\n\n== তথ্যসূত্র =="}