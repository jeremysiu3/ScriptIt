{"pageid": 1011130, "title": "বরেন গঙ্গোপাধ্যায়", "url": "https://bn.wikipedia.org/wiki?curid=1011130", "content": "বরেন গঙ্গোপাধ্যায় (৩ জানুয়ারি ১৯৩০ — ১২ ডিসেম্বর, ২০০১) একজন বাঙালি সাহিত্যিক। তিনি একজন খ্যাতনামা ছোটগল্পকার ও ঔপন্যাসিক।\n\n\n== সাহিত্যকীর্তি ==\nবরেন গঙ্গোপাধ্যায়ের জন্ম ঢাকার বিক্রমপুরের কয়কীর্তন গ্রামে। বিদ্যালয় শিক্ষার পরে তিনি কলকাতায় চলে আসেন। শিক্ষকতার কাজ নিয়ে সুন্দরবন চলে যান এবং সুন্দরবনের নিম্নবর্গের মানুষদের কথা তাঁর গল্প-উপন্যাসে উঠে এসেছে বারবার। তার তোপ, বজরা, কানি বোষ্টুমির গঙ্গাযাত্রা, কাক, বেস্পতির এক বাবু ছিল, সহবাস ইত্যাদি গল্পে সুন্দরবনের সমাজ ও সংস্কৃতি ফুটে ওঠে। তার দুটি উল্লেখযোগ্য উপন্যাস বনবিবির উপাখ্যান ও বাগদা। সংবাদ প্রতিদিনে তিনি নিয়মিত গ্রাম বাংলা সম্পর্কিত ফিচার লিখতেন। কিছুদিন যুগান্তর পত্রিকার গ্রন্থবার্তা আর তিন বছর কলেজ স্ট্রিট পত্রিকা সম্পাদনা করেন। গল্প বিচিত্রা নামের একটি গল্পের কাগজ সম্পাদনা করেন বরেন। তাঁর ছিল পাহাড় ভ্রমণের নেশা তাই কিছু ভ্রমণকাহিনীও লিখেছেন তিনি। ১৯৭৬ সালে শিক্ষকতার কাজ থেকে অবসর নিয়ে লেখালিখিতে ব্যস্ত থাকতেন তিনি। ২০০১ সালে পশ্চিমবঙ্গ বাংলা আকাদেমি তাকে সংবর্ধনা প্রদান করে।\n\n\n== তথ্যসূত্র =="}