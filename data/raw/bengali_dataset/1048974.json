{"pageid": 1048974, "title": "ইঞ্জমবক্কম", "url": "https://bn.wikipedia.org/wiki?curid=1048974", "content": "ইঞ্জমবক্কম দক্ষিণ ভারতের তামিলনাড়ু রাজ্যের চেন্নাই জেলার দক্ষিণ দিকে অবস্থিত একটি আবাসিক অঞ্চল৷‌ ২০১১ খ্রিস্টাব্দে অক্টোবর মাসের পূর্বে এটি চেঙ্গলপট্টু জেলার শোলিঙ্গনলুর তালুকের একটি জনগণনা নগরী ছিল। আরো পূর্বে এটি কাঞ্চীপুরম জেলার শোলিঙ্গনলুর পঞ্চায়েত সমিতির একটি গ্রাম ছিল। পরবর্তীকালে চেন্নাই জেলার আয়তন বৃদ্ধি করা হলে এই অঞ্চল ওই জেলার অন্তর্ভুক্ত হয়।\nলোকালয়টি ইস্ট কোস্ট রোড বরাবর চেন্নাই শহরের দক্ষিণ দিকে অবস্থিত।\n\n\n== জনতত্ত্ব ==\n২০০১ খ্রিস্টাব্দের জনগণনা অনুসারে ইঞ্জমবক্কমের জনসংখ্যা ছিল ১০,০৮৪ জন। কিন্তু তৎপরবর্তী দশ বছরে জনসংখ্যা বেড়ে প্রায় দ্বিগুণ হয়।\n\n২০১১ খ্রিস্টাব্দে ভারতের জনগণনা অনুসারে এই শহরের জনসংখ্যা হয় ২১,১৫৮ জন, যেখানে পুরুষ ১০,৮৪৯ জন ও নারী ১০,৩০৯ জন অর্থাৎ প্রতি হাজার পুরুষে ৯৫০ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ২,৫৪৭ জন যেখানে শিশুপুত্র সংখ্যা ১,৩৩৫ জন এবং শিশুকন্যা সংখ্যা ১,২১২ জন। জনসংখ্যা অনুপাতে শিশু ১২.০৪ শতাংশ। শহরটির সাক্ষরতার হার ছিল ৮৯.৮৮ শতাংশ যেখানে পুরুষ সাক্ষরতার হার ৯৩.৪৪ শতাংশ ও নারী সাক্ষরতার হার ৮৬.১৫ শতাংশ। শহরে মোট পরিবার সংখ্যা ৫,৩৫৫ টি।\n\n\n== তথ্যসূত্র =="}