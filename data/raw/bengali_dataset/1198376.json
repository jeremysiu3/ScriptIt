{"pageid": 1198376, "title": "ডেপথ্‌স অব উইকিপিডিয়া", "url": "https://bn.wikipedia.org/wiki?curid=1198376", "content": "ডেপথ্‌স অব উইকিপিডিয়া (মূল ইংরেজি নাম: Depths of Wikipedia, অনু. উইকিপিডিয়ার গভীরতা) সামাজিক যোগাযোগ মাধ্যমে কতক অ্যাকাউন্টের একটি গোষ্ঠী যা উইকিপিডিয়া থেকে অদ্ভুত, আশ্চর্যজনক এবং আকর্ষণীয় তথ্য তুলে ধরার জন্য নিবেদিত। ২০২০ সালে মিশিগান বিশ্ববিদ্যালয়ের একজন কলেজ ছাত্রী অ্যানি রাউয়ের্দা () এই নামে ইন্সটাগ্রামে একটি অ্যাকাউন্ট তৈরি করেন। অ্যাকাউন্টটি হাস্যকর বা অযৌক্তিক বিষয়ের উপর বিভিন্ন উইকিপিডিয়া নিবন্ধ থেকে উদ্ধৃতাংশ শেয়ার করে। এছাড়াও রাউয়ের্দা উইকিপিডিয়া সম্পাদনা কর্মশালা এবং উইকিপিডিয়ার গভীরতা সম্পর্কিত হাস্যরসাত্মক অনুষ্ঠান সরাসরি উপস্থাপনা করেছেন।\n\n\n== সৃষ্টি ==\n\n'ডেপথ্‌স অব উইকিপিডিয়া'র সামাজিক যোগাযোগ মাধ্যমে যাত্রা শুরু হয় ইনস্টাগ্রামে অ্যাকাউন্ট খোলার মাধ্যমে। ২০২০ সালে এপ্রিলে মিশিগান বিশ্ববিদ্যালয়ের স্নায়ুবিজ্ঞানের ছাত্রী অ্যানি রাউয়ের্দা এটি তৈরি করেছিলেন। কোভিড-১৯ এর বৈশ্বিক মহামারি শুরুতে একটি ব্যক্তিগত প্রকল্প হিসাবে উইকিপিডিয়া থেকে অদ্ভুত, আশ্চর্যজনক এবং আকর্ষণীয় তথ্য বন্ধুদের মধ্যে শেয়ার করার উদ্দেশ্যে অ্যাকাউন্টটি তৈরি করেছিলেন,  রাউয়ের্দার মতে, প্রকল্পটি উইকিপিডিয়া থেকে উদ্ধৃতাংশের একটি কোলাজ দ্বারা অনুপ্রাণিত হয়েছিল যা তিনি তার বন্ধুর জাইন (অনুলিপির মাধ্যমে সপ্রকাশিত সাময়িকী) -এর জন্য তৈরি করেছিলেন, এক্ষেত্রে তিনি ইংরেজি উইকিপিডিয়ার 'কাউ টিপিং' নিবন্ধের একটি স্থিরচিত্র ব্যবহার হরেছিলেন। প্রকল্পটি শুরু করার  আগে থেকে তিনি উইকিপিডিয়ার প্রতি আগ্রহী ছিলেন, শৈশবে উইকিপিডিয়ার নিবন্ধ পড়েছেন এবং মাধ্যমিক বিদ্যালয়ে বন্ধুদের সাথে উইকিরেসিং করতেন।\n'ডেপথস অব উইকিপিডিয়া'তে অনুসারীদের প্রথম ঢেউ আসে যখন ইনস্টাগ্রামে প্রভাবশালী ক্যারোলিন ক্যালোওয়ে একটি ঘটনার সমাধান করার পরে অ্যাকাউন্টের পোস্টগুলিকে ইতিবাচকভাবে প্রকাশ করেছেন যেখানে রাউয়ারদা ক্যালোওয়ের উইকিপিডিয়া নিবন্ধ সম্পর্কে পোস্ট করেছিলেন।\nইনস্টাগ্রাম অ্যাকাউন্টে অনেক অনুসারী যুক্ত হওয়ার পর, রাউয়ের্দা একই নামের টিকটক এবং টুইটার অ্যাকাউন্ট তৈরি করেন, এবং একটি সাময়িকী চালু করেন যেখানে অস্বাভাবিক বিষয় সংক্রান্ত উইকিপিডিয়া নিবন্ধগুলির আরও বিস্তারিত ও চমকপ্রদভাবে বর্ণনার মাধ্যমে উপস্থাপন করা হয়। \n\n\n== কার্যকলাপ ==\n\n'ডেপথ্‌স অব উইকিপিডিয়া'য় ইংরেজি উইকিপিডিয়ার প্রাপ্ত বিস্ফোরিত ট্রাউজার্স, নিউক্লিয়ার গান্ধী, সত্যিই বড় বোর্ডে দাবা খেলা এবং যৌন সক্রিয় পোপ সহ বিভিন্ন বিষয়ের উপর নিবন্ধ তুলে ধরা হয়েছে।\nরাউয়ের্দা প্রায়ই উইকিপিডিয়ার বিভিন্ন নিবন্ধ তার অ্যাকাউন্টে দেখানোর জন্য  অনুরোধ পেয়ে থাকেন, তবে  তিনি  যাচাইবাছাই করে পোস্ট করেন। ২০২১ সালের অক্টোবরের পরিসংখ্যান অনুযায়ী, তিনি \"সম্ভবত প্রতিদিন ৩০ থেকে ৫০ জন উইকিপিডিয়া ব্যবহারকারীর অনুরোধ পাচ্ছেন\"।\n\nরাউয়ের্দা নিজে একজন উইকিপিডিয়া সম্পাদক, তিনি বিশ্বকোষে নতুন সম্পাদকদের অবদানকে স্বাগত জানিয়ে একটি এডিট-আ-থন আয়োজন করেছেন, এছাড়াও উইকিপিডিয়ায় প্রাপ্ত ট্রিভিয়ার উপর ভিত্তি করে হাস্যরসাত্মক অনুষ্ঠানের সরাসরি উপস্থাপন করেছেন।\n\n\n== অভ্যর্থনা ==\nক্যান্সাস স্টেট  বিশ্ববিদ্যালয়ের  অলঙ্কারশাস্ত্র এবং প্রযুক্তির অধ্যাপক হিদার উডসের মতে, \"আকর্ষণীয় অথবা কখনো হাস্যকরভাবে অস্বাভাবিক বিষয় উপস্থাপন\" করার মাধ্যমে \"ইন্টারনেটকে ক্ষুদ্র অনুভব করায়\"— \"ইন্টারনেট সংস্কৃতির  প্রবেশ কেন্দ্র\"। উইকিমিডিয়া ফাউন্ডেশনের ব্র্যান্ড জ্যাকারি ম্যাককিউনের মতে,  অ্যাকাউন্টটি \"একটি জায়গা যেখানে উইকিপিডিয়া প্রাণবন্ত হয়\"। নীল গেইম্যান, জন মায়ার, ট্রয়ে সিভান এবং অলিভিয়া ওয়াইল্ড ডেপথ্‌স অব উইকিপিডিয়ার উল্লেখযোগ্য অনুসারী।\n\n\n== তথ্যসূত্র ==\n\n\n== আরও পড়ুন ==\nকয়ের্নার, ক্রিস (২০২১-১২-০৭)। \"From the Depths of Wikipedia: an interview with Wikimedian and influencer Annie Rauwerda\"। উইকিমিডিয়া ফাউন্ডেশন। সংগ্রহের তারিখ ২০২২-০৫-০৮। \n\n\n== বহিঃসংযোগ ==\nটুইটারে ডেপথ্‌স অব উইকিপিডিয়া \nটিকটকে ডেপথ্‌স অব উইকিপিডিয়া \nইন্সটাগ্রামে ডেপথ্‌স অব উইকিপিডিয়া  \nএবিসি নিউজের ভিডিও:উইকিপিডিয়ার উদ্ভট এবং বিস্ময়কর গভীরতা (ইংরেজি)"}