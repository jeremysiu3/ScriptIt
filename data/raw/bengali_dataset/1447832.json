{"pageid": 1447832, "title": "সঙ্গীতা বন্দ্যোপাধ্যায়", "url": "https://bn.wikipedia.org/wiki?curid=1447832", "content": "সঙ্গীতা বন্দ্যোপাধ্যায় (জন্ম: ২৩ নভেম্বর, ১৯৭৪) একজন বাঙালি লেখিকা।\n\n\n== সাহিত্য ==\nসঙ্গীতা পশ্চিম বর্ধমান জেলার দুর্গাপুরে জন্মগ্রহণ করেন ১৯৭৪ সালে। ছাত্রাবস্থা থেকে লেখালিখি করেছেন। ১৯৮৬ সালে কলকাতায় আসেন। তিনি প্রথমে বাগবাজার মাল্টিপারপাস স্কুল ও পরে গোখলে মেমোরিয়াল গার্লস কলেজে লেখাপড়া করেছেন। ২০০১ সালে দেশ পত্রিকায় তার কবিতা ছাপা হয়। তার প্রথম কাব্যগ্রন্থ শাহরুখ আর আমি। দ্বিতীয় কাব্যগ্রন্থ অনেক অবগাহন। দেশ, উনিশ কুড়ি, সানন্দা ও আনন্দবাজার পত্রিকায় একদা লিখেছেন তিনি। তার প্রথম উপন্যাস শঙ্খিনী দেশে ২০০৪ সালের ডিসেম্বর মাস থেকে ধারাবাহিকভাবে প্রকাশিত হয়। তবে তাঁর উপন্যাস প্যান্টি তাকে মূলত খ্যাতি এনে দেয়, যেটি ইংরেজি ভাষায় অনুদিত হয়েছে।  \n\n\n== বিতর্ক ==\nতার প্রকাশিত উপন্যাস নিয়ে সামাজিক যোগাযোগ মাধ্যমে বহু আলোচনা হয়েছে। লেখিকা সাক্ষাৎকারে জানান প্যান্টি নামক একটি উপন্যাসের কারণেই এই বিতর্ক। ২০২৩ সালের ফেব্রুয়ারী মাসে লেখিকা অভিযোগ করেন তার উপন্যাসের নাম করে তাঁকে সামাজিক যোগাযোগ মাধ্যমে বারংবার আক্রমণ করা হচ্ছে। তিনি প্যান্টি উপন্যাস নিয়ে প্রবল বাদানুবাদে জড়িয়ে পড়েন ও আইনি ব্যবস্থার হুমকি দেন। অন্যদিকে একাধিক ব্যক্তি পালটা অভিযোগ করেন যে লেখিকা নিজেই কুরুচিপূর্ণ ও অভব্য ভাষায় তাদের আক্রমণ করেছেন। অপর এক সাহিত্যিক দেবারতি মুখোপাধ্যায় বলেন, অতীতে সঙ্গীতাও একই ধরণের কুমন্তব্য সোসাল মিডিয়ায় করেছেন। ভিন্ন প্রসঙ্গে, গায়ক কবীর সুমনের মস্তিষ্ক বিকৃতি ঘটে গেছে বলেও দাবী করেছিলেন সঙ্গীতাদেবী। আমেরিকা প্রবাসী এক ব্যক্তির অভিযোগ, লেখার সমালোচনা করায় ইলেকটোরাল পেজ থেকে তাঁর বিষয়ে তথ্য সংগ্রহ করে ফেসবুকে পোস্ট করেছেন সঙ্গীতাদেবী। এছাড়াও ২০২৩ সালের এপ্রিল মাসে মুঘল ইতিহাস ও রানা প্রতাপের যুদ্ধ বিষয়ক বেফাঁস মন্তব্য করে সামাজিক যোগাযোগ মাধ্যমে কটাক্ষের সম্মুখীন হন তিনি।\n\n\n== রচনা ==\nশঙ্খিনী\nরুহ\nপ্যান্টি\nযোগিনী\nফাঁকি\nবিসর্জন\nসম্মোহন\nকড়িখেলা\nঘাট\nগুপ্তধন\nপঞ্চাশটি গল্প\n\n\n== তথ্যসূত্র ==\n\n\n== বহিঃসংযোগ ==\nসঙ্গীতা বন্দ্যোপাধ্যায় – পেঙ্গুইন র‍্যান্ডম হাউস ইন্ডিয়া"}