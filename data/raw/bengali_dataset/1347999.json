{"pageid": 1347999, "title": "শাকিরিন মসজিদ", "url": "https://bn.wikipedia.org/wiki?curid=1347999", "content": "শাকিরিন মসজিদ (উচ্চারণ শাকিরিন) হলো তুরস্কের ইস্তাম্বুলের একটি মসজিদ। ভবনটি উস্কুদারের ঐতিহাসিক কারাকাহমেট কবরস্থানের একটি প্রবেশদ্বারে অবস্থিত। এটি ইব্রাহিম শাকির এবং সেমিহা শাকিরের স্মরণে সেমিহা শাকির ফাউন্ডেশন দ্বারা নির্মিত হয়েছিল এবং এটি ৭ মে ২০০৯ সালে উন্মুক্ত করা হয়। সংবাদপত্রের প্রতিবেদন অনুসারে, এটি তুরস্কের সবচেয়ে কার্বন-নিরপেক্ষ মসজিদ।\n\n\n== ইতিহাস ==\nমসজিদের স্থপতি ছিলেন হুসরেভ তাইলা। তিনি আঙ্কারার কোজাতেপে মসজিদ-এর কাজ এবং স্থাপত্য সংরক্ষণ কাজের জন্য পরিচিত। এটির অভ্যন্তরীণ নকশাকার ছিলেন সেমিহা শাকিরের পরম-ভাতিজি জেনেপ ফাদিলিওগ্লু। সংবাদপত্রের প্রতিবেদন অনুসারে তিনি মসজিদের প্রথম মহিলা অভ্যন্তরীণ নকশাকার। সেইসাথে আধুনিক তুরস্কের মসজিদ নকশা করা প্রথম মহিলা।\nমসজিদটি নির্মাণে সময় লেগেছে চার বছর। এর আয়তন ১০,০০০ বর্গ মিটার। এর দুটি মিনার রয়েছে, প্রতিটি মিনার ৩৫ মিটার উঁচু। এতে অ্যালুমিনিয়াম কম্পোজিটের একটি গম্বুজ রয়েছে। গম্বুজের অভ্যন্তরের চারুলিপি-টি সেমিহ ইর্তেস লিখেছিলেন। প্রার্থনা হলের তিন দিকের বড় জানালাগুলো ওরহান কোকান নকশা করেন। এর মিম্বারটি এক্রাইলিক, এটি নকশা করেছেন তাইফুন এরদোগমুশ। আলংকারিক মোটিফগুলি সেলজুক শিল্প থেকে নেওয়া হয়েছে। বৃহৎ অসমমিত ঝাড়বাতিতে নাহাইড বাইউক্কায়মাকি দ্বারা তৈরি ওয়াটারড্রপ-আকৃতির কাচের গ্লোব রয়েছে। এটি \"আল্লাহর আলো বৃষ্টির মতো উপাসকদের উপর পড়ুক এমন প্রার্থনার প্রতিফলন করে\"। মহিলাদের অংশটি বিশেষভাবে ঝাড়বাতিটির স্পষ্ট দৃশ্যের সৌন্দর্য দেওয়ার জন্য নকশা করা হয়েছে। উঠোনের ফোয়ারাটি উইলিয়াম পাই দ্বারা নকশা করা হয়েছিল।  মসজিদটি একটি পার্কিং গ্যারেজের উপর নির্মিত এবং এতে একটি প্রদর্শনী এলাকাও রয়েছে। মসজিদের স্থপতিকে আধুনিক সময়ে মসজিদের নকশা করা প্রথম মহিলা বলে মনে করা হয়। \n\n\n== আরও দেখুন ==\nচামলিজা মসজিদ, দু'জন মহিলা প্রকৌশলী দ্বারা এটি নকশা করা।\n\n\n== তথ্যসূত্র ==\n\n\n== বহিঃসংযোগ ==\n\nSakirin Mosque, designed by Zeynep Fadillioglu - Article Blog LeMonde.fr  ওয়েব্যাক মেশিনে আর্কাইভকৃত ৪ মার্চ ২০১৬ তারিখে\nPicture and details published in Time Magazine, USA"}