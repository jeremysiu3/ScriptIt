{"pageid": 1465602, "title": "বেটার কল সল", "url": "https://bn.wikipedia.org/wiki?curid=1465602", "content": "বেটার কল সল হলো একটি মার্কিন আইনি অপরাধ নাটকীয় টেলিভিশন ধারাবাহিক যেটি ভিন্স গিলিগান এবং পিটার গৌল্ড এএমসির জন্য তৈরি করেছেন। ব্রেকিং ব্যাড ফ্র্যাঞ্চাইজির অংশ, এটি গিলিগানের পূর্ববর্তী ধারাবাহিক, ব্রেকিং ব্যাড (২০০৮-২০১৩) এর একটি স্পিন-অফ, যেখানে এটি প্রাথমিকভাবে একটি প্রিক্যুয়েল হিসাবে কাজ করে। যার কিছু দৃশ্য ব্রেকিং ব্যাডের ঘটনার আগে এবং পরে ঘটে। বেটার কল সল ৮ ফেব্রুয়ারি, ২০১৫ এ এএমসি তে প্রথম প্রদর্শিত হয় এবং ৬৩  পর্ব সমন্বিত ছয় মৌসুমের পর ১৫ আগস্ট, ২০২২ এ শেষ হয়।\n\"বেটার কল সল\" এ ব্রেকিং ব্যাড এর কয়েক বছর পূর্বে, প্রাথমিকভাবে ২০০০' দশকের মাঝামাঝি সময়ে, অ্যালবাকের্কি নিউ মেক্সিকোর একজন উদীয়মান আইনজীবী ও সাবেক বহুরূপী জিমি ম্যাকগিল (বব ওডেনকার্ক) এর নৈতিক অধঃপতন ঘটে কিভাবে সে আত্মপ্রেমি অপরাধী পক্ষের আইনজীবী \"সল গুডম্যান\" হয়, এবং সাবেক দূর্নীতিগ্রস্থ পুলিশ কর্মকর্তা মাইক এরমানট্রট (জোনাথন ব্যাঙ্কস) কিভাবে পরবর্তীতে অবৈধ নেশা জাতীয় দ্রবের ফিক্সার হয় সেই ঘটনা দেখানো হয়। অন্যান্য প্রধান চরিত্রগুলির মধ্যে রয়েছে জিমির প্রেমের আগ্রহ এবং সহকর্মী কিম ওয়েক্সলার (রিয়া শেরন), তার ভাই এবং প্রতিদ্বন্দ্বী চাক ম্যাকগিল (মাইকেল ম্যাককিন), চাকের ল' ফার্মের অংশীদার হাওয়ার্ড হ্যামলিন (প্যাট্রিক ফ্যাবিয়ান), ড্রাগ ডিলার নাচো ভার্গা (মাইকেল মান্ডো), ড্রাগ সম্রাট গাস ফ্রিং (জিয়ানকার্লো এসপোসিতো), এবং কার্টেল এনফোর্সার লালো সালামানকা (টনি ডাল্টন)। প্রাথমিক গল্পের পর বেটার কল সল সাদা-কালো দৃশ্যের মাধ্যমে ব্রেকিং ব্যাড  এর পরের ঘটনাগুলো দেখায় যা ২০১০ সালে সংঘটিত হয়। যেখানে দেখানো হয় ড্রাগ সম্রাট ওয়াল্টার হোয়াইট (ব্রায়ান ক্র্যানস্টন) এর সাথে অংশীদার হওয়ার পর তার পরিণতি কি হয়।\nগিলিগান যিনি ব্রেকিং ব্যাড নির্মাণ এবং উন্নয়ন করেছেন, এবং গৌল্ড যিনি ব্রেকিং ব্যাড ধারাবাহিকে \"বেটার কল সল\" পর্বটি লিখেছেন, ২০০৯ সালে সল গুডম্যান এর স্পিন-অফ তৈরির চিন্তাভাবনা করেন। তিনি এবং গৌল্ড সল ও তার বিভিন্ন মক্কেলদের গল্প নিয়ে একটি আধা ঘন্টার আইনি রম্য তৈরি করার কথা বিবেচনা করেছিলেন, কিন্তু ব্রেকিং ব্যাড এ দেখা চরিত্রে তিনি কীভাবে বিকাশ লাভ করেন তা দেখানোর জন্য ঘন্টা ব্যাপি বিয়োগান্তে স্থির হন। বেটার কল সল এর উন্নয়ন ব্রেকিং ব্যাড এর শেষ মৌসুম থেকেই শুরু হয়। ওডেনকার্ক, ব্যাঙ্কস, এসপোসিতো তাদের ব্রেকিং ব্যাড চরিত্রে ফিরে আসেন, অন্যরাও স্বল্প সময়ের জন্য অতিথি চরিত্রে অভিনয় করেন।\nবেটার কল সল তার অভিনয়, চরিত্র, লেখা, পরিচালনা এবং চিত্রগ্রহণের জন্য প্রশংসা সহ সমালোচকদের ব্যাপক প্রশংসা পেয়েছে। অনেক পর্যালোচক এটিকে ব্রেকিং ব্যাড এর যোগ্য উত্তরসূরি হিসেবে বিবেচনা করেছেন-কেউ কেউ এটিকে পূর্বসূরির থেকে শ্রেষ্ঠ বলে মনে করেছেন। এটিকে সর্বকালের সর্বশ্রেষ্ঠ টেলিভিশন ধারাবাহিকগুলোর একটি ধরা হয়। এটি দুটি পিবডি পুরস্কার, ৫৩টি প্রাইমটাইম এবং ক্রিয়েটিভ আর্টস এমি পুরস্কার, ১৯টি রাইটার্স গিল্ড অফ আমেরিকা পুরস্কার, ২০টি ক্রিটিকস চয়েস টেলিভিশন পুরস্কার, নয়টি স্ক্রিন অ্যাক্টরস গিল্ড পুরস্কার এবং ছটি গোল্ডেন গ্লোব পুরস্কারে মনোনয়ন সহ অনেক পুরস্কার এবং মনোনয়ন অর্জন করেছে।\n\n\n== তথ্যসূত্র =="}