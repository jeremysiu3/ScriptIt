{"pageid": 1148474, "title": "ভিবিআই টিকা", "url": "https://bn.wikipedia.org/wiki?curid=1148474", "content": "ভ্যারিয়েশন বায়োটেকনোলজিস ইনক. (সংক্ষেপে ভিবিআই; ভিবিআই ভ্যাক্সিনস নামেও পরিচিত) হলো ম্যাসাচুসেটসের কেমব্রিজভিত্তিক একটি বায়োফার্মাসিউটিক্যাল কোম্পানি। কানাডার অটোয়া ও অন্টারিওতে প্রতিষ্ঠানটির একটি গবেষণা অবকাঠামো এবং ইসরায়েলের রেহোভোতে একটি গবেষণা ও উৎপাদন অবকাঠামো রয়েছে। এর অটোয়ার অবকাঠামোতে প্রায় ত্রিশজন বিজ্ঞানী কানাডার জাতীয় গবেষণা কাউন্সিলের (এনআরসি) সাথে কোভিড-১৯-এর টিকা ভিবিআই-২৯০২ উৎপাদন নিয়ে গবেষণা করে যাচ্ছেন। ২০২০ সালের আগস্ট মাসে সেই বছরের শেষ নাগাদ টিকাকে ক্লিনিকাল ট্রায়ালের উপযোগী করার জন্য ভিবিআই কানাডা সরকারের কাছ থেকে প্রায় ৫৬ মিলিয়ন কানাডীয় ডলার অনুদান পায়। কোম্পানির প্রধান নির্বাহী কর্মকরেরা জেফ বাক্সটার ভিবিআই-২৯০২ অন্য টিকার চেয়ে কম খরচে উৎপাদন করা যাবে বলে অভিমত দেন।\n\n\n== প্রেক্ষাপট ==\n২০০৭ সালে ভিবিআই কানাডার জাতীয় গবেষণা কাউন্সিলের শিল্প গবেষণা সহায়তা প্রকল্প, ইনোভেশন, সায়েন্স অ্যান্ড ইকোনমিক ডেভেলপমেন্ট কানাডা এবং ইনভেস্টাইজমেন্ট কুইবেকের অর্থসহায়তা লাভ করে। প্রতিষ্ঠানটি প্রাথমিকভাবে ক্লরাস ভেঞ্চার্স (বৈশ্বিক জীবনবিজ্ঞান উদ্যোক্তা প্রতিষ্ঠান, যার তৎকালীন প্রধান নির্বাহী কর্মকর্তা ছিলেন জেফরি লাইডেন), আর্চ ভেঞ্চার পার্টনার্স, ৫এএম ভেঞ্চার্স ও অন্যান্য বেসরকারি বিনিয়োগকারীদের থেকে অর্থ লাভ করত।\n\n\n== ভিবিআই-২৯০২ টিকা ==\n\n২০২০ সালের প্রথমদিকে এনআরসি ও ভিবিআইয়ের যৌথ উদ্যোগে ভিবিআই-২৯০০ টিকা তৈরি করা হয়। কোম্পানির ভাষ্যমতে, তাদের কাছে দুইটি টিকা রয়েছে—“এনভেলপড ভাইরাস-লাইক পার্টিকলস” (ইভিএলপি)। ভিবিআই-২৯০১ হলো “সার্স-কোভি-২, মার্স-কোভি স্পাইক প্রোটিন প্রদর্শনকারী ট্রাইভ্যালেন্ট প্যান-করোনাভাইরাস টিকা”। ভিবিআই-২৯০২ হলো “সার্স-কোভি-২ স্পাইক প্রোটিন প্রদর্শনকারী মনোভ্যালেন্ট কোভিড-১৯-বিশেষায়িত টিকা” ২০২১ সালের ৯ মার্চ অনুসারে ভিবিআই-২৯০২-এর প্রাথমিক ধাপ ১/২ গবেষণা চলমান ছিল। ভিবিআই টিকার উন্নয়নের জন্য কানাডার ফেডারেল সরকারের কাছ থেকে ৫৬ মিলিয়ন কানাডীয় ডলার অর্থসহায়তা লাভ করে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}