{"pageid": 111227, "title": "ফ্রান্স জাতীয় ফুটবল দল", "url": "https://bn.wikipedia.org/wiki?curid=111227", "content": "ফ্রান্স জাতীয় ফুটবল দল (ফরাসি: Équipe de France de football) হচ্ছে আন্তর্জাতিক ফুটবলে ফ্রান্সের প্রতিনিধিত্বকারী পুরুষদের জাতীয় দল, যার সকল কার্যক্রম ফ্রান্সের ফুটবলের সর্বোচ্চ নিয়ন্ত্রক সংস্থা ফরাসি ফুটবল ফেডারেশন দ্বারা নিয়ন্ত্রিত হয়। এই দলটি ১৯১৯ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯০৪ সালের ১লা মে তারিখে, ফ্রান্স প্রথমবারের মতো আন্তর্জাতিক খেলায় অংশগ্রহণ করেছে; বেলজিয়াম ব্রাসেল্‌সে অনুষ্ঠিত উক্ত ম্যাচে ফ্রান্স বেলজিয়ামের কাছে ৩–৩ গোলে ড্র করেছিল। ফ্রান্স হচ্ছে ফিফা বিশ্বকাপের বর্তমান চ্যাম্পিয়ন, যারা ২০১৮ সালে ক্রোয়েশিয়াকে ৪–২ গোলের ব্যবধানে পরাজিত করেছে।\n৮০,৬৯৮ ধারণক্ষমতাবিশিষ্ট স্তাদে দে ফ্রান্সে লে ব্লু নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ফ্রান্সের রাজধানী প্যারিসে অবস্থিত। বর্তমানে এই দলের ম্যানেজারের দায়িত্ব পালন করছেন দিদিয়ে দেশঁ এবং অধিনায়কের দায়িত্ব পালন করছেন টটেনহ্যাম হটস্পারের গোলরক্ষক উগো লরিস।\nফ্রান্স ফিফা বিশ্বকাপের ইতিহাসের অন্যতম সফল দল, যারা এপর্যন্ত ২ বার (১৯৯৮ এবং ২০১৮) বিশ্বকাপ জয়লাভ করেছে। এছাড়া উয়েফা ইউরোপীয় চ্যাম্পিয়নশিপেও ফ্রান্স অন্যতম সফল দল, যেখানে তারা ২টি (১৯৮৪ এবং ২০০০) শিরোপা জয়লাভ করেছে। ফ্রান্স দ্বিতীয় দল হিসেবে ফিফা আয়োজিত তিনটি সর্বোচ্চ গুরুত্বপূর্ণ ও মর্যাদাপূর্ণ ফুটবল প্রতিযোগীতার শিরোপা জয়লাভ করেছে।\nরেমোঁ কোপা, জুস্ত ফোঁতেন, মিশেল প্লাতিনি, জিনেদিন জিদান এবং দিদিয়ে দেশঁর মতো খেলোয়াড়গণ ফ্রান্সের জার্সি গায়ে মাঠ কাঁপিয়েছেন।\n\n\n== খেলোয়াড় তালিকা ==\nবর্তমান দল:\n২৩ জন খেলোয়াড়কে ৭ এবং ১২ সেপ্টেম্বর ২০২৩ তারিখে রিপাবলিক অফ আয়ারল্যান্ড এবং জার্মানি দলের বিপক্ষে একটি ইউরো 2024 কোয়ালিফাই ম্যাচ এবং একটি প্রীতি ম্যাচের জন্য আহ্বান জানানো হয়।\nগত মাসে ফ্রান্স জাতীয় ফুটবল দল খেলোয়াড় নাম প্রকাশ করেছে ফরাসি ফুটবল ফেডারেশন\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০১ সালের মে মাসে প্রকাশিত র‌্যাঙ্কিংয়ে ফ্রান্স তাদের ইতিহাসে সর্বপ্রথম সর্বোচ্চ অবস্থান (১ম) অর্জন করে এবং ২০১০ সালের সেপ্টেম্বর মাসে প্রকাশিত র‌্যাঙ্কিংয়ে তারা ২৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ফ্রান্সের সর্বোচ্চ অবস্থান হচ্ছে ১ম (যা তারা সর্বশেষ ২০১৮ সালে অর্জন করেছিল) এবং সর্বনিম্ন অবস্থান হচ্ছে ৪০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nফিফা-এ ফ্রান্স জাতীয় ফুটবল দল ওয়েব্যাক মেশিনে আর্কাইভকৃত ২৫ জানুয়ারি ২০১২ তারিখে (ইংরেজি)\nউয়েফা-এ ফ্রান্স জাতীয় ফুটবল দল (ইংরেজি)"}