{"pageid": 1484672, "title": "ভেরিটি (ভাস্কর্য)", "url": "https://bn.wikipedia.org/wiki?curid=1484672", "content": "ভেরিটি  ২০১২ সালে ইংরেজ ভাস্কর ডেমিয়েন হার্স্ট কর্তৃক মরিচাবিহীন ইস্পাত ও ব্রোঞ্জ নির্মিত ভাস্কর্য৷ ২০.২৫ মিটার (৬৬.৪ ফুট) উঁচু ভাস্কর্যটি ইংল্যান্ডের উত্তর ডেভনের ইলফ্রাকম্ব পোতাশ্রয়ের প্রবেশপথে পিয়ারে, ব্রিস্টল প্রণালীর দিকে দক্ষিণ ওয়েলসের অভিমুখে দণ্ডায়মান।  স্থাপনের দিন থেকে ইলফ্রাকম্ব শহরকে ভাস্কর্যটির মালিকানা দেওয়া হয়েছে। ভাস্কর্যের নামের অর্থ \"সত্য\"কে নির্দেশ করা\"। ডেমিয়েন হার্স্ট তার কাজকে \"সত্য ও ন্যায়ের আধুনিক রূপক\" হিসাবে বর্ণনা করেছেন।\n\n\n== বর্ণনা ==\nভাস্কর্যে একজন গর্ভবতী নারী বাম হাতে একটি তলোয়ার ও ডান হাতে ন্যায়বিচারের দাঁড়িপাল্লা নিয়ে কতগুলি আইনের বইয়ের স্তূপের উপর দাঁড়িয়ে আছেন। ভাস্কর্যের উলম্বিক অর্ধেকাংশে মহিলার শারীরস্থানের অভ্যন্তরীণ অঙ্গ উন্মুক্ত, এবং মানব প্রভ্রূণ স্পষ্ট দৃশ্যমান। দাড়ানোর ভঙ্গি, এদ্‌গার দ্যগার ১৮৮০ সালের ভাস্কর্য চৌদ্দ বছর বয়সের নর্তকী  থেকে গৃহীত। একই ভাস্কর্য হার্স্টকে তার ভার্জিন মাদার তৈরিতে অনুপ্রাণিত করেছিল, যা ছিল একটি গর্ভবতী মহিলার ভ্রূণ উন্মোচিত অবস্থার আরেকটি বিশাল ভাস্কর্য।\n\n\n== নির্মাণ ==\nভাস্কর্যটি মরিচাবিহীন ইস্পাত এবং ব্রোঞ্জের ৪০টি পৃথক পাতের সংযোগে নির্মিত। গ্লুচেস্টারশায়ারের স্ট্রাউডের প্যাঙ্গোলিন এডিশন্স ফাউন্ড্রি পাতগুলি সরবরাহ করেছিল। বাম হাতে আকাশের দিকে তুলে ধরা তলোয়ার কাচ তন্তু দিয়ে বানানো। তলোয়ারের কারণে,ভাস্কর্যটির উচ্চতা অনেক বেশি দেখায়।\n\n\n== রেকর্ড ও প্রভাব ==\nউচ্চতার পরিমাপে এটি যুক্তরাজ্যের প্রখ্যাত ভাস্কর্য এঞ্জেল অব দ্য নর্থ থেকে ২৫ সেমি (১০ ইঞ্চি) বেশি উঁচু। স্থাপনের সময় ভেরিটি যুক্তরাজ্যের সবচেয়ে লম্বা ভাস্কর্য ছিল। স্কটল্যান্ডের ফলকার্কের কাছে স্থাপিত দ্য কেলপিস ভেরিটিকে উচ্চতায় পিছনে ফেলেছে। দুই ঘোড়ার মাথার ভাস্কর্য দ্য কেলপিস, ভেরিটির চেয়ে ৩০ মিটার (৯৮ ফুট) বেশি উঁচু।\nউত্তর ডেভন কাউন্সিলের সদস্যরা মুর্তির বিতর্কিত অবয়বকে পর্যটনের জন্য একটি সম্ভাব্য কারণ হিসেবে বর্ণনা করেন। ২০১৩ সালে আগস্টে কাউন্সিলররা ঘোষণা করেছিলেন যে পর্যটকরা শুধুমাত্র মূর্তিটির \"অসাধারণ প্রভাব\"-এর কারণে হার্স্টের কর্ম দেখতে ডেভনে বেড়াতে আসেন। ইলফ্রাকম্বের বাসিন্দা ডেমিয়েন হার্স্ট, ২০১২ সালের  ১৬ অক্টোবর ভাস্কর্য স্থাপনের দিন থেকে শুরু করে ২০ বছরের জন্য নিজ শহর কর্তৃপক্ষকে মূর্তিটি ইজারা দিয়েছেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}