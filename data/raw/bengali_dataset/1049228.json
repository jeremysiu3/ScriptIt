{"pageid": 1049228, "title": "কামিনী কুমার দত্ত", "url": "https://bn.wikipedia.org/wiki?curid=1049228", "content": "কামিনী কুমার দত্ত (২৫ জুন ১৮৭৮ - ৪ জানুয়ারি ১৯৫৯) হলেন একজন বাঙালি আইনজীবী সমাজকর্মী, রাজনীতিবিদ। দেশ বিভাগের আগে ভারতীয় উপমহাদেশের বাংলাদেশ অংশে এবং পরে পূর্ব পাকিস্তানে তিনি রাজনীতিবিদ হিসেবে সক্রিয় ছিলেন। পাকিস্তানের সংবিধান রচনা কমিটির সদস্য ছাড়াও তিনি প্রথমে দেশটির আইনমন্ত্রী ও পরবর্তীতে স্বাস্থ্যমন্ত্রী হিসাবে দায়িত্ব পালন করেন।\n\n\n== জন্ম ও পারিবারিক পরিচিতি ==\nকামিনী কুমারের জন্ম তৎকালীন বাংলা প্রদেশের ত্রিপুরা জেলার (বর্তমানের বাংলাদেশের কুমিল্লা জেলার) মুরাদনগর উপজেলার শ্রীকাইল গ্রামে জন্মগ্রহণ করেন। তার পিতা কৃষ্ণকুমার দত্ত চট্টগ্রাম সরকারি কলেজিয়েট হাইস্কুলের প্রধান পণ্ডিত ছিলেন।\n\n\n== শিক্ষাজীবন ==\nকামিনী কুমারের শিক্ষাজীবন শুরু হয় তার পিতার কর্মস্থল চট্টগ্রামে। চট্টগ্রাম সরকারি উচ্চ বিদ্যালয় হতে মেট্রিকুলেশন পাশের পর তিনি কোলকাতা রিপন কলেজ হতে স্নাতক উত্তীর্ণ হন। পরবর্তীতে কোলকাতা বিশ্ববিদ্যালয় হতে আইন বিষয়ে ডিগ্রি লাভ করেন।\n\n\n== কর্মজীবন ==\nকুমিল্লা জেলা জজ আদালতের আইনজীবী হিসাবে তিনি কর্মজীবন শুরু করেন। তার বর্ণাঢ্য জীবনে তিনি পাকিস্তানের সংবিধান রচনা কমিটির সদস্য ছাড়াও তিনি দেশটির আইনমন্ত্রী ও পরবর্তীতে, ১৯৫৬ সালে স্বাস্থ্যমন্ত্রী হিসাবে দায়িত্ব পালন করেন।\n\n\n== তথ্যসূত্র ==\n\n\n== বহিঃসংযোগ ==\nকামিনী কুমার দত্ত — বাংলাপিডিয়া"}