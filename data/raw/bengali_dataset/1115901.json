{"pageid": 1115901, "title": "আল মাজাহির", "url": "https://bn.wikipedia.org/wiki?curid=1115901", "content": "আল মাজাহির (আরবি: المظاهر) ছিল ভারতের সাহারানপুরের মাজাহির উলুম থেকে প্রকাশিত একটি ত্রৈমাসিক আরবি ম্যাগাজিন। ১৯৯৫ সালে সালমান মাজাহিরির পৃষ্ঠপোষকতায় ম্যাগাজিনটির যাত্রা শুরু হয়। রিদওয়ান নাসিম আল মাজাহিরি এর প্রতিষ্ঠাতা সম্পাদক। ম্যাগাজিনটির সর্বশেষ সম্পাদক আবু সুফিয়ান নদভীর দেশত্যাগের পর এটি বন্ধ হয়ে যায়। এটি মাদ্রাসায় আরবি ভাষার প্রচার প্রসারের জন্য উপযুক্ত পরিবেশ তৈরি করা, লোকদের মধ্যে সাহিত্যিক এবং বুদ্ধিবৃত্তিক বিকাশ ঘটানো এবং আরবি ভাষায় মুসলিম সম্প্রদায়ের সাথে সম্পর্ক উন্নয়নের জন্য প্রতিষ্ঠিত হয়েছিল।\nইসলামি সাংবাদিকতার ক্ষেত্রে এটি গুরুত্বপূর্ণ ভূমিকা পালন করেছিল। এটি ভারতীয় মুসলমানদের ধর্মীয় ও বুদ্ধিবৃত্তিক অবস্থার উন্নয়ন, তাদের সামাজিক ও নৈতিক সমস্যাগুলোর সমাধান, ভারতীয় মুসলিম সমাজের সাধারণ ঐতিহ্যগুলো রক্ষা এবং আরবি ভাষার প্রচার প্রসারে অবদান রেখেছে।\n\n\n== লক্ষ্য ও উদ্দেশ্য ==\nম্যাগাজিনটির লক্ষ্য ও উদ্দেশ্যের মধ্যে রয়েছে:\n\nআরবি সাহিত্যের উন্নয়ন করা।\nকুরআন-সুন্নাহর প্রচার করা।\nধর্মীয় আবেগকে জাগ্রত করা।\nইসলামি সংস্কৃতির প্রচার প্রসার।\nইসলামি সমাজকে নতুন করে শক্ত ইসলামি ভিত্তির ওপর প্রতিষ্ঠিত করা।\nমুসলমানদের বিরুদ্ধে যে ষড়যন্ত্র করা হচ্ছে তা উন্মোচন ও প্রকাশ করা।\nকলম যুদ্ধে অংশগ্রহণের জন্য যোগ্য ধার্মিক ছাত্র তৈরি করা।\nমুসলিম যুবকদের ধারণা ও বিশ্বাসের সংস্কার এবং তাদের মনকে ধর্মীয় শিক্ষায় শিক্ষিত করা।\n\n\n== আরও দেখুন ==\nদেওবন্দি ম্যাগাজিন\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ==="}