{"pageid": 1420925, "title": "সায়ন্তনী দাশগুপ্ত", "url": "https://bn.wikipedia.org/wiki?curid=1420925", "content": "সায়ন্তনী দাশগুপ্ত (জন্ম ১৯৭০) হলেন একজন আমেরিকান চিকিৎসক এবং ভারতীয় (বাঙালি) ঐতিহ্যের লেখক। তিনি লিঙ্গ, জাতি, গল্প কথন এবং চিকিৎসা শিক্ষার বিষয়ে জাতীয়ভাবে স্বীকৃত একজন বক্তা। তিনি তাঁর মা শমিতা দাশ দাশগুপ্তের সঙ্গে মা-মেয়ের অভিজ্ঞতার বিষয় নিয়ে একত্রে কাজ করেছেন।\n\n\n== প্রাথমিক জীবন এবং শিক্ষা ==\nসায়ন্তনী দাশগুপ্তের মাতা ও পিতা হলেন যথাক্রমে শমিতা দাশ দাশগুপ্ত এবং সুজন দাশগুপ্ত। সায়ন্তনী ওহাইও ও নিউ জার্সিতে বেড়ে ওঠেন এবং ব্রাউন বিশ্ববিদ্যালয় থেকে স্নাতক পর্যায়ের পড়াশোনা শেষ করেন। তিনি জনস হপকিন্স বিশ্ববিদ্যালয় থেকে তাঁর এমডি এবং এমপিএইচ ডিগ্রি অর্জন করেন।\n\n\n== শিক্ষাক্ষেত্র ==\nসায়ন্তনী মূলত শিশুরোগ এবং জনস্বাস্থ্যে প্রশিক্ষণপ্রাপ্ত। তিনি এখন কলম্বিয়া বিশ্ববিদ্যালয়ে বর্ণনামূলক মেডিসিনে স্নাতকোত্তর প্রোগ্রাম এবং সারা লরেন্স কলেজে জনস্বাস্থ্য সচেতনতা ব্যবস্থার স্নাতক প্রোগ্রামে পড়ান। তিনি লিঙ্গ, জাতি, গল্প কথন এবং চিকিৎসা শিক্ষার বিষয়ে একজন জাতীয়ভাবে স্বীকৃত বক্তা। এছাড়াও তিনি মিজ., ও, দ্য ওপরা ম্যাগাজিনের প্রচ্ছদে, তথ্যচিত্র এবং অন্যান্য মিডিয়া প্রকাশনায় স্থান পেয়েছেন। তিনি লিটারেচার অ্যাণ্ড মেডিসিন জার্নালের একজন সহযোগী সম্পাদক।\n\n\n== প্রকাশনা ==\n\nবিভিন্ন শিক্ষাগত ও সাহিত্যিক প্রকাশনা এবং জার্নালে সায়ন্তনীর লেখা প্রকাশিত ব্যাপকভাবে হয়েছে, যাদের মধ্যে আছে জামা, দ্য ল্যানসেট, মিজ, লিটারারি মামা ম্যাগাজিন এবং হাঙ্গার মাউন্টেন। তাঁর সমাজ কর্মী মা শমিতা দাশ দাশগুপ্তের সাথে মা-মেয়ের অভিজ্ঞতা নিয়ে তিনি ব্যাপকভাবে লিখেছেন। তিনি বাংলা লোককাহিনীর উপর একটি বইয়ের সহ-লেখক, জনস হপকিন্স স্কুল অফ মেডিসিনে তাঁর শিক্ষাগ্রহণের সময়কার একটি স্মৃতিকথার লেখক এবং মহিলাদের অসুস্থতার বর্ণনার একটি পুরস্কার বিজয়ী সংকলনের সহ-সম্পাদক। লেখায় তাঁর আত্মপ্রকাশ একটি মধ্যম বর্গীয় উপন্যাস দ্য সার্পেন্টস সিক্রেট (কিরণমালা এবং কিংডম বিয়ণ্ড #১)-এর মাধ্যমে, যেটি ২০১৮ সালের ফেব্রুয়ারি মাসে প্রকাশিত হয়েছিল। তাঁর দ্বিতীয় বই, গেম অফ স্টারস (কিরণমালা এবং কিংডম বিয়ণ্ড #২) ২০১৯ সালের ফেব্রুয়ারি মাসে প্রকাশিত হয়। এই বইটি প্রকাশের প্রথম সপ্তাহেই নিউইয়র্ক টাইমস সর্বাধিক বিক্রিত বইয়ের তালিকায় প্রবেশ করেছিল।\n\n\n== গ্রন্থপঞ্জি ==\n\n\n=== শিশুদের বই ===\nশি পারসিস্টেড: ভার্জিনিয়া অ্যাপগার (চেলসি ক্লিনটনের সাথে, আলেকজান্দ্রা বোইগার এবং গিলিয়ান ফ্লিন্ট দ্বারা চিত্রিত) (২০২১)\n\n\n=== মধ্যম শ্রেণীর বই ===\n\n\n==== কিরণমালা অ্যান্ড দ্য কিংডম বিয়ণ্ড ====\nদ্য সর্পেন্টস সিক্রেট (২০১৮)\nদ্য গেম অফ স্টারস (২০১৯)\nদ্য কেওস কার্স (২০২০)\n\n\n==== দ্য ফায়ার কুইন ====\nফোর্স অফ ফায়ার (২০২১)\nক্রাউন অফ ফ্লেমস (২০২২)\n\n\n==== সিক্রেটস অফ দ্য স্কাই ====\nদ্য কেওস মনস্টার (২০২৩)\nদ্য পয়জন ওয়েভস (২০২৩)\n\n\n=== তরুণ প্রাপ্তবয়স্ক বই ===\nডিবেটিং ডার্সি (২০২২)\nরোজউড: এ মিডসামার মিট কিউট (২০২৩)\n\n\n==== অবদানকারী হিসেবে ====\n\"ব্লু\" ইন টু অ্যাণ্ড টোয়েন্টি ডার্ক টেলস: ডার্ক রিটেলিংস অফ মাদার গুজ রাইমস (২০১২)\n\"ডটার অফ দ্য সান\" ম্যাজিক হ্যাজ নো বর্ডার (২০২৩)\n\n\n=== প্রাপ্তবয়স্কদের বই ===\nদ্য ডেমন স্লেয়ার্স এবং অন্যান্য গল্প: বাংলা লোককাহিনী (শমিতা দাশ দাশগুপ্তের সাথে) (১৯৯৪)\nহার ওন মেডিসিন: আ ওম্যানস জার্নি ফ্রম স্টুডেন্ট টু ডক্টর (১৯৯৯)\n\n\n==== অবদানকারী হিসেবে ====\nঅনুমানমূলক কথাসাহিত্য ২০১৩: বছরের সেরা অনলাইন পর্যালোচনা, প্রবন্ধ এবং মন্তব্য (২০১৪)\nগ্লোবালাইজেশন অ্যাণ্ড ট্রান্সন্যাশনাল সারোগেসি ইন ইণ্ডিয়া: আউটসোর্সিং লাইফ (এছাড়াও সম্পাদক) (২০১৪)\nদ্য প্রিন্সিপলস অ্যাণ্ড প্র্যাকটিস অফ ন্যারেটিভ মেডিসিন (২০১৬)\nগুড গার্লস ম্যারি ডক্টরস: সাউথ এশিয়ান অ্যামেরিকান ডটারস অন ওবিডিয়েন্স অ্যাণ্ড রেবেলিয়ন (২০১৭)\n\n\n==== সম্পাদক হিসেবে ====\nস্টোরিজ অফ ইলনেস অ্যাণ্ড হীলিং: উইমেন রাইট দেয়ার বডিস (২০০৭)\n\n\n== তথ্যসূত্র =="}