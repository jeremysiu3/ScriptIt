{"pageid": 1357420, "title": "নেপটিস রাধা", "url": "https://bn.wikipedia.org/wiki?curid=1357420", "content": "গ্রেট ইয়ালো সেলার(বৈজ্ঞানিক নাম: Neptis radha (Moore)) 'নিমফ্যালিডি'(Nymphalidae) গোত্র ও 'লিমেনিটিডিনি' (Limenitidinae) উপ-গোত্রের অন্তর্ভুক্ত প্রজাতি। এই প্রজাতি ভারতের  (বন্যপ্রাণ সংরক্ষণ আইন) অনুসারে এই প্রজাতি তফ্‌সিল ২ এর তালিকার অন্তর্ভুক্ত।\n\n\n== আকার ==\nগ্রেট ইয়ালো সেলার এর প্রসারিত অবস্থায় ডানার আকার ৭০-৮০ মিলিমিটার দৈর্ঘ্যের হয়।\n\n\n== উপপ্রজাতি ==\nগ্রেট ইয়ালো সেলার এর প্রজাতিগুলো হলো-\n\nNeptis radha radha Moore, 1858\nNeptis radha asterastilis Oberthür, 1891\nNeptis radha sinensis Oberthür, 1906\n\n\n=== ভারতে প্রাপ্ত গ্রেট ইয়ালো সেলার এর উপপ্রজাতি ===\nভারতে সাধারণত গ্রেট ইয়ালো সেলার এর যে উপপ্রজাতি দেখা যায় তা হল-\n\nNeptis radha radha Moore, [1858] – Himalayan Great Yellow Sailer\n\n\n== বিস্তার ==\nএই প্রজাতি ভারত এর উত্তরাখণ্ড থেকে অরুণাচল প্রদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল কালচে বাদামী এবং কমলা-হলুদ দাগ-ছোপ-বন্ধনীযুক্ত। সামনের ডানার সেল এর দাগটি ৩ নং শিরামধ্য পর্যন্ত বিস্তৃত। ২নং শিরামধ্যের ডিসকাল ছোপটি প্রায় গোলাকৃতি এবং এর উপরের দিকের সামান্য অংশ ৩নং শিরা দ্বারা খন্ডিত।\nডানার নিম্নতল কমলা এবং বাদামীর মিশেল এবং কমলা হলুদ দাগ-ছোপ-বন্ধনী (উপরিতলের প্রায় অনুরূপ) যুক্ত। সামনের ডানায় সেল এর দাগটির শেষভাগের উপরে এপিকাল (শীর্ষভাগের) ছোপগুলির ভিতরের দিকে কয়েকটি ফ্যাকাসে কোস্টাল ছোপ বর্তমান। এই প্রজাতির সাথে (Broadstick Sailer) এর ভীষন মিল রয়েছে। তবে গ্রেট ইয়ালো সেলারএর ক্ষেত্রে উপরিউক্ত কোস্টাল ছোপগুলি (Broadstick Sailer) এর চাইতে অপেক্ষাকৃত বড় এবং সেল এর দাগ পর্যন্ত বিস্তৃত।\n\n\n== আচরণ ==\nদুর্লভ দর্শন এই প্রজাতি ভীষনভাবে স্থানিক (local)। আর্দ্র পাহাড়ী বনাঞ্চলে পাহাড়ী ঝর্নার আশেপাশে এদের উড়ান এবং বিচরন লক্ষ্য করা যায়।বসন্ত কালে (এপ্রিল থেকে মে মাস) এবং শরৎ কালে (সেপ্টেম্বর থেকে নভেম্বর মাস পর্যন্ত) উপযুক্ত পরিবেশে ১১০০মিটার থেকে ২২০০মিটার উচ্চতার মধ্যে এদের দর্শন মেলে।\n\n\n== তথ্যসূত্র =="}