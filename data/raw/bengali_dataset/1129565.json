{"pageid": 1129565, "title": "২০০৯–১০ বুন্দেসলিগা", "url": "https://bn.wikipedia.org/wiki?curid=1129565", "content": "২০০৯–১০ বুন্দেসলিগা জার্মানির পেশাদার ফুটবল লীগের শীর্ষ স্তর বুন্দেসলিগার ৪৭তম মৌসুম ছিল। এই মৌসুমটি ২০০৯ সালের ৭ই আগস্ট তারিখে শুরু হয়ে ২০১০ সালের ৮ই মে তারিখে সম্পন্ন হয়েছিল। ভলফসবুর্গের বসনীয় মধ্যমাঠের খেলোয়াড় জভিয়েজদান মিসিমোভিচ এই মৌসুমের প্রথম গোল করেছিলেন।\nভলফসবুর্গ বুন্দেসলিগার পূর্ববর্তী আসরের চ্যাম্পিয়ন, যারা ২০০৮–০৯ মৌসুমে ৬৯ পয়েন্ট অর্জন করে এই প্রতিযোগিতার ইতিহাসে ১ম বারের মতো শিরোপা জয়লাভ করেছিল।\nএই মৌসুমে ৭০ পয়েন্ট অর্জন করে বায়ার্ন মিউনিখ ২১তম বারের মতো বুন্দেসলিগা এবং ২২তম বারের মতো জার্মান শিরোপা জয়লাভ করেছিল। ভলফসবুর্গের বসনীয় আক্রমণভাগের খেলোয়াড় এদিন জেকো ২২ গোল করে এই মৌসুমের শীর্ষ গোলদাতার পুরস্কার জয়লাভ করেছিলেন।\n\n\n== প্রতিযোগিতার ধরন ==\nপ্রতিটি ক্লাব একে অপরের বিরুদ্ধে দুইটি ম্যাচে মুখোমুখি হয়েছিল; একটি নিজেদের মাঠে এবং অপরটি প্রতিপক্ষ দলের মাঠে। ক্লাবগুলো প্রতিটি জয়ের জন্য তিন পয়েন্ট এবং ড্রয়ের জন্য এক পয়েন্ট করে অর্জন করেছিল। যদি দুই বা ততোধিক ক্লাব সমান পয়েন্ট অর্জন করে থাকে, তবে গোল পার্থক্যের মাধ্যমে পয়েন্ট তালিকায় তাদের অবস্থান নির্ধারণ করা হয়েছিল। সর্বাধিক পয়েন্ট অর্জনকারী ক্লাবটি চ্যাম্পিয়ন হিসেবে শিরোপা জয়লাভ করেছিল এবং সর্বনিম্ন পয়েন্ট অর্জনকারী দুইটি ক্লাব ২. বুন্দেসলিগায় অবনমিত হয়েছিল। পয়েন্ট তালিকায় তৃতীয় সর্বনিম্ন পয়েন্ট অর্জনকারী ক্লাবটি ২. বুন্দেসলিগায় তৃতীয় স্থান অধিকারী ক্লাবের বিরুদ্ধে দুই লেগের অবনমন/উন্নয়ন প্লে-অফে অংশগ্রহণ করেছিল, যেখানে বিজয়ী ক্লাব পরবর্তী মৌসুমে বুন্দেসলিগায় অংশগ্রহণের জন্য উত্তীর্ণ হয়েছিল।\n\n\n== দল ==\n২০০৮–০৯ মৌসুম শেষে কার্লস্রুহার এবং আরমিনিয়া বিলেফেল্ড মৌসুমে সর্বনিম্ন পয়েন্ট অর্জন করে পয়েন্ট তালিকার সর্বনিম্ন অবস্থানে থাকা দুই ক্লাব হিসেবে বুন্দেসলিগা হতে সরাসরি অবনমিত হয়েছিল। অন্যদিকে, তাদের বদলে ফ্রাইবুর্গ এবং মাইনৎস বুন্দেসলিগায় উন্নীত হয়েছিল। পয়েন্ট তালিকায় তৃতীয় সর্বনিম্ন পয়েন্ট অর্জনকারী ক্লাব হিসেবে এনার্গি কটবুস ২. বুন্দেসলিগায় তৃতীয় স্থান অধিকারী ক্লাব নুর্নবার্গের বিরুদ্ধে দুই লেগের অবনমন/উন্নয়ন প্লে-অফে অংশগ্রহণ করেছিল, উক্ত প্লে-অফে জয়লাভ করে নুর্নবার্গ বুন্দেসলিগার এই মৌসুমে অংশগ্রহণের জন্য উত্তীর্ণ হয়েছিল। পূর্ববর্তী মৌসুমের মতো এই মৌসুমেও ১৮টি ক্লাব প্রতিদ্বন্দ্বিতা করেছিল।\n\n\n== পয়েন্ট তালিকা ==\n\n\n== ফলাফল ==\n\n\n== শীর্ষ গোলদাতা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (জার্মান) (ইংরেজি)\nডিএফবিতে বুন্দেসলিগা (জার্মান) (ইংরেজি)"}