{"pageid": 1074184, "title": "ক্যাম্প হাফ-ব্লাড ক্রনিকলস", "url": "https://bn.wikipedia.org/wiki?curid=1074184", "content": "ক্যাম্প হাফ-ব্লাড ক্রনিকলস (ইংরেজি: Camp Half-Blood Chronicles) হল লেখক রিক রিঅর্ড্যান সৃষ্ট একটি মিডিয়া ফ্র্যাঞ্চাইজ। তিনটি উপন্যাস ধারাবাহিক (প্রতিটি ধারাবাহিক পাঁচটি উপন্যাস সম্বলিত), তিনটি ছোটোগল্প সংকলন, দু’টি পুরাণ সংকলন গ্রন্থ, একটি একক স্বতন্ত্র ছোটোগল্প, একটি প্রবন্ধ সংকলন, একটি সহায়িকা, চারটি গ্রাফিক উপন্যাস, দু’টি চলচ্চিত্র, একটি ভিডিও গেম, একটি মিউজিক্যাল ও অন্যান্য মাধ্যম নিয়ে এটি গড়ে উঠেছে। আধুনিক বিশ্বের প্রেক্ষাপটে রচিত এই কাহিনিগুলির কেন্দ্রবিন্দু একদল কিশোর অর্ধদেবতা; এছাড়া গ্রিক ও রোমান পুরাণের অনেক চরিত্রই এই কাহিনিগুলিতে চিত্রিত হয়েছে। প্রথম ধারাবাহিক পার্সি জ্যাকসন অ্যান্ড দি অলিম্পিয়ানস-এ (২০০৫-২০০৯) বিষয়বস্তু হল গ্রিক অর্ধদেবতাদের একটি সামার ক্যাম্পে পার্সি জ্যাকসন নামে এক কিশোরের অভিযান। দ্বিতীয় ধারাবাহিক দ্য হিরোজ অফ অলিম্পাস-এ আরও কয়েকটি অগ্রণী চরিত্র এবং রোমান অর্ধদেবতাদের অপর একটি ক্যাম্প উপস্থাপন করা হয়। তৃতীয় ধারাবাহিক দ্য ট্রায়ালস অফ অ্যাপোলো-এ নব্য-নশ্বর দেবতা অ্যাপোলোকে উপস্থাপিত করা হয়, সেই সঙ্গে প্রথম ও দ্বিতীয় ধারাবাহিকের অনেক চরিত্রও এখানে বর্ণিত হয়।\nএই ফ্র্যাঞ্চাইজের প্রেক্ষাপট রিঅর্ড্যানের অপর দুই ধারাবাহিক অর্থাৎ  দ্য কেন ক্রনিকলস (যা মিশরীয় পুরাণ-ভিত্তিক) ও  ম্যাগনাস চেজ অ্যান্ড দ্য গডস অফ আসগার্ড-এর (যা নর্স পুরাণের প্রেক্ষাপটে রচিত) অনুরূপ কাল্পনিক মহাবিশ্ব। তিনটি ছোটোগল্প প্রকাশিত হওয়ার পর যুক্ত হয় দ্য কেন ক্রনিকলস ও ক্যাম্প হাফ-ব্লাড ক্রনিকলস-এর সঙ্গে; ক্যাম্প হাফ-ব্লাড ক্রনিকলস-এর চরিত্রগুলি দ্য কেন ক্রনিকলস ও ম্যাগনাস চেজ অ্যান্ড দ্য গডস অফ আসগার্ড ধারাবাহিকেও আবির্ভূত হয়।\n\n\n== উপন্যাস ধারাবাহিক ==\n\n\n== আরও দেখুন ==\n\nরিক রিঅর্ড্যানের পৌরাণিক উপন্যাসের চরিত্রদের তালিকা\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nPercy Jackson and the Olympians and The Heroes of Olympus series sites from publisher Disney (readriordan.com)\nRick Riordan Myth Master at publisher Penguin Books (rickriordan.co.UK)\nইন্টারনেট স্পেকুলেটিভ ফিকশন ডাটাবেজে Rick Riordan(ইংরেজি) – Percy Jackson universe and more\nCamp Half Blood RPG – RPG Game Site"}