{"pageid": 1332913, "title": "আমর আল সুলিয়াহ", "url": "https://bn.wikipedia.org/wiki?curid=1332913", "content": "আমর মুহাম্মদ ইদ আল সুলিয়াহ (আরবি: عمرو محمد عيد السولية, ইংরেজি: Amr El Solia; জন্ম: ২ এপ্রিল ১৯৯০; আমর আল সুলিয়াহ নামে সুপরিচিত) হলেন একজন মিশরীয় পেশাদার ফুটবল খেলোয়াড়। তিনি বর্তমানে মিশরের পেশাদার ফুটবল লিগের শীর্ষ স্তর মিশরীয় প্রিমিয়ার লিগের ক্লাব আল আহলি এবং মিশর জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০০৯ সালে, আমর মিশর অনূর্ধ্ব-২৩ দলের হয়ে মিশরের বয়সভিত্তিক পর্যায়ে অভিষেক করেছিলেন। প্রায় তিন বছর যাবত মিশরের বয়সভিত্তিক দলের হয়ে খেলার পর, তিনি ২০১০ সালে মিশরের হয়ে আন্তর্জাতিক পর্যায়ে অভিষেক করেছেন; মিশরের জার্সি গায়ে তিনি এপর্যন্ত ৫১ ম্যাচে ১টি গোল করেছেন।\n\n\n== প্রারম্ভিক জীবন ==\nআমর মুহাম্মদ ইদ আল সুলিয়াহ ১৯৯০ সালের ২রা এপ্রিল তারিখে মিশরের ইসমাইলিয়া গভর্নরেটে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআমর মিশর অনূর্ধ্ব-২৩ দলের হয়ে খেলার মাধ্যমে মিশরের প্রতিনিধিত্ব করেছেন। ২০০৯ সালে মিশর অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। মিশরের বয়সভিত্তিক দলের হয়ে তিনি প্রায় ৩ বছরে ২১ ম্যাচে অংশগ্রহণ করে ৪টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ মার্চ ২০২৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআমর আল সুলিয়াহ – ফিফা প্রতিযোগিতার রেকর্ড (ইংরেজি) \nসকারওয়েতে আমর আল সুলিয়াহ  (ইংরেজি)  \nট্রান্সফারমার্কেটে আমর আল সুলিয়াহ (ইংরেজি) \nইএসপিএন এফসিতে আমর আল সুলিয়াহ (ইংরেজি) \nন্যাশনাল-ফুটবল-টিমস.কমে আমর আল সুলিয়াহ (ইংরেজি)"}