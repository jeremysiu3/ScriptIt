{"pageid": 1476110, "title": "২০২৪ আন্তঃমহাদেশীয় কাপ (ভারত)", "url": "https://bn.wikipedia.org/wiki?curid=1476110", "content": "২০২৪ আন্তঃমহাদেশীয় কাপ ছিল আন্তঃমহাদেশীয় কাপের চতুর্থ সংস্করণ আসর, একটি তিন-দেশের ফুটবল টুর্নামেন্ট, সাধারণত একটি চার-দেশের টুর্নামেন্ট, যা ২০২৪ সালের সেপ্টেম্বরের ৩ থেকে ৯ তারিখে ভারতের হায়দ্রাবাদ শহরের জি. এম. সি. বালাযোগী অ্যাথলেটিক স্টেডিয়ামের অনুষ্ঠিত হয়েছিল। সর্বভারতীয় ফুটবল ফেডারেশন (এআইএফএফ) এই টুর্নামেন্টের আয়োজন করেছিল। ভারত ২০২৩ সালের জুনে ফাইনালে লেবাননের বিরুদ্ধে ২–০ জয়ের মাধ্যমে আগের সংস্করণ আসরটি জিতেছিল। সিরিয়া রাউন্ড-রবিন পয়েন্ট টেবিলে প্রথম স্থান অর্জন করেছিল, এই সংস্করণ আসরটি জিতেছিল। একটি করে গোল করে মাহমুদ আল-মাওয়াস, মাহমুদ আল আসওয়াদ, দালেহো ইরানডাস্ট ও পাবলো সাব্বাগ যৌথভাবে সর্বোচ্চ গোলদাতা হয়েছেন।\n\n\n== অংশগ্রহণকারী দেশসমূহ ==\n২০২৪ সালের ২ থেকে ১০ সেপ্টেম্বর পর্যন্ত ফিফা আন্তর্জাতিক উইন্ডোতে দুটি ভিন্ন কনফেডারেশনের দলগুলো এই টুর্নামেন্ট খেলছিল। ভারত, আয়োজক দল হিসেবে, এশিয়ান ফুটবল কনফেডারেশন (এএফসি) থেকে সিরিয়া এবং আফ্রিকান ফুটবল কনফেডারেশন (ক্যাফ) থেকে মরিশাস প্রতিযোগিতায় অংশগ্রহণ করেছিল। দলগুলি রাউন্ড-রবিন পর্বে একে অপরের সাথে খেলেছিল এবং গ্রুপ পর্বে বিজয়ী দল হবে এই আসরের চ্যাম্পিয়ন।\nঅংশগ্রহণকারী জাতীয় দলের ফিফা র‍্যাঙ্কিং, ১৮ জুলাই ২০২৪ (2024-07-18)-এর হিসাব অনুযায়ী \n\n সিরিয়া (৯৩) - দ্বিতীয় উপস্থিতি\n ভারত (১২৪) - চতুর্থ উপস্থিতি - আয়োজক\n মরিশাস (১৭৯) - প্রথম উপস্থিতি\n\n\n== ভেন্যু ==\nসবগুলো ম্যাচই ভারতের হায়দ্রাবাদের জি. এম. সি. বালাযোগী অ্যাথলেটিক স্টেডিয়ামে অনুষ্ঠিত হয়েছিল।\n\n\n== গ্রুপ পর্ব ==\nতালিকাভুক্ত সময়গুলি হল ইউটিসি+০৫:৩০।\n\n\n== গোলদাতা ==\nএই প্রতিযোগিতায় ৩টি ম্যাচে ৫টি গোল হয়েছিল, যা ম্যাচ প্রতি গড়ে ২.৬৭টি গোল।\n\n১টি গোল\n মাহমুদ আল-মাওয়াস\n মাহমুদ আল আসওয়াদ\n দালেহো ইরানডাস্ট\n পাবলো সাব্বাগ\nআত্মঘাতী গোল\n ব্রেন্ডন সিটোরাহ (সিরিয়ার বিরুদ্ধে)\n\n\n== মার্কেটিং ==\n\n\n=== স্পনসর ===\nপারফর্ম্যাক্স অ্যাক্টিভওয়্যার\nনিভিয়া স্পোর্টস \nইন্ডিগো\n\n\n=== সম্প্রচার স্বত্ব ===\nডিজনি+ হটস্টার এবং জিও টিভি-এর কাছে ভারতীয় জাতীয় দলের বেশিরভাগ ম্যাচের অধিকার রয়েছিল এবং তারা প্রতিযোগিতার আগের সংস্করণ আসরও সম্প্রচার করেছিল। ২২ আগস্ট ২০২৪-এ, ভারতীয় জাতীয় ফুটবল দল ঘোষণা করেছিল যে জিও সিনেমা সমস্ত ম্যাচ সরাসরি সম্প্রচার করবে। তারা ঘোষণা করেছিল স্পোর্টস১৮ ৩ সমস্ত ম্যাচ সম্প্রচার করবে। ভারতের বাইরে কোনো সম্প্রচারক প্রতিযোগিতা কভার করার কোনো খবর পাওয়া যায়নি।\n\n\n== প্রতীক ==\n\n\n=== ম্যাচ বল ===\nনিভিয়া স্পোর্টস এই আসরের সমস্ত ম্যাচের ম্যাচের জন্য বল সরবরাহ করেছিলেন। \"নিভিয়া শাস্ত্র ২.০\" টুর্নামেন্টে ব্যবহৃত নির্দিষ্ট মডেল ছিল। এবারই প্রথম কোনো আন্তর্জাতিক ম্যাচে বল ব্যবহার করা হয়েছিল।\n\n\n== তথ্যসূত্র =="}