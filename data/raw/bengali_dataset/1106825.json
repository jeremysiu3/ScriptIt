{"pageid": 1106825, "title": "সৌমিত্র শেখর দে", "url": "https://bn.wikipedia.org/wiki?curid=1106825", "content": "সৌমিত্র শেখর দে (সৌমিত্র শেখর নামে সমধিক পরিচিত) একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের বাংলা বিভাগের অধ্যাপক এবং জাতীয় কবি কাজী নজরুল ইসলাম বিশ্ববিদ্যালয়ের ষষ্ঠ উপাচার্য।\n\n\n== শিক্ষাজীবন ==\nশেরপুর সদরে তার জন্ম। ১৯৯১ সালে জাহাঙ্গীরনগর বিশ্ববিদ্যালয় থেকে তিনি প্রথম শ্রেণীতে স্নাতকোত্তর পাশ করেন। তিনি রবীন্দ্রভারতী বিশ্ববিদ্যালয় থেকে বিদ্যাসাগর অধ্যাপক ড. ক্ষেত্র গুপ্তের তত্ত্বাবধানে পিএইচডি সম্পন্ন করেন।\n\n\n== কর্মজীবন ==\nতিনি ১৯৯৬ সালে চট্রগ্রাম বিশ্ববিদ্যালয়ের বাংলা বিভাগে এবং তার পরের বছর ঢাকা বিশ্ববিদ্যালয়ের বাংলা বিভাগের প্রভাষক হিসেবে যোগদান করেন। তিনি ঢাকা বিশ্ববিদ্যালয়ের ‘নজরুল গবেষণা কেন্দ্র’ এর পরিচালক ও ‘নজরুল -অধ্যাপক’ হিসেবে কর্মরত ছিলেন।\nসৌমিত্র শেখর দে ২০২১ সালের ১৫ ডিসেম্বর জাতীয় কবি কাজী নজরুল ইসলাম বিশ্ববিদ্যালয়ের উপাচার্য হিসেবে নিয়োগ লাভ করেন এবং ১৯ ডিসেম্বর অনুষ্ঠানিকভাবে বিশ্ববিদ্যালয়টির ষষ্ঠ উপাচার্য হিসেবে দায়িত্বভার গ্রহণ করেন। ২০২৪ সালের ১৪ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== প্রকাশনা ==\n‘গদ্যশিল্পী মীর মশাররফ’ (১৯৯৫; ২০০১; ২০১৫)\nনজরুল কবিতার পাঠভেদ ও অন্যান্য প্রসঙ্গ’ (২০০১)\nবাংলা ভাষা ও সাহিত্য জিজ্ঞাসা’ (২০০৪)\n‘সিভিল সোসাইটি ও অন্যান্য প্রবন্ধ’ (২০০৪)\n‘ব্যাকরণ সন্ধান’ (২০০৬)\n‘কথাশিল্প অন্বেষণ’ (২০০৬)\n‘সত্যেন সেনের উপন্যাসে জীবন ও শিল্পের মিথস্ক্রিয়া’ (২০০৭)\n‘ষাটের কবিতাঃ ভালোবাসার শরবিদ্ধ কবিকূল’ (২০১০)\n‘ভাষার প্রাণ ভাষার বিতর্ক’ (২০১১)\n‘সরকারি কর্মকমিশন ও শিক্ষাভাবনা’ (২০১২)\n‘ঢাকা বিশ্ববিদ্যালয়ঃ চেতনার বাতিঘর’ (২০১৩)\n‘নজরুলঃ আন্তঃধর্মীয় সম্প্রীতি এবং শিল্পের বোধ’ (২০১৩)\n‘মোসলেম ভারতঃ বিষয় বিশ্লেষণ’ (২০১৪; ২০১৯)\n‘শিক্ষার ধারা পরীক্ষার কারা’ (২০১৭)\n\n\n== পদক ==\nঢাকা বিশ্ববিদ্যালয় ডিনস এওয়ার্ড (২০০১)\nময়েনউদ্দীন ফাউন্ডেশন পদক (২০০৮)\nনজরুল পদক (২০১৪)\n\n\n== তথ্যসূত্র =="}