{"pageid": 1415393, "title": "গোলাম সরোয়ার টুকু", "url": "https://bn.wikipedia.org/wiki?curid=1415393", "content": "গোলাম সরোয়ার টুকু একজন বাংলাদেশী রাজনীতিবিদ ও সাবেক সংসদ সদস্য। তিনি ২০২৪ সালের দ্বাদশ জাতীয় সংসদ নির্বাচনে স্বতন্ত্র প্রার্থী হিসেবে বরগুনা-১ আসন থেকে সংসদ সদস্য নির্বাচিত হয়েছিলেন। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== প্রাথমিক জীবন ==\nগোলাম সরোয়ার টুকু বরগুনা জেলা স্কুলে পড়াশোনা করেন।\n\n\n== রাজনৈতিক জীবন ==\n১৯৮৯ সালে গোলাম সরোয়ার টুকু বরগুনা কলেজ ছাত্রলীগের সভাপতি নির্বাচিত হন। তিনি দুইবার বরগুনা সরকারি কলেজের ভিপি নির্বাচিত হন। ১৯৯১ সালে তিনি জেলা ছাত্রলীগের সভাপতি নির্বাচিত হয়ে ১৯৯৪ সাল পর্যন্ত দায়িত্ব পালন করেন।  ১৯৯৪ সালে তিনি বাংলাদেশ ছাত্রলীগের সহ সাংগঠনিক সম্পাদক হন। এই পদে তিনি ১৯৯৮ সাল পর্যন্ত বহাল থাকেন। ১৯৯৮ থেকে ২০০২ সাল পর্যন্ত তিনি বাংলাদেশ ছাত্রলীগের পরিবেশ বিষয়ক সম্পাদক হিসেবে দায়িত্ব পালন করেন। ২০০৫ সালে তিনি বরগুনা জেলা আওয়ামী লীগের সাংগঠনিক সম্পাদক হন ও ২০২২ সাল এ পদে দায়িত্ব পালন করেন।\nদ্বাদশ জাতীয় সংসদ নির্বাচনে তিনি স্বতন্ত্র প্রার্থী হিসেবে অংশ নেন। নির্বাচনে তিনি ৬১,৭৪২টি ভোট পান ও তার নিকটতম প্রতিদ্বন্দ্বী প্রার্থী গোলাম সরোয়ার ফোরকান ৫৭,৮৭৪ ভোট পান।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}