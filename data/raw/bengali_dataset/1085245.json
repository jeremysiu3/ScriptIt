{"pageid": 1085245, "title": "ফোলারিন বালোগুন", "url": "https://bn.wikipedia.org/wiki?curid=1085245", "content": "ফোলারিন জেরি বালোগুন (ইংরেজি: Folarin Balogun; জন্ম: ৩ জুলাই ২০০১; ফোলারিন বালোগুন নামে সুপরিচিত) হলেন একজন মার্কিন-ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনালের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\nইংরেজ ফুটবল ক্লাব অল্ডার্সব্রুকের যুব পর্যায়ের হয়ে খেলার মাধ্যমে বালোগুন ফুটবল জগতে প্রবেশ করেছেন এবং পরবর্তীকালে আর্সেনালের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০২০–২১ মৌসুমে, ইংরেজ ক্লাব আর্সেনালের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৮ সালে, বালোগুন ইংল্যান্ড অনূর্ধ্ব-১৭ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। এছাড়াও একই বছরে তিনি মার্কিন যুক্তরাষ্ট্র অনূর্ধ্ব-১৮ দলের প্রতিনিধিত্ব করেছিলেন।\n\n\n== প্রারম্ভিক জীবন ==\nফোলারিন জেরি বালোগুন ২০০১ সালের ৩রা জুলাই তারিখে মার্কিন যুক্তরাষ্ট্রের নিউ ইয়র্ক শহরে জন্মগ্রহণ করেছেন এবং ইংল্যান্ডের লন্ডনে তার শৈশব অতিবাহিত করেছেন। তার বাবা-মা নাইজেরিয়ায় জন্মগ্রহণ করেছেন।\n\n\n== আন্তর্জাতিক ফুটবল ==\nবালোগুন ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮ এবং ইংল্যান্ড অনূর্ধ্ব-২০ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। এছাড়াও ২০১৮ সালে তিনি মার্কিন যুক্তরাষ্ট্র অনূর্ধ্ব-১৮ দলের হয়ে ৪ ম্যাচে ২টি গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nফোলারিন বালোগুন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফোলারিন বালোগুন  (ইংরেজি)  \nসকারবেসে ফোলারিন বালোগুন (ইংরেজি) \nবিডিফুটবলে ফোলারিন বালোগুন  (ইংরেজি)  \nট্রান্সফারমার্কেটে ফোলারিন বালোগুন (ইংরেজি) \nওয়ার্ল্ডফুটবল.নেটে ফোলারিন বালোগুন (ইংরেজি) \nইএসপিএন এফসিতে ফোলারিন বালোগুন (ইংরেজি)"}