{"pageid": 1447691, "title": "লোভ্রো মায়ের", "url": "https://bn.wikipedia.org/wiki?curid=1447691", "content": "লোভ্রো মালেৎস মায়ের (ক্রোয়েশীয়: Lovro Majer; জন্ম: ১৭ জানুয়ারি ১৯৯৮; লোভ্রো মায়ের নামে সুপরিচিত) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে ক্লাব ভিএফএল ভলফসবুর্গ এবং ক্রোয়েশিয়া জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৫ সালে, মায়ের ক্রোয়েশিয়া অনূর্ধ্ব-১৮ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় দুই বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০১৭ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ২৯ ম্যাচে ৬টি গোল করেছেন।\n\n\n== প্রারম্ভিক জীবন ==\nলোভ্রো মালেৎস মায়ের ১৯৯৮ সালের ১৭ই জানুয়ারি তারিখে ক্রোয়েশিয়ার জাগরেবে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমায়ের ক্রোয়েশিয়া অনূর্ধ্ব-১৮, ক্রোয়েশিয়া অনূর্ধ্ব-১৯ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০১৫ সালের ১২ই আগস্ট তারিখে তিনি ইতালি অনূর্ধ্ব-১৮ দলের বিরুদ্ধে ম্যাচে ক্রোয়েশিয়া অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৪ বছরে ২২ ম্যাচে অংশগ্রহণ করে ৬টি গোল করেছেন।\n২০১৭ সালের ২৭শে মে তারিখে, ১৯ বছর, ৪ মাস ও ১০ দিন বয়সে, বাম পায়ে ফুটবল খেলায় পারদর্শী মায়ের মেক্সিকোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। উক্ত ম্যাচের ৯৩তম মিনিটে আক্রমণভাগের খেলোয়াড় দুয়ে সোপের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১০ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ক্রোয়েশিয়া ২–১ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে মায়ের সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৪ বছর, ৫ মাস ও ১৬ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০২১ সালের ১১ই নভেম্বর তারিখে, মাল্টার বিরুদ্ধে ম্যাচের ৪৭তম মিনিটে আন্দ্রেই ক্রামারিচের অ্যাসিস্ট হতে ক্রোয়েশিয়ার হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলোভ্রো মায়ের – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লোভ্রো মায়ের  (ইংরেজি)  \nসকারবেসে লোভ্রো মায়ের (ইংরেজি) \nবিডিফুটবলে লোভ্রো মায়ের  (ইংরেজি)  \nইইউ-ফুটবলে লোভ্রো মায়ের (ইংরেজি) \nট্রান্সফারমার্কেটে লোভ্রো মায়ের (ইংরেজি) \nওয়ার্ল্ডফুটবল.নেটে লোভ্রো মায়ের (ইংরেজি) \nইএসপিএন এফসিতে লোভ্রো মায়ের (ইংরেজি) \nন্যাশনাল-ফুটবল-টিমস.কমে লোভ্রো মায়ের (ইংরেজি)"}