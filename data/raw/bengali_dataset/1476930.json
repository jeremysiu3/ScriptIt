{"pageid": 1476930, "title": "ফ্লোরিয়ান উনরুহ", "url": "https://bn.wikipedia.org/wiki?curid=1476930", "content": "ফ্লোরিয়ান উনরুহ (জার্মান: Florian Unruh; জন্ম: ৭ জুন ১৯৯৩) হলেন একজন জার্মান তীরন্দাজ, যিনি জার্মানির প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nউনরুহ জার্মানির হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nফ্লোরিয়ান উনরুহ ১৯৯৩ সালের ৭ই জুন তারিখে জার্মানির রেন্ডসবুর্গে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nউনরুহ জার্মানির প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৯টি ১০ পয়েন্ট অর্জন করে সর্বমোট ৬৮১ পয়েন্ট নিয়ে তিনি ৩য় স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৬২তম স্থান অধিকারী মিশরের ইউসুফ তুলবার মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর সেমি-ফাইনালে ব্র্যাডি এলিসনের কাছে ৭–৩ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিলেন, যেখানে তিনি দক্ষিণ কোরিয়ার লি উ-সোকের কাছে পরাজিত হয়েছেন।\nঅন্যদিকে তিনি এবং মিশেল ক্রোপেন একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭০টি ১০ পয়েন্ট অর্জন করে সর্বমোট ১৩৫১ পয়েন্ট নিয়ে ২য় স্থান অধিকার করেছিল। অতঃপর সেমি-ফাইনালে মার্কিন যুক্তরাষ্ট্রের বিরুদ্ধে ৫–৩ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা দক্ষিণ কোরিয়ার কাছে পরাজিত হয়ে রৌপ্য পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ফ্লোরিয়ান উনরুহ (ইংরেজি)\nঅলিম্পিডিয়ায় ফ্লোরিয়ান উনরুহ (ইংরেজি)\nজার্মান অলিম্পিক ক্রীড়া কনফেডারেশনে ফ্লোরিয়ান উনরুহ (জার্মান)"}