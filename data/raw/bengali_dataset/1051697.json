{"pageid": 1051697, "title": "মোল্লা মুহাম্মদ মাহদি নারাকি", "url": "https://bn.wikipedia.org/wiki?curid=1051697", "content": "মোল্লা মুহাম্মদ মাহদি ইবনে আবি যর আল-নারাকি (ফার্সি: ملا محمد مهدی نراقی   ) (১৭১৫-১৭৯৫) একজন মহান ইসলামি শিয়া পণ্ডিত, রহস্যবাদী, ধর্মতত্ত্ববিদ এবং নৈতিক দার্শনিক ছিলেন। আল-নারাকি দ্বাদশ/১৮ শতকের শেষের দিকে এবং ত্রয়োদশ/১৮ শতকের প্রথম দিকের সবচেয়ে শ্রেষ্ঠ চিন্তাবিদদের একজন ছিলেন। তার ছেলে মোল্লা আহমদ নারাকি তার বাবার মতো শিয়া পণ্ডিতদের মধ্যে একজন ছিলেন।  তিনি কাজার রাজবংশে বিশিষ্ট দর্শন বিষয়ক পণ্ডিত ছিলেন এবং ইরানের কাশানে দার্শনিক কর্মে নিয়োজিত ছিলেন। \n\n\n== জীবনী ==\nমোল্লা মুহাম্মদ মাহদি নারাকি ১৭১৫ সালে ইরানের মার্কাজির ডেলিজানের কেন্দ্রীয় জেলার নারাকে জন্মগ্রহণ করেন। তিনি মানুষের মধ্যে মুহাকিকি নারাকি (নারাকিয়ান পণ্ডিত) এবং খাতাম আল-হুকামা (জ্ঞানীদের স্বাক্ষরকারী) নামে পরিচিত ছিলেন। \n\n\n== শিক্ষা ==\nপ্রাথমিক শিক্ষালাভের পর তিনি ইরাকের নাজাফ বিশ্ববিদ্যালয়ে ভর্তি হন। বেশ কয়েক বছর পর তিনি ইরানে ফিরে আসেন এবং ইস্পাহানের বিশ্ববিদ্যালয়ে ভর্তি হন এবং ত্রিশ বছর ধরে সেই সেমিনারিতে শিক্ষালাভ করেন। তিনি আইনশাস্ত্র, ধর্মতত্ত্ব, দর্শন, জ্যোতির্বিজ্ঞান এবং গণিতের পণ্ডিত ছিলেন।  এছাড়াও, তিনি ইহুদি এবং খ্রিস্টান পণ্ডিতদের সাথে যোগাযোগের জন্য হিব্রু এবং লাতিন ভাষায় সাবলীল ছিলেন।  জামে আস-সা'দাত হলো নৈতিকতার ক্ষেত্রে তার সর্ববৃহৎ কাজ। তার অন্যতম শিক্ষক ছিলেন মোল্লা ইসমাইল ইবনে মুহাম্মদ হুসাইন খোয়াজুই। \n\n\n== মৃত্যু ==\nতিনি মারা যান ১৯৯৫ সালে (২৩ মহররম ১২০৯ হিজরী) এবং নাজাফের আলী ইবনে আবী তালিব মাজারের নিকটে তাকে দাফন করা হয়। \n\n\n== তথ্যসূত্র =="}