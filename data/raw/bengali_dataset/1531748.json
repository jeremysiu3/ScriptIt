{"pageid": 1531748, "title": "বাব আল-কুসাইয়্যাবাহ", "url": "https://bn.wikipedia.org/wiki?curid=1531748", "content": "বাব আল-কুসাইয়্যাবাহ (আরবি: باب القصيبة, Bāb al-Quṣayyabah) হল মারাকেশ, মরক্কো-এর একটি নগরদ্বার। বাব আল-কুসাইয়্যাবাহ এবং আরও একটি বিখ্যাত দরজা বাব আগনাউ শহরের দক্ষিণে অবস্থিত রাজকীয় কাসবার প্রবেশদ্বার হিসেবে ব্যবহৃত হত। এই এলাকা ইউনেস্কো ঘোষিত একটি বিশ্ব ঐতিহ্যবাহী স্থান।\n\n\n== ঐতিহাসিক পটভূমি ==\nআল-কুসাইয়্যাবাহ শব্দটি বার্বার ভাষায় মারাকেশের কাসবা অঞ্চলের প্রতি ইঙ্গিত করে, যেখানে এই দরজাটি অবস্থিত। 'কাসবা' অর্থ 'দুর্গ' বা 'কেল্লা', এবং 'আল-কুসাইয়্যাবাহ' (বা 'কুসাইবা') অর্থ 'ছোট কেল্লা' বা 'ছোট দুর্গ'।\nমারাকেশের কাসবা আলমোহাদ সুলতান ইয়াকুব আল-মানসুর দ্বারা নির্মিত হয়। এখানে রয়েছে এল মানসুরিয়া মসজিদ, এল বাদি প্রাসাদ এবং সাদিয়ান সমাধি। বাব আল-কুসাইয়্যাবাহ ছিল আরও একটি ছোট কাসবার (আল-কুসাইয়্যাবাহ বা কুসাইবা) প্রবেশদ্বার, যা মূল কাসবার দক্ষিণ-পশ্চিম কোণে যুক্ত ছিল। এর উদ্দেশ্য ছিল রাজপ্রাসাদের প্রবেশমুখে অবস্থিত বৃহৎ খোলা চত্বর গ্র্যান্ড মেশোয়ার এবং ডার্ব চতৌকা পাড়ার পশ্চিম দিককে রক্ষা করা।\nএর সুনির্দিষ্ট নির্মাণকাল অজানা। এটি ১৯শ শতকের শুরুতে বিদ্যমান ছিল এবং সম্ভবত ১৮শ শতকে সুলতান মুহাম্মদ ইবনে আবদাল্লাহ-এর শাসনামলে নির্মিত হয়েছিল। তবে এটি মূল আলমোহাদ কাসবার অংশ ছিল না বলে ধারণা করা হয়।\n\n\n== তথ্যসূত্র ==\n\n\n== বহিঃসংযোগ ==\nম্যাভেরিকহকসলির বাব আল-কুসাইয়্যাবাহর ছবি :"}