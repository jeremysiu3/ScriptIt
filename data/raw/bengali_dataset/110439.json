{"pageid": 110439, "title": "পাণ্ডব গোয়েন্দা", "url": "https://bn.wikipedia.org/wiki?curid=110439", "content": "পাণ্ডব গোয়েন্দা হল ষষ্ঠীপদ চট্টোপাধ্যায় রচিত কাল্পনিক চরিত্র। এই গোয়েন্দাবাহিনী পাঁচজন কিশোর-কিশোরী নিয়ে গঠিত। এই দলে এক কুকুর আছে। দুঃসাহসী পাঁচটি ছেলেমেয়ে ও একটি কুকুর নিয়ে গঠিত পান্ডব গোয়েন্দারা নানারকম রোমাঞ্চকর অভিযান করে। কখোনো নিজেরাই ঘটনায় জড়িয়ে যায়, আবার কখোনো কারো সাহায্যার্থে তারা ঝাঁপিয়ে পড়ে বিপদের মুখে। ভারতের বিভিন্ন জায়গায় এই দল গোয়েন্দাগিরি চালিয়েছে। পান্ডব গোয়েন্দা প্রথম প্রকাশিত হয়েছিল ১৯৭০ সালে মাসিক শুকতারা পত্রিকায়। তারপর আনন্দমেলা পুজো সংখ্যাতেও পান্ডব গোয়েন্দার উপন্যাস বেরিয়েছে। পান্ডব গোয়েন্দার একাধিক ছোটগল্প ও উপন্যাস শিশু কিশোরদের কাছে সবিশেষ জনপ্রিয়তা পায়।\n\n\n=== বাবলু ===\nসবচেয়ে বড় সদস্য। এই চরিত্র দলের নেতা। সে পিস্তল চালাতে পারে এবং লাইসেন্সকৃত পিস্তল থাকে তার কাছে। বাবলু বুদ্ধিমান, সাহসী এবং প্রচুর সাধারণ জ্ঞানের অধিকারী। বাবলু এই দলের নেতা।\n\n\n=== বিলু ===\nএটি দ্বিতীয় মুখ্য চরিত্র। সাহসী, বিচক্ষণ এবং বাবলুর অবর্তমানে বিলু দলকে একাধিকবার পরিচালনা করেছে যদিও তা সাময়িক। \n\n\n=== ভোম্বল ===\nখাদ্য রসিক চরিত্র। কিঞ্চিৎ ভীতু তবে দুর্দান্ত সাঁতারু। সকল কাজের কাজী। আরামপ্রিয়।\n\n\n=== বাচ্চু ===\nপ্রধান নারী চরিত্র, বিচ্ছুর দিদি।\n\n\n=== বিচ্ছু ===\nদ্বিতীয় নারী চরিত্র, বাচ্চুর ছোট বোন। এই চরিত্র সবার চেয়ে বয়সে ছোট কিন্তু বুদ্ধিমান। পান্ডব গোয়েন্দার প্রথম অভিযান মূলত বিচ্ছুর রাত্রিকালীন অভিযানকে নিয়েই।\n\n\n=== পঞ্চু ===\nএই কুকুর পাণ্ডব গোয়েন্দাদের সাথী। প্রয়োজনে হিংস্র, বুদ্ধিমান দেশী কুকুর। বহু ক্ষেত্রে পঞ্চুই জয় এনে দিয়েছে পান্ডব গোয়েন্দাদের অভিযানে। পঞ্চুর এক চোখ কানা। তাকে প্রথম গল্পে কানা পঞ্চু বলে পরিচয় দেওয়া ছিল।\n\n\n== অন্যান্য মাধ্যমে ==\nপান্ডব গোয়েন্দা গল্পগুলি নিয়ে একটি বাংলা অ্যানিমেশন টেলিভিশন সিরিজ তৈরি হয়েছিল। এটি আকাশ বাংলা টেলিভিশন প্রকাশ করে। রাহুল মুখোপাধ্যায়ের পরিচালনায়, পান্ডব গোয়েন্দা জি বাংলা টিভি চ্যানেলটি ছোট পর্দায় প্রকাশিত হয়েছে। তরুণ অভিনেতা রব দে প্রধান চরিত্র বাবলুর ভূমিকায় অভিনয় করেছে। বিলুর চরিত্রে অভিনয় করছেন ঋষভ চক্রবর্তী, ভোম্বলের চরিত্রে অভিনয় করছেন  ময়ূখ চ্যাটার্জি, বাচ্চুর চরিত্রে অভিনয় করছেন অনুমিতা দত্ত ও বিচ্চুর চরিত্রে অভিনয় করছেন শ্রীতমা মিত্র।\n\n\n== গল্পসমূহ ==\nমিত্তিরদের বাগানবাড়ি\nভাল্লুক রহস্য\nবিনায়ক রায় মৃত্যু রহস্য\nবৃষ্টিমুখোর সন্ধ্যা\nলাল বাই এর গুপ্তধন\nপুরীধামে ধুন্ধুমার\nইত্যাদি\n\n\n== তথ্যসূত্র =="}