{"pageid": 1018148, "title": "গুয়াদলুপ জাতীয় ফুটবল দল", "url": "https://bn.wikipedia.org/wiki?curid=1018148", "content": "গুয়াদলুপ জাতীয় ফুটবল দল (ফরাসি: Sélection de la Guadeloupe de football) হচ্ছে আন্তর্জাতিক ফুটবলে গুয়াদলুপের প্রতিনিধিত্বকারী পুরুষদের জাতীয় দল, যার সকল কার্যক্রম গুয়াদলুপের ফুটবলের সর্বোচ্চ নিয়ন্ত্রক সংস্থা গুয়াদলুপীয় ফুটবল লীগ দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার সদস্যপদ লাভ করেনি, অন্যদিকে ২০১৩ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩৪ সালে, গুয়াদলুপ প্রথমবারের মতো আন্তর্জাতিক খেলায় অংশগ্রহণ করেছে; মার্তিনিকে অনুষ্ঠিত উক্ত ম্যাচে গুয়াদলুপ মার্তিনিকের কাছে ৬–০ গোলের ব্যবধানে পরাজিত হয়েছে।\n৭,৫০০ ধারণক্ষমতাবিশিষ্ট রেনে সের্জ নাবায়োথ স্টেডিয়ামে লে গুয়াদা বয়েজ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গুয়াদলুপের রাজধানী পয়েঁত-আ-পিত্রে অবস্থিত। বর্তমানে এই দলের ম্যানেজারের দায়িত্ব পালন করছেন জোকেলিন অঁগ্লোমা এবং অধিনায়কের দায়িত্ব পালন করছেন মধ্যমাঠের খেলোয়াড় স্তেফান অভ্রে।\nফিফার সদস্যপদ না থাকার ফলে গুয়াদলুপ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে গুয়াদলুপ এপর্যন্ত ৩ বার অংশগ্রহণ করেছে, যার মধ্যে সেরা সাফল্য হচ্ছে ২০০৭ কনকাকাফ গোল্ড কাপের চতুর্থ স্থান অর্জন করা, যেখানে তারা হন্ডুরাসের কাছে ২–১ গোলের ব্যবধানে পরাজিত হয়েছে।\nজঁ-লুক লাম্বুর্দ, আল্যাঁ ভের্তোত, লেহরি হানানি, দোমিনিক মোকা এবং লুদোভিক গোতিনের মতো খেলোয়াড়গণ গুয়াদলুপের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে গুয়াদলুপের কোন স্থান নেই। অন্যদিকে, বিশ্ব ফুটবল এলো রেটিংয়ে গুয়াদলুপের সর্বোচ্চ অবস্থান হচ্ছে ৮১তম (যা তারা ২০১১ সালে অর্জন করেছিল) এবং সর্বনিম্ন অবস্থান হচ্ছে ১৬৬। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nকনকাকাফ-এ গুয়াদলুপ জাতীয় ফুটবল দল  ওয়েব্যাক মেশিনে আর্কাইভকৃত ৬ ফেব্রুয়ারি ২০২১ তারিখে (ইংরেজি)"}