{"pageid": 1033729, "title": "কানওয়াল শওজাব", "url": "https://bn.wikipedia.org/wiki?curid=1033729", "content": "কানওয়াল শওজাব হলেন একজন পাকিস্তানি রাজনীতিবিদ যিনি ২০১৮ সালের আগস্ট থেকে পাকিস্তানের জাতীয় পরিষদের সদস্য হিসেবে রয়েছেন।\n\n\n== প্রাথমিক ও শিক্ষাজীবন ==\nকানওয়াল শওজাব ১৯৮২ সালে পাকিস্তানের মুলতানে জন্মগ্রহণ করেছিলেন। তার বাবা একজন সেনা কর্মকর্তা।\nতিনি ন্যাশনাল ইউনিভার্সিটি অফ মডার্ন ল্যাঙ্গুয়েজস থেকে ইংরেজি সাহিত্যে স্নাতকোত্তর (এমএ) এবং কায়েদ-ই-আজম বিশ্ববিদ্যালয় থেকে এম.ফিল ডিগ্রি অর্জন করেছিলেন। \n\n\n== রাজনৈতিক জীবন ==\nকানওয়াল শওজাব ১৯৯৭ সালে ১৫ বছর বয়সে পাকিস্তান তেহরিক-ই-ইনসাফ (পিটিআই)-তে যোগদান করেছিলেন \nতিনি পিটিআইয়ের প্রার্থী হয়ে ২০১৮ সালে অনুষ্ঠিত সিনেট নির্বাচনেও প্রতিদ্বন্দ্বিতা করেছিলেন। \nতিনি ২০১৩ সালের পাকিস্তানের সাধারণ নির্বাচনে পাঞ্জাবের নারীদের জন্য সংরক্ষিত আসনে পিটিআইয়ের প্রার্থী হিসাবে পাকিস্তানের জাতীয় পরিষদে নির্বাচিত হয়েছিলেন। \n৭ সেপ্টেম্বর, ২০১৮ তে তিনি পরিকল্পনা, উন্নয়ন ও সংস্কার বিষয়ক সংসদীয় সচিব হিসাবে নিয়োগ পেয়েছিলেন। \n\n\n== ক্ষমতার অপব্যবহার ও নির্যাতনের অভিযোগ ==\n২০২০ সালের সেপ্টেম্বরে, ইসলামাবাদ এফ-১১ /২ সেক্টরের একজন নাগরিক শওজাবের বিরুদ্ধে ফৌজদারি অভিযোগ এনে ইসলামাবাদ দায়রা আদালতে আবেদন করেছিলেন। আবেদনে অভিযোগ করা হয়েছিল যে তিনি রাজধানী উন্নয়ন কর্তৃপক্ষকে তার নতুন কেনা বাড়ির আশেপাশের অঞ্চল ল্যান্ডস্কেপ এবং পরিষ্কার করার জন্য ব্যবহার করেছিলেন। ২০২০ সালের ৩০ সেপ্টেম্বর, তিনি ৬৭ বছর বয়সী একজন প্রতিবেশীকে ব্যক্তিগত সম্পত্তিজনিত কারণে নির্যাতন করেছিলেন। \n\n\n== অতথ্যসূত্র =="}