{"pageid": 1036389, "title": "হাসিনা জালাল", "url": "https://bn.wikipedia.org/wiki?curid=1036389", "content": "হাসিনা জালাল হলেন আফগানিস্তানের একজন নারীর অধিকারে কর্মী। ২০১৪ সালে তিনি এন-পিস পুরস্কার  জিতেছিলেন।\n\n\n== জীবনী ==\nহাসিনা জালাল ভারতের জামিয়া মিলিয়া ইসলামিয়া বিশ্ববিদ্যালয় থেকে অর্থনীতি ও রাষ্ট্রবিজ্ঞানে স্নাতক ডিগ্রি অর্জন করেছিলেন। তিনি আফগানিস্তানের আমেরিকান বিশ্ববিদ্যালয় থেকে ব্যবসায় প্রশাসন এবং ইউনিভার্সিটি অব নর্দার্ন আইওয়া থেকে উইমেন অ্যান্ড জেন্ডার স্টাডিজে স্নাতকোত্তর ডিগ্রি অর্জন করেছেন।\nতিনি আফগানিস্তানের নারীর ক্ষমতায়ন ও সক্ষমতা ভবন কেন্দ্র, আফগানিস্তান সিভিল সোসাইটির ন্যাশনাল অ্যাসোসিয়েশন এবং নারী অর্থনৈতিক, সামাজিক ও সাংস্কৃতিক অধিকার সম্পর্কিত দক্ষিণ এশীয় নারী জোটসহ একাধিক বেসরকারি সংস্থার প্রতিষ্ঠা ও পরিচালনার সাথে জড়িত রয়েছেন।\nহাসিনা জালাল অসংখ্য আঞ্চলিক ও আন্তর্জাতিক পুরস্কার এবং সম্মাননা পেয়েছেন। এশিয়ান গ্রামীণ নারী জোট (এআরডাব্লিউসি) ২০১২ সালে তাকে \"সম্মানিত ১০০ এশীয় নারী পুরস্কার\" দিয়ে তার প্রচেষ্টাকে স্বীকৃতি জানিয়েছে। ২০১৪ সালে, তিনি জন-ভোটের মাধ্যমে এন-পিস পুরস্কারের জন্য নির্বাচিত হয়েছিলেন।  ২০১৬ সালে তিনি \"গ্লোবাল উইমেন লিডারশিপ অ্যাওয়ার্ড\" জিতেছিলেন।\n\n\n== তথ্যসূত্র =="}