{"pageid": 1481671, "title": "আস-সুনান আল-কুবরা", "url": "https://bn.wikipedia.org/wiki?curid=1481671", "content": "আস-সুনান আল-কুবরা বা সুনানে কুবরা ( আরবি: السنن الكبرى ) হল ইমাম আল-নাসায়ী (২১৪–৩০৩ হি) দ্বারা সংগৃহীত একটি হাদীস গ্রন্থ।  ইমাম আল-বায়হাকিরও একই শিরোনামের একটি বই রয়েছে। উভয়ের মাঝে পার্থক্য বুঝাতে সেটিকে সুনানুল কুবরা লিল-বায়হাকি বলা হয়।\n\n\n== বর্ণনা ==\nআস-সুনান আল-কুবরা হল সুনানে নাসাঈয়ের বৃহত্তর সংস্করণ। আস সুনানুল কুবরা দীর্ঘতর হয়ে যাওয়ার কারণে তা সংক্ষিপ্ত করে সুনানে নাসাঈ লেখা হয়েছে। এই সংক্ষিপ্ত সংস্করণে প্রায় ছয় হাজার হাদীস রয়েছে এবং আস সুনানুল কুবরায় প্রায় বারো হাজার হাদীস রয়েছে।  সংক্ষিপ্ত সেই সংকলনটিকে অধিকাংশ মুহাদ্দিস সিহাহ সিত্তাহর মধ্যে সহীহাইন ( সহীহ আল-বুখারি ও সহিহ মুসলিম ) এর পরে হাদীসের পরবর্তী সবচেয়ে খাঁটি বই বিবেচনা করেছেন। \n\n\n== ভাষ্য ==\nএই হাদিসগ্রন্থের উল্লেখযোগ্য ভাষ্য হল:\n\nকিতাবুস সুনান আল-কুবরা আন-নাসাঈ (كِتَابُ السُّنَن الكُبْرَى النَّسَائي)। এটি মোট ১২ খণ্ডে বিস্তৃত এবং এর ভাষ্যকার হলেন শায়খ শুয়াইব আল আরনাউত ও শায়খ আল-তুর্কি। ২০১১ সালে দামেস্ক ও বৈরুতে আল-রিসালাহ আল-আলামিয়্যা তা প্রকাশ করে। \n\n\n== আরও দেখুন ==\nসুন্নি গ্রন্থের তালিকা\nসহীহ বুখারী\nসহীহ মুসলিম\nসুনান-এ-ইবনে মাজাহ\nসুনানে আবু দাঊদ\nসুনান আল-তিরমিজী\nসুনানে নাসাই"}