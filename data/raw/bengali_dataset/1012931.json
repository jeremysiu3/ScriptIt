{"pageid": 1012931, "title": "পিরোজপুর সরকারি উচ্চ বিদ্যালয়", "url": "https://bn.wikipedia.org/wiki?curid=1012931", "content": "পিরোজপুর সরকারি উচ্চ বিদ্যালয় হলো বাংলাদেশের পিরোজপুর জেলার অবস্থিত একটি মাধ্যমিক শিক্ষাপ্রতিষ্ঠান। এটি ১৯০৯ সালে স্থাপিত হয়। বিদ্যালয়টি দেশবরেণ্য অসংখ্য গুরুত্বপূর্ণ ব্যক্তিত্ব, শিক্ষাবিদ, কবি, সাহিত্যিক, নাট্যকার, ব্যবসায়ী, সরকারি ও প্রশাসনিক কর্মকর্তা, নন্দিত জাদুকরসহ রাজনৈতিক ব্যক্তিত্বদের স্মৃতি বহন করছে।\n\n\n== ইতিহাস ==\n১৮৫৯ সালে স্থাপিত মহাকুমা শহরটিতে ১৮৬৫ সালে থেকে শিক্ষিত ও সচেতন সম্প্রদায়ের বসতি গড়ে ওঠে। ১৮৬৬-৬৭ সালে স্যার জন লরেন্সের সময় পিরোজপুর সরকারি উচ্চ বিদ্যালয়টি ‘ন্যাশনাল স্কুল’ নামে একটি নিম্ম মাধ্যমিক বিদ্যালয় হিসেবে স্থাপিত হয়। পরে ১৮৮২ সালে নিম্ম মাধ্যমিক বিদ্যালয়টিকে উচ্চ মাধ্যমিক বিদ্যালয়ে উন্নীত করা হয়। ১৮৮৫ সালের ১৪ই ডিসেম্বর ৬.৬৮ একর ভূমি ব্রিটিশ সরকার বিদ্যালয় কর্তৃপক্ষের কাছে আবেদনের পরিপ্রেক্ষিতে ন্যাস্ত করে। ১৯০৯ সালে ১৯শে এপ্রিল পিরোজপুর উচ্চ মাধ্যমিক বিদ্যালয়কে সরকারি বিদ্যালয় হিসেবে ঘোষণা করা হয়। ১ জুলাই থেকে প্রতিষ্ঠানটি সরকারি উচ্চ মাধ্যমিক বিদ্যালয় হিসেবে কাজ শুরু করে। ২০০৫ সালে স্কুল চত্বরের উত্তরে আরেকটি নতুন দ্বিতল ছাত্রবাস নির্মিত হয়েছে। বর্তমানে বিদ্যালয়টি সর্বমোট ৮.৮২ একর জমির উপর অবস্থিত। স্কুল প্রতিষ্ঠার কয়েক বছরের মধ্যেই এখানকার ছাত্ররা কৃতিত্বের পরিচয় দেন।\n\n\n== শিক্ষার্থীদের পোশাক ==\nস্কুলের নির্দিষ্ট পোশাক হল সাদা শার্ট, সাদা প্যান্ট ও সাদা জুতো। শার্টের পকেটে স্কুলের মনোগ্রামযুক্ত ব্যাজ থাকা আবশ্যক।\n\n\n== কৃতি প্রাক্তন শিক্ষার্থীগন ==\nতফাজ্জেল হোসেন মানিক মিয়া\nকবি আহসান হাবীব\nঅধ্যাপক কবীর চৌধুরী\nমেজর (অব.) জিয়াউদ্দিন\nঅভিনেতা গোলাম মোস্তফা\nমোস্তফা জামাল হায়দার\nযাদুকর জুয়েল আইচ\nমো. মূসা\nমোর্শেদ কুলি খান\nআইনজীবী আনিসুর রহমান\nশোভন মন্ডল\n\n\n== ১ শতাব্দী ১ যুগ উৎযাপন ==\nআগামী ০৩ ডিসেম্বর, ২০২১ খ্রিস্টাব্দে পিরোজপুর সরকারী উচ্চ বিদ্যালয়ের  - ১ শতাব্দী ১ যুগ  ওয়েব্যাক মেশিনে আর্কাইভকৃত ১২ জানুয়ারি ২০২১ তারিখে পূর্তি উপলক্ষে বিদ্যালয়ের প্রাক্তন ছাত্রদের নিয়ে এক মেগা পুনর্মিলনীর আয়োজন করা হয়েছে।\n\n\n== তথ্যসূত্র =="}