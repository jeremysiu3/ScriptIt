{"pageid": 1311800, "title": "মুহম্মদ ইবরাহিম (সচিব)", "url": "https://bn.wikipedia.org/wiki?curid=1311800", "content": "মুহম্মদ ইবরাহিম বাংলাদেশ সিভিল সার্ভিসের একজন কর্মকর্তা। বর্তমানে তিনি স্থানীয় সরকার বিভাগের সচিব হিসেবে দায়িত্ব পালন করছেন।। ইতঃপূর্বে তিনি প্রধানমন্ত্রীর কার্যালয়ের পাবলিক প্রাইভেট পার্টনারশিপ (পিপিপি) কর্তৃপক্ষের প্রধান নির্বাহী কর্মকর্তা হিসেবে দায়িত্ব পালন করেছেন।\n\n\n== প্রাথমিক জীবন ==\nইবরাহিমের জন্ম ঢাকায়। তিনি ঢাকা বিশ্ববিদ্যালয় থেকে বিকম ডিগ্রি লাভ করেন। পরবর্তীকালে তিনি ঢাকা বিশ্ববিদ্যালয়ের স্বাস্থ্য অর্থনীতি ইনস্টিটিউট এবং যুক্তরাজ্যের ইয়র্ক বিশ্ববিদ্যালয়ের সেন্টার ফর হেলথ ইকোনমিক্স থেকে স্বাস্থ্য অর্থনীতিতে স্নাতকোত্তর সম্পন্ন করেন।\n\n\n== কর্মজীবন ==\nমুহম্মদ ইবরাহিম ১৯৯৩ খ্রিষ্টাব্দে বাংলাদেশ সিভিল সার্ভিসে ১১তম ব্যাচে (প্রশাসন ক্যাডার) যোগদান করেন। কর্মজীবনে তিনি বিভিন্ন মন্ত্রণালয় ও মাঠপর্যায়ের প্রশাসনিক দায়িত্ব পালন করেছেন। তিনি প্রাক্তন মন্ত্রী ইঞ্জিনিয়ার খন্দকার মোশাররফ হোসেনের একান্ত সচিব হিসেবে প্রবাসী কল্যাণ ও বৈদেশিক কর্মসংস্থান মন্ত্রণালয় এবং স্থানীয় সরকার, পল্লী উন্নয়ন ও সমবায় মন্ত্রণালয়ে দায়িত্ব পালন করেন। এছাড়া বাহরাইনের মানামায় বাংলাদেশ দূতাবাসে তিনি প্রথম সচিব পদেও কর্মরত ছিলেন।  তিনি স্থানীয় সরকার বিভাগে অতিরিক্ত সচিব হিসেবে কাজ করেছেন। ২০২২ খ্রিষ্টাব্দের এপ্রিল মাসে তিনি সচিব পদে পদোন্নতি লাভ করেন এবং প্রধানমন্ত্রীর কার্যালয়ের পাবলিক প্রাইভেট পার্টনারশিপ (পিপিপি) কর্তৃপক্ষের প্রধান নির্বাহী কর্মকর্তা নিযুক্ত হন। বর্তমানে তিনি স্থানীয় সরকার বিভাগের সচিব হিসেবে দায়িত্ব পালন করছেন।\n\n\n== তথ্যসূত্র =="}