{"pageid": 1517086, "title": "ইন্দ্রজা", "url": "https://bn.wikipedia.org/wiki?curid=1517086", "content": "রাজতী, যিনি তার মঞ্চ নাম ইন্দ্রজা সম্বোধনেই বেশি পরিচিত, একজন ভারতীয় অভিনেত্রী যিনি টেলিভিশন অনুষ্ঠানের পাশাপাশি তেলুগু, মালায়ালাম এবং তামিল চলচ্চিত্রে অভিনয় করেন। \n\n\n== জীবনের প্রথমার্ধ ==\nইন্দ্রজা চেন্নাইয়ের একটি তেলুগু ব্রাহ্মণ পরিবারে  জন্মগ্রহণ করেছিলেন এবং তার জন্মনাম ছিল রাজতী।  তিনি তিন বোনের মধ্যে সবার বড়। তার পরিবার ছিল কর্ণাটকী সঙ্গীত বিশেষজ্ঞ।  স্কুলে পড়ার সময়, তিনি বিভিন্ন গান এবং নাটক প্রতিযোগিতায় অংশগ্রহন করে পুরস্কার জিতেছিলেন। তিনি একজন প্রশিক্ষিত ধ্রুপদী গায়িকা এবং নৃত্যশিল্পী হিসেবে। তিনি মাধবপেদ্দী মূর্তির কাছ থেকে কুচিপুডি নৃত্য শিখেছিলেন।  তিনি সাংবাদিক হওয়ার প্রস্তুতি নিচ্ছিলেন। \n\n\n== কর্মজীবন ==\nইন্দ্রজা রজনীকান্ত অভিনীত উজাইপ্পালি সিনেমায় শিশু অভিনেত্রী হিসেবে কাজ করেছিলেন। বড় হয়ে তিনি  'যন্তর মন্তর' চলচ্চিত্রের মাধ্যমে অভিনয় জগতে পদার্পন করেন। সেই চলচ্চিত্রে তার চরিত্রের নাম ছিল ইন্দ্রজা যে নামে তিনি পরবর্তীকালে পরিচিতি লাভ করেন। পরে তিনি এসভি কৃষ্ণা রেড্ডির ইয়ামলীলা চলচ্চিত্রে অভিনয় করে যা তাকে বিনোদন জগতে দ্রুত পরিচিতি এনে দেয়। ছবিটি এক বছরেরও বেশি সময় ধরে প্রেক্ষাগৃহে চলেছিল।  তিনি থাডায়াম এবং রাজাভিন পারভাইয়াইলে এই দুই চলচ্চিত্রে অভিনয় করেছিলেন তবে তিনি তামিল সিনেমায় তিনি খুব বেশি সাফল্য অর্জন করতে পারেননি, কারণ তার অভিনীত দুটি সিনেমাই তেমন ব্যাবসা করতে পারেনি। \nতিনি বেশ কয়েকটি সফল মালায়ালাম ছবিতে প্রধান  নারী চরিত্রে অভিনয় করেছেন। তিনি ১৯৯৯ সালে অভিনেতা মোহনলালের সাথে অ্যাকশনধর্মী চলচ্চিত্র উস্তাদ -এ কাজ করেন। এছাড়াও অভিনেতা সুরেশ গোপীর সাথে অপরাধ এবং রোমাঞ্চধর্মী ছবিএফআইআর -এ অভিনয় করেন। ২০০২ সালের হাস্যরসাত্মক চলচ্চিত্র ক্রনিক ব্যাচেলর -এ তিনি অভিনয় করেন। ২০০৪ সালের হাস্যরসাত্মক চলচ্চিত্র \" মায়িলট্টম\" -এ তিনি অভিনেতা জয়রামের সাথে কাজ করেন। ২০০৫ সালের অ্যাকশনধর্মী চলচ্চিত্র  বেন জনসন -এ তিনি অভিনেতা কলাভবন মণির সাথে অভিনয় করেন। এই সব তার উল্লেখযোগ্য মালায়ালাম ছবি। বিয়ের পর কিছু সময়ের জন্য তিনি অভিনয় থেকে বিরতি নিয়েছিলেন। পরে পুনরায় অভিনয় জগতে প্রত্যাবর্তনের পর তিনি বেশ কয়েকটি তেলুগু ছবিতে উল্লেখযোগ্য ভূমিকায় অভিনয় করেছেন।\n\n\n== ব্যক্তিগত জীবন ==\nইন্দ্রজা অভিনেতা এবং ব্যবসায়ী মোহাম্মদ আবসারকে বিবাহ করেছেন। ইনি অনেক টেলিভিশন ধারাবাহিকে অভিনয় করেছেন। এই দম্পতির সারা নামের একটি কন্যা সন্তান রয়েছে। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}