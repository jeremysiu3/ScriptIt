{"pageid": 1036299, "title": "সঙ্গীতা মগর", "url": "https://bn.wikipedia.org/wiki?curid=1036299", "content": "সঙ্গীতা মগর (নেপালি: संगीता मगर) হলেন অ্যাসিড হামলার শিকার একজন নেপালি নারী। হামলার শিকার হয়েও বেঁচে যাওয়ার পরে তিনি ভুক্তভোগীদের অধিকার আদায়ের জন্য একজন সক্রিয়কর্মী হিসেবে কাজ শুরু করেছিলেন। তাঁর বয়স যখন ১৬ বছর তখন তিনি এবং তাঁর এক বান্ধবীর উপর এই আক্রমণ করা হয়েছিল, তবে এতদসত্ত্বেও তিনি হামলার মাত্র ২৫ দিন পরেই তার এসএলসি পরীক্ষা দিয়েছিলেন। পরবর্তীকালে তিনি এই ধরনের আক্রমণের শিকারদের পক্ষে এবং অ্যাসিডের অনিয়ন্ত্রিত বিক্রয় সম্পর্কিত আইন পরিবর্তন করতে লড়াই করেছিলেন।\n\n\n== অ্যাসিড আক্রমণ ==\nসঙ্গীতা মগর যখন ১৬ বছর বয়সের স্কুল ছাত্রী ছিলেন তখন কাঠমান্ডুর বসন্তপুরের শান্তি নিকুঞ্জ স্কুলে তাঁর উপর হামলা করা হয়েছিল, ওই মুহুর্তে তিনি এবং তাঁর বান্ধবী সীমা বসনেত মিলে এসএলসি পরীক্ষার প্রস্তুতি নিচ্ছিলেন।  চার জন মুখোশধারী লোক জোরপূর্বক তাঁদের একটি কক্ষের ভিতর নিয়ে গিয়ে তাঁদের উপর অ্যাসিড ছড়িয়ে দেয়। হামলার পরে তিনি কাঠমান্ডু মেডিকেল কলেজের চিকিৎসার মধ্য দিয়ে গিয়েছিলেন এবং সীমা বসনেতকে বীর হাসপাতালে ভর্তি করা হয়েছিল।  মগরের বাবা দ্য কাঠমান্ডু পোস্টকে বলেছেন, \"শিক্ষকের ক্লাসে আসতে দেরি হওয়ায় আরও তিনটি মেয়ে এবং আমার মেয়ে নিজেরাই পড়াশোনা করছিল। আক্রমণকারীরা দরজা ভেঙে প্রবেশ করে এবং তাদের দিকে অ্যাসিড নিক্ষেপ করে।\" চিকিৎসা চলাকালে তিনি খানিকটা আত্মহত্যাপ্রবণ হয়ে পড়েছিলেন। \n\n\n== তথ্যসূত্র =="}