{"pageid": 1367316, "title": "বোরহান উদ্দিন (বিচারক)", "url": "https://bn.wikipedia.org/wiki?curid=1367316", "content": "বিচারপতি বোরহান উদ্দিন (জন্ম: ২৮ ফেব্রুয়ারি, ১৯৫৭, চট্টগ্রামে) বাংলাদেশ সুপ্রিম কোর্টের আপিল বিভাগের একজন বিচারক।\n\n\n== জীবনের প্রথমার্ধ ==\nবিচারপতি বোরহান উদ্দিন ১৯৫৭ সালের ২৮ ফেব্রুয়ারি চট্টগ্রাম জেলায় জন্মগ্রহণ করেন। তিনি চট্টগ্রাম বিশ্ববিদ্যালয় থেকে আইন বিষয়ে স্নাতক সম্পন্ন করেছেন।\n\n\n== কর্মজীবন ==\nবিচারপতি বোরহান উদ্দিন ১৯৮৫ সালের ৩ মার্চ জেলা আদালতের আইনজীবী হিসেবে চট্টগ্রাম জেলা আদালতে কর্মজীবন শুরু করেন।\n১৯৮৮ সালের ১৬ জুন বিচারপতি বোরহান উদ্দিন হাইকোর্ট বিভাগের আইনজীবী হন।\n২০০২ সালের ২৭ নভেম্বর, বিচারপতি বোরহান উদ্দিন বাংলাদেশ সুপ্রিম কোর্টের আপীল বিভাগের আইনজীবী হিসেবে তালিকাভুক্ত হন।\nবিচারপতি বোরহান উদ্দিন ২০০৮ সালের ১৬ নভেম্বর হাইকোর্ট বিভাগের অতিরিক্ত বিচারক এবং ২০১০ সালের ১১ নভেম্বর স্থায়ী বিচারক হিসাবে নিয়োগ পান।\n২০১২ সালের ১৮ জুলাই, বিচারপতি বোরহান উদ্দিন ও বিচারপতি মাহমুদুল হক আওয়ামী লীগ নেতা ও চট্টগ্রামের সাবেক মেয়র এবিএম মহিউদ্দিন চৌধুরীর বিরুদ্ধে দুর্নীতির অভিযোগ খারিজ করে দেন।\nবিচারপতি বোরহান উদ্দিন ও বিচারপতি কে এম কামরুল কাদের ২০১৩ সালের ১৭ এপ্রিল দৈনিক সংগ্রামের সম্পাদক আবুল আসাদকে বেআইনিভাবে দৈনিক আমার দেশ ছাপানোর অভিযোগের মামলায় জামিন দেন। ২০১৩ সালের নভেম্বরে, বোরহান উদ্দিন ও বিচারপতি কে. এম. কামরুল কাদের, বাংলাদেশ জাতীয়তাবাদী দলের পাঁচ সিনিয়র নেতাকে পুলিশের হেফাজতে পাঠান। ২০১৪ সালের ২৩ এপ্রিল, বোরহান উদ্দিন ও বিচারপতি কে এম কামরুল কাদের জিয়া এতিমখানা দুর্নীতি মামলায় অভিযোগ গঠনের আদেশ চ্যালেঞ্জ করে সাবেক প্রধানমন্ত্রী খালেদা জিয়ার করা একটি আবেদন খারিজ করে দেন।\nবিচারপতি বোরহান উদ্দিন ও বিচারপতি মোঃ মোস্তাফিজুর রহমান দুর্নীতি দমন কমিশনের জারি করা সমন চ্যালেঞ্জ করে বাংলাদেশ জাতীয়তাবাদী দলের রাজনীতিবিদ আমীর খসরু মাহমুদ চৌধুরীর দায়ের করা আবেদনের শুনানি করতে অস্বীকার করেন।\n২০২২ সালের ৯ জানুয়ারী, বিচারপতি বোরহান উদ্দিনকে বাংলাদেশ সুপ্রিম কোর্টের আপিল বিভাগের বিচারক হিসেবে পদোন্নতি দেওয়া হয়।\n\n\n== তথ্যসূত্র =="}