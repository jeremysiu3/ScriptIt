{"pageid": 1526616, "title": "পদ্মিনী দেবী", "url": "https://bn.wikipedia.org/wiki?curid=1526616", "content": "পদ্মিনী দেবী (জন্ম: সিরমুরের রাজকুমারী পদ্মিনী দেবী; ২১শে সেপ্টেম্বর ১৯৪৩) হলেন জয়পুরের রাজমাতা।\n\n\n== প্রারম্ভিক জীবন ==\nপদ্মিনী দেবীর জন্ম সিরমুরের রাজপরিবারে। বর্তমানে জায়গাটি হিমাচল প্রদেশে অবস্থিত। তাঁর পিতা, সিরমুরের মহারাজা রাজেন্দ্র প্রকাশ, ১৯৩৩-১৯৬৪ সাল পর্যন্ত সিরমুরের শাসক ছিলেন। তাঁর মা ছিলেন ইন্দিরা দেবী, যিনি পালিটানার মহারাজা ঠাকুর বাহাদুর সিংহজি মান সিংহজির কন্যা। তিনি মুসৌরিতে কনভেন্ট শিক্ষা লাভ করেন এবং তারপর লন্ডন ও সুইজারল্যান্ডের স্কুল শিক্ষা সমাপ্ত করেন।\nতিনি 'মহারাজা সওয়াই মান সিং দ্বিতীয়' জাদুঘরের সভাপতি ছিলেন। তিনি রাজস্থানের জয়পুরের জনগণের জন্য সামাজিক কর্মকাণ্ড এবং কল্যাণে গভীর আগ্রহী ছিলেন।\n\n\n== ব্যক্তিগত জীবন ==\n\n\n=== বিবাহ ===\n১৯৬৬ সালের ১০ই মার্চ দিল্লিতে আয়োজিত এক অনুষ্ঠানে, জয়পুরের মহারাজা দ্বিতীয় সওয়াই মান সিং এবং তাঁর প্রথম স্ত্রী মহারানি মারুধর কানওয়ারের জ্যেষ্ঠ পুত্র ভবানী সিংকে তিনি বিয়ে করেন।\n\n\n=== সন্তান ===\nতাঁর একমাত্র সন্তান দিয়া কুমারী, বিদ্যাধর নগর সংসদীয় আসনের ভারতীয় সংসদ সদস্য এবং ভারতীয় জনতা পার্টির সদস্য। তিনি রাজস্থানের ষষ্ঠ উপ-মুখ্যমন্ত্রী।\nনাতি-নাতনি\nতাঁর একমাত্র সন্তান রাজকুমারী দিয়া কুমারী মহারাজা নরেন্দ্র সিংহের সাথে বিবাহ বন্ধনে আবদ্ধ হন। তাঁদের তিন সন্তান হয়, যাঁরা হলেন জয়পুরের মহারাজা পদ্মনাভ সিং, যিনি একজন প্রতিষ্ঠিত পোলো খেলোয়াড়, জয়পুরের রাজকুমারী গৌরবী কুমারী, যিনি একজন নারীবাদী ও পিডিকেএফ-এর সাধারণ সম্পাদক এবং সিরমুরের মহারাজা লক্ষ্যরাজ প্রকাশ সিং, যিনি সিরমুরের রাজা। রাজমাতা পদ্মিনী দেবী এঁদের মাতামহী ছিলেন।\n\n\n== তথ্যসূত্র =="}