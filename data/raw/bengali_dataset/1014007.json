{"pageid": 1014007, "title": "নাভেদ আঞ্জুম", "url": "https://bn.wikipedia.org/wiki?curid=1014007", "content": "নাভেদ আঞ্জুম (উর্দু: نوید انجم‎‎; জন্ম: ২৭ জুলাই, ১৯৬৩) পাঞ্জাবের লাহোর এলাকায় জন্মগ্রহণকারী পাকিস্তানি কোচ ও সাবেক আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৮০-এর দশকের শুরুরদিক থেকে শুরু করে ১৯৯০-এর দশকের সূচনালগ্ন পর্যন্ত পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে লাহোর দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। এছাড়াও, ডানহাতে ব্যাটিংয়ের পাশাপাশি ডানহাতে ফাস্ট-মিডিয়াম বোলিংয়ে পারদর্শী ছিলেন।\n\n\n== খেলোয়াড়ী জীবন ==\n১৯৭৯-৮০ মৌসুম থেকে ১৯৯৮-৯৯ মৌসুম পর্যন্ত নাভেদ আঞ্জুমের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে দুইটিমাত্র টেস্টে ও তেরোটি একদিনের আন্তর্জাতিকে অংশগ্রহণ করেছেন নাভেদ আঞ্জুম। ২৩ নভেম্বর, ১৯৮৯ তারিখে ফয়সলাবাদে সফরকারী ভারত দলের বিপক্ষে টেস্ট ক্রিকেটে অভিষেক ঘটে তার। ২৬ অক্টোবর, ১৯৯০ তারিখে একই মাঠে সফরকারী নিউজিল্যান্ড দলের বিপক্ষে সর্বশেষ টেস্টে অংশ নেন তিনি।\n\n\n== অবসর ==\nক্রিকেট খেলা থেকে অবসর গ্রহণের পর প্রশাসনের দিকে ঝুঁকে পড়েন। পাকিস্তান ক্রিকেট বোর্ডে যুক্ত হন। ২০০১ সালে কানাডায় অনুষ্ঠিত আইসিসি ট্রফি প্রতিযোগিতায় সংযুক্ত আরব আমিরাত জাতীয় ক্রিকেট দলের কোচের দায়িত্বে ছিলেন।\nএরপূর্বে ফয়সলাবাদ রিজিওন্যাল দলকে প্রশিক্ষণ দেয়াসহ বিশেষ প্রাধিকারপ্রাপ্ত ফয়সলাবাদ উল্ভস দলকেও প্রশিক্ষণ দেন। বর্তমানে তিনি মুলতান রিজিওন ক্রিকেট দলের প্রধান কোচের দায়িত্ব পালন করছেন।\n\n\n== তথ্যসূত্র ==\n\n\n== আরও দেখুন ==\nশহীদ মাহবুব\nআফাক হোসেন\nপাকিস্তানি টেস্ট ক্রিকেটারদের তালিকা\nএশিয়া কাপের পাঁচ-উইকেট প্রাপ্তির তালিকা\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে নাভেদ আঞ্জুম  (ইংরেজি)\nক্রিকেটআর্কাইভে নাভেদ আঞ্জুম   (সদস্যতা প্রয়োজনীয়) (ইংরেজি)"}