{"pageid": 1442018, "title": "কার্টুন ওয়ার্স খণ্ড ১", "url": "https://bn.wikipedia.org/wiki?curid=1442018", "content": "\"কার্টুন ওয়ার্স অংশ ১\" হল মার্কিন অ্যানিমেটেড টেলিভিশন সিরিজ সাউথ পার্কের দশম সিজনের তৃতীয় পর্ব। সিরিজটির সামগ্রিকভাবে ১৪২তম পর্ব, এটি প্রথম ২০০৬ সালের ৫ এপ্রিল যুক্তরাষ্ট্রে কমেডি সেন্ট্রালে প্রচারিত হয়েছিল। এটি একটি দুই-পর্বের গল্পের প্রথম অংশ, যা সমাপ্ত হয়েছে \"কার্টুন ওয়ার্স অংশ-২\" এর সাথে। এই পর্বে, ঘোষণা করা হয় যে একটি ফ্যামিলি গাই পর্ব ইসলামিক নবী মুহাম্মদকে চরিত্রে রেখে সম্প্রচারিত হবে, যার ফলে সমগ্র যুক্তরাষ্ট্র তাদের জীবনের জন্য আতঙ্কগ্রস্ত হবে। কার্টম্যান স্পষ্টতই বিশ্বাস করে যে পর্বটি মুসলমানদের জন্য আক্রমণাত্মক এবং তাই পর্বটি বাতিল করানোর চেষ্টা করতে সে হলিউডে যাওয়ার সিদ্ধান্ত নেয়।\nপর্বটি সিরিজের সহ-নির্মাতা ট্রে পার্কার দ্বারা লিখিত হয়েছিল। পার্কার এবং সহ-সিরিজ নির্মাতা ম্যাট স্টোন মূলত এই পর্বটিকে দশম সিজনের প্রথম হিসেবে প্রচারের পরিকল্পনা করেছিলেন, কিন্তু  মুহাম্মদের চিত্রায়নের বিষয়ে কমেডি সেন্ট্রালের সাথে মতবিরোধ তাদেরকে এটিকে সিজনের শেষের দিকে স্থগিত করতে বাধ্য করেছিল। একবার পর্বটির প্রযোজনা শুরু হওয়ার পরেও, বিতর্কটি এখনও সমাধান হয়নি, তাই এটি সিদ্ধান্ত নেওয়া হয়েছিল যে গল্পটি দুটি পৃথক পর্বে বিভক্ত করা হবে যাতে উভয় পক্ষের মধ্যে আরও আলোচনার সুযোগ তৈরী হয়। চৌদ্দতম সিজনের \"২০০\" এবং \"২০১\" পর্বেও একই ধরনের গল্প ব্যবহার করা হয়েছিল।\n২০২০ সালে যখন এই সিরিজটি এইচবিও ম্যাক্সে স্থানান্তরিত হয়, তখন ঘোষণা করা হয়েছিল যে \"কার্টুন ওয়ার্স পার্ট ১\" এবং \"কার্টুন ওয়ার্স পার্ট-২\" পাঁচটি পর্বের মধ্যে অন্তর্ভুক্ত হবে না। একইসাথে এই তালিকায় রয়েছে \"সুপার বেস্ট ফ্রেন্ডস\", \"২০০\" এবং \"২০১\" যেগুলোর সবকটিতে মুহাম্মদকে চরিত্র হিসেবে দেখানো হয়েছে। একই কারণে এটিকে প্যারামাউন্ট+ থেকেও বাদ দেওয়া হয়েছে।"}