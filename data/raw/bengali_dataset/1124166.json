{"pageid": 1124166, "title": "দিনমান হারদৌল সিং", "url": "https://bn.wikipedia.org/wiki?curid=1124166", "content": "দিনমান হারদৌল সিং বা লালা হারদৌল হলেন ভারতের বুন্দেলখণ্ডের একজন হিন্দু লোক দেবতা। তিনি ছিলেন ওড়ছার রাজপুত্র এবং মহারাজা বীর সিং দেওয়ের পুত্র। হারদৌলের বড় ভাইয়ের নাম ঝুঝার সিং। হারদৌল ১৬৬৪ সালে জন্মগ্রহণ করেছিলেন এবং ১৬৮৮ সালে ২৪ বছর বয়সে মারা যান। বুন্দেলখণ্ডে হারদৌলের একটি মন্দির আছে, যেটি তীর্থযাত্রীদের জন্য একটি দর্শনীয় কেন্দ্র। স্থানীয় বিশ্বাস অনুসারে তিনি এখনও জীবিত আছেন এবং দেবতা জ্ঞানে তাঁকে পুজো করা হয়।\nতাকে কখনও কখনও আলহা এবং মাহোবার উদালের ভাগ্নে হিসাবে মানা হয়। (আলহাখন্ড দেখুন), তবে আলহা এবং উদাল চান্দেলা শাসনের সময় বনফর ছিলেন, যেখানে লালা হারদৌল ছিলেন একজন বুন্দেলা।\n\n\n== লোককাহিনী ==\nস্থানীয় কিংবদন্তি বলে যে রাজপুত্র হারদৌলের বড় ভাই ঝুঝার সিং হারদৌলের ওপর অসন্তুষ্ট ছিলেন, তিনি সন্দেহ করেছিলেন তাঁর স্ত্রী এবং হারদৌলের মধ্যে অবৈধ বিবাহ বহির্ভূত সম্পর্ক আছে। তিনি স্ত্রীকে নিজের নির্দোষিতা প্রমান করার জন্য পরীক্ষা দিতে বলেছিলেন, তিনি আদেশ দিয়েছিলেন হারদৌলকে বিষ খাওয়াতে হবে। হারদৌল স্বেচ্ছায় সেই বিষ গ্রহণ করেছিলেন। এখানেই গল্প শেষ হয়নি। পরে যখন ঝুঝারের ভাগ্নির বিবাহ হওয়ার কথা হল, তাঁর বোন তাঁকে অনুরোধ করেছিলেন মেয়ের বিয়েতে সাহায্য করার জন্য। ঝুঝার সিং ব্যঙ্গাত্মকভাবে তাঁকে বলেন মৃত হারদৌলের সাহায্য চাইতে। মৃত রাজকুমার দৃশ্যত বিবাহে উপস্থিত ছিলেন এবং অতিথিদের পরিবেশনও করেছিলেন।\nএখনও স্থানীয় লোকরা বিশ্বাস করে যে হারদৌল যে বিয়েতে আমন্ত্রিত হন তাতে তিনি যোগ দেন এবং লোকেরা তাঁর আশীর্বাদ পাওয়ার জন্য তাঁকে নিমন্ত্রণ করে একটি আমন্ত্রণ পত্র রেখে যায়।\n\n\n== জনপ্রিয় সংস্কৃতিতে ==\nলালা হারদৌলের উপকথা স্থানীয়ভাবে জনপ্রিয় এবং বুন্দেলখণ্ডে পথনাটক হিসাবে এই ঘটনা পরিবেশিত হয়। ২০১২ সালের একটি ভারতীয় ঐতিহাসিক নাট্য চলচ্চিত্র হল চুন্দরি ওঢ়সি মাহরো বীর (লালা হারদৌল নামেও মুক্তিপ্রাপ্ত)। এটি হারদৌলের লোককাহিনীর উপর ভিত্তি করে নির্মিত। এটি পরিচালনা করেছেন নিশান্ত ভরদ্বাজ এবং প্রযোজনা করেছেন কেয়ার সাঙ্গরি। এতে হরদৌলের চরিত্রে শচীন্দ্র চৌবে, পদ্মাবতীর চরিত্রে (রাণী ও ঝুঝার সিং-এর স্ত্রী) দিব্যাঙ্কা ত্রিপাঠি এবং রাজা ঝুঝার সিং চরিত্রে দেবেন্দ্র ভগত অভিনয় করেছেন।\n\n\n== আরও দেখুন ==\nজাহাঙ্গীর মহল\nচতুর্ভুজ মন্দির\nরাম রাজা মন্দির\nপ্রবীণ রায় মহল\nকেশবদাস\nআনারকলি\nলক্ষ্মীবাঈ\n\n\n== তথ্যসূত্র =="}