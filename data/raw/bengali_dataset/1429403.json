{"pageid": 1429403, "title": "বাতিঘর (প্রকাশনী)", "url": "https://bn.wikipedia.org/wiki?curid=1429403", "content": "বাতিঘর একটি বাংলাদেশি বই প্রকাশনা প্রতিষ্ঠান এবং গ্রন্থবিপণি। ২০০৫ সালে বাংলাদেশের চট্টগ্রাম শহরে এর যাত্রা শুরু হয়। ২০০৯ সালে প্রকাশনা সংস্থা হিসেবে বাতিঘর আত্মপ্রকাশ করে। সাহিত্য, ইতিহাস, চারুকলা, সাক্ষাৎকার ও জার্নাল বিষয়ে বাতিঘর এযাবৎ দেড়শোর অধিক বই প্রকাশ করেছে। বর্তমানে চট্টগ্রাম, ঢাকা, সিলেট এবং রাজশাহীতে বাতিঘরের শাখা রয়েছে। ২০২৩ সালের হিসেবে বাতিঘরে ২,৫০০ প্রকাশনা সংস্থার প্রায় লক্ষাধিক বইয়ের সংগ্রহ রয়েছে। \n\n\n== ইতিহাস ==\n\n২০০৫ সালের ১৭ জুন চট্টগ্রামের চেরাগি পাহাড়ে ১০০ বর্গফুটের একটি বইয়ের দোকান হিসেবে বাতিঘর যাত্রা শুরু করে। ২০২১ সালে চট্টগ্রাম প্রেস ক্লাব ভবনের নিচতলায় স্থানান্তরিত হয়ে এটি বিশদ পরিসরে কার্যক্রম চালু করে। জাহাজ সাদৃশ এই দুই হাজার বর্গফুটের বইবিপণিটির নকশা করেছেন শাহীনূর রহমান। ২০১৭ সালের ডিসেম্বরে ঢাকায় বাতিঘরের দ্বিতীয় শাখা চালু হয়।\n২০১৬ সাল থেকে বাংলা একাডেমি আয়োজিত অমর একুশে বইমেলায় বাতিঘর অংশ নিচ্ছে। মেলায় স্টল সজ্জার জন্য বাতিঘর একাধিকবার পুরস্কৃত হয়েছে। \n২০১৯ সালে সিলেটে এবং ২০২৩ সালে রাজশাহীতে বাতিঘরের শাখা চালু হয়। \n\n\n== আউটলেট ==\nবর্তমানে চট্টগ্রাম, ঢাকা, সিলেট এবং রাজশাহীতে বাতিঘরের ছয়টি শাখা রয়েছে।\n\nবাতিঘর চট্টগ্রাম, চট্টগ্রাম প্রেস ক্লাব,  চট্টগ্রাম\nবাতিঘর ঢাকা, বিশ্বসাহিত্য কেন্দ্র ভবন, ঢাকা\nবাতিঘর ঢাকা, ৪৬ আজিজ সুপার মার্কেট, শাহবাগ\nবাতিঘর ঢাকা, রমী মার্কেট, বাংলাবাজার, ঢাকা\nবাতিঘর সিলেট, গোল্ডেন সিটি কমপ্লেক্সে, সিলেট\nবাতিঘর রাজশাহী, খানসামার চক, রাজশাহী\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}