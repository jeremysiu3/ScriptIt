{"pageid": 1476868, "title": "হাজিরের যুদ্ধ", "url": "https://bn.wikipedia.org/wiki?curid=1476868", "content": "হাজির বা মা'আরাকাহ আল-হাদির (আরবি: معركة الحاضر) এর যুদ্ধটি বাইজেন্টাইন সেনাবাহিনী এবং রাশিদুন খিলাফতের অভিজাত অশ্বারোহী বাহিনী মোবাইল গার্ডের মধ্যে সংঘটিত হয়। এই যুদ্ধটি ৬৩৭ সালের জুন মাসে সিরিয়ার বর্তমান কিন্নাশরিন শহর থেকে প্রায় তিন মাইল পূর্বের আল-হাদহেরে সংঘটিত হয়।\n\n\n== পটভূমি ==\nজেরুজালেম বিজয়ের পর,  খলিফা  \nউমর তাঁর রাজধানী মদিনায় ফিরে যান। একই সময়ে, সেনাপতি  ইয়াজিদ সিজারিয়া (কায়সারিয়া) নগরী ও সমুদ্রবন্দর অবরোধ করেন। মুসলিম সেনাপতি আমর ইবনুল আস এবং শুরাহবিল ইবনে হাসানা ফিলিস্তিন এবং জর্ডান পুনরুদ্ধারের জন্য পদযাত্রা করেন, যা বছরের শেষে সম্পন্ন হয়। আবু উবাইদা ইবনুল জাররাহ এবং খালিদ বিন ওয়ালিদ ১৭,০০০ সৈন্য নিয়ে জেরুজালেম থেকে উত্তর সিরিয়া বিজয়ের উদ্দেশ্যে যাত্রা শুরু করেন।\nআবু উবাইদাহ প্রথমে দামেস্কে পৌঁছান, যা ইতিমধ্যেই মুসলমানদের দখলে ছিল, তারপর এমেসা অভিমুখে যাত্রা করলেন, সেখানে তাঁর আগমনকে স্বাগত জানানো হলো। তাঁর পরবর্তী লক্ষ্য ছিল কিন্নাশরিন শহর। খালিদ ও মোবাইল গার্ডকে সঙ্গে নিয়ে তিনি সেদিকে অগ্রসর হন। কয়েক দিন পর, মোবাইল গার্ড কিন্নাশরিন থেকে তিন মাইল পূর্বের হাজির নামক স্থানে পৌঁছায়। সেখানে বাইজেন্টাইনরা তাদের উপর তীব্র আক্রমণ চালায়।\nকিন্নাশরিনের বাইজেন্টাইন সৈন্যদের অধিনায়ক ছিলেন মেনাস নামের একজন জেনারেল, যিনি একজন সম্মানিত সৈনিক ছিলেন । মেনাস জানতেন যে, যদি তিনি কিন্নাশরিনে অবস্থান করেন, তবে রাশিদুন বাহিনী তাকে অবরুদ্ধ করবে এবং শেষ পর্যন্ত তাকে আত্মসমর্পণ করতে হবে, কারণ সম্রাটের কাছ থেকে কোনো সাহায্য পাওয়ার আশা ছিল না। তাই তিনি আক্রমণাত্মক পদক্ষেপ নেওয়ার সিদ্ধান্ত নেন এবং শহরের অনেক দূরে রাশিদুন বাহিনীর অগ্রবর্তী অংশের উপর আক্রমণ চালিয়ে তাদের পরাজিত করার চেষ্টা করেন, যাতে তারা মূল বাহিনীর সঙ্গে মিলিত হতে না পারে। এই পরিকল্পনা অনুযায়ী, মেনাস প্রায় ৭,০০০ সৈন্যের একটি বাহিনী নিয়ে হাজিরে মোবাইল গার্ডের উপর আক্রমণ করেন।এই প্রচেষ্টায় তিনি হয়ত জানতেন না যে খালিদ মুসলিম বাহিনীর অগ্রবর্তী অংশের সঙ্গে উপস্থিত ছিলেন, অথবা খালিদ ইবনে ওয়ালিদ সম্পর্কে যা শোনা গিয়েছিল, তা তিনি বিশ্বাস করেননি।\n\n\n== তথ্যসূত্র =="}