{"pageid": 1515520, "title": "কাবেরী ঝা", "url": "https://bn.wikipedia.org/wiki?curid=1515520", "content": "কাবেরী ঝা একজন ভারতীয় মডেল, চলচ্চিত্র অভিনেত্রী এবং বিমান পরিচারিকা। তিনি হিন্দি এবং তেলুগু ভাষার ছবিতে কাজ করেন।\n\n\n== প্রারম্ভিক জীবন ==\nকাবেরী ঝা বিহারে জন্মগ্রহণ করেন। তাঁর বাবা একজন ভারতীয় সরকারি কর্মচারী হওয়ায়, বাবার কর্মস্থলের সুবাদে তাঁর পরিবারকে ঘন ঘন অন্যত্র স্থানান্তরিত হতে হত। ২০০৫ সালে ফেমিনা মিস ইন্ডিয়া প্রতিযোগিতায় তিনি মিস পার্সোনালিটি পুরস্কার জিতেছিলেন।\n\n\n== কর্মজীবন ==\nমিস পার্সোনালিটি পুরস্কার জেতার পর, তিনি মডেলিং শুরু করেন এবং কয়েকটি মিউজিক ভিডিওতে উপস্থিত হন। তিনি সাজিদ খানের সাথে সুপার সেল নামে একটি টিভি অনুষ্ঠানও উপস্থাপনা করেছিলেন।\nপ্রিয়দর্শনের ভুল ভুলাইয়া (২০০৭) চলচ্চিত্রে তিনি একটি ছোট ভূমিকায় অভিনয় করেন। এরপর তিনি হাইজ্যাক (২০০৮) ছবি দিয়ে হিন্দি চলচ্চিত্রে বড় ভূমিকায় আত্মপ্রকাশ করেন, পর্দায় তিনি শাইনি আহুজার স্ত্রীর চরিত্রে অভিনয় করেন। এরপর তিনি কয়েকটি হিন্দি ছবিতে অভিনয় করেন, কিন্তু পরবর্তীতে তেলুগু ছবিতেই তিনি চলে যান, এবং ২০০৮ সালে শ্রীকান্তের সাথে নাগরামের মাধ্যমে তিনি তেলুগু চলচ্চিত্র জগতে আত্মপ্রকাশ করেন।\nতিনি এয়ার ইন্ডিয়ার একজন বিমান পরিচারিকা হিসেবে কাজ করার পাশাপাশি নিজের অভিনয় জীবনেও কাজ চালিয়ে গেছেন।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\nকাবেরী ঝা হোমপেজ\nইন্টারনেট মুভি ডেটাবেজে কাবেরী ঝা (ইংরেজি)"}