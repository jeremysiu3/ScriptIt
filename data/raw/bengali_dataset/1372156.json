{"pageid": 1372156, "title": "অশোক চক্রধর", "url": "https://bn.wikipedia.org/wiki?curid=1372156", "content": "অশোক চক্রধর (জন্ম ৮ ফেব্রুয়ারি, ১৯৫১) একজন ভারতীয় লেখক, কবি এবং জামিয়া মিলিয়া ইসলামিয়া (কেন্দ্রীয় বিশ্ববিদ্যালয়) এর হিন্দি বিভাগের প্রাক্তন প্রধান। ২৯ বছর চাকরি করার পর, তিনি হিন্দি ভাষার প্রচার ও বিকাশের দিকে মনোনিবেশ করার জন্য স্বেচ্ছাঅবসর গ্রহণ করেন। ২০০৭ সালে তিনি দিল্লি বিশ্ববিদ্যালয়ের ইনস্টিটিউট অফ লাইফ লং লার্নিং (আইএলএলএল) এ হিন্দি সমন্বয়কারী হন এবং ২০০৯ সালে দিল্লি সরকারের হিন্দি একাডেমির ভাইস-চেয়ারম্যান এবং এইচআরডি মন্ত্রণালয়, ভারত সরকারের কেন্দ্রীয় হিন্দি শিক্ষা মন্ডলের ভাইস-চেয়ারম্যান হিসেবে নিযুক্ত হন। তিনি কাকা হাতরাসির জামাতা।\n\n\n== কর্মজীবন ==\nচক্রধর দিল্লির জামিয়া মিলিয়া ইসলামিয়া বিশ্ববিদ্যালয়ের হিন্দি বিভাগের অবসরপ্রাপ্ত অধ্যাপক। তিনি সক্রিয়ভাবে রেডিও এবং টেলিভিশনের সাথে যুক্ত ছিলেন এবং শিশুদের জন্য বেশ কয়েকটি নাটক, ব্যঙ্গ এবং কবিতার স্ক্রিপ্ট করেছেন। তিনি সনি টিভিতে সন্ধ্যা মৃদুলের সাথে \"ছোটি সি আশা\" র মতো কিছু টেলিভিশন সোপে উপস্থিত হয়েছেন, এবং এসএবি টিভির জন্য শো বাহ বাহ!! তে উপস্থাপক ছিলেন। এছাড়াও তিনি বিভিন্ন টেলিভিশন সিরিয়ালে অভিনয় করেছেন।\nতিনি ২০০৪ সালে জামিয়া মিলিয়া ইসলামিয়া থেকে স্বেচ্ছাঅবসর গ্রহণ করেন।\n\n\n== চলচ্চিত্রের চিত্রনাট্য ==\nতিনি একটি ব্রজ ভাষা -ভাষা চলচ্চিত্র যমুনা কিনারে (১৯৮৩) এর গল্প লিখেছেন, যেটি তার শ্বশুর, কাকা হাতরাসি \"কাকা হাতরাসি ফিল্মস প্রোডাকশন\" এর ব্যানারে চলচ্চিত্র নির্মাণ এবং প্রযোজনা, পরিচালনা করেছিলেন। এর সঙ্গীত পরিচালনা করেছিলেন তাঁর শ্যালক লক্ষ্মীনারায়ণ গর্গ।\n\nছায়াছবি : রচিত ও নির্দেশিত (ক) টেলিফিল্ম 'গুলাবরি', 'জিত গয়ি ছান্নো', 'মাস্টার দীপচাঁদ', 'হায় মুসাদ্দি', 'ঝুমে বালা ঝুমে বালি', 'তিন নজারে', 'বিটিয়া'; (খ) টেলিসিরিয়াল 'ভোর তরঙ্গ', 'ঢাই অক্ষর', 'বুয়া ভাতিজী', 'বোল বসন্ত'; (গ) ডকুমেন্টারি 'পঙ্গু গিরি ল্যাংঘে', 'গোরা হট যা', 'সাক্ষরতা নিকেতন', 'বিকাশ কি লকিরে', 'হর বাচ্চা হো কক্ষা পাঁচ', 'উস অর হ্যায় ছাতেরা'।\n\n\n== প্রকাশিত কাজ ==\n\n\n=== নাটক ===\n'রং জমা লো', 'বিটিয়া কি সিসকি', 'বন্দরিয়া চলি সসুরাল', 'যব রাহা না কোই চারা', 'জানে কেয়া টপকে'।\n\n\n=== শিশুসাহিত্য ===\n'কোয়েল কা সিতার', 'স্নেহা কা স্বপ্না', 'হিরন কি চোরি', 'এক বাগিয়া মে'।\n\n\n=== প্রাপ্তবয়স্ক শিক্ষামূলক সাহিত্য ===\n'নয়ে ডগর', 'অপাহিজ কৌন', 'হামনে মুহিম চালাই', 'ভাই বহুত আচ্ছে', 'বদল যায়েঙ্গি রেখা', 'তাউমরা কা আরাম', 'ঘড়ে ওপর হান্ডিয়া' 'তো কেয়া হোতা জি', 'আইসে হোতি হ্যায় শাদি', 'রতি ইয়ে ধরতী দেখো', 'কব তালাক সহতি রহেঁ', 'আপনা হক আপনে জমিন', 'কাহানি জো আঁখোঁ সে বহি', 'ঔর পুলিশ পর ভি', 'মজদুরি কি রাহ', 'যুগর করো জিনে কি', 'ঔর কিতনে দিন', নভেল মানাউতি।\n\n\n== অন্যান্য মাধ্যম ==\nচক্রধর রাহাত ইন্দোরির সাথে ২১ জুলাই ২০১৯ সালের দ্য কপিল শর্মা শো- এর এপিসোডে অতিথি ছিলেন।\n\n\n== পুরস্কার ==\n২০১৪: চিত্রনাট্য লেখার জন্য ভারত সরকার কর্তৃক পদ্মশ্রী\n\n\n== তথ্যসূত্র ==\n\n\n== বহিঃসংযোগ ==\nজামিয়া মিলিয়া ইসলামিয়ার অফিসিয়াল সাইট\nব্যক্তিগত ওয়েবসাইট (হিন্দি)\nশব্দদঙ্কনে অশোক চক্রধরের বিভিন্ন প্রবন্ধ (হিন্দি)\nকবিতা কোশে অশোক চক্রধরের কবিতা  আর্কাইভইজে আর্কাইভকৃত ১৫ এপ্রিল ২০১৩ তারিখে (হিন্দি)"}