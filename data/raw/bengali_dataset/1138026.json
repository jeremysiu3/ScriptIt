{"pageid": 1138026, "title": "জিমি পাওয়েল ওভাল", "url": "https://bn.wikipedia.org/wiki?curid=1138026", "content": "জিমি পাওয়েল ওভাল গ্র্যান্ড কেইম্যান দ্বীপের ওয়েস্ট বে শহরে অবস্থিত একটি ক্রিকেট মাঠ। কেইম্যান দ্বীপপুঞ্জের রাজধানী শহর জর্জ টাউন থেকে মাত্র ৭ কিলোমিটার দূরে মাঠটির অবস্থান।\nমাঠটির নামকরণ হয়েছিল কেইম্যান দ্বীপপুঞ্জ ক্রিকেট অ্যাসোসিয়েশনের প্রাক্তন সভাপতি জিমি পাওয়েলের নামানুসারে। ২০২২ সালের এপ্রিল মাসে কেইম্যান দ্বীপপুঞ্জে আয়োজিত প্রথম টোয়েন্টি২০ আন্তর্জাতিক (টি২০আই) ম্যাচের ভেন্যু হিসেবে এ মাঠটি নির্বাচিত হয়। ২০২২ সালের ১৩ এপ্রিল বাহামা দ্বীপপুঞ্জের কেইম্যান দ্বীপপুঞ্জ সফরের প্রথম ম্যাচ আয়োজনের মধ্য দিয়ে মাঠটির আন্তর্জাতিক অঙ্গনে যাত্রা শুরু হয়।\n\n\n== তথ্যসূত্র ==\n\n\n== বহিঃসংযোগ ==\nক্রিকেটআর্কাইভে জিমি পাওয়েল ওভাল (ইংরেজি) (সদস্যতা প্রয়োজনীয়)"}