{"pageid": 1052349, "title": "আল আহলি স্পোর্টস ক্লাব (দোহা)", "url": "https://bn.wikipedia.org/wiki?curid=1052349", "content": "আল আহলি স্পোর্টস ক্লাব (আরবি: النادي الأهلي الرياضي‎, ইংরেজি: Al Ahli SC; সাধারণত আল আহলি এসসি অথবা শুধুমাত্র আল আহলি নামে পরিচিত) হচ্ছে দোহা ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৫০ সালে আল নাজাহ স্পোর্টস ক্লাব নামে প্রতিষ্ঠিত হয়েছে। ১২,০০০ ধারণক্ষমতাবিশিষ্ট হামাদ বিন খলিফা স্টেডিয়ামে আল আমিদ নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন সার্বীয় সাবেক ফুটবল খেলোয়াড় নেবোয়শা ইয়োভোভিচ এবং সভাপতির দায়িত্ব পালন করছেন আব্দুল্লাহ ইউসুফ আল-মোল্লা। কাতারি মধ্যমাঠের খেলোয়াড় ওমিদ ইব্রাহিমি এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল আহলি এপর্যন্ত ৫টি শিরোপা জয়লাভ করেছে; যার মধ্যে ৪টি কাতার আমির কাপ শিরোপা রয়েছে। আলি কাদরি, জন বেনসন, মিশাল আব্দুল্লাহ, দিওকো কালুয়িতুকা এবং নাবিল আল জাহারের মতো খেলোয়াড়গণ আল আহলির জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল আহলি স্পোর্টস ক্লাব (ইংরেজি) (আরবি)"}