{"pageid": 1078163, "title": "ভূ-চিত্রণ কৃত্রিম উপগ্রহ", "url": "https://bn.wikipedia.org/wiki?curid=1078163", "content": "ভূ-চিত্রণ কৃত্রিম উপগ্রহ বা জিও ইমেজিং স্যাটেলাইট, সংক্ষেপে জিআই-স্যাট হল একটি উচ্চ সাময়িক বিভেদনক্ষমতাবিশিষ্ট ভূস্থির কক্ষপথে স্থাপিত একটি ভারতীয় চিত্রণ কৃত্রিম উপগ্রহের শ্রেণী, যার উদ্দেশ্য দ্রুত পুনর্বিবেচনার ক্ষমতা ও প্রকৃত সময়ে পর্যবেক্ষণসহ প্রকৃত সময়ের চিত্রণ প্রদান করা। দুটি অভিন্ন উপগ্রহ ৪২ মিটার থেকে ৩১৮ মিটার পরিসরে বিভেদনক্ষমতার চিত্র প্রদান করবে। এটি মাল্টি-স্পেকট্রাল (দৃশ্যমান ও নিকটবর্তী-ইনফ্রারেড এবং ক্ষুদ্র তরঙ্গের-ইনফ্রারেড), মাল্টি-রেজোলিউশন (৪২ মিটার থেকে ৩১৮ মিটার) ইমেজিং যন্ত্র বহন করবে।\nভূ-চিত্রণ কৃত্রিম উপগ্রহ জিআই-স্যাট-১ কে জিএসএলভি-এফ১০ যানে ২০২০ সালের ৫ই মার্চ উৎক্ষেপণের পরিকল্পনা করা হয়, কিন্তু কিছু প্রযুক্তিগত কারণে উৎক্ষেপণটি স্থগিত করা হয়। জিআই-স্যাট-১ কৃত্রিম উপগ্রহটি ২০২১ সালের ১২ই আগস্ট সতীশ ধবন মহাকাশ কেন্দ্রের দ্বিতীয় উৎক্ষেপণ মঞ্চ থেকে ভারতীয় সময় ৫ টা ৪৩ মিনিটে সফলভাবে জিএলএসভি-এফ১০ রকেটকের মাধ্যমে উৎক্ষেপণ করা হয়। প্রথম ও দ্বিতীয় পর্যায়ে স্বাভাবিকভাবেই কার্যক্রম পরিচালিত হয়। কিন্তু প্রযুক্তিগত বৈসাদৃশ্যের কারণে ক্রায়োজেনিক আপার স্টেজ ইগনিটেশন প্রক্রিয়া ব্যর্থ হয়। ফলে ইসরো কৃত্রিম উপগ্রহটিকে নিদিষ্ট কক্ষপথে স্থাপন করতে ব্যর্থ হয়।\n\n\n== চিত্রণ ক্ষমতা ==\n\nজিস্যাট উপগ্রহগুলি মাল্টি-স্পেকট্রাল ও হাইপার-স্পেকট্রাল ব্যান্ডে ছবি তৈরি করবে, যা দেশের বৃহত্তর অঞ্চলের নিকটবর্তী প্রকৃত সময়ের চিত্র প্রদান করতে সক্ষম হবে, মেঘমুক্ত অবস্থায়, ঘন ঘন বিরতিতে যা প্রতি ৫ মিনিটে নির্বাচিত ক্ষেত্রের ছবি এবং সমগ্র ভারতীয় ভভাগের ছবি প্রতি ৩০ মিনিটে ৪২ মিটার স্থানিক বিভেদনক্ষমতায় প্রদান করবে।\nজিস্যাট-১ এর বৈশিষ্ট্য:\n\nকার্টোস্যাট-২এ এর নকশার উপর ভিত্তি করে ৭০০ মিমি রিচি–ক্র্যাটিয়েন টেলিস্কোপ নির্মিত হয়।\nদৃশ্যমান ও প্রায়-অবলোহিত (ভিএনআইআর) এবং ক্ষুদ্র তরঙ্গের-ওবলোহিত (এসডব্লিউআইআর) ব্যান্ডগুলির মধ্যে অ্যারে ডিটেক্টর।\nবৈদ্যুতিনভাবে চালনযোগ্য পর্যায়ক্রমিক অ্যারে অ্যান্টেনা।\nউচ্চ-তৎপরতাবিশিষ্ট ঝাঁকুনিমুক্ত প্ল্যাটফর্ম।\n\n\n== উৎক্ষেপণের সময়সূচী ==\n\n\n== তথ্যসূত্র =="}