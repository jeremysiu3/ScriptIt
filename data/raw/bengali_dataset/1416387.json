{"pageid": 1416387, "title": "রাজা চৌধুরী", "url": "https://bn.wikipedia.org/wiki?curid=1416387", "content": "রাজা চৌধুরী (জন্ম: ২৩ জুলাই ১৯৭৫) হলেন একজন ভারতীয় টেলিভিশন অভিনেতা, লেখক ও চলচ্চিত্র প্রযোজক। তিনি প্রধানত ভোজপুরি চলচ্চিত্রে কাজ করেন। ২০০৮ সালে তিনি কালার্স টিভির আপাতবাস্তব অনুষ্ঠান বিগ বস-এ প্রতিযোগী হিসেবে অংশগ্রহণ করেন, যেখানে তিনি প্রথম রানার আপ হন।\n\n\n== কর্মজীবন ==\nচৌধুরী শ্বেতা তিওয়ারীর বিপরীতে ভোজপুরি চলচ্চিত্র সাইয়া হামার হিন্দুস্তানি-তে খলনায়কের ভূমিকায় অভিনয় করেছিলেন। হিন্দি আপাতবাস্তব অনুষ্ঠান বিগ বস ২-এ কাজ করে তিনি খ্যাতি অর্জন করেছিলেন, যেখানে তিনি রানার আপ হয়েছিলেন। এরপর তিনি আরেকটি আপাতবাস্তব অনুষ্ঠান জোর কা ঝটকা: টোটাল ওয়াইপ আউট-এ অংশগ্রহণ করেন।\nচৌধুরী অনেক টেলিভিশন ধারাবাহিক, যেমন- ইওর অনার, ড্যাডি সমঝ করো, চন্দ্রমুখী, আনে ওয়ালা পল, কাহানি চন্দ্রকান্ত কি এবং আদালতে অভিনয় করেছেন।\n\n\n== ব্যক্তিগত জীবন ==\nচৌধুরী এশিয়ান একাডেমি অফ ফিল্ম অ্যান্ড টেলিভিশনের প্রাক্তন ছাত্র। তিনি ১৯৯৮ সালে টেলিভিশন অভিনেত্রী শ্বেতা তিওয়ারীকে বিয়ে করেছিলেন। এই দম্পতির একজন কন্যা রয়েছে, পলক তিওয়ারী। রাজা চৌধুরী ও শ্বেতা তিওয়ারী আপাতবাস্তব নাচের অনুষ্ঠান নাচ বালিয়ে-এর সিজন ২-এ একসঙ্গে অভিনয় করেছিলেন। ২০০৭ সালে তিওয়ারী তাদের ৯ বছরের দাম্পত্য জীবনের অবসান ঘটিয়ে বিবাহবিচ্ছেদের আবেদন করার পরে এই দম্পতি আলাদা হয়ে যান।\n২০১৫ সালে চৌধুরী দিল্লি'র কর্পোরেট পেশাজীবী শ্বেতা সুদকে বিয়ে করেছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রাজা চৌধুরী (ইংরেজি)"}