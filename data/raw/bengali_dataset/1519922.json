{"pageid": 1519922, "title": "বিধি পান্ড্য", "url": "https://bn.wikipedia.org/wiki?curid=1519922", "content": "বিধি পাণ্ড্য হলেন একজন ভারতীয় অভিনেত্রী যিনি হিন্দি টেলিভিশনে কাজ করেন। ২০১৪ সালে কিরণ মেহরা অভিনীত তুম অ্যায়সে হি রেহনা টিভি ধারাবাহিকের একটি চরিত্রে অভিনয়ের মাধ্যমে তিনি অভিনয় জগতে আত্মপ্রকাশ করেন। পান্ড্য উড়ান ধারাবাহিকে ইমলি সিং রাজবংশী, এক দুজে কে ভাস্তে ২ ধারাবাহিকে সুমন তিওয়ারি মালহোত্রা এবং মোসে ছল কিয়ে যায়ে ধারাবাহিকে সৌম্য ভার্মার চরিত্রে অভিনয়ের জন্য সবচেয়ে বেশি পরিচিত।  ২০২১ সালের অক্টোবরে, তিনি বিগ বস সিজন ১৫ রিয়েলিটি শো অনুষ্ঠানে অংশগ্রহণ করেছিলেন। \n\n\n== কর্মজীবন ==\nবিধি ২০১৪ সালে তুম অ্যায়সে হি রেহনা টিভি ধারাবাহিকে কিরণ মহেশ্বরী চরিত্রে অভিনয়ের মাধ্যমে টেলিভিশন জগতে আত্মপ্রকাশ করেন। তারপরে তিনি ২০১৫ থেকে ২০১৬ পর্যন্ত বালিকা বধূ ধারাবাহিকে নিধির চরিত্রে অভিনয় করেছিলেন। ২০১৫ সালে, তিনি ক্রাইম পেট্রোলের বিভিন্ন পর্বে রোহিণী সিং / সোফিয়া ইত্যাদি বিভিন্ন চরিত্রে অভিনয় করেছিলেন। \n২০১৬ থেকে ২০১৯ সাল পর্যন্ত, বিধি অভিনেতা পরশ অরোরা এবং বিকাশ ভাল্লার সাথে উড়ান  টিভি ধারাবাহিকে ইমলি সিং রাজবংশীর চরিত্রে অভিনয় করেছিলেন, যা তার অভিনয় জীবনের এক গুরুত্বপূর্ণ মোড় হিসেবে প্রমাণিত হয়েছিল। \nএরপর তিনি ২০১৯ সালে কিচেন চ্যাম্পিয়ন নামক বিনোদনমূলক টিভি অনুষ্ঠানের একটি পর্বে উপস্থিত হন। একই বছরে, তিনি লাল ইশক ধারাবাহিকের একটি পর্বে সাহিম খান এবং মেহনাজ শ্রফের সাথে অভিনয় করেছিলেন এবং সেই পর্বে তিনি রানির চরিত্রে অভিনয় করেছিলেন। \nবিধি ২০২১  সালে অভিনেতা মোহিত কুমারের সাথে এক দুজে কে ভাস্তে ২ টিভি ধারাবাহিকে মেজর ডাঃ সুমন তিওয়ারি মালহোত্রার চরিত্রে অভিনয় করেছিলেন। \n২০২২ সালে, তিনি বিজয়েন্দ্র কুমেরিয়ার সাথে মোসে ছাল কিয়ে যায়ে টিভি ধারাবাহিকে সৌম্য ভার্মার ভূমিকায় অভিনয় করেছিলেন। \n\n\n== টেলিভিশন ==\n\n\n== পুরস্কার এবং মনোনয়ন ==\n\n\n== তথ্যসূত্র =="}