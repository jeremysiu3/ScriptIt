{"pageid": 1002908, "title": "ম্যাগনালিয়াম", "url": "https://bn.wikipedia.org/wiki?curid=1002908", "content": "ম্যাগনালিয়াম বা ম্যাগনেলিয়াম হলো অ্যালুমিনিয়ামের একটি সংকর ধাতু। এতে শতকরা ৫ ভাগ ম্যাগনেসিয়াম এবং শতকরা ৯৫ ভাগ অ্যালুমিনিয়াম থাকে।\n\n\n== ধর্ম ==\nখাঁটি অ্যালুমিনিয়ামের তুলনায় স্বল্প পরিমাণে ম্যাগনেসিয়াম মিশ্রিত (প্রায় শতকরা পাঁচ ভাগ) অ্যালুমিনিয়ামের সংকরগুলি বেশি শক্তিশালী, বেশি ক্ষয়রোধের ক্ষমতা এবং কম ঘনত্বযুক্ত হয়। এই ধরনের সংকর ধাতুগুলি খাঁটি অ্যালুমিনিয়ামের চেয়ে বেশি কার্যকর। এতে বেশি কাজ করা যায় এবং সহজই জোড়া লাগানো যায়। তবে ম্যাগনেসিয়ামের পরিমাণ বেশি হলে (শতকরা ৫০ ভাগের কাছাকাছি) হলে সংকর ধাতুটি ভঙ্গুর হয় এবং অ্যালুমিনিয়ামের চেয়ে রাসায়নিক ক্ষয় বেশি হয়।\n\n\n== ব্যবহার ==\nযদিও খাঁটি অ্যালুমিনিয়ামের তুলনায় কম পরিমাণে ম্যাগনেসিয়ামযুক্ত সংকরগুলি বেশি দামী তবুও এগুলি অ্যালুমিনিয়ামের চেয়ে বেশি শক্তিশালী, কম ঘনত্বযুক্ত  এবং বেশি কাজ করার ক্ষমতা থাকায় বিমান এবং অটোমোবাইল যন্ত্রাংশ শিল্পে এগুলির ব্যবহারের দেখা যায়। শতকরা ৫০ ভাগের কাছাকাছি ম্যাগনেসিয়ামযুক্ত সংকরগুলি ভঙ্গুর এবং সহজেই রাসায়নিক ক্ষয় হয় বলে বেশিরভাগ ইঞ্জিনিয়ারিং ক্ষেত্রে এগুলি ব্যবহার করা যায় না। তবে এই সংকরগুলিকে গুঁড়ো করলে এটি দাহ্য হয়। এগুলি খাঁটি ম্যাগনেসিয়ামের চেয়ে রাসায়নিক ক্ষয় প্রতিরোধী এবং খাঁটি অ্যালুমিনিয়ামের চেয়ে বেশি সক্রিয়। তাই তাপ এবং অগ্নিকণা তৈরি করতে ধাতব জ্বালানী হিসাবে আতসবাজি শিল্পে ব্যবহৃত হয়। উচ্চ সক্রিয়তার কারণে ম্যাগনালিয়াম তুলনামূলকভাবে গরম অবস্থায় পোড়ে এবং উজ্জ্বল হলুদাভ সাদা রঙের অগ্নিকণা তৈরি করে। ম্যাগনালিয়াম পাউডার নিজে থেকে জ্বললে চড়চড় শব্দের সাথেও জ্বলতে থাকে। ম্যাগনালিয়ামের মধ্যে ম্যাগনেসিয়ামের সক্রিয়তা এবং অ্যালুমিনিয়ামের স্থায়িত্বের একটি ভাল সমঝোতা করা হয়েছে। এটিকে সহজেই হাতুড়ি দিয়ে ভাঙ্গা যায়। এমনকি একটি কফি পেষকযন্ত্রে ব্যবহারযোগ্য গুঁড়োতে পরিণত করা যায়। ম্যাগনালিয়ামকে বল মিল যন্ত্রের সাহায্যে কয়েক ঘণ্টায় মিহি গুঁড়োতে পরিণত করা যায়, অন্যদিকে অ্যালুমিনিয়ামকে মিহি গুঁড়োতে পরিণত করতে কয়েক দিন সময় লাগে।\n\n\n== তথ্যসূত্র =="}