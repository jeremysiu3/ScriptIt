{"pageid": 1466474, "title": "ক্যালেব ওয়াইলি", "url": "https://bn.wikipedia.org/wiki?curid=1466474", "content": "ক্যালেব রায়ান ওয়াইলি (ইংরেজি: Caleb Wiley; জন্ম: ২২ ডিসেম্বর ২০০৪; ক্যালেব ওয়াইলি নামে সুপরিচিত) হলেন একজন মার্কিন পেশাদার ফুটবল খেলোয়াড়। তিনি বর্তমানে ইংরেজ ক্লাব চেলসি এবং মার্কিন যুক্তরাষ্ট্র জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০২০ সালে, ওয়াইলি মার্কিন যুক্তরাষ্ট্র অনূর্ধ্ব-১৭ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় দুই বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০২৩ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nক্যালেব রায়ান ওয়াইলি ২০০৪ সালের ২২শে ডিসেম্বর তারিখে মার্কিন যুক্তরাষ্ট্রের জর্জিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওয়াইলি মার্কিন যুক্তরাষ্ট্র অনূর্ধ্ব-১৭, মার্কিন যুক্তরাষ্ট্র অনূর্ধ্ব-২০ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০২০ সালের ১৯শে ফেব্রুয়ারি তারিখে তিনি স্পেন অনূর্ধ্ব-১৭ দলের বিরুদ্ধে ম্যাচে মার্কিন যুক্তরাষ্ট্র অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ওয়াইলি ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০২৩ সালের ২০শে এপ্রিল তারিখে, ১৮ বছর, ৩ মাস ও ২৯ দিন বয়সে, বাম পায়ে ফুটবল খেলায় পারদর্শী ওয়াইলি মেক্সিকোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। উক্ত ম্যাচের ৯০তম মিনিটে রক্ষণভাগের খেলোয়াড় সের্হিনিয়ো দেস্তের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি মেক্সিকো ১–১ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে ওয়াইলি সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৫ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ক্যালেব ওয়াইলি  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ক্যালেব ওয়াইলি (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে ক্যালেব ওয়াইলি (ইংরেজি)"}