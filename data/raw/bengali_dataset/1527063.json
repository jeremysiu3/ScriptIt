{"pageid": 1527063, "title": "লিজি রেট্রে", "url": "https://bn.wikipedia.org/wiki?curid=1527063", "content": "লিজি ফ্রস্ট রেট্রে (নেই ফেন্টন, ২২ মার্চ ১৮৫৫ – ১২ আগস্ট ১৯৩১) একজন নিউজিল্যান্ডীয় সাংবাদিক, নারীবাদী ও সমাজসেবিকা ছিলেন।\n\n\n== জীবনী ==\nরেট্রের জন্ম ২২ মার্চ ১৮৫৫ সালে, নিউজিল্যান্ডের ওটাগো অঞ্চলের ডুনেডিনে মেরি লিস্টার এবং আর্চডিকন জন অ্যালবার্ট ফেন্টনের ঘরে। পরিবারের শিশুদের শিক্ষার জন্য তাঁর পরিবার ইউরোপে ফিরে গিয়েছিল। নিউজিল্যান্ডে ফিরে আসার পর, লিজি ধনী ব্যবসায়ী উইলিয়াম রেট্রেকে বিয়ে করেন। শুরুতে তিনি সেন্ট জন অ্যাম্বুলেন্সের মাধ্যমে সমাজসেবামূলক কাজে যুক্ত ছিলেন। পরে তিনি নারী ভোটাধিকার ও অন্যান্য নারীবাদী আন্দোলনে যুক্ত হন এবং সাংবাদিক হিসেবে তার অবস্থান ব্যবহার করে এসব বিষয়ে প্রচার চালান। জেন্টলউইমেন এবং নিউজিল্যান্ড গ্রাইফিক-এ তিনি কর্মসংস্থান, শিক্ষা ও ভোটাধিকার নিয়ে লিখতেন। তিনি উইমেন্স ফ্রেঞ্চাইজ লিগে নির্বাচিত হন এবং সদস্যপদ পুরুষদের জন্যও উন্মুক্ত করার ক্ষেত্রে গুরুত্বপূর্ণ ভূমিকা রাখেন।\nরেট্রে ১২ আগস্ট ১৯৩১ সালে নিউজিল্যান্ডের পারনেলে মারা যান।\n\n\n== ঐতিহ্য ==\n১৯৯৩ সালে নিউজিল্যান্ডে নারীদের ভোটাধিকার অর্জনের ১০০ বছর পূর্তি উপলক্ষে নির্মিত একটি ভোটাধিকারের ম্যুরালে রেট্রেকে অন্তর্ভুক্ত করা হয়েছে।\n\n\n== তথ্যসূত্র =="}