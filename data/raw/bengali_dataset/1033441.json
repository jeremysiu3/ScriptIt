{"pageid": 1033441, "title": "সালিহ ওজজান", "url": "https://bn.wikipedia.org/wiki?curid=1033441", "content": "সালিহ ওজজান (তুর্কি উচ্চারণ: [salih œzˈdʒan], তুর্কি: Salih Özcan; জন্ম: ১১ জানুয়ারি ১৯৯৮; সালিহ ওজজান নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব কলন এবং জার্মানি অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলে থাকেন।\nজার্মান ফুটবল ক্লাব কলন ৯৯-এর যুব পর্যায়ের হয়ে খেলার মাধ্যমে ওজজান ফুটবল জগতে প্রবেশ করেছেন এবং পরবর্তীকালে কলনের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, জার্মান ক্লাব কলন ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৪ মৌসুম অতিবাহিত করেছেন; কলন ২-এর হয়ে তিনি ২২ ম্যাচে ৫টি গোল করেছেন। কলন ২-এর হয়ে খেলাকালীন ২০১৬–১৭ মৌসুমে তিনি কলনের মূল দলের হয়ে অভিষেক করেছেন। মাঝে ২০১৯–২০ মৌসুমে তিনি ১ মৌসুমের জন্য ধারে হলস্টাইন কিলে যোগদান করেছেন।\n২০১২ সালে, ওজজান জার্মানি অনূর্ধ্ব-১৫ দলের হয়ে জার্মানির বয়সভিত্তিক পর্যায়ে অভিষেক করেছিলেন।\nদলগতভাবে, ওজজান এপর্যন্ত ১টি শিরোপা জয়লাভ করেছেন, যা তিনি কলনের হয়ে জয়লাভ করেছেন।\n\n\n== প্রারম্ভিক জীবন ==\nসালিহ ওজজান ১৯৯৮ সালের ১১ই জানুয়ারি তারিখে জার্মানির কোলনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওজজান জার্মানি অনূর্ধ্ব-১৫, জার্মানি অনূর্ধ্ব-১৬, জার্মানি অনূর্ধ্ব-১৭, জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১২ সালের ৬ই নভেম্বর তারিখে তিনি দক্ষিণ কোরিয়া অনূর্ধ্ব-১৫ দলের বিরুদ্ধে এক প্রীতি ম্যাচে জার্মানি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। জার্মানি অনূর্ধ্ব-১৭ দলের হয়ে তিনি ২০১৫ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে তার দল উক্ত প্রতিযোগিতায় শুধুমাত্র ১৬ দলের পর্ব পর্যন্ত অংশগ্রহণ করতে সক্ষম হয়েছিল; উক্ত প্রতিযোগিতায় তিনি মাত্র ১টি ম্যাচে অংশগ্রহণ করেছিলেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লিগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন। তিনি ২০১৩ সালের ১৩ই সেপ্টেম্বর তারিখে এক প্রীতি ম্যাচে বেলজিয়াম অনূর্ধ্ব-১৬ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে সালিহ ওজজান (ইংরেজি) (এছাড়াও জার্মান ভাষায় উপলব্ধ) \nসকারওয়েতে সালিহ ওজজান  (ইংরেজি)  \nসকারবেসে সালিহ ওজজান (ইংরেজি) \nবিডিফুটবলে সালিহ ওজজান  (ইংরেজি)  \nওয়ার্ল্ডফুটবল.নেটে সালিহ ওজজান (ইংরেজি) \nইএসপিএন এফসিতে সালিহ ওজজান (ইংরেজি)"}