{"pageid": 1186070, "title": "পাকিস্তানের মরুভূমির তালিকা", "url": "https://bn.wikipedia.org/wiki?curid=1186070", "content": "পাকিস্তানে পাঁচটি মরুভূমি আছে, যেগুলি ঐতিহাসিকভাবে এককালে বন ছিল। এর মধ্যে রয়েছে সিন্ধু প্রদেশের থর মরুভূমি, বাহাওয়ালপুরের (পাঞ্জাব) চোলিস্তান মরুভূমি, ভাক্কারের (পাঞ্জাব) থাল মরুভূমি, বেলুচিস্তানের খারান মরুভূমি এবং স্কার্দুর (গিলগিত-বালতিস্তান) কাটপানা মরুভূমি )\n\n\n== উপকূলীয় মরুভূমি ==\n\n\n=== থর মরুভূমি ===\n\nথর মরুভূমি ২৩৮,২৫৪ বর্গ কিলোমিটার (৯১,৯৯০ বর্গ মাইল)  এলাকা জুড়ে বিস্তৃত এবং এটি পাকিস্তান ও ভারত উভয় দেশের বিশাল একটি এলাকা নিয়ে আছে। এটি পাকিস্তানের বৃহত্তম মরুভূমি এবং এশিয়ার একমাত্র উপ-ক্রান্তীয় অঞ্চলীয় মরুভূমি। এটি পৃথিবীর ১৬তম বৃহত্তম মরুভূমি এবং এশিয়ার তৃতীয় বৃহত্তম মরুভূমি। এটি ভারতেও অনেকটি অঞ্চল নিয়ে বিস্তৃত। থর মরুভূমিকে বিরাট ভারতীয় মরুভূমি (গ্রেট ইন্ডিয়ান ডেজার্ট) নামেও ডাকা হয়। এটি ভারতীয় উপমহাদেশের উত্তর-পশ্চিম অংশে অবস্থিত একটি বৃহৎ, শুষ্ক অঞ্চল যেটি ভারত ও পাকিস্তানের মধ্যে একটি প্রাকৃতিক সীমানা তৈরি করেছে। এটি বিশ্বের ১৬তম বৃহৎ মরুভূমি, এবং বিশ্বের ৯ম বৃহত্তম উপক্রান্তীয় মরুভূমি। থর মরুভূমির ৮৫% ভারতে অবস্থিত, আর বাকি ১৫% অংশ পাকিস্তানে পড়েছে। ভারতে, এটি ২০০,০০০ বর্গ কিমি (৭৭,০০০ বর্গ মাইল) জুড়ে বিস্তৃত, এর মধ্যে ৯০% রাজস্থানে আছে এবং বাকি অংশ গুজরাট, পাঞ্জাব ও হরিয়ানায় আছে। পাকিস্তানে, এটি পূর্বে থারপার্কার জেলা থেকে শুরু করে পাঞ্জাব এবং সিন্ধু প্রদেশে ছড়িয়ে আছে। পশ্চিম দিক জুড়ে আছে মরুভূমির সবচেয়ে শুষ্ক অংশ বা মরুস্থলি অঞ্চল এবং পূর্ব দিকটি হল একটি আধা-মরুভূমি অঞ্চল যেখানে কম সংখ্যায় বালির টিলা দেখা যায় এবং সামান্য বেশি বৃষ্টিপাত হয়।\n\n\n== উষ্ণ এবং শুষ্ক মরুভূমি ==\n\n\n=== চোলিস্তান মরুভূমি ===\n\nচোলিস্তান মরুভূমি স্থানীয়ভাবে \"রোহি\" নামে পরিচিত এবং এটি পাঞ্জাবের বাহাওয়ালপুর এলাকা জুড়ে রয়েছে। এটি থর মরুভূমিকে সংলগ্ন করে, সিন্ধু প্রদেশ এবং ভারত পর্যন্ত বিস্তৃত। চোলিস্তান মরুভূমিতে একটি বার্ষিক জিপ দৌড়ের আয়োজন করা হয়, যেটি চোলিস্তান ডেজার্ট জিপ র‍্যালি নামে পরিচিত। এটি পাকিস্তানের সবচেয়ে বড় গাড়ি চালনা ক্রীড়া প্রতিযোগিতা।\n\n\n=== থাল মরুভূমি ===\n\nথাল মরুভূমি পাকিস্তানের ভাক্কার জেলায় সিন্ধু এবং বিতস্তা নদীর মধ্যে অবস্থিত। এইখানকার জমিতে সেচ দেওয়ার জন্য বর্তমানে একটি বড় খাল নির্মাণ প্রকল্প চলছে। সেচের ফলে মরুভূমির বেশিরভাগ অংশই চাষের উপযোগী হবে। থাল মরুভূমির উত্তরে লবণ শ্রেণী, পূর্বে বিতস্তা ও চিনাব নদী এবং পশ্চিমে সিন্ধু নদ রয়েছে।\n\n\n== বালুকাময় মরুভূমি ==\n\n\n=== খারান মরুভূমি ===\n\nখারান মরুভূমি (উর্দু: صحرائے خاران‎‎) হল দক্ষিণ-পশ্চিম পাকিস্তানের বেলুচিস্তান প্রদেশে অবস্থিত একটি বালুস্তুপময় মরুভূমি।\nএই মরুভূমিটি পাকিস্তানের দ্বিতীয় পারমাণবিক পরীক্ষা চাগাই-২ এর স্থান, পরীক্ষাটি ১৯৯৮ সালের ৩০শে মে  করা হয়েছিল।\n\n\n== শীতল মরুভূমি ==\n\n\n=== কাটপানা মরুভূমি ===\n\nশীতল মরুভূমি হল একটি উচ্চ আরোহের মরুভূমি যা পাকিস্তানের উত্তরে গিলগিত-বালতিস্তান অঞ্চলের স্কার্দুর কাছে অবস্থিত। মরুভূমিতে বড় বড় বালির টিলা রয়েছে যেগুলি শীতকালে কখনও কখনও তুষারে ঢাকা পড়ে যায়। সমুদ্রপৃষ্ঠ থেকে ২,২২৬ মিটার (৭,৩০৩ ফুট) উচ্চতায় অবস্থিত, কাটপানা মরুভূমি বিশ্বের সর্বোচ্চ মরুভূমিগুলির মধ্যে একটি।\nপরিভাষাগতভাবে মরুভূমিটি লাদাখের খাপলু উপত্যকা থেকে নুব্রা পর্যন্ত বিস্তৃত, কিন্তু মরুভূমির বৃহত্তম অংশটি স্কার্দু এবং শিগার উপত্যকা জুড়ে আছে। এখানকার সবচেয়ে বেশি পরিদর্শন করা অংশটি স্কার্দু বিমানবন্দরেরকাছে অবস্থিত।\n\n\n== আরও দেখুন ==\nপাকিস্তানের প্রাকৃতিক অঞ্চলের তালিকা\nপাকিস্তানে অরণ্যায়ন\nপাকিস্তানের ভূগোল\nপাকিস্তানে পর্যটন\nপাকিস্তানের বন্যপ্রাণী\n\n\n== তথ্যসূত্র ==\n\n\n== বহিঃসংযোগ ==\n\nপাকিস্তানের মরুভূমি  ওয়েব্যাক মেশিনে আর্কাইভকৃত ২৬ জানুয়ারি ২০২২ তারিখে দেখুন paktourismportal.com\nPakistanPaedia - পাকিস্তানের মরুভূমি\nহুনজা ট্যুর প্যাকেজ  ওয়েব্যাক মেশিনে আর্কাইভকৃত ৮ নভেম্বর ২০২২ তারিখে\n\nটেমপ্লেট:Geography of Pakistan"}