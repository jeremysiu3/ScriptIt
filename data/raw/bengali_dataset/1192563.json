{"pageid": 1192563, "title": "জাহিদ সোহ্‌রাওয়ার্দী", "url": "https://bn.wikipedia.org/wiki?curid=1192563", "content": "স্যার জাহিদ সোহ্‌রাওয়ার্দী (২৭ নভেম্বর ১৮৭০ – ২ জানুয়ারী ১৯৪৯) যিনি জাহিদুর রহমান নামেও পরিচিত, ছিলেন একজন ভারতীয় বাঙালি আইনজ্ঞ যিনি ১৯২১ থেকে ১৯৩১ সালের মধ্যে কলকাতা উচ্চ আদালতে একজন বিচারকের দায়িত্ব পালন করেন। তিনি পাকিস্তানের সাবেক প্রধানমন্ত্রী হোসেন শহীদ সোহ্‌রাওয়ার্দী ও ভাষাবিদ হাসান শহীদ সোহ্‌রাওয়ার্দীর পিতা ছিলেন।\n\n\n== জীবনী ==\nসোহরাওয়ার্দীর জন্ম অবিভক্ত বঙ্গের মেদিনীপুরে, তিনি আইনজীবী সরদার মাওলানা মোবারক আলী সোহরাওয়ার্দীর পুত্র। তিনি ঢাকা ও কলকাতায় শিক্ষা লাভ করেন। তিনি কলকাতা বিশ্ববিদ্যালয় থেকে আইনে ডিগ্রী লাভের পর আইনজীবি হিসেবে অনুশীলন শুরু করেন। বেঙ্গল প্রেসিডেন্সির চব্বিশ পরগনার জেলা আদালতে একজন আইনজীবী হিসেবে কর্মজীবন শুরু করার পরে তিনি কলকাতা উচ্চ আদালতে একজন আইনজীবী হিসেবে অনুশীলন শুরু করেন। তারপর ভারতে ফিরে আসার আগে তিনি ব্যারিস্টার-অ্যাট-ল হিসেবে লিংকনস্‌ ইন থেকে বারের জন্য যোগ্যতা অর্জন করেন। পরবর্তীকালে তিনি আবার কলকাতা হাইকোর্টে অনুশীলন শুরু করেন ও একই আদালতে বিচারক হিসেবে উন্নীত হওয়ার আগে সফল প্রমাণিত হন। দশ বছর পর ১৯৩১ সালের নভেম্বর মাসে তিনি চাকরি থেকে পদত্যাগ করেন। তিনি ১৯২৮ সালে নাইট উপাধি লাভ করেন।\n১৮৮৮ সালে সোহরাওয়ার্দী খুজিস্তা আখতার বানুকে (আনু. ১৮৭৪–১৯১৯) বিয়ে করেন যিনি ছিলেন শিক্ষাবিদ ওবায়দুল্লাহ আল ওবায়দী সোহরাওয়ার্দীর কন্যা। তাদের সন্তানদের পরিচয় হলো ভাষাবিদ হাসান শহীদ সোহ্‌রাওয়ার্দী (১৮৯০–১৯৬৫) ও পাকিস্তানের প্রধানমন্ত্রী হোসেন শহীদ সোহ্‌রাওয়ার্দী (১৮৯২–১৯৬৩)।\nসোহরাওয়ার্দী ১৯৪৯ সালের ২ জানুয়ারি তারিখে ৭৮ বছর বয়সে কলকাতায় মৃত্যুবরণ করেন।\n\n\n== তথ্যসূত্র =="}