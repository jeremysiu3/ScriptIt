{"pageid": 1051192, "title": "কাট্টুবক্কম", "url": "https://bn.wikipedia.org/wiki?curid=1051192", "content": "কাট্টুবক্কম দক্ষিণ ভারতের তামিলনাড়ু রাজ্যের তিরুভেলুর জেলার পুন্তমল্লী তালুকে অবস্থিত একটি আবাসিক অঞ্চল। লোকালয়টি চেন্নাই মহানগর অঞ্চলের পশ্চিম দিকের একটি লোকালয়‌।\n\n\n== অবস্থান ==\nকাট্টুবক্কম মাউন্ট-পুন্তমল্লী সড়কের ওপর ফোর্ট সেন্ট জর্জ থেকে ২০ কিলোমিটার দূরে অবস্থিত। নিকটবর্তী বাস ডিপো ১ কিলোমিটার দূরে আইয়াপ্পানতাঙ্গলে ও নিকটবর্তী রেলওয়ে স্টেশন ৮ কিলোমিটার দূরে গিণ্ডিতে অবস্থিত। এই লোকালয়টি মাঙ্গাড়ু আম্মান মন্দিরের কাছাকাছি অবস্থিত। তিরুবেরকাড়ু কারুমারি আম্মান মন্দির ৫ কিলোমিটার দূরে অবস্থিত।\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে কাট্টুবক্কম জনগণনা শহরের জনসংখ্যা হয় ২৩,৯১০ জন, যেখানে পুরুষ ১২,১৩৪ জন ও নারী ১১,৭৭৬ জন অর্থাৎ প্রতি হাজার পুরুষে ৯৭০ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ২,৬৬০ জন যেখানে শিশুপুত্র সংখ্যা ১,৩৫৭ জন এবং শিশুকন্যা সংখ্যা ১,৩০৩ জন। জনসংখ্যা অনুপাতে শিশু ১১.১৩ শতাংশ। শহরটির সাক্ষরতার হার ছিল ৮৭.৯৮ শতাংশ যেখানে পুরুষ সাক্ষরতার হার ৯২.৩১ শতাংশ ও নারী সাক্ষরতার হার ৮৩.৫২ শতাংশ। শহরে মোট পরিবার সংখ্যা ৬,০৮৯ টি।\n\n\n== তথ্যসূত্র =="}