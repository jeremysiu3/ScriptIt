{"pageid": 1517299, "title": "অঞ্জলি মুখী", "url": "https://bn.wikipedia.org/wiki?curid=1517299", "content": "অঞ্জলি মুখী হলেন একজন ভারতীয় অভিনেত্রী যিনি মূলত টেলিভিশন জগতের সাথে যুক্ত। ইনি সাস বিনা সাসুরাল ধারাবাহিকে সুধা ললিত কুমার শর্মা এবং ইয়ে হ্যায় চাহাতে ধারাবাহিকে সুলোচনা বলরাজ খুরানার ভূমিকায় অভিনয়ের জন্য পরিচিত।\nঅঞ্জলি মুখী সনি টিভিতে সম্প্রচারিত খোয়াইশ ধারাবাহিকের একটি চরিত্রে অভিনয়ের মাধ্যমে টেলিভিশন জগতে আত্মপ্রকাশ করেন। তাকে শেষ দেখা গিয়েছিল লাইফ ওকের ধারাবাহিক আই লাভ মাই ইন্ডিয়া ধারাবাহিকে সিমরান চরিত্রে অভিনয় করতে। অঞ্জলি সনি টিভির সাস বিনা সাসুরাল ধারাবাহিকে সুধা ললিত শর্মা চরিত্রে এবং সেই একই চ্যানেলের ছনছন  ধারাবাহিকে মৈথিলি চরিত্রে অভিনয় করেছিলেন। তিনি জি টিভিতে প্রচারিত ডোলি আরমানো কি ধারাবাহিকে উর্মির মা সরোজ সিং-এর ভূমিকায় অভিনয় করেছিলেন। এছাড়াও তিনি সনি টিভির এক দুজে কে ভাস্তে ধারাবাহিকে পুষ্করের মা মিসেস কামিনী মালহোত্রার ভূমিকায় অভিনয় করেছিলেন। পরবর্তীতে, তিনি স্টার প্লাসের ধারাবাহিক অনুষ্ঠান ইশকবাজে নয়নতারার ভূমিকায় অভিনয় করেন। ২০০৯ থেকে ২০১০ সালের মধ্যে, তিনি বা বহু অর বেবি ধারাবাহিকের দ্বিতীয় সিজনে অভিনেত্রী লুবনা সেলিমের পরিবর্ত হিসাবে লীলা অরবিন্দ ঠক্করের ভূমিকায় অভিনয় করেছিলেন, কিন্তু শীঘ্রই অনুষ্ঠানটি বন্ধ হয়ে যায়। তিনি নাটি পিঙ্কি কি লাম্বি লাভ স্টোরি ধারাবাহিকে মিসেস ভেঙ্কটরমনের চরিত্রে অভিনয় করেছিলেন। এরপর তিনি স্টার প্লাসের ইয়ে হ্যায় চাহাতেঁ ধারাবাহিকে প্রধান নায়কের শাশুড়ি সুলোচনা খুরানার চরিত্রে অভিনয় করেছিলেন।\n২০১৪ থেকে ২০১৫ সাল পর্যন্ত তিনি স্টার প্লাসের ফির ভি না মানে... বদতামিজ দিল ধারাবাহিকে মাধবী মলহোত্রার চরিত্রে অভিনয় করেন। ২০১৭ থেকে ২০১৯ সাল পর্যন্ত তিনি মেরি হানিকারক বিবি ধারাবাহিকে অভিনয় করেন।\n\n\n== চলচ্চিত্র তালিকা ==\n\n\n=== টেলিভিশন ==="}