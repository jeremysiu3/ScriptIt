{"pageid": 1331782, "title": "কৃষ্ণলীলা", "url": "https://bn.wikipedia.org/wiki?curid=1331782", "content": "গোপলীলা (ওড়িয়া: ଗୋପଲୀଳା) যাকে কৃষ্ণলীলা নামেও অভিহিত হয়, এটি ভারতের ওড়িশা রাজ্যের ভ্রমণকারী পুতুল নাচ ও নাটক দলের একটি ঐতিহ্যবাহী নাট্য অভিনয়। গোপালীলা শিল্প প্রধানত ওড়িশা রাজ্যে উপকূলীয় জেলায় কেন্দ্রীভূত, যার মধ্যে রয়েছে, কটক, পুরী, কেন্দ্রপাড়া, গঞ্জাম এবং ঢেঙ্কানাল। গোপ বলতে বোঝানো হয় গোপালনকারী বাল্কের দলকে আর লীলার অর্থ \"খেলা\" বা এখানে কৃষ্ণের লীলাখেলাকে বোঝানো হয়েছে। এই নাট্য অভিনয়ে যে শিল্পীরা পুতুল নাচায় তারা গোপাল নামে পরিচিত এবং তারা গোপালক গোষ্ঠীর অন্তর্ভুক্ত।. বিভিন্ন ধর্মীয় অনুষ্ঠান যেমন, জন্মাষ্টমী এবং গোবর্ধন পূজায় এই পুতুল নাচ শিল্পীরা উড়িষ্যার গ্রামে গ্রামে ঘুরে বেড়ায় ও তাদের পুতুল নাচের প্রদর্শনীর মাধ্যমে স্থানীয় গ্রামবাসীদের আনন্দ প্রদান করে।\nগোপলীলা বা কৃষ্ণলীলার পুতুল নাচে যে পুতুলগুলি ব্যবহৃত হয় সেগুলি সাধারণত কাঠ এবং কাগজ দিয়ে তৈরি হয়। পুতুলের কাঠামো প্রস্তুত করে তাকে রঙ্গিন কাপড় পরিয়ে সজ্জিত করা হয়। পুতুলের নিম্ন অংশ লম্বা ঝুলের ঘাগরা বা স্কার্ট‌ জাতীয় কাপড় দিয়ে আবৃত করা হয়। উড়িষ্যার দক্ষিনে গোপলীলায় ব্যবহৃত পুতুলগুলির পা বর্তমান কিন্তু উত্তর  উড়িষ্যায় পুতুলগুলির পা থাকেনা।\nপুতুল নাচের শিল্পীরা এক গ্রাম থেকে আরেক গ্রামে ঘুরে তাদের কলা প্রদর্শন করে। তাদের সাথে থাকে নাটিকায় ব্যবহৃত পুতুল ও একটি বাক্স যা পুতুল নাচের মঞ্চ হিসাবে ব্যবহৃত হয়। নাটিকায় অংশগ্রহনকারী অন্যান্য ব্যাক্তিরা মুখোশ পরে থাকে ও একজন শিল্পি পুতুলগুলিকে পরিচালিত করে। দলের মধ্যে একজন পাখোয়াজ বাদক ও হারমোনিয়াম বাদক থাকে যারা যোগ্য বাজনা সঙ্গত করে প্রদর্শনীতে প্রান সঞ্চার করে। দলে একজন গায়াক থাকে যিনি গান গান এবং আরেকজন কথক থাকেন যিনি পরিবেশনা চলাকালীন শ্রী কৃষ্ণের জীবনির বিভিন্ন ঘটনা বর্ণন করে সম্পূর্ণ নাটক পরিবেশনা পরিচালিত করেন। আজকাল এই লোকশিল্প তার জনপ্রিয়তা হারাচ্ছে এবং খুব কম শিল্পী এই পেশায় নিযুক্ত।\n\n\n== তথ্যসূত্র =="}