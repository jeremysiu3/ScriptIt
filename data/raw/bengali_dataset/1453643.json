{"pageid": 1453643, "title": "৯২ নিউজ", "url": "https://bn.wikipedia.org/wiki?curid=1453643", "content": "৯২ নিউজ (৯২ নিউজ এইচডি প্লাস ও চ্যানেল ৯২ নামেও পরিচিত) হলো ইসলামিকভাবে রক্ষণশীল উর্দু ভাষার একটি টিভি চ্যানেল, যা পাকিস্তানের লাহোরে অবস্থিত। চ্যানেলটির প্রধান নির্বাহী কর্মকর্তা মিয়া মুহাম্মদ রাশেদ।\n\n\n== ইতিহাস ==\nপাকিস্তানের ১৯৯২ সালের ক্রিকেট বিশ্বকাপ জয় উদযাপন করার উদ্দেশ্যে চ্যানেলটির নাম ৯২ রাখা হয়। পাকিস্তানের আন্তর্জাতিক দূরালাপনি সংযোগ নম্বর বা কোডও ৯২, যা চ্যানেলটির নামের পিছনে আরেকটি বড় কারণ।\nনেটওয়ার্কটিতে ইসলামের বিরুদ্ধে যায় এমন কোনো বিষয়বস্তু না রাখার নীতি রয়েছে।\n৯২ নিউজ এইচডি চ্যানেল ২০১৫ সালে চালু করা হয়।\n\n\n== নেটওয়ার্ক ও বিস্তৃতি ==\nএটি পাকিস্তানের প্রথম এইচডি টেলিভিশন সংবাদ চ্যানেল। পাকিস্তানের ৩০০টিরও বেশি শহরে চ্যানেলটির সাংবাদিক রয়েছে (স্বঘোষিত)।\nসংস্থাটি ভিডিও গ্রন্থাগারের সঙ্গে হলোগ্রাম প্রযুক্তিসহ অত্যাধুনিক প্রযুক্তি ব্যবহার করে। পাকিস্তান, যুক্তরাজ্য ও ইউরোপীয় দেশগুলোতে চ্যানেলটির বিস্তৃতি রয়েছে।\nফারুক মজিদ ৯২ নিউজ চ্যানেলের বার্তা বিভাগের পরিচালক।\n\n\n== রোজনামা ৯২ সংবাদপত্র ==\nরোজনামা ৯২ প্রকাশ করেছে ৯২ নিউজ।\n\n\n== ৯২ নিউজ ইউকে ==\n\n৯২ নিউজ ইউকে হলো একটি উর্দু - ইংরেজি ভাষার চ্যানেল। এটি পাকিস্তানের প্রথম যুক্তরাজ্যভিত্তিক টেলিভিশন সংবাদ চ্যানেল, যা ২০১৭ সালের ১২ ডিসেম্বর স্কাই চ্যানেল ৭৪০-এ চালু হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}