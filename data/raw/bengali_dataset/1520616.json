{"pageid": 1520616, "title": "দ্য লেয়ার্ড ও লগি", "url": "https://bn.wikipedia.org/wiki?curid=1520616", "content": "দ্য লেয়ার্ড ও লগি বা দ্য লেয়ার্ড অব লগি (রাউড ৮১, চাইল্ড ১৮২) একটি ঐতিহ্যবাহী ইংরেজি ভাষার লোকগীতি।\n\n\n== সারসংক্ষেপ ==\nতরুণ লগিকে (বা ওখিলট্রি) ফাঁসির আদেশ দিয়ে বন্দি করা হয়। মেরি মার্গারেট আদালতে তার প্রাণভিক্ষার জন্য আবেদন করে। মেরি রাজক্ষমা আদায় করতে না পারলেও কোনো প্রতীক বা নকল ক্ষমাপত্র (কখনো কখনো অস্ত্র) জাতীয় কিছু চুরি করে আনে, কখনো এতে রাণীর সহায়তা পেয়েছিল। এগুলোর সাহায্যে সে তরুণ লগিকে মুক্ত করে। লগি তার প্রেমিক বা কিছু সংস্করণে তার সন্তানের পিতা।\n\n\n== মন্তব্য ==\nএই ব্যালাডটি ১৫৯২ সালে স্কটল্যান্ডের ঐতিহাসিক ঘটনাবলী অবলম্বনে রচিত। ব্যালাডের রাজা হলেন স্কটল্যান্ডের জেমস ষষ্ঠ, রাণী হলেন অ্যান অব ডেনমার্ক, এবং তরুণ লগি হলেন জন ওয়েমিস, যিনি উত্তর ফাইফের লগির লেয়ার্ড (নাবালক লর্ড)। তিনি রাজাকে অপহরণের চেষ্টার জন্য অভিযুক্ত হয়েছিলেন, যা ফ্রান্সিস স্টুয়ার্ট, ৫ম আর্ল অব বোথওয়েল-এর ষড়যন্ত্রের অংশ ছিল। মার্গারেট ভিনস্টার ছিলেন অ্যান অব ডেনমার্কের একজন পরিচারিকা, যিনি ডালকিথ প্রাসাদে বন্দি থাকা লগিকে মুক্ত করতে সক্ষম হন। পরে তারা বিবাহবন্ধনে আবদ্ধ হন।\n\n\n== আরও দেখুন ==\nজর্ডি\n\n\n== বাহ্যিক সংযোগ ==\nবিভিন্ন সংস্করণ\n\n\n== তথ্যসূত্র ==\n\"পার্থশায়ারের ঐতিহ্যবাহী স্কটিশ গান ও ব্যালাড\"  ওয়েব্যাক মেশিনে আর্কাইভকৃত ১৩ জুলাই ২০০৬ তারিখে\n\nটেমপ্লেট:ফ্রান্সিস জেমস চাইল্ড"}