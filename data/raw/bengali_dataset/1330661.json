{"pageid": 1330661, "title": "নিকোলাস ডিন (কূটনীতিবিদ)", "url": "https://bn.wikipedia.org/wiki?curid=1330661", "content": "নিকোলাস ডিন একজন মার্কিন কূটনীতিক এবং বাংলাদেশে সাবেক রাষ্ট্রদূত। তিনি রাষ্ট্রীয় বিভাগের হলোকাস্টের বিশেষ দূত হিসেবে দায়িত্ব পালন করেছেন।\n\n\n== জীবনের প্রথমার্ধ ==\nডিন ভার্জিনিয়া বিশ্ববিদ্যালয় থেকে বিএইন ইতিহাস অর্জন করেছেন। তিনি ভার্জিনিয়া বিশ্ববিদ্যালয়ের স্নাতক স্কুলেও গিয়েছিলেন।\n\n\n== কর্মজীবন ==\nডিন জর্জিয়ায় মার্কিন যুক্তরাষ্ট্রের দূতাবাসে ভারপ্রাপ্ত ডেপুটি চিফ অফ মিশন এবং রাজনৈতিক-অর্থনৈতিক পরামর্শদাতা হিসেবে দায়িত্ব পালন করেন। তিনি রাশিয়ায় মার্কিন যুক্তরাষ্ট্রের দূতাবাসে এনার্জি অফিসার ছিলেন। তিনি অস্ট্রেলিয়ায় মার্কিন যুক্তরাষ্ট্রের দূতাবাসে বাণিজ্যিক অফিস হিসেবে দায়িত্ব পালন করেন। তিনি স্টেট ডিপার্টমেন্টে ওয়াশিংটন ডিসিতে জার্মান ডেস্ক অফিসার ছিলেন। তিনি জার্মানির লাইপজিগে প্রিন্সিপাল স্টাফ অফিসার হিসেবে দায়িত্ব পালন করেন। ২০০৩ সালের সেপ্টেম্বরে, তিনি ভারত, নেপাল, শ্রীলঙ্কা, মালদ্বীপ এবং ভুটান বিষয়ক স্টেট ডিপার্টমেন্টের অফিসের উপ-পরিচালক নিযুক্ত হন। ২০১১ সালে, তিনি ঢাকায় অবস্থিত বাংলাদেশে মার্কিন দূতাবাসের চার্জ ডি অ্যাফেয়ার্স হিসেবে দায়িত্ব পালন করেন। বাংলাদেশে মার্কিন মিশনের প্রধান হিসেবে তিনি আফগানিস্তানে সেনা মোতায়েনের জন্য বাংলাদেশ সরকারের প্রতি আহ্বান জানান।\nডিন প্রেসিডেন্ট বারাক ওবামার অধীনে হলোকাস্ট ইস্যুতে বিশেষ দূত হিসেবে দায়িত্ব পালন করেন। তিনি মার্কিন পররাষ্ট্র দপ্তরের পূর্ব এশিয়া ও প্রশান্ত মহাসাগরীয় বিষয়ক ব্যুরোতে অস্ট্রেলিয়া, নিউজিল্যান্ড এবং প্রশান্ত মহাসাগরীয় দ্বীপ বিষয়ক পরিচালক হিসেবে দায়িত্ব পালন করেছেন। তিনি হোয়াইট হাউসে ন্যাশনাল সিকিউরিটি স্টাফের দক্ষিণ এশিয়ার সিনিয়র ডিরেক্টর হিসেবে দায়িত্ব পালন করেন।\n\n\n== ব্যক্তিগত জীবন ==\nডিন একজন সহকর্মী ফরেন সার্ভিস অফিসারকে বিয়ে করেছেন।\n\n\n== তথ্যসূত্র =="}