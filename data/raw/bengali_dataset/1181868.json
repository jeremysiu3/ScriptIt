{"pageid": 1181868, "title": "সামারসেট", "url": "https://bn.wikipedia.org/wiki?curid=1181868", "content": "সামারসেট দক্ষিণ পশ্চিম ইংল্যান্ডের একটি কাউন্টি, যা উত্তরে গ্লুচেস্টারশায়ার ও ব্রিস্টল, পূর্বে উইল্টশায়ার, দক্ষিণ-পূর্বে ডরসেট এবং দক্ষিণ-পশ্চিমে ডেভন দ্বারা সীমাবদ্ধ। এটি উত্তর ও পশ্চিমে সেভার্ন মোহনা ও ব্রিস্টল চ্যানেল দ্বারা আবদ্ধ, এর উপকূলরেখা দক্ষিণ-পূর্ব ওয়েলসের মুখোমুখি অবস্থিত। কাউন্টির সঙ্গে গ্লুচেস্টারশায়ারের ঐতিহ্যবাহী সীমান্তটি অ্যাভন নদী দ্বারা চিহ্নিত হয়। সামারসেট বর্তমানে ছয়টি কাউন্সিল এলাকা নিয়ে গঠিত, যার মধ্যে দুটি একক কর্তৃপক্ষ। চারটি দ্বিতীয় স্তরের জেলা পরিষদ ২০২৩ সালের ১লা এপ্রিল একীভূত হওয়ার পরে কাউন্টিটি তিনটি একক কর্তৃপক্ষ নিয়ে গঠিত হবে। কাউন্টির কাউন্টি শহর হল টনটেন।\nসামারসেট হল ব্ল্যাকডাউন পাহাড়, মেন্ডিপ পাহাড়, কোয়ান্টক পাহাড় ও এক্সমুর জাতীয় উদ্যানের মত ঘূর্ণায়মান পাহাড়ের একটি গ্রামীণ কাউন্টি এবং সামারসেট স্তর সহ বিশাল সমতল ভূমি। পুরা প্রস্তর যুগের সময় থেকে মানুষের বসবাস এবং পরবর্তীকালে সেল্ট, রোমান ও অ্যাংলো-স্যাক্সনদের দ্বারা বসতি স্থাপনের প্রমাণ রয়েছে। কাউন্টিটি মহামতি অ্যালফ্রেডের ক্ষমতায় উত্থান এবং পরবর্তীতে ইংরেজ গৃহযুদ্ধ ও মনমাউথ বিদ্রোহে একটি গুরুত্বপূর্ণ ভূমিকা পালন করে। বাথ শহরটি তার জর্জীয় স্থাপত্যের জন্য বিখ্যাত এবং এটি একটি ইউনেস্কো কর্তৃক তালিকাভুক্ত বিশ্ব ঐতিহ্যবাহী স্থান।\n\n\n== জনসংখ্যা ==\n\nবাথ ও উত্তর-পূর্ব সামারসেটে ১,৭৬,০১৫ জন এবং উত্তর সামারসেটে ২,০২,৫৬৬ জন সহ সামারসেট কাউন্টি পরিষদ এলাকার জনসংখ্যা ২০১১ সালের আদমশুমারিতে ৫,২৯,৯৭২ জন ছিল। আনুষ্ঠানিক কাউন্টির মোট জনসংখ্যা ৯,০৮,৫৫৩ জন ছিল।\n\n\n== তথ্যসূত্র ==\n\n\n== বহিঃসংযোগ ==\n\nসামারসেট পর্যটনের দাপ্তরিক ওয়েবসাইট\nসামারসেট কাউন্টি পরিষদ\nকার্লিতে সামারসেট (ইংরেজি)\n\nগুটেনবের্গ প্রকল্পে সামারসেট \nজিইএনইউকেআই-এ সামারসেট\nসামারসেট দিবস"}