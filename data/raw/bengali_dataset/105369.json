{"pageid": 105369, "title": "বেন-হার (১৯৫৯-এর চলচ্চিত্র)", "url": "https://bn.wikipedia.org/wiki?curid=105369", "content": "বেন-হার (ইংরেজি: Ben-Hur, প্রতিবর্ণীকৃত: বেন্‌-হার্‌) হচ্ছে ১৯৫৯ সালে নির্মিত উইলিয়াম ওয়াইলার পরিচালিত একটি মহাকাব্যিক চলচ্চিত্র। এটি ১৮৮০ সালে লিও ওয়ালেসের লিখিত বেন-হার: আ টেল এফ দ্য ক্রাইস্ট উপন্যাসের তৃতীয় চলচ্চিত্ররূপ। ১৮ নভেম্বর, ১৯৫৯ সালে যুক্তরাষ্ট্রের নিউ ইয়র্ক সিটিতে এটির মহরত অনুষ্ঠিত হয়। ১৯৬০ সালে প্রথম চলচ্চিত্র হিসেবে এটি রেকর্ড পরিমাণ ১১টি একাডেমি পুরস্কার জয় করে। পরবর্তীতে এ সম্মান আরো যে দুইটি চলচ্চিত্র লাভ করেছে তা হচ্ছে টাইটানিক, এবং দ্য লর্ড অফ দ্য রিংস: দ্য রিটার্ন অফ দ্য কিং।\n\n\n== কুশীলব ==\nচার্লটন হেস্টন - জুডাহ বেন-হার\nজ্যাক হকিন্স - কোইন্টাস অ্যারিয়ুস\nহায়া হারারিত - এস্থার\nস্টিভেন বয়েড - মেসালা\nহিউ গ্রিফিথ - শেখ ইলদেরিম\nমার্থা স্কট - মিরিয়াম\nক্যাথি ওডোনেল - তিরজাহ\nস্যাম জাফি - সিমোনিডেস\nফিনলে কুরি - বালথাসার এবং গল্পকথক\nফ্রাঙ্ক থ্রিং - পন্টিয়াস পাইলেট\nটেরেন্স লংডন - ড্রুসাস\nজর্জ রাফ - টিবেরিয়ুস সিজার\nআন্দ্রে মোরেল - সেক্সটাস\nক্লোদ হিতার - যীশু (অনুল্লেখ্য)\nহোসে গ্রেসি - ম্যারি, যীশুর মাতা (অনুল্লেখ্য)\n\n\n== নির্মাণ ==\n\n\n=== অর্থ সংস্থান ===\nসত্তরের দশকে বেন-হার ছিলো সেসময়ের অন্যতম ব্যয়বহুল একটি চলচ্চিত্র। এটি তৈরিতে মাত্র ৩৪০ একর (১.৪ বর্গ কিলোমিটার) স্থানের মধ্যে ৩০০টি সেট তৈরি করা হয়েছিলো। মেট্রো-গোল্ডউইন-মেয়ার নিজেকে দেউলিয়াত্বের হাত থেকে রক্ষার্থে এই চলচ্চিত্রের পেছনে অর্থলগ্নি করে, যা ছিলো অনেকটা জুয়ার মতো। তারা এই চলচ্চিত্রের পেছনে ব্যয় ১৫ মিলিয়ন মার্কিন ডলার, এবং পরবর্তীতে এই চলচ্চিত্রটি আয় করে সর্বমোট ৭৫ মিলিয়ন মার্কিন ডলার।\n\n\n=== পর্দার অনুপাত ===\nছবিটি চিত্রায়িত করতে ব্যবহৃত হয়েছে এমজিএম ক্যামেরা ৬৫, যার ৬৫ মিলিমিটার নেগেটিভ স্টকের মাধ্যমে ১.৭৬:১ অনুপাদের ৭০ মিলিমিটার অ্যানামরফিক প্রিন্ট বের করা সম্ভব হয়েছিলো। এটি এখন পর্যন্ত সবচয়ে চওড়া পর্দার চলচ্চিত্র, যার প্রস্থ দৈর্ঘ্যের প্রায় তিনগুণ।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বেন-হার   (ইংরেজি)\nআমেরিকান ফিল্ম ইন্সটিটিউট ক্যাটালগে বেন-হার\nদাপ্তরিক ওয়েবসাইট"}