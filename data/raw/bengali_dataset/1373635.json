{"pageid": 1373635, "title": "আদিত্য ধর", "url": "https://bn.wikipedia.org/wiki?curid=1373635", "content": "আদিত্য ধর (জন্ম: ১২ মার্চ ১৯৮৩) একজন ভারতীয় চলচ্চিত্র পরিচালক, চিত্রনাট্যকার ও গীতিকার। তিনি মিলিটারি মারপিটধর্মী চলচ্চিত্র উরি: দ্য সার্জিক্যাল স্ট্রাইক (২০১৯) রচনা ও পরিচালনার জন্য সর্বাধিক পরিচিত। এই কাজের জন্য তিনি শ্রেষ্ঠ পরিচালক বিভাগে জাতীয় চলচ্চিত্র পুরস্কার ও আইফা পুরস্কার অর্জন করেন।\n\n\n== প্রারম্ভিক জীবন ==\nধর ১৯৮৩ সালের ১২ই মার্চ নতুন দিল্লিতে কাশ্মীরী পণ্ডিত পরিবারে জন্মগ্রহণ করেন। তিনি ২০২১ সালের ৪ঠা জুন অভিনেত্রী ইয়ামি গৌতমকে বিয়ে করেন।\n\n\n== কর্মজীবন ==\n২০১৯ সালে উরি: দ্য সার্জিক্যাল স্ট্রাইক দিয়ে চলচ্চিত্র পরিচালক হিসেবে ধরের অভিষেক ঘটে। এটি ২০১৬ উরি জঙ্গি হামলার উপর ভিত্তি করে নির্মিত এই চলচ্চিত্রের প্রধান চরিত্রে অভিনয় করেন ভিকি কৌশল, ইয়ামি গৌতম ও পরেশ রাওয়াল এবং আরএসভিপি মুভিজের ব্যানারে চলচ্চিত্রটি প্রযোজনা করেন রনি স্ক্রুওয়ালা। চলচ্চিত্রটি ভারতে ২.৪ বিলিয়ন রুপী এবং বিশ্বব্যাপী ৩.৫ বিলিয়ন রুপী আয় করে। ধর এই চলচ্চিত্রের জন্য শ্রেষ্ঠ পরিচালক বিভাগে জাতীয় চলচ্চিত্র পুরস্কার ও আইফা পুরস্কার এবং শ্রেষ্ঠ নবাগত পরিচালক বিভাগে ফিল্মফেয়ার পুরস্কার, জি সিনে পুরস্কার ও স্ক্রিন পুরস্কার অর্জন করেন।\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আদিত্য ধর  (ইংরেজি)\nবলিউড হাঙ্গামায় আদিত্য ধর\nফেসবুকে আদিত্য ধর\nটুইটারে আদিত্য ধর"}