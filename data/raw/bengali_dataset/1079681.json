{"pageid": 1079681, "title": "আনোয়ারুল আজিম আরিফ", "url": "https://bn.wikipedia.org/wiki?curid=1079681", "content": "আনোয়ারুল আজিম আরিফ হলো একজন বাংলাদেশী শিক্ষাবিদ ও অধ্যাপক। তিনি সোশ্যাল ইসলামী ব্যাংক লিমিটেড এর চেয়ারম্যান হিসেবেও দায়িত্ব পালন করেছেন। এছাড়া, চট্টগ্রাম বিশ্ববিদ্যালয়, প্রিমিয়ার বিশ্ববিদ্যালয় এবং আন্তর্জাতিক ইসলামী বিশ্ববিদ্যালয় চট্টগ্রাম এর উপাচার্য হিসেবে দায়িত্ব পালন করেছেন।\n\n\n== প্রারম্ভিক জীবন ==\nআনোয়ারুল আজিম আরিফ চট্টগ্রাম জেলার সাতকানিয়া উপজেলায় ১৯৫১ সালের ১ মে জন্মগ্রহণ করেন। তার পিতা সাইদুর রহমান।\n\n\n== শিক্ষাজীবন ==\nআনোয়ারুল আজিম আরিফ ১৯৬৭ সালে সাতকানিয়া আদর্শ উচ্চ বিদ্যালয় থেকে এসএসসি এবং ১৯৬৯ সালে সরকারি কমার্স কলেজ, চট্টগ্রাম থেকে এইচএসসি পাশ করেন। তিনি চট্টগ্রাম বিশ্ববিদ্যালয়ের ব্যবস্থাপনা বিভাগ থেকে বি.কম এবং এম.কম সম্পন্ন করেন। পরবর্তীতে ১৯৮২ সালে ফিলিপাইন্স ইউনিভার্সিটি থেকে এমবিএ সম্পন্ন করেন।\n\n\n== কর্মজীবন ==\nকর্মজীবনে তিনি বেশ কয়েকটি প্রতিষ্ঠানের গুরুত্বপূর্ণ পদে দায়িত্ব পালন করেছেন। তিনি ১৯৭৬ সালে চট্টগ্রাম বিশ্ববিদ্যালয়ে প্রভাষক পদে যোগ দেন। ২০০১ সালে একই বিশ্ববিদ্যালয়ে উপ-উপাচার্য এবং ২০১১-২০১৫ পর্যন্ত চট্টগ্রাম বিশ্ববিদ্যালয়ের উপাচার্যের দায়িত্ব পালন করেন। পরবর্তীতে, চট্টগ্রামের প্রিমিয়ার বিশ্ববিদ্যালয়ের এবং আন্তর্জাতিক ইসলামী বিশ্ববিদ্যালয় চট্টগ্রাম-এর উপাচার্য হিসেবে দায়িত্ব পালন করেছেন। তিনি সোশ্যাল ইসলামী ব্যাংক লিমিটেড-এর চেয়ারম্যান হিসেবেও দায়িত্ব পালন করেছেন।। এছাড়া, ২০২১ সালে ইসলামিক ব্যাংকস কনসালটেটিভ ফোরামের (আইবিসিএফ) নির্বাহী কমিটির চেয়ারম্যান নির্বাচিত হন।\n\n\n== ব্যক্তিগত জীবন ==\nব্যক্তিগত জীবনে তিনি ৩ পুত্র সন্তানের জনক। স্ত্রী জান্নাতুন্নেছা একজন গৃহিণী।\n\n\n== পুরস্কার ও সম্মাননা ==\nঅধ্যাপক আজিম ‘দ্য ওয়ার্ল্ড এডুকেশন কংগ্রেস’ কর্তৃক এশিয়ার ‘বেস্ট বি স্কুল অ্যাওয়ার্ড ২০১২’র বেস্ট প্রফেসর ইন স্ট্র্যাটেজিক ম্যানেজমেন্ট পদকে ভূষিত হয়েছেন।\n\n\n== তথ্যসূত্র =="}