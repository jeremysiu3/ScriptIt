{"pageid": 1473282, "title": "নিতাংশী গোয়েল", "url": "https://bn.wikipedia.org/wiki?curid=1473282", "content": "নিতাংশী গোয়েল (জন্ম: ২০০৭) একজন ভারতীয় অভিনেত্রী। তিনি বিভিন্ন প্রযোজনায় অভিনয় করেছেন, যার মধ্যে উল্লেখযোগ্য হল থাপকি পেয়ার কি (২০১৫), কর্মফল দাতা শনি, এম.এস. ধোনি: দ্য আনটোল্ড স্টোরি (দু’টি ২০১৬ সালে), ইন্দু সরকার, ইনসাইড এজ (দু’টি ২০১৭ সালে), পোষম পা (২০১৯), এবং ময়দান (২০২৪)। তিনি কমেডি-ড্রামা চলচ্চিত্র লাপাতা লেডিস (২০২৪)-এ তার প্রথম গুরুত্বপূর্ণ ভূমিকায় অভিনয় করেন।\n\n\n== প্রাথমিক জীবন এবং পরিবার ==\nনিতাংশী ১২ জুন ২০০৭ সালে উত্তর প্রদেশের নয়ডা শহরে জন্মগ্রহণ করেন। তিনি একটি মধ্যবিত্ত হিন্দু পরিবারে বড় হয়েছেন। তার বাবা, নীতিন গোয়েল এবং মা রাশি গোয়েল তাকে বড় করেছেন। নীতাংশী শেয়ার করেছেন যে তার বাবা-মা নিজেদের ক্যারিয়ার ত্যাগ করেছেন, শুধুমাত্র তার অভিনয়ের স্বপ্নকে পূরণ করার জন্য। তার বাবা পারিবারিক ব্যবসা ত্যাগ করে এখন অ্যাক্সিস ব্যাংকে কাজ করছেন। আর তার মা নিজের সরকারি চাকরি ছেড়ে দিয়েছেন, শুধুমাত্র নিতাংশীর অভিনয় ক্যারিয়ারকে সমর্থন করার জন্য। নিতাংশী বিভিন্ন টিভি শো এবং সাতটি সিনেমায় অভিনয় করেছেন, যার মধ্যে রয়েছে “এম.এস. ধোনি: দ্য আনটোল্ড স্টোরি” এবং “লাপাতা লেডিস।” ২০২৪ সালের হিসাবে, নীতাংশীর মোট সম্পদ প্রায় ৫ কোটি টাকা, যা তার সফল ক্যারিয়ার এবং তার বাবা-মায়ের নিবেদনের প্রতিফলন।\n\n\n== ক্যারিয়ার ==\n২০১৫ সালে, গোয়েল মিস প্যান্টালুনস জুনিয়র ফ্যাশন আইকন খেতাব জয় করেন। ২০২৪ সালে, তিনি বলিউডে আত্মপ্রকাশ করেন লাপাতা লেডিস সিনেমার মাধ্যমে। এতে তার সহ-অভিনেতা ছিলেন স্পর্শ শ্রীবাস্তব, প্রতিভা রন্তা এবং রবি কিষাণ। চলচ্চিত্রটি আমির খান প্রোডাকশনের ব্যানারে প্রযোজিত হয়েছিল।\n\n\n== অর্জন ==\nগোয়েল লাপাতা লেডিস-এ তার অভিনয়ের জন্য আইএমডিবি ব্রেকআউট স্টার মিটার পুরস্কার জয় করেন, যা তাকে এই পুরস্কার প্রাপ্ত সর্বকনিষ্ঠ ব্যক্তি হিসেবে বিশ্বব্যাপী পরিচিত করে তোলে। এই সিনেমায় তার অভিনয়ের জন্য তিনি মেলবোর্নের ভারতীয় চলচ্চিত্র উৎসব-এ সেরা অভিনেত্রীর মনোনয়নও অর্জন করেন। ২০২১ সালে, তিনি আইকনিক গোল্ড অ্যাওয়ার্ডে \"টিন অভিনেত্রী অফ দ্য ইয়ার\" পুরস্কার লাভ করেন।\n\n\n== চলচ্চিত্র তালিকা ==\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নিতাংশী গোয়েল (ইংরেজি)\nবলিউড হাঙ্গামায় নিতাংশী গোয়েল"}