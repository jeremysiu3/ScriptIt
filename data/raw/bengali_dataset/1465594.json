{"pageid": 1465594, "title": "মোঃ শামসুল হুদা (ময়মনসিংহের রাজনীতিবিদ)", "url": "https://bn.wikipedia.org/wiki?curid=1465594", "content": "মোঃ শামসুল হুদা (১ ফেব্রুয়ারি ১৯৩৬ – ২৪ নভেম্বর ২০২০) বাংলাদেশের ময়মনসিংহ জেলার রাজনীতিবিদ, মুক্তিযুদ্ধের সংগঠক ছিলেন। তিনি ১৯৭০ সালের পাকিস্তানের সাধারণ নির্বাচনে তৎকালীন ময়মনসিংহ-১১ আসন (ময়মনসিংহের গফরগাঁও এবং ভালুকা) থেকে জাতীয় পরিষদের সদস্য নির্বাচিত হয়েছিলেন।\n\n\n== জন্ম ==\nমোঃ শামসুল হুদা ১ ফেব্রুয়ারি ১৯৩৬ সালে ময়মনসিংহ জেলার গফরগাঁওয়ের পাইথল ইউনিয়নের শহিদনগর গ্রামে জন্মগ্রহণ করেন।\n\n\n== রাজনৈতিক জীবন ==\nমোঃ শামসুল হুদা মুক্তিযুদ্ধের সংগঠক ছিলেন। স্কুল থেকেই তিনি রাজনৈতিক জীবন শুরু করেন। ১৯৭০ সালে তৎকালীন পাকিস্তান জাতীয় পরিষদ নির্বাচনে ময়মনসিংহ জেলার গফরগাঁও এবং ভালুকা দুইটি এলাকা নিয়ে গঠিত জাতীয় পরিষদের আসনে আওয়ামী লীগের মনোনীত প্রার্থী হয়ে এম এন এ নির্বাচিত হয়েছিলেন। ছয় দফা আন্দোলন, ভাষা আন্দোলন এবং বাংলাদেশের স্বাধীনতা যুদ্ধে অংশগ্রহণসহ তৎকালীন সকল রাজনৈতিক কর্মকাণ্ডে তিনি সক্রিয় ভূমিকা পালন করেন।\n\n\n== মৃত্যু ==\nমোঃ শামসুল হুদা ২৪ নভেম্বর ২০২০ সালে মৃত্যুবরণ করেন।\n\n\n== তথ্যসূত্র =="}