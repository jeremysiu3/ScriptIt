{"pageid": 14733, "title": "লাখাই উপজেলা", "url": "https://bn.wikipedia.org/wiki?curid=14733", "content": "লাখাই উপজেলা বাংলাদেশের হবিগঞ্জ জেলার একটি প্রশাসনিক এলাকা।\n\n\n== অবস্থান ও আয়তন ==\nতিনটি বিভাগের সীমান্তে অবস্থিত এই উপজেলার উত্তরে কিশোরগঞ্জ জেলার অষ্টগ্রাম উপজেলা ও সিলেট বিভাগের হবিগঞ্জ জেলার বানিয়াচং উপজেলা, দক্ষিণে ব্রাহ্মণবাড়িয়া জেলার নাসিরনগর উপজেলা ও মাধবপুর উপজেলা, পূর্বে হবিগঞ্জ সদর উপজেলা, মাধবপুর উপজেলা ও ব্রাহ্মণবাড়িয়া জেলার নাসিরনগর উপজেলা, পশ্চিমে কিশোরগঞ্জ জেলার অষ্টগ্রাম উপজেলা।\n\n\n== প্রশাসনিক এলাকা ==\nলাখাই উপজেলায় বর্তমানে ৬টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম লাখাই থানার আওতাধীন।\n\nইউনিয়নসমূহ:\n১নং লাখাই\n২নং মোড়াকরি\n৩নং মুড়িয়াউক\n৪নং বামৈ\n৫নং করাব\n৬নং বুল্লা\n\n\n== ইতিহাস ==\nভারত বর্ষের আসাম বেঙ্গল প্রদেশের শেষ সীমানায় ছিল এই অঞ্চল । বর্তমানে লাখাই ইউনিয়নের স্বজনগ্রাম নামক স্থানে ছিল লাখাই আউটপোষ্ট । ১৯২২ খ্রিষ্টাব্দের ১০ জানুয়ারি তৎকালীন আসাম প্রাদেশিক সরকারের গেজেট নোটিফিকেশন নম্বর ১৭৬ জিকে-র মাধ্যমে লাখাই থানা প্রতিষ্ঠিত হয় মর্মে জানা যায় । তার আগে এ অঞ্চলের সাব রেজিষ্টি অফিস ছিল মাধবপুর উপজেলার চর ভাঙ্গা নামক স্থানে । ১৯৪৭ এর পরে এ অঞ্চলের সাব রেজিষ্ট্রি অফিস হয় হবিগঞ্জ মহকুমায় । ৪৭ এর পরে হবিগঞ্জ মহকুমার অধীনে এ অঞ্চলকে সার্কেল অফিসার রাজস্বের আওতায় আনা হয় । ১৯৬৪ সালে এ অঞ্চলকে সার্কেল অফিসার উন্নয়নের আওতায় আনা হয় এবং স্বজনগ্রাম নামক স্থানে সিও ডেভেলপমেন্ট লাখাই এর কার্যালয় স্থাপন করা হয় । সিও ডেভেলপমেন্ট এর কার্যালয়ের অধীনে অন্যান্য অফিস স্থাপন করা হয় । ১৯৮৩ সালে বিভিন্ন লোকের দরখাস্ত এবং বিভিন্ন ইউনিয়নের চেয়ারম্যানের আবেদনের প্রেক্ষিতে লাখাইকে মনোনীত থানায় উন্নীত করা হয় এবং বামৈ ইউনিয়নের ভাদিকারা মৌজার কালাউক নামক স্থানে ১৯৮৩ সালের ১৫ ই এপ্রিল মানোন্নীত থানার ভিত্তি প্রস্তর স্থাপন করা হয় । প্রথম উপজেলা নির্বাহী অফিসার হিসেবে দায়িত্ব পালন করেন জনাব বিবেকানন্দ পাল এবং প্রথম উপজেলা চেয়ারম্যান হিসেবে দায়িত্ব পালন করেন বীর মুক্তিযুদ্ধা মরহম মোহাম্মদ নিজাম উদ্দিন । পরবর্তীতে ধীরে ধীরে কালাউক নামক স্থানেই উপজেলা পরিষদের সকল অফিস, বাসভবন প্রতিষ্ঠিত হয় ।\n\n\n=== নামকরণ ===\nজনশ্রুতি রয়েছে এটি ছিল খাসিয়া রাজার রাজত্বের শেষ সীমানা। লাখাই একটি খাসিয়া শব্দ যার অর্থ শেষ সীমানা। এ হিসেবেই অঞ্চলের নামকরণ লাখাই করা হয়েছে।\n\n\n=== মুক্তিযুদ্ধ ===\nলাখাই উপজেলার কৃষ্ণপুর গ্রামে একটি জঘন্যতম গণহত্যা চালানো হয় মুক্তিযুদ্ধের সময়। পাকিস্তানি সেনাবাহিনীর চালানো এই গণহত্যার নেতৃত্বে ছিলেন মোড়াকরি গ্রামের লিয়াকত রাজাকার।\n\n\n=== ভূপ্রকৃতি ===\nপ্রধানত সমতল ভূমি সেই সাথে রয়েছে প্রচুর জলাভূমি যেগুলিকে স্থানীয় ভাষায় হাওর বলে অভিহিত করা হয়।\n\n\n=== মৃত্তিকা ===\nপলি মাটি এবং দোআঁশ মাটি বিধৌত অঞ্চল।\n\n\n=== নদ-নদী ===\nসুতাং\nধলেশ্বরী\nখোয়াই\n\n\n== সাংস্কৃতিক বৈশিষ্ট্য ==\n\n\n=== ভাষা ===\nলাখাই উপজেলা সিলেট বিভাগের অন্তর্ভুক্ত হলেও সিলেটের আঞ্চলিক ভাষার সাথে বাচনভঙ্গীগত কিছুটা অমিল থাকলেও শব্দগত দিক দিয়ে একই আঞ্চলিক ভাষাগোত্রের। অতীতকালে সিলেটের অন্যান্য অঞ্চলের মতই এ অঞ্চলেও প্রচুর সিলেটি নাগরী বর্ণমালার পুথির প্রচলন ছিলো।\n\n\n=== উৎসব ===\nহযরত শাহবায়েজীদ ইয়েমেনী রাঃ এর মাজারের মেলা।\nশেখ ভানু শাহ এর মেলা।\nবেলেশ্বরীর বারুণী।\nশাহ-মারফত মাজার (করাব)\n\n\n=== খেলাধুলা ===\n\n\n== জনসংখ্যার উপাত্ত ==\nক. মোট জনসংখ্যাঃ ১,২০,৬৭৭ জন।\nপুরুষ: ৫৯,০২১ জন। \nমহিলা: ৬১,৬৫৬ জন।\n\nখ. ধর্ম ভিত্তিক জনসংখ্যাঃ\nমুসলিম: ১,০১,৫৭৫ জন।   \nহিন্দু :১৯,০৩৩ জন।\nবৌদ্ধ : ০৬ জন।\nখ্রিষ্টান : ০৬ জন।\nঅন্যান্য : ৫৭ জন।\n\nগ. ইউনিয়ন ভিত্তিক জনসংখ্যাঃ\nলাখাই: ২২,৫৫৮ জন।\nমুড়াকরি: ২০,১৩৪ জন।\nমুড়িয়াউক: ১৯,৪০৫ জন।\nবামৈ: ২১,৮৪৪ জন।\nকরাব: ১৭,৯৮০ জন।\nবুল্লা: ১৮,৭৫৬ জন।\n\nঘ. লোকসংখ্যার ঘনত্বঃ\nমোট ভোটার সংখ্যাঃ ৮৩,৮৬২ জন\nপুরুষ ভোটার সংখ্যাঃ ৪১,০৩১ জন\nমহিলা ভোটার সংখ্যাঃ ৪২,৮৩১ জন\nবাৎসরিক জনসংখ্যা বৃদ্ধির হারঃ\nপরিবারের(খানার সংখ্যা): ২২,৫২৯ টি।\n\n\n== শিক্ষা ==\nশিক্ষা প্রতিষ্ঠান ঃ\nবেসরকারী কলেজ : ০১টি।\nবেসরকারী উচ্চ বিদ্যালয় (বালক-বালিকা) : ০৯ টি।\nবেসরকারী উচ্চ বিদ্যালয় (বালিকা) : ০১ টি।\nসরকারী প্রাথমিক বিদ্যালয় : ৫১ টি।\nরেজিষ্টার্ড বেসরকারী প্রাথমিক বিদ্যালয় : ১৮ টি।\nকমিউনিটি বিদ্যালয় : ০১ টি।\nকিন্ডার গার্টেন : ০৫ টি। এর উলল্ল্যাখ যোগ্য- শেখ বানু শাহ, শাহ বায়েজিদ (রহ.) ইসলাম একাডেমী, \nএনজিও বিদ্যালয় সংখ্যা : ৪২ টি।\nএবতেদায়ী মাদ্রাসা : ০২ টি।\nআলিম মাদ্রাসা : ০১ টি।\nদাখিল মাদ্রাসা : ০১ টি।\nআনন্দ স্কুল : ৮০ টি।\nমসজিদ ভিত্তি শিক্ষা প্রতিষ্ঠান : ২৮ টি।\n\n\n== অর্থনীতি ==\nউপজেলার অধিকাংশ মানুষের পেশা কৃষি । বর্ষা মৌসুমে এদের অনেকেই মৎস্য শিকারে ব্যস্ত হয়ে পড়েন। কৃষির পরেই এ অঞ্চলের মানুষের প্রধান পেশা মাছ ধরা । লাখাই উপজেলার বিপুল সংখ্যক মানুষ ঢাকা, সিলেট, চট্টগ্রাম সহ দেশের বিভিন্ন অঞ্চলে হোটেল ব্যবসা ও শ্রমিকের কাজ করেন। ঢাকা শহরের অধিকাংশ হোটেলে লাখাই উপজেলার শ্রমিকেরা কাজ করে । ঢাকায় অনেক হোটেলও আছে । কেউ কেউ বেল্ট বানিয়ে ঢাকায় বিক্রি করে । ঢাকায় কেউ কেউ পুরাতন জিনিস পত্র, লোহা লক্কর ফেরী করে বেড়ান । এ পেশাকে এ অঞ্চলে বলা হয় ভাংগাড়ির ব্যবসা । বিদেশে বিশেষত গ্রিস, ইতালি, ফ্রান্স, মধ্যপ্রাচ্য, ইংল্যান্ড এসব দেশেও অনেকে কাজ করেন । গ্রিসে বেশি সংখ্যক মানুষ থাকার কারণে এ উপজেলার একটি গ্রামকে গ্রিস গ্রামও বলা হয় । সরকারী চাকুরীজীবির সংখ্যা খুব কম যার অধিকাংশই সরকারি প্রাথমিক বিদ্যালয়ে কর্মরত । লাখাই উপজেলার ছোট বড় কোন ধরনের শিল্প কারখানা নেই। ক্ষুদ্র পর্যায়ের বেকারী সমূহে বানানো হয় বাকরখানি (পুরাতন ঢাকার একটি জনপ্রিয় খাবার)।\n\n\n== উল্লেখযোগ্য ব্যক্তিত্ব ==\nসন্তদাস কাঠিয়াবাবা\nদয়ানন্দ দেব\nএম মোখলেসুর রহমান চৌধুরী\nশেখ ভানু\nমোস্তফা আলী\n\n\n== দর্শনীয় স্থান ==\nশ্রী শ্রী গোপালজিঁউ আশ্রম - বামৈ;\nশেখ ভানু শাহের মাজার - ভাদিকারা;\nবায়েজিদ শাহের মাজার - বুল্লা;\nঅমৃত মন্দির - বামৈ;\nহাওড় এলাকা, লাখাই ১নং ইউনিয়ন\nকৃষ্ণপুর বধ্যভূমি, (বাংলাদেশ স্বাধীনতা যুদ্ধ ১৯৭১)\n\n\n== বিবিধ ==\n\n\n== আরও দেখুন ==\nহবিগঞ্জ জেলা;\nসিলেট বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় লাখাই উপজেলা \nলাখাই উপজেলা - জাতীয় তথ্য বাতায়ন।"}