{"pageid": 1498822, "title": "আগা (উপাধি)", "url": "https://bn.wikipedia.org/wiki?curid=1498822", "content": "আগা (তুর্কি: ağa; উসমানীয় তুর্কি: آغا; ফার্সি: آقا; \"প্রধান, অধিপতি, সম্ভ্রান্ত ব্যক্তি\") হলো একজন সামরিক বা বেসামরিক কর্মকর্তার জন্য একটি সম্মানসূচক উপাধি। উসমানীয় সাম্রাজ্যের শাসনামলে আদালতের কর্মকর্তা এবং জেনিসারি বাহিনীর নেতারা আগা উপাধির অধিকারী ছিলেন। গ্রামীণ সম্প্রদায়গুলিতে যারা যথেষ্ট জমির মালিক এবং সম্প্রদায়ের মধ্যে প্রভাবশালী তাদের জন্য এ উপাধিটি ব্যবহৃত হয়। গ্রামীণ সম্প্রদায় ছাড়াও এই উপাধিটি যে কোনও প্রভাবশালী বা সম্মানিত ব্যক্তির জন্যও ব্যবহৃত হয়।\n\n\n== ব্যুৎপত্তি ==\nআগা শব্দটি তুর্কি ভাষা থেকে ইংরেজিতে এসেছে এবং তুর্কি শব্দটি এসেছে প্রাচীন তুর্কি আকা থেকে, যার অর্থ \"বড় ভাই\"। এটি মঙ্গোলীয় শব্দ আকা এর সমতুল্য।\n\n\n== অন্যান্য ব্যবহার ==\n\"আগা\" শব্দটি আজকাল পুরুষদের জন্য একটি সাধারণ ফার্সি সম্মানসূচক উপাধি হিসাবে ব্যবহৃত হয়। যেটি ইংরেজিতে \"মিস্টার\" শব্দের সমতুল্য।\n\n\n== আরও দেখুন ==\nআগা খান\nজেনিসারিদের আগা\n\n\n== তথ্যসূত্র ==\n\n\n== বহিঃসংযোগ =="}