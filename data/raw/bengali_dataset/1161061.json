{"pageid": 1161061, "title": "সন্তানোচিত ধার্মিকতা", "url": "https://bn.wikipedia.org/wiki?curid=1161061", "content": "কনফুসীয়, চীনা বৌদ্ধ, তাওবাদী, এবং রোম্য নীতিশাস্ত্রে, সন্তানোচিত ধার্মিকতা (চীনা: 孝, ফিনিন: শিয়াও) (লাতিন: pietas, পিএতাস্)  হল একজনের পিতামাতা, গুরুজন এবং পূর্বপুরুষদের প্রতি শ্রদ্ধার একটি গুণ। কনফুসীয় \"ক্লাসিক অফ ফিলিয়াল পাইটি\"(সন্তানোচিত ধার্মিকতার শ্রেষ্ঠসাহিত্য),  যুদ্ধরতরাষ্ট্র-ছিন-হান সময়কালের শেষের দিকে আশেপাশে রচিত বলে মনে করা হয়, এবং ঐতিহাসিকভাবে কনফুসীয় নীতি সন্তানোচিত ধার্মিকতার প্রামাণিক উৎস। এই বইটি, কনফুসিয়াস এবং তার ছাত্র সেংসির মধ্যে একটি কথিত কথোপকথন, যে কীভাবে সন্তানোচিত ধার্মিকতার নীতি ব্যবহার করে একটি ভাল সমাজ স্থাপন করা যায়। সন্তানোচিত ধার্মিকতা কনফুসীয় ভূমিকা-নীতিশাস্ত্রের কেন্দ্রবিন্দু।\nআরও সাধারণ পরিভাষায়, সন্তানোচিত ধার্মিকতার অর্থ হল একজনের পিতামাতার প্রতি ভালো হওয়া;  একজনের পিতামাতার যত্ন নেওয়া;  শুধুমাত্র পিতামাতার প্রতি নয় বরং বাড়ির বাইরেও সদাচরণে নিয়োজিত হওয়া যাতে পিতামাতা এবং পূর্বপুরুষদের সুনাম হয়;  ভালবাসা, সম্মান এবং সমর্থন দেখাতে;  সৌজন্য প্রদর্শন করা;  পুরুষ উত্তরাধিকারী নিশ্চিত করতে;  ভাইদের মধ্যে ভ্রাতৃত্ব বজায় রাখা;  নৈতিক অধার্মিকতা থেকে বিরত করা সহ একজনের পিতামাতাকে বিজ্ঞতার সাথে পরামর্শ দেওয়া;  তাদের অসুস্থতা এবং মৃত্যুর জন্য দুঃখ প্রকাশ করা;  এবং তাদের সমাধি দেওয়া এবং তাদের মৃত্যুর পরে ত্যাগ ও বলিদান করা।\nচীনা এবং অন্যান্য পূর্ব এশীয় সংস্কৃতিতে সন্তানোচিত ধার্মিকতা একটি মূল গুণ হিসাবে বিবেচিত হয় এবং এটি অনেক গল্পের প্রধান বিষয়। এমন গল্পের অন্যতম বিখ্যাত সংকলন হল The Twenty-four Cases of Filial Piety(সন্তানোচিত ধার্মিকতার চব্বিশটি নিদর্শন) (চীনা: 二十四孝; ফিনিন: আর-শি-সি-শিয়াও). এই গল্পগুলি বর্ণনা করে যে কীভাবে শিশুরা অতীতে তাদের সন্তানোচিত ধার্মিকতার প্রথা ব্যবহার করত। যদিও চীনে সর্বদাই ধর্মীয় বিশ্বাসের বৈচিত্র্য রয়েছে, তবে তাদের প্রায় সকলের কাছেই ফিলিয়াল ধার্মিকতা প্রথা প্রচলিত ছিল;  ইতিহাসবিদ হিউগ ডি.আর. বেকার, পরিবারের প্রতি শ্রদ্ধাকে প্রায় সমস্ত চীনা মানুষের কাছে সাধারণ একটি উপাদান বলে বর্ণনা করেন।\n\n\n== তথ্যসূত্র =="}