{"pageid": 1127153, "title": "এইড অর্গানাইজেশন অব দ্য ওলামা", "url": "https://bn.wikipedia.org/wiki?curid=1127153", "content": "এইড অর্গানাইজেশন অব দ্য ওলামা (সংক্ষেপে আইওইউ; পূর্বনাম আর রশিদ ট্রাস্ট) পাকিস্তান ভিত্তিক একটি বেসরকারি দাতব্য সংস্থা। ১৯৯৬ সালের ১৩ ফেব্রুয়ারি এটি প্রতিষ্ঠা করেন রশিদ আহমদ লুধিয়ানভি। প্রতিষ্ঠালগ্ন থেকে এটি আফগানিস্তান ও পাকিস্তানে দাতব্য ও কল্যাণমূলক প্রকল্প শুরু করে এবং বিশ্বব্যাপী মুসলিম জিহাদিদের আর্থিক ও আইনি সহায়তা প্রদান করে। মার্কিন যুক্তরাষ্ট্রের ট্রেজারি বিভাগের মতে, এটি ১৯৯৯ সালে তালেবানদের জন্য তহবিল সংগ্রহ শুরু করে। আলমস ফর জিহাদের তথ্যমতে, এটি কারাগারে ইসলামপন্থীদের আর্থিক ও আইনি সহায়তা প্রদান করেছে, আফগানিস্তানে মাদ্রাসা ও মসজিদের একটি নেটওয়ার্ক প্রতিষ্ঠা করেছে এবং ওসামা বিন লাদেনের অর্থায়নে পরিচালিত আফগান দাতব্য সংস্থা ওয়াফা খাইরিয়ার সাথে এর কার্যক্রমের সমন্বয় করেছে। এর কার্যক্রমের মধ্যে সমর্থনকারী প্রকাশনাগুলো টুইন টাওয়ার এবং পেন্টাগন আক্রমণকারী আরব আত্মঘাতী বোমারুদের প্রচার এবং সরাসরি প্রশংসা করে। ২০০১ সালের সেপ্টেম্বরে সংস্থাটিকে জাতিসংঘ কর্তৃক সন্ত্রাসীদের আর্থিক সহায়তাকারী হিসেবে তালিকাভুক্ত করা হয়েছে। যদিও নাইন ইলেভেনের পর পাকিস্তান কর্তৃক এর ব্যাংক অ্যাকাউন্টগুলো জব্দ করা হয়েছিল, এটি ২০০১ সালে বিভিন্ন নামে নতুন অ্যাকাউন্ট খোলার মাধ্যমে তাদের কার্যক্রম অব্যাহত রাখে। এটির বিরুদ্ধে জাতিসংঘের নিরাপত্তা পরিষদের নিষেধাজ্ঞা সত্ত্বেও, এটি অন্তত ২০২০ সাল পর্যন্ত পাকিস্তানে প্রকাশ্যে কার্যক্রম চালিয়ে যায়।\n\n\n== আরও দেখুন ==\nদেওবন্দি সংগঠনের তালিকা\n\n\n== তথ্যসূত্র ==\n\"আর রশিদ ট্রাস্ট\"। জাতিসংঘ নিরাপত্তা পরিষদ। ৭ সেপ্টেম্বর ২০১০। \n\"আর রশিদ ট্রাস্ট\"। সাউথ এশিয়া টেররিজম পোর্টাল।"}