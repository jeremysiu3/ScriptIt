{"pageid": 1174644, "title": "মুনাজ আহমেদ নূর", "url": "https://bn.wikipedia.org/wiki?curid=1174644", "content": "মুনাজ আহমেদ নূর একজন বাংলাদেশী পুর প্রকৌশলী। তিনি বাংলাদেশ প্রকৌশল বিশ্ববিদ্যালয়ের পুরকৌশল বিভাগের অধ্যাপক, জাতীয় বিশ্ববিদ্যালয়ের সাবেক উপ-উপাচার্য, ইসলামিক ইউনিভার্সিটি অব টেকনোলজির সাবেক উপাচার্য এবং বঙ্গবন্ধু শেখ মুজিবুর রহমান ডিজিটাল ইউনিভার্সিটির প্রথম উপাচার্য।\n\n\n== কর্মজীবন ==\nমুনাজ আহমেদ নূর বাংলাদেশ প্রকৌশল বিশ্ববিদ্যালয়ের পুরকৌশল বিভাগে দীর্ঘদিন অধ্যাপনা করেছেন। ২০১৩ থেকে ২০১৬ সাল পর্যন্ত তিনি জাতীয় বিশ্ববিদ্যালয়ের উপ-উপাচার্য হিসেবে দায়িত্ব পালন করেন। ২০১৬ সালে তিনি গাজীপুরে অবস্থিত ইসলামিক ইউনিভার্সিটি অব টেকনোলজির (আইইউটি) উপাচার্য হিসেবে যোগ দেন। শিক্ষক-শিক্ষার্থী ও কর্মচারীদের আন্দোলনের মুখে ২০১৮ সালে তিনি আইইউটির উপাচার্য পদ থেকে পদত্যাগ করেন। তিনি ২০১৮ থেকে ২০২২ সাল পর্যন্ত বঙ্গবন্ধু শেখ মুজিবুর রহমান ডিজিটাল ইউনিভার্সিটির প্রথম উপাচার্য হিসেবে দায়িত্ব পালন করেন।\n\n\n== আরও দেখুন ==\nজাতীয় বিশ্ববিদ্যালয়\nবাংলাদেশ প্রকৌশল বিশ্ববিদ্যালয়\nইসলামিক ইউনিভার্সিটি অব টেকনোলজি\nবঙ্গবন্ধু শেখ মুজিবুর রহমান ডিজিটাল ইউনিভার্সিটি, বাংলাদেশ\n\n\n== তথ্যসূত্র =="}