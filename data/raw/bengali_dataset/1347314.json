{"pageid": 1347314, "title": "ইসমাইল গজনভি", "url": "https://bn.wikipedia.org/wiki?curid=1347314", "content": "ইসমাইল গজনভি (ফার্সি: اسماعیل غزنوی) গজনার আমির ছিলেন। তিনি ৫ আগস্ট ৯৯৭ থেকে ৯৯৮ সালের মার্চ পর্যন্ত প্রায় ৭ মাস রাজত্ব করেন। তিনি তার পিতা আমির সবুক্তগিনের স্থলাভিষিক্ত হন, যিনি সামানি গৃহযুদ্ধের একটি অভিযানের সময় বালখে সৃষ্ট অসুস্থতায় মারা যান। মৃত্যুশয্যায় সবুক্তগিন ইসমাইলকে তার উত্তরসূরি মনোনীত করেছিলেন। তখন তার বড় ভাই মাহমুদ সামানিদের গৃহযুদ্ধে জড়িত ছিলেন, তিনি নিশাপুরে অবস্থান করেছিলেন।\nএই সংবাদ পেয়ে মাহমুদ গজনভি সিংহাসনে ইসমাইলের অধিকারের প্রতিদ্বন্দ্বিতা করেন। তিনি নিশাপুরের দায়িত্ব তার চাচা বোরঘুজ এবং ছোট ভাই নুরুদ্দিন ইউসুফের হাতে তুলে দিয়ে গজনার দিকে অগ্রসর হন যা এখন আফগানিস্তানের অংশ।\nমাহমুদ গজনীর যুদ্ধে জয়লাভ করেন এবং ইসমাইলের কাছ থেকে সিংহাসন ছিনিয়ে নেন। ইসমাইল তার বাকি জীবন গুজগানের একটি দুর্গে সীমাবদ্ধ অবস্থায় কাটিয়েছেন। অধিক অভিজ্ঞ এবং বয়স্ক মাহমুদের উপর ইসমাইলকে উত্তরাধিকারী হিসাবে নিয়োগ করার জন্য সবুক্তগিনের পছন্দের কারণটি অনিশ্চিত। ইসমাইলের মা সবুক্তগিনের পুরানো শিক্ষক আল্প-তেগিনের মেয়ে হওয়ার কারণে এটি হতে পারে।\n\n\n== তথ্যসূত্র ==\n\n\n== সূত্র ==\nBosworth, C. Edmund (২০১২)। \"Maḥmud b. Sebüktegin\"। Encyclopaedia Iranica। \n\n\n== বহিঃসংযোগ ==\nএনসাইক্লোপিডিয়া ইরানিকাতে ইসমাইল সেবুক টিগিন এন্ট্রি"}