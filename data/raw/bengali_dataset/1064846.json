{"pageid": 1064846, "title": "সার্বীয় ভাষা", "url": "https://bn.wikipedia.org/wiki?curid=1064846", "content": "সার্বীয় ভাষা হল মূলত সার্বদের দ্বারা ব্যবহৃত সার্বো-ক্রোয়েশীয় ভাষার মান্য বা প্রমিত সংস্করণ। এটি সার্বিয়ার সরকারি ও জাতীয় ভাষা, বসনিয়া ও হার্জেগোভিনার তিনটি সরকারি ভাষার একটি এবং মন্টিনিগ্রোর সহ-আধিকারিক ভাষা, যেখানে এটি জনসংখ্যার আপেক্ষিক সংখ্যাগরিষ্ঠদের দ্বারা কথিত। এটি ক্রোয়েশিয়া, উত্তর ম্যাসেডোনিয়া, রোমানিয়া, হাঙ্গেরি, স্লোভাকিয়া এবং চেক প্রজাতন্ত্রের স্বীকৃত সংখ্যালঘু ভাষা।\nমান্য বা প্রমিত সার্বীয় ভাষা সার্বো-ক্রোয়েশীয়ের সর্বাধিক বিস্তৃত উপভাষা শ্‌তোকাভিয়ানের উপর ভিত্তি করে গঠিত হয়েছে (আরও বিশেষত শুমাদিয়া-ভয়ভদিনা ও পূর্ব হার্জেগোভিনার উপভাষার উপর ভিত্তি করে), যা মান্য বা প্রমিত ক্রোয়েশীয়, বসনীয় ও মন্টিনিগ্রীয় সংস্করণসমূহের ভিত্তি  এবং তাই ক্রোয়াট, বশনিয়াক, সার্ব ও মন্টিনিগ্রীয়দের সাধারণ ভাষার ঘোষণাটি ২০১৭ সালে প্রস্তাবিত হয়। সার্বদের দ্বারা উচ্চারিত অন্যান্য উপভাষা হল দক্ষিণ-পূর্ব সার্বিয়ার তরলাকীয়, যা পূর্বদিকে ম্যাসেডোনীয় ও বুলগেরীয়তে রূপান্তরিত হয়েছে।\nসার্বীয় হল কার্যত একমাত্র ইউরোপীয় মান্য বা প্রমিত ভাষা, যার ভাষাভাষীরা সিরিলীয় ও লাতিন উভয় বর্ণমালা ব্যবহার করে পুরোপুরি কার্যকরীভাবে ডিগ্রাফিক হয়। সার্বীয় সিরিলীয় বর্ণমালা ১৮১৪ সালে সার্বীয় ভাষাতত্ত্ববিদ ভুক কারাজিচ্য তৈরি করেন। তিনি ল্যুদেভিত গায়-এর ক্রোয়েশীয় লাতিন বর্ণমালা দেখে এবং ইয়ের্নেয় কোপিতার ও সাভা মর্কাল্যের দ্বারা অনুপ্রাণিত হয়ে 'এক ধ্বনি, এক বর্ণ' নীতির ভিত্তিতে বর্ণমালাটি তৈরি করেন।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nমৌলিক শব্দভাণ্ডারের শব্দের স্বদেশ তালিকা (উইকশনারি স্বদেশ তালিকা পরিশিষ্ট থেকে)\nসংস্কৃতির একটি উপকরণ ও জাতীয় ইতিহাসের পণ্য হিসাবে মান্য ভাষা – -প্রজেক্ট রাস্টকয়ে ভাষাতত্ত্ববিদ পাভেল আইভিসি-এর একটি নিবন্ধ\nএকটি মৌলিক সার্বীয় শব্দগুচ্ছ  ওয়েব্যাক মেশিনে আর্কাইভকৃত ২৯ ডিসেম্বর ২০০৮ তারিখে"}