{"pageid": 1023492, "title": "সান মারিনো জাতীয় ফুটবল দল", "url": "https://bn.wikipedia.org/wiki?curid=1023492", "content": "সান মারিনো জাতীয় ফুটবল দল (ইতালীয়: Nazionale di calcio di San Marino) হচ্ছে আন্তর্জাতিক ফুটবলে সান মারিনোর প্রতিনিধিত্বকারী পুরুষদের জাতীয় দল, যার সকল কার্যক্রম সান মারিনোর ফুটবলের সর্বোচ্চ নিয়ন্ত্রক সংস্থা সান মারিনো ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৯০ সালের ১৪ই নভেম্বর তারিখে, সান মারিনো প্রথমবারের মতো আন্তর্জাতিক খেলায় অংশগ্রহণ করেছে; সান মারিনোর সেরাভাল্লেতে অনুষ্ঠিত উক্ত ম্যাচে সান মারিনো সুইজারল্যান্ডের কাছে ৪–০ গোলের ব্যবধানে পরাজিত হয়েছে।\n৭,০০০ ধারণক্ষমতাবিশিষ্ট সান মারিনো স্টেডিয়ামে লা সেরেনিসিমা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সান মারিনোর রাজধানী সান মারিনো সিটিতে অবস্থিত। বর্তমানে এই দলের ম্যানেজারের দায়িত্ব পালন করছেন ফ্রাঙ্কো ভারেল্লা এবং অধিনায়কের দায়িত্ব পালন করছেন লিবেরাসের রক্ষণভাগের খেলোয়াড় দাভিদে সিমোনচিনি।\nসান মারিনো এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও সান মারিনো এপর্যন্ত একবারও অংশগ্রহণ করতে সক্ষম হয়নি।\nঅ্যান্ডি সেলভা, দামিয়ানো ভানুচ্চি, আলদো সিমোনচিনি, মানুয়েল মারানি এবং দাভিদে গুয়ালতিয়েরির মতো খেলোয়াড়গণ সান মারিনোর জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের সেপ্টেম্বর মাসে প্রকাশিত র‌্যাঙ্কিংয়ে সান মারিনো তাদের ইতিহাসে সর্বোচ্চ অবস্থান (১১৮তম) অর্জন করে এবং ২০১৮ সালের নভেম্বর মাসে প্রকাশিত র‌্যাঙ্কিংয়ে তারা ২১১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সান মারিনোর সর্বোচ্চ অবস্থান হচ্ছে ১৬৫তম (যা তারা ১৯৮৭ সালে অর্জন করেছিল) এবং সর্বনিম্ন অবস্থান হচ্ছে ২০৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইতালীয়)\nফিফা-এ সান মারিনো জাতীয় ফুটবল দল  ওয়েব্যাক মেশিনে আর্কাইভকৃত ৮ আগস্ট ২০১৮ তারিখে (ইংরেজি)\nউয়েফা-এ সান মারিনো জাতীয় ফুটবল দল (ইংরেজি)"}