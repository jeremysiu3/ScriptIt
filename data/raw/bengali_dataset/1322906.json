{"pageid": 1322906, "title": "বেবি নাজ", "url": "https://bn.wikipedia.org/wiki?curid=1322906", "content": "সালমা বেগ (২০ আগস্ট, ১৯৪৪ - ১৯ অক্টোবর, ১৯৯৫) ছিলেন একজন ভারতীয় অভিনেত্রী। তিনি হিন্দি ভাষার চলচ্চিত্রে অভিনয় করেছেন। সালমা বেগ ছাড়াও তিনি কুমারী নাজ বা বেবি নাজ নামেও পরিচিত ছিলেন। \n\n\n== কর্মজীবন ==\nবেবি নাজ চলচ্চিত্রে শিশু অভিনেতা হিসাবে তার অভিনয় জীবন শুরু করেন। শিশু শিল্পী হিসেবে তার সবচেয়ে স্মরণীয় অভিনয় ছিল আর. কে. ফিল্মসের ব্যানারে বুট পলিশ (১৯৫৪) এবং বিমল রায় পরিচালিত দেবদাস চলচ্চিত্রে।  অসাধারণ অভিনয়ের জন্য তিনি দ্য নিউ ইয়র্ক টাইমস থেকে ইতিবাচক পর্যালোচনা এবং ১৯৫৫ সালে কান চলচ্চিত্র উৎসবে ডিস্টিংশন পুরস্কার (সহ-অভিনেতা রতন কুমারের সাথে) লাভ করেন। সেখানে চলচ্চিত্রটি প্রতিযোগিতায় প্রদর্শিত হয়েছিল।  \n১৯৫৮ সালে সুইস উপন্যাস হেইডির উপর ভিত্তি করে দো ফুল (দু’টি ফুল) নামে একটি হিন্দি চলচ্চিত্র মুক্তি পায়। চলচ্চিত্রের নামভূমিকা- পূর্ণিমার চরিত্রে অভিনয় করেছিলেন নাজ। সেসময়ে মাস্টার রোমির পাশাপাশি অন্যতম বিখ্যাত শিশু তারকা ছিলেন নাজ। \nপরবর্তীতে তিনি চলচ্চিত্রের প্রয়োজনে বিভিন্ন চরিত্রে অভিনয় করতে থাকেন। বহু বেগম, কাটি পাতং এবং সাচা ঘুথা (যেখানে তিনি রাজেশ খান্নার শারীরিকভাবে প্রতিবন্ধী বোনের ভূমিকায় অভিনয় করেন) চরিত্রগুলো তার অভিনয়ে আলাদা একটি মাত্রা যোগ করেছে। \n\n\n== পুরস্কার ও সম্মাননা ==\n১৯৫৫ কান চলচ্চিত্র উৎসব \nশিশু অভিনেত্রী হিসেবে বিশেষভাবে উল্লেখ করা হয়েছিলো।    \nএটি একটি ডিস্টিনশন পুরস্কার ছিল। ১৯৫৫ কান চলচ্চিত্র উৎসবে দুই শিশু শিল্পী যৌথভাবে এই পুরস্কার জেতেন।  একজন ছিলেন বেবি নাজ; অপরজন ছিলেন পাবলিটো ক্যালভো। ক্যালভো ১৯৫৫ সালের স্প্যানিশ চলচ্চিত্র মার্সেলিনো, প্যান ওয়াই ভিনোতে শিশু অভিনেতার চরিত্রে অভিনয় করে এই পুরস্কার জেতেন।\n\n\n== পরবর্তী কর্মজীবন ==\nপরবর্তীতে তিনি ডাবিং শিল্পী হিসেবে দ্বিতীয় কর্মজীবন শুরু করেন। শ্রীদেবী তার নিজের কণ্ঠ ব্যবহারের আগে, কুমারী নাজ ১৯৮০-এর দশকের প্রথম দিকের হিন্দি চলচ্চিত্রগুলোতে তার হয়ে কণ্ঠ দিয়েছিলেন। \n\n\n== ব্যক্তিগত জীবন ==\nতিনি ১৯৬৫ সালে অভিনেতা সুব্বিরাজকে (প্রবীণ অভিনেতা রাজ কাপুরের চাচাতো ভাই) বিয়ে করেন। বিয়ের পরেও তিনি অভিনয় চালিয়ে যান। মেরা ঘর মেরে বাচ্চে (১৯৬০) এবং দেখা পেয়ার তুমহারা (১৯৬৩) চলচ্চিত্রে তাঁরা একসঙ্গে অভিনয় করেছিলেন। \n\n\n== চলচ্চিত্র তালিকা ==\nতার অভিনীত চলচ্চিত্রের মধ্যে রয়েছে: \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বেবি নাজ (ইংরেজি)"}