{"pageid": 1016558, "title": "বতসোয়ানা জাতীয় ফুটবল দল", "url": "https://bn.wikipedia.org/wiki?curid=1016558", "content": "বতসোয়ানা জাতীয় ফুটবল দল (ইংরেজি: Botswana national football team) হচ্ছে আন্তর্জাতিক ফুটবলে বতসোয়ানার প্রতিনিধিত্বকারী পুরুষদের জাতীয় দল, যার সকল কার্যক্রম বতসোয়ানার ফুটবলের সর্বোচ্চ নিয়ন্ত্রক সংস্থা বতসোয়ানা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৭৮ সাল হতে ফুটবলের সর্বোচ্চ সংস্থা ফিফার এবং ১৯৭৬ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬৮ সালের ১৩ই জুলাই তারিখে, বতসোয়ানা প্রথমবারের মতো আন্তর্জাতিক খেলায় অংশগ্রহণ করেছে; মালাউইর অনুষ্ঠিত উক্ত ম্যাচে বতসোয়ানা মালাউইর কাছে ৮–১ গোলের ব্যবধানে পরাজিত হয়েছে।\n২৫,০০০ ধারণক্ষমতাবিশিষ্ট বতসোয়ানা জাতীয় স্টেডিয়ামে দিপিতসে নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় বতসোয়ানার রাজধানী গাবুরুনিতে অবস্থিত। বর্তমানে এই দলের ম্যানেজারের দায়িত্ব পালন করছেন আদিল আমরুশ এবং অধিনায়কের দায়িত্ব পালন করছেন টাউনশিপ রোলার্সের আক্রমণভাগের খেলোয়াড় জোয়েল মোগোরোসি।\nবতসোয়ানা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে বতসোয়ানা এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছিল।\nমোমপাতি থুমা, এনদিয়াপো লেতশলাথেবে, মদিরি মারুমো, জেরোম রামাতলহাকোয়ানে এবং জোয়েল মোগোরোসির মতো খেলোয়াড়গণ বতসোয়ানার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১০ সালের ডিসেম্বর মাসে প্রকাশিত র‌্যাঙ্কিংয়ে বতসোয়ানা তাদের ইতিহাসে সর্বোচ্চ অবস্থান (৫৩তম) অর্জন করে এবং ১৯৯৯ সালের নভেম্বর মাসে প্রকাশিত র‌্যাঙ্কিংয়ে তারা ১৬৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে বতসোয়ানার সর্বোচ্চ অবস্থান হচ্ছে ৯৮তম (যা তারা ২০১১ সালে অর্জন করেছিল) এবং সর্বনিম্ন অবস্থান হচ্ছে ১৮৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ বতসোয়ানা জাতীয় ফুটবল দল ওয়েব্যাক মেশিনে আর্কাইভকৃত ২৮ জুলাই ২০১১ তারিখে (ইংরেজি)\nক্যাফ-এ বতসোয়ানা জাতীয় ফুটবল দল (ইংরেজি)"}