{"pageid": 1164878, "title": "আফজাল তাহির", "url": "https://bn.wikipedia.org/wiki?curid=1164878", "content": "আফজাল তাহির (জন্ম: ৪ জানুয়ারি ১৯৪৯) পাকিস্তান নৌবাহিনীর একজন জ্যেষ্ঠ অ্যাডমিরাল ছিলেন যিনি ৭ অক্টোবর ২০০৫ তারিখে পাকিস্তান নৌবাহিনী প্রধান হিসেবে অভিষিক্ত হন অ্যাডমিরাল শহীদ করিমুল্লাহর এ দায়িত্ব শেষ হওয়ার পর।\n\n\n== নৌবাহিনীর কর্মজীবন ==\n১৯৬৭ সালে আফজাল পাকিস্তান নৌবাহিনীতে যোগ দিয়েছিলেন এবং কমিশন পেয়েছিলেন ১৯৭০ সালে, তার সার্ভিস নম্বর করা হয়ঃ পিএন - ১১২৬। তিনি অপারেশন্স শাখায় কমিশন পেয়েছিলেন। আফজাল একজন সারফেস ওয়ারশিপ অফিসার এবং নৌ বৈমানিক হিসেবে প্রশিক্ষণ নেন। ১৯৭১ সালে তিনি লেফটেন্যান্ট পদবীতে ভারতের সাথে যুদ্ধে জড়িয়ে পড়েন, তিনি আক্রমণকারী একটি যুদ্ধ জাহাজে ছিলেন। ১৯৮২ সালে তিনি লেফটেন্যান্ট কমান্ডার হন, এর আগে তিনি স্বল্পকাল অ্যাডমিরাল কেরামত রহমান নিয়াজির ফ্ল্যাগ লেফটেন্যান্ট হিসেবে কাজ করেন।\n১৯৮৫ সালে তিনি পাকিস্তান নৌবাহিনীর নৌ বিমান শাখার একজন অপারেশন্স স্টাফ কর্মকর্তা হিসেবে নিয়োগ পান। ১৯৮৮ সালে কমান্ডার পদবীতে উন্নীত হন তিনি এবং নৌ স্টাফ কোর্স এরই মাঝে সম্পন্ন করেন পাকিস্তান নৌবাহিনী ওয়ার কলেজ থেকে। ১৯৯০ সালে ক্যাপ্টেন পদবীতে পদোন্নতি পেয়ে তিনি পিএনএস মেহরান (পাকিস্তান নৌবাহিনীর একটি বিমান ঘাঁটি) - এর অধিনায়ক হন।\n১৯৯৭ সালে তিনি পাকিস্তান নৌবাহিনীর বিমান শাখার পরিচালক হন; এই বছর তিনি কমোডোর পদবীতে উন্নীত হন। রিয়ার অ্যাডমিরাল হন ২০০০ সালে এবং নৌ সদরে বদলী হন উপ নৌ প্রধান (অপারেশন্স) হিসেবে। ২০০৩ সালে তিনি উপ নৌ প্রধান (পার্সোনেল) হন, এই সময়কালে তিনি ভাইস অ্যাডমিরাল হন; ২০০৫ সালের ৭ অক্টোবর পূর্ণ অ্যাডমিরাল হন।\n\n\n== তথ্যসূত্র =="}