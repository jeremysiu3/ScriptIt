{"pageid": 1186730, "title": "সান্দারা পার্ক", "url": "https://bn.wikipedia.org/wiki?curid=1186730", "content": "সান্দারা পার্ক (কোরীয়: 박산다라 ইংরেজি উচ্চারণ:  SAN-də-rə ; জন্ম ১২ নভেম্বর ১৯৮৪), তার মঞ্চ নাম দারা (কোরিয়ান: 다라 ইংরেজি উচ্চারণ:  DAH-rə) দ্বারাও পরিচিত, একজন দক্ষিণ কোরীয় সঙ্গীতশিল্পী, অভিনেত্রী এবং টেলিভিশন উপস্থাপক।  তিনি ২০০৪ সালে প্রতিভা অনুষ্ঠান স্টার সার্কেল কোয়েস্টে প্রতিযোগী হিসাবে ফিলিপাইনে খ্যাতি অর্জন করেছিলেন, যার পরে ২০০৭ সালে দক্ষিণ কোরিয়ায় ফিরে আসার আগে তিনি একটি সফল অভিনয় এবং গানের ক্যারিয়ার শুরু করেছিলেন।  তিনি ২০০৯ সালে কে-পপ দল ২এনই১ -এর সদস্য হিসাবে দক্ষিণ কোরিয়ায় আত্মপ্রকাশ করেন, দলটি ২০১৬ সালে বিলুপ্তির আগে সর্বকালের সেরা-বিক্রীত মেয়েদের দলগুলির একটিতে পরিণত হয়েছিল। \nপার্ক ফিলিপাইনের অন্যতম জনপ্রিয় দক্ষিণ কোরীয় ইন্টানেট ব্যক্তিত্ব, যেখানে তিনি ভক্তদের কাছে পামবানসাং ক্রুং-ক্রুং (জাতীয় উন্মাদ ব্যক্তিত্ব) নামে পরিচিত।  তাকে কোরীয় ওয়েভের একজন প্রভাবশালী ব্যক্তিত্ব হিসেবে বিবেচনা করা হয়, এবং দক্ষিণ কোরিয়ার গায়ক বোআ-এর উল্লেখ করে তাকে \"ফিলিপাইনের বোআ\" বলা হয়, যিনি বিদেশেও দারুণ সাফল্য অর্জন করেছিলেন। \n২০০৪ সালে, পার্ক তার প্রথম ইপি, সান্দারা প্রকাশ করে, যা ১০০,০০০ এরও বেশি অনুলিপি বিক্রি করেছিল, এটি দক্ষিণ কোরীয় শিল্পীর একমাত্র অ্যালবাম যা ফিলিপাইন অ্যাসোসিয়েশন অফ দ্য রেকর্ড ইন্ডাস্ট্রি (পিএআরআই) দ্বারা প্ল্যাটিনাম প্রত্যয়িত হয়েছিল।  তিনি ২০০৪ থেকে ২০০৭ সালের মধ্যে বেশ কয়েকটি ফিলিপিনো চলচ্চিত্রে অভিনয় করেছিলেন, যার মধ্যে বিকজ অব ইউ, যার জন্য তিনি ২১তম পিএমপিসি স্টার পুরস্কারের শ্রেষ্ঠ নতুন অভিনেত্রীর পুরস্কার জিতেছিলেন।  ২০০৯ সালে, পার্ক ২এনই১ এর সদস্য হিসাবে \"ফায়ার\" একক দিয়ে আত্মপ্রকাশ করে, যা অবিলম্বে দলটিকে খ্যাতির দিকে নিয়ে যায়।  এছাড়াও তিনি ২০০৯ সালে তার প্রথম কোরীয় একক \"কিস\" প্রকাশ করেন, যেখানে সহকর্মী ২এনই১ সদস্য সিএল -কে সমন্বিত করেন।  ২০১৫ সালে শুরু হওয়া এই দলের বিরতিতে পার্ক টেলিভিশন ক্যারিয়ারে মনোনিবেশ করেন, দক্ষিণ কোরিয়ার বৈচিত্র্যপূর্ণ অনুষ্ঠান টু ইউ প্রজেক্ট সুগার ম্যান সহ-আয়োজক, এবং ফিলিপাইনের প্রতিভা অনুষ্ঠান পিনয় বয়ব্যান্ড সুপারস্টারে বিচারক হিসাবে উপস্থিত হন।  তিনি ডক্টর ইয়ান (২০১৬) সহ বেশ কয়েকটি ওয়েব ধারাবাহিকেও অভিনয় করেছেন, যার জন্য তিনি একটি কোরীয় ওয়েব উৎসবে সেরা অভিনেত্রী হন। \n২০১৬ এর শেষে ২এনই১ এর বিলুপ্তির পরে, পার্ক ওয়াইজি এন্টারটেইনমেন্টের সাথে তার চুক্তি নবায়ন করেন।  তিনি পরে ২০২১ সালের মে মাসে তার চুক্তির মেয়াদ শেষ হওয়ার পরে ওয়াইজি ছেড়ে চলে যান। সেই সেপ্টেম্বরে, অ্যাবিস কোম্পানি ঘোষণা করেছিল যে পার্ক তাদের এজেন্সিতে যোগদান করবে।\n\n\n== জীবনের প্রথমার্ধ ==\nসান্দারা পার্কের জন্ম ১২ নভেম্বর ১৯৮৪, দক্ষিণ কোরিয়ার বুসানে।  তার অস্বাভাবিক তিন-অক্ষরের প্রদত্ত নামের অর্থ \"বুদ্ধিমান এবং চতুর\" এবং এটি ৭ম শতাব্দীর জেনারেল জিম ইউ-সিনের শৈশবের ডাকনামের উপর ভিত্তি করে।  তার এক ভাই থান্ডার, যিনি কে-পপ বয় গ্রুপ এমবিএলএকিউ -এর প্রাক্তন সদস্য এবং একবোন দুরামি রয়েছে। \nতিনি স্থানীয় কোরীয় ছাড়াও, তিনি ইংরেজি, তাগালোগ, চীনা  এবং জাপানি ভাষায়ও সাবলীল। \nপার্কের পরিবার ১৯৯৩ সালে দক্ষিণ কোরিয়ার দেগু শহরে চলে আসে। ১৯৯৪ এই পরিবার ফিলিপাইনে চলে যায়। পার্কের মতে, তিনি প্রথমে ফিলিপাইনে একাকী ছিলেন কারণ তিনি ফিলিপিনো, ভাষায় পারদর্শী ছিলেন না এবং ভাষার উচ্চারণও কঠিন মনে হতো তার কাছে। তিনি পরে বলেছিলেন যে তিনি ১৯৯২ সালে কে-পপ বয় ব্যান্ড সিও তাইজি ও বয়েজ শোনার পর থেকে তিনি স্বপ্ন দেখেছিলেন একদিন একজন সেলিব্রিটি হবেন, সে আশায় তিনি তার উচ্চারণ সংশোধন করার জন্য কঠোর পরিশ্রম করেছিলেন। \n\n\n== ব্যক্তিগত জীবন ==\n২০২১ সালে, সাউথ চায়না মর্নিং পোস্ট তার ব্যক্তিগত সম্পত্তির মোট মূল্য প্রায় ৩০ মিলিয়ন মার্কিন ডলার অনুমান করেছে। \n\n\n== তথ্যসূত্র ==\n\n\n== বহিঃসংযোগ ==\n\nওয়াইজি এন্টারটেইনমেন্ট -এ দারা"}