{"pageid": 1025522, "title": "আন্তর্জাতিক মাতৃভাষা পদক", "url": "https://bn.wikipedia.org/wiki?curid=1025522", "content": "আন্তর্জাতিক মাতৃভাষা পদক বাংলাদেশের একটি বেসামরিক পুরস্কার। বিশ্বজুড়ে মাতৃভাষায় বিশেষ অবদানের স্বীকৃতি হিসেবে ২০২১ সাল হতে এই আন্তর্জাতিক মাতৃভাষা পদক প্রদান শুরু হয়। ২০২১ সাল হতে প্রতি দুইবছর পরপর এই পদক দেওয়া হচ্ছে। পদকটি জাতীয় ও আন্তর্জাতিক পর্যায়ে মাতৃভাষার জন্য বিশেষ অবদানের স্বীকৃতি সরূপ প্রদান করা হয়।\n\n\n== ইতিহাস ==\nবাংলাদেশের প্রথম রাষ্ট্রপতি শেখ মুজিবুর রহমানের জন্ম শতবার্ষিকী উপলক্ষ্যে পদকটির প্রবর্তন করে। ২০১৯ সালের ২৬ ডিসেম্বর, বাংলাদেশ সরকারের শিক্ষা মন্ত্রণালয় \"আন্তর্জাতিক মাতৃভাষা পদক নীতিমালা ২০১৯\" প্রণয়ন করে। ২০২১ সালে আন্তর্জাতিক মাতৃভাষা দিবসে প্রথমবার আন্তর্জাতিক মাতৃভাষা ইনস্টিটিউটে বাংলাদেশ থেকে দুইজন এবং আন্তর্জাতিকভাবে একজন ব্যক্তি ও প্রতিষ্ঠানকে এই পদক দেয়া হয়। বাংলাদেশ থেকে মুহাম্মদ রফিকুল ইসলাম ও মথুরা বিকাশ ত্রিপুরা, উজবেকিস্তানের ইসমাইলভ গুলম মিরজায়েভিচ এবং বলিভিয়ার প্রতিষ্ঠান অ্যাক্টিভিজমো লেঙ্গুয়াস প্রথমবার এই পদক অর্জন করে।\n\n\n== পদক ==\nবাংলাদেশ সরকারের নীতিমালা অনুসারে পদক হিসেবে ১৮ ক্যারেট মানের ১৫ গ্রাম ওজনের একটি স্বর্ণপদক, সম্মাননাপত্র এবং চার লাখ টাকা বা পাঁচ হাজার ডলার দেওয়া হয়। ২০২২ থেকে স্বর্ণপদকের ওজন বাড়িয়ে ৩৫ গ্রাম করা হয়েছে।\n\n\n== শ্রেনী ও ক্ষেত্রসমূহ ==\nআন্তর্জাতিক মাতৃভাষা পদক দুইটি শ্রেনীতে প্রদান করা হচ্ছে- \"আন্তর্জাতিক মাতৃভাষা জাতীয় পদক\" এবং ও আন্তর্জাতিক শ্রেনীতে \"আন্তর্জাতিক মাতৃভাষা আন্তর্জাতিক পদক\"।\nপদক প্রদানের জন্য ক্ষেত্রসমূহ- পৃথিবীর বিভিন্ন মাতৃভাষা সংরক্ষণ, পুনরুজ্জীবন ও বিকাশে বিশেষ অবদান, মাতৃভাষা চর্চায় প্রমাণিত বিশেষ অবদান, মাতৃভাষায় গবেষণায় বিশেষ অবদান, মাতৃভাষা সংরক্ষণ, পুনরুজ্জীবন ও বিকাশে ডিজিটাল প্রযুক্তির উদ্ভাবনে বিশেষ অবদান, বহির্বিশ্বে মাতৃভাষা ও বিদেশি ভাষা প্রচার ও প্রসারে বিশেষ অবদান, মাতৃভাষায় রচিত সাহিত্য ও অন্যান্য বিষয়ে রচিত মৌলিক গ্রন্থাবলী বিদেশি ভাষায় অনুবাদে বিশেষ অবদান, বিদেশি ভাষায় রচিত সাহিত্য ও অন্যান্য বিষয়ে রচিত গ্রন্থ বাংলা ভাষায় অনুবাদে বিশেষ অবদান।\n\n\n== পুরস্কার প্রাপ্তদের তালিকা ==\nআন্তর্জাতিক মাতৃভাষা পদক বিজয়ীদের তালিকা\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক মাতৃভাষা পদক নীতিমালা ২০১৯"}