{"pageid": 1117257, "title": "মোহাম্মদ সোলায়মান", "url": "https://bn.wikipedia.org/wiki?curid=1117257", "content": "মোহাম্মদ সোলায়মান (জন্ম: ১৯৫৫) একজন বাংলাদেশী শিক্ষাবিদ। তিনি চট্টগ্রাম বিশ্ববিদ্যালয়ের মার্কেটিং বিভাগের সাবেক অধ্যাপক এবং ঢাকায় অবস্থিত বেসরকারি বিশ্ববিদ্যালয়, ইউনিভার্সিটি অব ইনফরমেশন টেকনোলজি অ্যান্ড সায়েন্সেসের (ইউআইটিএস) প্রাক্তন উপাচার্য।\n\n\n== জন্ম ==\nতিনি ১৯৫৫ সালে চট্টগ্রাম জেলার সীতাকুণ্ডের মছজিদ্দা গ্রামে জন্মগ্রহণ করেন।\n\n\n== কর্মজীবন ==\nমোহাম্মদ সোলায়মান দীর্ঘদিন চট্টগ্রাম বিশ্ববিদ্যালয়ের মার্কেটিং বিভাগে অধ্যাপনা করেছেন। তিনি যুক্তরাষ্ট্রের রোড আইল্যান্ড বিশ্ববিদ্যালয়ের ভিজিটিং স্কলার ছিলেন। ২০১৭ সালে তিনি ঢাকায় অবস্থিত বেসরকারি বিশ্ববিদ্যালয়, ইউনিভার্সিটি অব ইনফরমেশন টেকনোলজি অ্যান্ড সায়েন্সেসের (ইউআইটিএস) উপাচার্য হিসেবে নিযুক্ত হন এবং ২০২২ সাল পর্যন্ত দায়িত্ব পালন করেন।\n\n\n== পুরস্কার ও সম্মাননা ==\nতিনি আমেরিকান ফুলব্রাইট ফেলোশিপ ও কমনওয়েলথ স্কলারশিপসহ বিভিন্ন পুরস্কার ও সম্মাননা লাভ করেছেন।\n\n\n== আরও দেখুন ==\nইউনিভার্সিটি অব ইনফরমেশন টেকনোলজি অ্যান্ড সায়েন্সেস\n\n\n== তথ্যসূত্র =="}