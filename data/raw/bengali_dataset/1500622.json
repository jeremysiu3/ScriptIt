{"pageid": 1500622, "title": "ব্যাংক অব উগান্ডা", "url": "https://bn.wikipedia.org/wiki?curid=1500622", "content": "ব্যাংক অব উগান্ডা (সোয়াহিলি: Benki Kuu ya Uganda) হল উগান্ডার কেন্দ্রীয় ব্যাংক। ১৯৬৬ সালে উগান্ডার সংসদ 'ব্যাংক অব উগান্ডা' আইন প্রণয়ন করে দেশের কেন্দ্রীয় ব্যাংক হিসেবে এটি প্রতিষ্ঠা করে। ব্যাংকটি সম্পূর্ণভাবে সরকারের মালিকানাধীন, তবে এটি সরকারী কোন বিভাগ নয়।\n\n\n== ইতিহাস ==\nব্যাংকটি ১৯৬৬ সালের ১৫ আগস্ট প্রতিষ্ঠা লাভ করে। ব্যাংকটি বৈদেশিক বিনিময়ের ক্ষেত্রে ১৯৭৯ সালে দেশটির মুদ্রার মান ১ ডলার সমান ৭ উগান্ডীয় শিলিং নির্ধারণ করে। তখন দেশটিতে কফি, তুলা, চা ইত্যাদির উৎপাদন ও রপ্তানি অনেক বেশি ছিল। তাই মুদ্রা মান ধরে রাখা সম্ভব হয়েছে। ১৯৮৭ সালে মুদ্রা সংস্কারের সময় শিলিং পুনরায়  বিনিময় হার পুনরায় ১ ডলার সমান ৭ শিলিং নির্ধারণ করা হয়। যদিও এই সময়ে রপ্তানি সল্পতার কারণে এই সংস্কার খুব একটা কাজে আসেনি। ১৯৮৭ সালে আন্তর্জাতিক মুদ্রা তহবিল ব্যাংক অব উগান্ডার উন্নয়নে সহায়তা শুরু করে এবং ১৯৯৭ সালে কেন্দ্রীয় ব্যাংকের পুনঃপুঁজিকরণের প্রথম পর্যায় সম্পন্ন করে।\n২০১১ সালে মেক্সিকোর রিভেরা মায়ায় অনুষ্ঠিত এএফআই গ্লোবাল পলিসি ফোরামে মূল ১৭টি নিয়ন্ত্রক প্রতিষ্ঠানের মধ্যে একটি ছিল ব্যাংক অব উগান্ডা ছিল।\n২০১৯ সালের জুনে ব্যাংকের ৭ জন পরিচালককে তাদের নিজস্ব অর্থ বিল ছাপানোর অভিযোগে বরখাস্ত করা হয়েছিল।\n\n\n== সংগঠন ==\nব্যাংক অব উগান্ডার পরিচালনা পর্ষদ হল ব্যাংকের সর্বোচ্চ নীতি নির্ধারক সংস্থা। পর্ষদের সভাপতিত্ব করেন গভর্নর বা তার অনুপস্থিতিতে ডেপুটি গভর্নর।\nপর্ষদের দায়িত্ব ও ক্ষমতা ব্যাংক অব উগান্ডা আইন দ্বারা নির্দিষ্ট করা হয়েছে। এই আইনে পর্ষদকে ব্যাংকের সাধারণ ব্যবস্থাপনার দায়িত্ব প্রদান করা হয়েছে। পর্ষদ ব্যাংক সম্পর্কিত নীতি প্রণয়ন এবং সময়ে সময়ে প্রযোজ্য আনুষঙ্গিক নির্দেশনা প্রদান করে।\nউগান্ডার রাষ্ট্রপতি মন্ত্রিসভার পরামর্শে গভর্নর এবং ডেপুটি গভর্নর উভয়কেই পাঁচ বছরের নবায়নযোগ্য মেয়াদের জন্য নিয়োগ করেন। পর্ষদের অন্যান্য সদস্যরা (চারজনের কম নয় এবং ছয়জনের বেশি নয়) তিন বছরের পুনারয় নিয়োগযোগ্য মেয়াদের জন্য অর্থমন্ত্রীর দ্বারা নিযুক্ত হন। ট্রেজারি সচিব পদাধিকারবলে পর্ষদের একজন সদস্য।\n২০১৯ সালের জুন পর্যন্ত ব্যাংকটির কর্মীসংখা ছিল ১,০৬৬ জন। ব্যাংক অব উগান্ডা আর্থিক অন্তর্ভুক্তি জোটের সদস্য।\n২০০১ সাল থেকে ২০২২ সাল পর্যন্ত ব্যাংক অব উগান্ডার গভর্নর ছিলেন ইমানুয়েল তুমুসিইম-মুটেবাইল। বর্তমানে ব্যাংকটিতে কোন গভর্নর নাই। গভর্নরের অনুপস্থিতিতে ডেপুটি গভর্নর দায়িত্ব পালন করছে।\n\n\n== মুদ্রা কেন্দ্র ==\nকেন্দ্রীয় ব্যাংক দেশের বিভিন্ন স্থানে শাখা এবং মুদ্রা কেন্দ্র রক্ষণাবেক্ষণ করে। মুদ্রা কেন্দ্রগুলির উদ্দেশ্য হল আশেপাশের শহর এবং গ্রামে সরকারি এবং বেসরকারি আর্থিক প্রতিষ্ঠানসমুহে মুদ্রার সরবরাহ, সংরক্ষণ, প্রক্রিয়াকরণ এবং নিরীক্ষণ করা।\n\nআরুয়া শাখা- আরুয়া\nফোর্ট পোর্টাল শাখা - ফোর্ট পোর্টাল\nগুলু শাখা- গুলু\nজিনজা শাখা - জিনজা\nকবলে শাখা - কবলে \nকাম্পালা শাখা - কাম্পালা\nমাসাকা শাখা- মাসাকা\nএমবালে শাখা - এমবালে\nএমবারার শাখা - এমবারার\nলিরা কারেন্সি ট্রেনিং সেন্টার - লিরা\n\n\n== আরও দেখুন ==\n\nউগান্ডায় ব্যাংকের তালিকা\nউগান্ডীয় শিলিং\nকেন্দ্রীয় ব্যাংকের তালিকা\n\n\n== তথ্যসূত্র ==\n\n\n== বহিঃসংযোগ ==\nব্যাংক অব উগান্ডা ওয়েবসাইট\nউগান্ডার অর্থ মন্ত্রণালয়\nSWFI প্রোফাইল"}