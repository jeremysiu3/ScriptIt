{"pageid": 1135642, "title": "ইসলামে হাস্যরস", "url": "https://bn.wikipedia.org/wiki?curid=1135642", "content": "ইসলামে হাস্যরস বলতে বোঝায় কুরআন এবং ইসলামের নবী মুহাম্মাদ কর্তৃক নির্দেশিত হাস্যরস।\n\n\n== হাস্যরসের ইসলামিক উৎস ==\nকুরআন এবং হাদিস অনুসারে ইসলামে হাসি, কৌতুক এবং রসিকতার অনুমোদন দেওয়া হয়েছে।\nহাস্যরস ইসলামের আলোকে হতে হবে। কৌতুকে কারো নিন্দা করা যাবে না এবং অবশ্যই আদব (ইসলাম) (আচরণ) সীমার মধ্যে থাকতে হবে।\n\n\n=== হাদিস সমূহ ===\n১) মুহাম্মাদ মুচকি হাসতেন।\nনবী মুহাম্মাদের স্ত্রী আয়িশা বর্ণনা করেছেন:\n\n\"আমি রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে কোন দিন এরূপ মুখ খুলে হাসতে দেখিনি যাতে তাঁর আলজিভ্ দেখা যায়, বরং তিনি সর্বদাই মুচকি হাসতেন।\"\n২) মুহাম্মদ মুচকি হাসতেন এবং তার সঙ্গীরা হাসতেন।\n\nসিমাক ইবনু হার্‌ব (রহঃ) থেকে বর্ণিতঃ\nতিনি বলেন, আমি জাবির ইবনু সামুরাহ্‌-কে জিজ্ঞেস করলাম, আপনি কি (ফাজ্‌রের সলাতের পর) রসূলুল্লাহ (সাল্লাল্লাহু ‘আলাইহি ওয়া সাল্লাম) -এর সাথে বসতেন? জবাবে তিনি বললেনঃ হ্যাঁ, অনেক দিন বসেছি। রসূলুল্লাহ (সাল্লাল্লাহু ‘আলাইহি ওয়া সাল্লাম) মাসজিদের যে জায়গায় ফাজ্‌রের সলাত (অথবা বলেছেন ভোরের সলাত) আদায় করতেন সূর্য উদিত না হওয়া পর্যন্ত তিনি সেখানে থেকে উঠতেন না। সূর্য উদিত হওয়ার পর তিনি সেখান থেকে উঠতেন। লোকজন তখন জাহিলী যুগের ঘটনাবলী সম্পর্কে আলোচনা করত। এসব ঘটনা আলোচনা করতে গিয়ে লোকজন হাসত আর তা দেখে রসূলুল্লাহ (সাল্লাল্লাহু ‘আলাইহি ওয়া সাল্লাম) মুচকি হাসতেন।\n৩) আয়িশা থেকে বর্ণিত:\n\nরসূলুল্লাহ্ (সাল্লাল্লাহু ‘আলাইহি ওয়া সাল্লাম) তাঁর কন্যা ফাতিমাকে ডেকে চুপিসারে কিছু বললেন। তখন তিনি ক্রন্দন করলেন। পুনরায় চুপিসারে তিনি কিছু বললেন, তখন তিনি হেসে ফেললেন। ‘আয়িশা (রাঃ) বলেন, আমি ফাতিমাকে বললাম, রসূলুল্লাহ্ (সাল্লাল্লাহু ‘আলাইহি ওয়া সাল্লাম) তোমাকে চুপিচুপি কি বললেন যে, তুমি কান্নাকাটি করে ফেললে এবং এরপর কি বললেন যে, তুমি হেসে ফেললে? ফাতিমা বললেন, চুপিসারে তিনি আমাকে তাঁর মৃত্যু সংবাদ দিলেন, তাই আমি কান্নাকাটি করলাম। অতঃপর চুপিচুপি তিনি বললেন, তাঁর পরিবার-পরিজনদের মাঝে সর্বপ্রথম তাঁর পেছনে যাবে আমি, তাই হাসলাম।\n\n\n== তথ্যসূত্র =="}