{"pageid": 1042330, "title": "জামিয়া ফরিদিয়া", "url": "https://bn.wikipedia.org/wiki?curid=1042330", "content": "আল ফরিদিয়া বিশ্ববিদ্যালয় বা জামিয়া ফরিদিয়া (উর্দু: جامعه فریدیه‎‎) পাকিস্তানের রাজধানী ইসলামাবাদের ফয়সাল মসজিদের কাছে অবস্থিত একটি মাদ্রাসা। ২০২০ সাল অনুযায়ী এই মাদ্রাসায় ১,২০০ জন শিক্ষার্থী ও ৬০ জনের বেশি শিক্ষক রয়েছে।\n\n\n== ইতিহাস ==\n\n১৯৭৭ সালে মুহাম্মদ আবদুল্লাহ গাজী এই মাদ্রাসাটি প্রতিষ্ঠা করেন। তিনি ১৯৯৮ সালের অক্টোবরে, অজ্ঞাত বন্দুকধারী কর্তৃক গুপ্তহত্যার শিকার হওয়া অবধি এর আচার্য ছিলেন। এরপর আব্দুল আজিজ গাজী নতুন আচার্য হন এবং তার ছোট ভাই আব্দুল রশীদ গাজীকে উপাচার্য হিসেবে নিযুক্ত করেন। আব্দুল আজিজ গাজীর নেতৃত্বে মাদ্রাসাটিতে ইংরেজি, বিজ্ঞান, কম্পিউটার, কুরআন ও অন্যান্য বিষয়ের উপর ক্লাস শুরু হয়। বলা হয়, তিনি নিজেই ইতিহাস ও দর্শন বিষয় পড়িয়েছেন।\nবিশ্ববিদ্যালয়টিতে একটি প্রশস্ত লাইব্রেরি রয়েছে যেখানে বিজ্ঞান, ইতিহাস, শিক্ষা ও আরও অন্যান্য বিষয়ের উপর বই রয়েছে।\n\n\n== আরও দেখুন ==\nজামিয়া হাফসা\nজামিয়া উলুমুল ইসলামিয়া\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}