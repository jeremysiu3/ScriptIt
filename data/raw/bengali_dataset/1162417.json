{"pageid": 1162417, "title": "দাভিদ মুবেরি কার্লসন", "url": "https://bn.wikipedia.org/wiki?curid=1162417", "content": "ইয়েন্স দাভিদ ইওয়াকিম মুবেরি কার্লসন (সুইডীয়: David Moberg Karlsson; জন্ম: ২০ মার্চ ১৯৯৪; দাভিদ মুবেরি কার্লসন নামে সুপরিচিত) হলেন একজন সুয়েডীয় পেশাদার ফুটবল খেলোয়াড়। তিনি বর্তমানে জাপানের পেশাদার ফুটবল লিগের শীর্ষ স্তর জে১ লিগের ক্লাব উরাওয়া রেড ডায়মন্ডসের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\n২০০৯ সালে, কার্লসন সুইডেন অনূর্ধ্ব-১৭ দলের হয়ে সুইডেনের বয়সভিত্তিক পর্যায়ে অভিষেক করেছিলেন। প্রায় ৭ বছর যাবত সুইডেনের বয়সভিত্তিক দলের হয়ে খেলার পর, তিনি ২০১৭ সালে সুইডেনের হয়ে আন্তর্জাতিক পর্যায়ে অভিষেক করেছেন; সুইডেনের জার্সি গায়ে তিনি এপর্যন্ত ৩ ম্যাচে ১টি গোল করেছেন।\n\n\n== প্রারম্ভিক জীবন ==\nইয়েন্স দাভিদ ইওয়াকিম মুবেরি কার্লসন ১৯৯৪ সালের ২০শে মার্চ তারিখে সুইডেনের মারিয়েস্তাদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকার্লসন সুইডেন অনূর্ধ্ব-১৭, সুইডেন অনূর্ধ্ব-১৯ এবং সুইডেন অনূর্ধ্ব-২১ দলের হয়ে খেলার মাধ্যমে সুইডেনের প্রতিনিধিত্ব করেছেন। ২০০৯ সালে সুইডেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। সুইডেনের বয়সভিত্তিক দলের হয়ে তিনি প্রায় ৭ বছরে ২৩ ম্যাচে অংশগ্রহণ করে ৯টি গোল করেছেন।\n২০১৭ সালের ৮ই জানুয়ারি তারিখে, ২২ বছর, ৯ মাস ও ১৯ দিন বয়সে, বাম পায়ে ফুটবল খেলায় পারদর্শী কার্লসন কোত দিভোয়ারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সুইডেনের হয়ে অভিষেক করেছেন। উক্ত ম্যাচের ৬২তম মিনিটে আক্রমণভাগের খেলোয়াড় নিকলাস বার্ক্রুথের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৩ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি কোত দিভোয়ার ২–১ গোলের ব্যবধানে জয়লাভ করেছিল। সুইডেনের হয়ে অভিষেকের বছরে কার্লসন সর্বমোট ২ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ জুলাই ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nদাভিদ মুবেরি কার্লসন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দাভিদ মুবেরি কার্লসন  (ইংরেজি)  \nসকারবেসে দাভিদ মুবেরি কার্লসন (ইংরেজি) \nবিডিফুটবলে দাভিদ মুবেরি কার্লসন  (ইংরেজি)  \nইইউ-ফুটবলে দাভিদ মুবেরি কার্লসন (ইংরেজি) \nট্রান্সফারমার্কেটে দাভিদ মুবেরি কার্লসন (ইংরেজি) \nওয়ার্ল্ডফুটবল.নেটে দাভিদ মুবেরি কার্লসন (ইংরেজি) \nইএসপিএন এফসিতে দাভিদ মুবেরি কার্লসন (ইংরেজি) \nন্যাশনাল-ফুটবল-টিমস.কমে দাভিদ মুবেরি কার্লসন (ইংরেজি)"}