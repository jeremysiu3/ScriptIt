{"pageid": 1429550, "title": "ইসলামি বিশ্বের বিমারিস্তানগুলির তালিকা", "url": "https://bn.wikipedia.org/wiki?curid=1429550", "content": "বিমারিস্তান মূলত একটি ফার্সি শব্দ, যা দুটি শব্দ দিয়ে গঠিত; বিমার, যার অর্থ অসুস্থ বা পীড়িত ও স্তান, যার অর্থ স্থান, বাড়ি বা ঘর। সেই হিসেবে শব্দটির অর্থ হল \"অসুস্থদের আবাস\" বা হাসপাতাল। তারপরে শব্দটি ব্যবহারে সংক্ষিপ্ত হয়ে মারিস্তান হয়ে যায়; যেমন আল জাওহারী তার সিহাহ গ্রন্থে উল্লেখ করেন। উমাইয়া খলিফা আল ওয়ালিদ বিন আব্দুল-মালিককে প্রথম ব্যক্তি মনে করা হয়, যিনি মুসলমানদের ইতিহাসে ৭০৭ খ্রিস্টাব্দে দামেস্কে একটি বিমারিস্তান প্রতিষ্ঠা করেন, যেখানে বিনামূল্যেই চিকিৎসার ব্যবস্থা করা হয়েছিল; অসুস্থদের ভরণপোষণ দেওয়া হয়েছিল এবং তিনি কুষ্ঠরোগীদের কারারুদ্ধ করার নির্দেশও দিয়েছিলেন, যাতে তারা বাইরে গিয়ে সংক্রমণ না ছড়ায়। যখন হারুন আল-রশিদ খিলাফত গ্রহণ করেন, তখন তিনি বিন বখতিশুকে বাগদাদে বিমারিস্তান প্রতিষ্ঠার নির্দেশ দেন এবং মাসিহ আল-খুজি সেখানে কাজ করেন।\nএরপরে সমস্ত আরব এবং ইসলামি দেশে বিমারিস্তান প্রতিষ্ঠিত হতে থাকে এবং এভাবে তাদের সংখ্যা চারশ ছাড়িয়ে যায়। বলা হয় যে, পূর্বে সমরকন্দ এবং দিয়ার বাকির, পশ্চিমে গ্রানাডা, কর্ডোবা ও ফেজ পর্যন্ত সবত্র বিমারিস্তান গড়ে ওঠে। তাদের মধ্যে সবচেয়ে বিখ্যাত ছিল সিরিয়ার আল-নুরি বিমারস্তান, যা পূর্ব দামেস্কের মাঝখানে উমাইয়া মসজিদের দক্ষিণ-পশ্চিমে \"সিদি আমুদ\" পাড়ায় দর্জির বাজারের পশ্চিমে অবস্থিত। এছাড়াও কায়রোর আল-মানসুরি বিমারস্তানও অন্তত প্রসিদ্ধ একটি বিমারস্তান । এতে বেশ কিছু অতিরিক্ত সুবিধাও ছিল, যাতে সুলতান কর্তৃক প্রতিষ্ঠিত একটি মাদ্রাসা এবং একটি মাজার অন্তর্ভুক্ত ছিল এবং সেই ভবনটি আজও কায়রোর বাইন আল-কাসরাইন স্ট্রিটে বিদ্যমান।\n\n\n== তথ্যসূত্র =="}