{"pageid": 1520896, "title": "ফয়েজ আহমদ তৈয়্যব", "url": "https://bn.wikipedia.org/wiki?curid=1520896", "content": "ফয়েজ আহমদ তৈয়্যব একজন বাংলাদেশি লেখক, কলাম লেখক, প্রযুক্তি স্থপতি এবং বর্তমানে প্রতিমন্ত্রীর মর্যাদায় প্রধান উপদেষ্টার বিশেষ সহকারীর দায়িত্ব পালন করছেন। বর্তমানে তিনি ডাক, টেলিযোগাযোগ ও তথ্যপ্রযুক্তি মন্ত্রণালয়-এর দায়িত্বে রয়েছেন।\n\n\n== প্রারম্ভিক জীবন ==\nতৈয়্যব ১৯৮২ সালে কুমিল্লা জেলার লাকসাম উপজেলার খিলা ইউনিয়নের বান্দুয়াইন গ্রামে জন্মগ্রহণ করেন। ১৯৯৭ সালে তিনি আইডিয়াল স্কুল অ্যান্ড কলেজ থেকে মাধ্যমিক এবং ১৯৯৯ সালে ঢাকা কলেজ থেকে উচ্চমাধ্যমিক শিক্ষা সম্পন্ন করেন। এরপর তিনি বাংলাদেশ প্রকৌশল বিশ্ববিদ্যালয় থেকে ২০০৫ সালে ইলেকট্রিক্যাল ও ইলেকট্রনিক্স প্রকৌশলে স্নাতক ডিগ্রি অর্জন করেন। ২০০৭ সালে ঢাকা বিশ্ববিদ্যালয় থেকে এমবিএ সম্পন্ন করেন।\n\n\n== পেশাজীবন ==\nতিনি বিভিন্ন পদে এবং ভিন্ন ভিন্ন দায়িত্বে কাজ করেছেন। ৫ মার্চ ২০২৫ তারিখে প্রধান উপদেষ্টার বিশেষ সহকারী হিসেবে কাজ শুরুর আগে, তিনি তথ্য ও যোগাযোগ প্রযুক্তি বিভাগ-এর সমন্বয় ও সংস্কার শাখায় নীতিগত উপদেষ্টা হিসেবে দায়িত্ব পালন করেন। তিনি একজন লেখক ও কলাম লেখক এবং বর্তমানে তিনি ভোডাফোনজিগো-তে লিড টেকনোলজি আর্কিটেক্ট হিসেবে কাজ করছেন। তিনি একজন ব্লগার।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে Faiz Ahmad Taiyeb সম্পর্কিত মিডিয়া দেখুন।"}