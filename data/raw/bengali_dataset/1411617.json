{"pageid": 1411617, "title": "জগন্নাথ মন্দির, আহমেদাবাদ", "url": "https://bn.wikipedia.org/wiki?curid=1411617", "content": "জগন্নাথ মন্দির হল ভারতের গুজরাট রাজ্যের আহমেদাবাদে শহরে হিন্দু দেবতা জগন্নাথকে উৎসর্গিত একটি মন্দির । মন্দিরটি তার বার্ষিক রথ উৎসব, রথযাত্রার জন্য বিখ্যাত, যা পুরীর রথযাত্রার পরে তৃতীয় সবচেয়ে গুরুত্বপূর্ণ এবং বৃহত্তম। মন্দিরটি প্রতিদিন সকাল ৪:৩০ থেকে দুপুর ১:০০ এবং বিকাল ৩:০০ থেকে রাত ৯:০০ পর্যন্ত ভক্তদের জন্য উন্মুক্ত থাকে।\n\n\n== রথযাত্রা ==\nবার্ষিক রথযাত্রা উৎসব পুরীর রথযাত্রার দিন উদ্‌যাপিত হয়। ঐতিহ্য অনুযায়ী হাতিরা জগন্নাথ, তার ভাই বলভদ্র ও বোন সুভদ্রার প্রথম দর্শন পায় এবং শোভাযাত্রার নেতৃত্ব দেয়।  গুজরাটের মুখ্যমন্ত্রী 'পাহিন্দ বিধান' বা রথযাত্রার জন্য জগন্নাথের রথের পথের প্রতীকী পরিচ্ছন্নতা সম্পাদন করেন, তারপরে শোভাযাত্রা শুরু হয়।  রথযাত্রা যাত্রাপথে আহমেদাবাদ শহরের বিভিন্ন অংশে প্রায় ১৪-কিমি দূরত্ব অতিক্রম করে। রথের যাত্রা সরসপুরে থামে, যেখানে স্থানীয়রা ভগবান জগন্নাথের ভক্তদের সমগ্র দলকে 'মহাভোজ' প্রদান করে। এটি গুজরাট রাজ্যের 'লোকৎসব' বা সর্বজনীন উৎসব হিসেবে পালিত হয়। পুরী এবং কলকাতার রথযাত্রা উৎসব একই দিনে পালিত হওয়ার পর আহমেদাবাদ রথযাত্রা তৃতীয় বৃহত্তম রথযাত্রা উৎসব হিসেবে বিখ্যাত।\n\n\n== ১৯৬৯ সালের গুজরাট দাঙ্গার সময় মন্দিরে হামলা ==\n১৯৬৯ সালের ১৮ সেপ্টেম্বর জামালপুর এলাকায় একজন সুফি সাধকের (ভুখারি সাহেবের চিল্লা) সমাধিতে স্থানীয় উরস উৎসব উদযাপনের জন্য মুসলিম জনতা জড়ো হয়। পাশের জগন্নাথ মন্দিরের সাধুরা (হিন্দু পবিত্র পুরুষ) তাদের গরুগুলোকে ভিড়ের রাস্তা দিয়ে মন্দিরের প্রাঙ্গণে ফিরিয়ে আনার চেষ্টা করলে কয়েকজন মুসলিম নারী আহত হন। গরুগুলো এমন কিছু গাড়িরও ক্ষতি করেছে যেখানে মুসলমানরা পণ্য বিক্রি করছিল।  এর ফলে সহিংসতা ঘটে, কিছু মুসলিম যুবক সাধুদের আক্রমণ ও আহত করে এবং  মন্দিরের জানালা ক্ষতিগ্রস্ত করে। হিন্দু মন্দিরের মহন্ত (পুরোহিত) সেবাদাসজি একটি প্রতিবাদ অনশনে গিয়েছিলেন, যা এএম পীরজাদার নেতৃত্বে ১৫-সদস্যের একটি মুসলিম প্রতিনিধিদল তাঁর সাথে দেখা করে ক্ষমা চাওয়ার পর তিনি তা ত্যাগ করেন।\nপরবর্তীকালে, মন্দিরের কাছে একটি দরগা (সমাধি ঘর) কিছু হিন্দু দ্বারা ক্ষতিগ্রস্ত হয়। বিপুল সংখ্যক মুসলিম বিক্ষোভকারী এলাকায় জড়ো হয়। ১৯ সেপ্টেম্বর বিকেলে, ২৫০০-৩০০০ মুসলমানের একটি ভিড় আবার মন্দিরে আক্রমণ করে। এরপরে, গুজব ছড়িয়ে পড়ে এবং সহিংসতা বৃদ্ধি পায়, যার ফলে এলাকার আশেপাশের উপাসনালয়ে অগ্নিসংযোগ, হত্যা এবং হামলার ঘটনা ঘটে।\n\n\n== সংযুক্তি ==\nসড়কপথ - আহমেদাবাদ শহরটি গুজরাটের প্রতিটি বড় শহরের সাথে সড়কপথে সংযুক্ত। জগন্নাথ মন্দিরের জন্য প্রচুর প্রাইভেট এবং পাবলিক বাস চলাচল করে।\nআকাশপথ - আমেদাবাদ সারা বিশ্বের সমস্ত বড় শহরের সাথে বিমানপথে সংযুক্ত। আহমেদাবাদের সর্দার বল্লভভাই প্যাটেল আন্তর্জাতিক বিমানবন্দর সারা বিশ্ব থেকে ফ্লাইট গ্রহণ করে।\nরেলপথ - আহমেদাবাদ শহরটি গুজরাটের প্রধান শহরগুলির সাথে রেলওয়ে দ্বারা সংযুক্ত। আহমেদাবাদ রেলস্টেশন অনেক শহর থেকে ট্রেন পায়। আহমেদাবাদ থেকে জগন্নাথ মন্দিরে যাওয়ার ট্রেন রয়েছে। \n\n\n== আরও দেখুন ==\nস্বামীনারায়ণ মন্দির, আহমেদাবাদ\nজগন্নাথ মন্দির, পুরী\n\n\n== তথ্যসূত্র =="}