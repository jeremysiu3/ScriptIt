{"pageid": 1052787, "title": "ই-কমার্স অ্যাসোসিয়েশন অব বাংলাদেশ", "url": "https://bn.wikipedia.org/wiki?curid=1052787", "content": "ই-কমার্স অ্যাসোসিয়েশন অব বাংলাদেশ (সংক্ষেপে ই-ক্যাব) বাংলাদেশের ই-কমার্স খাতের সমস্যা নিরসন করার জন্য প্রতিষ্ঠিত একটি সংস্থা। ২০১৪ সালে ই-ক্যাব তাদের যাত্রা শুরু করে। সংস্থাটি পোস্ট অফিস এবং বাংলাদেশ সরকারের এটুআই কর্মসূচীর মাধ্যমে সারা দেশে ই-কমার্সের পণ্যকে পৌঁছাবার লক্ষ্যে কাজ করে।\n\n\n== ইতিহাস ==\nবাংলাদেশ ই-কমার্স খাতের উন্নয়ন, সমস্যা নিরসন ও এখাতের উদ্যোক্তাদের একত্র করণের লক্ষ্য নিয়ে ২০১৪ সালের ২৮ অক্টোবর রাজিব আহমেদ মাত্র ১০০ জন তরুণকে নিয়ে ই-কমার্স অ্যাসোসিয়েশন অব বাংলাদেশ নামে ফেসবুক গ্রুপ প্রতিষ্ঠা করেন। গ্রুপে ই-কমার্স খাতের বিভিন্ন দিক নিয়ে আলোচনা ও স্কাইপে অনলাইন আড্ডা দেওয়ার মাধ্যমে ই-কমার্স খাতের প্রচারণা ও এসোসিয়েশন প্রতিষ্ঠার দাবি জোরালো হয়। ২০১৪ সালের নভেম্বরে বাণিজ্য মন্ত্রণালয় থেকে দ্য ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রির অধীনে রেজিস্ট্রেশন পায় সংস্থাটি।\nপ্রতিষ্ঠাতা ও সভাপতি হয় রাজিব আহমেদ। প্রতিষ্ঠার দিন ঢাকা, চট্টগ্রাম এবং সিলেটের প্রায় ৭০টি প্রতিষ্ঠান ই-ক্যাবের সদস্য হয়েছে। বর্তমান সভাপতি শমী কায়সার।\n\n\n== কার্যক্রম ==\nই-কমার্স খাতের উদ্যোক্তাদের সংঙ্ঘবদ্ধ করার মাধ্যমে ভোক্তাদের আস্থা ও ভরসার জায়গা তৈরি করা। শিল্পের বিকাশ ঘটানো এবং দেশের প্রত্যন্ত গ্রামে ই-কমার্সের সুফল পৌছে দেওয়ার জন্য কাজ করে ই-ক্যাব। সরকারি-বেসরকারি সহযোগীতায় সংস্থাটি ই-কমার্স উদ্যোক্তাদের প্রয়োজনীয় প্রশিক্ষণ দিয়ে থাকে।\n\n\n== সদস্যপদ ==\nএমএলএম, রিক্রুটিং এজেন্সি বাদে সব ধরনের অনলাইন ব্যবসায়ীরা ই-ক্যাবের সদস্য হতে পারে। প্রতি অর্থবছরে নির্ধারিত ফি প্রদান সাপেক্ষে মেম্বারশিপ সচল রাখতে হয়। বর্তমানে সংস্থাটির সদস্য সংখ্যা ১ হাজার তিন’শ।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}