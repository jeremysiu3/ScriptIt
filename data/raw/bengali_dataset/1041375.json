{"pageid": 1041375, "title": "তপন ঘোষ", "url": "https://bn.wikipedia.org/wiki?curid=1041375", "content": "তপন ঘোষ (১১ মে ১৯৫৩ - ১২ জুলাই ২০২০) ভারতের পশ্চিমবঙ্গের একজন হিন্দু জাতীয়তাবাদী নেতা এবং হিন্দু সংহতির প্রতিষ্ঠাতা। শুরুতে তিনি আরএসএসের সদস্য  হিসেবে তার কর্মজীবন শুরু করেন, পরে তিনি হিন্দু সংহতি নামে একটি নিজস্ব সংগঠন গঠন করেন।\n\n\n== জীবনের প্রথমার্ধ ==\nতপন ঘোষ ১১ মে ১৯৫৩ সালে পশ্চিমবঙ্গের মুর্শিদাবাদের দক্ষিণখণ্ডে জন্মগ্রহণ করেন। তাঁর পিতার নাম শ্রী গঙ্গাধর ঘোষ এবং মাতার নাম শ্রীমতী অনিমা ঘোষ। তাঁরা দুই বোন এক ভাই।  তিনি কখনও বিয়ে করেনি।\n১৩ বছর বয়সে, তিনি আরএসএসের সাথে জড়িত হন। স্কুল শেষ করার পরে তিনি কলকাতা বিশ্ববিদ্যালয়ে পদার্থবিদ্যায় স্নাতক সম্পন্ন করেন। ছাত্রজীবনে তিনি অখিল ভারতীয় বিদ্যার্থী পরিষদের সদস্য হয়ে ছাত্র রাজনীতিতে প্রবেশ করেছিলেন। তিনি 'বুদ্ধ অমরনাথ যাত্রা'-র (রাজৌরী) একটি বিশাল প্রতিনিধি দলের নেতৃত্ব দিতেন।\nদিল্লী, কাশ্মীর, পশ্চিমবঙ্গ, ত্রিপুরা, আসামসহ ভারতের বিভিন্ন স্থানে তিনি আরএসএস প্রচারক হিসাবে ভ্রমণ করেছিলেন।\n\n\n== হিন্দু সংহতি গঠন ==\n\nআরএসএসের সদস্য হিসাবে তিন দশকেরও বেশি সময় দায়িত্ব পালন করার পরে, তিনি অনুভব করেছিলেন যে তাঁর লক্ষ্য পূরণের জন্য নতুন সংস্থা গঠনের সময় এসেছে।  তপন ঘোষ তাঁর অনুসারীদের নিয়ে ১৪ই ফেব্রুয়ারি ২০০৮ সালে হিন্দু সংহতি প্রতিষ্ঠা করেছিলেন। হিন্দু সংহতির প্রাথমিক কার্য অঞ্চল ছিল পূর্ব ভারত তথা পশ্চিমবঙ্গ, আসাম, ঝাড়খণ্ড ও ত্রিপুরা।\nতিনি এবং তার সংস্থা তার রাজ্যে ঘর ওয়াপসি কর্মসূচিতেও সক্রিয় ছিলেন এবং অন্যান্য কার্যকলাপের জন্যও তাকে গ্রেপ্তার করা হয়েছে।\n\n\n== বিদেশী আমন্ত্রণ ==\nব্রিটিশ সংসদ সদস্য বব ব্ল্যাকম্যান তাকে যুক্তরাজ্যে আমন্ত্রণ জানিয়েছিলেন। যেখানে ঘোষ ওয়েস্টমিনিস্টারে একটি সংসদ কমিটির কক্ষে বাঙালি হিন্দুদের দুর্দশা এবং উগ্র ইসলামের বিপদ সম্পর্কে ভাষণ দিয়েছিলেন।\nবিভিন্ন সংগঠনের আমন্ত্রণে (হিন্দু কংগ্রেস অব আমেরিকা, ইন্দো-মার্কিন বুদ্ধিজীবী ফোরাম এবং অন্যান্য) মার্কিন যুক্তরাষ্ট্র ও ইসরায়েলে গিয়ে বক্তৃতা এবং সাক্ষাৎকার দিয়েছিলেন।\n\n\n== মৃত্যু ==\n২০২০ সালের জুনের শেষের দিকে, তিনি কোভিড-১৯ দ্বারা সংক্রামিত হন । ২০২০ সালের ১২ জুলাই, হাসপাতালে ১৫ দিন অতিবাহিত করার পর ৬৭ বছর বয়সে মারা যান।\n\n\n== আরো দেখুন ==\nহিন্দু সংহতি\nপশ্চিমবঙ্গে হিন্দুধর্ম\n\n\n== তথ্যসূত্র ==\n\n\n== বহিঃসংযোগ ==\n\nতপন ঘোষ সংবাদপত্র ডিএনএ ভারত"}