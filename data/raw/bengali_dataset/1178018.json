{"pageid": 1178018, "title": "ব্যবসা প্রশাসন", "url": "https://bn.wikipedia.org/wiki?curid=1178018", "content": "ব্যবসা প্রশাসন বা ব্যবসা ব্যবস্থাপনা বলতে কোনও বাণিজ্যিক উদ্যোগ পরিচালনাকারী ব্যবস্থাকে বোঝায়, যার কাজ সংস্থার সম্পদ, সময় ও ব্যক্তিদের ব্যবস্থাপনা করা। এটিতে কোনও বাণিজ্যিক সংস্থার ব্যবসায়িক কর্মকাণ্ডের সমস্ত দিক তত্ত্বাবধান করার ব্যাপারটি অন্তর্ভুক্ত। ব্যবস্থাপনা ও নেতৃত্বের দৃষ্টিকোণ থেকে কার্যালয় ভবন প্রশাসন, অর্থশাস্ত্র, হিসাবরক্ষণ, অর্থসংস্থান, নকশা প্রণয়ন, মানব সম্পদ, নির্মাণ, গুণমানের নিশ্চয়তা, উপাত্ত বিশ্লেষণ, বিক্রয়, প্রকল্প ব্যবস্থাপনা, তথ্য প্রযুক্তি ব্যবস্থাপনা, গবেষণা ও উন্নয়ন, সরবরাহ শৃঙ্খল ব্যবস্থাপনা, পণ্য স্থানান্তর বিদ্যা, বিকল্প বিরোধ নিষ্পত্তি, ব্যবসা আইন এবং বিপণন ক্ষেত্রগুলি এর মধ্যে পড়ে। ব্যবসা প্রশাসনে পেশাদার ব্যক্তিরা ব্যবসা ও সংস্থা যেন কার্যকরীভাবে, দক্ষভাবে ও লাভজনকভাবে চলে সে ব্যাপারটি নিশ্চিত করার জন্য কাজ করেন। তাদের পরিমাণবাচক দক্ষতার পাশাপাশি \"কোমল দক্ষতা\" যেমন ধারণা জ্ঞাপন করা, প্রভাব খাটানো, ফিরতি মতামত (ফিডব্যাক) দেওয়া এবং কার্যকর ও তথ্যবহুল উপস্থাপন করার দক্ষতার অধিকারী হতে হয়। তারা প্রায়শই দলগতভাবে ও সহযোগিতামূলক প্রকল্পে কাজ করে থাকেন। একজন ব্যবসা প্রশাসক বা ব্যবস্থাপক কোম্পানির অভিমুখ এমনভাবে পরিচালনা করেন, যাতে সেটি অংশীজনদের লক্ষ্য ও অগ্রাধিকারের সাথে সমরেখ থাকে। কোনও ব্যবসার সাফল্য এর দৈনন্দিন কর্মকাণ্ডের উপর গভীরভাবে নির্ভর করে, তাই ব্যবসা প্রশাসক এগুলি যেন নির্ঝঞ্ঝাটে চলে, সে ব্যাপারটি দেখাশোনা করেন।\n\n\n== আরও দেখুন ==\nব্যবসা প্রশাসনের রূপরেখা\nব্যবসা অর্থশাস্ত্র\nব্যবসা তথ্যবিজ্ঞান\nব্যবসায় শিক্ষা\n\n\n== তথ্যসূত্র ==\n\nটেমপ্লেট:Management"}