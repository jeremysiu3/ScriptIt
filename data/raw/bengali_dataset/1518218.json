{"pageid": 1518218, "title": "মানসী পারেখ", "url": "https://bn.wikipedia.org/wiki?curid=1518218", "content": "মানসী পারেখ একজন ভারতীয় অভিনেত্রী, গায়িকা, প্রযোজক এবং বিনোদনমূলক বিষয়বস্ত নির্মাতা(কন্টেন্ট ক্রিয়েটর)। তিনি স্টার প্লাসের জিন্দেগি কা হর রঙ গুলাল ধারাবাহিকে মুখ্য চরিত্র গুলালের ভূমিকায় অভিনয়ের জন্য পরিচিত। তিনি সুমিত সম্ভাল লেগা শীর্ষক ধারাবাহিকে মায়া চরিত্রে অভিনয় করেছিলেন। ২০২৪ সালে কচ্ছ এক্সপ্রেস চলচ্চিত্রে মুঙ্গি চরিত্রে অভিনয়ের জন্য তিনি সেরা অভিনেত্রীর জাতীয় চলচ্চিত্র পুরস্কার জিতেছিলেন। \n\n\n== ব্যক্তিগত জীবন ==\nমানসী পারেখ একজন গুজরাটি যিনি মুম্বাইতে জন্মগ্রহণ করেচগেন এবং সেখানেই বড় হয়েছেন।  মুম্বাইতে জন্মগ্রহণ করা সত্ত্বেও, গুজরাটের সাথে তার একটি দৃঢ় সাংস্কৃতিক সংযোগ রয়েছে এবং তিনি প্রায়শই সেই রাজ্যে যান। তিনি সঙ্গীতের প্রতি অনুরাগ নিয়ে বড় হয়েছেন। তিনি পুরুষোত্তম উপাধ্যায়ের একজন ভক্ত।  তিনি সঙ্গীতশিল্পী পার্থিব গোহিলের সাথে বিবাহিত এবং তাদের একটি কন্যা সন্তান রয়েছে। \n\n\n== কর্মজীবন ==\nস্কুল জীবন থেকেই মানসী সঙ্গীত এবং অভিনয়ের প্রতি অনুরক্ত ছিল। তিনি স্কুলের অনুষ্ঠাঙ্গুলিতে সক্রিয়ভাবে অংশগ্রহণ করেছিলেন এবং ২০০৩ সালে চ্যানেল ভি -এর প্রতিযোগীতামূলক সংগীত অনুষ্ঠান পপ তারকা (২য় মৌসুম)-এর অংশ ছিলেন। সেখানে তিনি আয়ুষ্মান খুরানার সাথে ৮ জন আট জন চূড়ান্ত প্রতিযোগীদের একজন ছিলেন। ২০০৪ সালে কিতনি মাস্ত হ্যায় জিন্দেগি ধারাবাহিকে অভিনয়ে মাধ্যমে তিনি অভিনয় জগতে প্রবেশ করেন। ২০০৫ সালে স্টার ওয়ানের ধারাবাহিক ইন্ডিয়া কলিং -এ অভিনয়ের মাধ্যমে তিনি জনপ্রিয়তা অর্জন করেন। তিনি জি টিভির গানের রিয়েলিটি শো স্টার ইয়া রকস্টার -এর বিজয়ী হয়েছিলেন। মানসী স্টার প্লাসের ধারাবাহিকগুলাল -এ নামভূমিকায় অভিনয় করেছিলেন। নাইন এক্স টিভি চ্যানেলের রিমোট কন্ট্রোল এবং স্টার ওয়ানের লাফটার কে ফটকে ইত্যাদি বিনোদনমূলক অনুষ্ঠানেও তাকে দেখা গিয়েছিল। ২০১২ সালের এপ্রিল মাসে, তিনি অভিনেতা শিব পণ্ডিতের সাথে তামিল প্রেম বিষয়ক চলচ্চিত্র লীলাই -তে অভিনয় করেন।  মানসী  ইয়ে ক্যাসি লাইফ  চলচ্চিত্রে অভিনয়ের মাধ্যমে হিন্দি চলচ্চিত্র জগতে আত্মপ্রকাশ করেন। এই চলচ্চিত্রটি গোয়ার আইএফএফআই উৎসবে প্রদর্শিত হয়েছিল।\n২০১৯ সালে, তিনি গুজরাটি ওয়েব সিরিজ ডু নট ডিস্টার্ব -এর মাধ্যমে একজন প্রযোজক হিসেবে আত্মপ্রকাশ করেন।  ২০২০ সালে, তিনি গোলকেরি চলচ্চিত্রে অভিনয়ের মাধ্যমে গুজরাটি সিনেমায় আত্মপ্রকাশ করেন যা বাণিজ্যিকভাবে সফল হয়েছিল।  তিনি ২০২৪ সালে কচ্ছ এক্সপ্রেস ছবিতে মোঙ্গি চরিত্রে অভিনয়ের জন্য ৭০তম জাতীয় চলচ্চিত্র পুরস্কারে সেরা অভিনেত্রীর জাতীয় চলচ্চিত্র পুরস্কার জিতেছিলেন। এই সম্মান অর্জনকারী প্রথম গুজরাটি অভিনেত্রী ছিলেন।  পরবর্তীকালে তিনি ব্যাঙ্গাত্মক ভৌতিক ছবি ঝাঁকুড়ি (২০২৪) -তে অভিনয় করেছিলেন যা বাণিজ্যিকভাবে সফল হয়েছিল। \n\n\n== টেলিভিশন ==\n\n\n== চলচ্চিত্র ==\n\n\n=== স্বল্পদৈর্ঘ্য চলচ্চিত্র ===\n\n\n=== ওয়েব সিরিজ ===\n\n\n== থিয়েটার ==\n\n\n== হোম প্রোডাকশন ==\n\n\n== পুরস্কার ==\n\n\n== তথ্যসূত্র =="}