{"pageid": 1061327, "title": "মালাবো", "url": "https://bn.wikipedia.org/wiki?curid=1061327", "content": "মালোবো ( mə-LAH-boh, স্পেনীয় উচ্চারণ: [maˈlaβo]; প্রাক্তন সান্তা ইসাবেল) বিষুবীয় গিনির রাজধানী। এটি দেশটির বিওকো নর্তে প্রদেশেরও রাজধানী। শহরটি বিওকো দ্বীপের উত্তর উপকূলে অবস্থিত। ২০১৮ সালের হিসাব অনুযায়ী এখানে প্রায় ৩ লক্ষ লোকের বাস ছিল।\nস্পেনীয় ভাষা নগরীর সরকারী ভাষা। তবে বিওকো দ্বীপের সর্বত্র যোগাযোগের মাধ্যম হিসেবে বিষুবীয় গিনি পিজিন ভাষাটি ব্যাপক প্রচলিত।\nমালাবো বিষুবীয় গিনির প্রাচীনতম নগরী। মালাবোকে রাজধানী হিসেবে প্রতিস্থাপিত করার জন্য সিউদাদ দে লা পাস নামের একটি পরিকল্পিত নগরী নির্মাণ করা হচ্ছে। ২০১৭ সালে ফেব্রুয়ারি মাসে বিষুবীয় গিনির প্রশাসনিক প্রতিষ্ঠানগুলি সিউদাদ দে লা পাসে স্থানান্তরের প্রক্রিয়াটি শুরু করে। \n\n\n== তথ্যসূত্র =="}