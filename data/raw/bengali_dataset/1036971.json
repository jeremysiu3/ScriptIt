{"pageid": 1036971, "title": "রেবেকা জ্যারেট", "url": "https://bn.wikipedia.org/wiki?curid=1036971", "content": "রেবেকা জ্যারেট (১৮৪৬-১৯২৮)  ছিলেন একজন প্রাক্তন ইংরেজ যৌনকর্মী এবং যৌনকারবারি। তিনি সমাজ সংস্কারক ও সংবাদপত্র সম্পাদক উইলিয়াম টমাস স্টেডের সাথে ঊনবিংশ শতকের শেষের দিকে শিশু যৌনকর্মী ও শ্বেতাঙ্গ দাসত্বের বিরুদ্ধে লড়াই করেছিলেন।\n\n\n== জীবনী ==\nজ্যারেট তাঁর বাবা-মায়ের সাত সন্তানের মধ্যে সর্বকনিষ্ঠ ছিলেন। তাঁর বাবা পরিবার ত্যাগ করেছিলেন এবং তিনি তাঁর মদ্যপ মায়ের কাছে বড় হয়েছিলেন। তাঁর বয়স যখন ১২ বছর (তৎকালীন সম্মতির বয়স) ছিল তখন তার মা তাকে লন্ডনে পতিতাবৃত্তির কাজে যুক্ত করেছিলেন। শিশু পতিতাবৃত্তি সেই সময় খুবই সাধারণ বিষয় ছিল। অ্যান্টিবায়োটিকের আগের সময়ে কুমারী নারীরা একাজে বেশ উচ্চমূল্যের ছিল, কারণ তাদের ব্যবহার করলে যৌনবাহিত রোগের ঝুঁকি অনেক কমে যায়।\nতিনি পতিতাবৃত্তি করে নিজের খরচ চালাতেন এবং পরবর্তীতে তাঁর হয়ে কাজ করার জন্য মেয়ে ও নারী সংগ্রহের জন্য যৌনপল্লির পরিচারিকা হয়েছিলেন। তিনি বেশ কয়েকবার পতিতাবৃত্তির জগৎ ছেড়ে চলে যাওয়ার চেষ্টা করেছিলেন, কিন্তু যখন তিনি লন্ডনে থাকতেন তখন এই জীবনযাত্রায় ফিরে আসার জন্য তাঁকে প্রলোভিত করা হয়েছিল। ৩৬ বছর বয়সে মদ্যপ এবং গুরুতর অসুস্থ জ্যারেটকে লন্ডন স্যালভেশন আর্মির ফ্লোরেন্স বুথ কর্তৃক নিয়ে যাওয়া হয়েছিল। তখন তিনি একজন ভাল নারী হওয়ার এবং সত্যিকার অর্থে মদ থেকে দুরে থাকার জন্য প্রার্থনা করেছিলেন।\n\n\n== তথ্যসূত্র =="}