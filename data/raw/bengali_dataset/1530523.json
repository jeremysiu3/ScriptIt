{"pageid": 1530523, "title": "বোলে মসজিদ", "url": "https://bn.wikipedia.org/wiki?curid=1530523", "content": "বোলে মসজিদ ছিল ঘানার বোলে শহরের কেন্দ্রে অবস্থিত একটি মসজিদ। এটি পূর্বে উত্তর অঞ্চলের অন্তর্গত থাকলেও বর্তমানে সাভান্না অঞ্চলে অবস্থিত।\n\n\n== ধ্বংস ==\n২০২৩ সালের সেপ্টেম্বর মাসে টানা ভারী বর্ষণের ফলে মসজিদটি ধসে পড়ে। মসজিদটির কাঠামো এর আগে থেকেই উইপোকা সংক্রমণের শিকার ছিল। বছরের পর বছর অবহেলার কারণে এটি ধসে পড়েছে।\n\n\n== ইতিহাস ==\nমসজিদটি ১৭শ শতকে নির্মিত হয়েছে বলে দাবি করা হয়। কিছু ঐতিহাসিক তথ্য অনুসারে এটি ২০শ শতকের গোড়ার দিকে পুনর্নির্মাণ করা হয়েছিল। তবে মৌখিক ঐতিহ্য অনুসারে এটি ১৮শ শতকে নির্মিত হয়েছিল।\n১৬শ শতকের মাঝামাঝি সময়ে বর্তমান সাভান্না অঞ্চলে গোঁজা রাজ্য গঠিত হয়েছিল। এটি উত্তর ঘানার গ্রীষ্মমণ্ডলীয় বনভূমি পর্যন্ত বিস্তৃত ছিল। মৌখিক ইতিহাস অনুসারে এটি মান্ডিঙ্কা বিজেতাদের আগমনের সাথে সম্পর্কিত, যারা জেন্নে অঞ্চল থেকে স্বর্ণ বাণিজ্যের কারণে এখানে আসে এবং এটি নিয়ন্ত্রণে নেয়।\n\n\n== বৈশিষ্ট্য ==\nবোলে মসজিদটি সুদানি স্থাপত্য শৈলীতে তৈরি একটি কাদামাটির মসজিদ ছিল। এতে কাঠের খুঁটি এবং মাটির দেয়াল ব্যবহৃত হয়েছে। মসজিদের দেয়ালের পাশে কাঠের খুঁটিগুলো নির্মাণকাজ ও রক্ষণাবেক্ষণের জন্য ব্যবহৃত হত, তবে এগুলো কাঠামোগতভাবে সমর্থনের জন্য ছিল না। মসজিদটিতে ছোট ছোট টাওয়ার ছিল।\n\n\n== তথ্যসূত্র =="}