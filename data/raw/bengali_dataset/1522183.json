{"pageid": 1522183, "title": "সুজাতা মোহন (চিকিৎসক)", "url": "https://bn.wikipedia.org/wiki?curid=1522183", "content": "সুজাতা মোহন একজন ভারতীয় চক্ষু চিকিৎসক। তিনি চেন্নাইতে থাকেন এবং চেন্নাই অঞ্চলে বিনামূল্যে চক্ষু চিকিৎসা প্রদান করেন। তাঁর এই জনহিতকর কাজের জন্য তিনি নারী শক্তি পুরস্কারে ভূষিত হয়েছেন।\n\n\n== জীবন ==\nসুজাতা মোহন ভারতের চেন্নাইয়ের শঙ্কর নেত্রালয় নামক একটি চক্ষু হাসপাতালে পড়াশোনা করেছেন। সেখানে থাকাকালীন ১৯৮৬ সালে তাঁর ভবিষ্যৎ স্বামীর সাথে তাঁর পরিচয় হয়েছিল এবং এর পরের বছর তাঁরা বিয়ে করেন।\nতিনি রাজন আই কেয়ার হাসপাতালের নির্বাহী মেডিকেল ডিরেক্টর। হাসপাতালের একটি দাতব্য বিভাগ রয়েছে যার নাম চেন্নাই ভিশন চ্যারিটেবল ট্রাস্ট, যাদের লক্ষ্য দক্ষিণ ভারতে দৃষ্টিশক্তি উন্নত করতে পারে এমন অপারেশন সরবরাহ করা। ট্রাস্টটির মূল ঘাঁটি চেন্নাইতে। চেন্নাই সহ কাঞ্চিপুরম, তিরুভাল্লুর, তিরুভান্নামালাই, ভেলোর এবং ভিলুপুরমের  ১৫০ কিলোমিটার (৯৩ মাইল) দূরত্বের মধ্যে ট্রাস্টটি ৩,৫০০টি চোখের স্ক্রিনিং অপারেশন  করেছে। তারা দশ লক্ষ মানুষের চোখ পরীক্ষা করেছে এবং এর ফলে ১০০,০০০ এরও বেশি ছানি অপারেশন, ৭,০০০ কর্নিয়া প্রতিস্থাপন এবং ৩০০,০০০ জোড়া চশমা সরবরাহ করা হয়েছে। ছানি অপারেশনের মাধ্যমে রোগীর চোখের ভেতরে লেন্স স্থাপন করা হয় এবং এই পরিষেবা রোগীদের বিনামূল্যে প্রদান করা হয়েছে। এটি রোটারি ক্লাবের সহায়তায় অর্জন করা হয়েছে, তারা কর্নিয়াল চক্ষু প্রতিস্থাপনের জন্য এবং একটি ভ্যান গাড়ির জন্য অর্থায়ন করেছে, গাড়িটির মধ্যেই চোখের অপারেশন করা যাবে।\nসুজাতা মোহন ২০১৯ সালের ৮ই মার্চ, নারী শক্তি পুরস্কারে ভূষিত হন। ২০১৮ সালের এই পুরস্কারটি আন্তর্জাতিক নারী দিবসে ভারতের রাষ্ট্রপতি কর্তৃক রাষ্ট্রপতি ভবনে প্রদান করা হয়েছিল।\n\n\n== ব্যক্তিগত জীবন ==\n১৯৮৭ সালের ২৬শে জানুয়ারী তাঁদের বাবা-মায়েরা বিবাহের জন্য আলোচনায় বসেছিলেন। সম্মতির পর ১৯৮৭ সালের ১৯শে আগস্ট তাঁরা বিয়ে করেন। তাঁদের দুটি মেয়ে আছে।\n\n\n== তথ্যসূত্র =="}