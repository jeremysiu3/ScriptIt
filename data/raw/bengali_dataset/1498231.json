{"pageid": 1498231, "title": "মাদউ প্লাজা টাওয়ার", "url": "https://bn.wikipedia.org/wiki?curid=1498231", "content": "মাদউ প্লাজা টাওয়ার (ফরাসি: Tour Madou Plaza; ওলন্দাজ: Madou Plazatoren) একটি গগনচুম্বী ভবন যা ব্রাসেলস, বেলজিয়ামে অবস্থিত। এটি ১৯৬৫ সালে নির্মিত হয়, ২০০২ থেকে ২০০৬ সালের মধ্যে সংস্কার করা হয় এবং ইউরোপীয় কমিশন এর দখলে আসে। এটি স্মল রিং (ব্রাসেলসের অভ্যন্তরীণ রিং রোড)-এর উপর সেন্ট-জোস-টেন-নোড পৌর এলাকায় অবস্থিত। এটি কমিশনের ডিরেক্টরেট-জেনারেল ফর কমপিটিশন এর অফিস।\n\n\n== বিবরণ ==\nমাদউ প্লাজা টাওয়ারের ৩৩-তলা মূল কাঠামো এক মাসের একটু বেশি সময়ে নির্মিত হয় এবং এটি মেটলাইফ বিল্ডিং (নিউইয়র্ক সিটি)-এর একটি ছোট সংস্করণ হিসেবে বিবেচিত হয়েছে। ভবনের বেসমেন্টে একটি উচ্চ ভোল্টেজ ট্রান্সফরমার রয়েছে বিদ্যুৎ সরবরাহের জন্য রয়েছে। সংস্কারের সময় ১৩৬০ কিলোওয়াট জরুরি জেনারেটর যোগ করা হয়। দুটি লিফট পার্কিং গ্যারেজের সাথে সংযুক্ত।\n২০০২-২০০৬ সালের সংস্কারের সময়, ভবনটির উচ্চতা ১১২ মিটার (৩৬৭ ফুট) থেকে ১২০ মিটার (৩৯০ ফুট) এ বৃদ্ধি করা হয় এবং অফিসের স্থান ১০,০০০ মি২ (১,১০,০০০ ফু২) বৃদ্ধি করে ৪০,০০০ মি২ (৪,৩০,০০০ ফু২) করা হয়। এই সংস্কারের জন্য ভবনটির আকার পুনর্গঠন ও শক্তিশালীকরণ করা হয়। এই সংস্কার 'পুনর্নির্মিত অফিস ভবন' বিভাগে এমআইপিআইএম পুরস্কার ২০০৬ অর্জন করে।\n২০০২-২০০৬ সালের সংস্কারের সময়, ভবনটির উচ্চতা ১১২ মিটার (৩৬৭ ফুট) থেকে ১২০ মিটার (৩৯০ ফুট) এ বৃদ্ধি করা হয় এবং অফিসের স্থান ১০,০০০ মি২ (১,১০,০০০ ফু২) বৃদ্ধি করে ৪০,০০০ মি২ (৪,৩০,০০০ ফু২) করা হয়। এই সংস্কারের জন্য ভবনটির আকার পুনর্গঠন ও শক্তিশালীকরণ করা হয়। এই সংস্কার 'পুনর্নির্মিত অফিস ভবন' বিভাগে এমআইপিআইএম পুরস্কার ২০০৬ অর্জন করে।\n\n\n== ইউরোপীয় কমিশন ==\nইউরোপীয় কমিশন ১৩ মার্চ ২০০৬ তারিখে ভবনটি কিনে নেয় এবং ১৯ এপ্রিল এটি উদ্বোধন করে, যখন এর ১,৫০০ কর্মচারী সেখানে স্থানান্তরিত হয়। ২০০৭ সালের হিসাবে মাদউ প্লাজায় অবস্থিত ছিল যোগাযোগ বিষয়ক ডিরেক্টরেট-জেনারেল ভবন, তথ্যপ্রযুক্তি বিষয়ক ডিরেক্টরেট-জেনারেল ভবন, শিক্ষা ও সংস্কৃতি বিষয়ক ডিরেক্টরেট-জেনারেল ভবন এবং এক্সিকিউটিভ এজেন্সি ফর কমপিটিটিভনেস অ্যান্ড ইনোভেশন-এর ভবন। কর্মচারীরা পূর্বে অক্সা ভবনে রবার্ট শুমান গোলচত্বরের কাছে অবস্থান করতেন, যা পরবর্তীতে ভেঙে ফেলা হয়। ২০১২ সালের শেষের দিক থেকে এটি ডিরেক্টরেট-জেনারেল ফর কমপিটিশন এর অফিস হিসেবে ব্যবহৃত হচ্ছে।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে মাদউ প্লাজা টাওয়ার সম্পর্কিত মিডিয়া দেখুন।\nমাদউ প্লাজা, এম্পোরিস\nট্যুর মাদউ প্লাজা নিকোলাস জ্যানবার্গ এর: স্ট্রাকচার"}