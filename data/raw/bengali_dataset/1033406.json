{"pageid": 1033406, "title": "আলিজা ইকবাল হায়দার", "url": "https://bn.wikipedia.org/wiki?curid=1033406", "content": "আলিজা ইকবাল হায়দার হলেন একজন পাকিস্তানি রাজনীতিবিদ, যিনি ২০১৩ থেকে ২০১৫ সাল পর্যন্ত পাকিস্তানের জাতীয় পরিষদের সদস্য ছিলেন।\n\n\n== শৈশব ও শিক্ষাজীবন ==\nআলিজা ইকবাল হায়দার পাকিস্তানের সুপ্রিম কোর্টের সিনিয়র অ্যাডভোকেট, পাকিস্তানের মানবাধিকার কমিশনের সহ-সভাপতি এবং আইন, বিচার ও সংসদ বিষয়ক প্রাক্তন কেন্দ্রীয় মন্ত্রী ড. ইকবাল হায়দারের কন্যা। \nতিনি পেশায় একজন আইনজীবী এবং মানবাধিকারকর্মী।\n\n\n== রাজনৈতিক জীবন ==\n২০১৩ সালের পাকিস্তানের সাধারণ নির্বাচনে নারীদের জন্য সংরক্ষিত আসনে পাকিস্তান পিপলস পার্টির প্রার্থী হিসাবে তিনি পরোক্ষভাবে পাকিস্তানের জাতীয় পরিষদে নির্বাচিত হয়েছিলেন।\nতিনি পাকিস্তান পিপলস পার্টির সভাপতি বিলাওয়াল ভুট্টো জারদারির মুখপাত্র হিসাবে দায়িত্ব পালন করেছেন। \n২০১৫ সালের নভেম্বরে, তিনি ব্যক্তিগত কারণে তার জাতীয় সংসদ আসন থেকে পদত্যাগ করেছিলেন।\n\n\n== তথ্যসূত্র =="}