{"pageid": 1474595, "title": "কর্জে হাসানা", "url": "https://bn.wikipedia.org/wiki?curid=1474595", "content": "ক্বর্দহ্ আল-হাসানাহ্‌ বা কর্জে হাসানা (আরবি: قرض الحسن, অর্থাৎ উত্তম ঋণ বা কল্যাণমূলক ঋণ) হলো এক ধরনের ঋণ ব্যবস্থা, যেটি কোনো জামানত ছাড়াই প্রদান করা হয়। তবে কিছু ওলামা এটিকে সুদমুক্ত ঋণের একটি ধরন বলে মনে করেন (যা হস্তান্তরযোগ্য ও বাজারে বিনিময়যোগ্য সম্পত্তি হিসেবে বিবেচিত হয়) যা উদারতা (ইহসান) এর ভিত্তিতে ঋণদাতার দ্বারা ঋণগ্রহীতাকে প্রদান করা হয়। শরিয়তের দৃষ্টিকোণ থেকে, কর্জে হাসানা হলো একটি অ-বিনিময়মূলক চুক্তি, কারণ এটি শুধুমাত্র দান (তাবাররু’) এর উদ্দেশ্যে প্রদান করা হয়। সুতরাং, কর্জে হাসানা হলো একটি বিনামূল্যে ঋণ যা নির্দিষ্ট সময়ের জন্য প্রয়োজনীয় ব্যক্তিদের প্রদান করা হয়। সেই সময় শেষে, ঋণের মুখ্য মূল্য (আসল আল-ক্বর্দহ্) পরিশোধ করতে হবে। অন্য কথায়, শরিয়তে ঋণদাতার জন্য অতিরিক্ত কোনো শর্তারোপ নিষিদ্ধ করা হয়েছে, কারণ এটি রিবা (সুদ) হিসেবে গণ্য হয়, তা অতিরিক্তটি গুণগত বা পরিমাণগতভাবে হোক বা এটি একটি দৃশ্যমান বস্তু বা সুবিধা হোক। তবে, ঋণ পরিশোধের ক্ষেত্রে অতিরিক্ত কিছু প্রদান করা বৈধ, যদি সে অতিরিক্ত বিষয়টি স্পষ্টভাবে শর্তযুক্ত না হয় বা ঋণ চুক্তির মধ্যে পরোক্ষভাবে পূর্বনির্ধারিত না হয় (চুক্তি বা তাওয়াতু’ এর মাধ্যমে)।\n\n\n== ব্যুৎপত্তি ==\nক্বর্দহ্‌ (আরবি: قرض) শব্দের অর্থ ঋণ আর হাসানাহ্‌ (আরবি: احسان) শব্দের অর্থ হলো উত্তম বা কল্যাণময়। বাংলায় ক্বর্দহ্‌ আল-হাসানাহ্‌ শব্দটিকে সাধারণত উত্তম ঋণ হিসেবে অনুবাদ করা হয়।\n\n\n== উল্লেখ ==\nকর্জে হাসানা সম্পর্কে কুরআনে মোট ৬টি জায়গায় আলোচনা করা হয়েছে, যেখানে মূলত আল্লাহকে (অর্থাৎ আল্লাহর জন্য) উত্তম ঋণ প্রদানের জন্য নির্দেশ দেওয়া হয়েছে এবং ঋণদাতার সম্পদ বহুগুণে বৃদ্ধি করার আশ্বাস দেওয়া হয়েছে। সে আয়াতগুলো হলো: সূরা বাকারার আয়াত ২৪৫, সূরা মায়িদাহর আয়াত ১২, সূরা হাদিদের আয়াত ১১, সূরা হাদিদের আয়াত ১৮, সূরা তাগাবুনের আয়াত ১৭ এবং সূরা মুজাদালাহর আয়াত ১২। নিচে দুটি উদাহরণ দেওয়া হলো:\n\nকে আছে যে আল্লাহকে উত্তম ঋণ দেবে, যাতে আল্লাহ তা তাকে বহু গুণে বাড়িয়ে দেন? আল্লাহ (জীবিকা) সঙ্কুচিতও করেন এবং বর্ধিতও করেন; আর তোমরা তাঁর কাছেই ফিরে যাবে।নিশ্চয়ই দানশীল পুরুষ ও নারী এবং যারা আল্লাহকে উত্তম ঋণ দিয়েছে, তাদের জন্য তা বহুগুণে বাড়িয়ে দেওয়া হবে এবং তাদের জন্য রয়েছে সম্মানিত প্রতিদান।\n\n\n== তথ্যসূত্র =="}