{"pageid": 1434126, "title": "চয়নিকা শাহ", "url": "https://bn.wikipedia.org/wiki?curid=1434126", "content": "চয়নিকা শাহ একজন ক্যুইয়ার নারীবাদী, কর্মী, শিক্ষাবিদ, যিনি ১৯৭০ এর দশকের শেষের দিক থেকে ভারতে অনেক স্বায়ত্তশাসিত নারী অধিকার আন্দোলনের সাথে জড়িত। তিনি নারীবাদী বিজ্ঞান অধ্যয়নে তার কাজের জন্য সুপরিচিত। শাহ ছিলেন নারী নিপীড়নের বিরুদ্ধে ফোরাম, ফোরাম এগেইনস্ট সেক্স ডিটারমিনেশন অ্যাণ্ড সেক্স প্রিসলেকশন (এফএএসডিএসপি) নামক নারী সংগঠনের জোটের প্রথম দিকের সদস্যদের একজন।\n\n\n== প্রথম জীবন ==\nশাহ ১৯৭০ এর দশকে নাগপুরে (বর্তমানে মহারাষ্ট্রের একটি অংশ) বড় হয়েছিলেন। ১৯৭৭ সালে, তিনি পদার্থবিদ্যায় স্নাতকোত্তর ডিগ্রি অর্জনের জন্য আইআইটি-বোম্বেতে প্রবেশ করেন এবং ১৯৮৬ সালে পিএইচডি অর্জন করেন\nক্যাম্পাসকে একটি নিরাপদ ও ন্যায়সঙ্গত স্থান হিসেবে গড়ে তোলার জন্য শাহের নিরন্তর প্রচেষ্টা বজায় ছিল। শাহ, ক্যাম্পাসের অন্যান্য মহিলাদের সাথে, \"লেডিস হোস্টেল\" এর নাম পরিবর্তন করে \"হোস্টেল নম্বর ১০\" করার জন্য প্রচারণা চালান এবং আইআইটি-এর ইতিহাসে প্রথমবারের মতো খসড়া তৈরি করেন।\n\n\n== কাজ ==\n\n\n=== নারীবাদী বিজ্ঞান অধ্যয়ন ===\nতিনি ভারতে নারীবাদী বিজ্ঞান অধ্যয়নের পথপ্রদর্শকদের একজন। তিনি মুম্বাইয়ের কে জে সোমাইয়া কলেজ অফ সায়েন্স অ্যাণ্ড কমার্সে পদার্থবিজ্ঞানের প্রভাষক (বর্তমানে অবসরপ্রাপ্ত) ছিলেন। মুম্বাইয়ের টাটা ইনস্টিটিউট অফ সোশ্যাল সায়েন্সের অ্যাডভান্সড সেন্টার ফর উইমেনস স্টাডিজে, চয়নিকা সমাজবিজ্ঞানী গীতা চাড্ডার সাথে নারীবাদী বিজ্ঞান অধ্যয়নের উপর একটি কোর্স ডিজাইন করেছেন এবং সহ-শিক্ষা দিয়েছেন। তিনি মুম্বাইয়ের টাটা ইনস্টিটিউট অফ সোশ্যাল সায়েন্সে বিজ্ঞান শিক্ষার উপর একটি কোর্স ডিজাইন ও শেখান। বিভিন্ন আন্দোলনের সাথে যুক্ত হয়ে তিনি জনসংখ্যা নিয়ন্ত্রণ এবং প্রজনন, প্রযুক্তি, রাজনীতি, বিজ্ঞানের নারীবাদী অধ্যয়ন এবং যৌনতা এবং যৌন অধিকার নিয়ে প্রচারণা, গবেষণা, শিক্ষাদান এবং লিখেছেন।\n\n\n== তথ্যসূত্র =="}