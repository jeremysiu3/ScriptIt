{"pageid": 14851, "title": "পানছড়ি উপজেলা", "url": "https://bn.wikipedia.org/wiki?curid=14851", "content": "পানছড়ি উপজেলা বাংলাদেশের খাগড়াছড়ি পার্বত্য জেলার একটি প্রশাসনিক এলাকা।\n\n\n== অবস্থান ও আয়তন ==\nখাগড়াছড়ি পার্বত্য জেলার উত্তর সীমানায় চেঙ্গী নদীর তীরে পানছড়ি উপজেলার অবস্থান। ২৩৹ ১২’ থেকে ২৩৹ ২৮’ উত্তর অক্ষাংশ এবং ৯১৹ ৫০’ থেকে ৯২৹ ০০’ পূর্ব দ্রাঘিমাংশের মধ্যবর্তী স্থানে এ উপজেলাটি অবস্থিত। এ উপজেলার উত্তরে ভারতের ত্রিপুরা, দক্ষিণে খাগড়াছড়ি সদর উপজেলা, পূর্বে দীঘিনালা উপজেলা, পশ্চিমে মাটিরাঙ্গা উপজেলা।\n\n\n== ইতিহাস ==\nপানছড়ি-র রয়েছে সু-প্রাচীন ইতিহাস। মোঘল আমলেও পার্বত্য চট্টগ্রামে বসবাসের নিদর্শন  খুজে পাওয়া যায়। ১৯৭৬ সালের ১ লা অক্টোবর পানছড়ি থানা হিসেবে স্বীকৃতি লাভ করে। জন সাধারণের বিশ্বাস, পান পাতার নাম অনুসারে এই  নামকরণ হয়েছে।\n\n\n== প্রশাসনিক এলাকা ==\nপানছড়ি উপজেলায় বর্তমানে ৫টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম পানছড়ি থানার আওতাধীন।\n\nইউনিয়নসমূহ:\n১নং লোগাং\n২নং চেঙ্গী\n৩নং পানছড়ি\n৪নং লতিবান\n৫নং উল্টাছড়ি\n\n\n== জনসংখ্যার উপাত্ত ==\n২০২২ সালের পরিসংখ্যান অনুযায়ী পানছড়ি উপজেলা উপজেলার জনসংখ্যা ৬৮,৬৭৩ জন। এর মধ্যে পুরুষ ৩৪,২৭৮ জন এবং মহিলা ৩৪,৩৯৫ জন। মোট জনসংখ্যার ৩০.৭৮% মুসলিম, ২১.৪৬% হিন্দু, ৪৭.২৫% বৌদ্ধ এবং ০.৫০% খ্রিস্টান ও অন্যান্য ধর্মাবলম্বী রয়েছে।এ উপজেলায় প্রধানত বাঙালি, চাকমা বসববাস করে।\n\n\n== শিক্ষা ==\nকলেজ - ১ টি;\nমাধ্যমিক ও নিম্ন মাধ্যমিক বিদ্যালয় - ৮ টি;\nমাদ্রাসা - ২ টি।\nপ্রাথমিক বিদ্যালয় - ৭৯ টি ।\n\n\n== অর্থনীতি ==\nমূলপেশা - কৃষিকাজ, ব্যবসা, বনজসম্পদ আহরণ, পশুপালন, সরকারী-বেসরকারী চাকরি।\nহাট-বাজার\nপ্রধান বাজার - ২টি\n\n\n== যোগাযোগ ব্যবস্থা ==\nখাগড়াছড়ি জেলা সদর হতে ২৫ কি.মি. দূরে অবস্থিত এই উপজেলাটিতে বাস, সি এন জি অটোরিকশা, মাহিন্দ্রা, মটরসাইকেল যোগে যাতায়াত করা যায়। রাজধানী ঢাকা থেকে বাসে সরাসরি যাতায়াত করা যায়।\n\n\n== দর্শনীয় স্থান ==\nপানছড়ি শান্তিপুর অরণ্য কুটির\nরাবার ড্যাম।\nমায়াবিনী তৈসা লেক\nমায়া কানন\n\n\n== জনপ্রতিনিধি ==\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় পানছড়ি উপজেলা"}