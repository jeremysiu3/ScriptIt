{"pageid": 1194657, "title": "মোকাব্বির হোসেন", "url": "https://bn.wikipedia.org/wiki?curid=1194657", "content": "মোকাব্বির হোসেন (জন্ম: ১ জানুয়ারি ১৯৬৭) বাংলাদেশ সিভিল সার্ভিসের একজন কর্মকর্তা। তিনি ভূমি আপিল বোর্ডের চেয়ারম্যান ও স্বরাষ্ট্র মন্ত্রণালয়ের সুরক্ষা সেবা বিভাগের সচিব ছিলেন। বর্তমানে তিনি সিনিয়র সচিব পদমর্যাদায় বিজ্ঞান ও প্রযুক্তি মন্ত্রণালয়ে কর্মরত আছেন। এছাড়াও তিনি বাংলাদেশ জ্বালানি ও বিদ্যুৎ গবেষণা কাউন্সিলের চেয়ারম্যান হিসেবে দায়িত্ব পালন করেছেন।\n\n\n== জন্ম ==\nমোকাব্বির ১৯৬৭ খ্রিষ্টাব্দের ১ জানুয়ারি মৌলভীবাজার জেলার কুলাউড়া উপজেলায় জন্মগ্রহণ করেন।\n\n\n== কর্মজীবন ==\nমোকাব্বির হোসেন বিসিএস (প্রশাসন) ক্যাডারের দশম ব্যাচের কর্মকর্তা হিসেবে ১৯৯১ খ্রিষ্টাব্দে সরকারি চাকরিতে যোগদান করেন। তিনি প্রশাসনের বিভিন্ন স্তরে কাজ করেছেন। তিনি বাংলাদেশ সার্ভিসেস লিমিটেডের ব্যবস্থাপনা পরিচালক, বেসামরিক বিমান পরিবহন ও পর্যটন মন্ত্রণালয়ের অতিরিক্ত সচিব (বিমান ও সিএ) এবং বিমান বাংলাদেশ এয়ারলাইন্সের ব্যবস্থাপনা পরিচালক (এমডি) ও প্রধান নির্বাহী কর্মকর্তা (সিইও) হিসেবে দায়িত্ব পালন করেছেন। ২০২১ খ্রিষ্টাব্দের ২৩ ফেব্রুয়ারি তিনি সচিব পদে পদোন্নতি লাভ করেন। এরপর তিনি ভূমি আপিল বোর্ডের চেয়ারম্যান ও স্বরাষ্ট্র মন্ত্রণালয়ের সুরক্ষা সেবা বিভাগের সচিব পদে কর্মরত ছিলেন। তিনি ১২ জুলাই ২০২২ হতে ১৪ আগস্ট ২০২৪ পর্যন্ত বাংলাদেশ জ্বালানি ও বিদ্যুৎ গবেষণা কাউন্সিলের চেয়ারম্যান হিসেবে দায়িত্ব পালন করেন। এরপর তাকে ২০২৪ সালের ১৪ আগস্ট স্বরাষ্ট্র মন্ত্রণালয়ের জননিরাপত্তা বিভাগে বদলি করা হয়। তিনদিন পর ১৭ আগস্ট তাকে পুনরায় বদলি করে বিজ্ঞান ও প্রযুক্তি মন্ত্রণালয়ের সিনিয়র সচিব নিযুক্ত করা হয়।\n\n\n== তথ্যসূত্র =="}