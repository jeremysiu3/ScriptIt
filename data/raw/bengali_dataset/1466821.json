{"pageid": 1466821, "title": "কেভিন সেনোন", "url": "https://bn.wikipedia.org/wiki?curid=1466821", "content": "কেভিন আন্দ্রেস সেনোন (স্পেনীয়: Kevin Zenón; জন্ম: ৩০ জুলাই ২০০১; কেভিন সেনোন নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে আর্জেন্টিনীয় ক্লাব বোকা জুনিয়র্সের হয়ে মধ্যমাঠের খেলোয়াড় হিসেবে খেলেন। তিনি মূলত বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০২৪ সালে, সেনোন আর্জেন্টিনা অনূর্ধ্ব-২৩ দলের হয়ে আর্জেন্টিনার বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nকেভিন আন্দ্রেস সেনোন ২০০১ সালের ৩০শে জুলাই তারিখে আর্জেন্টিনার কোরিয়েন্তেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসেনোন আর্জেন্টিনা অনূর্ধ্ব-২৩ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০২৪ সালের ৮ই জুন তারিখে তিনি প্যারাগুয়ে অনূর্ধ্ব-২৩ দলের বিরুদ্ধে ম্যাচে আর্জেন্টিনা অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। সেনোন ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত আর্জেন্টিনা অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে কেভিন সেনোন  (ইংরেজি)  \nসকারবেসে \nবিডিফুটবলে \nট্রান্সফারমার্কেটে কেভিন সেনোন (ইংরেজি) \n\nইএসপিএন এফসিতে"}