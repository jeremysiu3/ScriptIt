{"pageid": 1347356, "title": "মুহাম্মদ আব্দুর রশীদ", "url": "https://bn.wikipedia.org/wiki?curid=1347356", "content": "মুহাম্মদ আব্দুর রশীদ একজন বাংলাদেশী ইসলামী চিন্তাবিদ। তিনি ঢাকা বিশ্ববিদ্যালয়ের ইসলামিক স্টাডিজ বিভাগের অধ্যাপক ও সাবেক চেয়ারম্যান এবং ইসলামি আরবি বিশ্ববিদ্যালয়ের তৃতীয় উপাচার্য।\n\n\n== শিক্ষাজীবন ==\nআব্দুর রশীদ ঢাকা বিশ্ববিদ্যালয়ের ইসলামিক স্টাডিজ বিভাগ থেকে ১৯৮৮ সালে স্নাতক ও ১৯৮৯ সালে স্নাতকোত্তর ডিগ্রি লাভ করেন। তিনি একই বিভাগ থেকে ২০০২ সালে পিএইচডি ডিগ্রি অর্জন করেন।\n\n\n== কর্মজীবন ==\nমুহাম্মদ আব্দুর রশীদ ১৯৯৫ সালে আবুজর গিফারী কলেজে প্রভাষক হিসেবে শিক্ষকতা জীবন শুরু করেন। তিনি ১৯৯৭ সালে ঢাকা বিশ্ববিদ্যালয়ের ইসলামিক স্টাডিজ বিভাগে প্রভাষক হিসেবে যোগ দেন। এরই ধারাবাহিকতায় তিনি ২০০০ সালে সহকারী অধ্যাপক, ২০০৩ সালে সহযোগী অধ্যাপক ও ২০০৬ সালে অধ্যাপক পদে উন্নীত হন।\nঅধ্যাপনার পাশাপাশি তিনি বিভিন্ন প্রশাসনিক দায়িত্ব পালন করেছেন। তিনি ইসলামিক স্টাডিজ বিভাগের চেয়ারম্যান, বাংলাদেশ মাদ্রাসা শিক্ষা বোর্ডের বোর্ড মেম্বার, নীলক্ষেত হাই স্কুলের পরিচালনা পরিষদের সভাপতি, ঢাবির কবি জসীম উদ্‌দীন হলের প্রভোস্ট ও ড. সিরাজুল হক গবেষণা কেন্দ্রের পরিচালকসহ বিভিন্ন দায়িত্ব পালন করেন। ২০২৩ সালের ৪ এপ্রিল তিনি ইসলামি আরবি বিশ্ববিদ্যালয়ের উপাচার্য হিসেবে নিয়োগ লাভ করেন এবং ৫ এপ্রিল অনুষ্ঠানিকভাবে বিশ্ববিদ্যালয়টির উপাচার্যের দায়িত্বভার গ্রহণ করেন। ২০২৪ সালের ১৫ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== তথ্যসূত্র ==\n\n\n== বহিঃসংযোগ =="}