{"pageid": 1462408, "title": "হৃদয়ম", "url": "https://bn.wikipedia.org/wiki?curid=1462408", "content": "হৃদয়ম (অনু. হৃদয়) বিনীত শ্রীনিবাসন দ্বারা রচিত এবং পরিচালিত, ২০২২ সালের ভারতীয় মালয়ালম ভাষার একটি প্রণয়ধর্মী নাট্য চলচ্চিত্র। ছবিটি মেরিল্যান্ড সিনেমাসের মাধ্যমে বিশাখ সুব্রহ্মণ্যম প্রযোজনা করেছিলেন এবং বিগ ব্যাং এন্টারটেইনমেন্টসের মাধ্যমে নোবেল বাবু থমাস সহ-প্রযোজনা করেছিলেন। ছবিটিতে প্রধান ভূমিকায় অভিনয় করেছেন প্রণব মোহনলাল, কল্যাণী প্রিয়দর্শন এবং দর্শনা রাজেন্দ্রন। চলচ্চিত্রটির গান ও আবহসঙ্গীত রচনা করেছেন হেশাম আব্দুল ওয়াহাব।\nহৃদয়ম চলচ্চিত্র প্রযোজনায় কেরালার প্রথম দিকের ফিল্ম স্টুডিওগুলোর মধ্যে একটি মেরিল্যান্ড স্টুডিওর প্রত্যাবর্তনকে চিহ্নিত করে। চলচ্চিত্রটি ভারতে একবার অপ্রচলিত অডিও ক্যাসেট এবং সীমিত সংস্করণ ভিনাইল রেকর্ডের পুনঃপ্রবর্তন করে। প্রিন্সিপাল ফটোগ্রাফি ২০২০ সালের ফেব্রুয়ারিতে শুরু হয়েছিল, ভারতে কোভিড-১৯ মহামারীর উত্থানের সাথে বিরতি নেওয়ার পরে, ২০২১ সালের মার্চ মাসে চিত্রগ্রহণ শেষ হয়েছিল। ছবিটি চেন্নাইয়ের কেসিজি কলেজ অফ টেকনোলজিতে শ্যুট করা হয়েছিল, যেখানে বিনীত, তার স্ত্রী দিব্যা এবং তার বন্ধু এবং অভিনেতা অজু ভার্গিস পড়াশোনা করেছেন এবং এবং পালঘাট, কোচি এবং অন্ধ্রপ্রদেশেও ছবিটির শুটিং হয়েছে।\nহৃদয়ম ২০২২ সালের ২১ জানুয়ারি বিশ্বব্যাপী প্রেক্ষাগৃহে মুক্তি পায়। ছবিটি সমালোচকদের কাছ থেকে সাধারণত ইতিবাচক পর্যালোচনা পেয়েছিল। চলচ্চিত্রটি বিশ্বব্যাপী ৫০ কোটি টাকার (৬.০ মিলিয়ন মার্কিন ডলার) বেশি আয় করে এবং সেই বছরের তৃতীয় সর্বোচ্চ আয়কারী মালায়ালাম চলচ্চিত্র হয়ে ওঠে। ছবিটি জনপ্রিয় আবেদন এবং নান্দনিক মান সহ সেরা চলচ্চিত্র সহ দুটি কেরল রাজ্য চলচ্চিত্র পুরস্কার জিতেছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে হৃদয়ম  (ইংরেজি)"}