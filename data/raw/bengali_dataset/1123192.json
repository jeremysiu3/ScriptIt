{"pageid": 1123192, "title": "ওয়ান্ডারফুল পার্লামেন্ট", "url": "https://bn.wikipedia.org/wiki?curid=1123192", "content": "দ্য ওয়ান্ডারফুল পার্লামেন্ট হলো ওয়েস্টমিনস্টার অ্যাবেতে ১৩৮৬ সালের অক্টোবর থেকে নভেম্বর পর্যন্ত চলাকালীন একটি ব্রিটিশ পার্লামেন্টের একটি অধিবেশন। মূলত রাজা দ্বিতীয় রিচার্ডের অর্থের প্রয়োজন মেটানোর জন্যই এই সভাটি ডাকা হয়েছিল কিন্তু এটি দ্রুত তার প্রশাসনের সংস্কারের জন্য মনোনিবেশে বাধ্য করেছিল। ফ্রান্সে যুদ্ধে তার ব্যর্থতা, নিজের রাজনৈতিক পছন্দের প্রতি অত্যধিক পৃষ্ঠপোষকতার প্রধান কারণে তিনি সেই সময়ে ধীরে ধীরে তার জনপ্রিয়তা হারাচ্ছিলেন। তদুপরি, একটি ইংল্যান্ডের মানুষের মধ্যে এই ভয়ও ছিল যে ফ্রান্স শীঘ্রই ইংল্যান্ড আক্রমণ করবে, কারণ একটি ফরাসি নৌবহর বছরের বেশিরভাগ সময় ধরে পার্শ্ববর্তী ফ্ল্যান্ডার্সে জড়ো হয়েছিল। রিচার্ডের বিরুদ্ধে জনগণের অসন্তোষ চরমে ওঠে যখন তিনি ফ্রান্সের বিরুদ্ধে আক্রমণ করার জন্য একটি সেনাবাহিনী গঠনের কথা বলে জন্য তৎকালীন সময়ে অভূতপূর্বভাবে অর্থে সাহায্যের অনুরোধ জানানা। রাজার অনুরোধকে মঞ্জুর করার পরিবর্তে, লর্ডস এবং কমন্সের হাউসগুলি তার এবং তার অজনদরদি চ্যান্সেলর, মাইকেল দে লা পোল, সাফোকের প্রথম আর্ল-এর বিরুদ্ধে একত্রিতভাবে সংগঠিত হয়েছিল। দে লা পোল রাজার প্রিয়পাত্র ছিল এবং অন্যায়ভাবে রাজার বিশালত্ব থেকে নিজের স্বার্থসিদ্ধি করেছে তাই রাজার ব্যর্থতার জন্য দায়ী মন্ত্রী আর্লকে দায়ী করে তার অপসরণের দাবি করেছিল পার্লামেন্ট।\nপ্রথমে, রাজা পার্লামেন্টে যোগ দিতে অস্বীকার করেন, তারপর অধিবেশন ভেঙে দেওয়ারও চেষ্টা করেছিলেন, কিন্তু ব্যর্থ হন। রিচার্ড এলথাম প্যালেসে তার সাথে আলোচনার জন্য কমন্সকে একটি প্রতিনিধি দল পাঠাতে অনুরোধ করেন; রাজার অতর্কিত আক্রমণের ভয়ে তারা একটি দলের পরিবর্তে দুইজন বিশিষ্ট সদস্যকে পাঠান। তাদের মধ্যে একজন হলেন ডিউক অফ গ্লুসেস্টার (রিচার্ডের কাকা) রিচার্ডকে জবানবন্দি দেওয়ার হুমকি দিয়েছিলেন রাজাকে ওয়েস্টমিনস্টারে ফিরে যাওয়ার এবং সংসদের সভায় অংশগ্রহণ করতে। তিনি জনবিরোধী দে লা পোলকে বরখাস্ত করতে বাধ্য হন এবং সংসদ দ্বারা নির্বাচিত উপদেষ্টাদের নিয়ে পার্লামেন্ট গঠিত হয়। রাজা তার নিজস্ব মন্ত্রী এবং উপদেষ্টাদের নিয়োগ করাকে তার ঈশ্বরপ্রদত্ত অধিকার বলে মনে করতেন, সেটি এই সভায় ভেস্তে যাওয়ায় তিনি অত্যন্ত ক্ষুব্ধ হয়েছিলেন; তিনি প্রায় সঙ্গে সঙ্গেই ওয়েস্টমিনস্টার ছেড়ে চলে যান। তিনি পরের বছরের বেশিরভাগ সময়গুলি বিভিন্ন অঞ্চলগুলিতে সমর্থন সংগ্রহ করতে কাজ লাগান। তার সংসদ-আরোপিত কাউন্সিলকে নাকচ করে এবং কীভাবে তার শাসনের সীমাবদ্ধতাগুলি বাতিল করে তার অধিকার পুনর্দখল করা যায়, সে সম্পর্কে আইনি পরামর্শ গ্রহণ করেছিলেন। এই সময়ে দে লা পোল রাজার অনুগ্রহে আাবার ফিরে আসে। যদিও রাজা ওয়ান্ডারফুল পার্লামেন্টে তার উপর আরোপিত বিধিনিষেধের বেশিরভাগই উল্টে দিতে সক্ষম হন। কিন্তু কয়েক বছরের মধ্যেই সংকট আবার দেখা দেয়, এমনকি যা ১৩৮৬ সালের চেয়েও খারাপ। রাজা এবং আভিজাত্যগোষ্ঠীর মধ্যে সশস্ত্র দ্বন্দ্ব শুরু হয়, অবশেষে দে লা পোলের নির্বাসন হয় এবং তার অনেক সমর্থককে মৃত্যুদণ্ড দেওয়া হয়।\n\n\n== তথ্যসূত্র =="}