{"pageid": 1403453, "title": "রাজু শ্রীবাস্তব", "url": "https://bn.wikipedia.org/wiki?curid=1403453", "content": "রাজু শ্রীবাস্তব (হিন্দি: राजू श्रीवास्तव; ২৫ ডিসেম্বর ১৯৬৩ - ২১ সেপ্টেম্বর ২০২২) ছিলেন একজন ভারতীয় কৌতুকাভিনেতা, অভিনেতা এবং রাজনীতিবিদ।\n\n\n== প্রারম্ভিক জীবন ==\nতিনি ১৯৬৩ সালের ২৫ ডিসেম্বর উত্তরপ্রদেশ রাজ্যের কানপুর শহরে একটি কায়স্থ পরিবারে জন্মগ্রহণ করেন। তার বাবা রমেশ শ্রীবাস্তব ছিলেন একজন কবি। শৈশবে শ্রীবাস্তব অমিতাভ বচ্চন সহ বিভিন্ন চলচ্চিত্র তারকাদের অনুকরণ করতে পছন্দ করতেন।\n\n\n== ব্যক্তিগত জীবন ==\nরাজু শ্রীবাস্তব ১৯৯৩ সালের ১ জুলাই লখনউয়ের শিখাকে বিয়ে করেন। এই দম্পতির দুইজন সন্তান রয়েছে, একজন ছেলে ও একজন মেয়ে।\n\n\n== কর্মজীবন ==\nহিন্দি চলচ্চিত্রে কাজ করার জন্য তিনি ১৯৮০-এর দশকে মুম্বইয়ে চলে আসেন। তিনি বাজীগর, বোম্বে টু গোয়া, আমদানি আঠান্নী খরচা রূপাইয়া সহ বিভিন্ন জনপ্রিয় চলচ্চিত্রে অভিনয় করেছেন। তিনি কমেডি শো দ্য গ্রেট ইন্ডিয়ান লাফটার চ্যালেঞ্জ-এ প্রতিদ্বন্দ্বিতা করেন এবং রানার আপ হন। দ্য গ্রেট ইন্ডিয়ান লাফটার চ্যালেঞ্জ-চ্যাম্পিয়ন্স এর স্পিন-অফ শো-তে তিনি \"দ্য কিং অফ কমেডি\" খেতাব জিতেছিলেন। তিনি অনেক স্ট্যান্ড আপ কমেডি লাইভ শো করেছেন।\n\n\n== রাজনৈতিক জীবন ==\nতিনি ২০১৪ সাল থেকে ভারতীয় জনতা পার্টি'র সদস্য ছিলেন।\n\n\n== মৃত্যু ==\n২০২২ সালের ২১ সেপ্টেম্বর তিনি মারা যান।\nতার মৃত্যুতে নরেন্দ্র মোদী, যোগী আদিত্যনাথ, রাজনাথ সিং, অমিত শাহ, অজয় দেবগন, অক্ষয় কুমার, অনিল কাপুর, বিবেক অগ্নিহোত্রী, রাজপাল যাদব সহ ভারতের শীর্ষস্থানীয় বিভিন্ন ব্যক্তি শোক প্রকাশ করেছেন।\n\n\n== অভিনীত চলচ্চিত্র ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রাজু শ্রীবাস্তব (ইংরেজি)"}