{"pageid": 1479133, "title": "মামদো ভূত", "url": "https://bn.wikipedia.org/wiki?curid=1479133", "content": "বাংলা সংস্কৃতিতে বা বাংলা লোকসাহিত্যে অন্যতম পরিচিত একটি ভূত হলো মামদো ভূত। মামদো হলো মুসলমান ভূত। তবে হিন্দু বিশ্বাস মতে, কোন মুসলিম ব্যক্তি যদি মারা যাওয়ার পর প্রেত লোকের বাসিন্দা হয়, তবে তাকে মামদো ভূত বলে।\n\n\n== বৈশিষ্ট্য ==\nমামদো ভূত হল পুরুষ লিঙ্গের ভূত। এদের থাকে লম্বা লম্বা হাত, কুলোর মতো কান, মুলোর মতো দাঁত। লম্বাটে মুখ। চেহারাও অদ্ভুত। এদের কোনও পা নেই, বাতাসে ভেসে বেড়ায়।  নীচের অংশটুকু সরু হয়ে গেছে। এদের কেউ কেউ মাথায় টুপিও পরে আবার কারো মুখে লম্বা লম্বা দাড়িও থাকে। আচমকা সামনে এসে দাঁত বের করে ভয় দেখাতে পারে। মানুষকে ভয় দেখিয়ে খুব আনন্দ পায় এই সব ভূত। মামদোরা ঘাড়ে চাপলে বলা হয় জিন ভর করেছে৷\n\n\n== বাসস্থান ==\nমামদো ভূতেরা সাধারনত কবরস্থান বা পুরাতন বাড়িসংলগ্ন বড় গাছ বা ফাকা বিলের মধ্যে বড় কোন গাছ বা পুরানো পরিত্যক্ত পাত কুয়ার আশেপাশে বসবাস করে এবং সেখান দিয়ে কেউ গেলে এরা তাদের বিভিন্ন ভাবে ভয় দেখায় বলে লোককথা প্রচলিত রয়েছে।\n\n\n== আরো দেখুন ==\nপেত্নী\nশাঁকচুন্নি\n\n\n== তথ্যসূত্র =="}