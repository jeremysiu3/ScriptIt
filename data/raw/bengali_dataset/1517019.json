{"pageid": 1517019, "title": "মুশুলী উচ্চ বিদ্যালয়", "url": "https://bn.wikipedia.org/wiki?curid=1517019", "content": "মুশুল্লী উচ্চ বিদ্যালয়\nবাংলাদেশের ময়মনসিংহ জেলার নান্দাইল উপজেলার মুশুলী গ্রামের একটি উচ্চ মাধ্যমিক বিদ্যালয়। এটি ১৯৪১ সালে প্রতিষ্ঠিত হয়েছিল।\n\n\n== বিদ্যালয়ের ইতিহাস ==\nপূর্ব বাংলা যখন শিক্ষার আলো হতে বঞ্চিত তখন ময়মনসিংহ জেলার নান্দাইল থানা সদর হতে ১২ কিঃমিঃ পূর্ব দক্ষিনে ময়মনসিংহ-কিশোরগঞ্জ-ঢাকা মহাসড়কের পার্শ্বে ইউনিয়ন-মুন্ডলী, মৌজা-মুণ্ডলী, গ্রাম-মুশুলী নামক স্থানে মুণ্ডলী গ্রামের বাবু ঈশ্বর চন্দ্র চক্রবর্তী, বাবু হরিশ চন্দ্র তর্কবাগীশ, বাবু কালীনাথ ধর রায় এবং এলাকার আরও কয়েকজন বিশিষ্ট শিক্ষানুরাগী লোকের সহযোগিতায় মুণ্ডলী গ্রামে ১৯০৩ খ্রিঃ এম.ই.স্কুল প্রতিষ্টিত হয়। প্রথম প্রধান শিক্ষক বাবু উমেশ চন্দ্র চক্রবর্তী এবং আরও ০৫ জন সহকারী শিক্ষক এর সমন্বয়ে স্কুলটি যাত্রা শুরু করে। তখন হিন্দু সম্প্রদায় ব্যতীত মুসলমান সম্প্রদায়ের মধ্যে ইংরেজী শিক্ষায় যথেষ্ট অনিহা ছিল। ক্রমে ক্রমে মুসলমান শিক্ষার্থীর সংখ্যা বৃদ্ধি পেতে থাকে। জানা যায় যে, জমিদার বাবু উপেন্দ্র নাথ রায়ের কাচারী ঘরের বারান্দায় স্থানিয় ছাত্র-ছাত্রীদের নিয়ে প্রথম স্কুলটি যাত্রা শুরু করে। বাবু সতীশ চন্দ্র দেব স্কুলটির প্রথম শিক্ষক ছিলেন। সতীশ চন্দ্র দেব মহামান্য রাষ্ট্রপতি বিচারপতি সাহাবুদ্দিন আহমেদ এর শিক্ষক ছিলেন। প্রথম ও দ্বিতীয় শ্রেণী খোলা হলে জমিদার বাবু উপেন্দ্র রায় তার পুকুর পাড়ের একটি দু'চালা ঘরে স্কুলটি স্থানান্তরিত করেন। এসময় স্কুলটির প্রধান শিক্ষক হিসেবে দায়িত্ব পালন করেন বাবু সতীশ চন্দ্র দেব। সহকারী শিক্ষক হিসেবে দায়িত্ব পালন করেন বাবু অক্ষয় কুমার দত্ত, মৌঃ মোঃ আব্বাস আলী, বাবু উপেন্দ্র চক্রবর্তী, বাবু প্রদোত্ত কুমার বিশ্বাস ও বাবু জেমিনি কান্ত আচাৰ্য্য। পর্যায়ক্রমে ১৯৪০ খ্রিঃ ডিসেম্বর মাসে বিজ্ঞপ্তির মাধ্যমে জানানো হয় যে, আগামী বৎসর ৭ম শ্রেণীতে ছাত্র-ছাত্রী ভর্তি করা হবে। ১৫ জানুয়ারী ১৯৪১ খ্রিঃ প্রথম ৭ম শ্রেণীতে ছাত্র ভর্তি শুরু হয় এবং ৩৯ জন ছাত্র প্রথম বছর সপ্তম শ্রেণীতে ভর্তি হয়। ১৯৪৩ খ্রিঃ বাবু গনেশ চন্দ্র চক্রবর্তী প্রধান শিক্ষকের দায়িত্ব গ্রহণ করেন এবং স্কুলটি নবম-দশম শ্রেণিতে উন্নিত করার অভিপ্রায় পোষন করেন। হাই স্কুলের প্রধান শিক্ষক হিসেবে বাবু প্রকাশ চন্দ্র চক্রবর্তী প্রধান শিক্ষকের দায়িত্ব গ্রহন করেন। অতঃপর তাহার আবেদনের প্রেক্ষিতে কলকাতা বিশ্ববিদ্যালয় ১৯৪৫ সালে হাই স্কুলে উন্নিত করে কলকাতা বিশ্ববিদ্যালয়ের অধীনে প্রথম অনুষ্ঠিত মেট্রিকুলেশন পরীক্ষায় ১২ জন পরীক্ষার্থী অংশগ্রহণ করেন। এই স্কুলে পাশের হার ৯০% হওয়ায় স্কুলের সুনাম চারদিকে ছড়িয়ে পড়ে। যার ফলে পার্শ্ববর্তী থানা সমূহ হতে ছাত্র-ছাত্রী ভর্তি হতে থাকে এবং স্কুলটি উত্তর উত্তর উন্নতির দিকে যেতে থাকে। তার অসুস্থ হওয়ার পর সহকারী প্রধান শিক্ষক মোমতাজ আলী সাহেব প্রধান শিক্ষকের দায়িত্ব গ্রহণ করেন। তার সময়ে স্কুলটি উন্নতির চরম শিখরে উপনিত হয়। মোমতাজ আলী সাহেব আশির দশকে স্কুলটিকে কলেজে উন্নিত করনের স্বপ্ন দেখেন এবং সহকর্মীদের এই স্বপ্ন দেখান ও বাস্তবায়নে সহযোগিতা চান। তিনি মুগুলী স্কুল এন্ড কলেজের স্বপ্নদ্রষ্টা। তিনি দেওয়ানজী বাজারটি বর্তমান মুণ্ডলী বাজারের স্থানে স্থানান্তরিত করেন। আজকের এই ঐতিহ্যবাহী প্রতিষ্ঠানটি তারই স্বপ্নের ফসল। ১৯৭৪ সালের ২০ অক্টোবর কিছু সংখ্যক বিপদগামী মানুষ এই প্রতিত যশা প্রধান শিক্ষক মোমতাজ আলী সাহেবকে প্রতিষ্ঠানের বাসভবনে গভীর রাতে নির্মমভাবে হত্যা করে। কিন্তু তাঁর কীর্তি আজও অমর হয়ে আছে এ মুণ্ডলীর মাটিতে। প্রতি বৎসর তার মৃত্যু বার্ষিকী যথাযোগ্য মর্যাদায় পালন করে মুশুলীর মানুষ। ১৯৯৪ সালের বাবু বিজন কুমার ব্রহ্ম প্রধান শিক্ষকের দায়িত্ব গ্রহণ করলে তিনি মোমতাজ উদ্দিন আলী সাহেবের স্বপ্নের মুণ্ডলী স্কুলকে কলেজে উন্নিত করার উদ্দ্যোগ নেন এবং ১৩/০৭/১৯৯৫ সালে ব্যবস্থাপনা কমিটির সভাপতি মোঃ আশরাফ উদ্দিন ভূইয়া সাহেবের আহবানে এলাকার শিক্ষানুরাগী ও সুধী জনের এক সভা অনুষ্টিত হয়। উক্ত সভায় সভাপতিত্ব করেন স্কুল ব্যবস্থাপনা কমিটির সভাপতি জনার আশরাফ উদ্দিন ভূইয়া। সভায় বক্তাগণ মুহলী উচ্চ বিদ্যালয়কে কলেজে উন্নিত করার পক্ষে জোরালো বজর রাখেন। কলেজে উন্নিত হওয়ার পর প্রধান শিক্ষক বাবু বিজন কুমার ব্রহ্মকে ভারপ্রাপ্ত অধ্যক্ষের দায়িত্ব দেওয়া হয়। প্রথমে ১৩৫ জন শিক্ষার্থী নিয়ে কলেজটি তার যাত্রা শুরু করে। ২০/০৭/১৯৯৫ খ্রিঃ তারিখে বিদ্যালয় ব্যবস্থাপনা কমিটির সভায় প্রতিষ্ঠানটি কলেজে উন্নিত হয়। ৩৫৯৪ নম্বর স্মারক মূলে মাধ্যমিক ও উচ্চ মাধ্যমিক শিক্ষা বোর্ড প্রথম একাডেমিক স্বীকৃতি প্রদান করে এবং ০১/০৫/২০০২ খ্রিঃ তারিখে কলেজটি এম.পি.ও ভুক্ত হয়। শুরু থেকে বিজ্ঞান, মানবিক এবং ব্যবসায় শিক্ষা শাখা নিয়ে প্রতিষ্ঠানটি তার যাত্রা আরম্ভ করে। ২০১৯ সালে কলেজটিকে ডিগ্রিতে রূপান্তর করার লক্ষ্যে মুসল্লী স্কুল এন্ড কলেজকে পৃথক করে দেওয়া হয় এতে করে মুশুলী উচ্চ বিদ্যালয় ও মুশুলী কলেজ দুটি স্বতন্ত্র প্রতিষ্ঠানের রূপ পায়। ২০২১ সালে মুশুলী কলেজকে ডিগ্রী উন্নীত করা হয়।বর্তমানে স্কুল সহ কলেজের শিক্ষার্থীর সংখ্যা প্রায় দেড় হাজার। শিক্ষক-কর্মচারীর সংখ্যা প্রায়। চল্লিশ জন। ভারপ্রাপ্ত অধ্যক্ষ বাবু বিজন কুমার ব্রহ্ম অবসরে যাওয়ার পর রাষ্ট্র বিজ্ঞানের অধ্যাপক মোঃ সেলিম ২০০১ হতে ২০০৪ সাল পর্যন্ত ভারপ্রাপ্ত অধ্যক্ষের দায়িত্ব পালন করেন। ২০০৫ সালের জানুয়ারী মাসে মোঃ মইনুল হুসেন আরজু সাহেব অধ্যক্ষ পদে যোগদান করেন।\nঐতিহ্যবাহী এই প্রতিষ্টানটিতে পড়ালেখা করে রাষ্ট্রের গুরুত্বপূর্ণ পদে দায়িত্ব পালন করে আসছেন তাঁরা হলেন-জনাব বিচারপতি সাহাবুদ্দিন আহম্মেদ সাবেক রাষ্ট্রপতি, জনাব ব্রিগ্রেডিয়ার জেনারেল এম. এ. মতিন সাবেক স্বরাষ্ট্র উপদেষ্টা, জনাব রফিক উদ্দিন ভূইয়া সাবেক এমপি, জনাব শহীদ আকন্দ সাবেক যুগ্ম সচিব ও কথাসাহিত্যিক, সাবেক যুগ্ম সচিব জনাব আব্দুল রাজ্জাক ভূইয়া, জনাব এড, কবির উদ্দিন ভূইয়া, সাবেক সভাপতি জেলা আইনজীবী সমিতি ময়মনসিংহ, জনাব মোঃ বজলুর রহমান, উপাধ্যক্ষ, ওয়ালীনেওয়াজ খান কলেজ সহ আরো অনেকেই।\n\n\n== সাবেক প্রধান শিক্ষক ==\nমুশুল্লী উচ্চ বিদ্যালয়ের প্রতিষ্ঠালগ্ন থেকে এ পর্যন্ত যারা এ শিক্ষা প্রতিষ্ঠানে প্রধান শিক্ষকের দায়িত্ব পালন করেছেন তারা হলেন-বাবু গণেশ চন্দ্র চক্রবর্তী; বাবু প্রকাশ চন্দ্র চক্রবর্তী, বাবু পূর্ণ চন্দ্র চক্রবর্তী, মোমতাজ আলী, নূর উদ্দিন আহম্মেদ, আব্দুল কদ্দুছ খান, ঈসরাইল খান, বাবু বিজন কুমার ব্রহ্ম, মোহাম্মদ সেলিম, মইনুল হুসেন আরজু।\n\n\n== মহান মুক্তিযুদ্ধে ভূমিকা ==\n\n\n== উল্লেখযোগ্য শিক্ষার্থী ==\nঐতিহ্যবাহী এই প্রতিষ্টানটিতে পড়ালেখা করে রাষ্ট্রের গুরুত্বপূর্ণ পদে দায়িত্ব পালন করে আসছেন তাঁরা হলেনঃ-\n\nশাহাবুদ্দিন আহমেদ বাংলাদেশের সাবেক রাষ্ট্রপতি,ও সাবেক প্রধান বিচারপতি ও তত্ত্বাবধায়ক সরকারের উপদেষ্টা।\nব্রিগ্রেডিয়ার জেনারেল মোহাম্মদ আবদুল মতিন, বীরপ্রতীক খেতাবপ্রাপ্ত মুক্তিযোদ্ধা ও সাবেক স্বরাষ্ট্র উপদেষ্টা।\nরফিক উদ্দীন ভূঁইয়া সাবেক এমপি,\nশহীদ আখন্দ সাবেক যুগ্ম সচিব ও কথাসাহিত্যিক ও অনুবাদক।\nআব্দুল রাজ্জাক ভূইয়া,সাবেক যুগ্ম সচিব।\nজনাব এডভোকেট, কবির উদ্দিন ভূইয়া,\nসাবেক সভাপতি জেলা আইনজীবী সমিতি ময়মনসিংহ।\n\nজনাব মোঃ বজলুর রহমান, উপাধ্যক্ষ, ওয়ালীনেওয়াজ খান কলেজ,সহ আরো অনেকেই।\n\n\n== ক্রীড়া ==\nঅত্র প্রতিষ্ঠানটি বিদ্যালয়ের জন্মলগ্ন থেকেই স্থানীয় এবং জাতীয় পর্যায়ে বিভিন্ন ক্রীড়া ও খেলাধুলায় বিশেষ সুনাম অর্জন করে আসছে। তাদের মধ্যে উল্লেখযোগ্য ক্রীড়াবিদ রয়েছে যারা জাতীয় পর্যায়ের অবদান রাখছে।\n\n\n== সাংস্কৃতিক ==\nসাংস্কৃতিক উন্নয়নে অত্র প্রতিষ্ঠানটি অত্যন্ত সুপরিচিত। স্থানীয় ও জাতীয় পর্যায়ে সাংস্কৃতিক কর্মকাণ্ডে অসংখ্যবার শ্রেষ্ঠত্বের সুনাম বয়ে এনেছে।\n\n\n== তথ্যসূত্র =="}