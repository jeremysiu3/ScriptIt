{"pageid": 1092548, "title": "রাইমার্স ক্লাব", "url": "https://bn.wikipedia.org/wiki?curid=1092548", "content": "রাইমার্স ক্লাব লন্ডন ভিত্তিক ব্রিটিশ কবিদের এক গোষ্ঠী, ১৮৯০ খ্রিস্টাব্দে ডব্লিউ বি ইয়েটস এবং  আর্নেস্ট রাইসের উদ্যোগে প্রতিষ্ঠিত হয়েছিল। মূলত এটি একটি ডাইনিং ক্লাব বা নৈশ ভোজনালয়ই ছিল। তবে ১৮৯২ খ্রিস্টাব্দ ১৮৯৪ খ্রিস্টাব্দ পর্যন্ত এখানে কবিতা নিয়েই চর্চা হত।  তাঁরা ফ্লিট স্ট্রিটের এক লন্ডন পাব -   ইয়ে ওল্ডে চশায়ার চিস এবং হোটেল  কাফে রয়ালের ডোমিনো রুমে মিলিত হতেন। \nযাঁরা অংশ নিতেন তাঁদের মধ্যে ছিলেন  -  আর্নেস্ট ডাউসন, লিওনেল জনসন, ফ্রান্সিস থম্পসন, রিচার্ড লে গ্যালিয়েন, জন গ্রে, জন ডেভিডসন, এডউইন জে এলিস, ভিক্টর প্লার, সেলউইন ইমেজ, লর্ড আলফ্রেড ডগলাস, আর্থার সিসিল হিলিয়ার, জন টডহান্টার, জিএ গ্রীন, আর্থার সিমন্স, আর্নেস্ট র্যাডফোর্ড এবং টমাস উইলিয়াম রোলস্টন। অস্কার ওয়াইল্ড ব্যক্তিগত বাড়িতে অনুষ্ঠিত কিছু সভায় অংশ নিয়েছিলেন। পুরো দলটির ব্যর্থতা ও অকাল মৃত্যুর জন্য প্রখ্যাত কবি ইয়েটস পরে এই কবিদের অনেককে দ্য ট্র্যাজিক জেনারেশন বলে উল্লেখ করেছিলেন।\nসামাজিক কার্যক্রমের সাথে রাইমার্স ক্লাব দুটি খণ্ডের কবিতা সংকলন প্রকাশ করেছিল। ১৮৯২ খ্রিস্টাব্দেদ্য বুক অফ দ্য রাইমার্স ক্লাব শীর্ষক প্রথম খণ্ড প্রকাশ করেন এলকিন ম্যাথিউস। দু বৎসর পর ১৮৯৪ খ্রিস্টাব্দে দ্বিতীয় বইটি এলকিন ম্যাথিউস এবং জন লেনের সম্মিলিত প্রচেষ্টায় প্রকাশিত হয়। বই দুইটি কপি ছিল যথাক্রমে ৪৫০ টি এবং ৬৫০ টি। যাঁদের রচনা স্থান পেয়েছিল, তারা হলেন - টি ডব্লিউ রোলস্টন, জন টডহান্টার, ডব্লিউবি ইয়েটস, রিচার্ড লে গ্যালিয়েন, লিওনেল জনসন, আর্থার সিসিল হিলিয়ার, আর্নেস্ট ডাউসন, ভিক্টর প্লার, আর্নেস্ট র্যাডফোর্ড, আর্থার সাইমনস, জিএ গ্রীন, এডউইন জে এলিস, এবং আর্নেস্ট রাইস ।\nক্লাবে দৃশ্যত কবিদের মধ্যে দুই  রকমের অস্তিত্ব ছিল - একরকমের কিছু কবি যারা সভায় কেবল অংশ নিয়েছেন, কিন্তু তাদের কোন রচনা প্রকাশিত হয় নি। আর অন্য দল, তাদের কবিতা সময়ে সভ্যদের মাঝে আলোচিত হত  বা বইতে প্রকাশ পেত। এটি কিন্তু নিশ্চিত ছিল যে, ক্লাবের সমস্ত সদস্যই পুরুষ ছিলেন। \n১৯০৭ খ্রিস্টাব্দে আর্থার রানসাম তাঁর বোহেমিয়া ইন লন্ডন বইতে মন্তব্য করেছিলেন যা কিনা এক কিংবদন্তিতে পরিণত হয়েছিল  সেটি হল - রাইমার্স ক্লাবে সদস্যরা মিলিত হতেন ট্যাঙ্কার্ড  থেকে পান করতে, পাইপের মাধ্যমে ধূমপান করতে এবং তাদের নিজের নিজের কবিতা আবৃত্তি করতে। \n\n\n== আরও পড়ুন ==\nনরম্যান আলফোর্ড (১৯৯৪) দ্য রাইমার্স ক্লাব: ট্র্যাজিক জেনারেশনের কবি, পালগ্র্যাভ ম্যাকমিলান [১]\nমারে পিটক (১৯৮৬) পতন এবং ইংরেজী ঐতিহ্য, অক্সফোর্ড রিসার্চ আর্কাইভ [২]\n\n\n== তথ্যসূত্র =="}