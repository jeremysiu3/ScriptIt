{"pageid": 1452459, "title": "কার্তিক মিয়াপ্পান", "url": "https://bn.wikipedia.org/wiki?curid=1452459", "content": "কার্তিক পলানিয়াপন মিয়াপ্পান (তামিল: கார்த்திக் மெய்யப்பன்; জন্ম ৮ অক্টোবর ২০০০) হলেন ভারতে জন্ম নেওয়া একজন আমিরাতি ক্রিকেটার। ডিসেম্বর ২০১৯ সালে, তাকে ২০১৯ সংযুক্ত আরব আমিরাত ত্রি-দেশীয় সিরিজের জন্য ওডিআই স্কোয়াডে অন্তর্ভুক্ত করা হয়েছিল। তিনি ৮ ডিসেম্বর ২০১৯ এ মার্কিন যুক্তরাষ্ট্রের বিপক্ষে সংযুক্ত আরব আমিরাতের হয়ে ওয়ানডে ক্রিকেটে অভিষেক করেছিলেন। পরে একই মাসে, ২০২০ অনূর্ধ্ব-১৯ ক্রিকেট বিশ্বকাপের সংযুক্ত আরব আমিরাতের স্কোয়াডে তাকে মনোনীত করা হয়েছিল।\n\n\n== ব্যক্তিগত জীবন ==\nময়াপ্পান ভারতের চেন্নাইতে জন্মগ্রহণ করেন। তিনি চেন্নাই, আবুধাবি এবং দুবাইয়ে বেড়ে ওঠেন। তার পরিবার ২০১২ সালে স্থায়ীভাবে দুবাইয়ে বসবাস শুরু করে। তিনি তার সংযুক্ত আরব আমিরাতের সতীর্থ আর্যন লাকরার সাথে জেবেল আলী শহরের দ্য উইনচেস্টার স্কুলে পড়াশোনা করেন।\n\n\n== ক্যারিয়ার ==\nমেইয়াপ্পান শ্রীলঙ্কাতে অনুষ্ঠিত ২০১৯ এসিসি অনূর্ধ্ব-১৯ এশিয়া কাপে সংযুক্ত আরব আমিরাত অনূর্ধ্ব-১৯ ক্রিকেট দলকে নেতৃত্ব দেন। তিনি বাংলাদেশে অনুষ্ঠিত ২০১৮ এসিসি অনূর্ধ্ব-১৯ এশিয়া কাপেও খেলেছেন।\nডিসেম্বর ২০১৯ সালে, তাকে ২০১৯ সংযুক্ত আরব আমিরাত ত্রিদেশীয় সিরিজের ওডিআই দলে অন্তর্ভুক্ত করা হয়। তিনি ৮ ডিসেম্বর ২০১৯ তারিখে যুক্তরাষ্ট্রের বিপক্ষে তার ওডিআই অভিষেক করেন। একই মাসে, তাকে ২০২০ অনূর্ধ্ব-১৯ ক্রিকেট বিশ্বকাপের জন্য সংযুক্ত আরব আমিরাতের দলে অন্তর্ভুক্ত করা হয়। ডিসেম্বর ২০২০ সালে, এমিরেটস ক্রিকেট বোর্ড তাকে এক বছরের আংশিক সময়ের চুক্তিতে অন্তর্ভুক্ত করে।\nঅক্টোবর ২০২১ সালে, তাকে ২০২১ সামার টি২০ ব্যাশ টুর্নামেন্টের জন্য সংযুক্ত আরব আমিরাতের আন্তর্জাতিক টি২০ দলে অন্তর্ভুক্ত করা হয়। তিনি ৮ অক্টোবর ২০২১ তারিখে আয়ারল্যান্ডের বিপক্ষে সংযুক্ত আরব আমিরাতের হয়ে নিজের আন্তর্জাতিক টি২০ অভিষেক করেন।\nতাকে অস্ট্রেলিয়াতে ২০২২ আইসিসি পুরুষদের টি২০ বিশ্বকাপের জন্য সংযুক্ত আরব আমিরাতের দলে অন্তর্ভুক্ত করা হয়। টুর্নামেন্টের গ্রুপ পর্বের দ্বিতীয় ম্যাচে শ্রীলঙ্কার বিপক্ষে, তিনি হ্যাট্রিক করে ভানুকা রাজাপক্ষ, চরিত আশালংকা এবং শ্রীলঙ্কার অধিনায়ক দাসুন শানাকাকে আউট করেন। এটি ছিল আন্তর্জাতিক টি২০তে সংযুক্ত আরব আমিরাতের প্রথম হ্যাট্রিক, টি২০ বিশ্বকাপের পঞ্চম হ্যাট্রিক এবং একটি আইসিসি সহযোগী সদস্য দেশের ক্রিকেটারের দ্বারা একটি আইসিসি পূর্ণ সদস্য দেশের বিপক্ষে নেওয়া প্রথম হ্যাট্রিক।\n\n\n== তথ্যসূত্র ==\n\n\n== বহিঃসংযোগ =="}