{"pageid": 1126877, "title": "ইউক্রেনের আঞ্চলিক প্রতিরক্ষার আন্তর্জাতিক বাহিনী", "url": "https://bn.wikipedia.org/wiki?curid=1126877", "content": "ইন্টারন্যাশনাল লিজিওন অফ টেরিটোরিয়াল ডিফেন্স অফ ইউক্রেন ( ইউক্রেনীয়: Інтернаціональний легіон територіальної оборони України, প্রতিবর্ণীকৃত: Internatsionalnyi lehion terytorialnoi oborony Ukrainy, রোমানীয়: Internatsionalnyi lehion terytorialnoi oborony Ukrainy) হল রাষ্ট্রপ্রধান ভলোদিমির জেলেনস্কির অনুরোধে ইউক্রেন সরকার দ্বারা তৈরি একটি স্বেচ্ছাসেবী বিদেশী সৈন্যের সামরিক ইউনিট যা ইউক্রেনে রাশিয়ার আগ্রাসন এর বিরুদ্ধে যুদ্ধ করার জন্য করা হয়েছিল। এটি ২০১৪ সাল থেকে গঠিত বেশ কয়েকটি ইউক্রেনীয় স্বেচ্ছাসেবক ব্যাটালিয়নের মধ্যে একটি। \n\n\n== ইতিহাস ==\nরাষ্ট্রপতি ভলোদিমির জেলেনস্কির নেতৃত্বে, ইউনিটটি ২০২২ সালের ইউক্রেনে রাশিয়ার আক্রমণের বিরুদ্ধে ইউক্রেনের প্রতিরক্ষা বাহিনীতে যোগ করার জন্য তৈরি করা হয়েছিল এবং এর গঠনটি ইউক্রেনের পররাষ্ট্রমন্ত্রী দিমিত্রো কুলেবা দ্বারা ২৭ ফেব্রুয়ারী ২০২২-এ একটি বিবৃতিতে স্থানীয় সময় প্রায় ১১ঃ০০টায় ঘোষণা করা হয়েছিল।  কুলেবা এছাড়াও এটিতে সাধারন ব্যক্তিদের যোগদানের আবেদন করার আমন্ত্রণ জানিয়ে টুইটারে প্রচার করে, এবং উক্তি করে যে \"আমরা একসাথে হিটলারকে পরাজিত করেছি, এবং আমরা পুতিনকেও পরাজিত করব।\" \n\n\n== আন্তর্জাতিক প্রতিক্রিয়া ==\n\n\n=== অস্ট্রেলিয়া ===\nঅস্ট্রেলিয়ার প্রধানমন্ত্রী স্কট মরিসন সাংবাদিকদের বলেছিলেন, “সমস্ত অস্ট্রেলিয়ানদের জন্য আমাদের পরামর্শ হল, ইউক্রেন ভ্রমণ করবেন না। . . . এই মুহুর্তে এই ধরনের কার্যকলাপ যে বৈধ্য তা অনুমান করে থাকলে আমার পরামর্শ হচ্ছে তার বিরুদ্ধে, ইউক্রেনের রাষ্ট্রপতি জেলেনস্কি যেসব ব্যবস্থা এবং শক্তি প্রয়োগ করছেন তার সাথে সম্পর্কিত অনিশ্চয়তার পরিপ্রেক্ষিতে।\" \n\n\n=== কানাডা ===\nপররাষ্ট্র বিষয়ক মন্ত্রী মেলানি জোলি বলেছেন যে এটি স্বতন্ত্র কানাডিয়ানদের উপর নির্ভর করে যে তারা রাশিয়ার আক্রমণের বিরুদ্ধে লড়াই করার জন্য ইউক্রেনের নতুন বিদেশী সেনাবাহিনীতে যোগ দিতে চায় কিনা: \"আমরা বুঝি পারি যে ইউক্রেনীয় বংশোদ্ভূত লোকেরা তাদের সঙ্গী ইউক্রেনীয়দের সমর্থন করতে চায় এবং তাদের মাতৃভূমিকে রক্ষা করার ইচ্ছাও রয়েছে এবং এক্ষেত্রে তাই এটি তাদের নিজস্ব সিদ্ধান্ত। . . আমাকে স্পষ্ট করে বলতে চায়: এই মুহূর্তে ইউক্রেনীয়দের যেকোন ধরনের সমর্থনের পক্ষে আমরা সবাই একান্ত সমর্থনকারী।\" \n\n\n=== ক্রোয়েশিয়া ===\n২৭শে ফেব্রুয়ারি, ক্রোয়েশিয়ার প্রধানমন্ত্রী আন্দ্রেজ প্লেনকোভিচ ইউক্রেনে ক্রোয়েশিয়ান স্বেচ্ছাসেবকদের সম্ভাব্য প্রস্থানের খবরের বিষয়ে মন্তব্য করেন, \"ইউক্রেনে প্রতিটি প্রস্থান একটি স্বতন্ত্র কাজ এবং তারাই ব্যক্তিগতভাবে এর দায়িত্ব নেয়\"।  ২০০ ক্রোয়েশীয় স্বেচ্ছাসেবক ইউক্রেনের সেনাবাহিনীতে যোগদান করেছে এমন অভিযোগের ভিত্তিতে মস্কোতে নিযুক্ত ক্রোয়েশিয়ান সামরিক দূত জেলজকো আকরাপকে ২রা ও ৩রা ফেব্রুয়ারি রাশিয়ার প্রতিরক্ষা মন্ত্রণালয়ে তলব করা হয়েছিল৷ দ্বিতীয় তলবের সময়, রাশিয়ান পক্ষ আকরাপের কাছে একটি প্রতিবাদ নোট হস্তান্তর করার চেষ্টা করেছিল কিন্তু তিনি তা নিতে অস্বীকার করেছিলেন। \n\n\n=== চেক প্রজাতন্ত্র ===\nচেক প্রজাতন্ত্রের নাগরিকদের বিদেশী স্বেচ্ছাসেবক হিসাবে অন্যান্য দেশের সশস্ত্র বাহিনীতে যোগদান করার অনুমতি দেওয়া হয় যদি তারা চেক প্রজাতন্ত্রের রাষ্ট্রপতি কর্তৃক অনুমোদন পায়। ২৮ শে ফেব্রুয়ারীতে, রাষ্ট্রপতি মিলোস জেমান সম্ভাব্য স্বেচ্ছাসেবকদের নতুন গঠিত ইউক্রেনীয় সৈন্যবাহিনীতে যোগদানের অনুমতি দেওয়ার সপক্ষে থাকার কথা বলেছিলেন।  প্রতিরক্ষা মন্ত্রণালয় ইতোমধ্যে প্রথম আবেদনকারীদের দাখিল করেছে।  ৩ রা মার্চ, বৈঠকের পর, চেক প্রধানমন্ত্রী পেত্র ফিয়ালা এবং রাষ্ট্রপতি মিলোস জেমান যারা আনুষ্ঠানিক অনুমোদন ছাড়াই ইউক্রেনের প্রতিরক্ষা বাহিনীতে যোগদান করবে এমন সমস্ত চেক স্বেচ্ছাসেবকদের জন্য দায়মুক্তির ঘোষণা দেন। \n\n\n=== ডেনমার্ক ===\n২৭ শে ফেব্রুয়ারী, ২০২২ রবিবার ডেনমার্কের প্রধানমন্ত্রীর বিবৃতিতেই ইঙ্গিত দেওয়া হয়েছিল যে প্রথম নজরে, তিনি বিশ্বাস করেননি যে ডেনসদের পক্ষে এই সংঘাতে অংশ নেওয়া অবৈধ হতে পারে। \n\n\n=== জার্মানি ===\n2রা মার্চ, স্বরাষ্ট্র মন্ত্রী ন্যান্সি ফেজার এবং বিচার মন্ত্রী মার্কো বুশম্যান ঘোষণা করেছিলেন যে ফেডারেল সরকার নিজেদের নাগরিকদের যুদ্ধে লড়াই করার জন্য ইউক্রেনে যেতে বাধা দেবে না। এছাড়াও এসব ব্যক্তিরা ফৌজদারি বিচারের মুখোমুখি হবে না। এটি ইউক্রেনীয় এবং রাশিয়ান উভয়ের জন্য সম্ভাব্য মিশনের ক্ষেত্রে প্রযোজ্য। \n\n\n=== জাপান ===\n১লা মার্চ, পররাষ্ট্রমন্ত্রী ইয়োশিমাসা হায়াশি বলেছিলেন যে, \"আমি অবগত যে জাপানের ইউক্রেনের দূতাবাস এই ধরনের (স্বেচ্ছাসেবক সৈন্যদের) আহবান জানাচ্ছে, তবে আমি চাই আপনি আপনার উদ্দেশ্য নির্বিশেষে ইউক্রেনে ভ্রমণ থেকে বিরত থাকুন।\" \n\n\n=== লাটভিয়া ===\nলাটভিয়ার সাইমা সর্বসম্মতিক্রমে লাটভিয়ান স্বেচ্ছাসেবকদের জন্য যারা ইউক্রেনীয় সামরিক বাহিনীর সাথে লড়াইয়ে যোগ দিতে চায় তাদের জন্য বিচার থেকে দায়মুক্তির অনুমোদন করেছে।  \n\n\n=== নেদারল্যান্ডস ===\n২৮শে ফেব্রুয়ারী প্রতিরক্ষা মন্ত্রী, কাজসা ওলংগ্রেন ঘোষণা করেন যে, আন্তর্জাতিক বিদেশী সৈন্যবাহিনীতে যোগদান করা বৈধ। তার বক্তব্যের সমর্থনে তিনি বলেন; \"যদি কোন সেনাবাহিনী নেদারল্যান্ডসের সাথে যুদ্ধে লিপ্ত হয় কেবল তবেই বিদেশী সেনাবাহিনীতে যোগ দেওয়া বেআইনি হবে।\" \n\n\n=== সেনেগাল ===\n৩রা মার্চ, সেনেগালের পররাষ্ট্র মন্ত্রণালয় সেনেগালের আইনের অধীনে স্বেচ্ছাসেবকদের বেআইনি বলে দেশটির ইউক্রেনীয় দূতাবাসের দেওয়া একটি সোশ্যাল মিডিয়া পোস্টের নিন্দা করেছিল। সেনেগালে ইউক্রেনের রাষ্ট্রদূতকে তলব করে সেই পোস্টটি নামিয়ে ফেলতে বলেছিলেন। \n\n\n=== সিঙ্গাপুর ===\nসিঙ্গাপুরের পররাষ্ট্র মন্ত্রী ভিভিয়ান বালাকৃষ্ণান, ২২শে ফেব্রুয়ারি সংসদের অধিবেশন চলাকালে বলেছিলেন যে সিঙ্গাপুরবাসীদের শুধুমাত্র সিঙ্গাপুরের জাতীয় নিরাপত্তা স্বার্থের জন্য লড়াই করা উচিত এবং অন্য জায়গায় মহৎ কারণেও উদ্দেশ্যেও লড়াই করা উচিত না। \n\n\n=== দক্ষিণ কোরিয়া ===\nদক্ষিণ কোরিয়ার সরকার আইন মন্ত্রণালয় এবং জাতীয় প্রতিরক্ষা উভয় মন্ত্রনণালয় দ্বারাই একটি অস্পষ্ট অবস্থান গ্রহণ করে দক্ষিণ কোরিয়ার নাগরিকরা ইউক্রেনের যুদ্ধে স্বেচ্ছায় যোগ দিতে পারে কিনা সে সম্পর্কে বলেছে যে, \"특별히 언급할 건 없다\" অর্থাৎ \"আমাদের বিশেষভাবে মন্তব্য করার কিছু নেই\" . \n\n\n=== তাইওয়ান ===\nতাইওয়ানের পররাষ্ট্র মন্ত্রণালয় ইউক্রেনের যুদ্ধে আন্তর্জাতিক সৈন্য বাহিনীতে যোগ দিতে চায় এমন কোনো তাইওয়ানের নাগরিক সম্পর্কে একটি প্রশ্নের জবাবে একটি সংবাদ সম্মেলনে বলেন, \"সেখানকার পরিস্থিতির ক্রমাগত অবনতি কারণে সরকারের সামঞ্জস্যপূর্ণ অবস্থান হল সকল তাইওয়ানের নাগরিকদের ইউক্রেনে ভ্রমণ এড়িয়ে চলতে আহ্বান জানানো।\"  \"সরকার তার নাগরিকদের অনুভূতি সম্পূর্ণরূপে বোঝে যারা ন্যায়পরায়ণতার পক্ষে দাঁড়াতে চায় এবং ইউক্রেনের প্রতি তাদের সমর্থন দিতে চায়। যদিও, তার জনগণের নিরাপত্তা রক্ষা এবং যুদ্ধের ঝুঁকির দৃষ্টিকোণ থেকে, সরকার তার নাগরিকদের সেখানে যাওয়া এড়াতে পরামর্শ দিচ্ছে।\" এবং পুনর্ব্যক্ত করে যে \"ইউক্রেনের বিরুদ্ধে রাশিয়ার সামরিক আগ্রাসন বন্ধ করার আহ্বান জানিয়ে আন্তর্জাতিক সম্প্রদায়ের সাথে রাশিয়ার উপর আরোপিত অর্থনৈতিক নিষেধাজ্ঞায় তাইওয়ানও অংশগ্রহণ করবে\"  \n\n\n=== United Kingdom ===\nযুক্তরাজ্যের পররাষ্ট্র সচিব লিজ ট্রাস বলেছেন যে, \"ইউক্রেনের জনগণ স্বাধীনতা ও গণতন্ত্রের জন্য লড়াই করছে, তারা শুধু ইউক্রেনের জন্য নয়, বরং পুরো ইউরোপের জন্যও লড়ছে, কারণ এটাই প্রেসিডেন্ট [ভ্লাদিমির] পুতিনকে চ্যালেঞ্জ ছুড়ে দিয়েছেন। এবং অবশ্যই, যদি জনগন যদি সেই সংগ্রামকে সমর্থন করতে চায়, তবে আমি তাদের এক্ষেত্রে সমর্থন করব।\"  যদিও, বরিস জনসনের কার্যালয় ট্রাসের বিবৃতিকে সমর্থন করেনি যা পররাষ্ট্র সচিবের ওয়েবসাইটের এই ভাষার ইঙ্গিত করে যে কেউ যদি বিদেশী সৈন্যবাহিনীতে যুদ্ধ করার জন্য ইউক্রেনে ভ্রমণ করে বিদেশী তালিকাভুক্তি আইন 1870 এর অধীনে সে বিচারের মুখোমুখি হতে পারে। \n\n\n=== United States ===\nমার্কিন যুক্তরাষ্ট্রের স্টেট ডিপার্টমেন্ট আনুষ্ঠানিকভাবে সকল আমেরিকানদের ইউক্রেনে ভ্রমণ না করার জন্য পরামর্শ দিয়েছে।  এখন পর্যন্ত ৩০৫০ আমেরিকান নাগরিক ইউক্রেনের পক্ষে লড়াই করতে স্বেচ্ছায় যোগদান করেছে। \n\n\n== আরো দেখুন ==\nজোখার দুদায়েভ ব্যাটালিয়ন : জাতিগত চেচেনদের নিয়ে গঠিত একটি অনুরূপ ইউনিট, প্রধানত প্রথম চেচেন যুদ্ধ এবং দ্বিতীয় চেচেন যুদ্ধের প্রবীণ যারা ইচকেরিয়া চেচেন প্রজাতন্ত্রকে সমর্থন করেছিল।\nজর্জিয়ান লেজিওন (ইউক্রেন) : 2014 সালে প্রতিষ্ঠিত বেশিরভাগ জাতিগত জর্জিয়ানদের সমন্বয়ে গঠিত একটি অনুরূপ ইউনিট।\nআন্তর্জাতিক সৈন্যদল (প্রস্তাবিত)\nসামরিক সৈন্যদলের তালিকা\nবিদেশী স্বেচ্ছাসেবকদের তালিকা\n\n\n=== ঐতিহাসিক ===\nরোডেশিয়ান নিরাপত্তা বাহিনীতে বিদেশী স্বেচ্ছাসেবক\nবসনিয়ান যুদ্ধে বিদেশী যোদ্ধারা\nসোভিয়েত বিরোধী দল এবং পূর্ব ইউরোপীয় কমিউনিস্ট বিরোধী বিদ্রোহ\nইউক্রেনীয় সিচ রাইফেলম্যান\nআন্তর্জাতিক বাহিনী\nআন্তর্জাতিক ব্রিগেড\nLafayette Escadrille, একটি বিশ্বযুদ্ধের স্বেচ্ছাসেবক এয়ার স্কোয়াড্রন\nআমেরিকান ভলান্টিয়ার গ্রুপ এবং ফ্লাইং টাইগার্স, দ্বিতীয় চীন-জাপানি যুদ্ধের একটি স্বেচ্ছাসেবক এয়ার স্কোয়াড্রন\n\n\n== তথ্যসূত্র ==\n\n\n== বহিঃসংযোগ ==\n\nukrforeignlegion.com  ওয়েব্যাক মেশিনে আর্কাইভকৃত ৬ মার্চ ২০২২ তারিখে\nfightforua.org  ওয়েব্যাক মেশিনে আর্কাইভকৃত ৮ মার্চ ২০২২ তারিখে\n\"ইউক্রেনের হয়ে যুদ্ধে যেতে চান?"}