{"pageid": 1103755, "title": "ওয়ালিদ আব্বাস", "url": "https://bn.wikipedia.org/wiki?curid=1103755", "content": "ওয়ালিদ আব্বাস মুরাদ ইউসুফ আল বালুশি (আরবি: وليد عباس‎, ইংরেজি: Walid Abbas; ১১ জুন ১৯৮৫; ওয়ালিদ আব্বাস নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব শাবাব আল আহলি এবং সংযুক্ত আরব আমিরাত জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলেন।\n২০০২–০৩ মৌসুমে, আমিরাতি ক্লাব আল শাবাবের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল শাবাবের হয়ে ১১ মৌসুমে ২৫৬ ম্যাচে ২টি গোল করার পর ২০১৩–১৪ মৌসুমে তিনি আল আহলিতে যোগদান করেছেন। আল আহলিতে চার মৌসুম অতিবাহিত করার পর শাবাব আল আহলির সাথে চুক্তি স্বাক্ষর করেছেন।\nওয়ালিদ ২০০৮ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ৯৯ ম্যাচে ৬টি গোল করেছেন।\n\n\n== প্রারম্ভিক জীবন ==\nওয়ালিদ আব্বাস মুরাদ ইউসুফ আল বালুশি ১৯৮৫ সালের ১১ই জুন তারিখে সংযুক্ত আরব আমিরাতের দুবাইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০০৮ সালের ২৭শে ডিসেম্বর তারিখে, ২৩ বছর, ৬ মাস ও ১৬ দিন বয়সে, ডান পায়ে ফুটবল খেলায় পারদর্শী ওয়ালিদ ইরাকের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি সংযুক্ত আরব আমিরাত ২–২ গোলে ড্র করেছিল। সংযুক্ত আরব আমিরাতের হয়ে অভিষেকের বছরে ওয়ালিদ মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৮ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ওয়ালিদ আব্বাস  (ইংরেজি)  \nট্রান্সফারমার্কেটে ওয়ালিদ আব্বাস (ইংরেজি) \nওয়ার্ল্ডফুটবল.নেটে ওয়ালিদ আব্বাস (ইংরেজি) \nইএসপিএন এফসিতে ওয়ালিদ আব্বাস (ইংরেজি) \nন্যাশনাল-ফুটবল-টিমস.কমে ওয়ালিদ আব্বাস (ইংরেজি)"}