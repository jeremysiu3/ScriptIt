{"pageid": 1489447, "title": "ভিনল্যান্ড", "url": "https://bn.wikipedia.org/wiki?curid=1489447", "content": "ভিনল্যান্ড, ভাইনল্যান্ড,   বা উইনল্যান্ড  ( প্রাচীন নর্স: Vínland hit góða       ) ছিল উপকূলীয় উত্তর আমেরিকার একটি এলাকা যা ভাইকিংদের দ্বারা আবিষ্কার করা হয়েছিল।  ক্রিস্টোফার কলম্বাস এবং জন ক্যাবটের সমুদ্রযাত্রার প্রায় পাঁচ শতাব্দী আগে 1000 খিস্টাব্দের কাছাকাছি সময়ে লিফ এরিকসন সেখানে অবতরণ করেন।  নামটি ভিনল্যান্ড সাগা -তে পাওয়া যায় যেখানে নিউফাউন্ডল্যান্ড এবং সেন্ট লরেন্স উপসাগরের থেকে উত্তর-পূর্ব নিউ ব্রান্সউইক পর্যন্ত জায়গা কে ভিনল্যান্ড বলা হয়। ভিনল্যান্ড সাগার বেশিরভাগ ভৌগোলিক বিষয়বস্তু ট্রান্সআটলান্টিক ভ্রমণ এবং উত্তর আমেরিকার বর্তমান জ্ঞানের সাথে মিলে যায়। \n1960 সালে, উত্তর আমেরিকার একমাত্র আবিস্কৃত নর্স সাইটের প্রত্নতাত্ত্বিক প্রমাণ, L'Anse aux Meadows, নিউফাউন্ডল্যান্ড দ্বীপের উত্তর প্রান্তে পাওয়া যায়। প্রত্নতাত্ত্বিক প্রমাণ আবিষ্কারের আগে, ভিনল্যান্ড শুধুমাত্র সাগা (ভাইকিংদের গল্প বা কাহিনী) এবং মধ্যযুগীয় ইতিহাসগ্রন্থ থেকে পরিচিত ছিল। 1960 সালের আবিষ্কারটি উত্তর আমেরিকার মূল ভূখণ্ডের প্রাক-কলম্বিয়ান নর্স অনুসন্ধানকে আরও প্রমাণ করে।  L'Anse aux Meadows কে এরিক দ্য রেডের সাগায় উল্লেখ করা \"Straumfjörð ক্যাম্প\" বলে অনুমান করা হয়।"}