{"pageid": 1035928, "title": "আথাবাস্কা জেলা", "url": "https://bn.wikipedia.org/wiki?curid=1035928", "content": "আথাবাস্কা জেলা ছিল কানাডার উত্তরপশ্চিম অধীনস্থ অঞ্চলসমূহের একটি প্রশাসনিক জেলা। ১৮৮২ সালে জেলাটি গঠিত ও পরবর্তীতে সীমানায় বর্ধন করা হয়। ১৯০৫ সালে সাসক্যাচুয়ান ও আলবার্টা প্রদেশ গঠনের মাধ্যমে জেলাটি বিলুপ্ত করা হয়। জেলাটির সর্ব পশ্চিম অংশ বর্তমানে আলবার্টা এবং পূর্বাঞ্চলের বেশীর ভাগ অংশ বর্তমানে সাসক্যাচুয়ান প্রদেশের অন্তর্গত। সর্ব পূর্বের কিছু অংশ বর্তমানে ম্যানিটোবা রাজ্যে পরেছে।\n\n\n== সীমানা ==\nআথাবাস্কা জেলার উত্তর সীমা, বর্তমানে উত্তর পশ্চিম অধীনস্থ অঞ্চলের দক্ষিণ সীমানা এবং পশ্চিম অংশ ব্রিটিশ কলাম্বিয়ার সীমানা পর্যন্ত বিস্তৃত ছিল। ১৮৮২ সালে বর্তমান, আধুনিক আলবার্টা প্রদেশের উত্তরাঞ্চলের বেশীরভাগ অংশ এই জেলার অন্তর্ভুক্ত করা হয়েছিল। ১৮৮৫ সালে জেলার সীমানা বর্তমান সাসক্যাচুয়ান প্রদেশের উত্তরাংশ এবং বর্তমান ম্যানিটোবা প্রদেশের উত্তরপশ্চিম অংশ পর্যন্ত বর্ধিত করা হয়েছিল এবং দক্ষিণাঞ্চলীয় সীমানা উত্তর দিকে সরিয়ে আনা হয়েছিল।\n\n\n== আরও দেখুন ==\nকানাডার প্রদেশ ও অধীনস্থ অঞ্চলসমূহ\n\n\n== তথ্যসূত্র =="}