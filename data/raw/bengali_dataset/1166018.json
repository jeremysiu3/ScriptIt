{"pageid": 1166018, "title": "সাঁকরাইল সমষ্টি উন্নয়ন ব্লক", "url": "https://bn.wikipedia.org/wiki?curid=1166018", "content": "সাঁকরাইল সমষ্টি উন্নয়ন ব্লক হল ভারতের পশ্চিমবঙ্গ রাজ্যের হাওড়া জেলার হাওড়া সদর মহকুমার অন্তর্গত একটি সমষ্টি উন্নয়ন ব্লক।\n\n\n== ভূগোল ==\n\n\n=== অবস্থান ===\nআন্দুল মৌরির (ডাকঘর) স্থানাঙ্ক ২২°৩৫′১০″ উত্তর ৮৮°১৪′১২″ পূর্ব।\nসাঁকরাইল সমষ্টি উন্নয়ন ব্লকের উত্তর দিকে রয়েছে ডোমজুড় ও বালি জগাছা সমষ্টি উন্নয়ন ব্লক, পূর্ব ও দক্ষিণ দিকে হুগলি নদীর অপর পাড়ে কলকাতা এবং দক্ষিণ চব্বিশ পরগনা জেলার বজবজ ১ ও বজবজ ২ সমষ্টি উন্নয়ন ব্লক এবং পশ্চিম দিকে উলুবেড়িয়া ১ ও পাঁচলা সমষ্টি উন্নয়ন ব্লক অবস্থিত।\nজেলা সদর হাওড়া থেকে সাঁকরাইলের দূরত্ব ১০ কিলোমিটার।\n\n\n=== আয়তন ও প্রশাসন ===\nসাঁকরাইল সমষ্টি উন্নয়ন ব্লকের আয়তন ৩৬.৬৪ বর্গ কিলোমিটার। ব্লকটি হাওড়া মহানগর পুলিশের সাঁকরাইল থানার এক্তিয়ারভুক্ত এলাকার অন্তর্গত। সাঁকরাইল পঞ্চায়েত সমিতিতে ১৬টি গ্রাম পঞ্চায়েত রয়েছে। ব্লকে মোট জনবসতিপূর্ণ গ্রামের সংখ্যা ২৩। ব্লকের সদর আন্দুল মৌরি।\n\n\n=== গ্রাম পঞ্চায়েত ===\nসাঁকরাইল সমষ্টি উন্নয়ন ব্লক/পঞ্চায়েত সমিতির অন্তর্গত গ্রাম পঞ্চায়েতগুলি হল: আন্দুল, বাণীপুর ১, বাণীপুর ২,  দক্ষিণ সাঁকরাইল, ধূলাগড়ি, দুইলা, জোড়হাট, কান্দুয়া, মানিকপুর, মাশিলা, নলপুর, পাঁচপাড়া, রঘুদেববাটী,  সাঁকরাইল, সারেঙ্গা ও থানামাকুয়া।\n\n\n== জনপরিসংখ্যান ==\nটেমপ্লেট:BPL families in CD Blocks of Howrah district\n\n\n=== জনসংখ্যা ===\n২০১১ সালের জনগণনার তথ্য অনুযায়ী, সাঁকরাইল সমষ্টি উন্নয়ন ব্লকের মোট জনসংখ্যা ৩৪৩,৯৩৩; যার মধ্যে ৩৫,১৯৫ জন গ্রাম ও ৩০৮,৭৩৮ জন শহরাঞ্চলের বাসিন্দা। পুরুষের সংখ্যা ১৭৬,৭৪৮ (৫১%) ও নারীর সংখ্যা ১৬৭,১৮৫ (৪৯%)। অনূর্ধ্ব ছয় বছর বয়সীদের মোট সংখ্যা ৩৭,৫৩১। তফসিলি জাতির সংখ্যা ৭৭,৪৫৮ এবং তফসিলি উপজাতির ১,২৭২।\n২০০১ সালের জনগণনা অনুযায়ী, সাঁকরাইল ব্লকের মোট জনসংখ্যা ছিল ২৯০,৮৭৭, যার মধ্যে ১৫২,৯৮৫ জন ছিল পুরুষ ও ১৩৭,৮৯২ জন নারী। ১৯৯১-২০০১ দশকে এই ব্লকের জনসংখ্যা বৃদ্ধির নথিভুক্ত হার ছিল ১৯.৪৬ শতাংশ (উল্লেখ্য, উক্ত দশকে হাওড়া জেলা ও পশ্চিমবঙ্গের সামগ্রিক জনসংখ্যা বৃদ্ধির হার ছিল যথাক্রমে ১২.৭৬% ও ১৭.৮৪%)। তফসিলি জাতির সংখ্যা ছিল ৮১,৮৪০ (জনসংখ্যার প্রাত এক-চতুর্থাংশ) এবং তফসিলি উপজাতির সংখ্যা ছিল ৪,২৩৭।\n\n\n=== জনগণনা নগর ও বড়ো গ্রাম ===\nসাঁকরাইল সমষ্টি উন্নয়ন ব্লকের জনগণনা নগরগুলি হল (বন্ধনীতে ২০১১ সালের জনসংখ্যা): ধূলাগড়ি (২৩,৭৪০), মির্জাপুর (৫,১১৪), আরগড়ি (১০,৭১৫), আন্দুল (৬,৩০২), ধুলিয়া (২০,৯৬২), কামরাঙা (৪,৫৮৫), জোড়হাট (১৬,৯৪০), মাসিলা (১২,২৩৯), কেন্দুয়া (৬,৩৩৮), নভগাড়া (৫,৮৭৫), রামচন্দ্রপুর (১০,৩১২), হাটগাছা (৫,৯৮০), পাঁচপাড়া (১৯,২৮৩), পোদাড়া (২১,৫৮৯), বানুপুর (৯,৬২৬), সাঁকরাইল (২৯,১১৪), সাঁকরাইলজলা (৮,৮১২), ওসমানপুর (৫,২৮৯), মানিকপুর (১৯,৮০৪), সারেঙ্গা (২৫,২০০), উলা (৬,৭৩৮), নলপুর (৬,৯১১) ও রঘুদেববাটী (১৪,১৬৫)।\nসাঁকরাইল সমষ্টি উন্নয়ন ব্লকের বর্ধিত এলাকাগুলি হল (বন্ধনীতে ২০১১ সালের জনসংখ্যা): চক শ্রীকৃষ্ণ, ২৯ নং ওয়ার্ড (১০,১২৩) ও চক শ্রীকৃষ্ণ, ৩০ নং ওয়ার্ড (২,৯৮২)।\nসাঁকরাইল সমষ্টি উন্নয়ন ব্লকের একমাত্র বড়ো গ্রামটি (৪,০০০+ জনসংখ্যা) হল (বন্ধনীতে ২০১১ সালের জনসংখ্যা): আলমপুর (৪,১৮৮)।\n\n\n=== সাক্ষরতা ===\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের মোট সাক্ষরের সংখ্যা ২৫৪,৬৬৩ (অন্যূন ছয় বছর বয়সী জনসংখ্যার ৮৩.১১%), যার মধ্যে সাক্ষর পুরুষের সংখ্যা ১৩৬,২১৬ (৫৩%) এবং সাক্ষর নারীর সংখ্যা ১১৮,৪৪৯ (৪৭%)।> উল্লেখ্য, উক্ত জনগণনা অনুযায়ী হাওড়া জেলার সাক্ষরতার হার ছিল ৭৮.৬৬%। এবং সমগ্র রাজ্যের সাক্ষরতার হার ছিল ৭৭.০৮%। অন্যদিকে সারা দেশের সাক্ষরতার হার ছিল ৭৪.০৪%।\nটেমপ্লেট:Literacy in CD Blocks of Howrah district\n\n\n=== ভাষা ===\nএই অঞ্চলের স্থানীয় ভাষা হল বাংলা।\n\n\n=== ধর্ম ===\n\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের হিন্দু জনসংখ্যা ২১৬,৭৪৯ (মোট জনসংখ্যার ৬৫.৫২%), মুসলমান জনসংখ্যা ১১২,৩১২ (৩৩.৯৫%) এবং অন্যান্য ধর্মাবলম্বীর সংখ্যা ১,৭৬৭ (০.৫৩%)।\n\n\n== অর্থনীতি ==\n\n\n=== পরিকাঠামো ===\n২০০৩-০৪ সালের আগে সাঁকরাইল সমষ্টি উন্নয়ন ব্লকে ৬২ হেক্টর অর্পিত জমি ছিল, যার মধ্যে ৪৭ হেক্টর জমি ১,১৭৮ জনের মধ্যে বণ্টিত হয়। এই ব্লকের ৪৭২ হেক্টর জমিতে একাধিকবার ফলন হয়। ব্লকের মোট কৃষিজমির পরিমাণ ১,২০০ হেক্টর। ৭৩০ হেক্টর জমি খাল দ্বারা সেচিত হয়। ২০০৪ সালের মার্চ মাসের হিসেব অনুযায়ী ব্লকের ২৩টি মোজায় বৈদ্যুতিকীকরণের কাজ সমাপ্ত হয়েছে।\n\n\n== শিক্ষাব্যবস্থা ==\n২০০৩-০৪ সালের হিসেব অনুযায়ী, সাঁকরাইল সমষ্টি উন্নয়ন ব্লকের ১১৫টি প্রাথমিক বিদ্যালয়ে ২২,২৮১ জন, ৪টি মধ্য বিদ্যালয়ে ৬১৬ জন, ১০টি উচ্চ বিদ্যালয়ে ১৩,৫০৩ জন এবং ৫টি উচ্চ মাধ্যমিক বিদ্যালয়ে ৬,১৪১ জন শিক্ষার্থী পড়াশোনা করে। ব্লকের একটি সাধারণ কলেজে ১,৮১৭ জন পড়াশোনা করে। এই ব্লকে ২৯৪টি বিশেষ ও অ-প্রাতিষ্ঠানিক শিক্ষাপ্রতিষ্ঠানের মোট শিক্ষার্থী সংখ্যা ৩৫,৯৬৪। এখানে ২টি গণ-সাক্ষরতা কেন্দ্রও আছে।\n\n\n== স্বাস্থ্য পরিষেবা ==\n২০০৩ সালের হিসেব অনুযায়ী, সাঁকরাইল সমষ্টি উন্নয়ন ব্লকে মোট ১৪২টি শয্যাবিশিষ্ট ও ২৬ জন চিকিৎসক সম্বলিত ৩টি স্বাস্থ্যকেন্দ্র, ৫টি ক্লিনিক, ২টি ডিসপেনসারি ও ১টি হাসপাতাল আছে। ব্লকের মোট পরিবার কল্যাণ কেন্দ্রের সংখ্যা ৩৫।\n\n\n== তথ্যসূত্র =="}