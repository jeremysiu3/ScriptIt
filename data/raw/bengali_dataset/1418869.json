{"pageid": 1418869, "title": "আব্দুল মাজিদ", "url": "https://bn.wikipedia.org/wiki?curid=1418869", "content": "মোহাম্মদ আবদুল মাজিদ (জন্ম ১লা জানুয়ারি ১৯৯১) একজন বাংলাদেশী প্রথম-শ্রেণীর ক্রিকেটার, যিনি ২০১১ সাল থেকে ঢাকা বিভাগের হয়ে খেলেছেন।\nএকজন উদ্বোধনী ব্যাটসম্যান, আব্দুল মজিদ ২০১০-১১ সালে রাজশাহী বিভাগের বিপক্ষে প্রথম-শ্রেণীর ক্রিকেটে অভিষেক ম্যাচে ৬৪ বলে ৫১ রান করেন। তার প্রথম তিন মৌসুমে তিনি ১৬ ম্যাচ ২৭.১৮ গড়ে ৭৩৪ রান করেন, একটি সেঞ্চুরি সহ। ২০১২-১৩ সালে রংপুর বিভাগের বিপক্ষে ১০৪ অপরাজিত ছিলেন, যখন তিনি এবং রনি তালুকদার প্রথম উইকেটে ১৯১ রান তুলেছিলেন।\n২০১৩-১৪ সালে আবদুল মজিদ ৬০.০৮ গড়ে ৭২১ রান করে জাতীয় পর্যায়ে পঞ্চম রান সংগ্রাহক ছিলেন। তিনি দুটি সেঞ্চুরি করেন: প্রথমটি রাজশাহী বিভাগের বিপক্ষে ১৮২, যেখানে তিনি তালুকদারের সাথে ১৯৭ রানের ওপেনিং পার্টনারশিপ করেন, এবং দ্বিতীয়টি এক সপ্তাহ পরে, ঢাকা মেট্রোপলিসের বিপক্ষে ১৪২ রান করেন। সেবছর জাতীয় ক্রিকেট লিগে ঢাকা বিভাগ শিরোপা জিতে। আবাহনী লিমিটেডের হয়ে লিস্ট এ ক্রিকেটে তিনি দুটি সেঞ্চুরিও করেছেন।\nআবদুল মজিদ ২০১৪ সালের মে ও জুন মাসে বাংলাদেশ এ দলের সাথে ওয়েস্ট ইন্ডিজ সফর করেন, কিন্তু প্রথম-শ্রেণীর কোনো ম্যাচেই খেলেননি। ২০১৪-১৫ মৌসুমের প্রথম প্রথম-শ্রেণীর ম্যাচে, বরিশাল বিভাগের বিরুদ্ধে ইনিংস জয়ে তিনি ৭৬ রান করেন এবং তালুকদারের সাথে প্রথম উইকেটে ১৯৭ রান করেন। দ্বিতীয় ম্যাচে, ঢাকা মেট্রোপলিসের বিপক্ষে, তিনি ৩৮৩ বলে অপরাজিত ২৫৩ রান করেন, তালুকদারের সাথে প্রথম উইকেটে ৩১৪ রান করেন এবং নয় উইকেটে ৫২৫ রান তুলে ইনিংস ঘোষণা করেন। আবারও ইনিংস ব্যবধানে জিতে ঢাকা বিভাগ। তৃতীয় ম্যাচে, আরেকটি ইনিংস জয়, তিনি তালুকদারের সাথে ৩০১ রান করেন, যেখানে তার রান ছিল ১১৩। ২০১৬-১৭ বাংলাদেশ প্রিমিয়ার লিগে খুলনা টাইটান্সের হয়ে ৯ নভেম্বর ২০১৬ তারিখে তার টি-টোয়েন্টি অভিষেক হয়।\n২০১৮ সালের নভেম্বরে, ২০১৮-১৯ বাংলাদেশ ক্রিকেট লিগে সেন্ট্রাল জোনের হয়ে ব্যাট করার সময়, আব্দুল মজিদ প্রথম-শ্রেণীর ক্রিকেটে তার দশম সেঞ্চুরি করেন। টুর্নামেন্টে সেন্ট্রাল জোনের হয়ে ছয় ম্যাচে ৪১০ রান করে তিনি শীর্ষ রান সংগ্রাহক ছিলেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে আবদুল মজিদ\nক্রিকেট আর্কাইভে আব্দুল মজিদ"}