{"pageid": 1174162, "title": "হেনরি হ্যামিলটন বেইলি", "url": "https://bn.wikipedia.org/wiki?curid=1174162", "content": "হেনরি হ্যামিলটন বেইলি (১ অক্টোবর ১৮৯৪ - ২৫ মার্চ ১৯৬১) ছিলেন একজন ব্রিটিশ সার্জন। তিনি ছিলেন ২০ শতকে অস্ত্রোপচারের পাঠ্যপুস্তকের সবচেয়ে প্রভাবশালী লেখকদের একজন। পাঠ্যপুস্তক প্রকাশ করার সময়, এবং সম্ভবত তার কর্মজীবনের বেশিরভাগ সময়, তিনি তার নামের প্রথম অংশ বাদ দিয়ে শুধু হ্যামিলটন বেইলি রেখেছিলেন। তিনি অস্ত্রোপচারের পাঠ্যপুস্তকে চিত্র ব্যবহারে অগ্রণী ভূমিকা পালন করেন।\n\n\n== জীবন ==\nহ্যামিলটনের জন্ম একজন মেডিকেল মিশনারির ঘরে। তার একটি ভাই ছিল যিনি জন্মের দুই দিন পরে মারা যান। তার বোন ১৮ বছর বয়সে সিজোফ্রেনিয়ায় আক্রান্ত হয়েছিলেন।\n১৯১৪ সালে চিকিৎসাবিজ্ঞানের চতুর্থ বর্ষের ছাত্র হিসাবে, তিনি ব্রিটিশ রেড ক্রসের ১ম বেলজিয়ান ইউনিটে স্বেচ্ছাসেবক হিসেবে যোগদান করেন। একই বছর, তিনি আটক হন এবং যুদ্ধবন্দী হন । একজন যুদ্ধবন্দী হিসেবে সন্দেহভাজন নাশকতার জন্য তাকে মৃত্যুদণ্ড দেওয়া হয়েছিলো। কিন্তু আমেরিকান হস্তক্ষেপের পর জার্মানরা অন্যান্য চিকিৎসা ও নার্সিং কর্মীদের সাথে তাকেও মুক্তি দেয়। তিনি পরবর্তীকালে (২৫ আগস্ট ১৯১৬) রয়্যাল নেভির একজন অস্থায়ী সার্জন হয়েছিলেন এবংএইচএমএস Inflexible জাহাজে কাজ করেছিলেন।এইচএমএস Inflexible, এইচএমএস M19 এইচএমএস Iron Duke।\nযুদ্ধের পর, সার্জিক্যাল রেজিস্ট্রার হিসেবে কাজ করার সময়ে অস্ত্রোপচার করার সময় আঙুলে আঘাতের কারণে তিনি সংক্রমণের শিকার হন। যার ফলে তার বাম হাতের তর্জনী আঙুলটি কেটে ফেলতে হয়। এটি তার কিছু বইয়ের চিত্রে দেখা যায় (তাঁর চিত্র ১৩৭) বার্মিংহামের ডুডলি রোড হাসপাতালে সার্জন হিসেবে তাঁর চাকরির প্রথম স্বাধীন পোস্ট ছিল (১৯২৬)। সেখান থেকে তিনি ১৯৩০ সালে চলে যান এবং শীঘ্রই লন্ডনের রয়্যাল নর্দার্ন হাসপাতালের কর্মীদের সাথে যোগ দেন। এছাড়াও তিনি রয়্যাল কলেজ অফ সার্জনস-এর একজন হান্টেরিয়ান অধ্যাপক এবং ইন্টারন্যাশনাল কলেজ অফ সার্জনস -এর সহ-সভাপতি ছিলেন।\nতিনি ১৯২৫ সালে ফটোগ্রাফার ভেরা গিলেন্ডারকে বিয়ে করেছিলেন, যিনি তার বইয়ের জন্য ফটোগ্রাফ তৈরিতে তার সাথে সহযোগিতা করেছিলেন। হ্যামিলটন এবং ভেরার একটি ছেলে ছিল, যে ১৫ বছর বয়সে একটি রেল দুর্ঘটনায় মারা যান।\nহ্যামিলটনকে ১৯৪৯ সালে ম্যানিয়া এবং প্যারানিয়া জড়িত একটি মানসিক অবস্থার জন্য তিন বছরের জন্য গৃহবন্দী করে রাখতে হয়েছিল। যা অবশেষে লিথিয়াম থেরাপির মাধ্যমে সফলভাবে চিকিৎসা করা হয়েছিল।\nতিনি মালাগায় ২৫ মার্চ ১৯৬১ তারিখে কোলনের ক্যান্সার থেকে অন্ত্রের জটিলতার (বা পরবর্তী অস্ত্রোপচারের জটিলতা) কারণে মারা যান।\n\n\n== নির্বাচিত প্রকাশনা ==\nক্লিনিকাল সার্জারিতে শারীরিক লক্ষণের প্রদর্শন (১৯২৭); পরবর্তীতে অনেক সংস্করণের মাধ্যমে, ক্লিনিকাল সার্জারিতে হ্যামিল্টন বেইলির শারীরিক লক্ষণ প্রদর্শন হিসাবে ১৮ তম সংস্করণ পর্যন্ত অব্যাহত। ১৯৯৭ সালে জন এসপি লুমলি দ্বারা। ২০১৫ সালের শেষের দিকে একটি ১৯ তম সংস্করণ প্রত্যাশিত ( জন এসপি লুমলি এবং অনিল কে. ডি'ক্রুজ)।\nব্রাঞ্চিয়াল সিস্ট এবং ফ্যাসিও-সারভিকাল অঞ্চলে অস্ত্রোপচারের বিষয়ে অন্যান্য প্রবন্ধ (১৯২৯)।\nজরুরী সার্জারি (১৯৩০-১)\nঅস্ত্রোপচারের একটি সংক্ষিপ্ত অনুশীলন (১৯৩২)\nনার্সদের জন্য সার্জারি (১৯৩৩)\nজিনিটো-ইউরিনারি সার্জারিতে সাম্প্রতিক অগ্রগতি (১৯৩৬)\nঅণ্ডকোষের রোগ (১৯৩৬)\nডেন্টাল অনুশীলনকারীদের জন্য ক্লিনিকাল সার্জারি (১৯৩৭)\nআধুনিক যুদ্ধের অস্ত্রোপচার (১৯৪০)। পরবর্তীতে একটি সম্পূর্ণ সংস্করণ ইউএস সশস্ত্র বাহিনী তাদের মেডিকেল কর্পোরেশনে বিতরণের জন্য কিনেছিল।\n\n\n== তথ্যসূত্র =="}