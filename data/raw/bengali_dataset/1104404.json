{"pageid": 1104404, "title": "সুকাসা হোজো", "url": "https://bn.wikipedia.org/wiki?curid=1104404", "content": "সুকাসা হোজো (北条 司, Hōjō Tsukasa, জন্ম ৫ মার্চ, ১৯৫৯, কোকুরা, কিতাকিউশু, জাপান) হলেন একজন জাপানি মাঙ্গা শিল্পী। তিনি কিউশু সাঙ্গিও বিশ্ববিদ্যালয়ে থাকাকালীন প্রযুক্তিগত নকশা বিদ্যায় অধ্যয়ন করেছেন এবং সেখানে তিনি মাঙ্গা আঁকতে শুরু করেছিলেন। তিনি তার ধারাবাহিক কাজ ক্যাটস আই, সিটি হান্টার এবং অ্যাঞ্জেল হার্ট প্রকাশ করার আগে বেশ কয়েকটি একক গল্পের উপর কাজ করেছেন।\nক্যাটস আই এবং সিটি হান্টারের সাফল্যের পর, হোজো ফ্যামিলি কম্পোর মতো অন্যান্য ধারাবাহিক নিয়ে কাজ করতে শুরু করেন। তার বর্তমান চলমান ধারাবাহিক হল সিটি হান্টারের স্পিন-অফ অ্যাঞ্জেল হার্ট, যা একটি বিকল্প মহাবিশ্বে সাজানো হয়েছে। এটি ২০০১ সাল থেকে সাপ্তাহিক কমিক বাঞ্চে ধারাবাহিকভাবে প্রকাশ করা হয়েছে এবং এখন পর্যন্ত ৩০টি সংগৃহীত খণ্ডে প্রকাশিত হয়েছে।\nসুকাসা হোজো তাকেহিকো ইনোয়ের পরামর্শদাতা। সিটি হান্টার প্রযোজনার সময় হোজোর সহকারী হিসাবে তিনি কাজ করেছেন। হোজো ফিস্ট অফ দ্য নর্থ স্টারের অঙ্কনশিল্পী তেতসুও হারার দীর্ঘকালের পরিচিত, যিনি কোমিক্সের অন্যতম প্রতিষ্ঠাতাও ছিলেন। হোজো রেইনার চরিত্রটি নির্মাণ করার মাধ্যমে ফিস্ট অফ দ্য নর্থ স্টার: দ্য লিজেন্ডস অফ দ্য ট্রু সেভিয়র চলচ্চিত্র ধারাবাহিকের প্রযোজনায় অবদান রেখেছিলেন।\nতিনি ২০১০ সালের জুলাইতে অনুষ্ঠিত একাদশ ফরাসি জাপান এক্সপোর সম্মানিত অতিথি ছিলেন।\n\n\n== সৃষ্টিকর্ম ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (জাপানি ভাষায়)\nঅ্যানিমে নিউজ নেটওয়ার্ক বিশ্বকোষে সুকাসা হোজো\nইন্টারনেট মুভি ডেটাবেজে Tsukasa Hojo (ইংরেজি)\nমিডিয়া আর্টস ডেটাবেজে সুকাসা হোজোর মাঙ্গা  ওয়েব্যাক মেশিনে আর্কাইভকৃত ২২ মার্চ ২০১৬ তারিখে (জাপানি ভাষায়)"}