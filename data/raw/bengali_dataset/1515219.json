{"pageid": 1515219, "title": "সোফিয়া বানো", "url": "https://bn.wikipedia.org/wiki?curid=1515219", "content": "সোফিয়া বানো একজন পাকিস্তানি প্রাক্তন চলচ্চিত্র অভিনেত্রী এবং গায়িকা। ইনি ১৯৬০ এবং ১৯৭০ এর দশকে ললিউড চলচ্চিত্রে কাজ করতেন। ইনি বেশিরভাগ সিনেমাতে সহায়ক চরিত্রে অভিনয় করেছিলেন।  তার অভিনীত উল্লেখযোগ্য চলচ্চিত্রগুলির মধ্যে রয়েছে এহসাস (১৯৭২), ঘরানা (১৯৭৩), এবং পরদে মে রেহনে দো (১৯৭৩)। তিনি ১৯৭৩ সালে সেরা সহ-অভিনেত্রী বিভাগে নিগার পুরস্কার জিতেছিলেন \n\n\n== জীবনের প্রথমার্ধ ==\nসোফিয়ার জন্ম ব্রিটিশ ভারতের বোম্বেতে (বর্তমান  মুম্বাই)। সেখানেই তিনি ১৯৬০ এর দশকের গোড়ার দিকে চলচ্চিত্রে কাজ শুরু করেন। তিনি মুম্বাইয়ের চলচ্চিত্র জগতের অনেক পার্শ্ব চরিত্রে অভিনয় করেছিলেন। \n\n\n== কর্মজীবন ==\n১৯৬০-এর দশকে ললিউড সিনেমায় কাজ করার জন্য বানো ভারতের বোম্বে থেকে পাকিস্তানে আসেন।  তার প্রথম সিনেমা ছোটি বেহেন ১৯৬৪ সালে মুক্তি পায়, যেখানে তিনি সহায়ক চরিত্রে অভিনয় করেন।  তার পরবর্তী সিনেমা, আকেলে না জানা তে তাকে অভিনেতা মুহাম্মদ আলীর বিপরীতে প্রধান নায়িকার ভূমিকায় অভিনয়ের প্রস্তাব দেওয়া হয়েছিল। কিন্তু ছবিটি ব্যাবসায়িকভাবে সাফল্য পেতে পারেনি।  ১৯৭৩ সাল ছিল তার ক্যারিয়ারের সবচেয়ে গুরুত্বপূর্ণ বছর, কারণ সেই সময় তিনি দুটি ছবিতে অভিনয়ের জন্য চুক্তিবদ্ধ হন, ঘরানা এবং শাবাব কিরনভির  পরদে মে রেহনে দো । এই দুটি সিনেমাই ব্যবসায়িক সাফল্য পায়।   পরবর্তী সিনেমাটিতে তিনি একজন গর্বিত এবং একগুঁয়ে ধনী মহিলার ভূমিকায় অভিনয় করেছিলেন।  তার শেষ ছবি ছিল হাসান তারিকের পরিচালিত জরুরাত  যা ১৯৭৬ সালে মুক্তি পায়। \nবানো তার ১২ বছরের দীর্ঘ চলচ্চিত্র জীবনে ২৮টি ছবিতে অভিনয় করেছিলেন।  তিনি একটি পাঞ্জাবি সিনেমাতেও অভিনয় করেছিলেন। \n\n\n== ব্যক্তিগত জীবন ==\nবানো করাচির পাকিস্তান মুসলিম লীগের ব্যবসায়ী এবং রাজনীতিবিদ হারুন আহমেদকে বিয়ে করেন, তাদেরদুটি সন্তান রয়েছে। তিনি  এখন চলচ্চিত্র জগত থেকে অবসর নিয়েছেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== পুরস্কার এবং স্বীকৃতি ==\n\n\n== তথ্যসূত্র =="}