{"pageid": 1527359, "title": "নারীবাদী বিচ্ছিন্নতাবাদ", "url": "https://bn.wikipedia.org/wiki?curid=1527359", "content": "নারীবাদী বিচ্ছিন্নতাবাদ তত্ত্ব অনুযায়ী পিতৃতন্ত্রের বিরুদ্ধে নারীবাদী বিরোধিতা নারীদের পুরুষদের থেকে পৃথকীকরণের মাধ্যমে অর্জন করা যেতে পারে।   তত্ত্বটি সমকামী নারীবাদের পরিপূরক।\nমেরিলিন ফ্রাই নারীবাদী বিচ্ছিন্নতাবাদকে বর্ণনা করেছেন এভাবে, \"পুরুষ এবং পুরুষ-সংজ্ঞায়িত, পুরুষ-প্রধান এবং পুরুষদের সুবিধার জন্য এবং পুরুষের বিশেষাধিকার বজায় রাখার জন্য পরিচালিত প্রতিষ্ঠান, সম্পর্ক, ভূমিকা এবং কার্যকলাপ থেকে বিভিন্ন প্রকার বা পদ্ধতির পৃথকীকরণ – এই পৃথকীকরণ নারীদের দ্বারা স্বেচ্ছায় শুরু বা বজায় রাখা হয়।\"  \n\n\n== পটভূমি ==\nসাংস্কৃতিক সমালোচক অ্যালিস একলস লেসবিয়ান বিচ্ছিন্নতাবাদী আন্দোলনের উত্থানকে ন্যাশনাল অর্গানাইজেশন ফর উইমেনের মতো নারীবাদী সংগঠনের দ্বারা প্রকাশিত সমকামভীতিপূর্ণ মনোভাবের প্রতিক্রিয়া হিসেবে বর্ণনা করেছেন। একলস যুক্তি দেন যে \"...(সমকামী) যৌনতার প্রবর্তন অনেক বিষমকামী নারীবাদীকে সমস্যায় ফেলেছিল যারা নারী আন্দোলনে যৌনতা থেকে একটি স্বাগত অবকাশ পেয়েছিলেন।\" একলস মনে করেন বিচ্ছিন্নতাবাদ হচ্ছে লেসবিয়ানিজমকে যৌনতা থেকে বিচ্ছিন্ন করার জন্য লেসবিয়ান কৌশল, যাতে নারীবাদী আন্দোলনে থাকা বিষমকামী নারীরা আরও স্বাচ্ছন্দ্য বোধ করতে পারেন।\n১৯৬৮ সালে রক্সান ডানবার কর্তৃক প্রতিষ্ঠিত সেল ১৬-কে বিচ্ছিন্নতাবাদী নারীবাদের ধারণাকে অগ্রসর করার প্রথম সংগঠন মনে করা হয়। অ্যালিস একলস সেল ১৬-এর কাজকে \"লেসবিয়ান বিচ্ছিন্নতাবাদের তাত্ত্বিক ভিত্তি প্রতিষ্ঠায় সাহায্য করার\" জন্য কৃতিত্ব দিয়েছেন। একলস সেল ১৬-কে বিষমকামী নারীবাদী বিচ্ছিন্নতাবাদের উদাহরণ হিসেবে উল্লেখ করেছেন, কারণ এই গোষ্ঠী কখনোই নারী সমকামিতাকে রাজনৈতিক কৌশল হিসেবে ব্যবহারের পক্ষে সওয়াল করেনি।\nসংগঠনটির উগ্র নারীবাদী সাময়িকী নো মোর ফান অ্যান্ড গেমস-এ রক্সান ডানবার এবং লিসা লেগহর্ন নারীদের পরামর্শ দিতেন যেসব পুরুষরা সচেতনভাবে নারীমুক্তির জন্য সক্রিয়ভাবে কাজ করছে না তাদের সঙ্গে সম্পর্ক ত্যাগের জন্য। তারা লেসবিয়ান সম্পর্কের পরিবর্তে ব্রহ্মচর্য পালনের পরামর্শ দিয়েছিলেন, যাকে তারা \"ব্যক্তিগত সমাধান ছাড়া আর কিছুই নয়\" বলে মনে করতেন।\n\n\n== সমালোচনা ==\n১৯৮২ সালে প্রকাশিত এক কথোপকথনধর্মী গ্রন্থে কৃষ্ণাঙ্গ নারীবাদ এবং নারী সমকামী আন্দোলন নিয়ে তার বোন বেভারলি স্মিথের সাথে, বারবারা স্মিথ, কম্বাহি রিভার কালেকটিভ স্টেটমেন্ট-এর সহ-লেখিকা, উদ্বেগ প্রকাশ করেছেন যে \"যতদিন পর্যন্ত অশ্বেতাঙ্গ নারী সমকামীদের শ্বেতাঙ্গ মহিলাদের বর্ণবাদ-এর বিরুদ্ধে একই সাথে লিঙ্গবাদ-এর বিরুদ্ধেও সংগ্রাম করতে হয়, ততদিন পর্যন্ত বিচ্ছিন্নতাবাদ অশ্বেতাঙ্গ পুরুষদের সাথে মৈত্রী গড়ে তোলার পথে বাধা সৃষ্টি করে।\" স্মিথ লিখেছেন যে \"শ্রেণি সুবিধাভোগী শ্বেতাঙ্গ মহিলারা শ্বেতাঙ্গ পুরুষদের সাথে নিপীড়ন শেয়ার করে না। তারা সমালোচনামূলক এবং প্রতিপক্ষীয় অবস্থানে থাকে যেখানে কৃষ্ণাঙ্গ এবং অন্যান্য অশ্বেতাঙ্গ মহিলারা নিশ্চিতভাবে তাদের জাতির পুরুষদের সাথে নিপীড়িত পরিস্থিতি শেয়ার করে।\"  স্মিথ বিচ্ছিন্নতাবাদের তত্ত্ব এবং বিচ্ছিন্নতাবাদের অনুশীলনের মধ্যে পার্থক্য দেখিয়েছেন, তার মতে বিচ্ছিন্নতাবাদ যেভাবে অনুশীলিত হয়েছে তা \"বিচ্ছিন্ন, একক-বিষয়ক রাজনৈতিক বোঝাপড়া এবং অনুশীলনের দিকে পরিচালিত করেছে, যা মহিলাদের প্রতি বিভিন্ন নিপীড়নকে উপেক্ষা করে।\" \n১৯৮৩ সালে, নৈরাজ্যবাদী বব ব্ল্যাক লেখেন: \"বিচ্ছিন্নতাবাদ সামাজিক কর্মসূচী হিসেবে হাস্যকর এবং অসঙ্গতিতে ভরা হতে পারে। কিন্তু আধা-বিচ্ছিন্নতা নতুনদের মধ্যে মতাদর্শ প্রচার করা এবং প্রতিকূল প্রমাণ ও যুক্তি বন্ধ করা সহজ করে তোলে, এরকম একটা দৃষ্টিভঙ্গি উগ্র নারীবাদীরা মুনিজ, ইসকন, এবং অন্যান্য কিছু সম্প্রদায়ের সাথে শেয়ার করে।\" \nবিস্তৃত বিচ্ছিন্নতাবাদী নীতি সমর্থন করে নারীবাদী সোনিয়া জনসন উল্লেখ করেছেন যে নারীবাদী বিচ্ছিন্নতাবাদ নিজেকে যা থেকে বিচ্ছিন্ন করে, অর্থাৎ পুরুষদের দ্বারা নিজেকে সংজ্ঞায়িত করার ঝুঁকি নেয়। \nনারী সমকামী কবি জুয়েল গোমেজ তার প্রবন্ধ আউট অফ দ্য পাস্ট-এ কৃষ্ণাঙ্গ পুরুষ এবং বিষমকামী মহিলাদের সাথে তার জড়িত ইতিহাসের কথা উল্লেখ করেছেন এবং ব্যাখ্যা করেছেন যে \"যারা আমাদের বেঁচে থাকার অংশ হয়ে রয়েছে তাদের থেকে বিচ্ছিন্ন হওয়া অনেক অশ্বেতাঙ্গ নারীর পক্ষে কখনোই সম্ভব নয়।\" \n\n\n== তথ্যসূত্র ==\n\n\n== আরও পড়ুন ==\nবেস, গ্যাবি (অক্টোবর ১৩, ২০১৫)। \"নো ম্যানস ল্যান্ড: কীভাবে নারীবাদী ইউটোপিয়া গড়ে তুলবেন\"। ব্রডলি। ভাইস মিডিয়া। \nকারমেন (সেপ্টেম্বর ৩০, ২০১৫)। \"রেবেল গার্লস: উন্নত বিচ্ছিন্নতাবাদ গড়ে তোলার উপর\"। অটোস্ট্র্যাডল। \nএলিস, সনজা জে.; পিল, এলিজাবেথ (মে ২০১১)। \"সমকামী নারীবাদ: ঐতিহাসিক এবং বর্তমান সম্ভাবনা\"। ফেমিনিজম অ্যান্ড সাইকোলজি। ২১ (২): ১৯৮–২০৪। আইএসএসএন 0959-3535। এসটুসিআইডি 144634947। ওসিএলসি 969561039। ডিওআই:10.1177/0959353510370178। \nহোগল্যান্ড, সারাহ লুসিয়া; পেনেলোপ, জুলিয়া, সম্পাদকগণ (১৯৮৮)। ফর লেসবিয়ানস অনলি: এ সেপারেটিস্ট অ্যান্থলজি। ওনলিওমেন প্রেস। আইএসবিএন 978-0-906500-28-6। হোগল্যান্ড। \nমরিস, বনি জে. (ডিসেম্বর ২২, ২০১৬)। \"ডাইক সংস্কৃতি এবং অদৃশ্য হয়ে যাওয়া এল\"। আউটওয়ার্ড। স্লেট। \nশটেন, সি. হাইকে (২০২২)। \"টার্ফিজম, জায়নিজম, এবং ডানপন্থী নিশ্চিহ্নকরণবাদ\"। টিএসকিউ: ট্রান্সজেন্ডার স্টাডিজ কোয়ার্টারলি। ৯ (৩): ৩৩৪–৩৬৪। এসটুসিআইডি 253054403 । ডিওআই:10.1215/23289252-9836022।"}