{"pageid": 1208679, "title": "কাদামাটির বিস্কুট", "url": "https://bn.wikipedia.org/wiki?curid=1208679", "content": "কাদামাটির বিস্কুট একটি হাইতীয় খাবার। হাইতীয় ক্রেওল ভাষায় কাদামাটির বিস্কুট-কে মূলত গ্যালেট বা বনবোন টে হিসেবে অভিহিত করা হয়। এই খাবারটি বিশেষ করে গর্ভাবস্থায় থাকা নারীরা খেয়ে থাকেন। সাইটে সোলেইল-এর মতো বস্তিতে এই গ্যালেট নামের বিস্কুট পাওয়া যায়।\n\n\n== প্রস্তুতকরণ ==\nহাইতির কেন্দ্রীয় মালভূমি হিঞ্চে শহরের কাছ থেকে ধুলাবালি সংগ্রহ করা হয় এবং ট্রাকে করে বাজারে পাঠানো হয় (যেমন লা স্যালাইন মার্কেট), যেখানে মহিলারা এগুলো কিনেন। তারপর ফোর্ট ডিমাঞ্চের মতো ছোট শহরগুলিতে এধরনের বিস্কুট প্রক্রিয়াজাত করা হয়। প্রথমত, ময়লা পাথর এবং বর্জ্য অপসারণ করা হয়। তারপর, ধুলাবালিকে লবণ এবং উদ্ভিজ্জ তৈল বা চর্বির সঙ্গে মিশ্রিত করা হয়। পরে, এগুলোকে চ্যাপ্টা চাকতির আকৃতি দেওয়া হয়। তারপর রোদে শুকানো হয়। প্রস্তুতকৃত পণ্যটি পরে পাত্রে রাখা হয় এবং বাজারে বা রাস্তায় বিক্রি করা হয়।\n\n\n== স্বাস্থ্য ঝুঁকি ==\nখনিজ উপাদানের কারণে, কাদামাটির বিস্কুট ঐতিহ্যগতভাবে গর্ভবতী মহিলাদের এবং শিশুদের জন্য একটি তালিকালদ্ধ সম্পূরক হিসাবে ব্যবহৃত হত। হাইতীয়দের ধারণা এগুলোতে ক্যালসিয়াম রয়েছে যা একটি অ্যান্টাসিড হিসাবে এবং পুষ্টির জন্য ব্যবহার করা যেতে পারে। তবে খাদ্যটি পুষ্টিবিদ ও চিকিৎসকদের কাছে বিতর্কিত, কারণ হিসেবে এই বিস্কুট খাওয়ার কারণে দাঁতের ক্ষয়, কোষ্ঠকাঠিন্য এবং আরও গুরুতর অসুখ হতে পারে বলে সতর্ক করেন। তবে এর উৎপাদন খরচ সস্তা; ২০০৭ সাল থেকে $১.৫০ বৃদ্ধির পরেও ২০০৮ সালে একশ বিস্কুট তৈরির মাটি ছিল পাঁচ মার্কিন ডলার (প্রতিটি প্রায় ৫ সেন্ট)। এটি অনাহার উত্তরণের উপায় হিসাবেও দেখা হয়। এটি বিশেষ করে এমন সময়ে আসে যখন ২০০৮ সালের মতো বিশ্বব্যাপী খাদ্যের দাম বেড়ে যায়।\nখাদ্যটির স্বাদকে এমনভাবে বর্ণনা করা হয়েছে যেখানে বলা হয় যে গ্যালেটে থাকা ধুলার ঝাঁঝালো স্বাদের জন্য মুখ শুকিয়ে গিয়েছে যা অনেক সময় ধরে থাকে।\n\n\n== আরও দেখুন ==\nছিকর\n\n\n== তথ্যসূত্র =="}