{"pageid": 1443270, "title": "স্টুয়ার্ট আর্মস্ট্রং", "url": "https://bn.wikipedia.org/wiki?curid=1443270", "content": "স্টুয়ার্ট আর্মস্ট্রং (ইংরেজি: Stuart Armstrong; জন্ম: ৩০ মার্চ ১৯৯২) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের দ্বিতীয় স্তর ইএফএল চ্যাম্পিয়নশিপের ক্লাব সাউদাম্পটন এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১০ সালে, আর্মস্ট্রং স্কটল্যান্ড অনূর্ধ্ব-১৯ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় চার বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৭ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৫০ ম্যাচে ৫টি গোল করেছেন।\n\n\n== প্রারম্ভিক জীবন ==\nস্টুয়ার্ট আর্মস্ট্রং ১৯৯২ সালের ৩০শে মার্চ তারিখে স্কটল্যান্ডের ইনভার্নেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআর্মস্ট্রং স্কটল্যান্ড অনূর্ধ্ব-১৯ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১০ সালের ১৪ই এপ্রিল তারিখে তিনি স্কটল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৪ বছরে ২৭ ম্যাচে অংশগ্রহণ করে ৬টি গোল করেছেন।\n২০১৭ সালের ২৬শে মার্চ তারিখে, ২৪ বছর, ১১ মাস ও ২৬ দিন বয়সে, ডান পায়ে ফুটবল খেলায় পারদর্শী আর্মস্ট্রং স্লোভেনিয়ার বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৬ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি স্কটল্যান্ড ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে আর্মস্ট্রং সর্বমোট ৪ ম্যাচে ১টি গোল করেছেন। জাতীয় দলের হয়ে অভিষেকের ৫ মাস ও ৬ দিন পর, স্কটল্যান্ডের জার্সি গায়ে প্রথম গোলটি করেছেন; ২০১৭ সালের ১লা সেপ্টেম্বর তারিখে, লিথুয়ানিয়ার বিরুদ্ধে ম্যাচের ২৫তম মিনিটে লেই গ্রিফিথসের অ্যাসিস্ট হতে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৭ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nস্টুয়ার্ট আর্মস্ট্রং – ফিফা প্রতিযোগিতার রেকর্ড (ইংরেজি) \nস্টুয়ার্ট আর্মস্ট্রং – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে স্টুয়ার্ট আর্মস্ট্রং  (ইংরেজি)  \nসকারবেসে স্টুয়ার্ট আর্মস্ট্রং (ইংরেজি) \nবিডিফুটবলে স্টুয়ার্ট আর্মস্ট্রং  (ইংরেজি)  \nইইউ-ফুটবলে স্টুয়ার্ট আর্মস্ট্রং (ইংরেজি) \nট্রান্সফারমার্কেটে স্টুয়ার্ট আর্মস্ট্রং (ইংরেজি) \nওয়ার্ল্ডফুটবল.নেটে স্টুয়ার্ট আর্মস্ট্রং (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে স্টুয়ার্ট আর্মস্ট্রং (ইংরেজি)"}