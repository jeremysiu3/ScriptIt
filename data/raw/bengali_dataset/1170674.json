{"pageid": 1170674, "title": "উদয়পুর সিটি–মহীশূর প্যালেস কুইন হামসফর এক্সপ্রেস", "url": "https://bn.wikipedia.org/wiki?curid=1170674", "content": "উদয়পুর সিটি–মহীশূর প্যালেস কুইন হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা কর্ণাটকের ঐতিহাসিক শহর মহীশূরে অবস্থিত মহীশূর জংশন রেলওয়ে স্টেশন এবং রাজস্থানের উদয়পুর সিটি রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ১৯৬৬৭ / ১৯৬৬৮ ট্রেন নম্বরাঙ্কিত হয়ে পরিচালিত হচ্ছে। ট্রেনটি রাজস্থান, মধ্যপ্রদেশ, গুজরাট, মহারাষ্ট্র ও কর্ণাটকের মধ্যে চলাচল করে। ট্রেনটি উদয়পুর সিটি–দিল্লি সরাই রোহিলা রাজস্থান হামসফর এক্সপ্রেস-এর সাথে রেক ভাগাভাগি করে। অতিমারী করোনার সময় এই ট্রেন পরিষেবা পুরোপুরিভাবে বন্ধ করে দিলেও হালে তা পুনঃসক্রিয় করা হয়েছে।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\n\n\n== লোকো লিংক ==\nএই ট্রেনটি ভগৎ কি কোঠি ডিজেল লোকো শেড ডব্লিউডিপি-৪ডি লোকোমোটিভ দ্বারা উদয়পুর সিটি থেকে মহীশূর পর্যন্ত যায়।\n\n\n== পথ ও যাত্রাবিরতি ==\nউদয়পুর সিটি\nচিতোরগড় জংশন\nরৎলাম জংশন\nবড়োদরা জংশন\nসুরাট\nবেসিন রোড\nকারজাত\nপুণে জংশন\nমিরাজ জংশন\nবেলগাম\nহুবলি জংশন\nদাবণগেরে\nবেঙ্গালুরু সিটি\nমহীশূর জংশন\n\n\n== টীকা ==\n\n\n== তথ্যসূত্র =="}