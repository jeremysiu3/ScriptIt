{"pageid": 1031974, "title": "জনাথন ম্যাকলাফলিন", "url": "https://bn.wikipedia.org/wiki?curid=1031974", "content": "জনাথন পিটার ম্যাকলাফলিন (ইংরেজি: Jon McLaughlin; জন্ম: ৯ সেপ্টেম্বর ১৯৮৭; জন ম্যাকলাফলিন নামে সুপরিচিত) হলেন একজন স্কটিশ পেশাদার ফুটবল খেলোয়াড়। তিনি বর্তমানে স্কটল্যান্ডের পেশাদার ফুটবল লিগের শীর্ষ স্তর স্কটিশ প্রিমিয়ারশিপের ক্লাব র‍েঞ্জার্স এবং স্কটল্যান্ড জাতীয় দলের হয়ে একজন গোলরক্ষক হিসেবে খেলেন।\n২০০৬–০৭ মৌসুমে, স্কটিশ ক্লাব হ্যারোগেট রেলওয়ের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ১ মৌসুম অতিবাহিত করেছেন। অতঃপর ২০০৭–০৮ মৌসুমে তিনি হ্যারোগেট টাউনে যোগদান করেছেন। হ্যারোগেট টাউনে ১ মৌসুম অতিবাহিত করার পর ইংরেজ ক্লাব ব্র্যাডফোর্ড সিটির সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১৩৭ ম্যাচে অংশগ্রহণ করেছেন। পরবর্তীকালে, তিনি বার্টন আলবিয়ন, হার্ট অফ মিডলোদিয়ান এবং সান্ডারল্যান্ডের হয়ে খেলেছেন। ২০২০–২১ মৌসুমে, তিনি সান্ডারল্যান্ড হতে স্কটিশ ক্লাব র‍েঞ্জার্সে যোগদান করেছেন।\n২০১৮ সালে, ম্যাকলাফলিন স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি ২টি ম্যাচে অংশগ্রহণ করেছেন।\nব্যক্তিগতভাবে, ম্যাকলাফলিন বেশ কিছু পুরস্কার জয়লাভ করেছেন, যার মধ্যে ২০১৫–১৬ মৌসুমে লিগ ওয়ান-এর মৌসুম সেরা দলের স্থান পাওয়া অন্যতম। দলগতভাবে, ম্যাকলাফলিন এপর্যন্ত ২টি শিরোপা জয়লাভ করেছেন, যার মধ্যে ১টি বার্টন আলবিয়নের হয়ে এবং ১টি র‍েঞ্জার্সের হয়ে জয়লাভ করেছেন।\n\n\n== প্রারম্ভিক জীবন ==\nজনাথন পিটার ম্যাকলাফলিন ১৯৮৭ সালের ৯ই সেপ্টেম্বর তারিখে স্কটল্যান্ডের এডিনবরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৮ সালের ৩রা জুন তারিখে, মাত্র ৩০ বছর ৮ মাস ২৫ দিন বয়সে, ম্যাকলাফলিন মেক্সিকোর বিরুদ্ধে এক প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। উক্ত ম্যাচের দ্বিতীয়ার্ধে গোলরক্ষক স্কট বাইনের বদলি খেলোয়াড় হিসেবে তিনি মাঠ ত্যাগ করেন; ম্যাচে তিনি ১ নম্বর জার্সি পরিধান করে একজন গোলরক্ষক হিসেবে খেলেছেন। ম্যাচটিতে স্কটল্যান্ড ১–০ গোলের ব্যবধানে পরাজিত হয়েছিল। স্কটল্যান্ডের হয়ে অভিষেকের বছরে ম্যাকলাফলিন মাত্র ১টি ম্যাচে অংশগ্রহণ করেছেন। জাতীয় দলের হয়ে অভিষেকের মাত্র ১৩ মিনিটে, স্কটল্যান্ডের জার্সি গায়ে প্রথম গোলটি হজম করেন।\n\n\n== পরিসংখ্যান ==\n\n\n=== আন্তর্জাতিক ===\n১১ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nজনাথন ম্যাকলাফলিন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জনাথন ম্যাকলাফলিন  (ইংরেজি)  \nসকারবেসে জনাথন ম্যাকলাফলিন (ইংরেজি) \nওয়ার্ল্ডফুটবল.নেটে জনাথন ম্যাকলাফলিন (ইংরেজি) \nইএসপিএন এফসিতে জনাথন ম্যাকলাফলিন (ইংরেজি) \nন্যাশনাল-ফুটবল-টিমস.কমে জনাথন ম্যাকলাফলিন (ইংরেজি)"}