{"pageid": 1504304, "title": "নাকুগাঁও স্থলবন্দর", "url": "https://bn.wikipedia.org/wiki?curid=1504304", "content": "নাকুগাঁও স্থলবন্দর, বাংলাদেশ স্থলবন্দর কর্তৃপক্ষের নিজস্ব ব্যবস্থাপনায় পরিচালিত একটি স্থলবন্দর। এটি শেরপুর জেলার অন্তর্গত নালিতাবাড়ী উপজেলায় অবস্থিত। স্থলবন্দরটি ভারতের মেঘালয় রাজ্যের পশ্চিম গারো পাহাড় জেলার ডালু সীমান্ত ঘেঁষে অবস্থিত।\n\n\n== অবস্থান ==\nনাকুগাঁও স্থলবন্দর শেরপুর জেলা সদর থেকে প্রায় ৩৩ কিলোমিটার উত্তর-পূর্বে এবং নালিতাবাড়ি থেকে প্রায় ১৫ কিলোমিটার উত্তরে অবস্থিত।\n\n\n== ইতিহাস ==\n১৯৯৭ সালে নালিতাবাড়ী উপজেলার সীমান্তবর্তী নাকুগাঁওয়ে শুল্ক বন্দরের কাজ শুরু হয়। পাঁচ বছর পর ২০০২ সালে এক প্রজ্ঞাপনে পাথর ও কয়লা ছাড়া সব ধরনের পণ্যের বাণিজ্য বন্ধ হয়ে যায়। নৌ-পরিবহন মন্ত্রণালয়ের আওতাধীন বাংলাদেশ স্থলবন্দর কর্তৃপক্ষের সরাসরি নিয়ন্ত্রণে নাকুগাঁও স্থলবন্দরের কার্যক্রম পরিচালতি হয়। জাতীয় রাজস্ব বোর্ডের আওতায় নাকুগাঁও স্থল শুল্ক স্টেশনের কার্যক্রম চালু হয়। ভারত হতে আমদানিকৃত পণ্য গ্রহণ, সংরক্ষণ, কাস্টমস কর্তৃক রাজস্ব আদায়ের ক্ষেত্রে প্রয়োজনীয় অবকাঠামোগত সুবিধা ও সেবা প্রদানের লক্ষে সরকার কর্তৃক নাকুগাঁও স্থলবন্দর ঘোষণা করা হয়। প্রাথমিকভাবে একটি উন্নয়ন প্রকল্পের আওতায় বন্দরের ১৩.৪৬ একর জমি অধিগ্রহণপূর্বক প্রয়োজনীয় অবকাঠামো নির্মিত হয়। গত ১৮-০৬-২০১৫ খ্রিঃ তারিখে নাকুগাঁও স্থলবন্দরের অপারেশনাল কার্যক্রম উদ্বোধন করা হয়।\n\n\n== আরও দেখুন ==\nবাংলাদেশের স্থল বন্দরসমূহের তালিকা\nচিলাহাটি স্থলবন্দর\nবেনাপোল স্থলবন্দর\nবুড়িমারী স্থলবন্দর\nহিলি স্থলবন্দর\n\n\n== তথ্যসূত্র =="}