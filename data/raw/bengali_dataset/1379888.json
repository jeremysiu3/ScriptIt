{"pageid": 1379888, "title": "ইনছন ইউনাইটেড ফুটবল ক্লাব", "url": "https://bn.wikipedia.org/wiki?curid=1379888", "content": "ইনছন ইউনাইটেড ফুটবল ক্লাব (কোরীয়: 인천 유나이티드 프로축구단, ইংরেজি: Incheon United FC; সাধারণত ইনছন ইউনাইটেড এফসি এবং সংক্ষেপে ইনছন ইউনাইটেড নামে পরিচিত) হচ্ছে ইনছন ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ২০০৩ সালে প্রতিষ্ঠিত হয়েছে। ২০,৮৯১ ধারণক্ষমতাবিশিষ্ট ইনছন ফুটবল স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় জো সুং-হুয়ান এবং সভাপতির দায়িত্ব পালন করছেন ইনছনের মেয়র। বর্তমানে দক্ষিণ কোরীয় রক্ষণভাগের খেলোয়াড় ওহ বান-সুক এই ক্লাবের অধিনায়কের দায়িত্ব পালন করছেন।\nকিম দো-হিয়ক, লি ইয়ুন-পিয়ো, লিম জুং-ইয়ং, স্তেফান মুগোসা এবং ইউ বিয়ং-সুর মতো খেলোয়াড়গণ ইনছন ইউনাইটেডের জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৪ মৌসুমে ইনছন ইউনাইটেড প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ২০০৪ সালের সালের ৩রা এপ্রিল তারিখে, কে লিগ ১-এ ক্লাব ইতিহাসে নিজেদের প্রথম ম্যাচে ভেয়ার্নার লোরান্টের অধীনে ইনছন ইউনাইটেড জেওনবুক হুন্দাই মোটরসের সাথে ০–০ গোলে ড্র করেছিল। ২০০৪ কে লিগ-এ ইনছন ইউনাইটেড ২টি জয় এবং ৩টি ড্রয়ে সর্বমোট ৯ পয়েন্ট অর্জন করে সামগ্রিক পয়েন্ট তালিকায় ১৩তম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}