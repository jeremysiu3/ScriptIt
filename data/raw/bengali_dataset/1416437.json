{"pageid": 1416437, "title": "শ্যাম্পেইন, ইলিনয়", "url": "https://bn.wikipedia.org/wiki?curid=1416437", "content": "শ্যাম্পেইন ( sham-PAYN) হলো মার্কিন যুক্তরাষ্ট্রের ইলিনয় রাজ্যের শ্যাম্পেইন কাউন্টির একটি শহর। ২০২০ সালের আদমশুমারিতে এ শহরের জনসংখ্যা ছিল ৮৮,৩০২ জন। এটি ইলিনয়ের দশম-জনবহুল পৌরসভা এবং শিকাগো মেট্রোপলিটন এলাকার বাইরে ইলিনয়ের চতুর্থ সর্বাধিক জনবহুল শহর। এটি শ্যাম্পেইন-আরবানা মেট্রোপলিটন এলাকার অন্তর্ভুক্ত।\nশ্যাম্পেইন এবং এর জমজ শহর আর্বানা জুড়ে ইউনিভার্সিটি অব ইলিনয় রয়েছে। শ্যাম্পেইনে পার্কল্যান্ড কলেজ রয়েছে, যেখানে প্রতি শিক্ষাবর্ষে প্রায় ১৮,০০০ শিক্ষার্থী পড়ালেখা করে। বিশ্ববিদ্যালয় এবং বেশ কয়েকটি সুপরিচিত প্রযুক্তিক স্টার্টআপ কোম্পানির কারণে, এটিকে প্রায়শই সিলিকন প্রেইরির হাব বা একটি উল্লেখযোগ্য ফলক হিসাবে উল্লেখ করা হয়। শ্যাম্পেইনে অ্যাবট, আর্চার ড্যানিয়েলস মিডল্যান্ড (এডিএম), ক্যাটারপিলার, জন ডিয়ার, ডাউ কেমিক্যাল কোম্পানি, আইবিএম এবং স্টেট ফার্ম প্রভৃতি ফরচুন ৫০০ কোম্পানির অফিস রয়েছে। জিমি জন্সসহ বেশ কয়েকটি কোম্পানির সদর দপ্তরও রয়েছে শ্যাম্পেইন শহরে।\n\n\n== ইতিহাস ==\n\nশ্যাম্পেইন শহরের গোড়াপত্তন হয় ১৮৫৫ সালে, যখন ইলিনয় সেন্ট্রাল রেলপথ আরবানা ডাউনটাউনের দুই মাইল (৩ কিমি) পশ্চিমে রেলপথ স্থাপন করে। তখন মূলত \"পশ্চিম আরবানা\" বলা হতো, পরবর্তীটে ১৮৬০ সালে শহরের চার্টার অর্জন করার পর এটির নাম পরিবর্তন করে শ্যাম্পেইন রাখা হয়। শহর এবং কাউন্টি উভয় নামই এসেছে শ্যাম্পেইন কাউন্টি, ওহাইও থেকে, ফরাসিতে যার অর্থ \"উন্মুক্ত, সমতল দেশ\"। \n১৯৬৯ সালের ফেব্রুয়ারিতে, কার্ল পারকিন্স বব ডিলানের সাথে \"শ্যাম্পেইন, ইলিনয়\" গানটি লেখেন, যা পারকিন্স তার অ্যালবাম অন টপে প্রকাশ করেছিলেন।  ওল্ড ৯৭'স ব্যান্ডটি বব ডিলানের আরেকটি গান \" ডেসোলেশন রো \" নিয়ে এর সুরকে নতুন গানের সাথে একত্রিত করে নতুন গান \"শ্যাম্পেইন, ইলিনয়\" তৈরি করে। এটা তারা তাদের ২০১০ সালের অ্যালবাম দ্য গ্র্যান্ড থিয়েটার ভলিউম ওয়ানে ডিলানের শুভকামনা নিয়ে প্রকাশ করেছিল। এটি যথেষ্ট জনপ্রিয়তা অর্জন করেছে। দুটি \"শ্যাম্পেইন, ইলিনয়\" গানের মধ্যে মিল নেই, একমাত্র সাদৃশ্য হলো বব ডিলান উভয়ের সাথে জড়িত ছিল।\n১৯৮৫ সালের ২২শে সেপ্টেম্বর শ্যাম্পেইন ইলিনয় বিশ্ববিদ্যালয়ের মেমোরিয়াল স্টেডিয়ামে প্রথম ফার্ম এইড কনসার্টের আয়োজন করে। কনসার্টটি ৮০,০০০-এরও বেশি মানুষ উপভোগ করে এবং আমেরিকান পারিবারিক কৃষকদের জন্য $৭ মিলিয়নেরও বেশি সংগ্রহ করে।\n২০০৫ সালে, শ্যাম্পেইন—আরবনা (বিশেষ করে ইউনিভার্সিটি অব ইলিনয়) ন্যাশনাল সায়েন্স অলিম্পিয়াড টুর্নামেন্টের ভেন্যু ছিল, যেখানে ৫০টি রাজ্যের তরুণ বিজ্ঞানীরা অংশ নেয়। এছাড়াও শহরটি প্রতি বছর রাষ্ট্রীয় বিজ্ঞান অলিম্পিয়াড প্রতিযোগিতার আয়োজন করে।\nজোয়ান সিভার্নস ছিলেন শহরের প্রথম নারী মেয়র, যিনি ১৯৭৯ থেকে ১৯৮৩ সালের মধ্যে দায়িত্ব পালন করেছিলেন। ডেব ফ্রাঙ্ক ফেইনেন, যিনি ২০১৫ সাল থেকে মেয়র হিসেবে দায়িত্ব পালন করছেন, হলেন শহরের দ্বিতীয় নারী মেয়র৷  ২০১৭ সালের মে মাসে শহরের প্রথম মহিলা-সংখ্যাগরিষ্ঠ সিটি কাউন্সিল শপথ গ্রহণ করে। \n\n\n== ভূগোল ==\n\n\n=== অবস্থান ===\n২০২১ সালের আদমশুমারির তথ্যানুযায়ী শ্যাম্পেইনের মোট এলাকা ২৩.১৪ বর্গমাইল (৫৯.৯৩ বর্গকিলোমিটার), যার মধ্যে ২২.৯৯ বর্গমাইল (৫৯.৫৪ বর্গকিলোমিটার) বা ৯৯.৩৭%) হলো ভূমি এবং ০.১৫ বর্গমাইল (০.৩৯ বর্গকিলোমিটার) বা ০.৬৩% পানি।\nশ্যাম্পেইন কেন্দ্রীয় ইলিনয়ের একটি শহর এবং এটি তুলনামূলকভাবে উঁচু ভূমিতে অবস্থিত, পশ্চিমে কাসকাস্কিয়া নদী এবং দক্ষিণে এমবারাস নদীর উৎস হিসেবে কাজ করে। ডাউনটাউন শ্যাম্পেইন গিয়ে বোনিয়ার্ড ক্রিকে মিশে, যা সল্ট ফর্ক ভারমিলিয়ন নদীর লবণাক্ত শাখার সাথে যুক্ত।\nশ্যাম্পেইন পার্শ্ববর্তী শহর আরবানার সাথে একই সীমানাবর্তী; একসাথে তারা ইলিনয় বিশ্ববিদ্যালয়ের ধারণ করেছে। শ্যাম্পেইন, আরবানা এবং স্যাভয়ের সীমান্তবর্তী গ্রাম শ্যাম্পেইন-আরবানা মেট্রোপলিটন এলাকা গঠন করে, যা \"শ্যাম্পেইন-আরবানা\" নামেও পরিচিত। এটি \"যমজ শহর\", \"শাম্বানা\" বা \"শ্যাম্পু-ব্যানানা\" নামেও কথিত হয়ে থাকে।\n\n\n=== জলবায়ু ===\nশহরটিতে আর্দ্র মহাদেশীয় জলবায়ু বিদ্যমান, যা মধ্য-পশ্চিম মার্কিন যুক্তরাষ্ট্রের অঞ্চলের জন্য স্বাভাবিক। গরম গ্রীষ্ম এবং ঠান্ডা, মাঝারি তুষারময় শীত। তাপমাত্রা ৯০ °ফা (৩২.২ °সে) ছাড়িয়ে যায় বছরে গড়ে ২৪ দিন, এবং সাধারণত 0°ফা (−17.8 °সে)-এর নিচে নেমে যায় বছরে ছয় রাত। শ্যাম্পেইনের রেকর্ড উচ্চ তাপমাত্রা ছিল ১০৯ °ফা (৪২.৮ °সে) ১৯৫৪ সালে, এবং রেকর্ড সর্বনিম্ন ছিল −২৫ °ফা (−৩১.৭ °C), যা চারটি পৃথক সময়ে রেকর্ড করা হয়েছে: ১৮৯৯, ১৯০৫, ১৯৯৪ এবং ১৯৯৯ সালে। \n\n\n== পরিবহন ==\n\n\n=== বিমানবন্দর ===\nশ্যাম্পেইনে অবস্থিত বিমানবন্দরটি হলো উইলার্ড এয়ারপোর্ট (সিএমআই)। যা ইলিনয় ইউনিভার্সিটি ইউনিভার্সিটি আরবানা-শ্যাম্পেইন দ্বারা পরিচালিত হয়। বিমানবন্দরটি বর্তমানে আমেরিকান ঈগল দ্বারা শিকাগো ও'হারে আন্তর্জাতিক বিমানবন্দর এবং ডালাস/ফোর্ট ওয়ার্থ আন্তর্জাতিক বিমানবন্দরে দৈনিক ফ্লাইট পরিচালনা �করে।\nউইলার্ড বিমানবন্দরেই অবস্থিত ছিল ইউনিভার্সিটি অব ইলিনয় ইনস্টিটিউট অব এভিয়েশন, যা ষাট বছর পরে বিশ্ববিদ্যালয়টি বাজেট কমানোর উদ্দেশ্যে ২০১৩-১৪ শিক্ষাবর্ষের জন্য বন্ধ করতে বাধ্য হয়।\n\n\n== তথ্যসূত্র ==\n\n\n== বহিঃসংযোগ ==\nশ্যাম্পেইন শহরের ওয়েবসাইট"}