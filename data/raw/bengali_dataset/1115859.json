{"pageid": 1115859, "title": "রুট পিঠা", "url": "https://bn.wikipedia.org/wiki?curid=1115859", "content": "রুট পিঠা (সিলেটি: ꠞꠥꠐ ꠚꠤꠐꠣ) বা রুট শিন্নি নামেও পরিচিত, হচ্ছে সিলেট অঞ্চলের একটি ঐতিহ্যবাহী পিঠা যা নবান্ন, রুট পিঠা উৎসব সহ বিভিন্ন ধর্মীয় ও সাংস্কৃতিক অনুষ্ঠানে বহুল প্রচলিত ছিল। \n\n\n== উদযাপন ==\nঐতিহ্য হিসেবে এই পিঠা তৈরির জন্য আগের রাতে প্রতিটি বাড়িতে আতপ চাল একটি বড় পাত্রে ভিজিয়ে রাখা হয়। তারপর সেই চাল ঢেঁকিতে কুটে গুঁড়ো করে মশলা দিয়ে কাই মাখানো হয়। অতঃপর সব একসাথে মিশিয়ে কলাপাতায় বেঁধে রুট পুড়ানো হয়। পিঠা তৈরি করে পাড়াপড়শীদের বিলিয়ে দেয়া সহ এই উৎসবের প্রচলন গ্রামাঞ্চলে এখনও লক্ষ্য করা যায়। \n\n\n== উপকরণ ==\n\nচালের গুঁড়া, হলুদ, আদা, পেঁয়াজ ও ঘি।\n\n\n== পদ্ধতি ==\nপ্রথমে চালের গুড়ো’র সাথে হলুদ, পিয়াজ, আদা ও ঘি’র মিশ্রণে বড় বড় গোলাকার পিঠা তৈরি করতে হয়। পিঠা তৈরি হলে চুলায় দেয়া হয়। পরে চুলার উপরে পৃথক ভাবে পিঠা দিতে হয়। আগুনে কিছুক্ষণ সেদ্ধ হয়ে একটু কালচে বর্ণ ধারণ করলেই চুলা থেকে নামানো যায়। পরে এগুলোকে চাকু দিয়ে পরিষ্কার করে কেটে ছোট ছোট টুকরো করতে হয়। পরে আবারো ঘি মেখে পরিবেশন করা যায়।\n\n\n== তথ্যসূত্র ==\n\n\n== আরো দেখুন ==\nপিঠা\nবাংলাদেশী রন্ধনশৈলী"}