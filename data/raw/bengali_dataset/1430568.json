{"pageid": 1430568, "title": "সত্যবতী দেবী (জন্ম ১৯০৫)", "url": "https://bn.wikipedia.org/wiki?curid=1430568", "content": "সত্যবতী দেবী (২৮ ফেব্রুয়ারি ১৯০৫ - ২৬ অক্টোবর ২০১০) একজন ভারতীয় স্বাধীনতা সংগ্রামী এবং গান্ধীবাদী ছিলেন। ২৬ অক্টোবর ২০১০-এ তার মৃত্যুর সময়, তিনি ছিলেন ভারতের সবচেয়ে বয়স্ক জীবিত স্বাধীনতা সংগ্রামী।\nতিনি তরন তারন জেলার একটি পাঞ্জাবি হিন্দু পরিবারে জন্মগ্রহণ করেন। তিনি কন্যা মহা বিদ্যালয়, জলন্ধর থেকে তার বিদ্যাশিক্ষা লাভ করেন। তিনি ১৯২৫ সালে লালা অচিন্ত রামকে বিয়ে করেন। তার বিয়ে যৌতুক-বিহীন ছিল এবং তিনি কোন পর্দা করতেন না, যা বিয়ের জন্য অচিন্ত রামের নির্ধারিত শর্ত ছিল। তিনি বিজ্জি বা মাতাজি নামে সুপরিচিত ছিলেন। তিনি ভারতের সাবেক উপরাষ্ট্রপতি কৃষাণ কান্তের মা ছিলেন। তার নির্মলা ও সুভদ্রা নামে দুই মেয়েও ছিল।\n১৯৪২ সালের ২৬শে আগস্ট, তিনি ভারতীয় স্বাধীনতা আন্দোলনে অংশগ্রহণের জন্য তার সন্তানদের সাথে গ্রেফতার হন। অন্যান্য নারী বন্দীদের সাথে তিনি লাহোর জেলে ভারতীয় তেরঙ্গা উত্তোলন করেছিলেন যেখানে তিনি ব্রিটিশদের দ্বারা বন্দী ছিলেন। কারাগারে তিনি রাজনৈতিক বন্দীদের ব্যারাকের অবস্থার বিরুদ্ধে প্রতিবাদ করেন এবং সত্যাগ্রহ করেন। ভারতের স্বাধীনতার পর, তিনি তার স্বামী লালা অচিন্ত রামের (যিনি ১৯৬১ সালে মারা যান, জনপ্রিয়ভাবে “পাঞ্জাবের গান্ধী” নামে খ্যাত) সাথে বিনোবা ভাবের ভূদান আন্দোলনে সক্রিয় অংশ নিয়েছিলেন। তিনি দুবার লোকসভার সদস্য ছিলেন। তারা উভয়েই জমির মালিকদের তাদের জমি ভূমিহীন শ্রমিকদের দেওয়ার আহ্বান জানান। বিপ্লবী নেতা চন্দ্রশেখর আজাদ লাহোরে পালিয়ে যাওয়ার আগে তিন দিন তার বাড়িতে ছিলেন। তিনি প্রায়ই দেশপ্রেমিক ভগৎ সিংকে নিজের হাতে খাওয়াতেন। তার মেয়ে সুভদ্রা, যখন গ্রেপ্তার হয়েছিল তখন তার বয়স ছিল মাত্র ১৩ বছর এবং গ্রেপ্তার হওয়া সর্বকনিষ্ঠ মুক্তিযোদ্ধা ছিলেন। ১৯৬৫ সালে, তিনি তার সমস্ত গহনা প্রধানমন্ত্রীর জাতীয় ত্রাণ তহবিলে দান করেছিলেন।\nতার বাড়িতে আসা প্রত্যেকের দ্বারা তিনি সবসময় সম্মান পেতেন। তার ছেলে কৃষ্ণ কান্ত ১৯৮৯ সালে অন্ধ্র প্রদেশের রাজ্যপাল হন এবং ১৯৯৭ সাল পর্যন্ত সেখানে বহাল ছিলেন, যখন তিনি উপরাষ্ট্রপতি পদে উন্নীত হন। উভয় অনুষ্ঠানেই কৃষ্ণকান্ত তার মাকে তার বাড়িতে নিয়ে যান। ২০০২ সালে যখন তার ছেলে মারা যায়, তখন তিনি তার লাশের পাশে বসে ছিলেন যতক্ষণ না এটি দাহ করার জন্য নেওয়া হয়। তিনি পুত্রবিয়োগের পরও আট বছর বেঁচে ছিলেন, ২৬ অক্টোবর ২০১০-এ ১০৫ বছর বয়সে মারা যান, তার অনেক অনুজ সহকর্মীকে ছাড়িয়ে যান। পরদিন তার নিজ গ্রামে রাষ্ট্রীয় মর্যাদায় তাকে দাহ করা হয়। ৯ আগস্ট ২০০৯-এ মৃত্যুর এক বছর আগে, ভারত ছাড়ো আন্দোলনের ৬৭তম বার্ষিকী স্মারক উদযাপনের অংশ হিসাবে তৎকালীন রাষ্ট্রপতি প্রতিভা পাটিল তাকে সম্মানিত করেছিলেন।\n\n\n== তথ্যসূত্র =="}