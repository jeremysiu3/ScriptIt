{"pageid": 1086688, "title": "সাফিয়া তালেব আলী আল-সুহাইল", "url": "https://bn.wikipedia.org/wiki?curid=1086688", "content": "সাফিয়া তালেব আলী আল-সুহাইল একজন ইরাকি শিয়া মুসলিম রাজনীতিবিদ, তিনি বর্তমানে ২০২০ সালের সেপ্টেম্বর থেকে ইতালিতে ইরাকের রাষ্ট্রদূত হিসেবে নিযুক্ত আছেন। তিনি ২০০৪ সালে ওমানে ইরাকের প্রথম মহিলা হিসাবে রাষ্ট্রদূত নিযুক্ত হন এবং তিনি দেশের গুরুত্বপূর্ণ রাজনৈতিক ও কূটনৈতিক পদে অধিষ্ঠিত ছিলেন। যার মধ্যে রয়েছে: ২০০৫ থেকে ২০১৪ সাল পর্যন্ত সময়ের জন্য রাজধানী বাগদাদে দুটি সংসদীয় অধিবেশনে ইরাকি সংসদের সদস্য এবং ২০১৪ থেকে ২০১৬ পর্যন্ত মেয়াদে ইরাকের পররাষ্ট্র মন্ত্রণালয়ের ইউরোপ বিষয়ক বিভাগের প্রধান এবং ইরাক প্রজাতন্ত্রের রাষ্ট্রদূত ছিলেন। ২০১৬ থেকে ২০১৯ সময়কালে জর্ডানের হাশেমীয় রাজ্যে\" তিনি ইরাকের কাউন্সিল অফ রিপ্রেজেন্টেটিভের একজন প্রাক্তন সদস্য ছিলেন, তিনি ২০০৫ সালের ডিসেম্বরে ধর্মনিরপেক্ষ ইরাকি ন্যাশনাল লিস্ট থেকে ইরাকের কাউন্সিল অফ রিপ্রেজেন্টেটিভের সদস্য নির্বাচিত হয়েছিলেন।\n\n\n== পটভূমি ==\nসাফিয়া ১৯৬৫ সালে একজন সুন্নি লেবানীয় মায়ের গর্ভে জন্মগ্রহণ করেন। তার পিতা শেখ তালেব আল-সোহাইল আল-তামিমি নিজেও বনু তামিম গোত্রের নেতা ছিলেন এবং একজন শিয়া মুসলিম ছিলেন। ১৯৬৮ সালে আহমেদ হাসান আল-বকরের বাথ পার্টির অভ্যুত্থানের পর তিনি তার পরিবারসহ ইরাক থেকে লেবাননে পালিয়ে যান। সাফিয়া পরে আম্মান, ওয়াশিংটন এবং প্যারিসে বসবাস করেন।\nসাদ্দাম হোসেনের বিরুদ্ধে অভ্যুত্থানের পরিকল্পনার পর ১৯৯৪ সালে বৈরুতে শেখ আল-তামিমিকে হত্যা করা হয়, মার্কিন যুক্তরাষ্ট্র সাদ্দাম হোসেনকে পরামর্শ দেওয়ায় অভ্যুত্থানের পরিকল্পনাটি ব্যর্থ হয়েছিল। সাফিয়া তার পিতার বিপরীত ভূমিকায় অবতীর্ণ  হন, তিনি বিরোধী ইরাকি গোষ্ঠীগুলিকে সশস্ত্র করেন, বিরোধী সংবাদপত্র আল মানার আল আরাবি সম্পাদনা করেন এবং প্যারিস ভিত্তিক মানবাধিকার সংগঠন ইন্টারন্যাশনাল অ্যালায়েন্স ফর জাস্টিসের অ্যাডভোকেসি ডিরেক্টর হন।\n২০০২ সালের ডিসেম্বরে তিনি সাদ্দাম হোসেনের অধীনে ইরাকে মানবাধিকার লঙ্ঘনের বিষয়ে অবগত করাতে ব্রিটিশ প্রধানমন্ত্রী টনি ব্লেয়ারের সাথে সাক্ষাত করেন। পরের মাসে তিনি গণবিধ্বংসী অস্ত্রের তদন্তের জন্য জাতিসংঘের সমালোচনা করে একটি নিবন্ধ লিখেছিলেন কিন্তু \"ইরাকি জনগণের বিরুদ্ধে অপরাধ\" তদন্ত করেননি। তিনি মানবাধিকার লঙ্ঘনের বিষয়ে তদন্তের জন্য জাতিসংঘের একটি কমিশন গঠনের জন্য এবং সাদ্দাম হোসেনকে পরিকল্পিত গণহত্যা ও মানবতার বিরুদ্ধে অপরাধের জন্য অভিযুক্ত করার আহ্বান জানান।\n২০০৩ সালের ডিসেম্বরে তিনি সাদ্দাম হোসেন বিরোধী বিরোধী দলের সদস্য হিসেবে নির্বাসনে \"ফলো-আপ এবং অ্যারেঞ্জমেন্ট কমিটি\" -এর \"ইরাককে স্বৈরশাসন থেকে মুক্ত করার জাতীয় অভিযান\" সদস্য হিসেবে নিযুক্ত হন।\n\n\n== ইরাকে প্রত্যাবর্তন ==\n২০০৩ সালের মার্চে মার্কিন যুক্তরাষ্ট্র ও সহযোগী বাহিনী কর্তৃক ইরাক আক্রমণের পর আল-সুহাইল ইরাকে ফিরে আসেন।\n২০০৪ সালের জুন মাসে তার কুর্দি স্বামী বখতিয়ার আমিন যার দ্বৈত নাগরিকত্বও ফরাসি, তিনি ইরাকের অন্তর্বর্তীকালীন আইয়াদ আল্লাভি সরকারের মানবাধিকার মন্ত্রী নিযুক্ত হন। পরের মাসে আল-সুহাইলকে মিশরে ইরাকি রাষ্ট্রদূত হিসেবে নিযুক্ত করা হয়, কিন্তু ইরাকের পররাষ্ট্রমন্ত্রী হোসিয়ার জেবারির বিরুদ্ধে পররাষ্ট্র মন্ত্রণালয় বিপুল সংখ্যক বাথিস্টদের নিয়োগ করে বলে অভিযোগ করে আল-সুহাইল তা প্রত্যাখ্যান করেন।\n২০০৫ সালের ফেব্রুয়ারিতে তিনি প্রেসিডেন্ট জর্জ ডব্লিউ. বুশের \"ইরাকি মহিলা রাজনৈতিক কাউন্সিল\" -এর নেতা হিসেবে ২০০৫ স্টেট অফ দ্য ইউনিয়ন ভাষণের জন্য লরা বুশের পাশে উপস্থিত ছিলেন।. এরপর তিনি ইরাকের প্রেসিডেন্ট প্রার্থী হিসেবে জনসম্মুখে উপস্থিত হন।\nইরাকের সংবিধান নিয়ে আলোচনার সময় তিনি ইসলামকে \"মূল উৎস\" না করে আইন প্রণয়নের জন্য \"প্রধান উৎস\" করার আহ্বান জানান। তিনি অভিযোগ করেন যে ১৯৫৯ সাল থেকে নারীদের অধিকার বিষয়ে অর্জনসমূহ হারিয়ে গেছে। বাথিস্ট শাসনের তুলনায় ইরাক আক্রমণে নারীর অবনতিশীল অবস্থার কথা প্রকাশ করা একজন ইরাকি কর্মকর্তার প্রথম বিবৃতি হিসেবে এটিকে বিবেচনা করা হয়।\n২০০৫ সালের নভেম্বরে তিনি ইরাকের সংবিধানের ৩৯ নং অনুচ্ছেদ সংশোধন করার জন্য আসন্ন নির্বাচনে প্রচারণা চালানোর জন্য অন্যান্য ইরাকি মহিলাদের সাথে একটি জোট - \"ইরাকি প্লেডজ কোয়ালিশন\" গঠন করেন বলে জানা যায় যা ব্যক্তিগত মর্যাদা আইন সম্পর্কিত। যাইহোক, নির্বাচনের পর তিনি অন্তর্বর্তীকালীন প্রধানমন্ত্রী আয়াদ আল্লাভির ধর্মনিরপেক্ষ ইরাকি ন্যাশনাল লিস্ট এর হয়ে ইরাকের প্রতিনিধি পরিষদের সদস্য মনোনীত হন।\n২০০৭ সালের সেপ্টেম্বরে তিনি ইরাকি ন্যাশনাল লিস্ট ত্যাগ করেন বলে জানা যায়, যে কারণে তিনি মিশরে তার রাষ্ট্রদূতত্ব প্রত্যাখ্যান করেন, প্রতিনিধি পরিষদে দলবদ্ধ হয়ে অভিযোগ করেন যে, আল্লাভি কঠোর কর্তৃত্বশীল ছিলেন এবং তাঁর কর্মদলে অনেক প্রাক্তন বাথিস্ট ছিল।\nতাকে বিশেষ করে কাউন্সিল অব রিপ্রেজেন্টেটিভস (পার্লামেন্ট) এর কার্যক্রমে দেখা যায় কারণ তিনি একমাত্র সদস্য যিনি ইরাকি উচ্চারণে কথা বলেন না। পরিবর্তে তিনি লেবাননের উচ্চারণে কথা বলতেন।\n\n\n== তথ্যসূত্র ==\n\n\n== সাহিত্য ==\nজোহান্না আওয়াদ-গেইসলার: Safia. Eine Scheichtochter kämpft f ir ihr Land। ড্রোয়েমার, মুনচেন ২০০৬।  Safia, la hija de un jeque lucha por el futuro de Irak. মায়েভা, মাদ্রিদ ২০০৪। De muze van Bagdad. অ্যারেনা, আমস্টারডাম, ২০০৫।"}