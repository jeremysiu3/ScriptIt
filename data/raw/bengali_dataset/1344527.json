{"pageid": 1344527, "title": "এনকুর্তিদো", "url": "https://bn.wikipedia.org/wiki?curid=1344527", "content": "এনকুর্তিদো মেসোআমেরিকান অঞ্চলে একটি আচারযুক্ত মশলা ও চাটনিজাতীয় অনুসংগিক খাদ্য বা খাদ্য উপাদান। এতে বিভিন্ন শাকসবজি যেমন পেঁয়াজ, মরিচ, জালাপেনো মরিচ, গাজর এবং বীট মিশ্রিত থাকে। সাধারণত ভিনেগার নুন যোগ করে এই আচার প্রস্তুত করা হয় যাতে শাকসবজি কুঁচকে যায় এবং এরা গঠনগত দিক দিয়ে শক্ত থাকে। এটি খাবারের মশলা হিসাবে স্বাদ যোগ করার জন্য ব্যবহার হয় অথবা বিভিন্ন খাবারের সাথে অনুসংগিক পদ হিসাবে পরিবেশন করা হয়। এটি সাধারণত ঠান্ডা পরিবেশন করা হয়। এনকুর্তিদো মেসোআমেরিকান ও তার আশেপাসের অঞ্চলের এক লোকপ্রিয় ও বহুল ব্যবহৃত আচারজাতীয় খাবার।\nএনকুর্তিদো হন্ডুরান রন্ধনপ্রণালীর একটি সাধারণ খাবার। এটি কখনও কখনও বিভিন্ন খাবারে মসলা যোগ করতে ব্যবহৃত হয়। এটি সমস্ত উপকূলীয় মধ্য আমেরিকা অঞ্চলে একটি সাধারণ মশলা বা সস হিসাবে ব্যবহৃত হয়। এটি সাধারণত মেক্সিকান রন্ধনপ্রণালী এবং মেক্সিকান-আমেরিকান রন্ধনপ্রণালীর একটি সাধারন ব্যবহৃত মশলা হিসাবে পরিচিত। মার্কিন যুক্তরাষ্ট্র এবং অন্যান্য অঞ্চলে মরিচ, গাজর এবং পেঁয়াজ সমন্বিত করে জার বা টিনের মধ্যে সংরক্ষণ করে এনকুরটিডো ব্যাপকভাবে উতপাদিত হয় ও মেক্সিকোর বাজারে বিক্রি হয়।\nহন্ডুরাসে, অন্তত ১৮৯৮ সাল থেকে এনকুরটিডো বাণিজ্যিকভাবে প্রস্তুত করা হচ্ছে। সেই সময়ে, পণ্যটি নষ্ট হওয়া রোধ করার জন্য সাধারণত একটি হারমেটিক সিল নামক বায়ু নিরোধন ব্যবস্থার সহায়তায় উপাদানগুলি বোতলে বন্ধ করে এটি প্রস্তুত করা হত এবং বোতলগুলির সাথে লেবেল সংযুক্ত করা হত। হন্ডুরাসের আবহাওয়ার কারণে বানিজ্যিকভাবে প্রস্তুত এনকুর্তিদো আংশিকভাবে বোতলজাত করা হয়েছিল যা প্রস্তুত আচারটিকে অসংরক্ষিত করে তুলেছিল।\n\n\n== তথ্যসূত্র =="}