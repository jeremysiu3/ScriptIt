{"pageid": 1100430, "title": "সুন্দরবন বিষয়ক বিভাগ", "url": "https://bn.wikipedia.org/wiki?curid=1100430", "content": "সুন্দরবন বিষয়ক বিভাগ হল পশ্চিমবঙ্গ সরকারের একটি বিভাগ। সুন্দরবন বিষয়ক মন্ত্রী এই বিভাগের দায়িত্বভার বহন করেন। এই বিভাগের মূল উদ্দেশ্য হল পশ্চিমবঙ্গের উত্তর ও দক্ষিণ চব্বিশ পরগনা জেলার অন্তর্গত সুন্দরবন অঞ্চলের অধিবাসীদের সামাজিক, অর্থনৈতিক ও সাংস্কৃতিক উন্নতিসাধন।\n\n\n== কাজ ==\nভারতীয় সংবিধানের ১৬৬(৩) ধারা অনুযায়ী, সুন্দরবন বিষয়ক বিভাগ নিম্নলিখিত সরকারি কাজগুলি সম্পাদিত করে:\n\nউত্তর ও দক্ষিণ চব্বিশ পরগনা জেলার সুন্দরবন অঞ্চলের অধিবাসীদের আর্থ-সামাজিক ও সাংস্কৃতিক উন্নতিসাধন।\nএই উদ্দেশ্যে স্থাপিত সংস্থাগুলিকে অর্থসাহায্য প্রদান, নিয়ন্ত্রণ ও পরিদর্শন।\nসুন্দরবন উন্নয়ন পর্ষদের সকল কাজ।\nনিম্নলিখিত ক্ষেত্রগুলিতে উন্নয়ন পরিকল্পনা ও প্রকল্পের সমন্বয়সাধন:\n১) জীবিকা: কৃষি, মৎসচাষ, অরণ্যবিদ্যা;\n২) জল সরবরাহ ও শৌচাগার;\n৩) প্রাকৃতিক বিপর্যয় ব্যবস্থাপনা ও ধ্বস নিয়ন্ত্রণ;\n৪) বিদ্যুৎ;\n৫) পরিবহণ;\n৬) শিক্ষা;\n৭) বিভিন্ন বিষয়ে সচেতনতার প্রসার।\n\n\n== তথ্যসূত্র =="}