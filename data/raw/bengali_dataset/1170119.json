{"pageid": 1170119, "title": "মোহাম্মদ মঈনউদ্দীন আবদুল্লাহ", "url": "https://bn.wikipedia.org/wiki?curid=1170119", "content": "মোহাম্মদ মঈনউদ্দীন আবদুল্লাহ হলেন একজন বাংলাদেশী সাবেক সরকারি কর্মকর্তা ও দুর্নীতি দমন কমিশনের সাবেক চেয়ারম্যান। তার মেয়াদে দুর্নীতি দমন কমিশনের কর্মকর্তারা বাংলাদেশ সিভিল সার্ভিস থেকে আসা এবং কমিশনের নিয়মিত কর্মীদের কাছ থেকে বিভিন্ন নিয়মের অধীনে পরিচালিত কমিশনের শীর্ষ ব্যবস্থাপনার বিরুদ্ধে অভিযোগ তোলেন।\n\n\n== প্রারম্ভিক জীবন ==\nআবদুল্লাহ ১৯৫৯ সালে তৎকালীন পূর্ব পাকিস্তানের কুমিল্লা জেলায় জন্মগ্রহণ করেন। তিনি ঢাকা বিশ্ববিদ্যালয় থেকে মৃত্তিকা বিজ্ঞানে স্নাতক ও স্নাতকোত্তর সম্পন্ন করেছেন।\n\n\n== কর্মজীবন ==\nআব্দুল্লাহ ১৯৮৩ সালে বাংলাদেশ সিভিল সার্ভিসে প্রশাসন ক্যাডার হিসেবে যোগদান করেন। তিনি ম্যাজিস্ট্রেট হিসেবে প্রথম পোস্টিং হন।\nআব্দুল্লাহ বাংলাদেশের তত্ত্বাবধায়ক সরকারের প্রধান উপদেষ্টা ফখরুদ্দীন আহমদের সহকারী একান্ত সচিব হিসেবেও দায়িত্ব পালন করেন।\n২০০৯ সালের মে মাসে তিনি প্রধানমন্ত্রী শেখ হাসিনার অধীনস্থ প্রধানমন্ত্রীর কার্যালয়ের মহাপরিচালক নিযুক্ত হন এবং ২০১০ সালের মে মাস পর্যন্ত সেখানে দায়িত্ব পালন করেন।\nতিনি ২০১০ থেকে ২০১২ সাল পর্যন্ত ঢাকা বিভাগের বিভাগীয় কমিশনার হিসেবে দায়িত্ব পালন করেন। এরপর তিনি শিল্প মন্ত্রণালয়ের সচিব নিযুক্ত হন।\n২০১৪ থেকে ২০১৬ সাল পর্যন্ত আবদুল্লাহ গৃহায়ন ও গণপূর্ত মন্ত্রণালয়ের সচিব ছিলেন।\n২০১৬ থেকে ২০১৮ সাল পর্যন্ত আবদুল্লাহ কৃষি মন্ত্রণালয়ের সিনিয়র সচিব হিসেবে দায়িত্ব পালন করেন।\n২০১৯ সালের জুলাই মাসে আবদুল্লাহকে পল্লী কর্ম-সহায়ক ফাউন্ডেশনের চেয়ারপার্সন করা হয়। তিনি ঢাকা প্রকৌশল ও প্রযুক্তি বিশ্ববিদ্যালয়, জাহাঙ্গীরনগর বিশ্ববিদ্যালয় এবং জাতীয় কবি কাজী নজরুল ইসলাম বিশ্ববিদ্যালয়ের সিন্ডিকেট বোর্ডে কর্মরত ছিলেন। তিনি বাংলাদেশ অ্যাডমিনিস্ট্রেটিভ সার্ভিস অ্যাসোসিয়েশনের প্রাক্তন মহাসচিব।\n২০২১ সালের ৩ মার্চ মঈনউদ্দীন আবদুল্লাহ সুপ্রিম কোর্টের আপিল বিভাগের বিচারপতি পদমর্যাদায় দুর্নীতি দমন কমিশনের চেয়ারম্যান নিযুক্ত হন। তিনি ইকবাল মাহমুদের স্থলাভিষিক্ত হয়ে চেয়ারম্যান নিযুক্ত হন।\n\n\n== তথ্যসূত্র =="}