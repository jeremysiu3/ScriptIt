{"pageid": 1476045, "title": "আব্দুল্লাহ ইবনে আলি ইবনে আবু তালিব", "url": "https://bn.wikipedia.org/wiki?curid=1476045", "content": "আবদুল্লাহ ইবনে আলি ইবনে আবি তালিব (আরবি: عَبْد ٱللَّٰه ٱبْن عَلِيّ ٱبْن أَبِي طَالِب) ছিলেন আলি-এর এক পুত্র, যিনি ৬৮০ সালে কারবালার যুদ্ধে নিহত হন এবং কারবালার যুদ্ধের শহীদদের মধ্যে গণ্য হন। হাজামের কন্যা উম্মুল বানীন এর চার পুত্রের মধ্যে তিনি একজন ছিলেন। তাঁর উপাধি ছিল আবু মুহাম্মদ।\n\n\n== কারবালার যুদ্ধ ==\nইতিহাসবিদরা উল্লেখ করেছেন যে, আশুরার দিনে যখন হুসাইন ইবনে আলির সহচর এবং অনেক আত্মীয় নিহত হন, আব্বাস ইবনে আলি তার ছোট ভাইদের একে একে ডেকে তাদের যুদ্ধক্ষেত্রে লড়াই করতে বলেন। আবদুল্লাহ ইবনে আলি ছিলেন প্রথম ব্যক্তি, যাকে উমর ইবনে সাদ-এর বাহিনীর বিরুদ্ধে লড়াই করার জন্য ডাকা হয়। আব্বাস তাকে বলেছিলেন,\n\nহে আমার ভাই, তুমি আগে যুদ্ধক্ষেত্রে যাও, কারণ তোমার সন্তান নেই (যারা দুঃখ করবে)। আমি চাই তুমি আল্লাহর পথে শহীদ হও এবং তোমার মৃত্যুতে আমি ধৈর্য ধারণ করবো।\"\nতাই আবদুল্লাহ যুদ্ধক্ষেত্রে গিয়ে বীরত্ব দেখাতে শুরু করলেন। তিনি তরবারি হাতে যুদ্ধক্ষেত্রে ঝাঁপিয়ে পড়লে হানি ইবনে সাবিত তাঁকে আক্রমণ করে। সে আব্দুল্লার মাথায় আঘাত করে এবং তিনি মারা যান। তখন তাঁর বয়স ছিল পঁচিশ বছর। হানি ইবনে সাবিতের নাম জিয়ারত আল-নাহিয়া আল-মুকাদ্দাসা-তে এবং জাফর ইবনে আলি ইবনে আবি তালিব কর্তৃক আবদুল্লাহর হত্যাকারী হিসেবে উল্লেখ করা হয়েছে।"}