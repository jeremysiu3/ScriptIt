{"pageid": 1087309, "title": "খালিদ সাইফুল্লাহ রহমানি", "url": "https://bn.wikipedia.org/wiki?curid=1087309", "content": "খালিদ সাইফুল্লাহ রহমানি (জন্ম: নভেম্বর ১৯৫৬) একজন ভারতীয় ইসলামি পণ্ডিত, ফকিহ ও লেখক। তিনি অল ইন্ডিয়া মুসলিম পার্সোনাল ল বোর্ডের ভারপ্রাপ্ত সাধারণ সম্পাদক এবং ইসলামি ফিকহ একাডেমি, ভারতের সাধারণ সম্পাদক।\n\n\n== জীবনী ==\nখালিদ সাইফুল্লাহ রহমানি ১৯৫৬ সালের নভেম্বরে জন্মগ্রহণ করেন। তিনি মুজাহিদুল ইসলাম কাসেমির ভাগ্নে। পারিবারেই তার প্রাথমিক শিক্ষার হাতেখড়ি। এরপর মাদ্রাসা কাসেমুল উলুম হুসায়নিয়ায় দুই বছর অধ্যয়ন করেন। তিনি মুঙ্গেরের জামিয়া রাহমানি থেকে দাওরায়ে হাদিস (স্নাতক) সমাপ্ত করেন এবং ১৩৯৫ হিজরিতে দারুল উলুম দেওবন্দ থেকে পুনরায় দাওরায়ে হাদিস সমাপ্ত করেন। পরবর্তীতে তিনি পাটনার ইমারাতে শরিয়াতে ফিকহশাস্ত্রে বিশেষায়িত হন। তার শিক্ষকদের মধ্যে আনজার শাহ কাশ্মীরি, মাহমুদ হাসান গাঙ্গুহী এবং মুহাম্মদ সালেম কাসেমি অন্যতম। তিনি তার চাচা মুজাহিদুল ইসলাম কাসেমি থেকেও উপকৃত হয়েছেন।\nতিনি ১৩৯৮ হিজরিতে মাদ্রাসা সাবিলুস সালামে শিক্ষকতা শুরু করেন, ১৩৯৯ হিজরিতে সেখানে প্রধান শিক্ষক নিযুক্ত হন। তিনি সেখানে ২২ বছর শিক্ষকতা করেন এবং হায়দ্রাবাদে আল মাহদুল আলি আল ইসলামি প্রতিষ্ঠা করেন। তিনি দ্বারভাঙার সাবিলুল ফালাহ এবং মাদ্রাসা আল ফালিহাত, অন্ধ্রপ্রদেশের মাদ্রাসা নুরুল উলুম এবং কর্ণাটকের মাদ্রাসা তালিমুল কুরআন লিল বানাত প্রতিষ্ঠায় সহায়তা করেছেন।\nতিনি অল ইন্ডিয়া মুসলিম পার্সোনাল ল বোর্ডের লিগ্যাল কাউন্সিলের সদস্য এবং ইসলামি ফিকহ একাডেমি, ভারতের সাধারণ সম্পাদক। তিনি মুন্সেফের শুক্রবার সংস্করণের নিয়মিত কলাম লেখক এবং মুজাহিদুল ইসলাম কাসেমির প্রতিষ্ঠিত ত্রৈমাসিক বেহস ও নজরের সম্পাদক। ২০২১ সালে ওয়ালি রহমানির মৃত্যুর পর তিনি অল ইন্ডিয়া মুসলিম পার্সোনাল ল বোর্ডের অন্তর্বর্তীকালীন সাধারণ সম্পাদক নিযুক্ত হন।\n\n\n== সাহিত্যকর্ম ==\nতার রচনাবলির মধ্যে রয়েছে:\n\nআসান তাফসিরে কুরআন মজিদ\nফিকহে ইসলামি: তাদওয়িন ওয়া তারুফ\nইসলাম কা নিজাম উশর ওয়া যাকাত\nখাওয়াতিন কে মালি হক্ব: শরিয়তে ইসলামি কি নজর মে\nকিতাব আল ফাতওয়া\nকামুস আল ফিকহ\nকুরআন: এক ইলহামি কিতাব\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\nগাজি কাসেমি, আফতাব; হাসিব কাসেমি, আব্দুল (২০১১)। ফুজালায়ে দেওবন্দ কি ফিকহি খিদমাত (উর্দু ভাষায়)। দেওবন্দ: কুতুবখানা নঈমিয়া। পৃষ্ঠা ৩৯৫–৪১০। \n\n\n== বহিঃসংযোগ ==\nআধুনিক দৃষ্টিভঙ্গির প্রতিষ্ঠান"}