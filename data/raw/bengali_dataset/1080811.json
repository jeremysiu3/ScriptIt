{"pageid": 1080811, "title": "হিন্দুস্তান সোশ্যালিস্ট রিপাবলিকান অ্যাসোসিয়েশন", "url": "https://bn.wikipedia.org/wiki?curid=1080811", "content": "হিন্দুস্তান সোশ্যালিস্ট রিপাবলিকান অ্যাসোসিয়েশন ( এইচএসআরএ ) \nপ্রতিষ্ঠাকালে 'হিন্দুস্তান রিপাবলিকান আর্মি ' নামে পরিচিত, ভারতের স্বাধীনতার আন্দোলনের জন্য গঠিত এক বিপ্লবী সংগঠন। এর প্রতিষ্ঠাতা ছিলেন রামপ্রসাদ বিসমিল, শচীন্দ্রনাথ বক্সী, শচীন্দ্রনাথ সান্যাল,  যোগেশচন্দ্র চট্টোপাধ্যায় প্রমুখেরা। পরে ১৯২৫ খ্রিস্টাব্দে যখন কাকোরি যড়যন্ত্র মামলায় এর সংবিধান ও রিভলিউশনারি  শিরোনামে ইস্তাহার প্রমাণ হিসাবে উপস্থাপন করা হয় তখন এটি হিন্দুস্তান রিপাবলিকান অ্যাসোসিয়েশন  (এইচআরএ) নামে পরিচিত হয়।\n\n\n== উৎপত্তি ==\n\n\n=== পটভূমি ===\n১৯২০ খ্রিস্টাব্দে মহাত্মা গান্ধী ও ভারতীয় জাতীয় কংগ্রেস পরিচালিত ভারতব্যাপী অসহযোগ আন্দোলনের সূত্রপাত হয় এবং অহিংস গণ-আইন আন্দোলন হিসাবে চলছিল, সহসাই হিংস্রতায় পরিণত হয়। চৌরী-চৌরা ঘটনা ঘটে যায় ব্রিটিশ  ভারতের  গোরক্ষপুর জেলায় অবস্থিত চৌরী চৌরায়। আন্দোলনে হিংসার অনুপ্রবেশের কারণে গান্ধীজি অসহযোগ আন্দোলন স্থগিত করে দেন। কিন্তু জাতীয়তাবাদীদের একটি অংশ স্থগিতাদেশের ফলে সৃষ্ট শূন্যতায় ব্রিটিশ শাসনকে উৎখাত করতে বিপ্পবী আন্দোলনের দিকে পরিচালিত হয়। ১৯২৪ খ্রিস্টাব্দের অক্টোবর মাসে সংযুক্ত রাজ্যের কানপুরের  রামপ্রসাদ বিসমিল শচীন্দ্রনাথ বক্সী শচীন্দ্রনাথ সান্যাল যোগেশচন্দ্র চট্টোপাধ্যায় প্রমুখেরা গঠন করেন হিন্দুস্তান রিপাবলিকান অ্যাসোসিয়েশন। \n\n\n=== গয়া কংগ্রেসে গান্ধীজির বিরোধিতা ===\n১৯২২ খ্রিস্টাব্দে আন্দোলনরত কিছু কৃষক চৌরী-চৌরায় নিহত হন। এর ফলে স্থানীয়েরা চৌরী-চৌরা থানা আক্রমণ করে ও আগুন ধরিয়ে দেয়। বাইশজন পুলিশ জীবন্তদগ্ধ হয়ে মারা যান।\nঘটনার পশ্চাতে সত্যতা যাচাই না করেই   গান্ধীজি  অসহযোগ আন্দোলন প্রত্যাহার করেন। ফলস্বরূপ ১৯২২ খ্রিস্টাব্দের ডিসেম্বরে বার্ষিক  গয়া কংগ্রেসে গান্ধী বিরোধিতা  আসে রামপ্রসাদ বিসমিল ও তার সহযোগী যুব গোষ্ঠী হতে।  ভারতীয় জাতীয় কংগ্রেসে দুটি গোষ্ঠী ― একটি উদারপন্থী এবং অন্যটি বিপ্লবী ক্রিয়াকলাপে আগ্রহী। ১৯২৩ খ্রিস্টাব্দের জানুয়ারি  উদারপন্থীদের  দেশবন্ধু চিত্তরঞ্জন দাশ ও  মতিলাল নেহেরুর নেতৃত্বে  স্বরাজ দল ও অন্য বিপ্লবীদের রামপ্রসাদ  বিসমিলের নেতৃত্বে বিপ্লবী আন্দোলনের  প্রস্তুতি শুরু হয়।\n\n\n=== উদ্দেশ্য ও সংবিধান ===\nবিপ্লবী গোষ্ঠীর প্রধান উদ্দেশ্য তথা লক্ষ্য  হল ― দেশের স্বাধীনতা লাভ ও পরবর্তীতে এক সমাজবাদী রাষ্ট্র স্থাপনা। লালা হরদয়ালের পরামর্শে রামপ্রসাদ বিসমিল এলাহাবাদ যান এবং শচীন্দ্রনাথ সান্যাল  ও বাংলার আর একজন বিপ্লবী  যাদুগোপাল মুখোপাধ্যায়ের  সহায়তায় ১৯২৩ খ্রিস্টাব্দে দলের সংবিধানের খসড়া প্রণয়ন করেন।  এবং এই সংবিধান কমিটির  সভা ১৯২৪ খ্রিস্টাব্দের ৩রা অক্টোবর যুক্তরাজ্যের কানপুরে অনুষ্ঠিত হয়।\n\n\n=== কর্মভার বন্টন ===\nসভায় দলের নাম হিন্দুস্তান রিপাবলিকান  অ্যাসোসিয়েশন স্থির হয় এবং সদস্যদের মধ্যে কর্মভার বন্টিত হয়। দলটির প্রধান তিনটি বিভাগ ছিল  ― সংগঠন, প্রচার ও সামরিক সংগঠন বিভাগ। বিজয় কুমার সিনহা সংগঠনের, ভগৎ সিংহ প্রচারে এবং চন্দ্রশেখর আজাদ সামরিক বিভাগের দায়িত্ব নেন।  বিসমিল শাহজাহানপুর জেলার সংগঠক, সেনা বিভাগের প্রধান এবং আগ্রা ও অওধের যুক্ত প্রদেশের প্রাদেশিক সংগঠক হন। শচীন্দ্রনাথ সান্যাল  হন জাতীয় সংগঠক। অপর এক  বরিষ্ঠ সদস্য যোগেশচন্দ্র চট্টোপাধ্যায়  অনুশীলন সমিতির সাথে সমন্বয় স্থাপনের দায়িত্ব পান। সভার পরই শচীন্দ্রনাথ সান্যাল  ও যোগেশচন্দ্র চট্টোপাধ্যায়  সংযুক্ত রাজ্য হতে বাংলায় গমন করেন।\nহিন্দুস্তান রিপাবলিকান অ্যাসোসিয়েশনের শাখা আগ্রা এলাহাবাদ বারাণসী কানপুর লখনউ শাহারানপুর এবং শাহজাহানপুর প্রভৃতি স্থানে বিস্তার লাভ করে। তাদের বোমা তৈরির হত কলকাতার দক্ষিণেশ্বেরে ও শোভাবাজারে এবং বিহার রাজ্যের বর্তমানে ঝাড়খণ্ডের দেওঘরে। পুলিশ কলকাতার সন্ধান পায় ১৯২৫ খ্রিস্টাব্দে এবং দেওঘরের সন্ধান পায় ১৯২৭ খ্রিস্টাব্দে। \n\n\n=== বিপ্লবী তথা রিভলিউশনারি প্রকাশনা ===\nশচীন্দ্রনাথ সান্যাল দলের ইস্তাহার রিভলিউশনারি নামে রচনা করেন এবং ১৯২৫ খ্রিস্টাব্দের ১লা জানুয়ারি উত্তর ভারতের প্রধান প্রধান শহরে প্রচার করা হয়।  ইস্তাহারে ব্রিটিশ উপনিবেশের শাসন উৎখাত এবং ভারতে ফেডেরাল রিপাবলিক স্থাপনের কথা বলা হয়েছিল। এর সাথে সমাজের সর্বস্তরের মানুষের সমান অধিকার প্রদানের লক্ষ্যে সর্বজনীন  ভোটাধিকারের কথাও উল্লেখ করা হয়েছিল।\n\n\n== প্রাথমিক কার্যক্রম ==\n\nশুরুতেই দলের জন্য তহবিল সংগ্রহের প্রচেষ্টা চালিয়ে অনেক বাধা বিপত্তি এসেছে। বিশেষকরে ১৯২৩-২৪ খ্রিস্টাব্দে দ্বারিকাপুর ও বিচপুরী গ্রামে। কিন্তু সবচেয়ে উল্লেখযোগ্য ছিল ১৯২৫ খ্রিস্টাব্দের ৯ ই  আগস্টের কাকোরি ট্রেন ডাকাতি। \n\n\n== হিন্দুস্তান সোশ্যালিস্ট রিপাবলিকান অ্যাসোসিয়েশন ==\n১৯২৮ খ্রিস্টাব্দে ব্রিটিশ সরকার ভারতের রাজনৈতিক পরিস্থিতি পর্যালোচনা করতে স্যার জন সাইমনের নেতৃত্বে কমিশন গঠন করলে, উপনিবেশকতা বিরোধী মনোভাব উত্থানে সাড়া দিতে ভগৎ সিংহ প্রস্তাবে নামে পরিবর্তন ঘটিয়ে হিন্দুস্তান সোশ্যালিস্ট রিপাবলিকান অ্যাসোসিয়েশন রাখা হয়।\nদলের ইস্তাহার ''ফিলজফি অফ দি বম্ব'' রচনা করেন ভগবতীচরণ ভোরা। \n\n\n== উল্লেখযোগ্য সদস্য ==\n\n\n== তথ্যসূত্র =="}