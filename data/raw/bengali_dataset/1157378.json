{"pageid": 1157378, "title": "হামসফর এক্সপ্রেস", "url": "https://bn.wikipedia.org/wiki?curid=1157378", "content": "হামসফর এক্সপ্রেস হল একটি সম্পূর্ণ অধিহার (প্রিমিয়াম) পরিষেবা যেখানে এসি-৩ টায়ার এবং স্লিপার ক্লাসের ব্যবস্থা ও ভারতীয় রেল দ্বারা পরিকল্পিত এবং পরিচালিত সমস্ত আধুনিক সুবিধা রয়েছে। \"হামসফর\" একটি উর্দু শব্দ, যার অর্থ \"জীবনসঙ্গী\" বা \"প্রাণের বন্ধু\"। ২০১৬ সালের ১৬ই ডিসেম্বর উত্তরপ্রদেশের গোরক্ষপুর থেকে দিল্লির আনন্দ বিহার টার্মিনাল রেলওয়ে স্টেশন পর্যন্ত প্রথম এই রেল পরিষেবা উদ্বোধন করা হয়। পরিষেবা চালুর সময় হামসফর এক্সপ্রেসের ভাড়া ছিল সাধারণ এসি-৩ টিয়ার এবং স্লিপার ক্লাসের ভাড়ার তুলনায় প্রায় ১৫-২০% বেশি।\n\n\n== সুযোগ-সুবিধা ==\nএই পরিবহন পরিষেবার অন্তর্ভুক্ত সুযোগ-সুবিধাগুলি হল:\n\nরেল দপ্তর ২০১৯ সালের সেপ্টেম্বর মাসে মধ্যবিত্ত যাত্রীদের আরও ভাল পরিষেবা দেওয়ার জন্য স্লিপার ক্লাস ব্যবস্থা চালু করার সিদ্ধান্ত নিয়েছে।\nরেল দপ্তর প্রসাধনকক্ষে শিশু উপযোগী প্রসাধনী টেবিলের ব্যবস্থা রেখেছে।\nচা, কফি ও দুধের যোগান দিতে আনা হয়েছে ভেন্ডিং মেশিন।\nযাত্রিপ্রতি ১১০ ভোল্ট ডিসি বৈদ্যুতিন পোর্ট ও ইউএসবি পোর্টের ব্যবস্থা রয়েছে।\nপড়ার জন্য যাত্রিপ্রতি আলোর সুবন্দোবস্ত করা হয়েছে।\nএখনকার বার্থগুলি আগের ৩-টায়ার এসি স্লিপার রেকের চেয়ে আরামদায়ক বার্থ।\nসিট নাম্বারের ফলকে ব্রেইল পদ্ধতি আনা হয়েছে।\nপ্রতিটি বগিতে মানব বর্জ্যের যথাযথ নিষ্পত্তির জন্য বায়ো-টয়লেট লাগানো হয়েছে।\nভিনাইল শীট ব্যবহার করে কোচের বাইরের অংশটিকে আধুনিক চেহারা দেওয়া হয়েছে।\nকোচের প্রতিটি প্রান্তে জিপিএস-ভিত্তিক যাত্রী তথ্য সিস্টেম ভয়েস ঘোষণার মাধ্যমে তৎসহ এলইডি ডিসপ্লেতে গতি এবং স্টেশনের তথ্য প্রদর্শন করা হচ্ছে।\nযাত্রীদের নিরাপত্তা বাড়াতে প্রতি কামরায় ধূমপান অ্যালার্ম এবং সিসিটিভি ক্যামেরা রয়েছে।\nযাত্রীদের বাড়ি থেকে আনা খাবার সংরক্ষণের জন্য প্রতিটি কোচে হিটিং চেম্বার এবং রেফ্রিজারেটর বাক্স স্থাপন করা হয়েছে।\nপ্রতিটি কেবিনে গোপনীয়তা বজায় রাখার জন্য পর্দা এবং পরিচ্ছন্নতা বজায় রাখার জন্য একটি করে ডাস্টবিন দেওয়া হয়েছে।\nপ্রতিটি কোচের কোরিডোর ঘিরে তিনটি দুর্গন্ধ নিয়ন্ত্রণ ব্যবস্থা লাগানো হয়েছে।\nখাদির তৈরি শয্যাদ্রব্য দেওয়া হচ্ছে।\n\n\n== সক্রিয় পরিষেবা ==\nবর্তমানে ৩৯ টি হামসফর ট্রেন পরিষেবা চালু রয়েছে।\n\n\n== পুনঃসক্রিয় পরিষেবা ==\n\n\n== বিশেষ তথ্য ==\nস্বল্প সময়ের রুট : প্রয়াগরাজ–আনন্দ বিহার টার্মিনাল হামসফর এক্সপ্রেস\nদীর্ঘ সময়ের রুট : স্যার মোক্ষগুণ্ডাম বিশ্বেশ্বরায় টার্মিনাল–আগরতলা হামসফর এক্সপ্রেস\nস্বল্প বিরামের রুট : প্রয়াগরাজ–নতুন দিল্লি হামসফর এক্সপ্রেস\nদীর্ঘ বিরামের রুট : শ্রীগঙ্গানগর–তিরুচিরাপল্লী হামসফর এক্সপ্রেস\nধীর গতির রুট : জয়নগর - অমৃতসর ক্লোন স্পেশাল\nদ্রুত গতির রুট : প্রয়াগরাজ–আনন্দ বিহার টার্মিনাল হামসফর এক্সপ্রেস এবং প্রয়াগরাজ–নতুন দিল্লি হামসফর এক্সপ্রেস\n\n\n== আরও দেখুন ==\nমুম্বাই-আমেদাবাদ দ্রুতগতি রেল\nবন্দে ভারত এক্সপ্রেস\nঅন্ত্যোদয় এক্সপ্রেস\nতেজস এক্সপ্রেস\nউদয় এক্সপ্রেস\nমহামনা এক্সপ্রেস\n\n\n== তথ্যসূত্র =="}