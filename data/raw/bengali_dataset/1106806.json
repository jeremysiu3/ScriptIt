{"pageid": 1106806, "title": "২০২১–২২ আয়ারল্যান্ড ক্রিকেট দলের মার্কিন যুক্তরাষ্ট্র সফর", "url": "https://bn.wikipedia.org/wiki?curid=1106806", "content": "আয়ারল্যান্ড পুরুষ ক্রিকেট দল তিনটি একদিনের আন্তর্জাতিক (ওডিআই) ও দুটি টোয়েন্টি২০ আন্তর্জাতিক (টি২০আই) ম্যাচ খেলার জন্য ২০২১ সালের ডিসেম্বর মাসে মার্কিন যুক্তরাষ্ট্র সফর করে। এ সিরিজটি ছিল কোনও পূর্ণ সদস্য দলের বিপক্ষে মার্কিন যুক্তরাষ্ট্রের প্রথম সিরিজ। এ সিরিজের পরে আয়ারল্যান্ড দল ওয়েস্ট ইন্ডিজের বিরুদ্ধে আরেকটি সিরিজ খেলে। ২০২১ সালের ২০ ডিসেম্বর একটি প্রস্তুতিমূলক ম্যাচ আয়োজিত হওয়ার কথা ছিল, কিন্তু কোভিড-১৯ সংক্রান্ত ঝুঁকির কারণে ম্যাচটি বাতিল করা হয়।\nটি২০আই সিরিজের প্রথম ম্যাচে মার্কিন যুক্তরাষ্ট্র ২৬ রানে জয়লাভ করে, যেটি ছিল কোনও পূর্ণ সদস্য দলের বিরুদ্ধে মার্কিন যুক্তরাষ্ট্রের প্রথম আন্তর্জাতিক ম্যাচ জয়। সিরিজের দ্বিতীয় ম্যাচে আয়ারল্যান্ড জয়ী হলে সিরিজটি ১-১ ব্যবধানে ড্র হয়।\nওডিআই সিরিজের আগে ম্যাচ পরিচালনাকারী কর্মকর্তাদের একজনের দেহে কোভিড-১৯ ধরা পড়লে প্রয়োজনীয় সংখ্যক ম্যাচ কর্মকর্তার অভাবে সিরিজের প্রথম ম্যাচটি বাতিল করা হয়। সিরিজের দ্বিতীয় ম্যাচটি প্রাথমিকভাবে একদিন পিছিয়ে নেয়া হয়। পরবর্তীতে উভয় দলের আরও কিছু সদস্য কোভিড-১৯ দ্বারা আক্রান্ত হলে ওডিআই সিরিজটি বাতিল ঘোষণা করা হয়।\n\n\n== দলীয় সদস্য ==\n\n২০২১ লঙ্কা প্রিমিয়ার লিগে অংশগ্রহণের কারণে জশুয়া লিটলকে প্রাথমিকভাবে আয়ারল্যান্ডের টি২০আই দলের বাইরে রাখা হয়েছিল। কিন্তু ২০২১ সালের ১৭ ডিসেম্বর তাঁকে দলে অন্তর্ভুক্ত করা হয়। মার্কিন যুক্তরাষ্ট্রের উদ্দেশ্যে দেশ ছাড়ার আগে ক্রেইগ ইয়াং কোভিড-১৯ আক্রান্ত রোগীর সংস্পর্শে এসেছিলেন বলে নিশ্চিত করা হয়। সে কারণে উত্তর আয়ারল্যান্ডের ভ্রমণ নির্দেশিকা মোতাবেক তিনি দশ দিনের জন্য ভ্রমণে অক্ষম হয়ে পড়েন, যার ফলে তাঁকে টি২০আই দলে অন্তর্ভুক্ত করা সম্ভব হয় না। কাইল ফিলিপকে মার্কিন যুক্তরাষ্ট্রের দলে রিজার্ভ খেলোয়াড় হিসেবে রাখা হয়।\nসিরিজ শুরুর আগে মার্কিন যুক্তরাষ্ট্র তাদের দলে বেশ কিছু পরিবর্তন আনে। কোভিড-১৯-এর কারণে অ্যারন জোনস, করিমা গোরে ও জাসকরন মালহোত্রা মার্কিন যুক্তরাষ্ট্রের টি২০আই দল থেকে ছিটকে পড়েন, এবং কুঁচকির চোটের কারণে রাস্টি থেরনও দল থেকে বাদ পড়ে যান। তাঁদের পরিবর্তে আলি শেখ, ইয়াসির মোহাম্মদ, ঋত্বিক বেহেরা ও রায়ান স্কটকে টি২০আই দলে নেয়া হয়। কাইল ফিলিপ রিজার্ভ খেলোয়াড়ের তালিকা থেকে নিজের নাম প্রত্যাহার করে নেন। ওডিআই দলে মার্টিন কেইন ও টি২০আই দলে সুশান্ত মোদানিকে যোগ করা হয়।\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টি২০আই সিরিজের প্রধান পাতা (ইংরেজি)"}