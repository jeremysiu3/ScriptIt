{"pageid": 1476833, "title": "জুলাই শহীদ স্মৃতি ফাউন্ডেশন", "url": "https://bn.wikipedia.org/wiki?curid=1476833", "content": "জুলাই শহীদ স্মৃতি ফাউন্ডেশন হলো ছাত্র–জনতার অভ্যুত্থানের সময় জুলাই গণহত্যায় শহিদ হওয়া ব্যক্তিদের স্মরণে প্রতিষ্ঠিত সংস্থা। ২০২৪ সালের ১০ সেপ্টেম্বর সমাজসেবা অধিদফতর সংস্থাটির কার্যকরী পরিষদের অনুমোদন দেয়। সংস্থাটির লক্ষ্য হলো জুলাই গণহত্যায় শহিদ ও আহতদের পরিবারকে অবিলম্বে স্বাস্থ্যসেবা, আর্থিক সহায়তা এবং দীর্ঘমেয়াদী সহায়তা প্রদান করা। \n\n\n== ইতিহাস ==\nজুলাই গণহত্যায় শহিদদের স্মৃতি ধরে রাখতে দায়িত্ব নেওয়ার পরপরই একটি স্মৃতি ফাউন্ডেশন গঠন করার উদ্যোগ নেয় মুহাম্মদ ইউনূসের অন্তর্বর্তীকালীন সরকার। ২০২৪ সালের ১০ সেপ্টেম্বর মুহাম্মদ ইউনুসকে সভাপতি ও ২০২৪-এ বাংলাদেশে কোটা সংস্কার আন্দোলনে শহিদ মীর মাহফুজুর রহমান মুগ্ধের যমজ ভাই মীর মাহবুবুর রহমান (স্নিগ্ধ)-কে সাধারণ সম্পাদক করে সংস্থাটির ৭ সদস্যের কার্যনির্বাহী পরিষদ গঠন করা হয়। পরবর্তীতে ২১শে অক্টোবর ফাউন্ডেশনের দ্বিতীয় সভায় বৈষম্যবিরোধী ছাত্র আন্দোলনের অন্যতম সমন্বয়ক সারজিস আলমকে সাধারণ সম্পাদক করা হয়। আর এত দিন সাধারণ সম্পাদকের দায়িত্ব পালন করে আসা মীর মাহবুবুর রহমান স্নিগ্ধকে প্রধান নির্বাহী কর্মকর্তা হিসেবে নিয়োগ দেওয়া হয়েছে।২২ জানুয়ারি সংস্থার সাধারণ সম্পাদক সারজিস আলম তার পদ থেকে পদত্যাগ করেন।\n\n\n== আরও দেখুন ==\nজুলাই গণঅভ্যুত্থান স্মৃতি জাদুঘর\n\n\n== তথ্যসূত্র =="}