{"pageid": 1112724, "title": "রাজেন্দ্র নারায়ণ", "url": "https://bn.wikipedia.org/wiki?curid=1112724", "content": "রাজ রাজেন্দ্র নারায়ণ ভূপ বাহাদুর (১১ এপ্রিল ১৮৮২ – ১ সেপ্টেম্বর ১৯১৩), ছিলেন ব্রিটিশ ভারতের অধুনা পশ্চিমবঙ্গের  কোচবিহার রাজ্যের মহারাজা  নৃপেন্দ্র নারায়ণ ভূপ বাহাদুরের জ্যেষ্ঠ সন্তান। \n\n\n== শিক্ষা ==\nরাজ রাজেন্দ্র নারায়ণের জন্ম ১৮৮২ খ্রিস্টাব্দের ১১ই এপ্রিল  ব্রিটিশ ভারতের রাজধানী  কলকাতার উডস্ ল্যান্ড  প্লেসের এক কুলীন কায়স্থ পরিবারে। তিনি পড়াশোনার জন্য বিলেত যান।\n১৯০০ খ্রিস্টাব্দে অক্সফোর্ড বিশ্ববিদ্যালয়ে ভর্তি হলে তিনি অক্সফোর্ড বিশ্ববিদ্যালয়ের পোলো ক্লাবের টিমে পোলো খেলতেন। অক্সফোর্ডে পড়াশোনা শেষে রাজেন্দ্র নারায়ণ ভারতে ফিরে আসেন এবং তার পিতাকে রাজকার্যে সহায়তা করেন। যুদ্ধবিদ্যায় সেনাবাহিনীর প্রশিক্ষণ নেন।  ইংল্যান্ডে অবস্থানকালে রাজেন্দ্র নারায়ণ পোলো খেলার সময় বক্ষদেশে আঘাত পান এবং তখন থেকেই তার বুকে অসহ্য যন্ত্রণা হত। তিনি এক প্রকারের বিপন্নতায় ভুগতেন, সেকারণে তিনি আর বিবাহ করেন নি। \nতিনি ১৯০২ খ্রিস্টাব্দের ৪ই জুন ব্রিটিশ সেনাবাহিনীর সাম্মানিক লেফটেন্যান্ট পদ প্রাপ্ত হন।\n\n\n== রাজত্ব ==\nপিতার মৃত্যুর পর রাজা রাজেন্দ্র নারায়ণ ১৯১১ খ্রিস্টাব্দে কোচবিহার রাজ্যের বাইশতম মহারাজা হিসাবে অধিষ্ঠিত হন।  তিনি নিজে ব্রাহ্মধর্ম গ্রহণ করলেও রাজকার্যে নিরপেক্ষ থাকার কারণে সকলের শ্রদ্ধাভাজন ছিলেন। \n\n\n== মৃত্যু ==\nরাজেন্দ্র নারায়ণের অসুস্থতা হঠাৎ বৃদ্ধি হলে চিকিৎসার জন্য তাকে লন্ডন নিয়ে যাওয়া হয় এবং তাকে চিকিৎসক ড. রিজিন রাসেলের অধীনে রাখা হয়। কিন্তু তার শারীরিক অবস্থা খারাপ হলে, রাজেন্দ্র নারায়ণ কোচবিহারে শেষনিঃশ্বাস নেওয়ার আগ্রহ প্রকাশ করেন, কিন্তু লন্ডনে ১৯১৩ খ্রিস্টাব্দের ১লা সেপ্টেম্বরের  মধ্যরাত্রে প্রয়াত প্রয়াত হন। তার চিতাভস্ম কোচবিহারে আনা হয় এবং অন্তিম ক্রিয়া সম্পন্ন করা হয়।  যেহেতু রাজা রাজেন্দ্র নারায়ণ নিঃসন্তান অবস্থায় পরলোক গমন করেন,১৯১৩ খ্রিস্টাব্দে জিতেন্দ্র নারায়ণ কোচবিহারের রাজ সিংহাসনে অধিষ্ঠিত হন।\n\n\n== তথ্যসূত্র =="}