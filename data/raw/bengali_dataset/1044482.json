{"pageid": 1044482, "title": "আলসাগফ আল-আরবিয়া মাদ্রাসা", "url": "https://bn.wikipedia.org/wiki?curid=1044482", "content": "আলসাগাফ আল-আরবিয়াহ মাদ্রাসা সিঙ্গাপুরে অবস্থিত একটি মাদ্রাসা। সিঙ্গাপুরের ছয়টি পূর্ণকালীন মাদ্রাসাগুলির মধ্যে এটি একটি। মাদ্রাসাটি মজলিস উগামা ইসলাম সিঙ্গাপুরা (এমইউআইএস) দ্বারা স্বীকৃত।  মাদ্রাসাটি ভাষা এবং ধর্মীয় বিষয়গুলির পাঠদানের জন্য পরিচিত।\nমাদ্রাসাটির স্থাপত্য আংশিকভাবে ডাচ-ইন্ডিজ দ্বারা প্রভাবিত  এবং এটি স্থানীয় সংস্কৃতি এবং জলবায়ুকেও প্রতিফলিত করে। আলসাগফ সিঙ্গাপুরের অন্যতম ঐতিহ্যবাহী শিক্ষাপ্রতিষ্ঠান হিসাবে স্বীকৃত। \n\n\n== ইতিহাস ==\n১৯১২ সালে সৈয়দ মোহাম্মদ বিন আহমেদ আলসাগফের ইচ্ছা অনুসারে মাদ্রাসাটি প্রতিষ্ঠিত হয়।  এটি সিঙ্গাপুরের প্রাচীনতম মাদ্রাসা।\nআলসাগাফ সর্বপ্রথম একটি বালক মাদ্রাসা হিসাবে প্রতিষ্ঠিত হয়। ১৯৪০-এর দশকে পৃথক প্রতিষ্ঠানে আলসাগফ মহিলা শিক্ষার্থীও নেওয়া শুরু করে। ফলে সহশিক্ষা প্রতিষ্ঠানে পরিণত হয়। যখন পুরুষ শিক্ষার্থীর সংখ্যা হ্রাস পেতে শুরু করে, আলসাগফ ছেলেদের ভর্তি নেওয়া বন্ধ করে দেয়। তখন থেকে মাদ্রাসাটি শুধু মেয়েদের শিক্ষাপ্রতিষ্ঠান হিসাবে গড়ে ওঠে। \n\n\n== পাঠ্যক্রম ==\nআলসাগফ আরবি ভাষা শিক্ষার উপর বেশি জোর দেয়। প্রায় সকল ধর্মীয় বিষয়ের পাঠদানের মাধ্যম ভাষা হল আরবি  এবং এই পাঠের সময় শিক্ষার্থীদের আরবিতে কথা বলতে উৎসাহ দেওয়া হয়। মাদ্রাসাটি অন্যান্য একাডেমিক এবং ভাষা (ইংরেজি এবং মালে) বিষয়ও পাঠদান করে। শিক্ষার্থীরা বিভিন্ন স্তরের বিভিন্ন সহ-পাঠ্যক্রমিক কার্যক্রমে অংশগ্রহণ করতে পারে।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}