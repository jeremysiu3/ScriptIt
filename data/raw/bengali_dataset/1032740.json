{"pageid": 1032740, "title": "সাইকুনো", "url": "https://bn.wikipedia.org/wiki?curid=1032740", "content": "টমাস (ইংরেজি: Sykkuno; জন্ম: ৪ জুন ১৯৯২; অনলাইনে মাধ্যমে ছদ্মনাম সাইকুনো নামে সুপরিচিত) হলেন একজন মার্কিন টুইচ স্ট্রিমার এবং ইউটিউবার। তিনি টুইচে তার সরাসরি সম্প্রচারের জন্য পরিচিত। ২০২১ সালের মার্চ মাস অনুযায়ী, তার টুইচ চ্যানেলটি সর্বাধিক অনুসরণকৃত চ্যানেলের মধ্যে ৩৮তম এবং সর্বাধিক সাবস্ক্রাইবকৃত চ্যানেলের মধ্যে ১১তম স্থানে রয়েছে।\n\n\n== টুইচ ==\nযদিও তার টুইচ একাউন্ট ২০১১ সাল থেকে সক্রিয় (যা ২০১১ সালের ১৪ই নভেম্বর তারিখে তৈরি করা হয়েছে), সাইকুনো ২০১৮ সালের ৩রা জানুয়ারি তারিখে উক্ত চ্যানেলে প্রথমবারের মতো সরাসরি সম্প্রচার করা শুরু করেন। ২০১৯ সালের এপ্রিল মাস হতে, সাইকুনো নিয়মিত স্ট্রিমিং শুরু করেন। তিনি টুইচ প্ল্যাটফর্মে দ্রুত জনপ্রিয়তা অর্জন করেন; যার ক্ষেত্রে অনেকে তার শান্ত, পিছিয়ে পড়া আচরণকে একটি মাধ্যম হিসেবে মনে করেন। ২০২০ সালের আগস্ট মাসে সাইকুনো সংক্ষিপ্ত সময়ের জন্য অফলাইনটিভির বাসস্থানে বসবাসের জন্য আসেন এবং কিছু ভিডিওতে উক্ত দলের সহযোগিতা করেন। দুই মাস পর তিনি উক্ত বাসস্থান ত্যাগ করে তার পরিবারের সাথে বসবাস করতে চলে যান।\n২০২০ সালের নভেম্বর মাসে সাইকুনোর টুইচ চ্যানেলটি ৬,২০,০০০-এর বেশি অনুসারী অর্জন করে, যা তাকে উক্ত মাধ্যমে দ্রুততম ক্রমবর্ধমান স্ট্রিমারে পরিণত করে।\n২০২০ সালের ২৭শে নভেম্বর তারিখে, সাইকুনো টুইচে মার্কিন যুক্তরাষ্ট্র প্রতিনিধি পরিষদের সদস্য আলেক্সান্দ্রিয়া ওকাসিও কোর্তেসের সাথে অ্যামাং আস খেলেন, যেখানে তারা খাদ্য নিরাপত্তাহীনতা মোকাবেলায় সাহায্য করার জন্য ২,০০,০০০ মার্কিন ডলারেরও বেশি সংগ্রহ করেছিল। পরবর্তী বছরের ফেব্রুয়ারি মাসে, সাইকুনোর টুইচ চ্যানেলটি সাবস্ক্রাইবকৃত চ্যানেলের তালিকায় ১১তম স্থান অধিকার করে।\n\n\n== ব্যক্তিগত জীবন ==\nতিনি চীনা এবং ভিয়েতনামী বংশোদ্ভূত। সাইকুনো মার্কিন যুক্তরাষ্ট্রের দক্ষিণ ক্যালিফোর্নিয়ার বাসিন্দা। ২০২১ সালের জানুয়ারি মাসে তিনি জানান যে তিনি নেভাডার লাস ভেগাসে স্থানান্তরিত হবেন।\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে সাইকুনো\nটুইটারে সাইকুনো\nটুইচে সাইকুনো\nইউটিউবে সাইকুনোর চ্যানেল"}