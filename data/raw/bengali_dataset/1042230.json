{"pageid": 1042230, "title": "আশ-শরিফ আল-জুরজানি", "url": "https://bn.wikipedia.org/wiki?curid=1042230", "content": "আলী ইবনে মুহাম্মদ আল-জুরজানি (১৩৩৯-১৪১৪) (ফার্সি: علی بن محمد جرجانی) ছিলেন একজন ফার্সি বিশ্বকোষ লেখক এবং ঐতিহ্যবাদী ধর্মতত্ত্ববিদ। তিনি গুরগানের (আরবি উচ্চারণ: জুরজান, তাই তার উপাধি ছিল 'জুরজানি') আস্তারাবাদের নিকটবর্তী টাগু গ্রামে জন্মগ্রহণ করে। তিনি শিরাজে অধ্যাপক হন। ১৩৮৭ সালে তৈমুর লং যখন এই শহর লুণ্ঠন করেন, তখন তিনি সমরকন্দে চলে যান। কিন্তু ১৪০৫ সালে শিরাজে ফিরে আসেন এবং মৃত্যুর আগ পর্যন্ত সেখানে অবস্থান করেন।\n\n\n== অবদান ==\nতিনি পঁচাত্তরের অধিক গ্রন্থের লেখক। যার মধ্যে অনেকগুলি অন্যান্য বইয়ের ভাষ্য। যেগুলোর মধ্যে অন্যতম হল তাআরিফাত (تعريفات \"সংজ্ঞা\", জি ফ্লাগেল কর্তৃক সম্পাদিত)। এটি লিপজিগ (১৮৪৫), কনস্টান্টিনোপল (১৮৩৭), কায়রো (১৮৬৬), এবং সেন্ট পিটার্সবার্গে (১৮৯৭) প্রকাশিত হয়েছিল।\n\n\n== তথ্যসূত্র =="}