{"pageid": 1445972, "title": "ওতাভিও মোন্তেইরো", "url": "https://bn.wikipedia.org/wiki?curid=1445972", "content": "ওতাভিও এদমিলসন দা সিলভা মোন্তেইরো (পর্তুগিজ: Otávio; জন্ম: ৯ ফেব্রুয়ারি ১৯৯৫; ওতাভিও নামে সুপরিচিত) হলেন একজন ব্রাজিলীয়–পর্তুগিজ পেশাদার ফুটবল খেলোয়াড়। তিনি বর্তমানে সৌদি আরবের পেশাদার ফুটবল লিগের শীর্ষ স্তর সৌদি পেশাদার লিগের ক্লাব আল নাসর এবং পর্তুগাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৪ সালে, ওতাভিও ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় এক বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২১ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ২০ ম্যাচে ৩টি গোল করেছেন।\n\n\n== প্রারম্ভিক জীবন ==\nওতাভিও এদমিলসন দা সিলভা মোন্তেইরো ১৯৯৫ সালের ৯ই ফেব্রুয়ারি তারিখে ব্রাজিলের জোয়াও পেসোয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওতাভিও ব্রাজিল অনূর্ধ্ব-২১ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৪ সালে ব্রাজিল অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ১ বছরে ৪ ম্যাচে অংশগ্রহণ করে ১টি গোল করেছেন।\n২০২১ সালের ৪ঠা সেপ্টেম্বর তারিখে, ২৬ বছর, ৬ মাস ও ২৬ দিন বয়সে, ডান পায়ে ফুটবল খেলায় পারদর্শী ওতাভিও কাতারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৬ নম্বর জার্সি পরিধান করে ডান পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি পর্তুগাল ৩–১ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে ওতাভিও সর্বমোট ২ ম্যাচে ১টি গোল করেছেন। জাতীয় দলের হয়ে অভিষেক ম্যাচেই পর্তুগালের জার্সি গায়ে প্রথম গোলটি করেছেন; ম্যাচের ২৪তম মিনিটে গোনসালো গেদেসের অ্যাসিস্ট হতে পর্তুগালের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nওতাভিও মোন্তেইরো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ওতাভিও মোন্তেইরো  (ইংরেজি)  \nসকারবেসে \nবিডিফুটবলে \nইইউ-ফুটবলে ওতাভিও মোন্তেইরো (ইংরেজি) \nট্রান্সফারমার্কেটে ওতাভিও মোন্তেইরো (ইংরেজি) \nওয়ার্ল্ডফুটবল.নেটে ওতাভিও মোন্তেইরো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ওতাভিও মোন্তেইরো (ইংরেজি)"}