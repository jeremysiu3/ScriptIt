{"pageid": 1182491, "title": "ইথেরিয়াম", "url": "https://bn.wikipedia.org/wiki?curid=1182491", "content": "ইথেরিয়াম (ইংরেজি : Ethereum) হল একটি স্মার্ট কন্ট্রাক্ট কার্যকারিতাযুক্ত ওপেন সোর্স ব্লকচেইন। এটি এমন একটি ইন্টারনেট সিস্টেম যেখানে অর্থ আদানপ্রদান সুব্যবস্থা রয়েছে। এটির ব্যবহারকারীরা তাদের নিজস্ব ডেটার মালিক হতে পারে। ইথার (সংক্ষিপ্ত রূপ: ETH ; চিহ্ন : Ξ) হল এই প্ল্যাটফর্মের নিজস্ব ক্রিপ্টোকারেন্সি। প্রচলিত ক্রিপ্টোকারেন্সিগুলির মধ্যে মূলধনের বিবেচনায় বিটকয়েনের পরেই ইথারের অবস্থান।\n\n২০১৩ সালে প্রথম রাশিয়ান বংশোদ্ভূত কানাডিয়ান hacker ভিটালিক বুটেরিনের কিছু মানুষের সামনে ইথেরিয়ামমের সম্ভাব্য পরিকল্পনা উপস্থাপন করেন।  বুটেরিন ছাড়াও ইথেরিয়ামের অপর প্রতিষ্ঠাতাগণ হলেন : গ্যাভিন উড, চার্লস হসকিনসন, অ্যান্থনি ডি ইওরিও এবং জোসেফ লুবিন। ২০১৪ সালে এর উন্নয়ন কাজ শুরু হয় এবং এর লক্ষ্যে একটি গণ-অর্থায়নের ব্যবস্থা করা হয়। নেটওয়ার্কটি ২০১৫ সালের ৩০ জুলাই অস্তিত্বে আসে। ইথেরিয়াম যে যেকোনো ব্যবহারকারীকে এটিতে স্থায়ী এবং অপরিবর্তনীয় বিকেন্দ্রীকৃত অ্যাপ্লিকেশন স্থাপন করার অনুমতি দেয়, যার সাথে ব্যবহারকারীরা যোগাযোগ করতে পারে।\n\n\n== ইতিহাস ==\n\n\n=== প্রতিষ্ঠাকাল (২০১৩-২০১৪) ===\n\nপ্রাথমিকভাবে ২০১৩ সালের শেষের দিকে বিখ্যাত কানাডিয়ান প্রোগ্রামার, বিটকয়েন ম্যাগাজিনের সহপ্রতিষ্ঠাতা ভিটালিক বুটেরিন একটি সাদা কাগজে ইথেরিয়াম পরিকল্পনা সম্পর্কে বিস্তারিত বর্ণনা করেন। বুটেরিন বিটকয়েন কোর ডেভেলপারদের কাছে যুক্তি দিয়েছিলেন যে, বিটকয়েন এবং ব্লকচেইন-প্রযুক্তি অর্থ ছাড়াও অন্যান্য অ্যাপ্লিকেশন থেকে উপকৃত হতে পারে এবং অ্যাপ্লিকেশন বিকাশের জন্য এটির আরও শক্তিশালী ভাষা প্রয়োজন।\n২০১৪ সালের জানুয়ারি মাসে মিয়ামিতে উত্তর আমেরিকার বিটকয়েন সম্মেলন ঘোষণা করা হয়েছিল। তখন কনফারেন্স চলাকালীন, গ্যাভিন উড, চার্লস হসকিনসন, এবং অ্যান্টনি ডি ইওরিও (যিনি ইথেরিয়াম প্রকল্পটির অর্থায়ন করেছিলেন) বুটেরিনের সাথে মিয়ামিতে একটি বাড়ি ভাড়া নিয়ে তারা সেখানে ইথেরিয়াম কী হতে পারে তার একটি পূর্ণ ধারণা প্রকাশ করেন। এর ছয় মাস পরে প্রতিষ্ঠাতারা সুইজারল্যান্ডে আবার দেখা করেন এবং সেখানে বুটেরিন প্রতিষ্ঠাতাদের বলেছিলেন যে, প্রকল্পটি একটি অলাভজনক প্রতিষ্ঠান হিসাবে এগিয়ে যাবে। তাই হসকিনসন তখন প্রকল্পটি ছেড়ে দেন।\nইথেরিয়ামের প্রতিষ্ঠাতাদের অস্বাভাবিকভাবেই একটি দীর্ঘ তালিকা হয়ে গেছে। অ্যান্টনি ডি ইওরিও লিখেছেন: \"ইথেরিয়াম ভিটালিক বুটেরিন, মাইসেলফ, চার্লস হসকিনসন, মিহাই অ্যালিসি এবং আমির চেট্রিট (প্রাথমিকভাবে ৫) কর্তৃক ২০১৩ সালের ডিসেম্বরে প্রতিষ্ঠিত হয়েছিল। এছাড়া জোসেফ লুবিন, গ্যাভিন উড, এবং জেফ্রি উইলককে ২০১৪ সালের শুরুর দিকে প্রতিষ্ঠাতা হিসাবে যুক্ত করা হয়েছিল\"।\nউইকিপিডিয়াতে কল্পবিজ্ঞানের উপাদানগুলির একটি তালিকা ব্রাউজ করার পরে বুটেরিন \"ইথেরিয়াম\" নামটি বেছে নেন। তিনি বলেছিলেন, \"আমি অবিলম্বে বুঝতে পেরেছিলাম যে, আমার দেখা বিকল্পগুলির মাঝে আমি এটিকে ভাল পছন্দ করেছি এবং আমার কাছে এই শব্দটি সুন্দর শোনাচ্ছিল। এতে 'ইথার' শব্দটি ছিল, যা অনুমানমূলক অদৃশ্য মাধ্যমকে উল্লেখ করে যা মহাবিশ্বকে বিস্তৃত করে এবং আলোকে ভ্রমণ করতে দেয়।\" বুটেরিন চেয়েছিলেন যে তার প্ল্যাটফর্মটি এটির উপরে চলমান অ্যাপ্লিকেশনগুলির জন্য অন্তর্নিহিত এবং অদৃশ্য মাধ্যম হবে। \n\n\n=== উন্নয়ন (২০১৪) ===\nইথেরিয়াম সফ্টওয়্যারটির আনুষ্ঠানিক বিকাশ ২০১৪ সালের প্রথম দিকে একটি সুইস কোম্পানি Ethereum Switzerland GmbH (EthSuisse) এর মাধ্যমে শুরু হয়েছিল। ব্লকচেইনে এক্সিকিউটেবল স্মার্ট কন্ট্রাক্ট রাখার ধারণাটি সফটওয়্যারে প্রয়োগ করার আগে নির্দিষ্ট করা দরকার ছিল। এই কাজটি তৎকালীন প্রধান প্রযুক্তি কর্মকর্তা ইভেন উড করেছিলেন। পরবর্তীকালে এর উন্নয়নের জন্যে একটি সুইস অলাভজনক ফাউন্ডেশন Ethereum ফাউন্ডেশন প্রতিষ্ঠিত হয়। ২০১৪ সালের জুলাই থেকে আগস্ট পর্যন্ত একটি অনলাইন গণ অর্থায়নের আয়োজন করা হয়। যেখানে অংশগ্রহণকারীরা অন্য একটি বিটকয়েন দিয়ে ইথেরিয়াম ভ্যালু টোকেন (ইথার) কিনেছিল।\n\n\n== তথ্যসূত্র =="}