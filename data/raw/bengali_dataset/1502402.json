{"pageid": 1502402, "title": "সঞ্জয় মালহোত্রা", "url": "https://bn.wikipedia.org/wiki?curid=1502402", "content": "সঞ্জয় মালহোত্রা (জন্ম ১৪ ফেব্রুয়ারি ১৯৬৮) একজন ভারতীয় প্রশাসনিক সেবার কর্মকর্তা, যিনি ১১ ডিসেম্বর ২০২৪ থেকে ভারতীয় রিজার্ভ ব্যাংকের (RBI) বর্তমান এবং ২৬তম গভর্নর হিসেবে দায়িত্ব পালন করছেন। তিনি আইএএস এর ১৯৯০ ব্যাচের রাজস্থান ক্যাডারের কর্মকর্তা। এর আগে তিনি ভারতীয় অর্থ মন্ত্রণালয়ে রাজস্ব সচিব হিসেবে দায়িত্ব পালন করেছেন। তার পূর্ববর্তী দায়িত্বে, তিনি অর্থ মন্ত্রণালয়ের অধীন আর্থিক পরিষেবা বিভাগের সচিব ছিলেন। এর আগে তিনি গ্রামীণ বিদ্যুতায়ন কর্পোরেশন এর চেয়ারম্যান ও ব্যবস্থাপনা পরিচালক এবং বিদ্যুৎ মন্ত্রণালয়ে অতিরিক্ত সচিব হিসেবে কাজ করেছেন। তার আগে তিনি রাজস্থান সরকারের বিভিন্ন গুরুত্বপূর্ণ পদে দায়িত্ব পালন করেছেন।\n\n\n== প্রাথমিক জীবন ও শিক্ষা ==\nমালহোত্রার জন্ম বিকানের, রাজস্থানে।\nতিনি ইন্ডিয়ান ইনস্টিটিউট অফ টেকনোলজি, কানপুর (আইআইটি কানপুর) থেকে কম্পিউটার বিজ্ঞানে ব্যাচেলর অফ টেকনোলজি ডিগ্রি অর্জন করেন।\nএরপর তিনি যুক্তরাষ্ট্রের প্রিন্সটন বিশ্ববিদ্যালয় থেকে জননীতিতে মাস্টার্স ডিগ্রি সম্পন্ন করেন।\n\n\n== তথ্যসূত্র =="}