{"pageid": 1141456, "title": "লিউকোপ্লাস্ট", "url": "https://bn.wikipedia.org/wiki?curid=1141456", "content": "লিউকোপ্লাস্ট (λευκός leukós \"সাদা\", πλαστός প্লাস্টোস \"গঠিত, ঢালাই\")   উদ্ভিদ কোষের  অঙ্গাণু যা প্লাস্টিডে পাওয়া যায়। এ প্লাস্টিডে রঞ্জক পদার্থ নেই।\nসালোকসংশ্লেষিত রঞ্জক পদার্থ না থাকায় লিউকোপ্লাস্টগুলি রঙিন হয় না। যেখানে ক্লোরোপ্লাস্ট পৌছতে পারে না, যেমনঃ মূল,বাল্ব, শিকড়ে এদের দেখা যায়। লিউকোপ্লাস্ট ৩ প্রকার যথাঃ অ্যামাইলোপ্লাস্ট:  (স্টার্চ বা শেতসার সঞ্চয়) , ইলায়োপ্লাস্ট : (চর্বি জাতীয় খাদ্য সঞ্চয়)  এবং অ্যালিউরোপ্লাস্ট: (প্রোটিন সঞ্চয়)। অধিকাংশ কোষে লিউকোপ্লাস্টের সঞ্চয়ী ক্ষমতা থাকে না। সাধারণত লিউকোপ্লাস্টগুলি ক্লোরোপ্লাস্টের তুলনায় অনেক ছোট হয়ে থাকে। এদের আকৃতি অ্যামিবয়েড ধরনের। গ্রন্থি কোষে C10 monoterpene সংশ্লেষণে তাদের সুনির্দিষ্ট ভূমিকা ব্যতীত, উদ্ভিদ কোষে লিউকোপ্লাস্টের কার্যকারিতা এখন পর্যন্ত অনেকাংশে অনুমানের বিষয়। বিকাশের নির্দিষ্ট পর্যায়ে কিছু কোষের লিউকোপ্লাস্টগুলি কোষের পরিধি পর্যন্ত প্রসারিত স্ট্রোমুল সহ নিউক্লিয়াসের চারপাশে গুচ্ছাকারে অবস্থান করে। যেমনটি মূল মেরিস্টেমের প্রোপ্লাস্টিডে দেখা যায়। লিউকোপ্লাস্টের স্ট্রোমা কম ঘন থাকে।\nইটিওপ্লাস্টগুলি, এক ধরনের  অপরিণত ক্লোরোপ্লাস্ট। লিউকোপ্লাস্টের মতো আলো থেকে বঞ্চিত হয়, সক্রিয়ক রঞ্জক পদার্থ নেই। কয়েক মিনিট আলোর সংস্পর্শে আসার পর, ইটিওপ্লাস্টগুলি ক্লোরোপ্লাস্টে রূপান্তরিত হতে শুরু করে এবং লিউকোপ্লাস্ট হওয়া বন্ধ করে। অ্যামাইলোপ্লাস্টগুলি বড় আকারের এবং শর্করা সঞ্চয় করে। প্রোটিনোপ্লাস্ট প্রোটিন সঞ্চয় করে এবং বীজে (ডাল) পাওয়া যায়। ইলাইওপ্লাস্ট চর্বি এবং তেল সঞ্চয় করে এবং বীজে পাওয়া যায়। এদেরকে ওলিওসোমও বলা হয়।\n\n\n== তুলনা ==\n\nপ্লাস্টিড\nক্লোরোপ্লাস্ট এবং ইটিওপ্লাস্ট\nক্রোমোপ্লাস্ট\nট্যানোসোম\nলিউকোপ্লাস্ট\nঅ্যামাইলোপ্লাস্ট\nইলাইওপ্লাস্ট\nপ্রোটিনোপ্লাস্ট\n\n\n== তথ্যসূত্র ==\n\n\n== বহিঃসংযোগ ==\nNatesan SK, Sullivan JA, Gray JC (মার্চ ২০০৫)। \"Stromules: A characteristic cell-specific feature of plastid morphology\": 787–97। ডিওআই:10.1093/jxb/eri088 । পিএমআইডি 15699062।"}