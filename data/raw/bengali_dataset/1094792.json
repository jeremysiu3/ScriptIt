{"pageid": 1094792, "title": "ফ্লোরিন স্তেফান", "url": "https://bn.wikipedia.org/wiki?curid=1094792", "content": "ফ্লোরিন বোগদান স্তেফান (রোমানীয়: Florin Ștefan; জন্ম: ৯ মে ১৯৯৬; ফ্লোরিন স্তেফান নামে সুপরিচিত) হলেন একজন রোমানীয় পেশাদার ফুটবল খেলোয়াড়। তিনি বর্তমানে রোমানিয়ার পেশাদার ফুটবল লীগের শীর্ষ স্তর লিগা ১-এর ক্লাব সেপ্সি সফিনতু গেওর্গে এবং রোমানিয়া জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৭ সালে, স্তেফান রোমানিয়া অনূর্ধ্ব-২১ দলের হয়ে রোমানিয়ার বয়সভিত্তিক পর্যায়ে অভিষেক করেছিলেন। তিনি ২০১৯ সালে রোমানিয়ার হয়ে আন্তর্জাতিক পর্যায়ে অভিষেক করেছেন; রোমানিয়ার জার্সি গায়ে তিনি এপর্যন্ত ১ ম্যাচে অংশগ্রহণ করেছেন। দলগতভাবে, স্তেফান এপর্যন্ত ১টি শিরোপা জয়লাভ করেছেন, যা তিনি দাকো-জেতিকা বুকুরেশ্তের হয়ে জয়লাভ করেছেন।\n\n\n== প্রারম্ভিক জীবন ==\nফ্লোরিন বোগদান স্তেফান ১৯৯৬ সালের ৯ই মে তারিখে রোমানিয়ার স্লাতিনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nস্তেফান জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত রোমানিয়া অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফ্লোরিন স্তেফান – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফ্লোরিন স্তেফান  (ইংরেজি)  \nট্রান্সফারমার্কেটে ফ্লোরিন স্তেফান (ইংরেজি) \nন্যাশনাল-ফুটবল-টিমস.কমে ফ্লোরিন স্তেফান (ইংরেজি)"}