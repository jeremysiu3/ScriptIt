{"pageid": 1043778, "title": "শেখ জায়েদ বিন সুলতান আল নাহিয়ান ট্রাস্ট বাংলাদেশ", "url": "https://bn.wikipedia.org/wiki?curid=1043778", "content": "শেখ জায়েদ বিন সুলতান আল নাহিয়ান ট্রাস্ট বাংলাদেশ একটি বাংলাদেশ সরকার পরিচালিত একটি কল্যাণমূলক ট্রাস্ট যা বাংলাদেশের বেশ কয়েকটি অনাথ আশ্রম পরিচালনার করে। এটি সমাজকল্যাণ মন্ত্রণালয়ের অধীনস্থ। ট্রাস্টের চেয়ারপার্সন হলেন সমাজ কল্যাণ মন্ত্রী নুরুজ্জামান আহমেদ।\n\n\n== ইতিহাস ==\n১৯৮৪ সালের মে মাসে সংযুক্ত আরব আমিরাতের প্রেসিডেন্ট ও আবু ধাবির আমির জায়েদ বিন সুলতান আল নাহিয়ান বাংলাদেশ সফর করেন। সফরকালে তিনি এতিমখানা প্রতিষ্ঠার ইচ্ছা প্রকাশ করেন। তিনি ১৯৮৭ সালে বাংলাদেশে এতিমখানা পরিচালনার জন্য শেখ জায়েদ বিন সুলতান আল নাহিয়ান ট্রাস্ট বাংলাদেশ প্রতিষ্ঠা করেন। ট্রাস্টটি ১৯৯৩ সালে নির্মিত লালমনিরহাট জেলায় একটি এবং ১৯৮৭ সালে নির্মিত ঢাকার মিরপুরে নির্মিত আরেকটি অনাথ আশ্রম পরিচালনা করে। ট্রাস্টটি বাংলাদেশ সংযুক্ত আরব আমিরাত মৈত্রী কমপ্লেক্স থেকে প্রাপ্ত আয় দ্বারা অর্থায়ন করা হয়।\nসংযুক্ত আরব আমিরাত থেকে ৫০ হাজার মার্কিন ডলার প্রাথমিক অর্থায়নের মাধ্যমে ট্রাস্টটি শুরু হয়েছিল। বনানীতে শৈল শপিং কমপ্লেক্সের পাশে ট্রাস্টটি এতিমখানার তহবিলের জন্য ভবন থেকে প্রাপ্ত ভাড়ার টাকা ব্যবহারের লক্ষ্যে প্রচুর আবাসিক ভবন নির্মাণ করেছে। ২০০৬ সালে ট্রাস্ট মিরপুর উচ্চ বিদ্যালয় প্রতিষ্ঠা করে। ট্রাস্ট টি ২০১৮ সালের মধ্যে উচ্চ বিদ্যালয়কে ২০ মিলিয়ন টাকা দিয়ে ভর্তুকি দিয়েছিলো। ২০২০ সালে সমাজ কল্যাণ বিষয়ক সংসদীয় স্থায়ী কমিটির তদন্তে ট্রাস্ট পরিচালনায় দুর্নীতি ও অব্যবস্থাপনা আবিষ্কার হয়। কমিটি ট্রাস্টে একজন বাহ্যিক নিরীক্ষক নিয়োগের সুপারিশ করেছিল।\n২০১৯ সালের ৬ মার্চ শেখ জায়েদ বিন সুলতান আল নাহিয়ান ট্রাস্ট বাংলাদেশ পরিচালিত লালমনিরহাট জেলার এতিমখানায় তিন মেয়ে টয়লেট পরিষ্কারের পণ্য খেয়ে আত্মহত্যার চেষ্টা করেছিলো।\n\n\n== তথ্যসূত্র =="}