{"pageid": 1033116, "title": "বিমলানন্দ নাগ", "url": "https://bn.wikipedia.org/wiki?curid=1033116", "content": "রেভারেন্ড বিমলানন্দ নাগ (ইংরেজি: Reverend Bimalananda Nag )(১৮৬৯ – ১৬  মার্চ, ১৯৩৭) ছিলেন প্রসিদ্ধ বাগ্মী, দেশসেবক ও ভারতীয় খ্রিস্টান ধর্মের নেতা। বি এন নাগ নামে তিনি সমধিক প্রসিদ্ধ ছিলেন।\n\n\n== সংক্ষিপ্ত জীবনী ==\nবিমলানন্দ নাগের জন্ম অবিভক্ত বাংলার অধুনা বাংলাদেশের ঢাকার রাজা নগরের নাগ বংশে। বি, এন নাগ নামে সমধিক প্ৰসিদ্ধ ছিলেন। ১৮৯১ খ্রিস্টাব্দে তিনি তদানীন্তন বিখ্যাত মিশনারি রেভারেন্ড রাইট হের নিকট খ্ৰীষ্টধর্মে দীক্ষা গ্রহণ করেন। ১৯০০ খ্রিস্টাব্দ হতে তিনি ব্যাপটিস্ট মিশনের কাজে যোগদান করে সম্মানিত পদ লাভ করেন। রাজনীতি-ক্ষেত্রে তিনি রাষ্ট্রগুরু সুরেন্দ্রনাথের শিষ্য ছিলেন। ১৯০৬ খ্রিস্টাব্দ হতে ১৯১৯ খ্রিস্টাব্দ পর্যন্ত ভারতের জাতীয় কংগ্রেসের হয়ে দেশসেবায় আত্ম নিয়োগ করেন। ১৯১৭ খ্রিস্টাব্দে কংগ্রেসের কলকাতা অধিবেশনে অ্যানি বেসান্ত যখন অধিবেশনের সভানেত্রী ছিলেন, বিমলানন্দ অভ্যর্থনা সমিতির সম্পাদক ছিলেন। পরে কংগ্রেস ত্যাগ করে বাংলার ন্যাশনাল লিবারেল লীগের প্রথম সম্পাদক হন। কলিকাতা কর্পোরেশনের কাউন্সিলর, বেঙ্গল সিভিল সার্ভিস কমিশন, বঙ্গীয় ব্যবস্থাপক সভা প্রভৃতির সদস্য ছিলেন। ১৯৩৪ খ্রিস্টাব্দে তিনি বার্লিনে অনুষ্ঠিত ওয়ার্ড ব্যাপটিস্ট কংগ্রেসের সহ-সভাপতি নির্বাচিত হয়ে সেখানে যান। ভারতীয়দের মধ্যে তিনিই সর্বপ্রথম এই সম্মানিত পদ পান। বি এন নাগ ১৯৩৭ খ্রিস্টাব্দের ১৬ই মার্চ প্রয়াত হন।\n\n\n== তথ্যসূত্র =="}