{"pageid": 1358986, "title": "অটল পেনশন যোজনা", "url": "https://bn.wikipedia.org/wiki?curid=1358986", "content": "অটল পেনশন যোজনা একটি কেন্দ্রীয় সরকারের পেনশন যোজনা। ২০১৫ সালে ভারতের তৎকালীন প্রধানমন্ত্রী শ্রী নরেন্দ্র মোদি এই পেনশন যোজনা শুরু করেছিলেন। এটি পেনশন ফান্ড রেগুলেটরি অথরিটি অফ ইন্ডিয়া দ্বারা নিয়ন্ত্রিত। এই পেনশন যোজনায় কিছু টাকা বিনিয়োগ করলে ৬০ বছর বয়সে কর্মক্ষেত্র থেকে অবসর গ্রহণ করার পর, একজন ব্যক্তি সর্বনিম্ন এক হাজার টাকা এবং সর্বোচ্চ ৫০০০ টাকা পর্যন্ত মাসিক পেনশন পেয়ে থাকেন। \n\n\n== অটল পেনশন যোজনার শর্ত ==\nঅটল পেনশন যোজনার সুবিধা পেতে গেলে কিছু শর্ত বা নিয়ম মানতে হয়।\n\nঅটল পেনশন যোজনার সুবিধা পেতে গেলে সবার প্রথমে ভারতীয় নাগরিক হতে হবে।\nব্যক্তিকে অবশ্যই কোনো অসংগঠিত কর্মক্ষেত্রের কর্মচারী হতে হবে।\nবয়স অবশ্যই ১৮ থেকে ৪০ বছরের মধ্যে হতে হবে।\nন্যূনতম ২০ বছরের জন্য পেনশন যোজনায় অবদান রাখতে হবে।\nব্যক্তি যেন আয়কর প্রদানকারী না হন।\nআধার কার্ডের সঙ্গে লিঙ্ক করানো হয়েছে এমন একটি ব্যাংক অ্যাকাউন্ট থাকতে হবে।\nআধার কার্ড,প্যান কার্ড সহ অন্যান্য গুরুত্বপূর্ণ নথিপত্র থাকতে হবে।\n\n\n== সুবিধা ==\nঅন্যান্য পেনশন যোজনার মতো অটল পেনশন যোজনাতেও বেশ কিছু সুবিধা রয়েছে। যেমন-\n\nপ্রথমত এই পেনশন যোজনায় একজন ব্যক্তি সর্বনিম্ন, প্রতি মাসে ৪২ টাকা এবং সর্বোচ্চ ১৪৫৪ টাকা করে জমা করতে পারবেন।\nযোজনার সময়সীমা পূরণ হওয়ার আগেই যদি গ্রাহকের মৃত্যু হয়, তাহলে গ্রাহকের পরিবার টাকা ফেরত পাবেন।\nঅটল পেনশন যোজনা মাধ্যমে একজন ব্যক্তি প্রতি মাসে কত টাকা করে পেনশন পেতে চান, সেটা গ্রাহককে বেছে নেওয়ার সুযোগ দেওয়া হয়। এই যোজনার মাধ্যমে একজন ব্যক্তি প্রতিমাসে সর্বনিম্ন এক হাজার এবং সর্বোচ্চ পাঁচ হাজার টাকা পেনশন পেতে পারেন।\nঅটল পেনশন যোজনার আমানতকারীরা আয়কর ধারা ৮০সিসিডি (১) এর অধীনে ₹১.৫ লক্ষ পর্যন্ত এবং ধারা ৮০সিসিডি (১বি) এর অধীনে ₹৫০,০০০ পর্যন্ত কর ছাড়ের সুবিধা পাবেন। এছাড়া অটল পেনশন যোজনার পরিপক্কতার পরিমাণও কর থেকে ছাড় দেওয়া হয়েছে।\n\n\n== বহিঃসংযোগ ==\nঅফিসিয়াল ওয়েবসাইট\n\n\n== তথ্যসূত্র =="}