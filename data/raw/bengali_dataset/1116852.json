{"pageid": 1116852, "title": "স্তিভ ইয়াগো", "url": "https://bn.wikipedia.org/wiki?curid=1116852", "content": "স্তিভ ফরিদ ইয়াগো (ফরাসি: Steeve Yago; জন্ম: ১৬ ডিসেম্বর ১৯৯২; স্তিভ ইয়াগো নামে সুপরিচিত) হলেন একজন ফরাসি-বুর্কিনাবি পেশাদার ফুটবল খেলোয়াড়। তিনি বর্তমানে সাইপ্রাসীয় ক্লাব আরিস লিমাসোল এবং বুর্কিনা ফাসো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলেন।\n২০১২–১৩ মৌসুমে, ফরাসি ক্লাব তুলুজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; তুলুজের হয়ে সাত মৌসুমে ১২২ ম্যাচে অংশগ্রহণ করার পর ২০১৯–২০ মৌসুমে তিনি ধারে ল্য আভ্রে যোগদান করেছেন। ল্য আভ্রে মাত্র এক মৌসুম ধারে খেলার পর কঁয়ের সাথে চুক্তি স্বাক্ষর করেছেন, যেখানে তিনি ৩৯ ম্যাচে অংশগ্রহণ করেছেন। ২০২১–২২ মৌসুমে, তিনি কঁ হতে সাইপ্রাসীয় ক্লাব আরিস লিমাসোলে যোগদান করেছেন।\nইয়াগো ২০১৩ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৬১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nস্তিভ ফরিদ ইয়াগো ১৯৯২ সালের ১৬ই ডিসেম্বর তারিখে ফ্রান্সের সারসেলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৩ সালের ২৩শে মার্চ তারিখে, ২০ বছর, ৩ মাস ও ৭ দিন বয়সে, ডান পায়ে ফুটবল খেলায় পারদর্শী ইয়াগো নাইজারের বিরুদ্ধে অনুষ্ঠিত ২০১৪ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। উক্ত ম্যাচের ৮৮তম মিনিটে আক্রমণভাগের খেলোয়াড় আরিস্তিদ বঁসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি বুর্কিনা ফাসো ৪–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে ইয়াগো সর্বমোট ৬ ম্যাচে অংশগ্রহণ করেছেন।\nইয়াগো ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nস্তিভ ইয়াগো – ফিফা প্রতিযোগিতার রেকর্ড (ইংরেজি) \nসকারওয়েতে স্তিভ ইয়াগো  (ইংরেজি)  \nসকারবেসে স্তিভ ইয়াগো (ইংরেজি) \nবিডিফুটবলে স্তিভ ইয়াগো  (ইংরেজি)  \nট্রান্সফারমার্কেটে স্তিভ ইয়াগো (ইংরেজি) \nওয়ার্ল্ডফুটবল.নেটে স্তিভ ইয়াগো (ইংরেজি) \nইএসপিএন এফসিতে স্তিভ ইয়াগো (ইংরেজি) \nন্যাশনাল-ফুটবল-টিমস.কমে স্তিভ ইয়াগো (ইংরেজি)"}