{"pageid": 1114478, "title": "ফার্মার ইন দ্য স্কাই", "url": "https://bn.wikipedia.org/wiki?curid=1114478", "content": "ফার্মার ইন দ্য স্কাই (ইংরেজি: Farmer In The Sky) হল মার্কিন লেখক রবার্ট এ. হাইনলাইন রচিত এবং ১৯৫০ সালে প্রকাশিত একটি কল্পবিজ্ঞান উপন্যাস। এই উপন্যাসটির বিষয়বস্তু বৃহস্পতির পৃথিবীকরণ প্রক্রিয়াধীন প্রাকৃতিক উপগ্রহ গ্যানিমিডে পরিবারের সঙ্গে গ্রহান্তরিত হওয়া এক কিশোরের গল্প। হাইনলাইনের জুভেনাইলস ধারাবাহিকের অন্তর্গত এই উপন্যাসটির একটি সংক্ষেপিত সংস্করণ ধারাবাহিক আকারে বয়েজ’ লাইফ পত্রিকায় (অগস্ট, সেপ্টেম্বর, অক্টোবর, নভেম্বর ১৯৫০) স্যাটেলাইট স্কাউট শিরোনামে প্রকাশিত হয়। ২০০১ সালে উপন্যাসটি একটি রেট্রো হিউগো পুরস্কার লাভ করে।\nপ্রধান চরিত্রের মাধ্যমে \"দ্য গ্রিন হিলস অফ আর্থ\" গানটির ও তার রচয়িতা রিসলিং-এর উল্লেখের কারণে কেউ কেউ এটিকে হাইনলাইনের ফিউচার হিস্ট্রি ধারাবাহিকের অংশ মনে করেন।\n\n\n== তথ্যসূত্র ==\n\n\n== বহিঃসংযোগ ==\nFarmer in the Sky - ইন্টারনেট স্পেকুলেটিভ ফিকশন ডেটাবেজ-এ প্রকাশনার ইতিহাস\nইন্টারনেট আর্কাইভের ওপেন লাইব্রেরিতে ফার্মার ইন দ্য স্কাই(ইংরেজি)\nSatellite Scout parts one, two, three, and four on Google Books\nটেমপ্লেট:Heinlein (books)\nটেমপ্লেট:Retro Hugo Award Best Novel"}