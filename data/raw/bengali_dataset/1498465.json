{"pageid": 1498465, "title": "সুদেশ ভোঁসলে", "url": "https://bn.wikipedia.org/wiki?curid=1498465", "content": "সুদেশ ভোঁসলে (জন্ম: ১ জুলাই ১৯৬০) একজন ভারতীয় নেপথ্য গায়ক, যিনি প্রাথমিকভাবে মারাঠি এবং বলিউড চলচ্চিত্রে গান গেয়ে থাকেন। তিনি অভিনেতা অমিতাভ বচ্চনের কণ্ঠ নকল করার ক্ষমতার জন্য পরিচিত, যার জন্য তিনি বিভিন্ন চলচ্চিত্রে গান গেয়েছেন।\n\n\n== প্রারম্ভিক ও ব্যক্তিগত জীবন ==\nসুদেশ ভোঁসলে ১৯৬০ সালের ১ জুলাই ভারতের গোয়ার শিরোদায় একটি কোঙ্কণী-ভাষী পরিবারে জন্মগ্রহণ করেন।\nতিনি হেমা ভোঁসলেকে বিয়ে করেছেন। এই দম্পতির দুজন সন্তান রয়েছেন; পুত্র সিদ্ধান্ত এবং কন্যা শ্রুতি।\n\n\n== কর্মজীবন ==\nসুদেশ ভোঁসলে জলজলা (১৯৮৮) চলচ্চিত্রে নেপথ্য গায়ক হিসেবে প্রথম বড় সুযোগ পান। তিনি সঞ্জীব কুমার ও অনিল কাপুরের মতো বেশ কয়েকজন অভিনেতার ডাবিং শিল্পী হিসেবে কাজ করেছেন।\nসঞ্জীব কুমার যখন প্রফেসর কি পড়োসন চলচ্চিত্র শেষ করার আগে মৃত্যুবরণ করেন, তখন সুদেশ তার কণ্ঠ ডাবিং করেছিলেন।\nসুদেশ ২০০৮ সালে ঘাটোথকচ চলচ্চিত্রের জন্য গান গেয়েছিলেন।\nসুদেশ সনি এন্টারটেইনমেন্ট টেলিভিশনের সঙ্গীত প্রতিযোগিতামূলক অনুষ্ঠান কে ফর কিশোর-এর প্রযোজক ও বিচারক ছিলেন। তিনি অমিতাভ বচ্চনের জন্য অনেক চলচ্চিত্রে গান গেয়েছেন, যার মধ্যে রয়েছে ১৯৯১ সালের হাম চলচ্চিত্রের \"জুম্মা চুম্মা দে দে\", বাগবান চলচ্চিত্রের \"মেরি মাখনা মেরি সোনিয়ে\"।\nতিনি অশোক কুমার, অমিতাভ বচ্চন, সুনীল দত্ত, রাজ কুমার, বিনোদ খান্না, অনিল কাপুর সহ বিভিন্ন বলিউড অভিনেতাদের কণ্ঠ নকল করতে পারেন।\n\n\n== গানের তালিকা ==\n\n\n== পুরস্কার ও মনোনয়ন ==\nসঙ্গীতে অবদানের জন্য ২০০৮ সালে তিনি কলকাতায় একটি অনুষ্ঠানে মাদার তেরেসা মিলেনিয়াম পুরস্কারে ভূষিত হন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে সুদেশ ভোঁসলে  (ইংরেজি)"}