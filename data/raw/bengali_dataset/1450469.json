{"pageid": 1450469, "title": "লেওনিদাস স্তের্গিউ", "url": "https://bn.wikipedia.org/wiki?curid=1450469", "content": "লেওনিদাস স্তের্গিউ (গ্রিক: Λεωνίδας Στεργίου; জন্ম: ৩ মার্চ ২০০২) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে জার্মান ক্লাব স্টুটগার্ট এবং সুইজারল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৬ সালে, স্তের্গিউ সুইজারল্যান্ড অনূর্ধ্ব-১৫ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ছয় বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০২২ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nলেওনিদাস স্তের্গিউ ২০০২ সালের ৩রা মার্চ তারিখে সুইজারল্যান্ডের ভাটভিলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nস্তের্গিউ সুইজারল্যান্ড অনূর্ধ্ব-১৫, সুইজারল্যান্ড অনূর্ধ্ব-১৬, সুইজারল্যান্ড অনূর্ধ্ব-১৭, সুইজারল্যান্ড অনূর্ধ্ব-১৯ এবং সুইজারল্যান্ড অনূর্ধ্ব-২১ দলের হয়ে খেলার মাধ্যমে সুইজারল্যান্ডের প্রতিনিধিত্ব করেছেন। ২০১৬ সালের ১৩ই সেপ্টেম্বর তারিখে তিনি ফ্যারো দ্বীপপুঞ্জ অনূর্ধ্ব-১৫ দলের বিরুদ্ধে ম্যাচে সুইজারল্যান্ড অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। সুইজারল্যান্ডের বয়সভিত্তিক দলের হয়ে তিনি প্রায় ৬ বছরে ৪৫ ম্যাচে অংশগ্রহণ করে ২টি গোল করেছেন।\n২০২২ সালের ১২ই জুন তারিখে, ২০ বছর, ৩ মাস ও ৯ দিন বয়সে, ডান পায়ে ফুটবল খেলায় পারদর্শী স্তের্গিউ পর্তুগালের বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে সুইজারল্যান্ডের হয়ে অভিষেক করেছেন। উক্ত ম্যাচের ৭৯তম মিনিটে রক্ষণভাগের খেলোয়াড় রিকার্দো রোদ্রিগ্রেস আরায়ার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি সুইজারল্যান্ড ১–০ গোলের ব্যবধানে জয়লাভ করেছিল। সুইজারল্যান্ডের হয়ে অভিষেকের বছরে স্তের্গিউ সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলেওনিদাস স্তের্গিউ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লেওনিদাস স্তের্গিউ  (ইংরেজি)  \nসকারবেসে লেওনিদাস স্তের্গিউ (ইংরেজি) \nবিডিফুটবলে \nইইউ-ফুটবলে লেওনিদাস স্তের্গিউ (ইংরেজি) \nট্রান্সফারমার্কেটে লেওনিদাস স্তের্গিউ (ইংরেজি) \nওয়ার্ল্ডফুটবল.নেটে লেওনিদাস স্তের্গিউ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}