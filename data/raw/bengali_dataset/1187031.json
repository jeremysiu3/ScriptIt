{"pageid": 1187031, "title": "তাতিয়ানা কোতোভা", "url": "https://bn.wikipedia.org/wiki?curid=1187031", "content": "তাতিয়ানা নিকোলায়েভনা কোতোভা (রুশ: Татьяна Николаевна Котова; জন্ম ৩ সেপ্টেম্বর ১৯৮৫) একজন রুশ সঙ্গীতশিল্পী, অভিনেত্রী এবং টেলিভিশন ব্যক্তিত্ব। তিনি মিস রাশিয়া ২০০৬ খেতাব বিজয়ী এবং ইউক্রেনীয় নারী পপ দল নু ভিরগোসের প্রাক্তন শিল্পী।\nতাতায়ানা কোতোভা, অর্থনীতি এবং সংকট ব্যবস্থাপক। ২০০৬ সালে তিনি মিস রাশিয়া সুন্দরী প্রতিযোগিতায় একজন প্রতিযোগী হিসাবে অংশ নেন এবং খেতাব জিতে নেন। পরের বছর তিনি চীনে অনুষ্ঠিত মিস ওয়ার্ল্ড ২০০৭ এবং মেক্সিকোতে অনুষ্ঠিত মিস ইউনিভার্স ২০০৭ প্রতিযোগিতায় রাশিয়ার প্রতিনিধিত্ব করার সুযোগ পান। তাতিয়ানা মিস ইউনিভার্স ২০০৭-এর অন্যতম প্রিয় ছিলেন, কিন্তু সেমিফাইনালে পৌঁছাতে পারেননি। আনা মালোভা এবং স্বেতলানা গোরেভার পর তাতিয়ানা কোতোভা হলেন তৃতীয় রুশ যিনি মিস ইউনিভার্স এবং মিস ওয়ার্ল্ড উভয় প্রতিযোগিতায় অংশগ্রহণ করেন।\nমার্চ ২০০৮ থেকে এপ্রিল ২০১০ পর্যন্ত তিনি ভেরা ব্রেজনেভাকে প্রতিস্থাপন করে পপ-ব্যান্ড নু ভিরগোসের একক সঙ্গীতশিল্পী হয়েছিলেন। তিনি বর্তমানে একক কর্মজীবনে কাজ করছেন।\n২০১০ সালে, কোতোভা একজন টিভি-উপস্থাপক হয়েছিলেন। তিনি নকশাকারী ম্যাক্স চেরনিতসভের সাথে জুটি বেঁধে মুজ টিভি চ্যানেলের ফ্যাশন ইমার্জেন্সি এসিস্ট্যান্ট (Скорая модная помощь) অনুষ্ঠানটি পরিচালনা করেন। \n\n\n== ১৯৮৫-২০০৫: প্রাথমিক জীবন ==\nতাতিয়ানা কোতোভা ১৯৮৫ সালের ৩ সেপ্টেম্বর শোলোখভস্কিতে (রোস্তভ অঞ্চল) একটি ছোট পরিবারে জন্মগ্রহণ করেছিলেন। তার বাবা, নিকোলে কোটভ, প্রথমে একজন খনি শ্রমিক হিসাবে কাজ করতেন এবং পরে ব্যবসায়িক কাজে নিযুক্ত হন। তার মা মেরিনা কোতোভা একটি ব্যাংকে চাকরি করতেন। তাতিয়ানার এক ছোট বোন একেতেরিনা রয়েছে। তাতিয়ানা কোতোভা স্কুলে থাকাকালীন তার প্রথম সুন্দরী প্রতিযোগিতা \"মিস অটাম ৯৮\" এ অংশগ্রহণ করেছিলেন এবং \"মিস চার্ম\" খেতাব জিতেছিলেন। সাউদার্ন ফেডারেল বিশ্ববিদ্যালয়ের অর্থনীতি অনুষদে অধ্যয়নের সময়, তাতিয়ানাকে \"ইমেজ এলিট\" এজেন্সির মডেলিং প্রশিক্ষণ কোর্সে আমন্ত্রণ জানানো হয়েছিল।\n\n\n== ২০০৬-২০০৭: মিস রাশিয়া, মিস ওয়ার্ল্ড এবং মিস ইউনিভার্স ==\nকয়েক মাস পরে, কোতোভা \"রাশিয়ার দক্ষিণের সেরা মডেল\" প্রতিযোগিতায় অংশ নেওয়ার প্রস্তাব পান। এই প্রতিযোগিতায় তিনি শীর্ষ পাঁচ চূড়ান্ত তালিকায় প্রবেশ করেন। তারপরে তিনি আরো অনেক সুন্দরী প্রতিযোগিতায় অংশগ্রহণ করেন এবং বিজয়ী হন। ২০০৬ সালের ডিসেম্বরে, কোতোভা ৫৩% দর্শকদের ভোটে \"মিস রাশিয়া ২০০৬\"  খেতাব জিতেন। ২০০৭ সালে, তিনি \"মিস ইউনিভার্স\" এবং \"মিস ওয়ার্ল্ড\" উভয় আন্তর্জাতিক প্রতিযোগিতায় রাশিয়ার প্রতিনিধিত্ব করেন। তাতিয়ানা প্রতিযোগিতার অন্যতম প্রিয় ছিলেন।\n\n\n== ব্যক্তিগত জীবন ==\nইউক্রেনে রাশিয়ার আগ্রাসনের সময় ২৪ ফেব্রুয়ারি ২০২২ তারিখে কোতোভা ইনস্টাগ্রামে রাশিয়া ও ইউক্রেনের মধ্যে শান্তির আহ্বান জানিয়েছিলেন। \n\n\n== তথ্যসূত্র ==\n\n\n== বহিঃসংযোগ ==\nসরকারী ওয়েবসাইট  ওয়েব্যাক মেশিনে আর্কাইভকৃত ২৪ মে ২০১৭ তারিখে\nতাতিয়ানার বিজয়ী নিবন্ধটি ২০ মে ২০১০ পুনরুদ্ধার করা হয়েছে  ওয়েব্যাক মেশিনে আর্কাইভকৃত ১৫ ফেব্রুয়ারি ২০২০ তারিখে"}