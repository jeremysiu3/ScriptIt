{"pageid": 1435669, "title": "নারীর প্রতি বৈষম্য বিলোপের ঘোষণা", "url": "https://bn.wikipedia.org/wiki?curid=1435669", "content": "নারীর প্রতি বৈষম্য বিলোপের ঘোষণা জাতিসংঘের সাধারণ পরিষদ কর্তৃক জারি করা একটি মানবাধিকার ঘোষণা, যা নারীর অধিকার সম্পর্কে রূপরেখা দেয়। ইংরেজিতে এটি ডিক্লারেশন অভ দি এলিমিনেশন অফ ডিসক্রিমিনেশন এগেইনস্ট উইমেন (ইংরেজি: Declaration on the Elimination of Discrimination Against Women), বা সংক্ষেপে ডি-ই-ডি-এ-ডব্লিউ (ইংরেজি: DEDAW) নামে পরিচিত। জাতিসংঘের সাধারণ পরিষদ ঘোষণাটি ১৯৬৭ সালের ৭ই নভেম্বরে গ্রহণ করে। ঘোষণাটি আইনত বাধ্যতামূলক ১৯৭৯ নারীর প্রতি সকল প্রকার বৈষম্য বিলোপ সনদ (কনভেনশন অন দি এলিমিনেশন অভ অল ফর্মস অভ ডিসক্রিমিনেশন এগেইনস্ট উইমেন, সংক্ষেপে সিইডিএডব্লিউ)-এর একটি গুরুত্বপূর্ণ পূর্বসূরী ছিল। এর উদ্দেশ্য ছিল বিশেষ করে নারীর অধিকার রক্ষার জন্য লৈঙ্গিক সমতা প্রতিষ্ঠা করা। ১৯৬৭ সালে নারীর মর্যাদা বিষয়ক জাতিসংঘ কমিশন (কমিশন অন দ্য স্ট্যাটাস অফ উইমেন) এর খসড়া রচনা করেছিলেন। এই ঘোষণার নীতি বাস্তবায়নের জন্য নারীর প্রতি সকল প্রকার বৈষম্য বিলোপ সনদ রচিত হয় এবং ১৯৮১ সালের ৩রা ডিসেম্বরে তা কার্যকর করা হয়।\n\n\n== সারসংক্ষেপ ==\nঘোষণাটি মানবাধিকারের সর্বজনীন ঘোষণার কাঠামো অনুসরণ করেছে এবং এতে একটি প্রস্তাবনাসহ এগারোটি অনুচ্ছেদ রয়েছে।\nঅনুচ্ছেদ ১ ঘোষণা করে যে নারীর প্রতি বৈষম্য \"মৌলিকভাবে অন্যায় এবং মানব মর্যাদার বিরুদ্ধে অপরাধ\"। \"বৈষম্য\"কে সংজ্ঞায়িত করা হয়নি।\nঅনুচ্ছেদ ২ নারীর প্রতি বৈষম্যকারী আইন ও প্রথার বিলুপ্তি, আইনের অধীনে সমতাকে স্বীকৃত করার জন্য এবং রাষ্ট্রগুলিকে বৈষম্যের বিরুদ্ধে বিদ্যমান জাতিসংঘের মানবাধিকার ধারাগুলিকে অনুমোদন ও বাস্তবায়নের আহ্বান জানিয়েছে।\nঅনুচ্ছেদ ৩ নারীর প্রতি কুসংস্কার দূর করতে জনশিক্ষার আহ্বান জানিয়েছে।\nঅনুচ্ছেদ ৪ নারীদের ভোট দেওয়ার অধিকার এবং সরকারি পদ চাওয়ার অধিকারসহ পূর্ণ নির্বাচনী অধিকার ভোগ করার আহ্বান জানিয়েছে।\nঅনুচ্ছেদ ৫ নারীদের তাদের জাতীয়তা পরিবর্তনের জন্য পুরুষদের সমান অধিকারের আহ্বান জানায়।\nঅনুচ্ছেদ ৬ নারীদের নাগরিক আইনে পূর্ণ সমতা ভোগ করার আহ্বান জানিয়েছে, বিশেষ করে বিবাহ এবং বিবাহবিচ্ছেদের বিষয়ে, এবং বাল্যবিবাহকে অবৈধ ঘোষণা করার আহ্বান জানিয়েছে।\nঅনুচ্ছেদ ৭ ফৌজদারি শাস্তির ক্ষেত্রে লিঙ্গ বৈষম্য দূর করার কথা বলা হয়েছে।\nঅনুচ্ছেদ ৮ রাষ্ট্রগুলিকে নারীদের সমস্ত ধরনের মানবপাচার এবং নারীদের পতিতাবৃত্তির শোষণের বিরুদ্ধে লড়াই করার আহ্বান জানিয়েছে৷\nঅনুচ্ছেদ ৯ লিঙ্গ নির্বিশেষে শিক্ষার সমান অধিকার নিশ্চিত করার আহ্বান জানায়।\nঅনুচ্ছেদ ১০ কর্মক্ষেত্রে সমান অধিকারের জন্য আহ্বান জানায়, যার মধ্যে রয়েছে কর্মসংস্থানে বৈষম্যলোপ, সমান কাজের জন্য সমান বেতন এবং বেতনসহ মাতৃত্বকালীন ছুটি।\nঅনুচ্ছেদ ১১ রাষ্ট্রগুলিকে ঘোষণার নীতিগুলিকে বাস্তবায়নের আহ্বান জানিয়েছে।\n\n\n== আরও দেখুন ==\nনারীর প্রতি সকল প্রকার বৈষম্য বিলোপ সনদ (কনভেনশন অন দি এলিমিনেশন অভ অল কাইন্ডস অভ ডিসক্রিমিনেশন এগেইনস্ট উইমেন, সংক্ষেপে সিইডিএডব্লিউ)\nনারীর মর্যাদা বিষয়ক জাতিসংঘ কমিশন (ইউনাইটেড নেশনস কমিশন অন দ্য স্ট্যাটাস অব উইমেন)\nনারী অধিকার\n\n\n== তথ্যসূত্র ==\n\n\n== বহিঃসংযোগ ==\nনারীর প্রতি বৈষম্য বিলোপের ঘোষণা\nসিইডিএডব্লিউ এর ইতিহাস\nটেমপ্লেট:International human rights legal instruments"}