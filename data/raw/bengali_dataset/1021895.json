{"pageid": 1021895, "title": "সাইপ্রাস প্রযুক্তি বিশ্ববিদ্যালয়", "url": "https://bn.wikipedia.org/wiki?curid=1021895", "content": "সাইপ্রাস প্রযুক্তি বিশ্ববিদ্যালয় ( সিইউটি ) ( গ্রিক: Τεχνολογικό Πανεπιστήμιο Κύπρου   বা \"ΠΑ.ΠΑ.Κ.\", ২০০৪ সালে প্রতিষ্ঠিত সাইপ্রাসের একটি বিশ্ববিদ্যালয়। ২০০৭-২০০৮ শিক্ষাবর্ষে এটিতে প্রথম শিক্ষার্থীদের নবীনবরণ হয়েছিল ।  সাইপ্রাসে উচ্চশিক্ষার শূন্যতা পূরণের উদ্দেশ্য নিয়ে এটি প্রতিষ্ঠিত হয়েছিলো। বিশ্ববিদ্যালয়টি তখন থেকে সাইপ্রাসে উচ্চ শিক্ষার বিভিন্ন বিষয়ে স্নাতক ও স্নাতকোত্তর পর্যায়ে ডিগ্রি প্রদান করে আসছে।\nএটি সাইপ্রাসের দ্বিতীয় বৃহত্তম শহর লিমাসলে অবস্থিত।  ২০০৭ সালের সেপ্টেম্বরে সাইপ্রাসের তৎকালীন রাষ্ট্রপতি তাসসোস পাপাদোপল্লোস এর আনুষ্ঠানিক উদ্বোধন করেন।\n\n\n== বিশ্ববিদ্যালয়ের র‌্যাঙ্কিং ==\nসাম্প্রতিক আন্তর্জাতিক বিশ্ববিদ্যালয়ের র‌্যাঙ্কিংয়ে সাইপ্রাস প্রযুক্তি বিশ্ববিদ্যালয় স্থান পেয়েছে:\n\nটাইমস এর একটি প্রতিবেদন অনুসারে উচ্চশিক্ষা বিশ্ব বিশ্ববিদ্যালয় র‌্যাঙ্কিং ২০১৮ - ২০১৯ এ বিশ্বের শীষস্থানীয় ৩০০-৩৫০ বিশ্ববিদ্যালয়ের মধ্যে সাইপ্রাস প্রযুক্তি বিশ্ববিদ্যালয় স্থান করে নিয়েছে।  \n\n\n== অনুষদ এবং বিভাগসমূহ ==\nবিশ্ববিদ্যালয়টি ছয়টি অনুষদ এবং একটি ভাষা কেন্দ্র বিভাগ নিয়ে গঠিত:\n\nভূ-প্রযুক্তি বিজ্ঞান এবং পরিবেশগত পরিচালনা অনুষদ\nকৃষি বিজ্ঞান\nপ্রকৌশল ও প্রযুক্তি বিভাগের সহযোগিতায় গঠিত রাসায়নিক প্রকৌশল প্রোগ্রাম\nপরিচালনা ও অর্থনীতি অনুষদ\nহোটেল এবং পর্যটন ব্যবস্থাপনা  বিভাগ\nবাণিজ্য, অর্থ ও স্থানান্তর বিভাগ\nআন্তঃশৃঙ্খলা ব্যবস্থাপনা প্রোগ্রাম\nযোগাযোগ ও মিডিয়া স্টাডিজ অনুষদ\nযোগাযোগ ও ইন্টারনেট স্টাডিজ বিভাগ\nগণযোগাযোগ বিভাগ\nস্বাস্থ্য বিজ্ঞান অনুষদ\nনার্সিং বিভাগ\nপুনর্বাসন বিজ্ঞান বিভাগ\nসাইপ্রাস ইন্টারন্যাশনাল ইনস্টিটিউট ফর এনভায়রনমেন্টাল অ্যান্ড পাবলিক হেলথ\nকলা ও ফলিত চারুকলা অনুষদ\nমাল্টিমিডিয়া এবং গ্রাফিক আর্টস বিভাগ\nচারুকলা বিভাগ\nপ্রকৌশল ও প্রযুক্তি অনুষদ\nবৈদ্যুতিক প্রকৌশল বিভাগ, কম্পিউটার ইঞ্জিনিয়ারিং এবং তথ্য বিজ্ঞানসমূহ\nমেকানিকাল ইঞ্জিনিয়ারিং এবং পদার্থ বিজ্ঞান ও প্রকৌশল বিভাগ\nসিভিল ইঞ্জিনিয়ারিং এবং ভূতত্ত্ব বিভাগ\nভাষা কেন্দ্র বিভাগ\n\n\n== আন্তর্জাতিক সম্পর্ক ==\nসাইপ্রাস প্রযুক্তি বিশ্ববিদ্যালয় ইউরোপের বিখ্যাত প্রযুক্তি বিশ্ববিদ্যালয়গুলোর  আটটির মধ্যে একটি। অন্যগুলো হচ্ছে: রিগা প্রযুক্তি বিশ্ববিদ্যালয়(লাটভিয়া), সোফিয়া প্রযুক্তি বিশ্ববিদ্যালয় (বুলগেরিয়া), হচসচুল ডার্মস্ট্যাড, ফলিত বিজ্ঞান বিশ্ববিদ্যালয় (জার্মানি) ), ডাবলিন প্রযুক্তি বিশ্ববিদ্যালয় (আয়ারল্যান্ড), \nকার্টেজেনা পলিটেকনিক বিশ্ববিদ্যালয়  (স্পেন), ট্রয়েস প্রযুক্তি বিশ্ববিদ্যালয় (ফ্রান্স), এবং ক্লুজ-নাপোকা প্রযুক্তি বিশ্ববিদ্যালয় (রোমানিয়া)।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}