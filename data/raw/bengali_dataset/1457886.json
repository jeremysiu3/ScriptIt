{"pageid": 1457886, "title": "কেরেম আক্তুরকোয়লু", "url": "https://bn.wikipedia.org/wiki?curid=1457886", "content": "মুহাম্মেদ কেরেম আক্তুরকোয়লু (তুর্কি: Kerem Aktürkoğlu; জন্ম: ২১ অক্টোবর ১৯৯৮; কেরেম আক্তুরকোয়লু নামে সুপরিচিত) হলেন একজন তুর্কি পেশাদার ফুটবল খেলোয়াড়। তিনি বর্তমানে তুর্কি ক্লাব গালাতাসারায় এবং তুরস্ক জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা দ্বিতীয় আক্রমণভাগের খেলোয়াড় হিসেবে খেলেন।\n২০১৫ সালে, আক্তুরকোয়লু তুরস্ক অনূর্ধ্ব-১৮ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় দুই বছর যাবত তুরস্কের বয়সভিত্তিক দলের হয়ে খেলার পর, তিনি ২০২১ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ২৮ ম্যাচে ৫টি গোল করেছেন।\n\n\n== প্রারম্ভিক জীবন ==\nমুহাম্মেদ কেরেম আক্তুরকোয়লু ১৯৯৮ সালের ২১শে অক্টোবর তারিখে তুরস্কের ইজমিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআক্তুরকোয়লু তুরস্ক অনূর্ধ্ব-১৮ এবং তুরস্ক অনূর্ধ্ব-১৯ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১৫ সালের ১৪ই নভেম্বর তারিখে তিনি নেদারল্যান্ডস অনূর্ধ্ব-১৮ দলের বিরুদ্ধে ম্যাচে তুরস্ক অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ২ বছরে ৪ ম্যাচে অংশগ্রহণ করে ১টি গোল করেছেন।\n২০২১ সালের ২৭শে মে তারিখে, ২২ বছর, ৭ মাস ও ৬ দিন বয়সে, ডান পায়ে ফুটবল খেলায় পারদর্শী আক্তুরকোয়লু আজারবাইজানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৪৬তম মিনিটে আক্রমণভাগের খেলোয়াড় জেনগিজ উন্দেরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৮ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি তুরস্ক ২–১ গোলের ব্যবধানে জয়লাভ করেছিল। তুরস্কের হয়ে অভিষেকের বছরে আক্তুরকোয়লু সর্বমোট ৮ ম্যাচে ৩টি গোল করেছেন। জাতীয় দলের হয়ে অভিষেকের ৪ মাস ও ১১ দিন পর, তুরস্কের জার্সি গায়ে প্রথম গোলটি করেছেন; ২০২১ সালের ৮ই অক্টোবর তারিখে, নরওয়ের বিরুদ্ধে ম্যাচের ৬ষ্ঠ মিনিটে জেনগিজ উন্দেরের অ্যাসিস্ট হতে তুরস্কের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৭ জুলাই ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকেরেম আক্তুরকোয়লু – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কেরেম আক্তুরকোয়লু  (ইংরেজি)  \nসকারবেসে \nবিডিফুটবলে \nইইউ-ফুটবলে কেরেম আক্তুরকোয়লু (ইংরেজি) \nট্রান্সফারমার্কেটে কেরেম আক্তুরকোয়লু (ইংরেজি) \nওয়ার্ল্ডফুটবল.নেটে কেরেম আক্তুরকোয়লু (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে কেরেম আক্তুরকোয়লু (ইংরেজি)"}