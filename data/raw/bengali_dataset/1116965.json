{"pageid": 1116965, "title": "ফরাস", "url": "https://bn.wikipedia.org/wiki?curid=1116965", "content": "ফরাস (সিলেটি: ꠚꠞꠣꠡ) হল একটি শিমজাতীয় শীতকালীন ফসল যা প্রায়ই সিলেটী খাবারে দেখা যায়। এটি এক ধরনের ঝাড় শিমের তরকারি। সবজি হিসাবে এটি মটরশুটির মতোই। কাঁচা ফরাশ সবজি হিসাবে রান্না করা হলেও এর মূল অংশ হল এর বীজ। ফরাশ সাধারণত মাছ এবং মাংস দিয়ে রান্না করা হয়। এটি সাধারণত রান্না করা ভাত এবং রুটির সাথে পরিবেশন করা হয়। সিলেটি যারা বিদেশে বসবাস করেন, বিশেষ করে যুক্তরাজ্য, মার্কিন যুক্তরাষ্ট্র এবং মধ্যপ্রাচ্যে, তাদের জন্য ফরাস রোদে শুকিয়ে প্যাকেট করে বিদেশে পাঠানো হয়।\n\n\n== ইতিহাস ==\nবৃহত্তর সিলেট অঞ্চলের জলবায়ু শীতকালে শুষ্ক এবং মাটি আর্দ্র থাকে, তাই সিলেটে প্রাচীনকাল থেকেই ফরাশের চাষ হয়ে আসছে। ফ্রান্স থেকে এটি প্রথম সিলেটে আসে বলে জানা যায়। এজন্য একে সিলেটি ভাষায় ফরাশ বলা হয়। সিলেটের পলিমাটিতে এ সবজি ভালো জন্মে। সাম্প্রতিক বছরগুলোতে চট্টগ্রাম ও কুমিল্লায়ও এই শীতকালীন সবজির চাষ হচ্ছে। বিশ্বব্যাপী সিলেটিদের মধ্যে জনপ্রিয়তার কারণে, এটি ইংল্যান্ড, আমেরিকা এবং কানাডা সহ বেশ কয়েকটি দেশে রপ্তানি করা হয়।\n\n\n== উপকরণ ==\nভোজ্য তেল, দারুচিনি, এলাচ, লবণ, পেঁয়াজ, মরিচের গুঁড়া, হলুদ, ধনে কুচি এবং গরম মসলা।\n\n\n== তথ্যসূত্র =="}