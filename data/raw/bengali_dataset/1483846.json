{"pageid": 1483846, "title": "ফ্রাঞ্চেস্কা জুনিনো", "url": "https://bn.wikipedia.org/wiki?curid=1483846", "content": "ফ্রাঞ্চেস্কা জুনিনো (ইতালীয়: Francesca Zunino; জন্ম: ১৩ ফেব্রুয়ারি ২০০০) হলেন একজন ইতালীয় সমলয় সাঁতারু, যিনি ইতালির প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nজুনিনো ইতালির হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nফ্রাঞ্চেস্কা জুনিনো ২০০০ সালের ১৩ই ফেব্রুয়ারি তারিখে ইতালির সাভোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nজুনিনো ইতালির প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি লিন্দা চেররুতি, মার্তা ইয়াকোয়াচ্চি, সোফিয়া মাত্রোইয়ান্নি, এনরিকা পিক্কোলি, লুক্রেৎসিয়া রুজ্জেইরো, ইসোত্তা স্পোর্তেল্লি এবং জুলিয়া ভেরনিচের সাথে ইতালির দল হিসেবে দলগত প্রতিযোগিতায় অংশগ্রহণ করেছিলেন; তারা প্রতিযোগিতাটির টেকনিকাল রুটিনে ২৭৭.৮৩০৪, ফ্রি রুটিনে ৩২৬.১৫০০ এবং অ্যাক্রোব্যাটিক রুটিনে ২৪১.৯৮৬৬ পয়েন্ট অর্জন করেছিলেন, যার ফলে সর্বমোট ৮৪৫.৯৬৭ পয়েন্ট নিয়ে তারা ৮ম স্থান অধিকার করেছেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড অ্যাকুয়াটিক্সে ফ্রাঞ্চেস্কা জুনিনো (ইংরেজি)\nঅলিম্পিকস.কমে ফ্রাঞ্চেস্কা জুনিনো (ইংরেজি)\nইতালীয় জাতীয় অলিম্পিক কমিটিতে ফ্রাঞ্চেস্কা জুনিনো (ইতালিয়)"}