{"pageid": 1044433, "title": "মনোজ গগৈ", "url": "https://bn.wikipedia.org/wiki?curid=1044433", "content": "মনোজ গগৈ হলেন আসামের একজন ভারতীয় বন্যপ্রণী সংরক্ষণবিদ এবং বন্যপ্রাণী পুনর্বাসনবিদ। তিনি বর্তমানে ভারতের আসাম রাজ্যে নগাঁও ও গোলাঘাট জেলায় অবস্থিত কাজিরাঙা জাতীয় উদ্যানের প্রায় ৫০০০টিরও বেশি প্রাণী উদ্ধার এবং পুনর্বাসন করেছেন। আসামের বার্ষিক বন্যার হাত থেকে অসহায় নিরীহ প্রাণীদের বাঁচানোর জন্য তিনি বিশেষভাবে পরিচিত।\n\n\n== প্রাথমিক জীবন এবং শিক্ষা ==\n১৯৭৫ সালের ৪ জানুয়ারি গোলাঘাট জেলার কাজিরাঙার বচাগাঁও গ্রামে মনোজ গগৈ জন্মগ্রহণ করেন। তার বাবার নাম জুনারাম গগৈ এবং মায়ের নাম রূপা গগৈ। ১৯৯২ সালে তিনি কাজিরাঙা রাষ্ট্রীয় উদ্যান উচ্চ বিদ্যালয় থেকে হাইস্কুল শিক্ষান্ত পরীক্ষায় উত্তীৰ্ণ হন। নিজের কাজের প্রতি অনুরক্ত হয়ে তিনি উচ্চ মাধ্যমিক বিদ্যালয়ের পড়া শেষ করতে পারেননি। কর্মজীবনের একেবারে শুরুতে তিনি কাজিরাঙ্গা জাতীয় উদ্যানের ভিতরে পর্যটকদের ঘোরানোর জন্য জিপসি চালাতেন এবং একই সঙ্গে পৰ্যটকদের গাইড হিসাবেও কাজ করেছিলেন।\n\n\n== বন্যপ্ৰাণী সংরক্ষণের কাজ ==\nমনোজ গগৈ একজন পক্ষী নিরীক্ষক এবং একজন প্রকৃতিবিদ। তিনি  বিভিন্ন পাখি, গণ্ডার, চিতাবাঘ, সাপ এমনকি অনেক বিষাক্ত কীট পতঙ্গে ভরা প্রকৃতির কোলে বড় হয়েছেন। ২০১৩ সাল পর্যন্ত তিনি কাজিরাঙ্গা জাতীয় উদ্যানের ভিতরে জিপসি চালক ও পর্যটকদের  গাইড হিসাবে কাজ করেছেন। এইসময় করবেট ফাউন্ডেশনের ডিরেক্টর কেদার গোরের সাথে তার সাক্ষাৎ হয়। এই সাক্ষাতের পর তিনি একজন পূর্ণাঙ্গ পরিবেশবিদ হওয়ার সিদ্ধান্ত নেন।\nচলচ্চিত্র নির্মাতা বিজয় বেদীর নির্মিত বন্যজীবন নিয়ে একটি টেলিভিশন ডকুমেন্টারিতে গগৈ অংশ নিয়েছিলেন। ঐ ডকুমেন্টারি ছবিটি অ্যানিম্যাল প্ল্যানেট এবং ডিসকভারি চ্যানেলে সম্প্রচারিত হয়েছিল। ২০১৪ সালে করবেট ফাউন্ডেশন তাকে ‘বন্যপ্রাণী যোদ্ধা‘ খেতাবে ভূষিত করে।\n\n\n== পুরস্কার ==\nগগৈ তার সামাজিক পরিষেবা (পরিবেশ)-এর জন্য ইন্ডিয়া স্টার প্যাশন পুরস্কার-২০১৯ পেয়েছেন।\n\n\n== ব্যক্তিগত জীবন ==\n২০০৫ সালে কাশ্মীরি সাইকিয়া গগৈ-এর সাথে তার বিবাহ বন্ধন হয়।\n\n\n== তথ্যসূত্র =="}