{"pageid": 1187735, "title": "বিবাসিস বসুতনা", "url": "https://bn.wikipedia.org/wiki?curid=1187735", "content": "গ্রীন আউলেট (বৈজ্ঞানিক নাম: Bibasis vasutana(Moore)) এক প্রজাতির মাঝারী আকারের প্রজাপতি। এরা ‘হেসপেরায়িডি’ গোত্রের এবং ‘কোয়লিয়াডিনি’ উপগোত্রের সদস্য।ভারতএ এই প্রজাতির অধীনে কোন উপ-প্রজাতি তালিকাভুক্ত নেই।\n\n\n== আকার ==\nপ্রসারিত অবস্থায় গ্রীন আউলেট এর ডানার আকার ৫০ মিলিমিটার দৈর্ঘ্যের হয়।\n\n\n== বিস্তার ==\nএই প্রজাতি ভারত এর উত্তরাখণ্ড থেকে অরুণাচল প্রদেশ, পশ্চিমবঙ্গ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল ঘন বেগুনি এবং বাদামীর মিশ্রন(deep purple brown)। ডানার গোড়া (base) এর দিকের বর্ন খানিক ফ্যাকাশে। সামনের ডানার গোড়া (base) থেকে কোস্টার প্রায় মধ্যভাগ পর্যন্ত বিস্তৃত দাগটি (streak) কমলা হলুদ বর্ন। সামনের ডানার সিলিয়া ধূসর বাদামী। পিছনের ডানার সিলিয়া অথবা প্বার্শরোয়া উজ্জ্বল কমলা হলুদ এবং যা টার্মেন থেকে টর্নাসের দিকে ক্রমশ চওড়া হয়েছে।\nডানার নিম্নতল চকচকে ধূসর সবুজ (glossy greyish green) এবং শিরাগুলি এবং শিরা মধ্যস্থ সরু সমান্তরাল দাগগুলি কালচে। সামনের ডানার বাইরের অর্দ্ধে একটি বাদামি পটি (patch) বর্তমান যা উপরের দিকে নীল দ্বারা সীমায়ীত (bordered)।\nপাল্পির তৃতীয় খন্ডটি বাদামী, বাকী অংশ কমলা হলুদ, মাথা, বক্ষদেশ (thorax) উপরে এবং নীচে; পা গুলি, উদরের মধ্যভাগের নিম্নতল এবং অ্যানাল অংশ উজ্জ্বল কমলা হলুদ। উদরের বাকী অংশ কালচে বাদামী এবং ধূসর সাদা ডোরা যুক্ত।\n\n\n=== স্ত্রী ===\nডানার উপরিতল কালচে বাদামী এবং ডানার গোড়ার অংশ ধূসর নীলচে। সামনের ডানায় মধ্যভাগে ডিসকাল অংশে দুটি ছোট ফ্যাকাশে সাদা অর্ধস্বচ্ছ ছোপ তীর্যক ভাবে বিন্যস্ত।\n\n\n== আচরণ ==\nঅন্যান্য Awl প্রজাতির মত গ্রীন আউলেট এর উড়ান দ্রুতবেগ সম্পন্ন এবং তীরের বেগে ঘুরপাক খেয়ে ওড়ে (darting flight)। ভিজে মাটি এবং পাথরের ভিজে ছোপে অবস্থান করে মাড-পাডল এবং ফুলের মধুপান এদের প্রিয় স্বভাব। অন্যান্য Awl দের মত এয় প্রজাতিও সাধারনত ভোরবেলা, সকালের একদম প্রথম ভাগে এবং গোধূলি বেলায় (dusk) সক্রিয় থাকে। দিবাভাগের বাকী রৌদ্রজ্জ্বল সময়ে কখনো কখনো ঘন ছায়াচ্ছন্ন অংশে এদের বিচরন লক্ষ্য করা যায়। এরা ডানা বন্ধ অবস্থায় গাছের পাতার নীচে বিশ্রাম নেয়।\n\n\n== তথ্যসূত্র =="}