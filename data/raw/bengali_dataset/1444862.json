{"pageid": 1444862, "title": "চালচিত্র এখন", "url": "https://bn.wikipedia.org/wiki?curid=1444862", "content": "চালচিত্র এখন ২০২৪ সালের একটি বাংলা ভাষার ভারতীয় ঐতিহাসিক নাট্য চলচ্চিত্র। মৃণাল সেনের জন্মশত বার্ষিকী উপলক্ষে অঞ্জন দত্ত চলচ্চিত্রটি পরিচালনার পাশাপাশি চিত্রনাট্য, গল্প, অভিনয় ও সুরারোপ করেছেন। অঞ্জন দত্ত প্রডাকশন-এর ব্যানারে প্রযোজনা করেছেন অঞ্জন দত্ত ও নীল দত্ত। প্রধান চরিত্রে অভিনয় করেছেন শাওন চক্রবর্তী, অঞ্জন দত্ত, বিদীপ্তা চক্রবর্তী, সুপ্রভাত দাস ও শুভাশিষ মুখোপাধ্যায়। এটি ২০২৪ সালের ১০ই মে নির্বাচিত কয়েকটি প্রেক্ষাগৃহে এবং ওটিটি প্লাটফর্ম হইচইতে মুক্তি পায়।\nমৃণাল সেনের বসবাস করা বাড়িতে চলচ্চিত্রের চিত্রগ্রহণ হয়েছে। মৃণালের ‘চালচিত্র’ সিনেমার কিছু দৃশ্য বেলেঘাটার আরেকটি বাড়িতে অঞ্জন দত্ত পুনর্নির্মাণ করেছেন ।\n\n\n== অভিনয়শিল্পী ==\nঅঞ্জন দত্ত - কুনাল সেন\nশাওন চক্রবর্তী - রঞ্জন দত্ত \nবিদীপ্তা চক্রবর্তী - মিতা সেন (কুনালের স্ত্রী)\nসুপ্রভাত দাস - জে কে মাধবন \nশুভাশিষ মুখোপাধ্যায় - বিপুল\nকঙ্কনা হালদার - শীলা\nরূপঙ্কর বাগচী - স্বরূপ (মিতার কাজিন)\nমেঘলা দাশগুপ্ত\nদেবর্ষি বন্দ্যোপাধ্যায় - বিভাস (ফটোগ্রাফার)\n\n\n== মুক্তি ==\n২০২৪ সালের ২২ এপ্রিল পোস্টার এবং ২রা মে চলচ্চিত্রের ট্রেইলার প্রকাশ করা হয়। ১০ই মে ওটিটি প্ল্যাটফর্ম হইচই এবং নন্দন ও রাধা সিনেমা হলে মুক্তি দেওয়া হয়।\nছবিটি নন্দনে কলকাতা আন্তর্জাতিক চলচ্চিত্র উৎসবের আন্তর্জাতিক বিভাগে প্রথম প্রদর্শিত হয় । কলকাতা আন্তর্জাতিক চলচ্চিত্র উৎসবে বিশেষ জুরি অ্যাওয়ার্ড অর্জন করে তখন। ঢাকায় দ্বাবিংশ আন্তর্জাতিক চলচ্চিত্র উৎসবে এর দ্বিতীয় প্রদর্শনী হয় এবং সেখানে অঞ্জন দত্ত শ্রেষ্ঠ অভিনেতার পুরস্কার পান।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে চালচিত্র এখন   (ইংরেজি)"}