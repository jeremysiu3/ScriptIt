{"pageid": 1344048, "title": "কাসকারোন", "url": "https://bn.wikipedia.org/wiki?curid=1344048", "content": "ক্যাসকারন বা কাসকারোন হল  একধরনের ডোনাট জাতীয় খাবার। এটি সাধারনত ফিলিপাইন্স দ্বীপপুঞ্জের অধিবাসীদের খাবার। এই খাবারটি সাধারনত ডুবো তেলে ভেজে গুঁড়ো করা আঠালো চাল, কোড়ানো নারকেল এবং চিনি দিয়ে তৈরি হয়। এই খাবারটি সাধারণত বলের আকৃতির হয়। দুই বা ততোধিক কাসকারোন একটি স্কিউয়ার বা ধাতব কাঠিতে পরপর গেঁথে রাখা হয় এবং বিক্রী করা হয়। কাসকারোন বড় প্যানকেকের আকৃতির বা ছোট ডোনাট আকৃতির হতে পারে। কাসকারোন নামটি স্প্যানিশ শব্দ ক্যাসকারন থেকে উদ্ভুত হয়েছে যার অর্থ ডিমের খোসা। এর সাধারণ গোলাকার আকৃতি এবং কুঁচকে যাওয়া গঠনের কারণে এই খাবারের এইরূপ নাম হয়েছে। শব্দের সমতার জন্য মাঝে মাঝে স্প্যানিশ উচ্চারনের সাথে একে গুলিয়ে ফেলা হয় যা কখনোই কাম্য নয়। \n\n \nবিভিন্ন অঞ্চলে কাসকারোন নামক খাদ্যের পদটির ভিন্ন ভিন্ন নাম বর্তমান যেমন, ক্যারিওকা,  টিনুডক ইত্যাদি। এটি বিটসু-বিটসু বা কিছু কিছু অঞ্চলে বিচো-বিচো  নামেও পরিচিত। বিচো বা বিচো-বিচো নামের আরেকটি স্থানীয় খাবার রয়েছে যা ময়দা দিয়ে তৈরি হয় এবং সেটি ইউটিয়াও -এর চীনা এবং ফিলিপিনো রন্ধনপ্রনালীর সংমিশ্রনে প্রস্তুত একটি সংস্করণ। এই খাবারটির সাথে কাসকারোনকে গুলিয়ে ফেলা একেবারেই উচিত নয়।\nইবানাগ হল ক্যাসকারণের একটি প্রকারভেদ যা সাধারণত চ্যাপ্টা এবং ডিমের মতো আকৃতির হয়। এটি পিনাকুফু বা পাবোরোট  নামেও পরিচিত। এর আরেকটি জনপ্রিয় নাম বুনুয়েলো । এছাড়াও এর বুনওয়েলো, বিনুয়েলো, বিনোউইলো, ইত্যাদি অনেক নাম আছে। বুনুয়েলো  হল সাধারণ ময়দা দিয়ে তৈরি আরেকটি অনুরূপ খাবার যা লাতিন আমেরিকার রন্ধনশৈলীর অংশ।\n\n\n== তথ্যসূত্র =="}