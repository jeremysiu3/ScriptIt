{"pageid": 1071851, "title": "মুখতার আলি", "url": "https://bn.wikipedia.org/wiki?curid=1071851", "content": "মুখতার আব্দুল ইলাহি আলি (আরবি: مختار علي‎, ইংরেজি: Mukhtar Ali; জন্ম: ৩০ অক্টোবর ১৯৯৭; মুখতার আলি নামে সুপরিচিত) হলেন একজন সৌদি-ইংরেজ পেশাদার ফুটবল খেলোয়াড়। তিনি বর্তমানে সৌদি আরবের পেশাদার ফুটবল লিগের শীর্ষ স্তর সৌদি পেশাদার লিগের ক্লাব আল নাসর এবং সৌদি আরব জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১২ সালে, মুখতার ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। এর ৫ বছর পর তিনি সৌদি আরব অনূর্ধ্ব-২৩ দলের প্রতিনিধিত্ব করার মাধ্যমে সৌদি আরবের বয়সভিত্তিক পর্যায়ে অভিষেক করেছিলেন। তিনি একই বছরে সৌদি আরবের হয়ে আন্তর্জাতিক পর্যায়ে অভিষেক করেছেন; সৌদি আরবের জার্সি গায়ে তিনি এপর্যন্ত ৪ ম্যাচে অংশগ্রহণ করেছেন। দলগতভাবে, মুখতার এপর্যন্ত ৭টি শিরোপা জয়লাভ করেছেন, যার মধ্যে ৪টি চেলসির বয়সভিত্তিক দলের হয়ে, ২টি ভিতেসের হয়ে এবং ১টি আল নাসরের হয়ে জয়লাভ করেছেন।\n\n\n== প্রারম্ভিক জীবন ==\nমুখতার আব্দুল ইলাহি আলি ১৯৯৭ সালের ৩০শে অক্টোবর তারিখে সৌদি আরবের জেদ্দায় জন্মগ্রহণ করেছেন। তিনি শিশুকালেই জেদ্দা হতে লন্ডনে স্থানান্তরিত হয়েছিলেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমুখতার জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত সৌদি আরব অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মুখতার আলি  (ইংরেজি)  \nসকারবেসে মুখতার আলি (ইংরেজি) \nবিডিফুটবলে মুখতার আলি  (ইংরেজি)  \nট্রান্সফারমার্কেটে মুখতার আলি (ইংরেজি) \nওয়ার্ল্ডফুটবল.নেটে মুখতার আলি (ইংরেজি) \nইএসপিএন এফসিতে মুখতার আলি (ইংরেজি) \nন্যাশনাল-ফুটবল-টিমস.কমে মুখতার আলি (ইংরেজি)"}