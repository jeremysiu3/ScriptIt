{"pageid": 1027376, "title": "ভারত এক খোঁজ", "url": "https://bn.wikipedia.org/wiki?curid=1027376", "content": "ভারত এক খোঁজ হল জওহরলাল নেহরুর দ্য ডিসকভারি অফ ইন্ডিয়া (১৯৪৬) গ্রন্থ অবলম্বনে নির্মিত ভারতীয় ঐতিহাসিক নাটক যাতে ভারতের ৫০০০ বছরের ইতিহাসকে শুরু থেকে ১৯৪৭ সালে ব্রিটিশদের থেকে স্বাধীনতার সময় পর্যন্ত তুলে ধরা হয়েছে। এই নাটকটির নির্মাতা, রচয়িতা ও পরিচালক হলেন শ্যাম বেনেগাল ও চিত্রগ্রাহক হলেন ভি. কে. মুরথি, যা ১৯৮৮ সালে ভারতের রাষ্ট্রীয় টেলিভিশন চ্যানেল দূরদর্শনের জন্য নির্মাণ করা হয়। নাটকটির সংলাপের সহ-লেখক ছিলেন শামা জাইদি। এতে অভিনয় করেছেন ওম পুরি, রোশান শেঠ, টম আল্টার ও সদাশিব অম্রপুরকর সহ আরও অনেকে। জওহরলাল নেহরু চরিত্রে অভিনয় করেছেন রোশান শেঠ, এবং একই ভূমিকায় তিনি অস্কার-জয়ী চলচ্চিত্র গান্ধীতেও অভিনয় করেছেন।\nপ্রোডাকশন ডিজাইনার নিতিশ রায় তার সহযোগী সামির চন্দ ও নিতিন দেসাইকে সাথে নিয়ে ১৪৪টি সেট নির্মাণ করেন।\n\n\n== সম্প্রচার ==\n৫৩ পর্বের এই ধারাবাহিকটি ১৯৮৮ সালের নভেম্বরে নেহরুর জন্মদিনের সময়ে সম্প্রচার শুরু করা হয়। ডিডি ভারতীতে ২৭শে মে ২০১৩ তারিখে জওহরলাল নেহরুর ৪৯তম মৃত্যুবার্ষিকী উপলক্ষে পুনঃসম্প্রচার করা হয়।\n\n\n== আরও দেখুন ==\nপ্রধানমন্ত্রী (টিভি ধারাবাহিক)\nভারতবর্ষ (টিভি ধারাবাহিক)\nভারতীয় ইতিহাসভিত্তিক টেলিভিশন অনুষ্ঠানের তালিকা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ভারত এক খোঁজ  (ইংরেজি)"}