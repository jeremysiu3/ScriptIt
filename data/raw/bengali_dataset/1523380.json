{"pageid": 1523380, "title": "সারা মোহাম্মদ", "url": "https://bn.wikipedia.org/wiki?curid=1523380", "content": "'সারা মোহাম্মদ' (জন্ম ১৯৬৭) একজন সুইডিশ মানবাধিকার কর্মী এবং ফার্মাসিস্ট। তিনি জন্মগতভাবে ইরাকি কুর্দি । ১৯৯৩ সালে তার বাল্যবিবাহের একদিন আগে তিনি বিয়ের আসর থেকে পালিয়ে সুইডেনে কোটা শরণার্থী হিসেবে আশ্রয় নিয়েছিলেন। তার ভাই তার মাথায় কালাশনিকভ রাইফেল ধরে তাকে গুলি করার হুমকি দিয়েছিলেন। ২০০২ সালে উপসালায় ফাদিমে শাহিনদালের মৃত্যুর পর, সারা মোহাম্মদ, গাফ (সুইডিশ: Glöm Aldrig Pela och Fadime, আক্ষরিক অর্থে 'Never Forget Pela and Fadime') প্রতিষ্ঠা করেন, যা মূলত অনার কিলিং এর বিরুদ্ধে প্রচারণা চালায়।\n\n\n== জীবনী ==\n১৯৮৪ সালে, যখন তার বয়স ১৭ বছর ছিল, বাল্যবিবাহে অস্বীকৃতি জানানোর জন্য তার ভাই তাকে নির্যাতন করে এবং হুমকি দেয়। এরই ফলস্বরূপ, তিনি তার পরিবার থেকে পালিয়ে যান। কুর্দিস্তান এবং সুইডেন উভয় জায়গায়ই সম্মান-সম্পর্কিত সহিংসতা এবং নিপীড়নের বিরুদ্ধে তার অবিরাম লড়াইয়ের ক্ষেত্রে তার নিজস্ব অভিজ্ঞতা গুরুত্বপূর্ণ অবদান রেখেছে। ২০০১ সালে, তিনি সম্মান-সম্পর্কিত সহিংসতার বিরুদ্ধে লড়াই করার জন্য জিএপিএফ প্রতিষ্ঠা করেন। ২০০৫ সাল থেকে সুইডিশ কর্তৃপক্ষ এবং অস্তারগডল্যান্ড প্রশাসনের সাথে জিএপিএফ-এর ঘনিষ্ঠ সহযোগিতা, সম্মান-সম্পর্কিত সহিংসতা, জোরপূর্বক বিবাহ এবং মহিলা যৌনাঙ্গ বিকৃতি প্রতিরোধের প্রচেষ্টাকে জোরদার করেছে। ২০১৭ সালের মার্চ মাসে, লিংকোপিং বিশ্ববিদ্যালয়ের মেডিসিন ও স্বাস্থ্য বিজ্ঞান অনুষদ তাকে \"মেয়ে এবং যুবতী মহিলাদের অধিকারের জন্য নির্ভীক অঙ্গীকার\" এবং মহিলা যৌনাঙ্গ বিকৃতি প্রতিরোধের সংগ্রামের জন্য সম্মানসূচক ডক্টরেট ডিগ্রি প্রদান করে।\nতিনি সুইডিশ নারীবাদী এবং রাজনীতিবিদদের মুসলিম নারী সংক্রান্ত বিষয়গুলোতে তাদের অবস্থানের জন্য সমালোচনা করে বলেছেন যে তারা বর্ণবাদ এর অভিযোগে অভিযুক্ত হওয়ার ভয়ে মুসলিম অভিবাসীদের অধিকারের জন্য লড়াই করেন না।\nসারা মোহাম্মদের প্রচেষ্টা সত্ত্বেও, তিনি বিশ্বাস করেন না যে সুইডেনে পরিস্থিতির উন্নতি হচ্ছে। \"কর্তৃপক্ষের নজরে আসা ঘটনাগুলো হিমশৈলের চূড়া মাত্র: জিএপিএফ-তে আমরা আরও স্পষ্ট চিত্র পাই। মেয়েরা এবং মহিলারা ক্রমবর্ধমান বিধিনিষেধ এবং প্রশ্নবিদ্ধতার শিকার হচ্ছেন... ডে-কেয়ারে ছোট মেয়েদের চুল ঢেকে রাখার জন্য হিজাব পরতে বাধ্য করা হয়: তাও তারা খুব অল্প বয়সেই যৌন বস্তুতে পরিণত হয়।\"\n\n\n== তথ্যসূত্র =="}