{"pageid": 1112877, "title": "রায়গঞ্জ সরকারি মেডিক্যাল কলেজ ও হাসপাতাল", "url": "https://bn.wikipedia.org/wiki?curid=1112877", "content": "রায়গঞ্জ মেডিক্যাল কলেজ ও হাসপাতাল হল পশ্চিমবঙ্গের উত্তর দিনাজপুর জেলার রায়গঞ্জে অবস্থিত একটি সরকারিভাবে পরিচালিত চিকিৎসা মহাবিদ্যালয়। এই মহাবিদ্যালয়টি ২০১৮ সালে প্রতিষ্ঠিত হয়েছিল, এটি প্রধানত উত্তর দিনাজপুর জেলার মানুষকে প্রতিরোধমূলক, রোগ নির্ণয় ও নিরাময়মূলক পরিষেবা প্রদান করে।\n\n\n== বিদ্যায়ত ==\nমেডিক্যাল কলেজ ও হাসপাতালটি দুটি ভিন্ন বিদ্যায়ত নিয়ে গঠিত। প্রধান বিদ্যায়ত ড. বি.সি. রায় সরণিতে (জেলা হাসপাতাল ও সুপার স্পেশালিটি হাসপাতাল ক্যাম্পাস, মেডিকেল কলেজের অস্থায়ী ক্যাম্পাস) এবং একাডেমিক কার্যক্রমের জন্য আরও একটি  বিদ্যায়ত প্রধান হাসপাতাল  বিদ্যায়ত থেকে কয়েক কিলোমিটার দূরে আব্দুলঘাটায় কুলিক নদীর তীরে নির্মাণাধীন রয়েছে।\n\n\n== প্রশাসন ==\nমহাবিদ্যালয়েরটি কলেজ কাউন্সিল দ্বারা পরিচালিত হয়, যার মধ্যে অধ্যক্ষ ও ডিন সহ ২১ সদস্য অন্তর্ভুক্ত রয়েছেন। বর্তমানে, কৌশিক সমাজদার মহাবিদ্যালয়ের অধ্যক্ষ হিসাবে নিযুক্ত রয়েছেন।\nএছাড়াও পৃথকভাবে চিকিৎসা শিক্ষা কমিটি ও হাসপাতাল পর্যবেক্ষণ কমিটি  যথাক্রমে চিকিৎসা বিষয়ক পঠন-পাঠন ও হাসপাতাল পরিচালনা করে। অধ্যক্ষ চিকিৎসা শিক্ষা কমিটির সভাপতিত্ব করেন, অপরদিকে মেডিকেল সুপারিনটেনডেন্ট সহ উপাধ্যক্ষ (এমএসভিপি) হাসপাতাল পর্যবেক্ষণ কমিটির সভাপতিত্ব করেন।\n\n\n== অধ্যয়ন বিষয়ক ==\n\n\n=== ভর্তি ===\nপ্রতিবছর ন্যাশনাল টেস্টিং এজেন্সি পরিচালিত ন্যাশনাল এলিজিবিলিটি কাম এন্ট্রেন্স টেস্টে উত্তীর্ণ শিক্ষার্থীরা রায়গঞ্জ মেডিক্যাল কলেজ ও হাসপাতালে ভর্তির আবেদনের সুযোগ লাভ করে। মহাবিদ্যালয়ের মোট আসনের (১০০টি) মধ্যে ৮৫ শতাংশ আসনে রাজ্যের স্থানীয় শিক্ষার্থী ও ১৫ শতাংশ আসনে সর্বভারতীয় শিক্ষার্থীদের ভর্তি করা হয়।\n\n\n=== গ্রন্থাগার ===\nকেন্দ্রীয় গ্রন্থাগারটি প্রতিষ্ঠানের শিক্ষার্থীদের জন্য পাঠ্য বই সহ জার্নাল ও ইন্টারনেট মাধ্যমে ই-বই পাঠের সুবিধা প্রদান করে। অনুষদদের জন্য অনুষদ পঠন এলাকা \nও শিক্ষার্থীদের জন্য শিক্ষার্থীদের পঠন এলাকা নামে দুটি পৃথক কক্ষ রয়েছে। এছাড়াও ই-বই পাঠের জন্য ই-লার্নিং এলাকা রয়েছে।\nগ্রন্থাগারে ৩ হাজারের বেশি বই এবং দেশীয় ও বিদেশি সহ ৫০ টির অধিক জার্নাল রয়েছে।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}