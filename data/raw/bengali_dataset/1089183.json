{"pageid": 1089183, "title": "সুনীল বল", "url": "https://bn.wikipedia.org/wiki?curid=1089183", "content": "সুনীল বল (নেপালি: सुनिल बल, ইংরেজি: Sunil Bal; জন্ম: ১ জানুয়ারি ১৯৯৮) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব বিরাটনগর সিটি এবং নেপাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৬–১৭ মৌসুমে, নেপালি ক্লাব থ্রি স্টারের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; থ্রি স্টারের হয়ে ৩ মৌসুম অতিবাহিত করার পর ২০১৯–২০ মৌসুমে তিনি চেয়াসাল যুব দলে যোগদান করেছেন। চেয়াসাল যুব দলে মাত্র ১ মৌসুম অতিবাহিত করার পর বিরাটনগর সিটির সাথে চুক্তি স্বাক্ষর করেছেন।\n২০১৮ সালে, সুনীল নেপাল অনূর্ধ্ব-২৩ দলের হয়ে নেপালের বয়সভিত্তিক পর্যায়ে অভিষেক করেছিলেন। তিনি ২০১৬ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ১৮ ম্যাচে ১টি গোল করেছেন।\n\n\n== প্রারম্ভিক জীবন ==\nসুনীল বল ১৯৯৮ সালের ১লা জানুয়ারি তারিখে নেপালের চুরিয়ামাইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসুনীল নেপাল অনূর্ধ্ব-২৩ দলের হয়ে খেলার মাধ্যমে নেপালের প্রতিনিধিত্ব করেছেন। ২০১৭ সালের ১৭ই জুলাই তারিখে তিনি ২০১৮ এশিয়ান গেমসে উজবেকিস্তান অনূর্ধ্ব-২৩ দলের বিরুদ্ধে ম্যাচে নেপাল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। সুনীল ইন্দোনেশিয়ায় অনুষ্ঠিত ২০১৮ এশিয়ান গেমসের জন্য ২০১৮ সালের সেপ্টেম্বর মাসে প্রকাশিত নেপাল অনূর্ধ্ব-২৩ দলে স্থান পেয়েছিলেন; যেখানে তিনি ২ ম্যাচে অংশগ্রহণ করেছেন।\n২০১৬ সালের ২৯শে মে তারিখে, ১৮ বছর, ৪ মাস ও ২৮ দিন বয়সে, ডান পায়ে ফুটবল খেলায় পারদর্শী সুনীল লাওসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। উক্ত ম্যাচের ৭০তম মিনিটে আক্রমণভাগের খেলোয়াড় অঞ্জন বিষ্টের বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি নেপাল ১–১ গোলে ড্র করেছিল। নেপালের হয়ে অভিষেকের বছরে সুনীল সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৩ মাস ও ৮ দিন পর, নেপালের জার্সি গায়ে প্রথম গোলটি করেছেন; ২০১৮ সালের ৬ই সেপ্টেম্বর তারিখে, ভুটানের বিরুদ্ধে ম্যাচের ৭১তম মিনিটে নেপালের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সুনীল বল  (ইংরেজি)  \nট্রান্সফারমার্কেটে সুনীল বল (ইংরেজি) \nওয়ার্ল্ডফুটবল.নেটে সুনীল বল (ইংরেজি) \nইএসপিএন এফসিতে সুনীল বল (ইংরেজি) \nন্যাশনাল-ফুটবল-টিমস.কমে সুনীল বল (ইংরেজি)"}