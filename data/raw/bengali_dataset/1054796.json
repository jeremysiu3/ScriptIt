{"pageid": 1054796, "title": "ময়েন উদ্দিন সরকার", "url": "https://bn.wikipedia.org/wiki?curid=1054796", "content": "ময়েন উদ্দিন সরকার (১৯২৯-১৯৯৮) বাংলাদেশের রংপুর জেলার একজন রাজনীতিবিদ যিনি রংপুর-১ আসনের সংসদ সদস্য ছিলেন।\n\n\n== জন্ম ==\nময়েন উদ্দিন সরকারের বাবা কছিম উদ্দিন সরকার ও মা তাহেরুন নেসা। তিনি বেতগাড়ির কিসমত সেরপুর মৌজার মিয়া পাড়ার অধিবাসী ছিলেন। \n\n\n== কর্মজীবন ==\nতিনি পাকিস্তান আমলে রংপুর পৌর সভার কমিশনার ছিলেন। স্বাধীনতার পর বেতগাড়ি ইউ.পি.-এর চেয়ারম্যান (১৯৭৩-৭৭) নির্বাচিত হয়েছিলেন। তাঁর রাজনৈতিক জীবন শুরু হয় মুসলিম লীগ দিয়ে। পাকিস্তান আমলে মুসলিম লীগ, রংপুর শাখার বিভিন্ন পদে দায়িত্ব পালন করেন। এরপর জিয়াউর রহমানের আদর্শে অনুপ্রাণিত হয়ে বি.এন.পি.-তে যোগদান করেন। তিনি গংগাচড়া উপজেলার বিএনপির প্রতিষ্ঠাতা সভাপতি ছিলেন। জিয়ার পর হুসাইন মুহম্মদ এরশাদ জাতীয় পার্টি প্রতিষ্ঠা করলে তিনি জাতীয় পার্টিতে যোগদান করেন এবং রংপুর-১ আসন থেকে ১৯৮৬ ও ১৯৮৮ সালে সংসদ সদস্য নির্বাচিত হন।\n\n\n== অবদান ==\nতাঁর উদ্যোগে বেতগাড়ি দ্বি-মুখি উচ্চ বিদ্যালয় প্রতিষ্ঠিত হয়।\n\n\n== পরিবার ==\nতাঁর দু’স্ত্রী ও ৯ সন্তানের মধ্যে ১ম ছেলে মো. মনিরুজ্জামান সরকার বেতগাড়ি ইউ.পি.-এর চেয়ারম্যান ছিলেন।\n\n\n== তথ্যসূত্র =="}