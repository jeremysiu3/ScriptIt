{"pageid": 1384833, "title": "সাউথ সাবার্বান স্কুল (মেইন)", "url": "https://bn.wikipedia.org/wiki?curid=1384833", "content": "সাউথ সাবার্বান স্কুল (মেইন) ১৮৭৪ খ্রিস্টাব্দে কলকাতায় প্রতিষ্ঠিত শতাব্দী প্রাচীন বিদ্যালয়। এটি দক্ষিণ শহরতলির হাজরা পুকুর (বর্তমানে যতীন দাস পার্কে)'সাউথ সাবার্বান স্কুল, কালীঘাট' নামে পরিচিত ছিল। স্যার আশুতোষ মুখোপাধ্যায়ের পিতা গঙ্গাপ্রসাদ মুখোপাধ্যায়ের উদ্যোগে বিদ্যালয়ের গোড়াপত্তন এবং পণ্ডিত শিবনাথ শাস্ত্রী ছিলেন প্রথম প্রধান শিক্ষক। কয়েক বছর পর স্কুলের নাম পরিবর্তন করে 'সাউথ সাবার্বান স্কুল ভবানীপুর' করা হয় এবং স্কুলটি গোবিন্দ বোস লেনে (এটির বর্তমান অবস্থান) স্থানান্তরিত হয়। স্কুলের মাধ্যমিক ভবনটি ১৮৮৮ খ্রিস্টাব্দে একজন ইতালীয় প্রকৌশলী দ্বারা নির্মিত হয়েছিল এবং এর প্রাথমিক ভবনটি ১৯০৮ খ্রিস্টাব্দে নির্মিত হয়েছিল।\nআশুতোষ কলেজ বিদ্যালয়ের সহযোগী সংস্থা হিসাবে প্রতিষ্ঠা হয়। স্কুলটি তৎকালীন লণ্ডন মিশনারী সোসাইটি (এলএমএস) ইনস্টিটিউশন (বর্তমানে সাউথ সাবার্বান স্কুল (শাখা নামে পরিচিত), স্যার রমেশ মিত্র বালিকা বিদ্যালয় এবং চক্রবেড়িয়া হাই স্কুল সহ অন্যান্য স্কুলকে সাহায্য করে।\n\n\n== স্কুলের সঙ্গীত ==\nভারতের জাতীয় সঙ্গীত বিদ্যালয়ের সঙ্গীত হিসেবে বেছে নেওয়া হয়।\n\n\n== ক্যাম্পাস ==\nবিদ্যালয়টি কলকাতার ১৬, গোপাল ব্যানার্জি স্ট্রিটে অবস্থিত এবং নিজস্ব খেলার মাঠ সম্বলিত দুটি ভবন রয়েছে।\n\n\n== ইউনিফর্ম ==\nস্কুলের ইউনিফর্ম হল ছাই রঙের হাফপ্যান্ট বা ট্রাউজার, সাদা মোজা এবং কালো জুতা সহ একটি সাদা শার্ট। শারীরিক শিক্ষা দিবসে সাদা ট্রাউজার এবং সাদা ক্যাড পরিধান করা হয়। শীতকালে নেভি ব্লু সোয়েটার অনুমোদিত। শার্টের পকেটে \"S\" এর স্কুল প্রতীক।\n\n\n== উল্লেখযোগ্য প্রাক্তন ছাত্র ==\nআশুতোষ মুখোপাধ্যায় , শিক্ষাবিদ, উপাচার্য, কলকাতা বিশ্ববিদ্যালয়;\nপ্রেমেন্দ্র মিত্র , কবি, ঔপন্যাসিক ও ছোটগল্পকার;\nমহানায়ক উত্তম কুমার , অভিনেতা;\nবিজয়কুমার বসু, কলকাতার মেয়র;\nপ্রতুলচন্দ্র গুপ্ত, ইতিহাসবিদ;\nঅচিন্ত্যকুমার সেনগুপ্ত, কবি, ঔপন্যাসিক\nরবি ঘোষ , চরিত্র শিল্পী ও কৌতুক অভিনেতা;\nশিশির কুমার দাশ , কবি, নাট্যকার, অনুবাদক ও পণ্ডিত;\nতরুণকুমার চট্টোপাধ্যায়, অভিনেতা\nসুকুমার সমাজপতি, প্রাক্তন ফুটবলার\nমনোজ বসু, কথাসাহিত্যিক \n\n\n== কার্যক্রম ==\nস্কুলটিতে সেনাবাহিনী, বিমান এবং নৌ শাখার ন্যাশনাল ক্যাডেট কর্পসের পাঠ্যক্রম রয়েছে। দিল্লিতে প্রজাতন্ত্র দিবসের মার্চে ছাত্ররা অংশগ্রহণ করে।\nবিদ্যালয়ের ক্রিকেট দল আছে যারা স্কুল পর্যায়ের টুর্নামেন্টেও অংশগ্রহণ করে।\nস্কুলে \"নেচারলাভার্স\" নামে একটি সংগঠন রয়েছে যা প্রাক্তন ছাত্র-শিক্ষকদের সেতুবন্ধ ছাড়াও উপকূলীয় ট্রেকিং, জঙ্গল ট্রেকিং, উচ্চ উচ্চতা ট্রেকিং, ট্রাভার্স হিমালয়ান ট্রেকিং অভিযান, অ্যাডভেঞ্চারের সঙ্গে প্রকৃতি অধ্যয়নের কোর্স, সাইক্লিং অভিযান, বৃক্ষ রোপণ, রক্তদান শিবির, বিনামূল্যে স্বাস্থ্য পরীক্ষা শিবির এবং পরিবেশ সংরক্ষণের সচেতনতামূলক কার্যের ব্যবস্থা করে থাকে । সংগঠনটির সভাপতি বিদ্যালয়ের  প্রধান শিক্ষক।\n\n\n== আরো দেখুন ==\nভারতে শিক্ষা\nভারতের স্কুলের তালিকা\nপশ্চিমবঙ্গে শিক্ষা\n\n\n== তথ্যসূত্র ==\n\n\n== বহিঃসংযোগ =="}