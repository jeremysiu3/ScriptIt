{"pageid": 1471723, "title": "মের্ত মুলদুর", "url": "https://bn.wikipedia.org/wiki?curid=1471723", "content": "মের্ত মুলদুর (তুর্কি: Mert Müldür; জন্ম: ৩ এপ্রিল ১৯৯৯) হলেন একজন অস্ট্রীয়–তুর্কি পেশাদার ফুটবল খেলোয়াড়। তিনি বর্তমানে তুর্কি ক্লাব ফেনারবাহচে এবং তুরস্ক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় অথবা বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৬ সালে, মুলদুর তুরস্ক অনূর্ধ্ব-১৭ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় দুই বছর যাবত তুরস্কের বয়সভিত্তিক দলের হয়ে খেলার পর, তিনি ২০১৮ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ২৩ ম্যাচে ১টি গোল করেছেন।\n\n\n== প্রারম্ভিক জীবন ==\nমের্ত মুলদুর ১৯৯৯ সালের ৩রা এপ্রিল তারিখে অস্ট্রিয়ার ভিয়েনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমুলদুর তুরস্ক অনূর্ধ্ব-১৭, তুরস্ক অনূর্ধ্ব-১৯ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১৬ সালের ১০ই ফেব্রুয়ারি তারিখে তিনি সুইডেন অনূর্ধ্ব-১৭ দলের বিরুদ্ধে ম্যাচে তুরস্ক অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ২ বছরে ১৫ ম্যাচে অংশগ্রহণ করে ২টি গোল করেছেন।\n২০১৮ সালের ১১ই অক্টোবর তারিখে, ১৯ বছর, ৬ মাস ও ৮ দিন বয়সে, ডান পায়ে ফুটবল খেলায় পারদর্শী মুলদুর বসনিয়া ও হার্জেগোভিনার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৮৬তম মিনিটে রক্ষণভাগের খেলোয়াড় শেনের ওজবায়রাকলির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২১ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি বসনিয়া ও হার্জেগোভিনা ০–০ গোলের ব্যবধানে জয়লাভ করেছিল। তুরস্কের হয়ে অভিষেকের বছরে মুলদুর সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ১ মাস ও ২ দিন পর, তুরস্কের জার্সি গায়ে প্রথম গোলটি করেছেন; ২০২১ সালের ১৩ই নভেম্বর তারিখে, জিব্রাল্টারের বিরুদ্ধে ম্যাচের ৮৪তম মিনিটে ওরকুন কোকচুর অ্যাসিস্ট হতে তুরস্কের হয়ে ম্যাচের ষষ্ঠ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমের্ত মুলদুর – ফিফা প্রতিযোগিতার রেকর্ড (ইংরেজি) \nমের্ত মুলদুর – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মের্ত মুলদুর  (ইংরেজি)  \nসকারবেসে \nবিডিফুটবলে \nইইউ-ফুটবলে মের্ত মুলদুর (ইংরেজি) \nট্রান্সফারমার্কেটে মের্ত মুলদুর (ইংরেজি) \nওয়ার্ল্ডফুটবল.নেটে মের্ত মুলদুর (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মের্ত মুলদুর (ইংরেজি)"}