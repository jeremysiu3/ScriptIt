{"pageid": 1353308, "title": "দারুশ শিফা", "url": "https://bn.wikipedia.org/wiki?curid=1353308", "content": "দারুশ শিফা অথবা দার-উল-শিফা হল ভারতের হায়দ্রাবাদের পুরাতন শহরের একটি বিশেষ অংশ, যা ১৬ শতকের হাসপাতালের নামানুসারে প্রসিদ্ধ হয়েছে। শহরটি ৪০০ বছরের আগে ১৫৯১ সালে হায়দারাবাদ শহরের প্রতিষ্ঠাতা মোহাম্মদ কুলি শাহ কর্তৃক প্রতিষ্ঠিত হয়েছিল। বর্তমান এটি শিয়া মুসলমানদের একটি বৃহৎ আবাস্থল। এখানকার বেশিরভাগ পরিবারের সদস্যরা বিদেশে স্থায়ীভাবে বসবাস করছে, যাদের রেমিটেন্স এখানকার জীবনযাত্রার মান বৃদ্ধি করেছে।\nআরবী, উর্দু, তুর্কি ও ফার্সি ভাষা থেকে এ নামটি প্রাপ্ত হয়েছে।দার আল-শিফার অর্থ হলো \"স্বাস্থ্যঘর\" অর্থাৎ হাসপাতাল। স্থানটির নাম এ কারণে নেওয়া হয়েছে যে, প্রাথমিকভাবে এলাকাটি হাসপাতালের জন্য জনপ্রিয় ছিল। দার-উল-শিফা হাসপাতাল, চারমিনার মসজিদ ও সুবিশাল মক্কা মসজিদ একই সময়ে নির্মিত হয়েছে।\nভৌগলিকভাবে দারুশ শিফা হায়দ্রাবাদ শহরের দক্ষিণ দিকে মুসি নদীর তীরে অবস্থিত এবং স্থানটি চারমিনার বিধানসভা কেন্দ্রের অধীনে অবস্থিত। দার উল শিফা ঐতিহাসিকভাবে হায়দ্রাবাদের প্রাচীন শহুরে এলাকার একটি এবং বর্তমান তা হায়দ্রাবাদের পুরাতন শহরের অংশ।\n\n\n== ইতিহাস ==\n৪০০ বছর আগে সুলতান মোহাম্মদ কুলি কুতুব শাহ কর্তৃক নির্মিত হাসপাতালের জন্য এলাকাটি এই নাম পেয়েছে। পরবর্তীতে, নিজামদের শাসনামলে, অপর্যাপ্ত স্থানের কারণে হাসপাতালটিকে অন্য ভবনে স্থানান্তরিত করা হয় এবং পুরাতন ভবনটিকে আলাওয়া ই-সারতুক নামে একটি হোসেনিয়ায় রূপান্তর করা হয়। আলম সারতুকের অংশ দিয়ে তৈরি, স্পাইক সহ একটি ধাতব হেডগিয়ার, যা চতুর্থ শিয়া ইমাম আলী ইবনে আলী ইবনে হোসাইন জয়নুল আবিদীন মহিলাদের সাথে ইয়াজিদের বাহিনী দ্বারা বন্দী হয়ে এখানেই ছিলেন। সারা বছর যে কোনো সময় এই হোসেনিয়ায় যাওয়া যায়। বর্তমানে এই ভবনটি নিজাম'স চ্যারিটেবল ট্রাস্টের অধীনে রয়েছে। \n\n\n== পরিবহন ==\nদার-উ-শিফা টিএসআরটিসি এর বাস এর মাধ্যমে বাইরের দুনিয়ার সাথে সংযুক্ত। সমস্ত আরটিসি বাস যা দার-উল-শিফা হয়ে চারমিনারের দিকে যায়।\nনিকটতম হায়দ্রাবাদ এমএমটিএস ট্রেন স্টেশন দবিরপুরায়।\n\n\n== তথ্যসূত্র =="}