{"pageid": 1037340, "title": "সোমি আলি", "url": "https://bn.wikipedia.org/wiki?curid=1037340", "content": "সোমি আলি ( উর্দু: سومی علی‎‎; জন্ম ২৫ মার্চ ১৯৭৬) হলেন পাকিস্তানি বংশোদ্ভূত একজন আমেরিকান অভিনেত্রী, লেখিকা, চলচ্চিত্র নির্মাতা, মডেল এবং কর্মী যিনি বলিউডের ছবিতে কাজ করেছেন।  তিনি নো মোর টিয়ার্স নামে একটি অলাভজনক সংস্থা পরিচালনা করেন।\n\n\n== জীবনের প্রথমার্ধ ==\nসোমি আলি পাকিস্তানের করাচিতে জন্মগ্রহণ করেছিলেন। তার মা তেহমিনা একজন ইরাকি এবং বাবা মদন হলেন পাকিস্তানি। ১২ বছর বয়স পর্যন্ত করাচির কনভেন্ট অফ জেসাস অ্যান্ড মেরিতে অধ্যয়ন করার পর তিনি, তার মা ও ভাই ফ্লোরিডায় চলে যান। বলিউড অভিনেতা সালমান খানের প্রতি আনুরাগী ও অনুপ্রাণিত হয়ে আলি তার মাকে ১৬ বছর বয়সে ভারতের বোম্বেতে যাওয়ার অনুমতি দিতে রাজি করান। বোম্বেতে গিয়ে তিনি মডেলিং প্রকল্পের সাথে জড়িত হয়েছিলেন এবং হিন্দি চলচ্চিত্রেও অভিনয় করেছিলেন। তিনি ১৯৯১ থেকে ১৯৯৮ সালের মধ্যে দশটি হিন্দি চলচ্চিত্রে অভিনয় করেছিলেন। মুম্বইয়ে থাকাকালীন তিনি আট বছর যাবত বলিউডের শীর্ষস্থানীয় অভিনেতা সালমান খানের সাথে সম্পর্কে ছিলেন। ১৯৯৯ সালের ডিসেম্বরে তার পড়াশোনা চালিয়ে যাওয়ার জন্য তিনি ফ্লোরিডায় ফিরে গিয়েছিলেন।\n\n\n== উল্লেখযোগ্য অভিনয়কর্ম ==\nবুলন্দ (১৯৯২- অমুক্তিপ্রাপ্ত)\nঅন্ত (১৯৯৪) প্রিয়া চরিত্রে\nকৃষ্ণ অবতার (১৯৯৩)\nইয়ার গাদ্দার (১৯৯৪) জয়ের বান্ধবী চরিত্রে\nতিসরা কৌন? (১৯৯৪) প্রিয়াঙ্কা/মঞ্জুলাহ চরিত্রে\nআও পেবার করেন (১৯৯৪) সোনু এস রাই চরিত্রে\nআন্দোলন (১৯৯৫) অনিতা চরিত্রে\nমাফিয়া (১৯৯৬) কিরণ পাওয়ার চরিত্রে\nচুপ (১৯৯৭) আশা চরিত্রে\n\n\n== তথ্যসূত্র =="}