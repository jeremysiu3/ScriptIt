{"pageid": 1034398, "title": "তেজস্বিনী অনন্ত কুমার", "url": "https://bn.wikipedia.org/wiki?curid=1034398", "content": "ড. তেজস্বিনী অনন্ত কুমার ওক একজন ভারতীয় রাজনীতিবিদ এবং সমাজসেবক, যিনি ২০১৮ সালের ১৮ জুন থেকে কর্ণাটক আইন পরিষদের বর্তমান সদস্য হিসেবে রয়েছেন। তিনি বেঙ্গালুরুতে অবস্থিত অদম্য চেতনা ফাউন্ডেশন নামের একটি স্বেচ্ছাসেবী সংস্থার ব্যবস্থাপনা  ট্রাস্টি। এই সংস্থাটির মূল লক্ষ্য হল সুবিধাবঞ্চিত শিশুদের জন্য অন্ন-অক্ষর-আরোগ্য (খাদ্য-শিক্ষা-স্বাস্থ্যসেবা) সরবরাহ করা।\nতিনি ভারতীয় জনতা পার্টির সদস্য এবং বিজেপি কর্ণাটকের সহ-সভাপতি।\n\n\n== প্রাথমিক জীবনের প্রথমার্ধ ==\nতিনি বিভিন্ন ছাত্র কর্মসূচির আয়োজন করে অখিল ভারতীয় ছাত্র পরিষদের (এবিভিপি) সর্বস্তরে অত্যন্ত সক্রিয় ছিলেন। তিনি রাজ্য যুগ্মসচিব ও এবিভিপির জাতীয় নির্বাহী সদস্য হিসাবে দায়িত্ব পালন করেছেন।\n১৯৮৮ থেকে ১৯৯৩ সালের মধ্যে তিনি বেঙ্গালুরুতে সফটওয়্যার ইঞ্জিনিয়ার, বিএমএস ইঞ্জিনিয়ারিং কলেজের প্রভাষক এবং এসডিএম ইঞ্জিনিয়ারিং কলেজের প্রভাষক হিসাবে কাজ করেছেন।\n\n\n== সমাজকর্ম ==\nতিনি ও তাঁর স্বামী অনন্ত কুমার যৌথভাবে সমাজসেবার জন্য অদম্য চেতনা ফাউন্ডেশন নামে একটি অলাভজনক সংস্থা প্রতিষ্ঠা করেছিলেন। এটি ১৯৯৯ সালে অনন্ত কুমারের মা গিরিজা শাস্ত্রীর স্মৃতিতে চালু করা হয়েছিল।  সংস্থাটি মধ্যাহ্নভোজ কর্মসূচির মাধ্যমে সুবিধাবঞ্চিত শিশুদের স্কুলে খাদ্যসহায়তা দিয়ে থাকে। সংখ্যার হিসেবে সংস্থাটি প্রতিদিন প্রায় ২,০০,০০০ শিশুর খাবার পরিবেশন করে থাকে।\n\n\n== তথ্যসূত্র =="}