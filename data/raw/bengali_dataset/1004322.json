{"pageid": 1004322, "title": "আণ্ডিমঠম", "url": "https://bn.wikipedia.org/wiki?curid=1004322", "content": "আণ্ডিমঠম দক্ষিণ ভারতের তামিলনাড়ু রাজ্যে অবস্থিত আরিয়ালুর জেলার একটি ছোট শহর। শহরটি আণ্ডিমঠম ব্লকের সদর, এটি \"ল্যান্ড অফ সিমেন্ট\" বা সিমেন্টের অঞ্চল নামে পরিচিত। শহরটির উপর দিয়ে তিনটি তামিলনাড়ু রাজ্য সড়ক দীর্ঘায়িত হয়েছে।\n\n\n== নামকরণ ==\nআণ্ডি হলো অব্রাহ্মণ তামিল শৈব্য এবং মঠম হলো উপাসনালয়\n\n\n== জনসংখ্যার উপাত্ত ==\n২০১১ খ্রিস্টাব্দে ভারতের জনগণনা অনুসারে আণ্ডিমড়ম শহরের জনসংখ্যা ছিল ৬,১৬৫ জন, যার মধ্যে ৩,১০৭ জন পুরুষ এবং ৩,০৫৮ জন নারী। ‌ছয় বছর অনূর্ধ্ব শিশুর সংখ্যা ৬১৩। মোট পরিবার সংখ্যা ১,৫৩৪ টি। তপশিলি জাতি ও তপশিলি উপজাতি পর্যায়ভুক্ত জনসংখ্যা যথাক্রমে ৮১৮ ও ২৩৮ জন। শহরটির মোট সাক্ষরতার হার ৮০.৬৭ শতাংশ, যেখানে পুরুষ সাক্ষরতার হার ৮৮.৯৩ শতাংশ এবং নারী সাক্ষরতার হার ৭২.৩৮ শতাংশ।\nআণ্ডিমড়ম জেলা সদর আরিয়ালুর থেকে ৫০ কিলোমিটার দূরে অবস্থিত। শহরটি রাজধানী চেন্নাই থেকে ২৪২ কিলোমিটার দক্ষিণে, তিরুচিরাপল্লী থেকে ১১১ কিলোমিটার উত্তর-পূর্বে এবং গঙ্গাইকোণ্ড চোলপুরম থেকে ২৩ কিলোমিটার উত্তর-পশ্চিমে অবস্থিত।\n\n\n== দর্শনীয় স্থান ==\nআণ্ডিমড়ম শহরের কেন্দ্রস্থলে একটি পুরাতন শিব মন্দির রয়েছে।\nঅগস্ত্য মুনি এই মন্দিরের শিবলিঙ্গটি প্রতিষ্ঠা করেছিলেন বলে মনে করা হয়। শিবলিঙ্গকে কেন্দ্র করে মন্দির নির্মাণ করেছিলেন চোল রাজারা। মূল মন্দির কে কেন্দ্র করে মোট পাঁচটি প্রতিষ্ঠিত শিবলিঙ্গ রয়েছে।\n\n\n== আরও দেখুন ==\nআরিয়ালুর\nসেন্দুরাই\nউদয়ারপালয়ম\nজয়ঙ্কোণ্ডম\nবরদরাজনপেট্টাই\n\n\n== তথ্যসূত্র =="}