{"pageid": 1005564, "title": "জামিয়া সুবহানিয়া মাহমুদ নগর", "url": "https://bn.wikipedia.org/wiki?curid=1005564", "content": "জামিয়া সুবহানিয়া মাহমুদ নগর ঢাকার তুরাগের ধউরে অবস্থিত একটি কওমি মাদ্রাসা। ১৯৯৮ সালে নূর হুসাইন কাসেমী এটি প্রতিষ্ঠা করেন। মাদরাসাটির কিতাব বিভাগে দাওরায়ে হাদিস (স্নাতক সমমান) ইফতা, দাওয়াহ পর্যন্ত অধ্যায়নের ব্যবস্থা রয়েছে। \n\n\n== ইতিহাস ==\n১৯৯৮ সালের ২২ মে প্রখ্যাত দেওবন্দি ইসলামি পণ্ডিত নূর হুসাইন কাসেমী মাদ্রাসাটি প্রতিষ্ঠা করেন এবং মুহতামিমের দায়িত্ব গ্রহণ করেন। পরের বছর মাদ্রাসাটিতে দাওরায়ে হাদিস চালু করা হয়। ২০২০ সালের ১৩ ডিসেম্বর কাসেমী মৃত্যুবরণ করলে তাকে এ মাদ্রাসা সংলগ্ন কবরস্থানেই দাফন করা হয়।\n\n\n== শিক্ষা কার্যক্রম ==\nমাদ্রাসাটির পাঠ্যক্রম দারসে নিজামি অনুসারে তৈরি। এটি আল হাইআতুল উলয়া লিল জামিআতিল কওমিয়ার অধীনে দাওরায়ে হাদিস এবং বেফাকুল মাদারিসিল আরাবিয়ার অধীনে অন্যান্য বোর্ড পরীক্ষায় অংশগ্রহণ করে থাকে।\n\n\n== আরও দেখুন ==\nবাংলাদেশের কওমি মাদ্রাসার তালিকা\n\n\n== তথ্যসূত্র =="}