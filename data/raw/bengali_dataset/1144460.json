{"pageid": 1144460, "title": "স্কাই ব্রিজ ৭২১", "url": "https://bn.wikipedia.org/wiki?curid=1144460", "content": "মধ্য ইউরোপের দেশ চেক প্রজাতন্ত্রের জেসেনকি পর্বতমালার  এক চূড়ার সঙ্গে আরেক চূড়াকে যুক্ত করা বিশ্বের সর্ব বৃহৎ এই ঝুলন্ত সেতু। সমুদ্রপৃষ্ট থেকে এর উচ্চতা ১ হাজার ১১০ থেকে ১ হাজার ১১৬ মিটার এবং মাটি থেকে উচ্চতা ৯৫ মিটার।\n\n\n== নামকরণ ==\nএটির দৈর্ঘ্য ৭২১ মিটার। তাই এর নামকরণ করা হয়েছে স্কাই ব্রিজ ৭২১ করে। কেননা এত দিন বিশ্বের সবচেয়ে দীর্ঘ ঝুলন্ত সেতু ছিল নেপালের 'বাগলুং পর্বত ফুটব্রিজ'। সেটির এক প্রান্ত থেকে আরেক প্রান্তের দূরত্ব স্কাই ব্রিজের চেয়ে ১৫৪ মিটার কম।\n\n\n== বর্ণনা ==\nডলনি মোরাভা গ্রামের স্লামনিক পর্বতের চূড়া থেকে ক্লুম পর্বতের চূড়া পর্যন্ত  জেসেনকি উপত্যকা পর্যন্ত বিস্তৃত। সেতুর এক প্রান্ত থেকে অপর প্রান্তের দূরত্ব ৭২১ মিটার, প্রস্থ ১ দশমিক ২ মিটার। সেতুটির ওপর দিয়ে কেবল এক দিকেই হেঁটে চলাচল করা যায়। সেতুটি দিয়ে যাত্রা শেষে চেক প্রজাতন্ত্রের ইতিহাস জানার বিশেষ ব্যবস্থা আছে। এটি তৈরী করতে খরচ হয়েছে ৮৪ লাখ মার্কিন ডলার।\n\n\n== ভ্রমণ খরচ ==\nএটি ঘুরে দেখতে প্রাপ্ত বয়স্কদের গুনতে হবে ১৪ দশমিক ৬০ ডলার। শিশু থেকে প্রবীণ—সব বয়সের মানুষেরই সেতুটির ওপর দিয়ে হেঁটে যাওয়ার সুযোগ আছে।\n\n\n== আরও দেখুন ==\nদীর্ঘতম ঝুলন্ত সেতুর তালিকা\n\n\n== বহিঃসংযোগ ==\n\n\n== তথ্যসূত্র =="}