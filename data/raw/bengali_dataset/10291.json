{"pageid": 10291, "title": "গেরহার্ড শ্রোয়েডার", "url": "https://bn.wikipedia.org/wiki?curid=10291", "content": "গেরহার্ড শ্রোয়েডার (জন্ম: এপ্রিল ৭, ১৯৪৪), জার্মান রাজনীতিবিদ। ১৯৯৮ থেকে ২০০৫ সাল পর্যন্ত তিনি জার্মানির চান্সেলর ছিলেন। রাজনীতিবিদ হওয়ার পূর্বে তিনি একজন আইনজীবী ছিলেন এবং চ্যান্সেলর হওয়ার পূর্বে তিনি ১৯৯০ থেকে ১৯৯৮ সাল পর্যন্ত লোয়ার স্যাক্সনির প্রধানমন্ত্রী ছিলেন।\n\n\n== প্রাথমিক জীবন ==\nশ্রোয়েডার ১৯৪৪ সালের ৭ এপ্রিল লিপ্পের মোসেনবের্গে জন্মগ্রহণ করেন। তার পিতা ফ্রিৎজ শ্রোয়েডার ছিলেন ভের্‌মাশ্‌টের ল্যান্স কর্পোরাল। তিনি গেরহার্ডের জন্মের ছয় মাস পর দ্বিতীয় বিশ্বযুদ্ধ চলাকালীন ১৯৪৪ সালের ৪ অক্টোবর রোমানিয়ায় এক সংঘর্ষে মারা যান। তার মাতা এরিকা (ভসেলার) তার নিজের এবং দুই সন্তানের ভরণপোষণের জন্য কৃষি শ্রমিক হিসেবে কাজ করতেন।\n\n\n== ব্যক্তিগত জীবন ==\nগেরহার্ড চারবার বিয়ে করেন। তার প্রথম স্ত্রী ইভা শুবাখ, ১৯৬৮ সালে তাকে বিয়ে করেন এবং ১৯৭২ সালে তাদের বিচ্ছেদ হয়। তার দ্বিতীয় স্ত্রী অ্যানি টাশেন্‌মাশের, তাকে বিয়ে করেন ১৯৭২ সালে এবং ১৯৮৪ সালে তাদের বিচ্ছেদ হয়। তার তৃতীয় স্ত্রী হিলট্রুড হাম্পেল, তার সাথে বিয়ে হয় ১৯৮৪ সালে এবং বিচ্ছেদ হয় ১৯৯৭ সালে। সর্বশেষ ডোরিস শ্রোয়েডারকে ১৯৯৭ সালে বিয়ে করেন এবং তার বিচ্ছেদ হয় ২০১৬ সালে।\nতার চার বিয়ের জন্য তাকে \"অডি ম্যান\" নামে ডাকা হয়। এই নামের কারণ হল অডি গাড়ির চাকা চারটি। এছাড়া তাকে \"লর্ড অফ দ্য রিংস\" বলেও ডাকা হয়।\n\n\n== সম্মাননা ==\nঅর্ডার অফ দ্য হোয়াইট ঈগল (পোল্যান্ড, ২০০২)\nডক্টরেট ডিগ্রি\nতংজি বিশ্ববিদ্যালয়, সাংহাই (৩০ ডিসেম্বর, ২০০২)\nসাংক্‌ত পিতেরবুর্গ বিশ্ববিদ্যালয় (জুন ২০০৩)\nমারমারা বিশ্ববিদ্যালয়, ইস্তানবুল (৪ এপ্রিল, ২০০৫)\nইউনিভার্সিটি অফ গ্যটিঙেন (১৪ জুন, ২০০৫)\nদামেস্ক বিশ্ববিদ্যালয়, দামেস্ক, সিরিয়া\nহানোফারের সম্মানিত নাগরিক (২৪ ফেব্রুয়ারি, ২০০৬)\nগ্র্যান্ড অর্ডার অফ কুইন ইয়েলেনার নাইট গ্র্যান্ড ক্রস (২৪ এপ্রিল, ২০০৭)\nকোয়াড্রিগা পুরস্কার (২০০৭)\nরুশ বিজ্ঞান একাডেমির সামাজিক বিজ্ঞান বিভাগের নির্বাচিত সদস্য\nঅর্ডার অফ দ্য স্টার অফ রোমানিয়ার গ্র্যান্ড ক্রস\n\n\n== তথ্যসূত্র ==\n\n\n== বহিঃসংযোগ ==\n\nগেরহার্ড শ্রোয়েডার অফিসিয়াল ওয়েবসাইট  ওয়েব্যাক মেশিনে আর্কাইভকৃত ১৬ মে ২০১৭ তারিখে\n\nটেমপ্লেট:জার্মানির চ্যান্সেলর"}