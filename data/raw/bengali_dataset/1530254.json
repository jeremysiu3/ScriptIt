{"pageid": 1530254, "title": "রাইনখোলা বধ্যভূমি", "url": "https://bn.wikipedia.org/wiki?curid=1530254", "content": "রাইনখোলা বধ্যভূমি, রাজধানীর মিরপুর চিড়িয়াখানা সড়ক লাগোয়া ৮ নম্বর ওয়ার্ড কমিউনিটি সেন্টার। পাশ ঘেঁষে সরু গলিপথ। সেটা মিশেছে ছোট একটি মাঠে। পুরোটা জুড়ে ময়লার স্তূপ। রিকশার অস্থায়ী গ্যারেজ। এটিই রাইনখোলা বধ্যভূমি। মিরাজ মিজু রচিত মিরপুরের ১০ বধ্যভূমি শীর্ষক বই থেকে জানা যায়, ১৯৭১ সালে মাঠের কোনায় একটি পয়োনিষ্কাশনের রিজার্ভার ও পাম্পহাউস ছিল। মুক্তিযুদ্ধের সময় বহু মানুষকে হত্যা করে রিজার্ভারে ফেলে দেওয়া হয়। ২৫ ফুট গভীর রিজার্ভারটি ভরা ছিল লাশে। দুর্গন্ধের কারণে স্থানীয় লোকজন গর্তটি মাটি দিয়ে ঢেকে দেন। \nসময়ের পরিক্রমায় বিস্মৃতির আড়ালে হারিয়ে যেতে থাকে রাইনখোলা বধ্যভূমি।\n১৯৯৩ সালে পয়োনিষ্কাশন প্রকল্পের কাজ করার সময় আবার আলোচনায় আসে বধ্যভূমিটি। তখন গর্ত থেকে ৪০০-৫০০ মানুষের মাথার খুলি ও প্রচুর হাড়গোড় উদ্ধার হয়। পরবর্তী সময়ে এলাকার নকশা তৈরির সময় বধ্যভূমির জায়গাটুকু সরকারিভাবে বরাদ্দবহির্ভূত জায়গা হিসেবে চিহ্নিত করে জাতীয় গৃহায়ণ ও গণপূর্ত মন্ত্রণালয়। \n\n\n== আরও দেখুন ==\nবাংলাদেশের স্বাধীনতা যুদ্ধে গণকবরের তালিকা\n\n\n== তথ্যসূত্র ==\n\n\n== বহিঃসংযোগ =="}