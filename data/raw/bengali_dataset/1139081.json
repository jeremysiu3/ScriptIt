{"pageid": 1139081, "title": "এ. টি. এম. শামসুদ্দিন", "url": "https://bn.wikipedia.org/wiki?curid=1139081", "content": "এ. টি. এম. শামসুদ্দিন (১৯২৭-২০০৯), যিনি চারুবাক নামেও পরিচিত, একজন বাংলাদেশী লেখক, সাংবাদিক, অনুবাদক, কমিউনিস্ট এবং ইউনিয়ন সংগঠক। তিনি পূর্ব পাকিস্তান সাংবাদিক ইউনিয়নের সাধারণ সম্পাদক এবং চট্টগ্রাম সর্বদলীয় ভাষা আন্দোলন কমিটির সদস্য হিসেবে দায়িত্ব পালন করেন।\n\n\n== প্রারম্ভিক জীবন ==\nআবু তাহের মুহাম্মদ শামসুদ্দিন, তাহের শামসুদ্দিন নামেও পরিচিত। তার জন্ম বাংলাদেশের দক্ষিণবঙ্গের চট্টগ্রামে। তার বাবা আহমেদুর রহমান ছিলেন কলকাতা বন্দর কমিশনের একজন কর্মচারী। তার যখন তিন বছর বয়স তখন তার মা মারা যান। তার বাবা শামসুদ্দিনের মায়ের চাচাতো/মামাতো বোনকে পুনরায় বিয়ে করেছিলেন, যিনি পরে মারা যান। তিনি তার মামার পরিবারে বেড়ে ওঠেন। তার উপর পরিবার নির্ভরশীল থাকায় তিনি বিয়ে করতে পারেননি।\n\n\n== ব্যক্তিগত জীবন ==\nতিনি মাছ ধরা, উচ্চাঙ্গ সঙ্গীত, খেলাধুলা, দর্শন এবং ইতিহাস পছন্দ করতেন। এছাড়াও তিনি ইউরোপ ও উপমহাদেশের বহু দেশে ভ্রমণ করেছেন। সোভিয়েত ইউনিয়নের পতনের বিষয়ে তার খুব স্পষ্ট দৃষ্টিভঙ্গি ছিল। তিনি রবীন্দ্রনাথ, রোম্যাঁ রোলাঁ, তলস্তোয়, তারাশঙ্কর, মানিক, সুনীল, বুদ্ধদেব বসু, শামসুল হক, শামসুর রাহমান এবং হুমায়ূন আহমেদ এর লেখা পছন্দ করতেন।\n\n\n== সক্রিয় রাজনীতি ==\nশামসুদ্দিন ব্রিটিশ ঔপনিবেশিক শক্তির বিরুদ্ধে সক্রিয় ছিলেন এবং জেলেও ছিলেন। নবম শ্রেণীতে পড়ার সময় তিনি জেলা মুসলিম ছাত্রলীগের সহ-সম্পাদক ছিলেন। তার স্নাতক শেষ হয়নি। পরবর্তীকালে, তিনি অত্যন্ত কঠোর কমিউনিস্ট ছিলেন এবং আন্ডারগ্রাউন্ড পার্টির কর্মী ছিলেন। তিনি পাকিস্তান আন্দোলনে যোগ দেন।\n\n\n== সম্পাদক ==\nশামসুদ্দিন প্রথমে দৈনিক ইত্তেফাক পত্রিকায় যোগ দেন। পরে ১৯৬১ সালে ঢাকার দৈনিক সংবাদ পত্রিকায় সহকারী সম্পাদক হিসেবে যোগ দেন। তিনি উদয়ন, যুববার্তা, সোভিয়েত সমিক্ষা, সোভিয়েত রিভিউ ইত্যাদি পত্রিকার সম্পাদক হিসেবেও দায়িত্ব পালন করেন।\n\n\n== সোভিয়েত দূতাবাসে কর্মজীবন ==\nতিনি ঢাকায় সোভিয়েত দূতাবাসের তথ্য ছাপাখানা বিভাগের মহাব্যবস্থাপক হিসেবে কাজ করতেন। সেখান থেকে তিনি ২১ বছর পর অবসর নেন।\n\n\n== কাজ ==\nতিনি অনেক ব্যঙ্গ ও দুঃসাহসিক গল্প লিখেছেন। ১৯৬৬ সালে তার প্রথম উপন্যাস 'বনানীর বুকে' প্রকাশিত হয়। কাজী আনোয়ার হোসেন তাকে অনুপ্রাণিত করেন এবং ১৯৮৭ সালে তিনি রহস্য পত্রিকাতে বটমুলের গল্প দিয়ে তার লেখা শুরু করেন। তার প্রথম অনুবাদ 'হোজা নাসিরুদ্দিন'। এছাড়াও তিনি 'পাকিস্তান যখন ভাংলো', 'লেফটেন্যান্ট জেনারেল গুল হাসান খানের স্মৃতিকথা' সহ অনেকগুলো অনুবাদ করেছেন।\n\n\n== তার লেখা গ্রন্থ ==\n\n\n==== পশ্চিমা সিরিজ: ====\nআগন্তুক\nঈগলের বাসা\nশেষ প্রতিপক্ষ\nসন্দের্শের রক্ত চাই\nগ্রীন ফিল্ডের আউট ল'\n\n\n==== জুলস ভের্ন সিরিজ ====\nআশি দিনে বিশ্ব ভ্রমণ\nচাঁদে অভিযান\nবেগমের রত্নভান্ডার\nনাইজারের বাঁকে\nবেলুনে পাঁচ সপ্তাহ\n\n\n==== তিন গোয়েন্দা ====\nরকিব হাসানের প্রস্থানের পর এ. টি. এম. শামসুদ্দিন তিন গোয়েন্দা লিখেছেন। তিনি ৩০টিরও বেশি এ বই লিখেছেন।\n\n\n==== অন্যান্য অনুবাদ ====\nট্রাইটনের নৌবিহার\nক্যারি অন, জিভস\n\n\n== তথ্যসূত্র ==\n\n\n== বহিঃসংযোগ ==\nএকাডেমিক অভিধান এবং বিশ্বকোষ\nস্বাধীনতা যুদ্ধের ইতিহাস, তামান্না খান - দ্য ডেইলি স্টার  ওয়েব্যাক মেশিনে আর্কাইভকৃত ১৫ এপ্রিল ২০১৫ তারিখে"}