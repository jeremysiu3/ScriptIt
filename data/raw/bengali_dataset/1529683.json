{"pageid": 1529683, "title": "মাদারীপুর টেক্সটাইল ইঞ্জিনিয়ারিং কলেজ", "url": "https://bn.wikipedia.org/wiki?curid=1529683", "content": "মাদারীপুর টেক্সটাইল ইঞ্জিনিয়ারিং কলেজ বাংলাদেশের মাদারীপুর জেলার শিবচর উপজেলায় অবস্থিত একটি স্নাতক পর্যায়ের সরকারি টেক্সটাইল প্রকৌশল কলেজ। এটি বাংলাদেশের ৯ম টেক্সটাইল ইঞ্জিনিয়ারিং কলেজে এবং কলেজটি সংক্ষেপে এমটেক(MTEC) নামে অধিক পরিচিত।\n\n\n= ইতিহাস =\n“শেখ হাসিনা টেক্সটাইল ইঞ্জিনিয়ারিং কলেজ শিবচর,মাদারীপুর’’ শীর্ষক প্রকল্প নামে কলেজটির কাজ শুরু হলেও পরবর্তীতে মাদারীপুর টেক্সটাইল ইঞ্জিনিয়ারিং কলেজ নামে কলেজটি যাত্রা শুরু করে।প্রতিষ্ঠানটি ২০২৪-২৫ শিক্ষাবর্ষ থেকে কার্যক্রম শুরু করে।\n\n\n= শিক্ষা কার্যক্রম =\nবাংলাদেশ টেক্সটাইল বিশ্ববিদ্যালয়ের অধীনে এই কলেজটিতে যেসব বিষয়ে চার বছর মেয়াদী বিএসসি ইন টেক্সটাইল ইঞ্জিনিয়ারিং কোর্স চালু রয়েছেঃ-\n\nইয়ার্ন ইঞ্জিনিয়ারিং (Yarn Engineering)\nফেব্রিক ইঞ্জিনিয়ারিং (Fabric Engineering)\nওয়েট প্রসেস ইঞ্জিনিয়ারিং (Wet Process Engineering)\nঅ্যাপারেল ইঞ্জিনিয়ারিং (Apparel Engineering)\n\n\n==== কোর্সের মেয়াদ ও কাঠামো: ====\nকোর্সের মেয়াদ: ৪ বছর।প্রতিটি বছর লেভেল হিসেবে গণ্য।প্রতিটি লেভেল ২টি টার্মে বিভক্ত।মোট টার্ম ৮ টি।প্রতি টার্মে নির্দিষ্ট সংখ্যক তাত্ত্বিক ও ব্যবহারিক কোর্স অন্তর্ভুক্ত থাকে।এই কোর্সগুলো টেক্সটাইল শিল্পের বিভিন্ন ক্ষেত্রে দক্ষ প্রকৌশলী তৈরিতে গুরুত্বপূর্ণ ভূমিকা পালন করে।\nকোর্সের ভাষা: ইংরেজি\n\n\n=== শ্রেণিশিক্ষা কার্যক্রম ===\nশ্রেণি কার্যক্রমে অংশ নেয়া বাধ্যতামূলক। কোন ছাত্র ছাত্রী ক্লাসে উপস্থিত না হলে প্রয়োজনীয় ব্যবস্থা নেয়া হয়। শ্রেণীকক্ষে নিয়মিত ফলপ্রসূ পাঠদান, পড়া আদায় এবং নিয়মিত শ্রেণীকুইজ পরীক্ষার মাধ্যমে ছাত্রছাত্রীদের উপযুক্ত করে গড়ে তুলতে পারাই এই কলেজের মূল লক্ষ্য। ছাত্র ছাত্রী শিক্ষাবোর্ডের বিধি মোতাবেক শ্রেণী কার্যক্রমে শতকরা ৮০ ভাগের বেশি উপস্থিত না হলে তাকে ডিসকলেজিয়েট ঘোষণা করা হয় এবং পরীক্ষাতে অংশগ্রহণ করতে দেয়া হয় না। এছাড়া শিক্ষার্থীদের নিয়মিত ব্যবহারিক ক্লাস নেওয়া হয়।আদর্শ পাঠদানে ব্যবহার করা হচ্ছে মাল্টিমিডিয়া ক্লাসরুম।\n\n\n=== শিক্ষার্থীদের মূল্যায়ন ===\nপ্রতি পর্ব এবং বর্ষোন্নয়ন পরীক্ষাতে ৪০ শতাংশ নম্বর পেলে ছাত্রছাত্রীরা পরবর্তী পর্বে বা বর্ষে উত্তীর্ণ হতে পারে। সকল পর্বে শ্রেণিকুইজ এবং বোর্ড নির্বাচনী পরীক্ষায় উত্তীর্ণ হয়ে পরবর্তী পর্বে অংশগ্রহণ করার সুযোগ পায়।\n\n\n= আরও দেখুন =\nটেক্সটাইল ইঞ্জিনিয়ারিং কলেজ, চট্টগ্রাম\nপাবনা টেক্সটাইল ইঞ্জিনিয়ারিং কলেজ\nটেক্সটাইল ইঞ্জিনিয়ারিং কলেজ, নোয়াখালী\nবরিশাল টেক্সটাইল ইঞ্জিনিয়ারিং কলেজ\nঝিনাইদহ টেক্সটাইল ইঞ্জিনিয়ারিং কলেজ, ঝিনাইদহ\nরংপুর টেক্সটাইল ইঞ্জিনিয়ারিং কলেজ\nগোপালগঞ্জ টেক্সটাইল ইঞ্জিনিয়ারিং কলেজ\nবাংলাদেশের টেক্সটাইল প্রকৌশল কলেজ তালিকা\n\n\n= তথ্যসূত্র ="}