{"pageid": 1066209, "title": "শ্যারন টেট", "url": "https://bn.wikipedia.org/wiki?curid=1066209", "content": "শ্যারন মেরি টেট পোলানস্কি (২৪ জানুয়ারী ১৯৪৩ - ৯ আগস্ট ১৯৬৯) একজন মার্কিন অভিনেত্রী এবং মডেল ছিলেন। ১৯৬০-এর দশকে, তিনি চলচ্চিত্রে আসার আগে টেলিভিশনে অভিনয় এবং নিয়মিত ফ্যাশন ম্যাগাজিনের মডেল এবং কভার গার্ল হিসাবে কাজ করেছিলেন। তার কৌতুক এবং নাটকীয় অভিনয়ের জন্য ইতিবাচক পর্যালোচনা পেয়েছিলেন। টেট হলিউডের অন্যতম প্রতিশ্রুতিশীল অভিনেত্রী হিসেবে পরিচিতি লাভ করেছিলেন।\nটেট ১৯৬১ সালে বারাব্বাস চলচ্চিত্রে এন্থনি কুইন এর সাথে অতিরিক্ত অভিনেত্রী হিসেবে অভিনয় করেছিলেন। এরপরে তাকে দেখা যায়  হরর চলচ্চিত্র আই অফ দ্য ডেভিলে (১৯৬৬)। তার সবচেয়ে স্মরণীয় অভিনয় ১৯৬৭ সালের কাল্ট ক্লাসিক চলচ্চিত্র ভ্যালি অফ দ্য ডলসে জেনিফার নর্থ হিসাবে ছিল, যা তাকে গোল্ডেন গ্লোব পুরস্কারের জন্য মনোনীত করে। সে বছর, তিনি তার ভবিষ্যত স্বামী রোমান পোলানস্কি পরিচালিত দ্য ফিয়ারলেস ভ্যাম্পায়ার কিলারস  ছবিতেও অভিনয় করেছিলেন। টেটের সর্বশেষ চলচ্চিত্র, ১২ + ১, ১৯৬৯ সালে তার মৃত্যুর পর প্রকাশিত হয়েছিল।  \n\n\n== তথ্যসূত্র =="}