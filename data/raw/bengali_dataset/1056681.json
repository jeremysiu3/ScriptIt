{"pageid": 1056681, "title": "ফিজা", "url": "https://bn.wikipedia.org/wiki?curid=1056681", "content": "ফিজা খালিদ মোহাম্মদ রচিত ও পরিচালিত ২০০০ সালে মুক্তিপ্রাপ্ত ভারতীয় হিন্দি ভাষার অপরাধ থ্রিলার চলচ্চিত্র। চলচ্চিত্রটি প্রযোজনা করেন প্রদীপ গুহ। এতে নাম ভূমিকায় অভিনয় করেন কারিশমা কাপুর, এবং তার সন্ত্রাসবাদী ভাই চরিত্রে অভিনয় করেন হৃতিক রোশন ও তাদের মায়ের চরিত্রে অভিনয় করেন জয়া বচ্চন।\nচলচ্চিত্রটি ২০০০ সালের ৮ই সেপ্টেম্বর বিশ্বব্যাপী প্রেক্ষাগৃহে মুক্তি পায়। মুক্তির পর চলচ্চিত্রটি এর কাহিনি, গান ও অভিনয়ের জন্য ইতিবাচক পর্যালোচনা ও প্রশংসা অর্জন করে। ₹৫.৫ কোটি ব্যয়ে নির্মিত চলচ্চিত্রটি বিশ্বব্যাপী ₹৩২.২ কোটি আয় করে ও বক্স অফিসে হিট তকমা লাভ করে। ফিজা ৪৬তম ফিল্মফেয়ার পুরস্কারে ৭টি বিভাগে মনোনয়ন লাভ করে এবং শ্রেষ্ঠ অভিনেত্রী (কারিশমা) ও শ্রেষ্ঠ পার্শ্ব অভিনেত্রী (জয়া বচ্চন) বিভাগে দুটি পুরস্কার অর্জন করে। এই চলচ্চিত্রে কাপুরের অভিনয় তার কর্মজীবনের অন্যতম সেরা অভিনয় হিসেবে বিবেচিত।\n\n\n== অভিনয়শিল্পীদল ==\nকারিশমা কাপুর - ফিজা ইকরামুল্লাহ\nহৃতিক রোশন - আমান ইকরামুল্লাহ\nজয়া বচ্চন - নিশতবী ইকরামুল্লাহ\nনেহা বাজপেয়ী - শেহনাজ\nআশা সচদেব - উলফাত\nবিক্রম সলুজা - অনিরুধ রায়\nঈশা কোপিকর - গীতাঞ্জলি\nজনি লিভার - লাফিং ক্লাবের কৌতুকাভিনেতা\nমনোজ বাজপেয়ী - মুরাদ খান (ক্ষণিক চরিত্রাভিনয়)\nসুস্মিতা সেন - রেশমা (অতিথি চরিত্রে)\nসবিতা প্রভুনে - নারী পুলিশ কর্মকর্তা (ক্ষণিক চরিত্রাভিনয়)\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ফিজা  (ইংরেজি)\nরটেন টম্যাটোসে ফিজা (ইংরেজি)"}