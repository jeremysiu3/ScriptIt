{"pageid": 1383927, "title": "বাষ্পীভবনের এনথালপি", "url": "https://bn.wikipedia.org/wiki?curid=1383927", "content": "তাপগতিবিদ্যায়, বাষ্পীভবনের এনথালপি (চিহ্ন ∆Hvap), যেটিকে বাষ্পীভবনের সুপ্ত তাপ বা বাষ্পীকরণের তাপ নামেও পরিচিত, হলো এমন এক পরিমাণ শক্তি (এনথালপি), যা কোনো তরল পদার্থকে নির্দিষ্ট পরিমাণে গ্যাসে রূপান্তর করতে যোগ করতে হয়। এই রূপান্তর (বাষ্পীভবন বা বাষ্পীকরণ) যে চাপ ও তাপমাত্রায় ঘটে, বাষ্পীভবনের এনথালপি সেই মানগুলোর উপর নির্ভর করে।\nবাষ্পীভবনের এনথালপি সাধারণত পদার্থটির সাধারণ স্ফুটন তাপমাত্রা অনুসারে উল্লেখ করা হয়। যদিও অনেক সময় এই মান ২৯৮ কে তে সংশোধন করা হয়, তবে সেই সংশোধন সাধারণত পরিমাপের অনিশ্চয়তার চেয়ে ছোট হয়।\nবাষ্পীভবনের তাপ তাপমাত্রার উপর নির্ভরশীল। তবে তাপমাত্রার পরিবর্তন খুব কম হলে এবং হ্রাসকৃত তাপমাত্রা Tr ≪ 1 এর মধ্যে থাকলে এটিকে স্থির (constant) ধরা যেতে পারে। তাপমাত্রা বাড়ার সাথে সাথে বাষ্পীভবনের তাপ কমতে থাকে এবং একটি নির্দিষ্ট তাপমাত্রায় এটি সম্পূর্ণভাবে শূন্যে পৌঁছে যায়, যেটিকে বলা হয় সঙ্কট তাপমাত্রা (Tr = 1)। এই তাপমাত্রার ওপরে তরল ও বাষ্প দশা আলাদা করে চেনা যায় না, এবং তখন পদার্থটিকে সুপারক্রিটিক্যাল তরল বলা হয়।\n\n\n== একক ==\nবাষ্পীভবনের এনথালপির মান সাধারণত জুল/মোল বা কিলোজুল/মোল (molar enthalpy of vaporization) এককে প্রকাশ করা হয়। তবে কখনও কখনও কিলোজুল/কেজি বা জুল/গ্রাম (specific heat of vaporization) এককেও ব্যবহার করা হয়। তদ্ব্যতীত, পুরোনো একক যেমন কিলোক্যালরি/মোল, ক্যালরি/গ্রাম এবং বিটিইউ/পাউন্ড ইত্যাদিও মাঝে মাঝে দেখা যায়।\n\n\n== ঘননের এনথালপি ==\nঘননের এনথালপি (বা ঘননের তাপ) সংজ্ঞা অনুযায়ী বাষ্পীভবনের এনথালপির সমান, তবে বিপরীত চিহ্নসহ। অর্থাৎ, বাষ্পীভবনের সময় এনথালপি সর্বদা ধনাত্মক হয় (তরল পদার্থ তাপ শোষণ করে), আর ঘননের সময় এনথালপি ঋণাত্মক হয় (তরল পদার্থ তাপ ত্যাগ করে)।\n\n\n== তাপগতীয় প্রেক্ষাপট ==\n\nবাষ্পীভবনের এনথালপি নিচের রূপে প্রকাশ করা যায়:\n\n  \n    \n      \n        Δ\n        \n          H\n          \n            vap\n          \n        \n        =\n        Δ\n        \n          U\n          \n            vap\n          \n        \n        +\n        p\n        \n        Δ\n        V\n      \n    \n    {\\displaystyle \\Delta H_{\\text{vap}}=\\Delta U_{\\text{vap}}+p\\,\\Delta V}\n  \n\nএটি তরল দশার তুলনায় বাষ্প দশায় অভ্যন্তরীণ শক্তির বৃদ্ধি এবং পরিবেশের বিপরীতে সম্পন্ন হওয়া কাজের সমষ্টি। অভ্যন্তরীণ শক্তির এই বৃদ্ধি মূলত তরলের (বা কঠিনের ক্ষেত্রে উৎক্ষিপ্ত দশার) অণুগুলোর মধ্যে থাকা আন্তঃআণবিক বল অতিক্রম করার জন্য প্রয়োজনীয় শক্তির পরিমাণ। উদাহরণস্বরূপ, হিলিয়াম-এর বাষ্পীভবনের এনথালপি মাত্র ০.০৮৪৫ কিজে/মোল, কারণ হিলিয়াম পরমাণুগুলোর মধ্যে ভ্যান ডার ওয়ালস বল অত্যন্ত দুর্বল। অন্যদিকে, জলে হাইড্রোজেন বন্ড অপেক্ষাকৃত শক্তিশালী হওয়ায়, এর বাষ্পীভবনের এনথালপি ৪০.৬৫ কিজে/মোল, যা ০°সে থেকে ১০০°সে পর্যন্ত একই পরিমাণ জল উত্তপ্ত করতে প্রয়োজনীয় শক্তির চেয়ে পাঁচ গুণেরও বেশি (তাপ ধারকতা cp = ৭৫.৩ জে/কে·মোল)। তবে শুধু বাষ্পীভবনের এনথালপি ব্যবহার করে আন্তঃআণবিক বলের শক্তি নির্ণয় করতে গিয়ে সতর্ক থাকতে হয়, কারণ এই বলগুলি গ্যাস দশাতেও কিছুটা বিদ্যমান থাকতে পারে (যেমন হাইড্রোজেন ফ্লোরাইড ক্ষেত্রে), ফলে হিসেব করা শক্তি প্রকৃত মানের তুলনায় কম হতে পারে। এই সমস্যা ধাতুগুলোর ক্ষেত্রে আরও প্রকট, কারণ তারা গ্যাস দশায় প্রায়শই সহআণবিকভাবে যুক্ত থাকে। এ ধরনের ক্ষেত্রে প্রকৃত বন্ধন শক্তি নির্ণয়ের জন্য আণবিক বিভাজনের এনথালপি ব্যবহৃত হয়।\nবিকল্পভাবে, ঘননের এনথালপিকে এমন এক তাপ হিসেবে দেখা যায়, যা বায়বীয় পদার্থ তরল অবস্থায় রূপান্তরিত হওয়ার সময় আশপাশে ত্যাগ করতে হয়, যাতে এনট্রপি হ্রাসজনিত শক্তির ক্ষতিপূরণ হয়। যেহেতু স্ফুটনাঙ্কে তরল ও গ্যাস সাম্যাবস্থায় থাকে (Tb) এবং তখন গিবস মুক্ত শক্তি ΔvG = ০ হয়, তাই:\n\n  \n    \n      \n        \n          Δ\n          \n            v\n          \n        \n        S\n        =\n        \n          S\n          \n            gas\n          \n        \n        −\n        \n          S\n          \n            liquid\n          \n        \n        =\n        \n          \n            \n              \n                Δ\n                \n                  v\n                \n              \n              H\n            \n            \n              T\n              \n                b\n              \n            \n          \n        \n      \n    \n    {\\displaystyle \\Delta _{\\text{v}}S=S_{\\text{gas}}-S_{\\text{liquid}}={\\frac {\\Delta _{\\text{v}}H}{T_{\\text{b}}}}}\n  \n\nযেহেতু তাপমাত্রা বৃদ্ধির সাথে এনথালপি ও এনট্রপিতে বড় পরিবর্তন ঘটে না, তাই সাধারণত ২৯৮ কেলভিনে নির্ধারিত মান ব্যবহার করা হয় এবং তাপমাত্রাজনিত সংশোধনের প্রয়োজন হয় না। তবে চাপ যদি ১০০ পাসকেল থেকে ভিন্ন হয়, তাহলে সংশোধন প্রয়োজন, কারণ আদর্শ গ্যাসের এনট্রপি তার চাপের লগারিদমের সঙ্গে সম্পর্কযুক্ত। তরল পদার্থের এনট্রপি চাপের সাথে খুব কম পরিবর্তিত হয়, কারণ তরলের তাপ সম্প্রসারণের গুণাঙ্ক অত্যন্ত ছোট।\n\nএই দুটি ব্যাখ্যা পরস্পর সমতুল্য। স্ফুটনাঙ্ক এমন একটি তাপমাত্রা যেখানে গ্যাস দশার অতিরিক্ত এনট্রপি আন্তঃআণবিক বলকে অতিক্রম করে। যেহেতু কোনো নির্দিষ্ট পদার্থ গ্যাস দশায় সর্বদা বেশি এনট্রপি ধারণ করে (\n  \n    \n      \n        \n          Δ\n          \n            v\n          \n        \n        S\n      \n    \n    {\\displaystyle \\Delta _{\\text{v}}S}\n  \n সবসময় ধনাত্মক), এবং\n\n  \n    \n      \n        Δ\n        G\n        =\n        Δ\n        H\n        −\n        T\n        Δ\n        S\n      \n    \n    {\\displaystyle \\Delta G=\\Delta H-T\\Delta S}\n  \n\nঅনুযায়ী গিবস মুক্ত শক্তি তাপমাত্রা বৃদ্ধির সাথে হ্রাস পায়। এর ফলে উচ্চ তাপমাত্রায় গ্যাস দশাই অধিকতর অনুকূল হয়, যা বাস্তবে দেখা যায়।\n\n\n== ইলেক্ট্রোলাইট দ্রবণের বাষ্পীভবনের এনথালপি ==\nইলেক্ট্রোলাইট দ্রবণগুলোর বাষ্পীভবনের এনথালপি সহজেই আনুমানিকভাবে নির্ণয় করা যায় রাসায়নিক তাপগতীয় মডেল-ভিত্তিক সমীকরণ ব্যবহার করে। এর জন্য পিটজার মডেল বা TCPC মডেল-এর মতো মডেল ব্যবহৃত হয়।\n\n\n== নির্বাচিত মানসমূহ ==\n\n\n=== অন্যান্য সাধারণ পদার্থ ===\nসাধারণ পদার্থগুলির বাষ্পীভবনের এনথালপি, তাদের নিজ নিজ স্ট্যান্ডার্ড স্ফুটনাঙ্কে পরিমাপ করা হয়েছে:\n\n\n== আরও দেখুন ==\nক্লসিয়াস–ক্ল্যাপেরন সম্পর্ক\nশিমানস্কি সমীকরণ — বাষ্পীভবনের তাপের তাপমাত্রা-নির্ভরতা বর্ণনা করে\nগলনের এনথালপি — গলনের নির্দিষ্ট তাপ\nউৎক্ষেপণের এনথালপি\nজোব্যাক পদ্ধতি — অণুর গঠন থেকে সাধারণ স্ফুটনাঙ্কে বাষ্পীভবনের তাপ অনুমান করে\nসুপ্ত তাপ\n\n\n== তথ্যসূত্র ==\n\nCODATA তাপগতীয় মূল মানসমূহ\nGmelin, Leopold (১৯৮৫)। Gmelin-Handbuch der anorganischen Chemie / 08 a (8., völlig neu bearb. Aufl. সংস্করণ)। Berlin [u.a.]: Springer। পৃষ্ঠা 116–117। আইএসবিএন 978-3-540-93516-2। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nNIST কেমিস্ট্রি ওয়েববুক\nYoung, Francis W. Sears, Mark W. Zemansky, Hugh D. (১৯৮২)। University physics (6th সংস্করণ)। Reading, Mass.: Addison-Wesley। আইএসবিএন 978-0-201-07199-3। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nটেমপ্লেট:States of matter"}