{"pageid": 1016179, "title": "নিমসা", "url": "https://bn.wikipedia.org/wiki?curid=1016179", "content": "নিমসা ভারতের পশ্চিমবঙ্গ রাজ্যের পশ্চিম বর্ধমান জেলার আসানসোল সদর মহকুমার অন্তর্গত জামুরিয়া সমষ্টি উন্নয়ন ব্লকের একটি আদমশুমারি শহর।\n\n\n== ভূগোল ==\n\n\n=== অবস্থান ===\nনিমসা ২৩.৭২৫১৯° উত্তর ৮৭.১৯৯৯৭৪° পূর্ব﻿ / 23.72519; 87.199974-এ অবস্থিত।\n\n\n== জনসংখ্যার উপাত্ত ==\nভারতের ২০১১ সালের আদমশুমারি অনুসারে নিমসার মোট জনসংখ্যা ছিল ৩,৮৫৯ জন, যার মধ্যে ১,৮১৩ (৫২%) জন পুরুষ এবং ১,৬৪৬ (৪৮%) জন মহিলা ছিলেন। ০-৬ বছর বয়সীদের সংখ্যা ছিল ৪০৩ জন। নিমসার মোট সাক্ষর লোকের সংখ্যা ছিল ২,০৭৪ জন। মোট জনসংখ্যার মধ্যে ৬ বছরের বেশি বয়সীদের সংখ্যা ছিল ৬৭.৭%।\n\n\n== শিক্ষা ==\nনিমসা খোত্তাদিহ আলীনগর উচ্চ বিদ্যালয়টি ১৯৬৫ সালে প্রতিষ্ঠিত একটি বাংলা ভাষা মাধ্যমের সহশিক্ষা প্রতিষ্ঠান। প্রতিষ্ঠানটিতে পঞ্চম শ্রেণি থেকে দ্বাদশ শ্রেণি পর্যন্ত পাঠদানের সুবিধা রয়েছে। বিদ্যালয়ে ১০ টি কম্পিউটার এবং ১১৬ টি বই সহ একটি পাঠাগার রয়েছে।\nভূরি ফরফরি এস জুনিয়র হাই স্কুল ২০০৯ সালে প্রতিষ্ঠিত একটি বাংলা ভাষা-মাধ্যমের  সহশিক্ষা প্রতিষ্ঠান। এখানে পঞ্চম শ্রেণি থেকে অষ্টম শ্রেণি পর্যন্ত পড়ানোর সুবিধা রয়েছে।\n\n\n== অবকাঠামো ==\nজেলা সেন্সাস হ্যান্ডবুক ২০১৪ অনুসারে, নিমসা শহরটি ৪.০২৬ বর্গ কিলোমিটার এলাকা জুড়ে বিস্তৃত। নাগরিক সুযোগ-সুবিধাগুলির মধ্যে খোলা নিকাশি ব্যবস্থা সহ ৭ কিমি সড়ক, জলাধার থেকে সুরক্ষিত জল সরবরাহ ব্যবস্থা, জল পরিস্রুত কেন্দ্র থেকে নলের মাধ্যমে জল সরবরাহ অন্তর্ভুক্ত রয়েছে। শহরটিতে ৫১৭ টি গার্হস্থ্য বৈদ্যুতিন সংযোগ এবং ৩৭ টি পথবাতি (পয়েন্ট) রয়েছে। নিমসায় ৩ টি প্রাথমিক বিদ্যালয়, ১ টি জুনিয়র মাধ্যমিক বিদ্যালয়, ১ মাধ্যমিক বিদ্যালয়, ১ উচ্চ মাধ্যমিক বিদ্যালয় পরিচালিত হয়।\n\n\n== অর্থনীতি ==\nশহরটির অর্থনীতি কয়লা খনির উপরে নির্ভরশীল। এছাড়া শহরটির পার্শ্ববর্তী এলাকায় প্রধান অর্থকরী ফসল হিসাবে ধান চাষ করা হয়।\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:পশ্চিম বর্ধমান জেলা"}