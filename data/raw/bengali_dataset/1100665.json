{"pageid": 1100665, "title": "মুখতার আলম শিকদার", "url": "https://bn.wikipedia.org/wiki?curid=1100665", "content": "মুখতার আলম শিকদার হচ্ছেন কাবা ঘরের গিলাফ প্রস্তুতকারক প্রতিষ্ঠানের প্রধান ক্যালিগ্রাফার। সৌদি সরকার শায়খ মোখতার আলম শিকদারকে বিশেষভাবে সন্মান প্রদান করে সে দেশের নাগরিকত্ব প্রদান করেছে। তিনি একজন কুরআনের হাফেজ ছিলেন।\n\n\n== জন্ম ও পারিবারিক জীবন ==\nশায়খ মুখতার আলম শিকদার ১৯৬২ সালে সৌদি আরবের পবিত্র মক্কা নগরীতে জন্মগ্রহণ করেন।  শায়খ মুখতার আলম শিকদার লোহাগাড়া উপজেলার আধুনগর ইউনিয়নের রশিদের ঘোনা কবির মোহাম্মদ শিকদার পাড়ার মফিজুর রহমান ও শিরিন আক্তারের পুত্র। উল্লেখ্য,শায়খ মুখতার আলম শিকদারের পিতা মফিজুর রহমান কাজের সুবাধে ১৯৫৯ সাল হতে সপরিবারে সৌদি আরবে বসবাস করে আসছিলেন। তিনি বিবাহিত ও চার কন্যা সন্তানের জনক।\n\n\n== শিক্ষাজীবন ==\nমুখতার আলম ১৯৭৭ সালে পবিত্র কোরআন হিফজ সম্পন্ন করেন। মোখতার আলম ১৯৭৮ সালে গ্র্যান্ড মসজিদের ক্যালিগ্রাফি স্কুলে ভর্তি হন। সেখানে তিনি দুই বছর পড়াশোনা করেন।  ১৯৯২ সালে মক্কার বিখ্যাত উম্মুল কোরা বিশ্ববিদ্যালয় থেকে শিল্পকলা বিষয়ে স্নাতক ও ২০০১ সালে স্নাতকোত্তর সম্পন্ন করেন। বর্তমানে পিএইচডি গবেষণারত। ১৯৯৫ সাল থেকে তিনি একই বিশ্ববিদ্যালয়ে শিল্পকলা বিষয়ে শিক্ষকতা করেন । ৪০ বছর যাবত তিনি আরবী ক্যালিগ্রাফি পেশায় কাজ করছেন। এছাড়া তিনি একই বিশ্ববিদ্যালয়ের ডিপ্লোমা, স্নাতকোত্তর ও পিএইচডি ডিগ্রিধারীদের সার্টিফিকেটের ক্যালিগ্রাফার হিসেবেও কাজ করেছেন।\n\n\n== কর্মজীবন ==\nমুখতার আলম ২০০২ সাল হতে মক্কার পবিত্র কাবা ঘরের গিলাফ (কিসওয়াহ্) প্রস্তুতকারক প্রতিষ্ঠানে প্রধান ক্যালিগ্রাফার হিসেবে কর্মরত আছেন। বিভিন্ন আন্তর্জাতিক প্রদর্শনী ও ফোরামে তাঁর প্রধান ক্যালিওগ্রাফিগুলো প্রদর্শিত হয়েছে। ক্যালিগ্রাফি দক্ষতা বিষয়ক প্রশিক্ষণে তিনি গুরুত্বপূর্ণ পাঠদান করেন। মক্কার দ্য ইনস্টিটিউট অব হলি মসকো তথা পবিত্র মসজিদুল হারাম পরিচালিত প্রতিষ্ঠানে ক্যালিগ্রাফি বিষয়ক তাঁর পাঠ শেখানো হচ্ছে। শায়খ মোখতার আলম শিকদার তাঁর পূর্বসূরী আবদুর রহিম বোখারীর স্থলাভিষিক্ত হয়েছেন। তিনি ১৯৯৬ সালে ৯০ বছর বয়সে মারা যান। \n\n\n== তথ্যসূত্র =="}