{"pageid": 1034490, "title": "হেন্নেস ও মাউরিৎস", "url": "https://bn.wikipedia.org/wiki?curid=1034490", "content": "হেন্নেস ও মাউরিৎস (Hennes & Mauritz; আ-ধ্ব-ব:[ˈhɛ̂nːɛs ɔ ˈmǎʊrɪts]), যা সংক্ষেপে সুয়েডীয় ভাষায় হো-এম (H&M; আ-ধ্ব-ব:[ˈhôːɛm]) এবং ইংরেজি ভাষায় এইচ অ্যান্ড এম নামে পরিচিত, একটি সুয়েডীয় বহুজাতিক খুচরা পোশাক বিক্রেতা কোম্পানি যেটি পুরুষ, নারী, কিশোর-কিশোরী ও শিশুদের জন্য দ্রুত পোশাকশৈলীর পোশাক বিক্রয়ের জন্য বিখ্যাত। সুয়েডীয় ভাষায় প্রতিষ্ঠানটির পূর্ণনাম হেন্নেস ও মাউরিৎস আক্তসিয়েবুলাগ (Hennes & Mauritz Aktiebolag \"হেন্নেস ও মাউরিৎস অংশীদারী কোম্পানি\")। ২০১৯ সালের হিসাব অনুযায়ী বিশ্বের ৭৪টি দেশে একাধিক মার্কার অধীনে হেন্নেস ও মাউরিৎসের ৫ হাজারেরও বেশি দোকান আছে, যেগুলিতে ১ লক্ষ ২৬ হাজারের বেশি পূর্ণকালীন-তুল্য কর্মচারী কাজ করে। এছাড়া ৩৩টি দেশে এটি ইন্টারনেটভিত্তিক কেনাকাটার সেবা প্রদান করছে। বিশ্ব পর্যায়ে হেন্নেস ও মাউরিৎস বিশ্বের দ্বিতীয় বৃহত্তম খুচরা পোশাক বিক্রেতা, স্পেনের ইন্ডিটেক্সের ঠিক পরেই (\"সারা\" বা \"জারা\" মার্কার মাতৃ-প্রতিষ্ঠান) আর্লিং পের্শন কোম্পানিটির প্রতিষ্ঠাতা। বর্তমানে তাঁর পুত্র স্টেফান পের্শন ও হেলেনা হেলমার্শন এটি পরিচালনা করেন।\n\n\n== তথ্যসূত্র =="}