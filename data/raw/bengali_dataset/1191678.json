{"pageid": 1191678, "title": "শেখ মোহাম্মদ সলীম উল্লাহ", "url": "https://bn.wikipedia.org/wiki?curid=1191678", "content": "শেখ মোহাম্মদ সলীম উল্লাহ বাংলাদেশ সিভিল সার্ভিসের একজন কর্মকর্তা। বর্তমানে তিনি অর্থ মন্ত্রণালয়ের আর্থিক প্রতিষ্ঠান বিভাগে সচিব হিসেবে দায়িত্ব পালন করছেন। এই পদে যোগদানের আগে তিনি অর্থ বিভাগে অতিরিক্ত সচিব ছিলেন।\n\n\n== প্রাথমিক জীবন ==\nসলীম উল্লাহ ফেনী জেলায় জন্মগ্রহণ করেন। তিনি ঢাকা বিশ্ববিদ্যালয় থেকে ফিন্যান্সে স্নাতক (সম্মান) ও স্নাতকোত্তর এবং জাপানের ন্যাশনাল গ্র্যাজুয়েট ইনস্টিটিউট ফর পলিসি স্টাডিজ থেকে সামষ্টিক অর্থনৈতিক নীতি বিষয়ে এমএসসি ডিগ্রি অর্জন করেছেন। এছাড়া তিনি বিভিন্ন প্রশিক্ষণ লাভ করেন।\n\n\n== কর্মজীবন ==\nশেখ মোহাম্মদ সলীম উল্লাহ বিসিএস (প্রশাসন ক্যাডার) ১০ম ব্যাচের একজন কর্মকর্তা। তিনি ১৯৯১ সালে লালমনিরহাট জেলা প্রশাসক কার্যালয়ে  সহকারী কমিশনার হিসেবে যোগদান করেন। পরবর্তীকালে তিনি দেশের বিভিন্ন স্থানে সহকারী কমিশনার (ভূমি), উপজেলা নির্বাহী কর্মকর্তা এবং প্রথম শ্রেণির ম্যাজিস্ট্রেট হিসেবে কর্মরত ছিলেন। এছাড়া তিনি অর্থ বিভাগে বিভিন্ন পদে কাজ করেছেন। তিনি অর্থ মন্ত্রণালয়ের অর্থ বিভাগে অতিরিক্ত সচিব ছিলেন। বর্তমানে তিনি আর্থিক প্রতিষ্ঠান বিভাগে সচিব হিসেবে দায়িত্ব পালন করছেন। আর্থিক প্রতিষ্ঠান বিভাগে সচিব হিসেবে তিনি বাংলাদেশ ব্যাংকের পরিচালনা পর্ষদসহ একাধিক প্রতিষ্ঠানে পরিচালক হিসেবেও দায়িত্ব পালন করছেন।\n\n\n== তথ্যসূত্র =="}