{"pageid": 1058714, "title": "মাগাওয়া", "url": "https://bn.wikipedia.org/wiki?curid=1058714", "content": "মাগাওয়া হচ্ছে একটি আফ্রিকান দৈত্যাকার বটুয়া ইঁদুর যেটি  কম্বোডিয়ায় বেসামরিক  যুদ্ধ চলাকালীনে পুঁতে রাখা মাইন  বেশি সংখ্যক চিহ্নিত করে  ভূমি মাইন মুক্ত করতে সহায়তা করেছিল।\n\n\n== জন্ম ও প্রাণির বিবরণ ==\nএটি আফ্রিকার তানজানিয়ায় ২০১৪ সালে জন্ম গ্রহণ করে। এটির বৈজ্ঞানিক নাম হচ্ছে Cricetomys gambianus। এটির ওজন ১ দশমিক ২ কিলোগ্রাম। লম্বা ৭০ সেন্টিমিটার। এই প্রজাতির ইঁদুর অন্যদের চেয়ে তুলনামূলক বড় হলেও মাগওয়া এখনো অনেক ছোট ও হালকা–পাতলা গড়নের। ফলে যখন  মাইনের ওপর দিয়ে হেঁটে যায়, তখন সেটি বিস্ফোরিত হওয়ার মতো ভর সৃষ্টি করতে পারে না।\n\n\n== কর্মজীবন ও অবদান ==\n২০১৬ সালে এটিকে বেলজিয়াম ভিত্তিক অলাভজনক সংস্থা 'APOPO:Anti-Persoonsmijnen Ontmijnende Product Ontwikkeling’ বা মাইনমুক্তকারী উপাদান সরবরাহকারী প্রতিষ্ঠান কর্তৃক  প্রশিক্ষণ দিয়ে কম্বোডিয়ার উত্তর-পশ্চিমের শহর সিম রিপে মাইন চিহ্নিতকরণের কাজে নিয়োগ করা হয়।\n\n  এটি পাঁচ বছর সফলতা ও কৃতিত্বের সাথে ৭১টি স্থলমাইন ও ৩৮ টি অবিস্ফোরিত গোলা শনাক্ত করেছে।এটি ১,৪১০০০ বর্গ মিটার এলাকা মাইনমুক্ত করে নিরাপদ করেছে। \n\n\n== স্বীকৃতি ==\nযুক্তরাজ্যভিত্তিক প্রাণিবিষয়ক দাতব্য সংস্থা পিপলস ডিসপেনসারি ফর সিক অ্যানিমেলস (পিডিএসএ) তাকে জমকালো আয়োজনের মাধ্যমে তাঁর  বীরত্বপূর্ণ কাজের জন্য পিডিএসএ স্বর্ণপদক প্রদান করে। কম্বোডিয়ায় মাগাওয়াকে সাহসী মাগাওয়া ও বিভিন্ন দেশে সাহসী ইঁদুর উপাধিতে ডাকা হয়।\n\n\n== তথ্যসূত্র =="}