{"pageid": 1441605, "title": "ওয়ারেন জাইর-এমেরি", "url": "https://bn.wikipedia.org/wiki?curid=1441605", "content": "ওয়ারেন জাইর-এমেরি (ফরাসি: Warren Zaïre-Emery; জন্ম: ৮ মার্চ ২০০৬) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লিগের শীর্ষ স্তর লিগ ১-এর ক্লাব পারি সাঁ-জেরমাঁ এবং ফ্রান্স জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০২১ সালে, জাইর-এমেরি ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। প্রায় দুই বছর যাবত ফ্রান্সের বয়সভিত্তিক দলের হয়ে খেলার পর, তিনি ২০২৩ সালে ফ্রান্সের হয়ে আন্তর্জাতিক পর্যায়ে অভিষেক করেছেন; ফ্রান্সের জার্সি গায়ে তিনি এপর্যন্ত ২ ম্যাচে ১টি গোল করেছেন।\n\n\n== প্রারম্ভিক জীবন ==\nওয়ারেন জাইর-এমেরি ২০০৬ সালের ৮ই মার্চ তারিখে ফ্রান্সের মঁত্রয়েইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজাইর-এমেরি ফ্রান্স অনূর্ধ্ব-১৬, ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-১৯ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০২১ সালের ২১শে সেপ্টেম্বর তারিখে তিনি ওয়েলস অনূর্ধ্ব-১৬ দলের বিরুদ্ধে ম্যাচে ফ্রান্স অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ফ্রান্সের বয়সভিত্তিক দলের হয়ে তিনি প্রায় ২ বছরে ২৫ ম্যাচে অংশগ্রহণ করে ২টি গোল করেছেন।\n২০২৩ সালের ১৮ই নভেম্বর তারিখে, ১৭ বছর, ৮ মাস ও ১০ দিন বয়সে, ডান পায়ে ফুটবল খেলায় পারদর্শী জাইর-এমেরি জিব্রাল্টারের বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ফ্রান্সের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৮ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ফ্রান্স ১৪–০ গোলের ব্যবধানে জয়লাভ করেছিল। ফ্রান্সের হয়ে অভিষেকের বছরে জাইর-এমেরি সর্বমোট ১ ম্যাচে ১টি গোল করেছেন। জাতীয় দলের হয়ে অভিষেক ম্যাচেই ফ্রান্সের জার্সি গায়ে প্রথম গোলটি করেছেন; ম্যাচের ১৬তম মিনিটে কিংসলে কোমঁ-এর অ্যাসিস্ট হতে ফ্রান্সের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nওয়ারেন জাইর-এমেরি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ওয়ারেন জাইর-এমেরি  (ইংরেজি)  \nসকারবেসে ওয়ারেন জাইর-এমেরি (ইংরেজি) \nবিডিফুটবলে ওয়ারেন জাইর-এমেরি  (ইংরেজি)  \nইইউ-ফুটবলে ওয়ারেন জাইর-এমেরি (ইংরেজি) \nট্রান্সফারমার্কেটে ওয়ারেন জাইর-এমেরি (ইংরেজি) \nওয়ার্ল্ডফুটবল.নেটে ওয়ারেন জাইর-এমেরি (ইংরেজি) \nইএসপিএন এফসিতে ওয়ারেন জাইর-এমেরি (ইংরেজি) \nন্যাশনাল-ফুটবল-টিমস.কমে ওয়ারেন জাইর-এমেরি (ইংরেজি)"}