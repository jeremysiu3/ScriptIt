{"pageid": 1034475, "title": "আদানি বন্দর ও বিশেষ অর্থনৈতিক অঞ্চল", "url": "https://bn.wikipedia.org/wiki?curid=1034475", "content": "আদানি বন্দর ও বিশেষ অর্থনৈতিক অঞ্চল (আদানি পোর্টস অ্যান্ড এসইজেড) হল ভারতের বৃহত্তম বেসরকারি বহু-বন্দর পরিচালনাকারী সংস্থা। এটি সংহত অবকাঠামো কর্পোরেশন আদানি গোষ্ঠীর একটি অংশ। সংস্থাটি আগে মুন্দ্রা পোর্ট অ্যান্ড স্পেশাল ইকোনমিক জোনে লিমিটেড নামে পরিচিত ছিল, নামটি ২০১২ সালের ৬ জানুয়ারি বর্তমান নামে পরিবর্তন করা হয়। এপিএসইজেড মুন্দ্রায় ভারতের বৃহত্তম এসইজেড সহ বন্দরসমূহের একটি বড় নেটওয়ার্কের প্রতিনিধিত্ব করে। এপিএসইজেড-এর বন্দর ব্যবসা হল তার লজিস্টিক ব্যবসার অবিচ্ছেদ্য অংশ এবং এটি ভারতের ১২ টি স্থানে উপস্থিতি রয়েছে।\n\n\n== অবস্থান ==\nসংস্থাটি মুন্দ্রা বন্দরে কার্যক্রম শুরু করে এবং বর্তমানে ভারতে ৬ টি রাজ্য জুড়ে ৪৫ টি বার্থ ও ১৪ টি টার্মিনাল সহ ১০ টি বন্দর পরিচালনা করে।\nসহায়ক সংস্থা আদানি লজিস্টিকস লিমিটেডের মাধ্যমে, এপিএসইজেড ৩ টি অভ্যন্তরীণ কনটেইনার ডিপো পরিচালনা করে। অভ্যন্তরীণ কনটেইনার ডিপো তিনটি হল রাজস্থানের কিশানগড়ে, হরিয়ানার পাটলি ও পাঞ্জাবের কিলাই রায়পুরে অবস্থিত। সংস্থাটি ভারতীয় রেলের থেকে বিভাগ ১ লাইসেন্স অর্জন করেছে, যা সমগ্র ভারত জুড়ে পণ্য চলাচলে সহায়তা করে। আদানি লজিস্টিকের মালিকানাধীন ট্রেনসমূহ কোভিড-১৯ লকডাউন চলাকালীন তামিলনাড়ু, কর্ণাটক, পশ্চিমবঙ্গ ও মহারাষ্ট্রে ৬০ লক্ষাধিক নাগরিককের জন্য ৩০,০০০ টন খাদ্যশস্য প্রেরণে ব্যবহৃত হয়।\n\n\n== পুরস্কার ও স্বীকৃতি ==\nসংস্থাটি ২০১৯ সালে প্রথমবার জাতীয় সিএসআর পুরস্কার অনুষ্ঠানে একটি 'সম্মানসূচক বিশেষ উল্লেখ' পুরস্কার লাভ করে। এই পুরস্কারটি অর্থমন্ত্রী নির্মলা সীতারামন ও তাঁর সহকারী অনুরাগ ঠাকুর প্রদান করেন।\n\n\n== পরিবেশগত নিয়ম লঙ্ঘন ==\nগুজরাতের কচ্ছ জেলার মুন্দ্রা পশ্চিম বন্দরের নিকটে এম/এস আদানি বন্দর ও এসইজেড লিমিটেডের জাহাজ ভাঙা সুবিধা পরিদর্শন করার জন্য কেন্দ্রীয় পরিবেশ ও বন মন্ত্রক দ্বারা বিজ্ঞান ও পরিবেশ কেন্দ্রের সুনিতা নারায়ণের নেতৃত্বে একটি কমিটি গঠন করা হয়। কমিটি ১৮ ই এপ্রিল ২০১৩ সালে প্রতিবেদন জমা করে, তাতে ম্যানগ্রোভ ধ্বংস, খাঁড়ি অবরুদ্ধ করা ও অন্যান্য ছাড়পত্রের শর্ত লঙ্ঘনের প্রমাণ পাওয়া যায়। এরপরে, প্রকল্পটির জন্য ২০১৩ সালের ২৯ শে জুলাই একটি গণশুনানি অনুষ্ঠিত হয়, যেখানে মুন্দ্রা মহকুমার টুন্দ্রা গ্রামে প্রকল্পের জন্য ক্ষতিগ্রস্ত চারটি গ্রাম ও আশেপাশের লোকেরা জন শুনানিতে অংশ গ্রহণ করে এবং প্রকল্প ও পরিবেশের উপরে ক্ষতিকর প্রভাব সম্পর্কে প্রশ্ন উত্থান করে। গ্রামবাসীদের কাছ থেকে জিজ্ঞাসিত প্রতিটি প্রশ্নের উত্তর দিয়ে প্রকাশ্য শুনানি সফলভাবে শেষ হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nআদানি এগ্রি লজিস্টিকস"}