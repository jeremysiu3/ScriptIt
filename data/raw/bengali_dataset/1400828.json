{"pageid": 1400828, "title": "সিঙ্গাপুর জাতীয় জাদুঘর", "url": "https://bn.wikipedia.org/wiki?curid=1400828", "content": "সিঙ্গাপুর জাতীয় জাদুঘর হল সিঙ্গাপুরের শিল্প, সংস্কৃতি এবং ইতিহাসের জন্য নিবেদিত একটি সরকারি জাদুঘর। সিভিক ডিস্ট্রিক্টের ডাউনটাউন কোর এলাকায় অবস্থিত এটি সিঙ্গাপুরের প্রাচীনতম জাদুঘর। এটি এশিয়ার বৃহত্তম জাদুঘরগুলির মধ্যেও একটি।\n১৯৯২ সালে সিঙ্গাপুরের জাতীয় জাদুঘর জাতীয় ঐতিহ্য বোর্ড কর্তৃক সিঙ্গাপুরের জাতীয় স্মৃতিস্তম্ভ হিসাবে মনোনীত হয়েছিল। সিঙ্গাপুরের জাতীয় জাদুঘর ভাস্কর্য, অবজেট ডি'আর্ট, চিত্রকর্ম, অঙ্কন এবং প্রত্নতাত্ত্বিক নিদর্শন প্রদর্শন করে। সিঙ্গাপুরের নাগরিক এবং স্থায়ী বাসিন্দাদের সিঙ্গাপুরের জাতীয় জাদুঘর বিনামূল্যে ভ্রমণের সুবিধা দেয়।\n\n\n== ইতিহাস ==\n\n১৮৪৯ সালে তৎকালীন সিঙ্গাপুর ইনস্টিটিউশন কমিটি দ্বারা জাদুঘরটি প্রতিষ্ঠিত হয়েছিল। এটি সিঙ্গাপুরের প্রাচীনতম জাদুঘর এবং এর বাহ্যিক নকশায় ১৯-শতকের প্রভাব রয়েছে। প্রতিষ্ঠার পর, এটি র‌্যাফেলস গ্রন্থাগার ও জাদুঘর নামে পরিচিত ছিল, যা সিঙ্গাপুর ইনস্টিটিউশনের একটি গ্রন্থাগারের অংশ হিসাবে শুরু হয়েছিল। বেশকয়েকবার স্থানান্তরের পরে ১৮৮৭ সালে ৯৩ স্ট্যামফোর্ড সড়কের বর্তমান স্থানে এটি স্থানান্তর করা হয়।\n১৯৯৩ এবং ২০০৬ সালের মার্চ মাসের মধ্যে, এটি সংক্ষেপে সিঙ্গাপুর ইতিহাস জাদুঘর নামে পরিচিত ছিল। পরবর্তীতে ১৯৬৫ সালে বর্তমান নামকরন করা হয়েছিল।\nশতাব্দীর পর শতাব্দী ধরে, সিঙ্গাপুর জাতীয় জাদুঘর প্রসারিত হয়েছে এবং বিভিন্ন সম্প্রসারণ ও সংস্কার করা হয়েছে। সাড়ে তিন বছরের পুনরুদ্ধার ২০০৬ সালের ২ ডিসেম্বর এটি সম্পন্ন হয়েছিল এবং সিঙ্গাপুরের রাষ্ট্রপতি সেল্লাপান রামানাথান এবং তথ্য, যোগাযোগ ও শিল্পমন্ত্রী লি বুন ইয়াং কর্তৃক ২০০৬ সালের ৭ ডিসেম্বর আনুষ্ঠানিকভাবে পুনরায় চালু করা হয়েছিল।\n১৯৯২ সালের ১৪ ফেব্রুয়ারি, জাতীয় ঐতিহ্য বোর্ড কর্তৃক জাদুঘরটিকে সিঙ্গাপুরের জাতীয় স্মৃতিসৌধ হিসেবে মনোনীত করা হয়।\n\n\n== সংগ্রহ ==\n২০২২ সালে, সিঙ্গাপুর এয়ারলাইন্সের প্রথম এয়ারবাস এ৩৮০-এর আসনগুলি জাদুঘরের সংগ্রহে যোগ করা হয়েছিল।\n\n\n== প্রদর্শনী ==\n\n\n=== সিঙ্গাপুর ইতিহাস গ্যালারি ===\nসিঙ্গাপুর ইতিহাস গ্যালারিতে ১২৯৯ সালে থেকে আধুনিক সময়ের সিঙ্গাপুরের ইতিহাস সংরক্ষিত রয়েছে। এটি প্রায় ২,৮০০-বর্গমিটার (৩০,০০০-বর্গফুট) স্থা জুড়ে অবস্থিত। একটি গল্প বলার পদ্ধতিতে অতীতের গল্পের মাধ্যমে বিভিন্ন দৃষ্টিভঙ্গি উন্মোচন করে।\n\n\n=== স্টোরি অব দা ফরেস্ট ===\nস্টোরি অব দা ফরেস্ট' জাপানি ডিজিটাল আর্ট কালেকটিভ টিমল্যাবের তৈরি একটি নিমজ্জিত ইনস্টলেশন। এতে উইলিয়াম ফারকুহার কালেকশন অব ন্যাচারাল হিস্ট্রি ড্রয়িং থেকে ৬৯টি অঙ্কনকে ত্রিমাত্রিক অ্যানিমেশনে রূপান্তরিত করা হয়েছে৷\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nVirtual tour of the National Museum of Singapore"}