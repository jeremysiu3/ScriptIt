{"pageid": 1075297, "title": "রাউজান দারুল ইসলাম কামিল মাদ্রাসা", "url": "https://bn.wikipedia.org/wiki?curid=1075297", "content": "রাউজান দারুল ইসলাম কামিল মাদ্রাসা চট্টগ্রামের একটি আলিয়া মাদ্রাসা। মাদ্রাসাটি আনজুমান-এ রহমানিয়া আহমদিয়া সুন্নিয়া ট্রাস্টের আওতাধীন ও এর ব্যবস্থাপনায় পরিচালিত। মাদ্রাসাটি ফাজিল ও কামিল ডিগ্রির জন্য ইসলামি আরবি বিশ্ববিদ্যালয় অধিভুক্ত। বর্তমানে মাদ্রাসার অধ্যক্ষ হিসাবে দায়িত্বরত আছেন মাওলানা রফিক আহমদ ওসমানী।\n\n\n== অবস্থান ==\nরাউজান দারুল ইসলাম কামিল মাদ্রাসা চট্টগ্রামের রাউজানের রাউজান পৌরসভায় অবস্থিত।\n\n\n== ইতিহাস ==\nরাউজান দারুল ইসলাম কামিল মাদ্রাসা পোস্ট মাস্টার জেনারেল মরহুম মোয়াজ্জেম হোসেন খান চৌধুরী ১৯৪২ সালে প্রতিষ্ঠা করেন। যা রাউজানের অন্যতম প্রাচীন মাদ্রাসা। যার ভিত্তি স্থাপন করেন মাওলানা সৈয়দ আহমদ শাহ সিরিকোটি। বর্তমানে এর পৃষ্ঠপোষকতায় রয়েছেন সৈয়দ মুহাম্মদ তাহের শাহ। এই মাদ্রাসা ফাজিল (অনার্স) ও কামিল (মাস্টার্স) ডিগ্রির জন্য ২০০৬ সাল থেকে ২০১৬ সাল পর্যন্ত ইসলামী বিশ্ববিদ্যালয়, বাংলাদেশ অধিভুক্ত ছিলো এবং এরপর থেকে ইসলামি আরবি বিশ্ববিদ্যালয় অধিভুক্ত।\n\n\n== শিক্ষা কার্যক্রম ==\nএই মাদ্রাসাটি কামিল স্তর পর্যন্ত। এখানে ইবতেদায়ী, দাখিল, আলিম ও কামিল বিভাগ রয়েছে। এটি মাদ্রাসা শিক্ষা বোর্ডের অধিভুক্ত। এখানে দিবা শিফটে পাঠদান সম্পন্ন করা হয়।\n\n\n== অবকাঠামো ==\nএই মাদ্রাসায় ৩টি সুবিশাল ভবন রয়েছে। ভবনগুলোর সামনে প্রশস্ত মাঠ রয়েছে।\n\n\n== তথ্যসূত্র =="}