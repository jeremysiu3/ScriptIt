{"pageid": 1091476, "title": "মুহাম্মদ ফয়সাল", "url": "https://bn.wikipedia.org/wiki?curid=1091476", "content": "মুহাম্মদ ফয়সাল (ইংরেজি: Mohamed Faisal, ধিবেহী: މުޙައްމަދު ފައިސަލް; জন্ম: ৪ আগস্ট ১৯৮৮) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপের পেশাদার ফুটবল লীগের শীর্ষ স্তর ধিভেহি প্রিমিয়ার লীগের ক্লাব ঈগলস এবং মালদ্বীপ জাতীয় দলের হয়ে গোলরক্ষক হিসেবে খেলেন।\n২০০৬–০৭ মৌসুমে, মালদ্বীপীয় ক্লাব অল ইয়ুথ লিঙ্কেজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; অল ইয়ুথ লিঙ্কেজের হয়ে তিন মৌসুমে ৪০ ম্যাচে অংশগ্রহণ করার পর ২০১০–১১ মৌসুমে তিনি ভিক্টরিতে যোগদান করেছেন, এরপূর্বে তিনি এক মৌসুমের জন্য এই ক্লাবের হয়ে ধারে খেলেছেন। ভিক্টরিতে দুই মৌসুম অতিবাহিত করার পর ভ্যালেন্সিয়ার সাথে চুক্তি স্বাক্ষর করেছেন, যেখানে তিনি ১৭ ম্যাচে অংশগ্রহণ করেছেন। পরবর্তীকালে, তিনি ঈগলস, ভ্যালেন্সিয়া, নিউ রেডিয়েন্ট এবং দা গান্দের হয়ে খেলেছেন। ২০২০–২১ মৌসুমে, তিনি দা গান্দে হতে ভ্যালেন্সিয়ায় যোগদান করেছেন। ২০২১–২২ মৌসুমে, তিনি ধারে ঈগলসে যোগদান করেছেন।\n২০১০ সালে, ফয়সাল মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। এরপূর্বে ২০০৯ সালে তিনি মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৩১ ম্যাচে অংশগ্রহণ করেছেন।\nব্যক্তিগতভাবে, ফয়সাল বেশ কিছু পুরস্কার জয়লাভ করেছেন, যার মধ্যে ২০০৬ সালে তৃতীয় বিভাগের সেরা গোলরক্ষক এবং ২০১৮ সাফ চ্যাম্পিয়নশিপের সবচেয়ে মূল্যবান খেলোয়াড়ের পুরস্কার অন্যতম। দলগতভাবে, ফয়সাল এপর্যন্ত ১০টি শিরোপা জয়লাভ করেছেন, যার মধ্যে ১টি অল ইয়ুথ লিঙ্কেজের হয়ে, ৩টি ভিক্টরির হয়ে, ১টি ভ্যালেন্সিয়ার হয়ে, ৪টি নিউ রেডিয়েন্টের হয়ে এবং ১টি মালদ্বীপের হয়ে জয়লাভ করেছেন।\n\n\n== প্রারম্ভিক জীবন ==\nমুহাম্মদ ফয়সাল ১৯৮৮ সালের ৪ঠা আগস্ট তারিখে মালদ্বীপের ফেনফুশিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফয়সাল মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। মালদ্বীপের বয়সভিত্তিক দলের হয়ে তিনি মাত্র ১ ম্যাচে অংশগ্রহণ করেছেন।\n২০০৯ সালের ১৮ই এপ্রিল তারিখে, ২০ বছর, ৮ মাস ও ১৪ দিন বয়সে, ডান পায়ে ফুটবল খেলায় পারদর্শী ফয়সাল ভুটানের বিরুদ্ধে অনুষ্ঠিত ২০১১ এএফসি এশিয়ান কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি মালদ্বীপ ৫–০ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে ফয়সাল সর্বমোট ১ ম্যাচে অংশগ্রহণ করেছেন। ২০১৯ সালের ১০ই অক্টোবর তারিখে, ২০২২ ফিফা বিশ্বকাপ বাছাইপর্বে সিরিয়ার বিরুদ্ধে অনুষ্ঠিত ম্যাচে তিনি মালদ্বীপের হয়ে প্রথমবারের মতো অধিনায়কের দায়িত্ব পালন করেছেন, ম্যাচটি সিরিয়া ১–২ গোলের ব্যবধানে জয়লাভ করেছিল, যেখানে তিনি পূর্ণ ৯০ মিনিট খেলেছিলেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মুহাম্মদ ফয়সাল  (ইংরেজি)  \nট্রান্সফারমার্কেটে মুহাম্মদ ফয়সাল (ইংরেজি) \nওয়ার্ল্ডফুটবল.নেটে মুহাম্মদ ফয়সাল (ইংরেজি) \nইএসপিএন এফসিতে মুহাম্মদ ফয়সাল (ইংরেজি) \nন্যাশনাল-ফুটবল-টিমস.কমে মুহাম্মদ ফয়সাল (ইংরেজি)"}