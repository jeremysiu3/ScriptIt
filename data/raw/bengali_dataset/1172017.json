{"pageid": 1172017, "title": "গোপেন্দ্রকৃষ্ণ বসু", "url": "https://bn.wikipedia.org/wiki?curid=1172017", "content": "গোপেন্দ্রকৃষ্ণ বসু (২৯ শ্রাবণ ১৩১৪ বঙ্গাব্দ - ৯ পৌষ ১৪০১ বঙ্গাব্দ) ছিলেন ভারতীয় বাঙালি লোক সংস্কৃতি-গবেষক। মূলত বাংলার লৌকিক দেব দেবীদের নিয়ে গবেষণার জন্যই তিনি পরিচিতি লাভ করেন এবং ১৯৬৯ খ্রিস্টাব্দে বাংলার লৌকিক দেবতা গ্রন্থটির জন্য পশ্চিমবঙ্গ সরকারের রবীন্দ্র পুরস্কার লাভ করেন।\n\n\n== জন্ম ও প্রারম্ভিক জীবন ==\nগোপেন্দ্রকৃষ্ণের জন্ম  ব্রিটিশ ভারতের অধুনা পশ্চিমবঙ্গের দক্ষিণ চব্বিশ পরগনা জেলার মজিলপুর গ্রামে। পিতা সতীন্দ্রকৃষ্ণ বসু। বিদ্যালয়ের পাঠ শেষে বি এসসি পরীক্ষার আগেই চাকরিতে যোগ দিয়ে বিচিত্র অভিজ্ঞতা লাভ করেন। পরে প্রত্নতত্ত্ববিদ কালিদাস দত্তের প্রবর্তনায় তিনি স্থানীয় বিশেষকরে দক্ষিণবঙ্গের লোক-উৎসবগুলিতে যোগ দেন এবং সেখান থেকে বিভিন্ন মূর্তি-পট ইত্যাদি সংগ্রহ করেন। নিজের চেষ্টার গ্রামের বাড়িতে সংগৃহীত সামগ্রী নিয়ে মূল্যবান প্রত্ন ও লোকশিল্পের সংগ্রহশালা গড়ে তোলেন।\nতিনি আনন্দবাজার পত্রিকা, বাংলার শক্তি প্রভৃতি পত্র পত্রিকায় লোকসংস্কৃতির উপর নিবন্ধ লিখতেন এবং সেগুলি পাঠক মহলে প্রশংসিত হয়।\n\n\n== সম্মাননা ==\nগোপেন্দ্রকৃষ্ণ বসুর রচিত বাংলার লৌকিক দেবতা গ্রন্থটি ১৯৬৯ খ্রিস্টাব্দে পশ্চিমবঙ্গ সরকারের রবীন্দ্র পুরস্কার লাভ করে।\n\n\n== জীবনাবসান ==\nতিনি ১৪০১ বঙ্গাব্দের ৯ পৌষ পরলোক গমন করেন।\n\n\n== তথ্যসূত্র =="}