{"pageid": 1114137, "title": "এ বি এম রাশেদুল হাসান", "url": "https://bn.wikipedia.org/wiki?curid=1114137", "content": "এ বি এম রাশেদুল হাসান (জন্ম: ৩১ জুলাই ১৯৬৪) একজন বাংলাদেশী শিক্ষাবিদ। তিনি চাঁপাইনবাবগঞ্জে অবস্থিত বাংলাদেশের প্রথম বেসরকারি কৃষি বিশ্ববিদ্যালয়, এক্সিম ব্যাংক কৃষি বিশ্ববিদ্যালয় বাংলাদেশের সাবেক উপাচার্য।\n\n\n== জন্ম ==\nতিনি ১৯৬৪ সালের ৩১ জুলাই ঢাকায় জন্মগ্রহণ করেন। তিনি খুলনার আযম খান সরকারি কমার্স কলেজের প্রতিষ্ঠাতা অধ্যক্ষ অধ্যাপক আবুল বাশার ও খুলনার পাইওনিয়ার গার্লস কলেজের অধ্যাপক রোকেয়া বেগম দম্পতির সন্তান।\n\n\n== শিক্ষাজীবন ==\nরাশেদুল হাসান ঢাকা বিশ্ববিদ্যালয় থেকে ব্যবস্থাপনা বিষয়ে বিকম (সম্মান) এবং এমকম ডিগ্রি লাভ করেন। তিনি মালয়েশিয়ার লিঙ্কন ইউনিভার্সিটি কলেজ থেকে ডিবিএ ডিগ্রি অর্জন করেন।\n\n\n== কর্মজীবন ==\nরাশেদুল হাসান ব্যাংকিং, সরকারি ও কূটনৈতিক ক্ষেত্র, শিক্ষকতা ও শিক্ষা প্রশাসনে বিভিন্ন পদে দায়িত্ব পালন করেছেন। তিনি অতীশ দীপঙ্কর বিজ্ঞান ও প্রযুক্তি বিশ্ববিদ্যালয়ের অধ্যাপক ও কোষাধ্যক্ষ, নর্দান ইউনিভার্সিটি বাংলাদেশের অধ্যাপক ও কোষাধ্যক্ষ, এক্সিম ব্যাংক কৃষি বিশ্ববিদ্যালয় বাংলাদেশের অধ্যাপক, কোষাধ্যক্ষ ও দায়িত্বপ্রাপ্ত (ডেজিগনেট) উপাচার্য এবং নর্থ সাউথ বিশ্ববিদ্যালয়ের কোষাধ্যক্ষসহ বিভিন্ন গুরুত্বপূর্ণ পদে দায়িত্ব পালন করেন।\nএ বি এম রাশেদুল হাসান ২০২২ সালের ১ সেপ্টেম্বর থেকে ২০২৪ সালের ৩ নভেম্বর পর্যন্ত চাঁপাইনবাবগঞ্জে অবস্থিত বাংলাদেশের প্রথম বেসরকারি কৃষি বিশ্ববিদ্যালয়, এক্সিম ব্যাংক কৃষি বিশ্ববিদ্যালয় বাংলাদেশের উপাচার্য হিসেবে দায়িত্ব পালন করেন।\n\n\n== পুরস্কার ==\nশিক্ষা ও প্রশাসনে অবদানের জন্য রাশেদুল হাসান ‘শেরে বাংলা জাতীয় পুরস্কার-২০১০’ লাভ করেন।\n\n\n== আরও দেখুন ==\nএক্সিম ব্যাংক কৃষি বিশ্ববিদ্যালয় বাংলাদেশ\n\n\n== তথ্যসূত্র =="}