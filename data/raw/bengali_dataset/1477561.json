{"pageid": 1477561, "title": "জুনিয়া নাকানিশি", "url": "https://bn.wikipedia.org/wiki?curid=1477561", "content": "জুনিয়া নাকানিশি (জন্ম: ৫ আগস্ট ১৯৯৯) হলেন একজন জাপানি তীরন্দাজ, যিনি জাপানের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nনাকানিশি জাপানের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nজুনিয়া নাকানিশি ১৯৯৯ সালের ৫ই আগস্ট তারিখে জাপানের ওকাইয়ামায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nনাকানিশি জাপানের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৮টি ১০ পয়েন্ট অর্জন করে সর্বমোট ৬৬৩ পয়েন্ট নিয়ে তিনি ৩০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৫তম স্থান অধিকারী জাপানের তাকাহারু ফুরুকাওয়ার মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে ফ্লোরিয়ান উনরুহের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি তাকাহারু ফুরুকাওয়া এবং ফুমিয়া সাইতোর সাথে জাপানি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৮৩টি ১০ পয়েন্ট অর্জন করে সর্বমোট ১৯৭২ পয়েন্ট নিয়ে ৮ম স্থান অধিকার করেছিল। অতঃপর প্রাথমিক পর্বে তারা মেক্সিকোকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে দক্ষিণ কোরিয়ার কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং সাতসুকি নোদা একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৮টি ১০ পয়েন্ট অর্জন করে সর্বমোট ১৩২৯ পয়েন্ট নিয়ে ১১তম স্থান অধিকার করেছিল। অতঃপর কোয়ার্টার-ফাইনালে মার্কিন যুক্তরাষ্ট্রের কাছে ৫–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও ক্রীড়া ডাটাবেস বৈশিষ্ট্য নেই"}