{"pageid": 1180652, "title": "ভারতীয় প্রভাব ক্ষেত্র", "url": "https://bn.wikipedia.org/wiki?curid=1180652", "content": "ভারতীয় প্রভাব ক্ষেত্র (ইংরেজি: Indosphere) হল একটি শব্দ যা ভাষাবিদ জেমস ম্যাটিসফ দক্ষিণ এশিয়া এবং দক্ষিণ-পূর্ব এশিয়ায় ভারতীয় ভাষাতাত্ত্বিক ও সাংস্কৃতিক প্রভাবের জন্য ব্যবহার করেছেন। এটি সাধারণত পূর্ব এশীয় সাংস্কৃতিক ক্ষেত্রের বিপরীতে আঞ্চলিক ভাষাবিজ্ঞানে ব্যবহৃত হয়।\n\n\n== প্রভাব ==\n\nতিব্বতি-বর্মী ভাষাসমূহ এক বিস্তীর্ণ ভৌগোলিক এলাকা জুড়ে বিস্তৃত এবং বহু শ্রেণিভিত্তিক বৈচিত্র্য বর্তমান। তিব্বতি-বর্মী ভাষাসমূহের মধ্যে কিছু ভাষা উচ্চ সুরতরঙ্গবিশিষ্ট (tonal), একদলীয় ও বিশ্লেষণধর্মী (analytic) যার রূপমূলতত্বে কার্যত কোনো উপসর্গ বা প্রত্যয় নেই, যেমন লোলোইশ ভাষা। আবার কিছু তিব্বতি-বর্মী ভাষায় সুরতরঙ্গ প্রায় নেই, যেমন নেপালের কিরাতি ভাষা। এই বৈচিত্র্যকে যথাক্রমে চৈনিক ও ইন্দো-আর্য ভাষাসমূহের প্রভাব দ্বারা ব্যাখ্যা করা যায়। জেমস ম্যাটিসফ দুটি পরস্পর অভিলেপিত ভাষাতাত্ত্বিক ও সাংস্কৃতিক বৈশিষ্ট্যযুক্ত ক্ষেত্রের কথা বলেছেন – চীন দ্বারা প্রভাবিত চৈনিক প্রভাব ক্ষেত্র (ইংরেজি: Sinosphere) এবং ভারত দ্বারা প্রভাবিত ভারতীয় প্রভাব ক্ষেত্র (ইংরেজি: Indosphere)। ক্রিস্টিন এ. হিল্ডাব্রান্ট, বি. বিকেল, জে. নিকোলস প্রমুখ অঞ্চলদুটির মধ্যে অভিলেপিত অংশকে তৃতীয় অঞ্চল বলেছেন। ভারতীয় প্রভাব ক্ষেত্রটি ইন্দো-আর্য ভাষাসমূহের অধীনে।\nকিছু ভাষা ও সংস্কৃতি যেকোনো একটি প্রভাব ক্ষেত্রের অন্তর্ভুক্ত। অস্ট্রো-এশীয় ভাষাসমূহের মুন্ডা ও খাসি শাখা, পূর্ব নেপালের তিব্বতি-বর্মী ভাষাসমূহ এবং তিব্বতি-বর্মী ভাষাসমূহের কামরূপী শাখা, যার মধ্যে মৈতৈ মণিপুরী অন্যতম ভাষা, ভারতীয় প্রভাব ক্ষেত্রের অন্তর্ভুক্ত। অন্যদিকে, মং-মিয়েন ভাষাসমূহ, তাই-কাদাই ভাষাসমূহের কাম-সুই শাখা, তিব্বতি-বর্মী ভাষাসমূহের লোলোইশ শাখা এবং ভিয়েতনামী ভাষা, চৈনিক প্রভাব ক্ষেত্রের অন্তর্ভুক্ত। কিছু ভাষা, যেমন থাই ও তিব্বতি, বিভিন্ন ঐতিহাসিক পর্যায়ে চীন ও ভারত উভয়ের দ্বারা প্রভাবিত। তা সত্ত্বেও, কিছু ভাষা সম্প্রদায় ভৌগোলিকভাবে এত পৃথক যে তারা চীন বা ভারত কোনোটির দ্বারা প্রভাবিত হয়নি। যেমন, মালয় উপদ্বীপে অস্ট্রো-এশীয় ভাষাসমূহের আসিলীয় শাখা, নিকোবর দ্বীপপুঞ্জে অস্ট্রো-এশীয় ভাষাসমূহের নিকোবরি শাখা চীন বা ভারত কোনোটির দ্বারা প্রভাবিত হয়নি।\n\n\n== আরও দেখুন ==\nদক্ষিণ-পূর্ব এশিয়ার ভারতীয়করণ\nপ্রবাসী ভারতীয়\nসংস্কৃতায়ন\nষ্প্রাখবুন্ড\n\n\n== তথ্যসূত্র =="}