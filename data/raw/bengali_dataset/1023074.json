{"pageid": 1023074, "title": "ট্রিনিট্রামাইড", "url": "https://bn.wikipedia.org/wiki?curid=1023074", "content": "ট্রিনিট্রামাইড হলো নাইট্রোজেন ও অক্সিজেনের একটি যৌগ, যার আণবিক সংকেত N(NO2)3। ২০১০ সালে সুইডেনের রয়েল ইনস্টিটিউট অফ টেকনোলজির (কেটিএইচ) গবেষকরা এই যৌগটি শনাক্ত ও বর্ণনা করেছিলেন। একটি নাইট্রোজেন পরমাণুর সাথে তিনটি নাইট্রো গ্রুপ (-NO2) যুক্ত হয়ে এটি তৈরি হয়।\nএর আগে অনুমান করা হয়েছিল  যে ট্রিনিট্রামাইডের অস্তিত্ব থাকতে পারে। ১৯৯৩ সালে মন্টগোমেরি এবং মিশেলসের তাত্ত্বিক গণনা অনুযায়ী যৌগটি সম্ভবত স্থিতিশীল।\nক্লোরিন মুক্ত হওয়ায় রকেট প্রোপেল্যান্ট জারকসমূহের মধ্যে সবচেয়ে দক্ষ এবং সর্বনিম্ন দূষণকারী হিসাবে ট্রিনিট্রামাইডের একটি সম্ভাব্য ব্যবহার রয়েছে। এটি সম্ভবত একটি গুরুত্বপূর্ণ বিকাশ, কারণ ৎসিওলকোভ্‌স্কি রকেট সমীকরণ থেকে বোঝা যায় যে রকেট ডেল্টা-ভি-তে এমনকি ছোটখাটো উন্নতিও রকেট উৎক্ষেপণে ধারণক্ষমতায় আকারের বড় উন্নতি সাধন করতে পারে। ট্রিনিট্রামাইড ভিত্তিক প্রোপেল্যান্টের ঘনত্বের ঘাত (ঘাত প্রতি আয়তন) বেশিরভাগ বিদ্যমান মিশ্রণের চেয়ে ২০ থেকে ৩০ শতাংশ ভালো হতে পারে, তবে তরল অক্সিজেন সমৃদ্ধ মিশ্রণগুলির নির্দিষ্ট ঘাত (ঘাত প্রতি ভর) বেশি।\n\n\n== তথ্যসূত্র =="}