{"pageid": 1052529, "title": "আল শাহানিয়াহ স্পোর্টস ক্লাব", "url": "https://bn.wikipedia.org/wiki?curid=1052529", "content": "আল শাহানিয়াহ স্পোর্টস ক্লাব (আরবি: نادي الشحانية الرياضي‎, ইংরেজি: Al-Shahania SC; সাধারণত আল শাহানিয়াহ এসসি অথবা শুধুমাত্র আল শাহানিয়াহ নামে পরিচিত) হচ্ছে আল শাহানিয়াহ ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের দ্বিতীয় স্তরের ফুটবল লীগ কাতারি দ্বিতীয় বিভাগে প্রতিযোগিতা করে। এই ক্লাবটি ১৯৯৮ সালে আল নাসর স্পোর্টস ক্লাব নামে প্রতিষ্ঠিত হয়েছে। ১৩,০০০ ধারণক্ষমতাবিশিষ্ট গ্র্যান্ড হামাদ স্টেডিয়ামে এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন কাতারি সাবেক ফুটবল খেলোয়াড় নাবিল আনওয়ার এবং সভাপতির দায়িত্ব পালন করছেন মিনাহি আল শাম্মারি। স্পেনীয় রক্ষণভাগের খেলোয়াড় আলবারো মেজিয়া এই ক্লাবের অধিনায়কের দায়িত্ব পালন করছেন।\nআলবারো মেজিয়া, আব্দুল্লাহ খালিদ আল ইয়াজিদি, সাদ হুসাইন, রামিন রেজাইয়ান এবং লুসিয়ানো বাসকেসের মতো খেলোয়াড়গণ আল শাহানিয়াহের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল শাহানিয়াহ স্পোর্টস ক্লাব (ইংরেজি) (আরবি)"}