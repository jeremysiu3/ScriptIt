{"pageid": 1112513, "title": "২০২১–২২ আয়ারল্যান্ড ক্রিকেট দলের ওয়েস্ট ইন্ডিজ সফর", "url": "https://bn.wikipedia.org/wiki?curid=1112513", "content": "আয়ারল্যান্ড পুরুষ ক্রিকেট দল ২০২২ সালের জানুয়ারি মাসে তিনটি একদিনের আন্তর্জাতিক (ওডিআই) ও একটি টোয়েন্টি২০ আন্তর্জাতিক (টি২০আই) ম্যাচ খেলার জন্য ওয়েস্ট ইন্ডিজ সফর করে। ওডিআই সিরিজটি ২০২০–২০২৩ আইসিসি পুরুষ ক্রিকেট বিশ্বকাপ সুপার লিগের একটি অংশ হিসেবে খেলা হয়। ২০২১ সালের ৬ ডিসেম্বর আয়ারল্যান্ড ও ওয়েস্ট ইন্ডিজের ক্রিকেট বোর্ড সিরিজের পূর্ণাঙ্গ সূচি নিশ্চিত করে। এর আগে আয়ারল্যান্ড দল সর্বশেষ ওয়েস্ট ইন্ডিজ সফর করেছিল ২০২০ সালের জানুয়ারি মাসে। এ সিরিজটির আগে আয়ারল্যান্ড দলের মার্কিন যুক্তরাষ্ট্রের বিরুদ্ধে পাঁচটি সীমিত ওভারের ম্যাচের একটি সিরিজ খেলার কথা ছিল। কিন্তু কোভিড-১৯ সংক্রান্ত ঝুঁকির কারণে সিরিজের ওডিআই ম্যাচগুলো বাতিল করা হয়।\nওডিআই সিরিজের প্রথম ম্যাচে ওয়েস্ট ইন্ডিজ ২৪ রানে জয়ী হয়। দ্বিতীয় ম্যাচের আগে আয়ারল্যান্ড দলের কিছু সদস্যের দেহে কোভিড-১৯ শনাক্ত হওয়ায় ম্যাচটি স্থগিত করা হয়। ২০২১ সালের ১১ জানুয়ারি উভয় পক্ষের সম্মতিতে দ্বিতীয় ও তৃতীয় ওডিআই কিছুদিন পিছিয়ে নেয়া হয় ও টি২০আই ম্যাচটি বাতিল ঘোষণা করা হয়। দ্বিতীয় ও তৃতীয় ওডিআই ম্যাচে আয়ারল্যান্ড জয়লাভ করে ও ২-১ ব্যবধানে সিরিজ নিজেদের করে নেয়। এটি ছিল আফগানিস্তান অথবা জিম্বাবুয়ে ব্যতীত কোনও পূর্ণ সদস্য দলের বিরুদ্ধে আয়ারল্যান্ডের প্রথম ওডিআই সিরিজ জয়।\n\n\n== দলীয় সদস্য ==\n\nওয়েস্ট ইন্ডিজের ওডিআই দলে কিসি কার্টি ও শেল্ডন কটরেলকে এবং টি২০আই দলে আলজারি জোসেফ, জেডেন সিলস ও ডেভন থমাসকে রিজার্ভ খেলোয়াড় হিসেবে রাখা হয়। কোভিড-১৯ পরীক্ষায় পজিটিভ আসার কারণে প্রথম ওডিআই-এর পর বেন হোয়াইট ও সিমি সিং আয়ারল্যান্ডের দল থেকে ছিটকে যান। পরীক্ষার ফলাফলের পুনরাবৃত্তি হলে দুজনেই পুরো সিরিজের দল থেকে ছিটকে যান। কোভিড-১৯ পরীক্ষায় পজিটিভ ফল আসায় যুক্তরাষ্ট্রে থেকে যাওয়ার কারণে আয়ার‍ল্যান্ডের পল স্টার্লিং ও শেন গেটকেট প্রথম ওডিআই খেলতে অসমর্থ হন, কিন্তু দ্বিতীয় ওডিআই ম্যাচের আগেই তাঁরা দলের সাথে যোগ দেন। দ্বিতীয় ওডিআই-এর আগে অ্যান্ড্রু ব্যালবার্নি ও লরকান টাকার কোভিড-১৯ আক্রান্ত হলে ম্যাচটি স্থগিত করা হয়।\n\n\n== প্রস্তুতিমূলক ম্যাচ ==\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== একমাত্র টি২০আই ==\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে ওডিআই সিরিজের প্রধান পাতা (ইংরেজি)"}