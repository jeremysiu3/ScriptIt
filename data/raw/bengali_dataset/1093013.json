{"pageid": 1093013, "title": "পুতলিবাই গান্ধী", "url": "https://bn.wikipedia.org/wiki?curid=1093013", "content": "পুতলিবাই গান্ধী (১৮৪৪ - ১২ জুন ১৮৯১) ছিলেন ভারতের জাতির জনক মহাত্মা গান্ধীর মা এবং প্রাক্তন রাজকোট দেওয়ান করমচাঁদ গান্ধীর কনিষ্ঠা স্ত্রী। পুতলিবাই হিন্দুধর্মের একনিষ্ঠ সেবিকা ছিলেন। তিনি ছিলেন কঠিন ধর্মানুরাগী নারী। তিনি প্রতিদিন উপোস করতেন এবং নিরামিষাশী ছিলেন। ধর্মীয় অনুশাসনে গান্ধী বড় হন। মায়ের কাছ থেকে মহাত্মা গান্ধী ধর্ম সম্পর্কে অনেক কিছু শিখেছিলেন। পুতলিবাই-এর পিত্রালয় ছিল গুজরাটের জুনাগড় রাজ্যের দাঁতরানা (দন্তরানা) নামে একটি গ্রামে। তিনি করমচাঁদের থেকে বয়সে বাইশ বছরের ছোট ছিলেন। করমচাঁদের চার স্ত্রীর মধ্যে তার তৃতীয় স্ত্রী ছিলেন নিঃসন্তান। প্রথম দুই স্ত্রী কম সময়ের ব্যবধানে মারা যাওয়ার পর করমচাঁদ পুতলিবাইকে বিয়ে করেন। মোহনদাস ছিলেন তার কনিষ্ঠ সন্তান। যাকে তিনি আদর করে মনিয়া বলে ডাকতেন। মহাত্মা গান্ধী তার আত্মজীবনীমূলক বই দ্য স্টোরি অফ মাই এক্সপেরিমেন্টস উইথ ট্রুথ –এ তার মায়ের সম্পর্কে বিশদে লিখেছেন। ব্যারিস্টারি পড়তে ইংল্যান্ডের উদ্দেশ্যে রওনা হওয়ার সময়কালে তার মায়ের মনের অবস্থার কথাও এই বইয়ে রয়েছে। বিদেশ যাওয়ারকালে মা তাকে শপথ করিয়েছিলেন যে তিনি মদ, মাংস হতে বিরত থাকবেন।\n\n\n== তথ্যসূত্র =="}