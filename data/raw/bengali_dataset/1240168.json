{"pageid": 1240168, "title": "ন্যাশনাল ইনস্টিটিউট অব টেকনোলজি, জামশেদপুর", "url": "https://bn.wikipedia.org/wiki?curid=1240168", "content": "ন্যাশনাল ইনস্টিটিউট অব টেকনোলজি, জামশেদপুর (এনআইটি জামশেদপুর বা এনআইটিজেএসআর), ভারতের জামশেদপুর, ঝাড়খণ্ডে অবস্থিত। ভারতের কারিগরি শিক্ষার জন্য জাতীয় গুরুত্বের একটি প্রতিষ্ঠান হিসেবে জামশেদপুরে এ শিক্ষাপ্রতিষ্ঠানটি প্রতিষ্ঠিত হয়। ১৫ আগস্ট, ১৯৬০-এ একটি আঞ্চলিক ইনস্টিটিউট অফ টেকনোলজি হিসেবে প্রতিষ্ঠিত হওয়ার পর ২৭ ডিসেম্বর, ২০০২-এ একটি পরিগণিত বিশ্ববিদ্যালয়ের মর্যাদা সহ ন্যাশনাল ইনস্টিটিউট অব টেকনোলজি (এনআইটি) এ উন্নীত করা হয়। ভারতের ৩১টি এনআইটির মধ্যে জামশেদপুর একটি, সরাসরি শিক্ষা মন্ত্রণালয়ের (এমএইচআরডি) নিয়ন্ত্রণাধীন। ভারত সরকারের দ্বিতীয় পঞ্চবার্ষিক পরিকল্পনার (১৯৫৬–৬১) অংশ হিসাবে প্রতিষ্ঠিত ৮টি এনআইটির মধ্যে এর অবস্থান তৃতীয়।\n\n\n== ইতিহাস ==\n\nন্যাশনাল ইনস্টিটিউট অব টেকনোলজি, জামশেদপুর আঞ্চলিক ইনস্টিটিউট অব টেকনোলজি হিসাবে ১৯৬০ সালে প্রতিষ্ঠিত হয়। বিহার রাজ্যের তৎকালীন মুখ্যমন্ত্রী (অবিভক্ত) ড. শ্রীকৃষ্ণ সিনহা এর প্রতিষ্ঠার পেছনে অবদান রাখেন। ভিত্তিপ্রস্তর স্থাপনের জন্য ১৫ আগস্ট ভারতের স্বাধীনতা দিবসের তারিখটি বেছে নেওয়া হয়েছিল। দ্বিতীয় পঞ্চবার্ষিক পরিকল্পনার (১৯৫৬–১৯৬১) অংশ হিসাবে প্রতিষ্ঠিত প্রথম আটটি আঞ্চলিক প্রকৌশল কলেজের মধ্যে এটি একটি।\n\n\n== শিক্ষা কার্যক্রম এবং ভর্তি ==\nপ্রতিষ্ঠানটি বিভিন্ন বিভাগে পিএইচডি এবং বারো সেমিস্টার পর্যায়ে বিভিন্ন বিষয়ে কোর্স প্রদান করে। এটি জেইই-মেইন এন্ট্রান্স পরীক্ষার মাধ্যমে BTech এর স্নাতক কোর্সে ভর্তি কার্যক্রম পরিচালনা করে। যা সমস্ত এনআইটিতে ভর্তির পূর্বশর্ত।\n\n\n== র‍্যাঙ্কিং ==\n২০২০ সালে ন্যাশনাল ইনস্টিটিউশনাল র‍্যাঙ্কিং ফ্রেমওয়ার্ক (এনআইআরএফ) ভারতের ইঞ্জিনিয়ারিং কলেজগুলির মধ্যে জামশেদপুরের অবস্থান ছিলো ৭৯তম। ২০২১ এর র‍্যাঙ্কিং-এ এটি ৮৬ তম ও ২০২২-এ ৯০ তম অবস্থানে নেমে এসেছ।\n\n\n== উৎসব ==\nপ্রতিষ্ঠানটিতে তিনটি বার্ষিক উৎসব পালিত হয়:\n\nওজাস, শিক্ষার্থীদের প্রযুক্তিগত ও ব্যবস্থাপনাগত দক্ষতা প্রদর্শনের জন্য কলেজের একটি টেকনো-ম্যানেজমেন্ট ফেস্টিভ্যাল।\nউর্জা, বার্ষিক অ্যাথলেটিক্স স্পোর্টস মিট।\nকালফেস্ট, একটি সাংস্কৃতিক উৎসব।\nটেকনিকা, সারা ভারত থেকে মেটালার্জিক্যাল অ্যান্ড ম্যাটেরিয়ালস ইঞ্জিনিয়ারিংয়ের শিক্ষার্থীদের জন্য একটি বার্ষিক উৎসব।\nবিধান, এনআইটি জামশেদপুরের সিভিল ইঞ্জিনিয়ারিং সোসাইটি দ্বারা পরিচালিত একটি নাগরিক শাখা উৎসব।\nএনআইটি জামশেদপুর কনফারেন্স ক্যাটালাইসিস অ্যান্ড ফটোক্যাটালাইসিস ফর ক্লিন এনার্জি (সিপিসিই)\n\n\n== উল্লেখযোগ্য প্রাক্তন ছাত্র ==\nমল্লি মাস্তান বাবু - বিশ্বের দ্রুততম ৭জন পর্বতারোহীর একজন।\nকুল মান ঘিসিং - নেপাল ইলেকট্রিসিটি অথরিটির (এনইএ) প্রাক্তন ব্যবস্থাপনা পরিচালক, তিনি লোডশেডিং বন্ধ করার জন্য পরিচিত।\nরাম বিনয় শাহী - এনার্জি ইনফ্রাটেক প্রাইভেট লিমিটেডের চেয়ারম্যান। বোম্বে সাবারবান ইলেকট্রিক সাপ্লাই লিমিটেডের প্রাক্তন চেয়ারম্যান ও ম্যানেজিং ডিরেক্টর। ভারত সরকারের শক্তি মন্ত্রণালয়-এর প্রাক্তন সচিব।\n\n\n== আরো দেখুন ==\nন্যাশনাল ইনস্টিটিউট অফ টেকনোলজি, রাউরকেলা\nন্যাশনাল ইনস্টিটিউট অফ টেকনোলজি, ভোপাল\nন্যাশনাল ইনস্টিটিউট অফ টেকনোলজি, দুর্গাপুর\nন্যাশনাল ইনস্টিটিউট অফ টেকনোলজি\nজাতীয় গুরুত্বের ইনস্টিটিউট\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nOfficial Team Phoenix website  ওয়েব্যাক মেশিনে আর্কাইভকৃত ১৮ নভেম্বর ২০১৯ তারিখে\nটেমপ্লেট:National Institutes of Technologyটেমপ্লেট:Kolhan Division topics"}