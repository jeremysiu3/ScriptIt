{"pageid": 115042, "title": "দার্জিলিং সদর মহকুমা", "url": "https://bn.wikipedia.org/wiki?curid=115042", "content": "দার্জিলিং সদর মহকুমা পশ্চিমবঙ্গের দার্জিলিং জেলার একটি মহকুমা। এই মহকুমাটি দার্জিলিং পুরসভা এবং দার্জিলিং-পুলবাজার, রংলি রংলিয়ট ও জোরবাংলো-সুকিয়াপোখরি ব্লক তিনটি নিয়ে গঠিত। এই ব্লকে পাট্টাবং চা বাগান নামে একটি সেন্সাস টাউন ও ৫০টি গ্রাম পঞ্চায়েত রয়েছে। দার্জিলিং এই মহকুমার সদর শহর।\n\n\n== এলাকা ==\nদার্জিলিং পুরসভা ছাড়াও এই মহকুমা ৫০ গ্রাম পঞ্চায়েত অবস্থিত। গ্রাম পঞ্চায়েতগুলি দার্জিলিং-পুলবাজার, রংলি রংলিয়ট ও জোড়বাংলো-সুকিয়াপোখরি ব্লকের অধীনস্থ।\n\n\n== ব্লক ==\n\n\n=== দার্জিলিং-পুলবাজার ব্লক ===\nদার্জিলিং-পুলবাজার ব্লক পাট্টাবং চা বাগান নামক সেন্সাস টাউন এবং ২৩টি গ্রাম পঞ্চায়েত নিয়ে গঠিত। এগুলি হল: বিজনবাড়ি-পুলবাজার, গোক-২, কাইজালিয়া, নায়ানোর, দার্জিলিং-১, সিংটাম সুম, লোধোমা-১, রেলিং, দার্জিলিং-২, চুংটং, লোধোমা-২, রিমবিক, ঋষিরহাট ব্লুমফিল্ড, রঙ্গিত-১, লেবং ভ্যালি-১, দাবাইপানি, বাদামতাম, রঙ্গিত-২, লেবং ভ্যালি-২, সিরিখোলা-দারাগাঁও, গোক-১, ঝেপি ও মাজুয়া। এই ব্লকে তিনটি থানা রয়েছে। যথা, দার্জিলিং (সদর), পুলবাজার ও লোধামা। ব্লকের সদর বিজনবাড়ি।\n\n\n=== জোড়বাংলো-সুকিয়াপোখরি ব্লক ===\nজোড়বাংলো-সুকিয়াপোখরি ব্লক ১৬টি গ্রাম পঞ্চায়েত নিয়ে গঠিত। এগুলি হল: নিম্ন সোনাদা-১, রংবুল, লিঙ্গিয়া মারায়েবং, উচ্চ সোনাদা, নিম্ন সোনাদা-২, ধুতরিয়া কালেজ ভ্যালি, মুন্ডা কোঠি, রংভাং গোপালধারা, পোখরিয়াবং-১, পেরমাগুড়ি, তমসং, পোখরিয়াবং-২, গোরাবাড়ি মার্গারেট'স হোপ, প্লাংডাং, ঘুম খাসমহল, পোখারিয়াবং-৩ ও সুখিয়া-সিমানা। এই ব্লকে দুটি থানা রয়েছে। যথা, জোড়বাংলো ও সুকিয়াপোখরি। ব্লকের সদর সুকিয়াপোখরি।\n\n\n=== রংলি রংলিয়ট ব্লক ===\nরংলি রংলিয়ট ব্লক ১১টি গ্রাম পঞ্চায়েত নিয়ে গঠিত। এগুলি হল: লাবদাহ, মানেইদারা, ট্যাকলিং-১, তাকদাহ, লামাহাট্টা, পুবাং-রামপুরিয়া, ট্যাকলিং-২, সিনগ্রিমটাম, রংলি, রেসেপ ও রংচং। ব্লকের একমাত্র থানাটি হল রংলি রংলিয়ট। ব্লকের সদর তাকদাহ।\n\n\n== সোনাদা ==\nসমুদ্রপৃষ্ঠ থেকে ৬০০০ ফুট উচ্চতায় অবস্থিত সোনাদা এই মহকুমার একটি মনোরম পর্যটন কেন্দ্র। শিলিগুড়ি থেকে ৬৫ কিলোমিটার ও দার্জিলিং থেকে ১৭ কিলোমিটার দূরে অবস্থিত এই শহর চা বাগানের জন্য বিখ্যাত। এখানকার উল্লেখযোগ্য চা বাগানগুলি হল ওকস চা বাগান, রাংমুক, মুন্ডা, রিংটং, মার্গারেট'স হোপ ইত্যাদি। শান্ত্রীরানি, সোনাদা হাই স্কুল, হোলি ক্রস হাই স্কুল প্রভৃতি এই শহরে বিখ্যাত শিক্ষা প্রতিষ্ঠান।\n\n\n== বিধানসভা কেন্দ্র ==\nসীমানা পুনর্নির্ধারণ কমিশনের সুপারিশ অনুসারে পশ্চিমবঙ্গের বিধানসভা কেন্দ্রগুলি যে সীমানা পুনর্নির্ধারিত হয়েছে, তার ফলে দার্জিলিং পুরসভা এলাকা, দার্জিলিং-পুলবাজার ব্লক ও জোড়বাংলো-সুকিয়াপোখরি ব্লকের ধুতরিয়া কালেজ ভ্যালি, ঘুম খাসমহল, সুখিয়া-সিমানা, রংভাং গোপালধারা, পোখারিবং-১, পোখারিবং-২, পোখারিবং-৩, লিঙ্গিয়া মারায়েবং, পেরমাগুড়ি তামসাং, প্লাংডাং ও রংবুল - এই ১১টি গ্রাম পঞ্চায়েত নিয়ে দার্জিলিং বিধানসভা কেন্দ্র গঠিত হয়েছে। জোড়বাংলো-সুকিয়াপোখরি ব্লকের অপর পাঁচটি গ্রাম পঞ্চায়েত ও রংলি রংলিয়ট ব্লকটি কার্সিয়ং বিধানসভা কেন্দ্রের অন্তর্গত হয়েছে। উভয় বিধানসভা কেন্দ্রই দার্জিলিং লোকসভা কেন্দ্রের অন্তর্গত।\n\n\n== পাদটীকা =="}