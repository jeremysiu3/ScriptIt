{"pageid": 1029245, "title": "তিব্বত জাতীয় ফুটবল দল", "url": "https://bn.wikipedia.org/wiki?curid=1029245", "content": "তিব্বত জাতীয় ফুটবল দল (ইংরেজি: Tibet national football team) হচ্ছে আন্তর্জাতিক ফুটবলে তিব্বতের প্রতিনিধিত্বকারী পুরুষদের জাতীয় দল, যার সকল কার্যক্রম তিব্বতের ফুটবলের সর্বোচ্চ নিয়ন্ত্রক সংস্থা তিব্বতীয় জাতীয় ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা এশিয়ান ফুটবল কনফেডারেশনের সদস্যপদ লাভ করেনি। ২০০১ সালের ৩০শে জুন তারিখে, তিব্বত প্রথমবারের মতো আন্তর্জাতিক খেলায় অংশগ্রহণ করেছে; ডেনমার্কের কোপেনহেগেনে অনুষ্ঠিত উক্ত ম্যাচে তিব্বত গ্রিনল্যান্ডের কাছে ৪–১ গোলের ব্যবধানে পরাজিত হয়েছে।\nপালজোর স্টেডিয়ামে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় তিব্বতে অবস্থিত। বর্তমানে এই দলের ম্যানেজারের দায়িত্ব পালন করছেন পেনপা সেরিং এবং অধিনায়কের দায়িত্ব পালন করছেন সালগাওকারের মধ্যমাঠের খেলোয়াড় কার্মা সেওয়াং।\nফিফা এবং এশিয়ান ফুটবল কনফেডারেশনের সদস্যপদ না থাকার ফলে তিব্বত এপর্যন্ত একবারও ফিফা বিশ্বকাপ এবং এএফসি এশিয়ান কাপে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপে তিব্বত এপর্যন্ত মাত্র ১ বার অংশগ্রহণ করেছে, যেখানে তাদের সাফল্য হচ্ছে ২০১৮ কনিফা বিশ্ব ফুটবল কাপে ১২তম স্থান অধিকার করা।\nতেনজিন সামদুপ, দাওয়া তাশি, কার্মা সেওয়াং, সেরিং ওয়াংচুক এবং তাশি সামফেলের মতো খেলোয়াড়গণ তিব্বতের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে তিব্বতের কোন স্থান নেই। অন্যদিকে, বিশ্ব ফুটবল এলো রেটিংয়ে তিব্বতের সর্বোচ্চ অবস্থান হচ্ছে ১৭২তম (যা তারা ১৯৭২ সালে অর্জন করেছিল) এবং সর্বনিম্ন অবস্থান হচ্ছে ২২৭। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকনিফা-এ তিব্বত জাতীয় ফুটবল দল (ইংরেজি)"}