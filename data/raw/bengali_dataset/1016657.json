{"pageid": 1016657, "title": "সুরেশ রঞ্জন বসাক", "url": "https://bn.wikipedia.org/wiki?curid=1016657", "content": "সুরেশ রঞ্জন বসাক (জন্ম ১৯৫৩) একজন বাংলাদেশী অনুবাদক ও সাহিত্য সমালোচক। তিনি প্রায় চার দশক ধরে মৌলিক লেখার পাশাপাশি কবিতা, প্রবন্ধ, গল্প ও উপন্যাস অনুবাদ করেছেন। অনুবাদ সাহিত্যে অবদানের জন্য ২০২১ সালে তিনি বাংলা একাডেমি সাহিত্য পুরস্কার অর্জন করেন।\n\n\n== জীবনী ==\nড. বসাক ১৯৫৩ সালে তৎকালীন পূর্ব পাকিস্তানের (বর্তমান বাংলাদেশ) চট্টগ্রাম জেলার রাঙ্গুনিয়া উপজেলায় জন্মগ্রহণ করেন। তিনি চট্টগ্রাম বিশ্ববিদ্যালয় থেকে স্নাতকোত্তর এবং পিএইচডি ডিগ্রি অর্জন করেন।\nতিনি নোবেল পুরস্কার বিজয়ী পাবলো নেরুদা, গাব্রিয়েল গার্সিয়া মার্কেসসহ অনেক দেশী বিদেশি কবি লেখকের বই বাংলা ও ইংরেজিতে অনুবাদ করেছেন। এছাড়া তিনি ল্যাটিন আমেরিকান, ক্যারিবিয়ান এবং এশিয়ান কবিতা নিয়ে মৌলিক বই লিখেছেন। পেশায় মূলত শিক্ষক অধ্যাপক বসাক বর্তমানে একটি বেসরকারি বিশ্ববিদ্যালয়ের কোষাধ্যক্ষ \nএবং মানবিক ও সামাজিক বিজ্ঞান অনুষদের ডিন।  \n\n\n== সাহিত্যকর্ম ==\n\n\n== পুরস্কার ও সম্মাননা ==\n২০২১: অনুবাদ সাহিত্যে বাংলা একাডেমি সাহিত্য পুরস্কার\n\n\n== তথ্যসূত্র ==\n\n\n== বহিঃসংযোগ =="}