{"pageid": 1442001, "title": "মদিনায় মুহাম্মাদ (বই)", "url": "https://bn.wikipedia.org/wiki?curid=1442001", "content": "W. Montgomery Watt ছিলেন একজন ইসলাম বিষয়ক অমুসলিম পণ্ডিত। তিনি \"Muhammad at Medina\" নামে প্রথম ইসলামের ইতিহাস নিয়ে একটি বই রচনা করেন। অক্সফোর্ড ইউনিভার্সিটি প্রেস থেকে ১৯৫৬ সালে ৪১৮ পৃষ্ঠার এই বইটি প্রকাশিত হয়। এটি আসলে  Watt-এর ১৯৫৩ সালে প্রকাশিত \"Muhammad at Mecca\" বইটির সিক্যুয়েল বা পরবর্তী অংশ।\nএই দুটি বই মূলত মদিনায় হযরত মুহাম্মদ (সাঃ) এর জীবন এবং ইসলামিক সম্প্রদায়ের উৎপত্তির ইতিহাস তুলে ধরে। ১৯৫৫ সালে লেখা বইটির \"ভূমিকা\" অংশে  Watt উল্লেখ করেন চতুর্থ ও পঞ্চম অধ্যায়ে (\"The Unifying of the Arabs\" এবং \"The Internal Politics of Medina\") তিনি একটি অগ্রণী প্রচেষ্টা চালিয়েছেন বলে তাঁর ধারণা। সেই কারণে, তাঁর মতে, এই দুটি অধ্যায়ের আকার অন্য অধ্যায়গুলোর তুলনায় বড় হয়েছে। Watt আরো বলেন যে, বই রচনার জন্য তিনি প্রাথমিক আরবি সূত্রগুলো এবং বিপুল পরিমাণে গবেষণাধর্মী আলোচনার উপাদান পর্যালোচনা করেছেন। এই বিষয়গুলিতে তিনি নতুন দৃষ্টিভঙ্গি নিয়ে আসেন এবং অনেক প্রশ্নের উত্তর দেওয়ার চেষ্টা করেন যেগুলোর উত্থাপন এর আগে খুব একটা হয়নি।\nMuhammad Prophet and Statesman বইটি সম্পর্কে:\nকয়েক বছর পর, অক্সফোর্ড ইউনিভার্সিটি প্রকাশ করে Watt-এর রচিত মুহাম্মদ (সাঃ) এর জীবনী বিষয়ক আরেকটি বই। এর নাম ছিল \"Muhammad Prophet and Statesman\" (1961)। এই বইটি ছিল আগের বইগুলোর সংক্ষিপ্ত রূপ এবং তুলনামূলকভাবে বৃহত্তর পাঠকসমাজের জন্য লেখা।"}