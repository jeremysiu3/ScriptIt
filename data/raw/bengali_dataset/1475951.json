{"pageid": 1475951, "title": "মানবিক সহায়তায় শিশু সুরক্ষার ন্যূনতম মানদণ্ড", "url": "https://bn.wikipedia.org/wiki?curid=1475951", "content": "মানবিক সহায়তায় শিশু সুরক্ষার ন্যূনতম মানদণ্ড (সিপিএমএস) হলো নির্দেশিকা যা দূর্যোগকালীন পরিস্থিতিতে মানবিক সহায়তা প্রদানকারীদের শিশু সুরক্ষার সেবা দেওয়ার ক্ষেত্রে সহায়তা করে। প্রথমে শিশু সুরক্ষা কর্ম পরিষদ  (চাইল্ড প্রোটেকশন ওয়ার্কিং গ্রুপ - সিপিডব্লিওজি) গ্লোবাল প্রোটেকশন ক্লাস্টারের অধীনে প্রণীত, সিপিএমএস-এর লক্ষ্য হলো দূর্যোগ ও মানবিক সংকটের সময় শিশুদের নিরাপত্তা, কল্যাণ এবং অধিকার নিশ্চিত করা।\nসিপিএমএস, শিশু সুরক্ষা কর্মীদের মধ্যে সাধারণ নীতিমালা স্থাপনের জন্য একটি কাঠামো প্রদান, হস্তক্ষেপের সমন্বয় এবং মানোন্নয়নের পাশাপাশি দায়বদ্ধতা নিশ্চিত করে। এই মানদণ্ডগুলি আন্তর্জাতিক আইনি কাঠামোর ভিত্তিতে প্রণীত, যার মধ্যে রয়েছে জাতিসংঘ শিশু অধিকার সনদ (সিআরসি), এবং এটি অন্যান্য দূর্যোগ বা মানবিক মানদণ্ডের সাথে ঘনিষ্ঠভাবে সম্পর্কিত, যেমন স্ফিয়ার হ্যান্ডবুক এবং কোর হিউম্যানিটেরিয়ান স্ট্যান্ডার্ড।\nসিপিএমএস-এর আওতাভুক্ত প্রধান ক্ষেত্রগুলির মধ্যে রয়েছে সার্ভাইভ করা বা টিকে থাকা, উন্নয়ন, বৈষম্যহীনতা, শিশুদের অংশগ্রহণ, এবং শিশুর সর্বোত্তম স্বার্থ। এছাড়াও, সিপিএমএস, ক্ষতি প্রতিরোধ, নিরপেক্ষ সহায়তা নিশ্চিতকরণ, এবং শিশু সুরক্ষা ব্যবস্থা শক্তিশালী করার গুরুত্বের উপর জোর দেয়। ২০১৯ সালের সংস্করণটি সর্বোত্তম চর্চা, শিশুদের প্রতি দায়বদ্ধতা, এবং সঙ্কট পরিস্থিতিতে সামগ্রিক শিশু সুরক্ষা প্রতিক্রিয়া নিশ্চিত করতে আন্তঃখাত প্রচেষ্টার সমন্বয় নিয়ে আরও বিশদভাবে আলোচনা করে।\n\n\n== সিপিএমএস-এর নীতিমালা ==\nসিপিএমএস দশটি মূল নীতির উপর ভিত্তি করে গঠিত, যা জরুরি পরিস্থিতিতে শিশুদের সুরক্ষা ও কল্যাণ নিশ্চিত করার জন্য মানবিক সহায়তা কর্মীদের নির্দেশনা দেয়। এই নীতিগুলি আন্তর্জাতিক আইনি কাঠামোর সাথে সামঞ্জস্যপূর্ণ, যেমন শিশু অধিকার সনদএবং স্ফিয়ার মানদণ্ড। নীতিগুলির সংক্ষিপ্তসার নিচে দেওয়া হলো:\n\nটিকে থাকা (সার্ভাইভ) ও উন্নয়ন: মানবিক প্রচেষ্টা শিশুদের টিকে থাকা এবং সামগ্রিক উন্নয়নের উপর কেন্দ্রিত হওয়া প্রয়োজন, যার মধ্যে শারীরিক, মানসিক, আবেগগত এবং সামাজিক প্রয়োজন অন্তর্ভুক্ত।\nবৈষম্যহীনতা ও অন্তর্ভুক্তি: মানবিক সহায়তা প্রদানকালে সক্রিয়ভাবে সমস্ত ধরনের বৈষম্য শনাক্ত ও প্রতিরোধ করা প্রয়োজন, প্রতিটি শিশুকে তাদের পটভূমি বা অবস্থান নির্বিশেষে অন্তর্ভুক্তি নিশ্চিত করা প্রয়োজন।\nশিশুদের অংশগ্রহণ: শিশুদের এমন সিদ্ধান্তগুলিতে সক্রিয়ভাবে অংশগ্রহণের সুযোগ দেওয়া প্রয়োজন, যা তাদের প্রভাবিত করে, বিশেষ করে জরুরি প্রস্তুতি ও সহায়তা প্রদানের সময়।\nশিশুর সর্বোত্তম স্বার্থ: শিশুদের সাথে সম্পর্কিত সমস্ত পদক্ষেপে তাদের সর্বোত্তম স্বার্থকে অগ্রাধিকার দিতে হবে, যা তাদের নিরাপত্তা ও সুরক্ষা নিশ্চিত করে।\nনিরাপত্তা, মর্যাদা, ও অধিকার: হস্তক্ষেপগুলি এমনভাবে প্রদান করা প্রয়োজন যাতে শিশুদের মর্যাদা ও অধিকার রক্ষা পায় এবং কোনো অতিরিক্ত ক্ষতি বা ঝুঁকি সৃ না হয়।\nনিরপেক্ষ সহায়তা: মানবিক কর্মীদের, চাহিদার ভিত্তিতে সহায়তা প্রদান করতে হবে, বৈষম্য ছাড়াই, এবং সকল সেবার ন্যায়সংগত প্রবেশাধিকার নিশ্চিত করতে হবে।\nক্ষতি থেকে পুনরুদ্ধার: সহায়তা প্রদান কার্যক্রমের মাধ্যমে, সহিংসতা, বঞ্চনা, এবং ট্রমার প্রভাব থেকে শিশু ও তাদের পরিবারের পুনরুদ্ধারে সহায়তা করা প্রয়োজন।\nঅধিকার পুনরুদ্ধার: শিশুদের অধিকার পুনরুদ্ধারে কর্মীদের সহায়তা করা উচিত, যাতে মানবিক সহায়তা আন্তর্জাতিক শিশু সুরক্ষা সংক্রান্ত আইন/বিধি/সনদ সমূহের সাথে সামঞ্জস্যপূর্ণ হয়।\nশিশু সুরক্ষা ব্যবস্থার শক্তিশালীকরণ: মানবিক সহায়তা প্রদানকালে, বিদ্যমান শিশু সুরক্ষা ব্যবস্থাকে শক্তিশালী করতে হবে, যাতে পরিবর্তিত পরিস্থিতির সাথে মানিয়ে নেওয়া যায়।\nশিশুদের স্থিতিশীলতা বৃদ্ধি: কার্যক্রমগুলি শিশু এবং কম্যুনিটির স্থিতিশীলতার সাথে সামঞ্জস্য রেখে পরিচালনা করা এবং ভবিষ্যৎ ঝুঁকি মোকাবিলায় শক্তিশালীকরণ প্রয়োজন।\n\n\n== সিপিএমএস-এর ৪টি স্তম্ভ ==\nসিপিএমএস সামগ্রিক শিশু সুরক্ষা নিশ্চিত করার জন্য চারটি প্রধান স্তম্ভের অধীনে সংগঠিত। এই মানদণ্ডগুলি শিশু সুরক্ষা ব্যবস্থা, প্রোগ্রাম ভিত্তিক হস্তক্ষেপ এবং আন্তঃখাত সহযোগিতার গুরুত্বপূর্ণ উপাদানগুলিকে অন্তর্ভুক্ত করে।\n\n\n=== স্তম্ভ ১: মানদণ্ডগুলি একটি গুণগত শিশু সুরক্ষা প্রতিক্রিয়া নিশ্চিত করতে ===\nসিপিএমএস-এর স্তম্ভ ১ জরুরি পরিস্থিতিতে উচ্চমানের শিশু সুরক্ষা প্রোগ্রামিং নিশ্চিত করার জন্য প্রয়োজনীয় মৌলিক উপাদানগুলির উপর গুরুত্বারোপ করে। এটি একটি কাঠামো প্রদান করে যা সঙ্কটের সময় শিশুদের সুরক্ষা সেবা সঠিকভাবে সংগঠিত, নৈতিকভাবে পরিচালিত, এবং প্রয়োজনের প্রতি সাড়া প্রদান বা কার্যক্রম পরিচালনার ক্ষেত্রে কার্যকরভাবে বাস্তবায়ন নিশ্চিত করে। স্তম্ভ ১-এর অধীনে থাকা মানদণ্ডগুলি মানবিক কর্মীদেরকে একটি শক্তিশালী এবং নৈতিক সিস্টেম তৈরি করার লক্ষ্যে শিশু সুরক্ষা হস্তক্ষেপের পরিকল্পনা, বাস্তবায়ন, এবং মূল্যায়নে সহায়তা করে।\nস্তম্ভ ১-এর উপাদানসমূহ:\n\nমানদণ্ড ১ - সমন্বয়: শিশু সুরক্ষা কর্মী এবং মানবিক সংস্থাগুলির মধ্যে কার্যকর সহযোগিতা।\nমানদণ্ড ২ - মানব সম্পদ: দক্ষ ও প্রশিক্ষিত কর্মী নিশ্চিত করা, যারা শিশু সুরক্ষা সেবা প্রদান করতে সক্ষম।\nমানদণ্ড ৩ - যোগাযোগ ও সুরক্ষা প্রচারণা: শিশু সুরক্ষা বিষয় প্রচার করা এবং শিশুদের অধিকার নিয়ে সুরক্ষা প্রচারণা চালানো, একই সাথে নৈতিক যোগাযোগ নিশ্চিত করা।\nমানদণ্ড ৪ - প্রোগ্রাম চক্র ব্যবস্থাপনা: একটি কাঠামোগত পদ্ধতির মাধ্যমে শিশু সুরক্ষা প্রোগ্রামগুলির পরিকল্পনা, বাস্তবায়ন এবং পর্যবেক্ষণ করা।\nমানদণ্ড ৫ - উপাত্ত ব্যবস্থাপনা: শিশু সুরক্ষা তথ্য সংগ্রহ এবং নৈতিকভাবে উপাত্ত ব্যবস্থাপনা করা, গোপনীয়তা এবং ব্যক্তিগত তথ্যের সুরক্ষা নিশ্চিত করা।\nমানদণ্ড ৬ - শিশু সুরক্ষা পর্যবেক্ষণ: সুরক্ষামূলক হস্তক্ষেপগুলি তথ্য ভিত্তিক করতে এবং মানিয়ে নিতে শিশুদের ঝুঁকির নিয়মিত পর্যবেক্ষণ।\n\n\n=== স্তম্ভ ২: শিশু সুরক্ষার প্রয়োজনগুলি মোকাবেলার মানদণ্ড ===\nসিপিএমএস-এর স্তম্ভ ২ মানবিক সংকটের সময় শিশুদের মুখোমুখি হওয়া নির্দিষ্ট সুরক্ষা ঝুঁকিগুলি মোকাবেলায় কেন্দ্রিত। এই স্তম্ভে এমন মানদণ্ড অন্তর্ভুক্ত রয়েছে যা শিশুদের ঝুঁকির মুখে ফেলে এমন বিপদগুলি প্রতিরোধ, কমানো, এবং প্রতিক্রিয়া জানাতে সাহায্য করে, এবং এটি জরুরি পরিস্থিতিতে শিশুদের অনন্য দুর্বলতার প্রতি সাড়া দিতে প্রয়োজনীয় হস্তক্ষেপগুলি নিশ্চিত করে। এই মানদণ্ডগুলি শিশুদের শারীরিক এবং মানসিক কল্যাণকে অগ্রাধিকার দেয়, সহিংসতা, শোষণ এবং নির্যাতন থেকে তাদের রক্ষা করার জন্য অপরিহার্য সেবা প্রদান করে।\nস্তম্ভ ২-এর উপাদানসমূহ:\n\nমানদণ্ড ৭ - বিপদ এবং আঘাত: শিশুদের শারীরিক এবং পরিবেশগত বিপদ থেকে রক্ষা করা এবং প্রয়োজনীয় সহায়তা প্রদান করা।\nমানদণ্ড ৮ - শারীরিক এবং মানসিক নির্যাতন: নির্যাতন, অবহেলা, এবং সহিংসতা প্রতিরোধ করা এবং শিশুদের উপযুক্ত সেবার অধিকার নিশ্চিত করা।\nমানদণ্ড ৯ - যৌন এবং লিঙ্গভিত্তিক সহিংসতা (SGBV): শিশুদের SGBV থেকে রক্ষা করা এবং বেঁচে থাকা ব্যক্তিদের কেন্দ্রিক সেবা প্রদান করা।\nমানদণ্ড ১০ - মানসিক স্বাস্থ্য এবং মনোসামাজিক বিপর্যয়: সম্প্রদায়ভিত্তিক মনোসামাজিক হস্তক্ষেপের মাধ্যমে শিশুদের মানসিক স্বাস্থ্য এবং কল্যাণকে সমর্থন করা।\nমানদণ্ড ১১ - সশস্ত্র বাহিনী বা সশস্ত্র গোষ্ঠীর সাথে যুক্ত শিশু: শিশুদের নিয়োগ প্রতিরোধ করা, তাদের মুক্তি নিশ্চিত করা, এবং পুনঃএকীকরণে সহায়তা করা।\nমানদণ্ড ১২ - শিশু শ্রম: শিশু শ্রম, বিশেষত এর সবচেয়ে খারাপ রূপগুলি মোকাবেলা এবং প্রতিরোধ করা এবং উপযুক্ত সহায়তা প্রদান করা।\nমানদণ্ড ১৩ - অভিভাবকহীন/নিঃস্ব এবং বিচ্ছিন্ন শিশু: শিশুদের তাদের পরিবারের সাথে পুনর্মিলন করা এবং যারা নিঃসঙ্গ বা বিচ্ছিন্ন তাদের জন্য উপযুক্ত যত্ন এবং সুরক্ষা নিশ্চিত করা।\nমানদণ্ড ১৪ - শিশুবান্ধব বিচার ব্যবস্থা: এই অনুচ্ছেদটি সংকটের সময় আইনের সাথে সংঘাতে এবং সংস্পর্শে আসা শিশুদের ক্ষেত্রে বিচারিক প্রক্রিয়ার আন্তর্জাতিক মান নিশ্চিত করে, এবং যেন আইনের সাথে সামঞ্জস্যপূর্ণভাবে শিশুবান্ধব পদ্ধতিতে বিচার ব্যবস্থা পরিচালনা করা হয়।\n\n\n=== স্তম্ভ ৩: পর্যাপ্ত শিশু সুরক্ষা পদ্ধতি বা কৌশলগুলি বিকাশের মানদণ্ড ===\nসিপিএমএস-এর স্তম্ভ ৩ মানবিক সহায়তার সময় শিশু সুরক্ষার ঝুঁকিগুলি মোকাবেলা এবং প্রশমনের জন্য \nপদ্ধতি বা কৌশল নির্ধারণ করে। এই কৌশলগুলি সামাজিক-বাস্তুসংস্থানিক মডেলের উপর ভিত্তি করে তৈরি এবং শিশু, পরিবার, এবং সম্প্রদায়ের জন্য সুরক্ষামূলক পরিবেশগুলি শক্তিশালী করার উপর জোর দেয়। একটি সামগ্রিক পদ্ধতি গ্রহণের মাধ্যমে, এই মানদণ্ডগুলি জরুরি পরিস্থিতিতে উদ্ভূত নির্দিষ্ট দুর্বলতাগুলির সাথে সামঞ্জস্যপূর্ণ। স্তম্ভ ৩-এর মূল কৌশলগুলির লক্ষ্য শিশুদের অধিকার সম্মানিত করা এবং যত্নদাতাদের, সম্প্রদায়গুলির, এবং সেবা প্রদানকারীদের জন্য কার্যকর সহায়তা প্রদান করা।\nস্তম্ভ ৩-এর উপাদানসমূহ:\n\nমানদণ্ড ১৪ - সামাজিক-বাস্তুসংস্থানিক পদ্ধতির প্রয়োগ: এই কৌশলটি শিশু, পরিবার, এবং সম্প্রদায়কে সুরক্ষার প্রক্রিয়ায় যুক্ত করে, নিশ্চিত করে যে বৃহত্তর পরিবেশ শিশুদের কল্যাণে সহায়ক।\nমানদণ্ড ১৫ - কেস ম্যানেজমেন্ট: ঝুঁকিতে থাকা শিশুদের শনাক্ত ও সমর্থন করার জন্য একটি কাঠামোগত পদ্ধতি যা ব্যক্তিগতকৃত কেস ম্যানেজমেন্ট, সরাসরি সহায়তা এবং সম্পূর্ণ যত্ন নিশ্চিত করতে রেফারেল প্রদান করে।\nমানদণ্ড ১৬ - সম্প্রদায়ভিত্তিক ব্যবস্থা: শিশুদের সুরক্ষা ও কল্যাণের জন্য দায়িত্ব নিতে সম্প্রদায়কে ক্ষমতায়ন করা, প্রতিরোধমূলক পদক্ষেপ ও প্রাথমিক হস্তক্ষেপের প্রচার করা।\nমানদণ্ড ১৭ - শিশুবান্ধব স্থান: শিশুদের জন্য এমন নিরাপদ স্থান তৈরি করা যেখানে তারা শিক্ষা, স্থিতিশীলতা এবং সুরক্ষার জন্য কার্যক্রমে অংশগ্রহণ করতে পারে, একই সাথে ঝুঁকি রিপোর্ট করার বা সহায়তা চাওয়ার সুযোগও পায়।\nমানদণ্ড ১৮ - বঞ্চিত শিশুদের সুরক্ষা: প্রতিবন্ধকতা, বৈষম্য বা অন্যান্য দুর্বলতার কারণে প্রান্তিক বা বঞ্চিত শিশুদের নির্দিষ্ট চাহিদা মোকাবেলা করা এবং তাদের জন্য উপযুক্ত যত্ন ও সহায়তা নিশ্চিত করা।\n\n\n=== স্তম্ভ ৪: বিভিন্ন মানবিক খাতে শিশু সুরক্ষা মূলধারায় অন্তর্ভুক্তির মানদণ্ড ===\nসিপিএমএস-এর স্তম্ভ ৪ বিভিন্ন মানবিক খাতে শিশু সুরক্ষার একীকরণের উপর গুরুত্ব দেয়, যাতে সমস্ত শিশুর প্রয়োজনসমূহ সামগ্রিকভাবে পূরণ করা যায়। বিভিন্ন খাতের সাথে একত্রে কাজ করার মাধ্যমে শিশু সুরক্ষা সামগ্রিক মানবিক প্রতিক্রিয়ার একটি কেন্দ্রীয় অংশ হয়ে ওঠে, যা শিশুদের সহায়তার ব্যবস্থায় ফাঁক পড়া থেকে রক্ষা করে। স্তম্ভ ৪ এমন মানদণ্ডগুলি অন্তর্ভুক্ত করে যা অন্যান্য গুরুত্বপূর্ণ মানবিক কাজের ক্ষেত্রগুলিতে শিশু সুরক্ষাকে মূলধারায় অন্তর্ভুক্ত করার লক্ষ্যে তৈরি, যা আন্তঃখাত সহযোগিতা এবং যৌথ প্রোগ্রামিং প্রচার করে।\nস্তম্ভ ৪-এর উপাদানসমূহ:\n\nমানদণ্ড ১৯ - অর্থনৈতিক পুনরুদ্ধার ও শিশু সুরক্ষা: অর্থনৈতিক উদ্যোগগুলির মাধ্যমে দারিদ্র্যজনিত ঝুঁকিগুলি যেমন শিশু শ্রম বা শোষণ প্রতিরোধ করা।\nমানদণ্ড ২০ - শিক্ষা ও শিশু সুরক্ষা: শিশুদের উন্নয়নকে উৎসাহিত এবং ঝুঁকি হ্রাস করার লক্ষ্যে নিরাপদ, অন্তর্ভুক্তিমূলক, এবং সুরক্ষামূলক শিক্ষাগত পরিবেশ প্রদান করা।\nমানদণ্ড ২১ - স্বাস্থ্য ও শিশু সুরক্ষা: শিশুদের প্রয়োজনের সাথে সামঞ্জস্যপূর্ণ সুরক্ষামূলক স্বাস্থ্য সেবা নিশ্চিত করা, যা স্বাস্থ্য হস্তক্ষেপের সময় শিশু সুরক্ষার ঝুঁকি কমায়।\nমানদণ্ড ২২ - পুষ্টি ও শিশু সুরক্ষা: বিশেষত দুর্বল গোষ্ঠীগুলি যেমন গর্ভবতী নারীদের যথাযথ পুষ্টি সেবা নিশ্চিত করা, যা সুরক্ষামূলক ঝুঁকি হ্রাস করে।\nমানদণ্ড ২৩ - পানি, স্যানিটেশন, এবং স্বাস্থ্য ([[\nToggle the table of contents\nসুপেয় পানি সরবরাহ, পয়ঃনিষ্কাশন ও স্বাস্থ্যসম্মত পরিবেশ।|WASH]]) ও শিশু সুরক্ষা: শিশুদের নিরাপদ WASH সেবা প্রদান করা যা সহিংসতা বা শোষণের মতো ঝুঁকিগুলি থেকে তাদের রক্ষা করে এবং তাদের মর্যাদা রক্ষা করে।\n\nমানদণ্ড ২৪ - আশ্রয় ও শিশু সুরক্ষা: শিশু এবং তাদের যত্নদাতাদের জন্য নিরাপদ এবং সুরক্ষামূলক আশ্রয় নিশ্চিত করা, যা বাধ্যতামূলক উচ্ছেদ বা নিরাপত্তার অভাবের মতো ঝুঁকি কমায়।\nমানদণ্ড ২৫ - ক্যাম্প ব্যবস্থাপনা ও শিশু সুরক্ষা: স্থানচ্যুত জনসংখ্যার মধ্যে শিশু সুরক্ষার বিষয়গুলি মোকাবেলা করা, যাতে ক্যাম্পগুলি এমনভাবে পরিচালিত হয় যা ঝুঁকি কমায় এবং শিশুদের নিরাপত্তা ও কল্যাণকে প্রচার করে।\nমানদণ্ড ২৬ - বিতরণ ব্যবস্থা ও শিশু সুরক্ষা: বিতরণ প্রক্রিয়াগুলি (যেমন খাদ্য, ব্যবহার্য সামগ্রী) এমনভাবে পরিচালিত করা যাতে শিশুদের অতিরিক্ত ক্ষতি, শোষণ বা সহিংসতার মুখোমুখি না হতে হয়।\n\n\n== তথ্যসূত্র =="}