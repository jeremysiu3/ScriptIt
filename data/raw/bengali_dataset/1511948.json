{"pageid": 1511948, "title": "আনজুম ফকিহ", "url": "https://bn.wikipedia.org/wiki?curid=1511948", "content": "আনজুম ফকিহ (জন্ম: ১২ সেপ্টেম্বর ১৯৮৯) হলেন একজন ভারতীয় অভিনেত্রী ও মডেল, যিনি প্রধানত হিন্দি টেলিভিশনে কাজ করেন।  তিনি জি টিভির জনপ্রিয় ধারাবাহিক এক থা রাজা এক থি রানী (২০১৫–১৬) এবং কুন্ডলি ভাগ্য (২০১৭–২৩)-তে তার অভিনয়ের জন্য পরিচিত। এছাড়াও, তিনি সোনি টিভির বড়ে অচ্ছে লাগতে হ্যায় ২ (২০২১–২২) ধারাবাহিকেও গুরুত্বপূর্ণ চরিত্রে অভিনয় করেছেন।\n\n\n== জীবনের প্রথমার্ধ ==\nআনজুম ফকিহ ১৯৮৯ সালের ১২ সেপ্টেম্বর ভারতের মহারাষ্ট্রের রত্নগিরিতে একটি কোঙ্কানি মুসলিম পরিবারে জন্মগ্রহণ করেন।  তার বাবা-মা কামালউদ্দিন ফকিহ এবং সুলতানা ফকিহ রত্নাগিরির ভিক্রোলি এবং পান্ডেরিতে থাকেন। তিনি মুম্বাই বিশ্ববিদ্যালয় থেকে তার শিক্ষাজীবন সম্পন্ন করেন। ১৯ বছর বয়সে, তিনি অভিনয় ও মডেলিংয়ে তার ভবিষ্যৎ গড়ার লক্ষ্যে বাড়ি ছেড়ে মুম্বাইতে পাড়ি জমান। সেখানে তিনি এলান মডেলিং এজেন্সি প্রাইভেট লিমিটেড-এ ভর্তি হন এবং মডেলিং পেশায় আত্মপ্রকাশ করেন। পরবর্তীতে, তিনি বেশ কয়েকটি বিজ্ঞাপনে অভিনয় করে নিজের উপস্থিতি দৃঢ় করেন।\n\n\n== কর্মজীবন ==\nমাত্র ১৯ বছর বয়সে ফাকিহ মডেল হওয়ার সিদ্ধান্ত নেন।  ২০১০ সালে, তিনি প্রেম ও হাস্যরস বিষয়ক ধারাবাহিক মাহি ওয়ে তে বনিতা আহলুওয়ালিয়ার চরিত্রে অভিনয়ের মাধ্যমে হিন্দি টেলিভিশন জগতে পা রাখেন। \nপাঁচ বছরের বিরতির পর, তিনি ২০১৫ সালে স্টার প্লাসের রোমান্টিক নাটক তেরে শহর মে-এর মাধ্যমে টেলিভিশনে ফিরে আসেন, এই ধারাবাহিকে তিনি রচিতা মাথুরের চরিত্রে অভিনয় করেছিলেন। একই বছর, তিনি টাইম মেশিনেও অভিনয় করেছিলেন। সেই বছরের ডিসেম্বরে, ফকিহ জি টিভিতে সম্প্রচারিত এক থা রাজা এক থি রানী নামক একটি ধারাবাহিকে দুষ্ট  রাণী রাগেশ্বরী চরিত্রে অভিনয় করেন এবং তার দক্ষতার জন্য তিনি অত্যন্ত প্রশংসিত হন। ২০১৬ সালে তিনি এই ধারাবাহিক ছেড়ে দেন।\n২০১৭ সালের ফেব্রুয়ারিতে, তিনি কালারস টিভির সামাজিক নাটক দেবাংশিতে অভিনয়ের চুক্তিবদ্ধ হন।  এই ধারাবাহিকে তিনি প্রধান চরিত্র দেবাংশীর ( হেলি শাহ অভিনীত) দত্তক বোন সাক্ষীর চরিত্রে অভিনয় করেছিলেন। \nজুলাই ২০১৭ সালে তিনি জি টিভির জনপ্রিয় ধারাবাহিক \"কুন্ডলী ভাগ্য\"-এ অভিনয় করেন, যেখানে অভিষেক কাপুরের বিপরীতে সৃষ্টি অরোরা লুথরা চরিত্রে দর্শকদের মন জয় করেন। দুষ্টু ও প্রাণোচ্ছল সৃষ্টির চরিত্রে তার দুর্দান্ত অভিনয়ের জন্য তিনি পুরস্কৃত হন।  এই ধারাবাহিকটি টিআরপি তালিকায় শীর্ষে ছিল এবং সপ্তাহের সবচেয়ে বেশি দর্শকপ্রিয় শো হিসেবে স্থান পায়।  দীর্ঘ ছয় বছর পর ২০২৩ সালের অক্টোবরে তিনি ধারাবাহিক ছেড়ে দেওয়ার সিদ্ধান্ত নেন। \nএ কাজ করার পাশাপাশি, আনজুম ফকিহ আরও কয়েকটি প্রকল্পে যুক্ত ছিলেন। ২০১৮ এবং ২০২০ সালে তিনি যথাক্রমে একতা কাপুরের প্রযোজনায় দুটি ধারাবাহিক দিল হি তো হ্যায় ( সোনি টিভিতে ) এবং নাগিন ৫ ( কালারস টিভিতে ) তে স্বল্প দৈর্ঘ্যের চরিত্রে অভিনয় করেছিলেন।  ২০২০ সালে, তিনি দুটি ওয়েব সিরিজ \"কাশমাকাশ\" এবং \"কেহনে কো হামসাফর হ্যায়\"-এ প্রধান চরিত্রে অভিনয় করেন। একই বছরের ডিসেম্বরে, ফকিহ \"ইক দাফা তো মিল\" গানের মাধ্যমে তার প্রথম মিউজিক ভিডিওতে আত্মপ্রকাশ করেন। ২০২১ থেকে ২০২২ সাল পর্যন্ত, তিনি সোনি টিভির ধারাবাহিক \"বড়ে অচ্ছে লাগতে হ্যায় ২\"-এ মৈত্রীর চরিত্রে অভিনয় করেন।  পরে, ২০২৩ সালের ডিসেম্বর থেকে তিনি সোনি টিভির \"দাবাঙ্গি - মুলগি আয়ি রে আয়ি\"-তে রাজনীতিবিদ অঙ্কিতা রাও চরিত্রে অভিনয় শুরু করেন, যা ২০২৪ সালের জুনে বন্ধ হয়ে যায়। \n\n\n== চলচ্চিত্র তালিকা ==\n\n\n=== টেলিভিশন ===\n\n\n=== বিশেষ উপস্থিতি ===\n\n\n=== সঙ্গীত ভিডিও ===\n\n\n== তথ্যসূত্র =="}