{"pageid": 1036048, "title": "মনীষা ওগালে", "url": "https://bn.wikipedia.org/wiki?curid=1036048", "content": "মনীষা শৈলেশ ওগালে হলেন ভারতের মহারাষ্ট্র রাজ্যের থানে শহরের একজন শিল্পী।  তাঁর সবচেয়ে উল্লেখযোগ্য কাজগুলির মধ্যে রয়েছে বিশ্বের বৃহত্তম হাতে অলঙ্কৃত ব্যাগ এবং হাতে আঁকা কুর্তা, যে দুটি যথাক্রমে গিনেস ওয়ার্ল্ড বুক অফ রেকর্ডস এবং লিমকা ওয়ার্ল্ড বুক অফ রেকর্ডসে প্রবেশ করেছে।\n\n\n== কাজ ==\nমনীষা ওগালে বিশ্লেষণাত্মক রসায়নে তাঁর এমএসসি করেছিলেন, এর পরে তিনি কোঙ্কন রেলপথ এবং হিরানন্দানি সফটওয়্যার বিভাগের সাথে একজন সফটওয়্যার কর্মজীবী হিসাবে কাজ করেছিলেন। যদিও শিল্পের ক্ষেত্রে ওগালের কোনও আনুষ্ঠানিক প্রশিক্ষণ ছিলনা, তিনি বছরের পর বছর একাধিক মাধ্যম এবং জমিন নিয়ে কাজ করেছেন, যার মধ্যে আছে কাঁচ, কাপড়, প্রদীপ, কাপড়ের উপর আঁকা এবং রঙ্গোলি ও জারদোজি কাজ নিয়ে পরীক্ষা নিরীক্ষা। তিনি অনেক আলোচনাসভা (সেমিনার) এবং কর্মশালা পরিচালনা করেন যেখানে তিনি চিত্রকলার শিক্ষা দেন।\n\n\n== অর্জনসমূহ ==\n\n\n=== গিনেস ওয়ার্ল্ড রেকর্ড ===\n২০১৪ সালের জুলাইতে, মনীষা ওগালে, থানের কোরুম শপিং মলে, মাত্র নয় ঘণ্টার মধ্যে বিশ্বের বৃহত্তম হাতে অলঙ্কৃত ব্যাগ তৈরি করে গিনেস বিশ্ব রেকর্ড বইতে নাম তুলেছিলেন।  ব্যাগটি এক তলা ভবনের মতো লম্বা হওয়ার জন্য খ্যাতি অর্জন করেছিল। এটি পরিবেশগত নকশাতে আচ্ছাদিত ছিল, পরিবেশবাদকে কারণ হিসাবে গ্রহণ করে, মানুষকে জল ও প্রকৃতি সংরক্ষণ করার আহ্বান জানানো হয়েছিল। সবচেয়ে উল্লেখযোগ্যভাবে, এই শিল্পসৃষ্টিটি প্লাস্টিকের ব্যাগ ব্যবহারের বিরুদ্ধে আওয়াজ তুলেছিল।\n\n\n=== লিমকা বুক অফ রেকর্ডস ===\n২০১০ সালের অক্টোবরে, শুধুমাত্র কাপড় এবং কাপড়ের রঙ ব্যবহার করে, ২৯ ঘণ্টা ২৭ মিনিটে, বিশ্বের বৃহত্তম হাতে আঁকা কুর্তা তৈরি করা মনীষা ওগালে একজন লিমকা বুক অফ রেকর্ডস ধারক হয়েছিলেন। কুর্তাটি ৪০ ফুট উঁচু এবং ২০ ফুট প্রশস্ত ছিল। এটি পরে থানের নিউ ইংলিশ স্কুলে প্রদর্শিত হয়েছিল। ওগালেকে উদ্ধৃত করে বলা হয়েছিল যে তিনি প্রথমে বিশ্বের বৃহত্তম শাড়িতে হাতের আঁকা কাজ করতে চেয়েছিলেন, তবে সময়ের সীমাবদ্ধতার কারণে সেটি আর করেননি।\n\n\n== তথ্যসূত্র =="}