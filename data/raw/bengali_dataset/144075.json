{"pageid": 144075, "title": "দ্বিতীয় সেলিম", "url": "https://bn.wikipedia.org/wiki?curid=144075", "content": "দ্বিতীয় সেলিম (উসমানীয় তুর্কি ভাষায়: سليم ثانى) (২৮শে মে ১৫২৪ – ১২ই/১৫ই ডিসেম্বর ১৫৭৪) ছিলেন উসমানীয় সাম্রাজ্যের সুলতান, যিনি ১৫৬৬ সাল থেকে ১৫৭৪ সালে মৃত্যুর আগ পর্যন্ত উসমানীয় সাম্রাজ্য শাসন করেন। তিনি ১৫২৪ খ্রিষ্টাব্দে ইস্তানবুলে জন্মগ্রহণ করেন। তিনি সুলতান সুলাইমান এবং হাসেকী হুররাম সুলতানের পুত্র ছিলেন।\n\n\n== প্রাথমিক জীবন ==\n১৫২৪ খ্রিষ্টাব্দে সেলিম ইস্তাম্বুলে জন্মগ্রহণ করে। তিনি ছিলেন শাহজাদা মুস্তাফার সৎভাই   এবং শাহজাদা মেহমেদ, মিহরিমাহ সুলতান, শাহজাদা বায়েজিদ এবং শাহজাদা জাহাঙ্গীর এর সহোদর  ভাই।শাহজাদা মেহমেদের মৃত্যুর পর তিনি মানিসার প্রশাসক হন এবং পিতা সুলতান সুলেমানের সঙ্গে সুসম্পর্ক গড়ে তোলেন।তিনি দুবার কোনিয়ার প্রশাসক নিযুক্ত হন।\n\n\n== শাসনকাল ==\n\n\n=== সিংহাসনে আরোহণ ===\nদ্বিতীয় সেলিম সাধারণত মানুষের কাছে 'স্বর্ণকেশী সেলিম' নামে পরিচিত ছিলেন।\n১৫৬৬ খ্রিষ্টাব্দে প্রথম সুলাইমানের মৃত্যুর  পর তার পুত্র দ্বিতীয়  সেলিম কনস্ট্যান্টিনোপলের সিংহাসনে  বসেন।\n\n\n=== চারিত্রিক বৈশিষ্ট্য ===\nদ্বিতীয় সেলিম দয়ালু ছিলেন। তবে তিনি মদ্যপানে আসক্ত হওয়ায় শাসন কাজে অনাগ্রহী ছিলেন।ফলে প্রধান উজির সোকল্লু মেহমেদ পাশাকে শাসনকাজ পরিচালনার দায়িত্ব দিয়েছিলেন। তিনি ছিলেন একজন কবি এবং সাহিত্য প্রেমিক।তিনি তার শাসনকালে মাহীদেবরান সুলতানকে তার মর্যাদা ফিরিয়ে দেন এবং ভাই শাহজাদা মুস্তাফার সমাধি পুনঃনির্মাণ করেন ।\n\n\n=== সামরিক অভিযান ===\nদ্বিতীয় সেলিম এই প্রথম উসমানীয়া খলিফা যে কখনো নিজে যুদ্ধে অংশগ্রহণ করেননি। তবে তার উজিরে আযম সোকল্লু মেহমেদ বহু অভিযান পরিচালনা করেছেন। তার পরিকল্পনা ও উদ্যোগে উসমানী সৈন্যরা বহু সামরিক অভিযানে বের হয়। সাইপ্রাস এবং তিউনিস জয় দ্বিতীয় সেলিমের শাসনকালের উল্লেখযোগ্য ঘটনা।\n১৫৭১ খ্রিষ্টাব্দে সেনাপতি লালা মুস্তাফা এবং বেলার বেগ ভেনিসের সেনাপতি ব্রাগাডিনোকে পরাজিত করে সাইপ্রাস জয় করেন।\n১৫৭১ খ্রিষ্টাব্দে ভেনিসের প্ররোচনায় স্পেনরাজ, রোমের পোপ, স্যভয়ের ডিউক এবং মাল্টার নাইট মিলে অষ্ট্রিয়ার নৌ-সেনাপতি ডন জুয়ানের নেতৃত্বে লেপান্টো উপসাগরে উসমানী খিলাফাতের নৌবাহিনীর ওপর হামলা চালায়। নৌ-সেনাপতি কাপুদান পাশা নিহত হলে উসমানী বাহিনী বিশৃংখল হয়ে পড়ে এবং পরাজয় বরণ করে।\nইতিপূর্বে তিউনিস উসমানী খিলাফাতের অধীনে ছিল। লেপান্টো যুদ্ধের বিপর্যয়ের পর অষ্ট্রিয়ার নৌ-সেনাপতি ডোন জুয়ান স্পেনের সাহায্য নিয়ে তিউনিস দখল করেন। ১৫৭৪ খ্রিষ্টাব্দে মুসলিম নৌ-সেনাপতি উলুজ আলীর নেতৃত্বে মুসলিমগণ তিউনিস পুনরুদ্ধার করতে সক্ষম হয়।\n১৫৭৪ খ্রিষ্টাব্দে উসমানী সৈন্যদের দ্বারা তিউনিস পুনরুদ্ধার হয়।\n\n\n== ব্যক্তিগত জীবন ==\nসেলিমের স্ত্রী ছিল নুরবানু সুলতান যিনি ছিলেন তৃতীয় মুরাদ এর মা।\n\nপুত্রঃ\nতৃতীয় মুরাদ\nশাহজাদা কাসিম\nশাহজাদা মেহমেদ\nশাহজাদা আব্দুল্লাহ\nশাহজাদা জাহাঙ্গীর\nশাহজাদা মুস্তাফা\nশাহজাদা উসমান\nশাহজাদা সুলাইমান\n\n\n== মৃত্যু ==\n১৫ ডিসেম্বর ১৫৭৪ সালে পঞ্চাশ বছর বয়সে মাতাল অবস্থায় মার্বেলের মেঝেতে পিছলে পড়ে সেলিম মারা যান। তাকে ইস্তাম্বুলের হাজিয়া সোফিয়া মসজিদে তার সমাধিতে সমাহিত করা হয়।\n\n\n== বহিঃসংযোগ ==\nSelim II Tomb"}