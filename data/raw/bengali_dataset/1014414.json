{"pageid": 1014414, "title": "মৌরিতানিয়া জাতীয় ফুটবল দল", "url": "https://bn.wikipedia.org/wiki?curid=1014414", "content": "মৌরিতানিয়া জাতীয় ফুটবল দল (ইংরেজি: Mauritania national football team) হচ্ছে আন্তর্জাতিক ফুটবলে মৌরিতানিয়ার প্রতিনিধিত্বকারী পুরুষদের জাতীয় দল, যার সকল কার্যক্রম মৌরিতানিয়ার ফুটবলের সর্বোচ্চ নিয়ন্ত্রক সংস্থা মৌরিতানিয়া ফুটবল ফেডারেশন দ্বারা নিয়ন্ত্রিত হয়। এই দলটি ১৯৭০ সাল হতে ফুটবলের সর্বোচ্চ সংস্থা ফিফার এবং ১৯৭৬ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৬১ সালের ২৫শে ডিসেম্বর তারিখে, মৌরিতানিয়া প্রথমবারের মতো আন্তর্জাতিক খেলায় অংশগ্রহণ করেছে; কোত দিভোয়ারের আবিজানে অনুষ্ঠিত উক্ত ম্যাচে মৌরিতানিয়া মালাগাসি প্রজাতন্ত্রের কাছে ৫–১ গোলের ব্যবধানে পরাজিত হয়েছে।\n২০,০০০ ধারণক্ষমতাবিশিষ্ট নুওয়াকশুত অলিম্পিক স্টেডিয়ামে চিঙ্গুয়েত্তির সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মৌরিতানিয়ার রাজধানী নুওয়াকশুতে অবস্থিত। বর্তমানে এই দলের ম্যানেজারের দায়িত্ব পালন করছেন কোরঁত্যাঁ মারত্যাঁ এবং অধিনায়কের দায়িত্ব পালন করছেন মুলুদিয়া উজদার রক্ষণভাগের খেলোয়াড় আব্দুল বা।\nমৌরিতানিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে মৌরিতানিয়া এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছিল।\nবিসাম, ইসমাইল দিয়াকিতে, আব্দু লতিক গেয়ে, আব্দুল বা এবং মুক্তার সিদি আল হাসিনের মতো খেলোয়াড়গণ মৌরিতানিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৭ সালের জুলাই মাসে প্রকাশিত র‌্যাঙ্কিংয়ে মৌরিতানিয়া তাদের ইতিহাসে সর্বোচ্চ অবস্থান (৮১তম) অর্জন করে এবং ২০১২ সালের নভেম্বর মাসে প্রকাশিত র‌্যাঙ্কিংয়ে তারা ২০৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মৌরিতানিয়ার সর্বোচ্চ অবস্থান হচ্ছে ১১৬তম (যা তারা ২০১৯ সালে অর্জন করেছিল) এবং সর্বনিম্ন অবস্থান হচ্ছে ১৮২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আরবি) (ফরাসি)\nফিফা-এ মৌরিতানিয়া জাতীয় ফুটবল দল  ওয়েব্যাক মেশিনে আর্কাইভকৃত ২২ জুন ২০১৮ তারিখে (ইংরেজি)\nক্যাফ-এ মৌরিতানিয়া জাতীয় ফুটবল দল (ইংরেজি)"}