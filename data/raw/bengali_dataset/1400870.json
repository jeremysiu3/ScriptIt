{"pageid": 1400870, "title": "পেরুমিঝালাই কুরুম্বা নায়নার", "url": "https://bn.wikipedia.org/wiki?curid=1400870", "content": "পেরুমিঝালাই কুরুম্বা নয়নার হলেন হিন্দু ধর্মের ৬৩ জন নয়নার সাধুদের মধ্যে ২২ তম। পেরিয়া পুরানম (১৩শ শতাব্দী) এবং তিরুথোন্ডার থোগাই (১০ম শতাব্দী)- এর মতো ঐতিহ্যবাহী সন্তজীবনীগুলি তাকে হিন্দু দেবতা শিবের একজন মহান ভক্ত হিসাবে বর্ণনা করে। তিনি অপর নায়নার, সুন্দররের অনুসারী ছিলেন।\n\n\n== জীবনী ==\nপেরুমিঝালাই কুরুম্বা নায়নারের জন্ম পেরুমিঝালাই গ্রামে (যেটি পেরুমনাল্লুর বা দেবমালাই নামেও পরিচিত ছিল, এবং তামিলনাড়ুর পুদুকোট্টাই জেলায় অবস্থিত) এক কুরুম্বা রাখাল উপজাতি সম্প্রদায়ের মধ্যে। কুরুম্বা সম্প্রদায়ের লোকেরা কুরুম্বা ভেড়া পালনে এবং তাদের পশমকে মোটা শালে বুনতে নিযুক্ত ছিল। সুন্দরার তার ভাইপ্পু স্থলাঙ্গল অর্থাৎ তেবারাম- এ ভক্তিমূলক গানে যে স্থানগুলিকে আকস্মিকভাবে উল্লেখ করেছেন, তার মাঝে পেরুমিঝালাই সম্পর্কেও উল্লেখ করেছেন। পেরুমিঝালাই কুরুম্বা নায়নারের গুরু পূজা প্রতি বছর তার নিজ শহরে পালিত হয়।\nপেরুমিঝালাই কুরুম্বা নয়নার ছিলেন সিবপেরুমানের একজন দাস, এবং প্রধান সেনাপতি যিনি পেরুমিঝালাই অঞ্চল শাসন করতেন। সাধু একটি পশমী কাম্বলিতে পর্যাপ্ত খাবার এবং অন্যান্য জিনিসপত্র পূর্ণ করে অঞ্চলের সীমানা থেকে এগিয়ে দিতেন। নায়নার তার সরল প্রকৃতি এবং তপস্যার জন্য জনগণের কাছে পরিচিত ছিল। সাধক তার জীবন অতি ভক্তি ও বিশ্বাসের সাথে অতিবাহিত করেন।\nপেরুমিঝালাই কুরুম্বা নয়নার ছিলেন সুন্দরার, চের রাজা চেরামন পেরুমল এবং কোটপুলি নায়নারের সমসাময়িক, যারা ৬৩ জন নায়নারেরও অন্তর্ভুক্ত। কুরুম্বা নায়নার সুন্দররের ভক্ত ছিলেন এবং তাঁকে তাঁর গুরু হিসেবে গ্রহণ করেছিলেন। সাধক পঞ্চাক্ষর এবং সেইসাথে তিরুথোন্ডা পথিকমের স্তোত্র জপের আনন্দ উপভোগ করতেন। তিরুথোন্ডা পথিকম হল তিরুথোন্ডা থোগাই- এর অংশ যা তিরুভারুর মন্দিরে ৬৩ জন নয়নারের প্রশংসায় সুন্দরার দ্বারা রচিত। কিছু সময়ের মধ্যে কুরুম্বা নায়নার অষ্ট-সিদ্ধি বা আটটি যোগিক ক্ষমতা অর্জন করেন।\nসুন্দরার আধ্যাত্মিক যাত্রা হিসাবে পবিত্র ভূমি তিরুভাঞ্চিকুলমের দিকে এগিয়ে যান। তাঁর সিদ্ধি ব্যবহার করে, কুরুম্বা নয়নার জেনেছিলেন যে শিব সুন্দররকে তাঁর ঐশ্বরিক আবাসে ফিরিয়ে নেওয়ার সিদ্ধান্ত নিয়েছেন, সুন্দরর মুক্তির অনুমতি দিয়েছেন। অস্থির কুরুম্বা নায়নার অনুভব করেন যে তিনি তার প্রিয় গুরুকে ছাড়া বাঁচতে পারবেন না, তিনি তার ক্ষমতা দিয়ে তার নশ্বর দেহ ত্যাগ করেছিলেন এবং তার গুরুর সামনে শিবের ধাম অর্জন করেন।\nতামিল আদি- চিথিরাই মাসে, কুরুম্বা নায়নারের গুরু পূজা দিবস ব্যাপকভাবে পালিত হয়।\n\n\n== তথ্যসূত্র =="}