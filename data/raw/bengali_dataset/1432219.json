{"pageid": 1432219, "title": "শুকসপ্ততি", "url": "https://bn.wikipedia.org/wiki?curid=1432219", "content": "শুকসপ্ততি, বা তোতাপাখির সত্তর গল্প, মূলত সংস্কৃত ভাষায় লেখা গল্পের একটি সংকলন। এই গল্পগুলি একজন মহিলার কাছে তার পোষা তোতা পাখি বর্ণনা করেছে। পাখি প্রতি রাতে একটি করে গল্প বলেছে, যাতে স্বামী দূরে থাকাকালীন মহিলা নিজের অবৈধ প্রণয়ীর সাথে দেখা করার জন্য বাইরে যাওয়া থেকে বিরত থাকে। গল্পগুলিতে প্রায়শই অবৈধ যোগাযোগ এবং সেগুলি থেকে উদ্ভূত সমস্যা নিয়ে বলা হয়েছে। এরপর  নিজের বুদ্ধি ব্যবহার করে সেই সংকটগুলি থেকে বাঁচার উপায় নিয়ে বলা হয়েছে। যদিও তোতাপাখির আসল উদ্দেশ্য হল তার গৃহস্বামিনীকে বাইরে যাওয়া থেকে আটকে রাখা, কিন্তু গল্পে কোন নীতি কথা শোনানো হয়নি। সত্তর দিনের পরে, মহিলার স্বামী বিদেশ সফর থেকে ফিরে আসে এবং সবকিছু মিটমাট হয়ে যায়। এখানে বেশিরভাগ গল্পই অমার্জিত এবং সংকোচমুক্ত, কিছু আবার অশ্লীলতার উপর ভিত্তি করে বলা। গল্পগুলিতে বর্ণিত পরিস্থিতিগুলি শুধুমাত্র বিবাহের সীমানা পরীক্ষা করে তাই নয়, কিছু গল্প অজাচারের নিষিদ্ধ এলাকায় প্রবেশ করেছে এবং একটি ক্ষেত্রে, প্রাণীর প্রতি যৌন আকর্ষণ নিয়ে বলা হয়েছে।\nসংগ্রহটি সংস্কৃত সাহিত্যের কথা ঐতিহ্যের অংশ। কিছু কাহিনী আসলে সংস্কৃত সাহিত্যের পূর্বের সুপরিচিত সংগ্রহ থেকে পুনরাবৃত্তি করা হয়েছে। সংস্কৃত সাহিত্যের ঐতিহ্যে, গল্পগুলি প্রায়শই শ্লোকের আকারে বলা হয়। এর মধ্যে অনেকগুলি মৌলিক হলেও কিছু গল্প পূর্ববর্তী রচনা থেকে পুনরাবৃত্তি করা হয়েছে। যদিও এটি মূলত কখন লেখা হয়েছিল তা জানা যায়নি, তবে বর্তমান পণ্ডিতদের বক্তব্যে স্বীকার করা হয়েছে যে সংগ্রহটি ১২  খ্রিস্টীয় শতকের মধ্যে তার বর্তমান আকারে ছিল, যদিও বর্তমানে প্রাচীনতম পরিচিত পাণ্ডুলিপিটি ১৫ খ্রিস্টীয় শতকের। সংগ্রহটি ১৪ শতকে ফার্সি সহ অনেক ভাষায় অনুবাদ করা হয়েছে এবং ৭৭৩ হিজরিতে (১৩৭১ খ্রিস্টাব্দ) মালয়ে একজন নির্দিষ্ট কাদি হাসান হিকায়াত বায়ান বুদিমান এর অনুবাদ করেছিলেন। এটি শেষবার ২০০০ খ্রিস্টাব্দে ইংরেজিতে অনুবাদ করা হয়েছিল।\n\n\n== গঠন ==\nধারাবাহিকতা বজায় রাখার জন্য এখানে একটি গল্পের মধ্যে গল্পের বিন্যাস অনুসরণ করা হয়েছে। সংগ্রহে আসলে ৭২টি গল্প রয়েছে, যার মধ্যে একটি গল্পই প্রধান আখ্যান হিসেবে কাজ করে। বাকি ৭১টি গল্প তোতাপাখি দ্বারা বর্ণিত।\nমূল কাহিনী হল একজন বণিকের পথভ্রষ্ট পুত্র মদন বিনোদ এবং তার স্ত্রী পদ্মাবতীকে নিয়ে। বণিকের ব্রাহ্মণ বন্ধু একটি পোষা কথা বলা তোতাপাখি মদনকে দিয়ে তাকে ন্যায়ের পথে আনার চেষ্টা করে। এই প্রচেষ্টা সফল হয় কারণ তোতার বর্ণিত গল্প শুনে মদন কর্তব্যের পথে ফিরে আসে। মদন নিজে সঠিক পথে ফেরার পরে, সে তার স্ত্রীকে একা রেখে সম্ভবত একটি ব্যবসায়িক উদ্যোগে সমুদ্রযাত্রায় বেরোয়।\nপদ্মাবতী, যদিও প্রথমদিকে তার স্বামীর গমনে হতাশ হয়ে পড়ে, শীঘ্রই সে কিছু উচ্ছৃঙ্খল নারীর সাথে পরিচিত হয়, যারা তাকে একজন প্রেমিক গ্রহণ করার পরামর্শ দেয়। পদ্মাবতী সম্মত হয়, এবং পরবর্তী সত্তর রাতের জন্য প্রতি রাতে, সে প্রেমিকের সাথে দেখা করার জন্য প্রস্তুত হয়। কিন্তু প্রতি রাতেই তোতা পাখির দ্বারা তার প্রচেষ্টা ব্যর্থ হয়। তোতা তাকে একটি গল্প বলার কৌশল অবলম্বন করে। তোতাপাখি দৃশ্যত তার গৃহস্বামিনীর অভিপ্রায়ে সম্মতি প্রকাশ করে যে জীবনের লক্ষ্য হল আনন্দের সন্ধান করা এবং যৌন ইচ্ছার শক্তিকে স্বীকার করা। তারপরে তোতা জিজ্ঞেস করে তার পরের গল্পের প্রধান চরিত্রের মতো কোনো ঝামেলাপূর্ণ পরিস্থিতির সম্মুখীন হলে পালানোর বুদ্ধি আছে কিনা, এবং এইভাবে তার আগ্রহকে উত্তেজিত করে। পদ্মাবতী স্বাভাবিকভাবেই গল্পের বিশদ বিবরণ জানতে চায় এবং তোতা তা বর্ণনা করতে করতে এগিয়ে যায়। গল্পের শেষে, পদ্মাবতী সেই রাতে তার মিলনে না যাওয়ার সিদ্ধান্ত নেয়।\nসত্তরতম রাতে, মদন ফিরে আসে এবং এর মধ্যে পদ্মাবতী তার নিজের ব্যবহারের ত্রুটিগুলি শিখে নিয়েছে। তোতাপাখি দ্বারা প্ররোচিত হয়ে, সে তার স্বামীর কাছে সম্পূর্ণ স্বীকারোক্তি দেয়, তাকে শারীরিক অবিশ্বাস থেকে দূরে রাখার জন্য তোতাকে ধন্যবাদ জানায়। তোতাপাখির সত্তরতম গল্পটি আসলে এই কারণে ক্ষমার জন্য একটি আবেদন, যে পদ্মাবতী তার দোষের জন্য সম্পূর্ণরূপে দায়ী ছিল না, খারাপ সঙ্গ দ্বারা বিপথে পরিচালিত হয়েছিল।\n\n\n== গল্পসমূহ ==\nসাধারণভাবে গল্পে একজন স্ত্রী ব্যভিচার করার সময় তার স্বামীর হাতে ধরা পড়ে। তাকে তার দুর্দশা থেকে বেরিয়ে আসার জন্য নিজের বুদ্ধি ব্যবহার করতে হবে, যা সে সবসময় করে। একটি গল্পে, তাকে যক্ষের পায়ের মাঝখান দিয়ে যেতে হবে। এটি এমন একটি কৃতিত্ব যা কেউ সত্য না বললে অর্জন করা অসম্ভব। স্ত্রী তার প্রেমিককে পাগলের মতো সাজিয়ে এবং তাকে আঁকড়ে ধরে এই কাজটি করে — ফলস্বরূপ, সে সত্যই শপথ করতে সক্ষম হয় যে তার স্বামী এবং পাগল ছাড়া কেউ তাকে তার জীবনে স্পর্শ করেনি।\nপ্রায়শই গল্পগুলি নিষিদ্ধের সীমা পেরিয়ে যায়। একটি ক্ষেত্রে, স্ত্রী তার প্রেমিককে ঘরে প্রবেশ করাতে সম্পর্কিত ভাই হিসাবে পরিচয় করিয়ে দেয়। যখন সেই প্রেমিক ভাই সম্পর্কের সম্মানে তার সাথে যৌন সম্পর্ক করতে অস্বীকার করে, সে তাকে ধর্ষণের অভিযোগ করার হুমকি দেয় এবং তার সম্মতি লাভ করে। অন্য একটি গল্পে, স্ত্রীর পিতা ও পুত্র উভয়ই তার প্রেমিক হিসাবে রয়েছে এবং তার স্বামী দৃশ্যে প্রবেশ করলে তাকে এই সমস্যাটি সামলানোর রাস্তা বার করতে হয়।\nগল্পগুলি প্রায়শই ভোঁতা, অশ্লীলতার উপর নির্ভর করে তৈরি। একটি ক্ষেত্রে, আক্ষকরিক অর্থে বঞ্চিত স্বামীর পেছনে প্রেমিক স্ত্রীর সাথে যৌন সম্পর্কে লিপ্ত হওয়ার সময় স্বামী তার প্রতিদ্বন্দ্বীর লিঙ্গ দখল করতে সক্ষম হয়েছে। স্ত্রীকে তখন তার প্রেমিককে মুক্ত করে আনার উপায় বের করার অপ্রতিরোধ্য কাজ করতে হবে। যৌন সম্পর্কে বঞ্চিতরা সাধারণত পরিস্থিতি সম্পর্কে অবগত থাকে না, যদিও কখনও কখনও তাদের সরলমনা হিসাবে বর্ণনা করা হয় এবং স্ত্রীরা প্রায়শই তাদের অজ্ঞতা এবং কুসংস্কারপূর্ণ প্রকৃতির সুযোগ নেয়। যাইহোক, একটি গল্পে, স্বামী, একজন রাজা। সে স্ত্রীর প্রেমিকের বুদ্ধিতে মুগ্ধ হয় এবং তার স্ত্রীকে তার সাথে যেতে দেয়, এই যুক্তিতে যে প্রেমিকের মতো কবি বিরল হলেও তার স্ত্রীর মতো মহিলা বিরল নয়। \nস্ত্রীদের জড়িত করে গল্পের মতো পুরুষদের একই পরিস্থিতিতে জড়িত ক'রে গল্প কম এবং এই ক্ষেত্রেও সমস্যা আসে, যদিও সেটি পুরুষের স্ত্রীর পরিবর্তে মহিলার স্বামীর আকারে আসে। অন্যান্য সাধারণ গল্পগুলি পুরুষদের ঘিরে আবর্তিত হয়। তারা তাদের প্রেমিকাদের, প্রায়শই বেশ্যাদের উপর বর্ষিত উপহারগুলি পুনরুদ্ধার করতে অসমর্থ হয়ে বিব্রত হয়। অবিবাহিত মহিলাদের অবৈধ যৌন সম্পর্কে জড়িত দলিল খুব বিরল — পতিতাদের সুস্পষ্ট ব্যতিক্রম ছাড়া।\nএকটি গল্প একই সাথে জন্তুর সাথে যৌন সম্পর্কে গিয়ে বিপথগামী হতে এবং একটি দেবত্বে মজা করতে দেখা গেছে। এটি এমন একজন মহিলার সাথে জড়িত যে একটি নির্দিষ্ট (সম্পূর্ণ বৈধ) লক্ষ্য অর্জন করলে গণপতির মূর্তিকে চুম্বন করার প্রতিশ্রুতি দিয়েছে। দুষ্টু প্রতিমা তার ঠোঁট চেপে ধরে এবং যেতে দেয় না। স্ত্রীকে উদ্ধার করতে স্বামীকে গাধার সাথে যৌন সম্পর্কের অনুকরণ করে প্রতিমাকে হাসাতে হয়।\nগল্পগুলি সেই সময়ের একটি \"শোষণকারী সামাজিক দলিল\" গঠন করে। এটি এমন একটি সমাজকে চিত্রিত করে যেখানে নারীর যৌনতা প্রকাশ্যে গৃহীত হয় এবং পতিতারা সমাজের একটি আধা-বৈধ অংশ হিসেবে গৃহীত হয়। একটি গল্পে, একজন পিতা তার পুত্রকে গণিকাদের ছলনা থেকে তার সম্পদ রক্ষা করার শিল্প শেখানোর জন্য একজন মহিলা দালালকে নিযুক্ত করে।\nসব গল্পের যৌন পলায়ন জড়িত নয়। কেউ কেউ জীবনের মুখোমুখি হতে পারে এমন অন্যান্য জটিল পরিস্থিতির সাথে মোকাবিলা করে এবং তাদের মধ্যে কিছু পঞ্চতন্ত্র থেকে সরাসরি তুলে নেওয়া হয়েছে।\n\n\n== শ্লোক ==\nঅনেক সংস্কৃত গ্রন্থের মতো, গদ্যের সাথে সাথেই শ্লোক রয়েছে যা বর্ণনার অংশ।\nকিছু যৌনধর্মী:\n\nএবং কিছু কিছুতে গভীর জ্ঞানের বর্ণনা রয়েছে:\n\nকিছু ক্ষেত্রে শ্লোকগুলি গল্পের অংশ এবং সেগুলি আসলে চরিত্রগুলির মধ্যে কথোপকথনের অংশ হিসাবে কাজ করে। অন্যদের মধ্যে, এগুলি কেবল পূর্বের রচনাগুলির যেমন হিতোপদেশ, পঞ্চতন্ত্র, এমনকি পুরাণগুলির পুনর্গঠন।\n\n\n== ইতিহাস ==\nযদিও সংগ্রহের প্রাচীনতম পরিচিত পাণ্ডুলিপিটি শুধুমাত্র ১৫ শতকের, তবে এতে এর অনেক আগের অন্যান্য রচনাগুলির উল্লেখ রয়েছে। বর্তমান পণ্ডিতেরা বইটির বর্তমান আকারকে ১২ শতকের বলে নির্ধারণ করেছেন, যদিও এতে থাকা স্বতন্ত্র গল্পগুলি অনেক পুরানো এবং প্রায়শই জাতক কাহিনী ও কথাসরিৎসাগরে পাওয়া যায়। সংস্কৃতে কাজের দুটি সংস্করণ পাওয়া যায়, একজন ব্রাহ্মণ চিন্তামণির লেখা সরল সংস্করণটিকে একটি \"সহজ, কিছুটা আকস্মিক শৈলী\" হিসাবে বর্ণনা করা হয়েছে। জৈন সন্ন্যাসী শ্বেতাম্বরকে দায়ী করা অলঙ্কৃত সংস্করণটি \"বিস্তৃত এবং অলঙ্কৃত\"। সরল সংস্করণটি পুরানো বলে মনে করা হয়। জার্মান পণ্ডিত রিচার্ড শ্মিট সরল এবং অলঙ্কৃত নামটি বরাদ্দ করেছিলেন।\n\n\n== অনুবাদ ==\nভারতীয় এবং অ-ভারতীয় উভয় ভাষাতেই লেখার অনেক অনুবাদ হয়েছে। ১৪ শতকে, পারস্য পণ্ডিত নখশবি এটিকে তুতিনামা নামে অনুবাদ করেন। এর পরিবর্তে একে তুর্কি ভাষায় অনুবাদ করা হয়েছিল এবং তা জার্মান অনুবাদের ভিত্তি তৈরি করেছিল, যা পশ্চিমী ভাষায় প্রথম অনুবাদ ছিল।\nরিচার্ড শ্মিটের অনুবাদিত জার্মান অনুবাদ, জার্মান: Der textus ornatior der Çukasaptati, ১৮৯৬ সালে ডব্লিউ কোহলহ্যামার স্টুটগার্টে প্রকাশ করেছিলেন।\nএটি তেলুগু কাব্যিক রূপে অনুবাদ করেছেন পালাভেকারি কাদিরিপতি। ১৯৩৫ এবং ১৯৫১ সালে ভাভিলা রামাস্বামী সাস্ট্রুলু অ্যাণ্ড সন্স এই কাজটি প্রকাশ করে। এটি অন্ধ্রপ্রদেশ সাহিত্য একাডেমি দ্বারা ১৯৭৯ সালে বি রামরাজুর সম্পাদনায় প্রকাশিত হয়েছিল। \nএই লেখার একটি মালয়ালম অনুবাদ পাওয়া যায়, যার নাম থাথা পরঞ্জা কথাকাল।\n২০০০ সালে, হার্পারকলিন্স ইণ্ডিয়া ভারতীয় কূটনীতিক-পণ্ডিত এ এন ডি হাকসার দ্বারা করা মূল সংস্কৃত থেকে একটি অনুবাদ প্রকাশ করে। বইটি দাবি করে যে এটি ইংরেজিতে প্রথম উপস্থাপনা যারা ফারসি অনুবাদের বিপরীতে মূল সংস্কৃত ব্যবহার করেছিল।\n\n\n== আরও দেখুন ==\nতুতিনামা\nArchive.org এ কাজের ১৯১১ কপি\n\n\n== তথ্যসূত্র ==\nটেমপ্লেট:Panchatantra"}