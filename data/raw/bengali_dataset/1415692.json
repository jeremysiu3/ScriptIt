{"pageid": 1415692, "title": "আবদুল হাফিজ মল্লিক", "url": "https://bn.wikipedia.org/wiki?curid=1415692", "content": "মেজর জেনারেল (অব.) প্রকৌশলী আবদুল হাফিজ মল্লিক হলেন বাংলাদেশী রাজনীতিবিদ এবং সাবেক সেনা কর্মকর্তা। তিনি বাংলাদেশ আওয়ামী লীগ এর কেন্দ্রীয় উপদেষ্টা মণ্ডলীর একজন অন্যতম সদস্য এবং ব‌ঙ্গবন্ধু মেমোরিয়াল ট্রাস্ট এর আজীবন সদস্য। ২০২৪ সালে অনুষ্ঠিত দ্বাদশ জাতীয় সংসদ নির্বাচনে ১২৪ নং বরিশাল-৬ (বাকেরগঞ্জ ) আসন থেকে বাংলাদেশ আওয়ামী লীগের প্রার্থী হিসেবে তিনি জাতীয় সংসদের সদস্য নির্বাচিত হন। এক‌ইসাথে তিনি জাতীয় সংসদের শ্রম ও কর্মসংস্থান মন্ত্রণালয় এবং গৃহায়ণ ও গণপূর্ত মন্ত্রণালয়ের সংসদীয় স্থায়ী কমিটির একজন সদস্য।\n\n\n== কর্মজীবন ==\nতিনি বাংলাদেশ সেনাবাহিনীর একজন অবসরপ্রাপ্ত মেজর জেনারেল। ৫ বছর চাকরির বয়স থাকলেও ২০০১ সালে তাকে জোরপূর্বক অবসরে পাঠানো হয়। এরপর থেকে তিনি আওয়ামী লীগের রাজনীতিতে সক্রিয়ভাবে যুক্ত হন। ২০০৮ ও ২০১৪ সালের নবম দশম জাতীয় সংসদ নির্বাচনে তিনি মনোনয়ন চাইলেও মহাজোটের সঙ্গে সমঝোতায় বাংলাদেশ আওয়ামী লীগ এই আসনটি ছাড় দেয়। ২০২৪ সালের দ্বাদশ জাতীয় সংসদ নির্বাচনের তিনি আওয়ামী লীগের মনোনয়ন বরিশাল-৬ নির্বাচনী আসন থেকে সংসদ সদস্য নির্বাচিত হন।\n২০২৪ সালে অসহযোগ আন্দোলনের পর রাষ্ট্রপতি মোহাম্মদ সাহাবুদ্দিন জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== তথ্যসূত্র =="}