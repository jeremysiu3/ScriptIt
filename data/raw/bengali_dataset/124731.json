{"pageid": 124731, "title": "বহরমপুর সদর মহকুমা", "url": "https://bn.wikipedia.org/wiki?curid=124731", "content": "বহরমপুর সদর মহকুমা পশ্চিমবঙ্গের মুর্শিদাবাদ জেলার একটি মহকুমা। এই মহকুমা বহরমপুর পুরসভা, বেলডাঙা পুরসভা এবং পাঁচটি সমষ্টি উন্নয়ন ব্লক (বহরমপুর, বেলডাঙা-১, বেলডাঙা-২, হরিহরপাড়া ও নওদা) নিয়ে গঠিত। উক্ত পাঁচটি ব্লকের অধীনে মোট ৬১টি গ্রাম পঞ্চায়েত ও তিনটি সেন্সাস টাউন রয়েছে। মহকুমার সদর বহরমপুর।\n\n\n== এলাকা ==\nবহরমপুর ও বেলডাঙা পুরসভা ছাড়া এই মহকুমায় বহরমপুর, বেলডাঙা-১, বেলডাঙা-২, হরিহরপাড়া ও নওদা নামে পাঁচটি সমষ্টি উন্নয়ন ব্লক রয়েছে। মহকুমার তিনটি সেন্সাস টাউন হল কাশিমবাজার, গোয়ালজান ও গোরাবাজার।\n\n\n== মহকুমা ==\nমুর্শিদাবাদ জেলায় রয়েছে মোট পাঁচটি মহকুমা:\n\n\n== ব্লক ==\n\n\n=== বহরমপুর ব্লক ===\nবহরমপুর ব্লকের গ্রামীণ এলাকা ১৭টি গ্রাম পঞ্চায়েত নিয়ে গঠিত। এগুলি হল ভাকুরি-১, হরিদাসমাটি, নিয়াল্লিসপাড়া গোয়ালজান, রাঙামাটি চাঁদপাড়া, ভাকুরি-২, হাতিনগর, রাধারঘাট-২, ছাইঘাড়ি, মদনপুর, রাধারঘাট-১, সাতুই চৌরিগাছা, দৌলতাবাদ, মণীন্দ্রনগর, রাজধরপাড়া, গুরুদাসপুর, নওদাপানুর ও সাহাজাদপুর। ব্লকের শহরাঞ্চল কাশিমবাজার, গোয়ালজান ও গোরাবাজার সেন্সাস টাউন তিনটি নিয়ে গঠিত। ব্লকটি বহরমপুর টাউন ও দৌলতাবাদ থানার অধীনস্থ। ব্লকের সদর বহরমপুর।\n\n\n=== বেলডাঙা-১ ব্লক ===\nবেলডাঙা-১ ব্লকের গ্রামীণ এলাকা ১৩টি গ্রাম পঞ্চায়েত নিয়ে গঠিত। এগুলি হল বেগুনবাড়ি, চৈতন্যপুর-২, মহুলা-১, সুজাপুর-কুমারপুর, ভাবতা-১, দেবকুণ্ডু, মহুলা-২, ভাবতা-২, কাপাসডাঙা, মির্জাপুর-১, চৈতন্যপুর-১, মাদ্দা ও মির্জাপুর-২। এই ব্লকে কোনো শহরাঞ্চল নেই। ব্লকটি বেলডাঙা থানার অধীনস্থ। ব্লকের সদর বেলডাঙা।\n\n\n=== বেলডাঙা-২ ব্লক ===\nবেলডাঙা-২ ব্লকের গ্রামীণ এলাকা ১১টি গ্রাম পঞ্চায়েত নিয়ে গঠিত। এগুলি হল আন্দুলবেড়িয়া-১, কাশীপুর, রামপাড়া-২, আন্দুলবেড়িয়া-২, রামনগর বাছড়া, শক্তিপুর, দাদপুর, সোমপাড়া-১, কামনগর, রামপাড়া-১ ও সোমপাড়া-২। এই ব্লকে কোনো শহরাঞ্চল নেই। ব্লকটি রেজিনগর থানার অধীনস্থ। ব্লকের সদর শক্তিপুর।\n\n\n=== হরিহরপাড়া ব্লক ===\nহরিহরপাড়া ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল বেহারিয়া, হরিহরপাড়া, মালোপাড়া, স্বরূপপুর, চোয়া, হুমাইপুর, রায়পুর, ধরমপুর, খিদিরপুর ও রুকুনপুর। এই ব্লকে কোনো শহরাঞ্চল নেই। ব্লকটি হরিহরপাড়া থানার অধীনস্থ। ব্লকের সদর হরিহরপাড়া।\n\n\n=== নওদা ব্লক ===\nনওদা ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল বালি-১, কেদারচাঁদপুর-১, নওদা, সারঙ্গপুর, বালি-২, কেদারচাঁদপুর-২, পাতিকাবাড়ি, চাঁদপুর, মধুপুর ও রাইপুর। এই ব্লকে কোনো শহরাঞ্চল নেই। ব্লকটি নওদা থানার অধীনস্থ। ব্লকের সদর আমতলা।\n\n\n== বিধানসভা কেন্দ্র ==\nসীমানা নির্ধারণ কমিশনের সুপারিশ ক্রমে পশ্চিমবঙ্গের পরিবর্তিত বিধানসভা কেন্দ্র বিন্যাসে:\n\nবহরমপুর ব্লকের নিয়াল্লিসপাড়া গোয়ালজান, রাধারহাট-১, রাধারহাট-২ ও সাহাজাদপুর গ্রাম পঞ্চায়েত নবগ্রাম বিধানসভা কেন্দ্রের অন্তর্গত। এই কেন্দ্রটি তফসিলি জাতি প্রার্থীদের জন্য সংরক্ষিত।\nবহরমপুর ব্লকের সুতাই চৌরিগাছা গ্রাম পঞ্চায়েতটি কান্দি বিধানসভা কেন্দ্রের অন্তর্গত।\nবেলডাঙা-১ ব্লকের বেগুনবাড়ি, কাপাসডাঙা ও মির্জাপুর-১ গ্রাম পঞ্চায়েত এবং বেলডাঙা-২ ব্লকটি নিয়ে রেজিনগর বিধানসভা কেন্দ্র গঠিত।\nবেলডাঙা-১ ব্লকের ভাবতা-১, ভাবতা-২, দেবকুণ্ডু, মির্জাপুর-২, মহুলা-১ ও সুজাপুর কুমারপুর গ্রাম পঞ্চায়েত, বেলডাঙা পুরসভা এবং বহরমপুর ব্লকের ভাকুরি-২, হরিদাসমাটি, নওদাপানুর, রাজধরপাড়া ও রাঙামাটি চাঁদপাড়া গ্রাম পঞ্চায়েত নিয়ে বেলডাঙা বিধানসভা কেন্দ্র গঠিত।\nবহরমপুর পুরসভা এবং বহরমপুর ব্লকের ভাকুরি-১, দৌলতাবাদ, গুরুদাসপুর, হাতিনগর ও মণীন্দ্রনগর গ্রাম পঞ্চায়েত নিয়ে বহরমপুর বিধানসভা কেন্দ্র গঠিত।\nহরিহরপাড়া ব্লক এবং বহরমপুর ব্লকের ছাইঘাড়ি ও মদনপুর গ্রাম পঞ্চায়েত দুটি নিয়ে হরিহরপাড়া বিধানসভা কেন্দ্র গঠিত।\nনওদা ব্লক ও বেলডাঙা-১ ব্লকের চৈতন্যপুর-২, মহুলা-২, চৈতন্যপুর-১ ও মাদ্দা গ্রাম পঞ্চায়েত নিয়ে নওদা বিধানসভা কেন্দ্র গঠিত।\nনবগ্রাম বিধানসভা কেন্দ্র জঙ্গিপুর লোকসভা কেন্দ্রের অন্তর্গত।\nকান্দি, রেজিনগর, বেলডাঙা, বহরমপুর ও নওদা বিধানসভা কেন্দ্রগুলি বহরমপুর লোকসভা কেন্দ্রের অন্তর্গত।\nহরিহরপাড়া বিধানসভা কেন্দ্রটি 'মুর্শিদাবাদ লোকসভা কেন্দ্রের অন্তর্গত।\n\n\n== পাদটীকা =="}