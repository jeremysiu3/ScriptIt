{"pageid": 1371024, "title": "সাধভক্ষণ", "url": "https://bn.wikipedia.org/wiki?curid=1371024", "content": "সাধ বা সাধভক্ষণ হলো বাঙালিদের একটি গর্ভাবস্থাকালীন ঐতিহ্যবাহী আচার অনুষ্ঠান। গর্ভবতী নারীর গর্ভধারণের সাত মাস পূর্ণ হলে অষ্টম বা নবম মাসে মা ও সন্তানের সুস্বাস্থ্য কামনায় প্রসূতিকে ভাল কিছু খাওয়ানোর প্রথাকেই বলা হয় সাধভক্ষণ। সাধ প্রাচীন ভারতীয় ষোড়শ সংস্কারের তৃতীয় সংস্কার সীমন্তোন্নয়ন এর বঙ্গ অঞ্চলে প্রচলিত একটি রূপ।  এটি কেরালায় সীমান্তধাম, তামিলনাড়ুতে ভালকাপ্পু, পাঞ্জাবে গোধ ভরাই, গুজরাটে গোধ ভরনা ও মহারাষ্ট্রে দোহাল জেভান  নামে প্রচলিত। \nবাঙালী ঐতিহ্য অনুসারে ‘সাধ ভক্ষণ / সাধ খাওয়া’ শব্দটির আক্ষরিক অর্থ- গর্ভবতী নারীর আকাঙ্খা অনুযায়ী খাবারের উৎসব বা অনুষ্ঠান। এ অনুষ্ঠানে হরেক রকমের খাবারের পাশাপাশি উপহার সামগ্রী দিয়েও হবু মায়ের কোল পূর্ণ করা হয়।\n\n\n== গুরুত্ব ==\nগর্ভাবস্থায় গর্ভবতী মায়ের পুষ্টির অভাব, বাচ্চার ওজন কম হওয়া একটি সাধারণ সমস্যা। এছাড়া বাচ্চার ওজন বেড়ে যাওয়ার সাথে সাথে মায়ের শারীরিক বিভিন্ন পরিবর্তন ও বিভিন্ন সমস্যার জন্য বাড়তি যত্ন না পাওয়ায় অনেক মা এই সময়ে মানসিক বিষাদেও ভুগে থাকেন। এই অবস্থায় বিভিন্ন ধারণের খাবার খাইয়ে তাকে আশীর্বাদ করা, নতুন শাড়ি বা তার পছন্দের জিনিসপত্র উপহার দেওয়া হয়। ফলে গর্ভবতীর শারীরিক ও মানসিক সুস্থ সবল থাকে।\n\n\n== তথ্যসূত্র =="}