{"pageid": 1153945, "title": "ইন্ডিয়ান ইনস্টিটিউট", "url": "https://bn.wikipedia.org/wiki?curid=1153945", "content": "ইন্ডিয়ান ইনস্টিটিউট (ইংরেজি: Indian Institute) ছিল অক্সফোর্ড বিশ্ববিদ্যালয়ের একটি গবেষণা প্রতিষ্ঠান। ১৮৮৩ সালে স্যার মোনিয়ার মোনিয়ার-উইলিয়ামস ব্রিটিশ ভারতের ইন্ডিয়ান সিভিল সার্ভিস চাকুরিপ্রার্থীদের প্রশিক্ষণের উদ্দেশ্যে এটি চালু করেন। ইনস্টিটিউটের ভবনটি ইংল্যান্ডের মধ্য অক্সফোর্ডে কেট স্ট্রিটের উত্তর সীমায় অবস্থিত ছিল। ১৮৮৬ সালে এখানে ইন্ডিয়ান ইনস্টিটিউট লাইব্রেরি স্থাপিত হয়। ১৯২৭ সালে এটি বিশ্ববিদ্যালয়ের প্রধান গ্রন্থাগার বোডলেয়ান লাইব্রেরির অধীনস্থ একটি গ্রন্থাগারে পরিণত হয়। দক্ষিণ এশিয়ার (বিশেষত হিমালয় ও তিব্বত অঞ্চলের) ইতিহাস ও সংস্কৃতি-সংক্রান্ত গ্রন্থাবলি এই গ্রন্থাগারের বিশেষত্ব।\n\n\n== তথ্যসূত্র ==\n\n\n== বহিঃসংযোগ ==\n\nOld Indian Institute, Broad Street, Oxford (including photographs)\nIndian Studies at Oxford from the Oxford Centre for Hindu Studies\nIndian Institute Library now in the Bodleian Library\nThe Oxford Centre for Hindu Studies"}