{"pageid": 1167943, "title": "সাদ্দাম হুসাইনের মৃত্যুদণ্ড", "url": "https://bn.wikipedia.org/wiki?curid=1167943", "content": "সাদ্দাম হোসেনের মৃত্যুদণ্ড কার্যকর করা হয় ২০০৬ সালের ৩০ ডিসেম্বর। ফাঁসিতে ঝুলিয়ে তার মৃত্যুদণ্ড কার্যকর করা হয়। তিনি মানবতাবিরোধী অপরাধে দোষী সাব্যস্ত হয়েছিলেন। ১৯৮২ সালে দুঝাইল শহরে ১৪৮ জন ইরাকি শিয়া মুসলমানকে হত্যার জন্য তাকে দায়ী করা হয়েছিল, যা তার উপর একটি হত্যাচেষ্টার প্রতিশোধস্বরূপ করা হয়েছিল। \nইরাকি সরকার তার মৃত্যুদণ্ড কার্যকর করার একটি অফিসিয়াল ভিডিও প্রকাশ করেছিল, যেখানে তাকে ফাঁসির মঞ্চে নিয়ে যাওয়া হচ্ছে এবং ফাঁসির দড়ি তার মাথার উপর রাখা হওয়ার পর ভিডিওটি শেষ হয়। আন্তর্জাতিকভাবে জনমত বিতর্ক সৃষ্টি হয়েছিল যখন একটি মোবাইল ফোনের রেকর্ডিংয়ে দেখা যায় যে, সাদ্দামকে তার নিজ দেশের কিছু নাগরিক ঘেরাও করে রেখেছিল, যারা তাকে আরবি ভাষায় উপহাস করছিল এবং শিয়া আলেম মুকতাদা আল-সাদরের প্রশংসা করছিল।\n\n\n== পটভূমি ==\nইরাকি আদালত থেকে মৃত্যুদণ্ড প্রাপ্ত হওয়ার পর, সাদ্দাম ফাঁসি দিয়ে মৃত্যুদণ্ড কার্যকর করার পরিবর্তে ফায়ারিং স্কোয়াড দ্বারা মৃত্যুদণ্ড কার্যকর করার আবেদন করেছিলেন, এটি তিনি আইনগত সামরিক মৃত্যুদণ্ড হিসেবে দাবি করেন এবং তার পূর্ববর্তী ইরাকি সামরিক বাহিনীর কমান্ডার-ইন-চিফ পদের কথা উল্লেখ করেন। আদালত তার এই আবেদন নাকচ করে। মৃত্যুদণ্ড কার্যকর হওয়ার দুই দিন আগে, সাদ্দামের একটি চিঠি আরব সোশ্যালিস্ট বাথ পার্টির ওয়েবসাইটে প্রকাশিত হয়। চিঠিতে তিনি ইরাকি জনগণকে একত্রিত হওয়ার আহ্বান জানান এবং এমন দেশগুলোর জনগণকে ঘৃণা না করার কথা বলেন, যারা ইরাক আক্রমণ করেছিল, যেমন যুক্তরাষ্ট্র, বরং তাদের সিদ্ধান্ত গ্রহণকারীদের ঘৃণা করার কথা উল্লেখ করেন। তিনি বলেন, তিনি একজন শহীদ হিসেবে মারা যেতে প্রস্তুত এবং তার মৃত্যুদণ্ডের বিষয়ে তিনি শান্তিতে আছেন। মৃত্যুদণ্ড কার্যকর হওয়ার কয়েক ঘণ্টা আগে, সাদ্দাম তার শেষ খাবার হিসেবে মুরগি ও ভাত এবং এক কাপ গরম পানি মধু দিয়ে খান।\nইরাকি প্রধানমন্ত্রীর জাতীয় নিরাপত্তা উপদেষ্টা, মুওয়াফ্ফাক আল-রুবাই বলেছেন যে রায়ের  আগে সাদ্দাম ভীত এবং বিভ্রান্ত ছিলেন, তার চারপাশে যা ঘটছে তা বিশ্বাস করতেন না। একজন সুন্নি ধর্মগুরু এবং বেশ কয়েকজন বিচারকের উপস্থিতিতে তার মৃত্যুদণ্ড কার্যকর করা হয়েছিল। ফাঁসির কিছু ছবি প্রকাশ করা হয়, মোবাইলে তোলা একই দিনের একটি ভিডিও ইন্টারনেটের কিছু ওয়েবসাইটে ভাইরাল হয়, যেখানে এই গল্পের ঠিক বিপরীত চিত্র দেখানো হয়েছিল। কারণ সাদ্দামকে শান্ত এবং সুসংগত মনে হয়েছিল। তিনি দর্শকদের অভিব্যক্তি উপেক্ষা করে শাহাদাতাইন উচ্চারণ করেছিলেন।\nতবে বেশিরভাগ সাক্ষ্য এবং যা আমেরিকান রক্ষীরা বলেছিল, তিনি মৃত্যুদণ্ডের মুখোমুখি হচ্ছেন, এই পরিস্থিতি মানুষ যেমন থাকে তার বিপরীতে সাদ্দাম হোসেন সুসংগত এবং পরাক্রমশালী ছিলেন। বরং, আমেরিকান রক্ষীদের সাক্ষ্য নিশ্চিত করেছে যে তিনি তার জল্লাদদের ভয় দেখিয়েছিলেন এবং তার দৃঢ়তা তাদের প্রভাবিত করেছিলো। এটিই স্যাটেলাইট চ্যানেলগুলি দ্বারা প্রচারিত হয়েছিল। স্পষ্টতই, তিনি ভীত বা বিভ্রান্ত ছিল না।\n\n\n== মৃত্যুদণ্ডের দৃশ্য ==\nমৃত্যুদণ্ড কার্যকর করার দৃশ্যটি একটি ক্যামেরা সংযুক্ত মোবাইল ফোন দ্বারা তোলা হয়েছিল, যার সময়কাল ছিলো 2:38 মিনিট। কিছু আরব এবং বিদেশী স্যাটেলাইট চ্যানেলে এটি দেখানো হয়েছিল। এতে প্রয়াত সাদ্দাম হোসেনের ফাঁসি কার্যকর হওয়ার আগের শেষ মুহূর্তগুলো ধারণ করা হয়েছিল।.\n\n\n== মৃত্যুদণ্ড কক্ষ ==\n\nভিডিওটিতে প্রায় পাঁচ মিটার উঁচু একটি কক্ষ/হল রুম দেখা যায়, যেখানে তিন মিটার উচ্চতায় একটি ফাঁসি মঞ্চ রয়েছে। যেখানে ফটোগ্রাফার হলের বাম দিকে একটি লোহার সিঁড়ির কাছ থেকে চিত্রগ্রহণ করেছেন। পিছন থেকে হাত বাঁধা অবস্থায় সাদ্দাম হোসেনকে সেখানে হাজির হয়। তার চারপাশে রয়েছে বেসামরিক পোশাকে মুখোশধারী বেশ কয়েকজন। প্রাক্তন ইরাকি সামরিক গোয়েন্দা ভবনগুলির একটিকে মৃত্যুদণ্ড কার্যকর করার কক্ষ বলে মনে করা হয়, বিশেষ করে কাযিমিয়ার পঞ্চম ডিভিশনের মৃত্যুদণ্ড কার্যকর করার ভবন।\nসাদ্দাম হোসেন প্রতিরোধ করার চেষ্টা করেননি অথবা কোনো কিছু চাননি। তিনি তার হাতে একটি কুরআন বহন করেছিলেন এবং তাকে ফাঁসি দেওয়ার সময় তার হাত বাঁধা ছিল। আর-রুবাই নিশ্চিত করেছেন যে শুধুমাত্র সাবেক রাষ্ট্রপতির মৃত্যুদণ্ড কার্যকর করা হয়েছিল। অপর দুই আসামির  সাজা স্থগিত করা হয়েছিল। তারা হলেন তার সৎ ভাই সাবেক গোয়েন্দা প্রধান বারযান ইবরাহীম আল তিকরিতী  এবং বিপ্লবী আদালতের প্রাক্তন প্রধান আওয়াদ আল-বান্দর। \nবাগদাদের উত্তরে কাযিমিয়া এলাকায় সামরিক গোয়েন্দা বিভাগের সদর দফতরে সাদ্দামের মৃত্যুদণ্ড কার্যকর করা হয়। একজন বিচারক কর্তৃক মৃত্যুদণ্ডের রায় পাঠ করে শুনানোর পর সাদ্দাম হোসেনকে ফাঁসি কার্যকর করার জন্য নিয়ে যাওয়া হয়। অন্য একজন বিচারক তাকে জিজ্ঞাসা করেন তার কিছু বলার বা ওসিয়্যত করার আছে কিনা? এবং তাকে শাহাদাতাইন (কালিমা শরীফ) পাঠ করতে বলেন। তারপর তার গলায় ফাঁস বেঁধে মৃত্যুদণ্ড কার্যকর করা হয় এবং তিনি গর্তে পড়ে যাওয়ার সাথে সাথে মারা যান।  সাদ্দাম হোসেনের ফাঁসি কার্যকরের সময় সুপ্রিম ক্রিমিনাল কোর্টের বিচারক মুনির হাদ্দাদ উপস্থিত ছিলেন। জাতীয় নিরাপত্তা উপদেষ্টা  রাষ্ট্রীয় আল-ইরাকিয়্যাহ চ্যানেলে এক বিবৃতিতে বলেছেন যে বারজান ও বন্দরের মৃত্যুদণ্ড ঈদুল আজহার পর পর্যন্ত স্থগিত করা হয়েছে। সাজা কার্যকর করার বিষয়টি আদালতের ক্যাসেশন, পাবলিক প্রসিকিউশন এবং বেশ কয়েকজন ধর্মগুরুর পাশাপাশি একটি বিশেষ মেডিকেল টিমের প্রতিনিধিদের দ্বারাও প্রত্যক্ষ করা হয়েছিল। \nমুয়াফ্ফাক আর-রুবাই, যিনি ক্ষমতাচ্যুত রাষ্ট্রপতির মৃত্যুদণ্ড কার্যকর করতে অংশ নিয়েছিলেন, বলেছেন যে বিচারক, প্রসিকিউটর, একজন ডাক্তার এবং সাক্ষীদের উপস্থিতিতে মৃত্যুদণ্ড কার্যকর করা হয়েছিল। তিনি বলেন, মাথায় কালো ব্যাগ রাখতে অস্বীকার করায় ফাঁসির মঞ্চে ওঠার আগে কিছু মৌখিক বাদানুবাদ হয়। আর-রুবাই সেই মুহুর্তে সাদ্দাম হোসেন সম্পর্কে বর্ণনা করেছিলেন যে তিনি শেষ পর্যন্ত সুসংগত ছিলেন এবং বারবার বলছিলেন: আমেরিকা মুর্দাবাদ, ইসরায়েল মুর্দাবাদ, ফিলিস্তিন জিন্দাবাদ, ইরানী অগ্নী উপাসক মুর্দাবাদ।” \nআল-হুরা এবং আল-আরাবিয়া স্যাটেলাইট চ্যানেল দুইটি জানিয়েছে যে বাগদাদের সময় সকাল ছয়টায় গ্রিন জোনের ভিতরে কোথাও তাঁর ফাঁসি কার্যকর করা হয়েছিল। কঠোর নিরাপত্তা ব্যবস্থার সাপেক্ষে, কাতারের রাজধানী দোহা থেকে সাদ্দামের প্রতিরক্ষা দলের একজন সদস্যও সাজা কার্যকর করার বিষয়টি নিশ্চিত করেছেন। মৃত্যুদণ্ড কার্যকর করার কিছুক্ষণ আগে কমলা রঙের পোশাক পরিধান করে সাদ্দাম ঘটনাস্থলে উপস্থিত হন, যা সাধারণত মৃত্যুদণ্ডপ্রাপ্ত ব্যক্তিদের পরিধান করানো হয়। সাদ্দামের নিজ শহর তিকরিতে ইরাকি কর্তৃপক্ষ চার দিনের জন্য কারফিউ জারি করে এবং শহরে প্রবেশ ও বের হওয়ার রাস্তা বন্ধ করে দেয়। ইরাকি সূত্র জানিয়েছে যে ইরাকি গোয়েন্দা সংস্থার সাবেক প্রধান বারজান আল-তিক্রিতি; সাদ্দামের সৎ ভাই,  সেই সাথে বিপ্লবী আদালতের প্রাক্তন প্রধান আওয়াদ আল-বান্দরকে ফাঁসিতে ঝুলিয়ে মৃত্যুদণ্ড কার্যকর করা হয়েছিল। \n\n\n== চলচ্চিত্র ঘটনা এবং তদন্ত ==\n\nচলচ্চিত্রটিতে  দেখানো হয়েছে যে সাদ্দাম তার মাথা ঢেকে রাখতে কালো ব্যাগ পরতে অস্বীকার করে এবং তারপর বলেন \"يا الله\" \" হে আল্লাহ\"।\nএরপর সাদ্দাম ফাঁসির মঞ্চের দিকে অগ্রসর হন এবং রক্ষীদের দ্বারা ঘেরা প্ল্যাটফর্মে চুপচাপ দাঁড়িয়ে থাকেন।একজন প্রহরী তার গলায় কালো ব্যাগটি মুড়ে দেয়। তারপর সাদ্দামের বাম দিক থেকে ফাঁসির দড়ি ও ফাঁস জড়িয়ে দেয়।\nতারপর উপস্থিত বেশ কয়েকজনকে স্লোগান দিতে শোনা যায়: \"اللهم صل على محمد وآل محمد، وعجل فرجه وإلعن عدوه\" । \nوعجل فرجه وإلعن عدوه এর অর্থ তার পুনরুত্থান ত্বরান্বিত করুন এবং তার শত্রুকে অভিশাপ দিন।\" (এটি একটি শিয়া প্রার্থনা, যা দ্বারা হযরত মাহদী আলাইহিস সালামের আবির্ভাব এবং তার শত্রুদের উপর বিজয় কামনা করা হয়।, সাদরী আন্দোলনের সমর্থকদরা এই স্লোগান দিয়েছিলো)।\nতখন কেউ একজন চিৎকার করে বললো, \"মুক্তাদা, মুক্তাদা, মুক্তাদা।\" দৃশ্যটির তোলা ছবিতে মুক্তাদা আস-সদরের উপস্থিতি দেখা গেছে, একটি মুখোশ পরিহিত, তার চোখ ব্যাতিত কিছু দেখা যায়নি।\nসাদ্দাম তাকে উত্তর দিয়ে বললেন, \"هي هاي المرجلة\" (অর্থাৎ, আপনি কি মনে করেন যে আপনি পুরুষের মত কাজ করছেন?)।\nতখন তিনি উপস্থিত একজনকে বলতে শোনা যায়, \"জাহান্নামে।\"\nআরেকজন স্লোগান দিলো, \"মুহাম্মদ বাক্বির আস-সদর দীর্ঘজীবি হোক।\"\nসাদ্দাম চিৎকার উপেক্ষা করলেন, সাদ্দাম পুনরাবৃত্তি করলেন, \"أشهد أن لا اله إلا الله وأن محمدا رسول الله\" \"আমি সাক্ষ্য দিচ্ছি যে আল্লাহ পাক ছাড়া কোন মাবুদ নেই এবং হযরত মুহাম্মদ ছল্লাল্লাহু আলাইহি ওয়া সাল্লাম আল্লাহ পাকের রাসূল।\"\nআরেকজন বললো, \"অনুগ্রহ করো না। . প্লিজ না। . লোকটি মৃত্যুদণ্ডে দণ্ডিত।\" মুওয়াফ্ফাক আর-রুবাই\nএদিকে, সাদ্দাম আবৃত্তি করছিলেন (أشهد أن لا اله إلا الله وأن محمدا رسولا الله) এই সাক্ষ একজন মুসলমান পাঠ করে যখন সে জানে যে তার মৃত্যু ঘনিয়ে এসেছে।\nসাদ্দাম শাহাদাতাইন পুনরাবৃত্তি করার সাথে সাথেই একটি শব্দ শুনতে পান, যা তার পায়ের নীচে লোহার গেট খুলে মৃত্যুদণ্ডের গর্তে পড়ে যাওয়ার শব্দ বলে ধারণা করা হয়।\nঅতঃপর তিনি উপস্থিতদের একজনের কণ্ঠস্বর শুনতে পেলেন, \"اللهم صل على محمد وعلى آل محمد\"\nআরেকজন চিৎকার করে বললো, \"অত্যাচারির পতন, তার উপর আল্লাহ পাকের লানত!\"\nতখন সাদ্দামের একটি ছবি ঝুলন্ত অবস্থায় দেখা যায়। ফাঁসির আঘাতের কারণে তার মুখে আঘাতের চিহ্ন ছিল।\n\nটিভি ট্রান্সমিশন\nআল-আকসা ব্রিগেডস : সাদ্দামের মৃত্যুদণ্ড ফিলিস্তিনীদের জন্য  একটি রাজনৈতিক হত্যাকাণ্ড।\n\n\n== পর্যালোচক ==\nঅন্য দিকে, আল-আকসা শহীদ ব্রিগেড, ফিলিস্তিনি মুক্তি আন্দোলনের সামরিক শাখা \" ফাতাহ \" একটি বিবৃতিতে নিশ্চিত করেছে যে এই অপারেশনটি অত্যন্ত বিপজ্জনক ছিল এবং কঠিন রাজনৈতিক পরিস্থিতিতে এসেছিল, এর পিছনে ইসরায়েলি-আমেরিকান দখলদারিত্বের অভিযোগ এনেছে।\n\n\n== পর্যালোচক ==\n\n[[বিষয়শ্রেণী:ইরাকের ইতিহাস]]"}