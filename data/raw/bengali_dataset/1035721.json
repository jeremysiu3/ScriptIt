{"pageid": 1035721, "title": "আন্দের বাররেনেচেয়া", "url": "https://bn.wikipedia.org/wiki?curid=1035721", "content": "আন্দের বাররেনেচেয়া মুগুরুসা (বাস্ক উচ্চারণ: [ander baɾɾenetʃea], বাস্ক: Ander Barrenetxea; জন্ম: ২৭ ডিসেম্বর ২০০১; আন্দের বাররেনেচেয়া নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব রিয়াল সোসিয়েদাদ এবং স্পেন অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলে থাকেন।\n২০১১–১২ মৌসুমে, স্পেনীয় ফুটবল ক্লাব আন্তিগুকোর যুব পর্যায়ের হয়ে খেলার মাধ্যমে বাররেনেচেয়া ফুটবল জগতে প্রবেশ করেছেন এবং পরবর্তীকালে রিয়াল সোসিয়েদাদের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, স্পেনীয় ক্লাব রিয়াল সোসিয়েদাদ সি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; রিয়াল সোসিয়েদাদ সি-এর হয়ে তিনি ৪ ম্যাচে ১টি গোল করেছেন। একই মৌসুমে তিনি রিয়াল সোসিয়েদাদ বি দলে যোগদান করেছেন। ২০১৮–১৯ মৌসুমে, তিনি রিয়াল সোসিয়েদাদ বি হতে স্পেনীয় ক্লাব রিয়াল সোসিয়েদাদে যোগদান করেছেন।\n২০১৮ সালে, বাররেনেচেয়া স্পেন অনূর্ধ্ব-১৮ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, বাররেনেচেয়া এপর্যন্ত ১টি শিরোপা জয়লাভ করেছেন, যা তিনি স্পেনের হয়ে জয়লাভ করেছেন।\n\n\n== প্রারম্ভিক জীবন ==\nআন্দের বাররেনেচেয়া মুগুরুসা ২০০১ সালের ২৭শে ডিসেম্বর তারিখে স্পেনের সান সেবাস্তিয়ানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবাররেনেচেয়া স্পেন অনূর্ধ্ব-১৮, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৮ সালের ২২শে নভেম্বর তারিখে তিনি চীন অনূর্ধ্ব-১৮ দলের বিরুদ্ধে এক প্রীতি ম্যাচে স্পেন অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। স্পেন অনূর্ধ্ব-১৯ দলের হয়ে তিনি ২০১৯ উয়েফা ইউরোপীয় অনূর্ধ্ব-১৯ চ্যাম্পিয়নশিপের শিরোপা জয়লাভ করেছেন করেছেন, উক্ত প্রতিযোগিতায় তিনি ৫ ম্যাচে ২টি গোল করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন। তিনি ২০১৯ সালের ৮ই ফেব্রুয়ারি তারিখে এক প্রীতি ম্যাচে জাপান অনূর্ধ্ব-১৮ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে আন্দের বাররেনেচেয়া  (ইংরেজি)  \nসকারবেসে আন্দের বাররেনেচেয়া (ইংরেজি) \nবিডিফুটবলে আন্দের বাররেনেচেয়া  (ইংরেজি)  \nওয়ার্ল্ডফুটবল.নেটে আন্দের বাররেনেচেয়া (ইংরেজি) \nইএসপিএন এফসিতে আন্দের বাররেনেচেয়া (ইংরেজি)"}