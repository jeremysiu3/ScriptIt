{"pageid": 1049823, "title": "উরাওয়া রেড ডায়মন্ডস", "url": "https://bn.wikipedia.org/wiki?curid=1049823", "content": "উরাওয়া রেড ডায়মন্ডস (ইংরেজি: Urawa Red Diamonds, জাপানি: 浦和レッドダイヤモンズ; সাধারণত উরাওয়া রেডস নামে পরিচিত) হচ্ছে সাইতামা ভিত্তিক একটি জাপানি পেশাদার ফুটবল ক্লাব। এই ক্লাবটি বর্তমানে জাপানের শীর্ষ স্তরের ফুটবল লিগ জে১ লিগে প্রতিযোগিতা করে। এই ক্লাবটি ১৯৫০ সালে প্রতিষ্ঠিত হয়েছে। উরাওয়া রেডস তাদের সকল হোম ম্যাচ সাইতামার সাইতামা স্টেডিয়াম ২০০২-এ আয়োজন করে থাকে; যার ধারণক্ষমতা হচ্ছে ৬৩,৭০০। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় রিকার্দো রদ্রিগেস সুয়ারেস এবং সভাপতির দায়িত্ব পালন করছেন কেইজো ফুচিতা। জাপানি মধ্যমাঠের খেলোয়াড় ইয়ুকি আবে এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, উরাওয়া রেডস এপর্যন্ত ২৩টি শিরোপা জয়লাভ করেছে; যার মধ্যে ৪টি জাপান সকার লিগ, ৪টি এম্পেরর'স কাপ এবং ১টি জাপানি সুপার কাপ শিরোপা রয়েছে। অন্যদিকে এশীয় এবং আন্তর্জাতিক প্রতিযোগিতায়, এপর্যন্ত ৩টি শিরোপা জয়লাভ করেছে; যার মধ্যে ২টি এএফসি চ্যাম্পিয়নস লিগ এবং ১টি সুরুগা ব্যাংক চ্যাম্পিয়নশিপ শিরোপা রয়েছে। নোবিহিসা ইয়ামাদা, কেইতা সুজুকি, ইয়ুকি আবে, শিনজো কোরোকি এবং মাসাহিরো ফুকুদার মতো খেলোয়াড়গণ উরাওয়া রেডসের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}