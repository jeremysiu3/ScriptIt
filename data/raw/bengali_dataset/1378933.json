{"pageid": 1378933, "title": "নাজমুল কাওনাইন", "url": "https://bn.wikipedia.org/wiki?curid=1378933", "content": "নাজমুল কাওনাইন একজন বাংলাদেশী কূটনীতিবিদ। তিনি থাইল্যান্ড, যুক্তরাজ্য ও পাকিস্তানে বাংলাদেশী রাষ্ট্রদূত হিসেবে দায়িত্বপালন করেছেন।\n\n\n== প্রারম্ভিক জীবন ==\nনাজমুল ঢাকা মেডিকেল কলেজ থেকে এমবিবিএস পাস করেন। এরপর তিনি জেনেভার গ্র্যাজুয়েট ইনস্টিটিউট অব ইন্টারন্যাশনাল অ্যান্ড ডেভেলপমেন্ট স্টাডিজ থেকে কূটনীতি ও আন্তর্জাতিক সম্পর্ক বিষয়ে পোস্ট গ্র্যাজুয়েট ডিপ্লোমা করেন।\n\n\n== কর্মজীবন ==\nনাজমুল ১৯৮৪ ব্যাচের পররাষ্ট্র ক্যাডারের বিসিএস কর্মকর্তা।  তিনি রাষ্ট্রদূত হিসেবে সংযুক্ত আরব আমিরাতে এবং যুক্তরাষ্ট্রে বাংলাদেশ দূতাবাস, জেনেভায় জাতিসংঘে বাংলাদেশের স্থায়ী মিশন এবং ইসলামাবাদ ও যুক্তরাজ্যে বাংলাদেশ হাই কমিশনে বিভিন্ন পদে দায়িত্ব পালন করেছেন। ২০১৬ সালে তিনি লন্ডনে বাংলাদেশ হাই কমিশনের দায়িত্ব নেন। ২০১৮ সালে তিনি থাইলান্ডের ব্যাংকক দূতাবাসের রাষ্ট্রদূত হিসেবে নিয়োগপ্রাপ্ত হন।\n\n\n== তথ্যসূত্র =="}