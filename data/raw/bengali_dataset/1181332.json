{"pageid": 1181332, "title": "জামেয়া আরাবিয়া শামছুল উলুম কারবালা মাদ্রাসা", "url": "https://bn.wikipedia.org/wiki?curid=1181332", "content": "জামিয়া আরাবিয়া শামসুল উলুম ( আরবি:  الجامعة العربية شمس العلوم ) যা সংক্ষেপে কারবালা মাদরাসা নামে পরিচিত– হল বাংলাদেশের উত্তরবঙ্গে অবস্থিত বগুড়া জেলার একটি দেওবন্দী কওমি মাদরাসা।  এটি বাংলাদেশের স্বাধীনতার ১ বছর পর ১৯৭২ সালে প্রতিষ্ঠিত হয়। উত্তরবঙ্গে ইসলাম প্রচার এবং ইসলামী শিক্ষা বিস্তারে প্রতিষ্ঠানটির ব্যাপক অবদান স্বীকৃত।  এটি ভারতের দারুল উলুম দেওবন্দ ও বাংলাদেশের দারুল উলুম হাটহাজারি মাদরাসার আদলে প্রতিষ্ঠিত এবং পরিচালিত হয়।  এটি কওমি মাদরাসাসমূহের শিক্ষাবোর্ড তানযিমুল মাদারিসিদ্দিনিয়া বাংলাদেশের অধিভুক্ত এবং বোর্ড নিয়ন্ত্রিত পরীক্ষার ফলাফলে কৃতিত্বের দাবিদার। \n\n\n== সিলেবাস ও শিক্ষাব্যবস্থা ==\nপ্রতিষ্ঠাকাল থেকে এটি দরসে নিজামি অনুসরণ করে পরিচালিত হয়ে আসছে। পরবর্তীতে এটি উত্তরবঙ্গের বৃহত্তম কওমি মাদ্রাসা শিক্ষাবোর্ড তানযীমের অধিভুক্ত হয় এবং এতে কওমি সিলেবাসের সর্বনিম্ন স্তর মক্তব বিভাগ থেকে শুরু করে দাওরায়ে হাদিস তথা হাদিসে স্নাতকোত্তর পর্যন্ত পাঠদান করা হয়। এর শিক্ষাস্তর থেকে চারটি ভাগে ভাগ করা হয়: \n\nফোরকানিয়া (মক্তব বিভাগ)\nতাহফিজুল কোরআন ( হেফজ বিভাগ)\nআদ দিরাসাতুল ইসলামিয়া (কিতাব বিভাগ)\nকিসমুত তাজবিদ (কেরাত বিভাগ)\n\n\n== প্রশাসনিক কাঠামো ==\nএটি একটি আবাসিক শিক্ষা প্রতিষ্ঠান বিধায় এটিতে অবস্থানকারী সকল ছাত্র ছাত্রাবাসে থাকা আবশ্যক। ছাত্রাবাসে কোনো রকমের রাজনৈতিক মিটিং মিছিল বা কার্যকলাপ সম্পূর্ণ নিষিদ্ধ।\n\n\n== অন্যান্য কার্যক্রম ==\nমাদরাসায় মূল সিলেবাসের বাইরেও বেশ কিছু বিভাগ চালু রয়েছে। এমন অধিনস্ত বিভাগসমূহ হল :\n\nগ্রন্থাগার বিভাগ।\nপ্রচার ও প্রকাশনা বিভাগ।\nইসলামী আইন ও ফাতওয়া বিভাগ।\nফ্রি চিকিৎসা বিভাগ।\nসাহিত্য-সাংস্কৃতিক সংক্রান্ত বিভাগ।\n\n\n== কৃতিত্ব ==\nতানযীম ও আল হাইয়াতুল উলয়ার অধীনে অনুষ্ঠিত বোর্ড পরীক্ষায় প্রতি বছর মাদরাসার বেশ কয়েকজন শিক্ষার্থী মেধা তালিকায় স্থান অর্জনে সক্ষম হয়। \n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nবাংলাদেশের কওমি মাদ্রাসার তালিকা\nআল জামিয়া আল ইসলামিয়া কাসেমুল উলুম বগুড়া\n\n\n== তথ্যসূত্র =="}