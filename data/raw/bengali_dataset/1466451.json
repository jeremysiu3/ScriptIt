{"pageid": 1466451, "title": "কেভিন পারেদেস", "url": "https://bn.wikipedia.org/wiki?curid=1466451", "content": "কেভিন অ্যালেক্সান্ডার পারেদেস (ইংরেজি: Kevin Paredes; জন্ম: ৭ মে ২০০৩; কেভিন পারেদেস নামে সুপরিচিত) হলেন একজন মার্কিন পেশাদার ফুটবল খেলোয়াড়। তিনি বর্তমানে জার্মান ক্লাব ভলফসবুর্গ এবং মার্কিন যুক্তরাষ্ট্র জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৯ সালে, পারেদেস মার্কিন যুক্তরাষ্ট্র অনূর্ধ্ব-১৬ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় তিন বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০২৩ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকেভিন অ্যালেক্সান্ডার পারেদেস ২০০৩ সালের ৭ই মে তারিখে মার্কিন যুক্তরাষ্ট্রের ভার্জিনিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপারেদেস মার্কিন যুক্তরাষ্ট্র অনূর্ধ্ব-১৬, মার্কিন যুক্তরাষ্ট্র অনূর্ধ্ব-২০ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০১৯ সালের ১৫ই মে তারিখে তিনি  মার্কিন যুক্তরাষ্ট্র অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। পারেদেস ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০২৩ সালের ১৩ই সেপ্টেম্বর তারিখে, ২০ বছর, ৪ মাস ও ৬ দিন বয়সে, বাম পায়ে ফুটবল খেলায় পারদর্শী পারেদেস ওমানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। উক্ত ম্যাচের ৭৯তম মিনিটে আক্রমণভাগের খেলোয়াড় টিমোথি ওয়াহের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২২ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি মার্কিন যুক্তরাষ্ট্র ৪–০ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে পারেদেস সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৫ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে কেভিন পারেদেস  (ইংরেজি)  \nসকারবেসে কেভিন পারেদেস (ইংরেজি) \nবিডিফুটবলে \nট্রান্সফারমার্কেটে কেভিন পারেদেস (ইংরেজি) \nওয়ার্ল্ডফুটবল.নেটে কেভিন পারেদেস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}