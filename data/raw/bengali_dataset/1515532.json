{"pageid": 1515532, "title": "ফয়েজে জালালি", "url": "https://bn.wikipedia.org/wiki?curid=1515532", "content": "ফয়েজে জালালি (জন্ম ১৯৮০) একজন ভারতীয়-ইরানি অভিনেত্রী, পরিচালক, লেখক, প্রযোজক এবং সামাজিক কর্মী। তিনি স্লামডগ মিলিয়নিয়ার (২০০৮), শয়তান (২০১১) চলচ্চিত্র এবং জাল (২০১২) নাটকের জন্য পরিচিত।\n\n\n== ব্যক্তিগত জীবন এবং শিক্ষা ==\nতিনি চতুর্থ প্রজন্মের ইরানি, যিনি ভারতে জন্মগ্রহণ করেছেন। তাঁর জন্ম ১৯৮০ সালে, ভারতে বসবাসকারী একটি ইরানি মুসলিম পরিবারে। তিনি মুম্বাইতে বড় হয়ে ওঠেন। জেবি পেটিট হাই স্কুলে পড়াশোনা করার পর, তিনি মার্কিন যুক্তরাষ্ট্রের উইসকনসিনের বেলয়েট কলেজ-এ থিয়েটার আর্টস অধ্যয়ন করেন। এই সঙ্গে তিনি ডেন্টাল স্কুলে প্রাক-চিকিৎসা ক্লাসও করেন। ফয়েজে জালালি থিয়েটারে যোগ দেন এবং টেনেসি বিশ্ববিদ্যালয় ও নক্সভিলের ক্ল্যারেন্স ব্রাউন থিয়েটার থেকে চারুকলায় স্নাতকোত্তর ডিগ্রি অর্জন করেন।\n\n\n== কর্মজীবন ==\nফয়েজে জালালির থিয়েটার অভিনয়ের মধ্যে রয়েছে, মীরা নায়ারের সঙ্গীতময় মঞ্চ-নাটক মনসুন ওয়েডিং। এছাড়াও তিনি করেছেন আই ডোন্ট লাইক ইট, অ্যাজ ইউ লাইক ইট । তাঁর অন্যান্য প্রযোজনার নাটকের মধ্যে ছিল জাটিঙ্গা, দ্য জিনস অফ ঈদগাহ, থুক, এ মিডসামার নাইট'স ড্রিম, আর্মস অ্যাণ্ড দ্য ম্যান, দ্য ট্রেসল অ্যাট পোপেলিক ক্রিক। তিনি কিছু নিজস্ব নাটক পরিচালনা করেছিলেন, যার মধ্যে আছে ০৭/০৭/০৭ এবং শিখণ্ডি- দ্য স্টোরি অফ দ্য ইন-বিটুইনস। শেষের নাটকটি ২০১৬ এবং ২০১৮ সালে মাহিন্দ্রা এক্সেলেন্স ইন থিয়েটার অ্যাওয়ার্ডস (মেটা) -এ সেরা এনসেম্বল কাস্ট জিতেছিল যার জন্য জালালি সেরা পরিচালকের হিসেবেও মনোনীত হয়েছিলেন।\nতিনি স্লামডগ মিলিয়নিয়ার এবং কুরবানের মতো চলচ্চিত্রেও অভিনয় করেছিলেন এবং ভারতীয় অ্যাকশন-থ্রিলার টেলিভিশন সিরিজ ২৪ -এর অংশ ছিলেন।\n\n\n== খেলাধুলা ==\nফয়েজে জালালি হলেন একজন প্রশিক্ষিত অ্যাক্রোবেটিক ট্রাপিজ খেলোয়াড়। তিনি ২০১৯ সালে মুম্বাইয়ে অনুষ্ঠিত প্রথম মাল্লাখাম্বা বিশ্ব চ্যাম্পিয়নশিপে ইরানের প্রতিনিধিত্ব করেছিলেন। তিনি দড়ি বিভাগে অংশগ্রহণ করেছিলেন।\n\n\n== চলচ্চিত্র তালিকা ==\n\n\n=== চলচ্চিত্র ===\nঅভিনেত্রী হিসেবে তাঁর কাজের মধ্যে রয়েছে নিম্নলিখিত চলচ্চিত্রগুলি:\n\n\n=== টেলিভিশন ===\n\n\n=== থিয়েটার ===\nপরিচালক:\n\nজাল (২০১২)\nশিকান্দি  (২০১৬)\n০৭/০৭/০৭  (২০১৬)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফয়েজে জালালি (ইংরেজি)"}