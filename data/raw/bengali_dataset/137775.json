{"pageid": 137775, "title": "শ্যারন ডেন আদেল", "url": "https://bn.wikipedia.org/wiki?curid=137775", "content": "শ্যারন ডেন আদেল একজন ডাচ গায়িকা যিনি হল্যান্ডের সিম্ফোনিক রক ব্যান্ড উইথইন টেম্পটেশন-এর মূল ভোকাল। তিনি মাত্র ১৩ বছর বয়স থেকে গান গাইছেন যা প্রথমে ছিল ব্লুজ রক ব্যান্ড ক্যাসিরোতে এবং রবার্ট ওয়েস্টারহল্ট ১৯৯৬ সালে উইথইন টেম্পটেশন গঠন করেন। তার জন্ম ১৯৭৪ সালের ১২ই জুলাই।\n\n\n== উইথইন টেম্পটেশন ==\nতার ছেলেবন্ধু রবার্ট ওয়েস্টারহল্টকে সঙ্গে নিয়ে শ্যারন ডেন আদেল তাদের ব্যান্ড উইথইন টেম্পটেশন গঠন করেন। তিনি তাদের কাজকে মহাকাব্যিক ও নাটকীয় বলে বর্ণনা করেন। প্রাতিষ্ঠানিক কোন শিক্ষা না থাকলেও তার গান ব্যান্ডের মূল চালিকাশক্তি। মেজ্জো সোপরানো স্তরে গান করলেও তার গলা আসলে হালকা ধরনের ও গানের কথা তার গলার সীমাকে পরিবর্তন করে। শ্যারন একটি ফ্যাশন কোম্পানীতে কাজ করত গানের জগতে আসার আগে।তার গান আইস কুইন জনপ্রিয় হওয়ার পর তিনি তার ফ্যাশন কোম্পানীর কাজ ছেড়ে দেন। তার ফ্যাশন জগতের অভিজ্ঞতাকে তিনি তার পোশাক পরিধানে ও ব্যান্ডের পোষাকের ব্যাপারে প্রয়োগ করেন।\n\n\n== ব্যক্তিগত জীবন ==\nইভা লুনা নামের তার ও তার ছেলেবন্ধুর একটি মেয়ে আছে যে ২০০৫ সালের ৭ই ডিসেম্বর জন্মগ্রহণ করে।দ্যা সাইলেন্ট ফোর্স সফরের সময় তিনি গর্ভবতী হন। হাপলো ও লোলা নামের ২টি বিড়াল নিয়ে তারা হল্যান্ডের হিলভারসামে বাস করেন। ২০০৯ সালের ৫ই ফেব্রুয়ারি শ্যারন ঘোষণা করেন তিনি আবার গর্ভবতী হয়ে পড়েছেন। ২০০৯ সালের ১লা জুন তার ছেলে রবিন আইডেন ওয়েস্টারহোল্ট জন্ম নেয়। ৩২ সপ্তাহ ৬দিনের মাথায় সে জন্ম নেয় অপরিপক্ক অবস্থায়।\n\n\n=== স্টুডিও অ্যালবাম ===\nএন্টার (১৯৯৭)\nমাদার আর্থ (২০০০)\nদ্যা সাইলেন্ট ফোর্স (২০০৪)\nদ্যা হার্ট অব এভরিথিং (২০০৭)\nটিবিএ (২০১১)\n\n\n=== অন্যান্য অ্যালবাম ===\nব্ল্যাক সিম্ফোনি (২০০৮)\nএন অ্যাকুস্টিক নাইট ইন থিয়েটার (২০০৯)\n\n\n=== ইপি ===\nদ্যা ডান্স (১৯৯৮)\nরানিং আপ দ্যাট হিল (২০০৩)\nদ্যা হাউলিং (২০০৭)\n\n\n== তথ্যসূত্র ==\n\n\n== বহিঃসংযোগ ==\n\nউইথইন টেম্পটেশনের আনুষ্ঠানিক ওয়েবসাইট\nDiscogs Profile\n\n\n=== সাক্ষাৎকার ===\nInterview with Live-Metal.net  ওয়েব্যাক মেশিনে আর্কাইভকৃত ১৬ ফেব্রুয়ারি ২০১২ তারিখে\nAsk The Artist\nInterview with Sharon den Adel"}