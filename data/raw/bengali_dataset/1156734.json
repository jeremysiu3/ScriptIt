{"pageid": 1156734, "title": "বৃহত্তর চীন", "url": "https://bn.wikipedia.org/wiki?curid=1156734", "content": "বৃহত্তর চীন (চীনা ভাষায় 大中华 তা চুংহুয়া)  একটি ধারণামূলক ভৌগোলিক অঞ্চল যা হান চীনা জাতিদের সাংস্কৃতিক আধিপত্যের ইঙ্গিত বহন করে। বৃহত্তর চীন বলতে পূর্ব এশিয়াতে চীনের মূল ভূখণ্ড, হংকং, মাকাউ ও তাইওয়ানকে নিয়ে গঠিত অঞ্চলটিকে বোঝায়, যে স্থানগুলির সিংহভাগ লোক সাংস্কৃতিকভাবে ও নৃগোষ্ঠীগতভাবে হান চীনা। কিছু কিছু বিশ্লেষক এমন কিছু স্থানও এর মধ্যে অন্তর্ভুক্ত করেন, যেখানে নৃগোষ্ঠীগতভাবে চীনারা জনগণের সংখ্যাগরিষ্ঠ অংশ গঠন করেছে, যেমন সিঙ্গাপুর। আরও সাধারণ অর্থে বৃহত্তর চীন বলতে আঞ্চলিক চীনা সম্প্রদায়গুলির মধ্যকার সংযোগগুলিকে ধারণকারী হিসেবে বর্ণনা করা হতে পারে।\n\n\n== ব্যবহার ==\nবহুজাতিক ব্যবসা প্রতিষ্ঠানগুলি প্রায়শই তাদের আঞ্চলিক ব্যবসায়িক সদর দপ্তরগুলির নামে বৃহত্তর চীন কথাটি ব্যবহার করে থাকে। যেমন প্রোক্টার অ্যান্ড গ্যাম্বল কুয়াংচৌ শহরে অবস্থিত তাদের আঞ্চলিক কার্যালয়টির নামে বৃহত্তর চীন কথাটি ব্যবহার করে, কেননা সেটি হংকং ও তাইপেইতেও কর্মকাণ্ড পরিচালনা করে। অ্যাপল কোম্পানি সাংহাই শহরে তাদের সদর দপ্তরের নামে একই পদবন্ধ ব্যবহার করে।\nবিভিন্ন গবেষণা প্রতিষ্ঠান ও বিশ্ববিদ্যালয় যেমন মার্কিন যুক্তরাষ্ট্রের কলাম্বিয়া বিশ্ববিদ্যালয় আঞ্চলিক গবেষণায় এই পরিভাষাটি ব্যবহার করে।\nতাইওয়ানের রাজনৈতিক মর্যাদা বিষয়ে সংবেদনশীল প্রতিক্রিয়া এড়াতে এই পরিভাষাটি প্রায়শই ব্যবহার করা হয়ে থাকে।\nচীনা জাতীয়তাবাদের প্রেক্ষিতে এই পরিভাষাটি চীনা ভূখণ্ড পুনরুদ্ধারবাদ (Chinese irredentism) সংক্রান্ত আলোচনায় ব্যবহার করা হতে পারে, যেই মতাদর্শ অনুযায়ী চীনের হৃত ভূখণ্ড পুনরুদ্ধার করে একটি বৃহত্তর চীন সৃষ্টি করা উচিত।\n\n\n== বৃহত্তর চীনের অন্তর্ভুক্ত দেশ ও অঞ্চলসমূহ ==\nচীনের মূল ভূখণ্ড\nতাইওয়ান\nহংকং\nমাকাউ\nমঙ্গোলিয়া\nসিঙ্গাপুর\nমালয়েশিয়া\n\n\n== আরও দেখুন ==\n\n\n== তথ্যসূত্র ==\n\nটেমপ্লেট:চীনা জাতীয়তাবাদ\nটেমপ্লেট:প্রণালী-অতিক্রমী সম্পর্ক"}