{"pageid": 1484848, "title": "ঠগ বহরম", "url": "https://bn.wikipedia.org/wiki?curid=1484848", "content": "ঠগ বহরম (আনু. ১৭৬৫ – ১৮৪০), বহরম জমাদার এবং ঠগবাজদের রাজা নামেও পরিচিত, ১৮শ শতকের শেষের দিকে ও ১৯শ শতকের গোড়ার দিকে মধ্য ভারতের আওয়াধ অঞ্চলে সক্রিয় ঠগ দলের একজন হোতা ছিলেন, এবং তাকে প্রায়শই বিশ্বের অন্যতম সেরা ধারাবাহিক খুনি হিসাবে উল্লেখ করা হয়। তিনি ১৭৯০ থেকে ১৮৪০ সালের মধ্যে শ্বাসরোধ করে ৯৩১টি হত্যাকাণ্ডের সাথে জড়িত থাকতে পারেন বলে ধারণা করা হয়, যদিও শুধুমাত্র ১২৫টি নিশ্চিত করা যায়; শ্বাসরুদ্ধ করে খুন করার জন্য তার দলের লোকেরা মূলত একটি ঐষ্টিক রুমালকে শ্বাসরোধক বা গ্যারোট হিসেবে ব্যবহার করতেন।\n\n\n== জীবনী ==\nবহরমকে ৯৩১টি খুনের ঘটনায় সন্দেহ করা হলেও, ১৮৩০-এর দশকে ইস্ট ইন্ডিয়া কোম্পানির ঠগি ও ডাকাতি দপ্তরের কর্মকর্তা জেমস প্যাটন, যিনি ঠগির উপর একটি পাণ্ডুলিপি লিখেছিলেন, তিনি বহরমকে উদ্ধৃত করে লিখেছেন যে বহরম ৯৩১টি মামলায় \"উপস্থিত\" ছিলেন এবং \"আমি নিজের হাতে প্রায় ১২৫ জনকে শ্বাসরোধ করে খুন করেছি, এবং আরও ১৫০ জনের শ্বাসরুদ্ধ করে  খুন হতে দেখেছি\"\nবহরম খুন করার জন্য শ্বাসরোধক হিসেবে তার কমরবন্ধ অথবা রুমালের ব্যবহার করতেন।\n\n\n== আরও দেখুন ==\n১৯০০ সালের পূর্বে ধারাবাহিক খুনিদের তালিকা\nদ্য ডেডলি ডজন: ইন্ডিয়া'স মোস্ট নটোরিয়াস সিরিয়াল কিলার্স\n\n\n== তথ্যসূত্র ==\n\n[[বিষয়শ্রেণী:মৃত্যুদণ্ডপ্রাপ্ত ভারতীয় ধারাবাহিক খুনি\n]]"}