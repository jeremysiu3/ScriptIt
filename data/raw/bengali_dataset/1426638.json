{"pageid": 1426638, "title": "বন্দিনা এলংবাম", "url": "https://bn.wikipedia.org/wiki?curid=1426638", "content": "বন্দিনা এলংবাম একজন ভারতীয় লেখক, কবি এবং শিল্পী। তিনি মণিপুরের অধিবাসী। তাঁর ব্যাপক তুলনামূলক ও বিশ্লেষণমূলক রচনাগুলির মধ্যে, রোহিন্টন মিস্ত্রি এবং অমিতাভ ঘোষের নির্বাচিত কথাসাহিত্যে \"ইজ দ্য হোমোসেক্সুয়াল অ্যান ইনভিজিবল বিয়িং?, \"কমরেড লাভ\" হলো উল্লেখযোগ্য। নিজে একজন লেখক হওয়ার সঙ্গে সঙ্গে, তিনি বলিউড অভিনেত্রী কঙ্গনা রানাওয়াত এবং ডঃ জোশিয়া খ সহ আরও অনেক শিল্পী ও লেখকের অনুপ্রেরণার বিষয় হয়ে উঠছেন।\n\n\n== প্রারম্ভিক জীবন এবং কর্মজীবন ==\nবন্দিনা এলংবাম মনিপুরের ইম্ফলে জন্মগ্রহণ করেন। তিনি তাঁর বাবা ও মা দুজনের কাছ থেকে মেইতেই এবং মাও উভয় সাংস্কৃতিক ঐতিহ্যের উত্তরাধিকারী হয়ে বড় হয়েছেন। তাঁর সংমিশ্রিত সাংস্কৃতিক বন্ধন তাঁর কাব্য রচনায় প্রতিফলিত হতে দেখা যায়। শৈশব থেকেই, বন্দিনার ছবি আঁকা এবং ছোট গল্প ও কবিতা লেখার প্রতি আগ্রহ রয়েছে। ২০১৬ সালের ১৯শে ডিসেম্বর মুম্বাইতে তাঁর প্রথম কবিতা \"বিটুইন দ্য পোয়েট অ্যাণ্ড হার পেন্সিল\" প্রকাশ পায়। কবিতাটির মুখবন্ধ লিখেছেন বলিউড অভিনেত্রী কঙ্গনা রানাওয়াত, যিনি তাঁর শৈশবের স্কুলের বন্ধু।\nএবিওকে পাবলিশিং হাউস কর্তৃক ২০১৭ সালের ৯ই জানুয়ারি, \"মণিপুর প্রেসক্লাবে\" বন্দিনা এলংবামের বই বিটুইন দ্য পোয়েট অ্যাণ্ড হার পেন্সিল প্রকাশিত হয়।\n\nদ্য মরুং এক্সপ্রেসের সঙ্গে বন্দিনা এলংবামের সাথে একটি বিশেষ সাক্ষাৎকারে, যখন তাঁকে জিজ্ঞাসা করা হয়েছিল যে তিনি কীভাবে একজন কবি এবং চিত্রশিল্পী হওয়ার দুটি ক্ষেত্রকে সংযুক্ত করেছেন, তিনি বলেছিলেন,\"দেখুন, আমার কবিতাগুলি জীবন এবং জীবনের অভিজ্ঞতার বিভিন্ন ঘটনা সম্পর্কে। আমার চিত্রকর্ম আবার জীবনের বিভিন্ন উপাদান, বিভিন্ন আবেগ এবং জীবনের অন্যান্য বিভিন্ন দিক নিয়ে। জীবন তার সারমর্মে দুটিকে সংযুক্ত করে এবং একভাবে বা অন্যভাবে এটি জড়িত।\"\n\n\n== কঙ্গনা রানাওয়াতের সঙ্গে জীবন ==\nবন্দিনা এলংবাম এবং কঙ্গনা রানাওয়াত চণ্ডীগড়ের সেক্টর ১৫-এ ডিএভি স্কুল তাঁদের স্কুল জীবনে সহপাঠী এবং হোস্টেলের রুমমেট ছিলেন। বন্দিনা চারুকলা বিভাগে এবং কঙ্গনা বিজ্ঞান বিভাগে পড়তেন।\nবন্দিনা এলংবাম সম্পর্কে কঙ্গনা রানাওয়াতের একটি মুখবন্ধ অনুসারে, কঙ্গনা বর্ণনা করেছিলেন যে বন্দিনাকে তিনি যখন প্রথম দেখেন, তখন তিনি সুন্দর ছিলেন এবং তাঁর নিরাশ্রয়ের মতো দৃষ্টি ছিল। তাঁর নীল-কালো ঘন চুল কোমর ছাড়িয়ে ঝুলে ছিল। কঙ্গনা বলেছিলেন যে বন্দিনার কাজ তাঁর অন্তর্নিহিত আবেগ এবং প্রবৃত্তির প্রতি সত্য ছিল। তিনি বন্দিনার ব্যক্তিত্বের সবচেয়ে বিস্ময়কর দিকটি উল্লেখ করেছিলেন যে বন্দিনা সকলকেই সবসময় অবাক করে দিত, কারণ সে হয় গম্ভীর থাকত বা অনিয়ন্ত্রিতভাবে হাসত, সরাসরি চোখের দিকে তাকাতো না বা প্রচণ্ড দৃষ্টিতে তাকাতো, অবিরাম ঘুমিয়ে থাকত বা নিরলসভাবে কাজ করত।\nছোটবেলা থেকেই কঙ্গনা হিন্দি-উর্দু কবিতার প্রতি তীব্র অনুরাগী ছিলেন। তাঁর আগ্রহের ক্ষেত্রটি বন্দিনা এলংবাম ব্যতীত অন্যদের (বন্ধুদের) কাছে অদ্ভুত বলে মনে হতো। কঙ্গনা বন্দিনার জন্য কবিতা (শায়রি) অনুবাদ করতেন। যদিও অনুবাদ করলে অনেক শব্দ এবং জটিল চিন্তা প্রায়শই হালকা হয়ে যায় বা হারিয়ে যায়, কঙ্গনা এবং বন্দিনা উভয়েরই কবিতার সাথে একটি বিশেষ সম্পর্ক ছিল।\nকঙ্গনা এবং বন্দিনা যখন একে অপরের খুব কাছাকাছি ছিলেন, তখন কঙ্গনা তাঁদের শিক্ষাগত পছন্দ, বিজ্ঞান এবং শিল্পকলার মধ্যে গুরুত্বপূর্ণ পার্থক্যগুলি লক্ষ্য করেছিলেন। পরে, কঙ্গনা জানতে পেরেছিলেন যে তিনি সম্ভবত কর্মজীবনের সঠিক পথ বেছে নেন নি।\nকঙ্গনা তাঁর মুখবন্ধে প্রকাশ করেছেন যে বন্দিনা তাঁর মধ্যে থাকা লুকোনো শিল্পীকে প্রলুব্ধ করেছিলেন এবং বন্দিনা তাঁর ভবিষ্যত কর্মজীবনের সিদ্ধান্তগুলিকে প্রভাবিত করার ক্ষেত্রে অত্যন্ত গুরুত্বপূর্ণ ভূমিকা পালন করেছিলেন এবং কঙ্গনা তা চালিয়ে গেছেন।\nতাঁদের স্কুল জীবনের পরে, তাঁরা আলাদা হয়ে গিয়েছিলেন। আবার তাঁদের দেখা হয় যখন কঙ্গনা রানাওয়াত চণ্ডীগড়ে তনু ওয়েডস মনু রিটার্নস -এর জন্য প্রচার করছিলেন। দুজনের দেখা হয়েছিল তাঁদের স্কুলে। কঙ্গনা রানাওয়াত তখন জানতে পারেন যে বন্দিনা শিল্পকলা, কবিতা এবং লেখালেখি করছেন। বন্দিনা কঙ্গনাকে তাঁর কিছু লেখা পাঠিয়েছিলেন। তারপর, কঙ্গনা বন্দিনার বইয়ের জন্য একটি মুখবন্ধ লেখার প্রস্তাব দেন।\n\n\n== পুরস্কার ও সম্মাননা ==\n২০১০ সালে, বন্দিনা এলংবাম এর কবিতা, \"মাই ফিয়ার\" নর্থ-ইস্টার্ন হিল ইউনিভার্সিটি (এনইএইচইউ), শিলং -এর \"ভার্সিটি সপ্তাহে বিজয়ীর খেতাব\" জিতেছে।\nনর্থ-ইস্টার্ন হিল ইউনিভার্সিটি (এনইএইচইউ), শিলং থেকে বন্দিনা এলংবাম ইংরেজি সাহিত্যে ডক্টরেট ডিগ্রি লাভ করেন।\n\n\n== আরও দেখুন ==\nআবেনাও এলংবাম\n\n\n== তথ্যসূত্র =="}