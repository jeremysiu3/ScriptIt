{"pageid": 10849, "title": "আনন্দ আশ্রম", "url": "https://bn.wikipedia.org/wiki?curid=10849", "content": "আনন্দ আশ্রম শক্তি সামন্ত পরিচালিত ও শৈলজানন্দ মুখোপাধ্যায়ের কাহিনী অবলম্বনে তৈরি দ্বিভাষিক চলচ্চিত্র। এই চলচ্চিত্রটি ১৯৭৭ সালে মুক্তি পেয়েছিল। এই ছবিতে প্রধান দুই চরিত্রে অভিনয় করেন উত্তম কুমার এবং শর্মিলা ঠাকুর। অন্যান্য ভূমিকায় অভিনয় করেছিলেন অশোক কুমার, উৎপল দত্ত এবং রাকেশ রোশন, এবং মৌসুমি চট্টোপাধ্যায়। হিন্দি এবং বাংলা ভাষায় আলাদা আলাদা ভাবে চলচ্চিত্রটি মুক্তি পেয়েছিলো।\n\n\n== কাহিনী ==\nডা: অমরেশ (উত্তম কুমার) বড়লোক বাবার (অশোক কুমার) একমাত্র ডাক্তার পুত্র। সে তার বাবার অমতে আশাকে (শর্মিলা ঠাকুর) বিয়ে করে এবং অন্য জায়গায় গিয়ে সংসার পাতে। সন্তানের জন্ম দিতে গিয়ে আশা মারা যায়। সেই পুত্রসন্তান ডা: সমরেশ (রাকেশ রোশন) ঘটনাচক্রে ঠাকুরদার কাছে মানুষ হয়। সমরেশ আবার সুমিতার (মৌসুমি চট্টোপাধ্যায়) প্রেমে পড়ে। সুমিতা/সুমি ডা: অমরেশের বন্ধু উৎপল দত্তের মেয়ে। সমরেশের আর সুমিতার বিয়ের দিন আবার ডা: অমরেশ এবং তার বাবার মধ্যে মিলন ঘটে এবং ভুল বোঝাবুঝির অবসান হয়।\n\n\n== অভিনয় ==\nউত্তম কুমার - ডাঃ অমরেশ\nশর্মিলা ঠাকুর - আশা\nরাকেশ রোশন - ডাঃ সমরেশ\nমৌসুমি চ্যাটার্জী -সুমিতা/সুমি\nঅশোক কুমার - ঠাকুর\nঅসিত সেন -গিরিধারী\nউৎপল দত্ত -সুমিতার বাবা\n\n\n== সংগীত ==\nবাংলা গানের তালিকা\n\nপৃথিবী বদলে গেছে - কিশোর কুমার\nআশা ছিলো ভালোবাসা ছিলো - কিশোর কুমার\nতিনটি মন্ত্র নিয়ে - শ্যামল মিত্র\nভালোবেসে ডেকেই দেখো না - আশা ভোঁসলে\nআমার সপ্ন তুমি ওগো - আশা ভোঁসলে,কিশোর কুমার\nকথা কিছু কিছু বুঝে নিতে হয় - আরতি মুখার্জী,শ্যামল মিত্র\nহিন্দি গানের তালিকা\n\nতুম ইতনি সুন্দার হো - কে জে জেসুদাস, প্রীতি সাগর\nসারা পিয়ার তুমহারা - আশা ভোসলে, কিশোর কুমার\nতেরে লিয়ে ম্যানে সাবকো ছোড়া - কিশোর কুমার\nরাহি নায়ে নায়ে রাস্তা নায়া নায়া - কিশোর কুমার\nসাফাল ভোহি জীভান হে - শ্যামল মিত্র\nজাব চাহো চালি আউঙ্গি - লতা মঙ্গেশকর\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আনন্দ আশ্রম  (ইংরেজি)"}