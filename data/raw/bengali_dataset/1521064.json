{"pageid": 1521064, "title": "নাকিপ মসজিদ", "url": "https://bn.wikipedia.org/wiki?curid=1521064", "content": "মোল্লা নাকিপ মসজিদ তুরস্কের ত্রাবজোন শহরের পাজারকাপি জেলায় অবস্থিত একটি মসজিদ।\n\n\n== ইতিহাস ==\nএই স্থাপনা মূলত বাইজেন্টাইন যুগে ১০ম বা ১১শ শতকে একটি গির্জা হিসেবে নির্মিত হয়েছিল। ১৪৬১ সালে অটোমানদের দ্বারা শহর দখলের পর এটি মসজিদে রূপান্তরিত হয় এবং বর্তমানে \"মোল্লা নাকিপ মসজিদ\" নামে পরিচিত। অটোমানরা এই মসজিদের উত্তর প্রবেশপথ নির্মাণ করে।\n১৯৭৫ সালে একটি বড় সংস্কার কার্যক্রম পরিচালিত হয়, যার ফলে ছাদটি কংক্রিট দ্বারা আবৃত করা হয়। ভবনটিতে তিনটি নেভ (ভিতরের প্রশস্ত অংশ) রয়েছে এবং এর অ্যাপস (গির্জার অর্ধগোলাকৃতির শেষ অংশ) প্রাচীন পাথরের ব্লক দ্বারা নির্মিত।\n\n\n== তথ্যসূত্র =="}