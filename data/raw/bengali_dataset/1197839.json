{"pageid": 1197839, "title": "বেস্ট এয়ার", "url": "https://bn.wikipedia.org/wiki?curid=1197839", "content": "বেস্ট এয়ার ছিল বাংলাদেশের একটি এয়ারলাইন যার অভ্যন্তরীণ এবং আন্তর্জাতিক উভয় গন্তব্য ছিল, এটি ছিলো বেস্ট এভিয়েশনের একটি সহযোগী প্রতিষ্ঠান। কোম্পানিটি ২০০৭ সালে বেস্ট এভিয়েশন এবং একটি কুয়েত ভিত্তিক কোম্পানি, আকিক এভিয়েশন হোল্ডিং এর মধ্যে যৌথ উদ্যোগ হিসাবে গঠিত হয় যা এয়ারলাইনের ৭০% শেয়ার নিয়ন্ত্রণ করে। এটি ঢাকার শাহজালাল আন্তর্জাতিক বিমানবন্দর থেকে ২০০৮ সালের জানুয়ারিতে কার্যক্রম শুরু করে। উচ্চ জ্বালানী খরচের কারণে ২০০৯ সালে বেস্ট এয়ার তার কার্যক্রম স্থগিত করে। বেস্ট এয়ার ঘোষণা করেছিল যে তারা বাংলাদেশের ডেসটিনি গ্রুপ লিমিটেড থেকে একটি বড় বিনিয়োগ পেয়েছে এবং ২৬ মার্চ ২০১১ তারিখে পুনরায় কার্যক্রম শুরু করবে, কিন্তু তা করেনি। তারা তিনটি ব্র্যান্ড নিউ এটিয়ার ৭২ বিমান নিয়ে অভ্যন্তরীণ বাজারে পুনরায় প্রবেশ করতে চেয়েছিল। পরিকল্পনা অনুযায়ী বছরের শেষের দিকে তিনটি এ৩২০ বিমান অধিগ্রহণের জন্য আহ্বান জানায়, তারপরে অদূর ভবিষ্যতে দীর্ঘ পাল্লার রুটের জন্য এ৩৩০ বা বি৭৭৭ বিমান পরিকল্পনা করে।   \nএছাড়াও ১৯৮০-এর দশকে মার্কিন যুক্তরাষ্ট্রে একটি বিমান সংস্থা ছিল যা বেস্ট এয়ারলাইন্স নামটি ব্যবহার করত।\n\n\n== ইতিহাস ==\nবেস্ট এয়ারের মূল কোম্পানি বেস্ট এভিয়েশন, ১৯৯৯ সালে হেলিকপ্টার অপারেটর হিসেবে কাজ শুরু করে। বেস্ট এভিয়েশন ২০০০ সালে মালবাহী এয়ারলাইন হিসেবে যাত্রা শুরু করে। বেস্ট এভিয়েশন দেশীয় ও আন্তর্জাতিক সেক্টরে বিভিন্ন ধরনের মালবাহী বিমান পরিচালনা করে আসছে।\nবেস্ট এয়ার অভ্যন্তরীণ ও আন্তর্জাতিক সেক্টরে যাত্রীসেবা পরিচালনার জন্য বাংলাদেশের বেসামরিক বিমান চলাচল কর্তৃপক্ষের কাছ থেকে ২০০৬ সালে একটি লাইসেন্স পেয়েছিল। বেস্ট এয়ার ঢাকা থেকে একটি আঞ্চলিক অভ্যন্তরীণ গন্তব্য চট্টগ্রামে চলাচলের জন্য একটি বি-৭৩৭ বিমান দিয়ে শুরু করে। বেস্ট এয়ার একটি এমডি-৮৩ ইজারা নেয় এবং দুবাই, কুয়ালালামপুর, সিঙ্গাপুর এবং ব্যাংককের মতো নতুন গন্তব্যে পরিচালনা করে। ২০১০ সালে বেস্ট এভিয়েশন তার ৮০% শেয়ার বেস্ট এয়ার ডেসটিনি মাল্টিপারপাস কো-অপারেটিভ সোসাইটি লিমিটেডের কাছে বিক্রি করে।  \n\n\n== গন্তব্য ==\nসংস্থাটি বর্তমানে বিলুপ্ত।\n\n\n== বিমানবহর ==\n\n\n== তথ্যসূত্র =="}