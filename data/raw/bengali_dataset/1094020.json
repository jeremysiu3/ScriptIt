{"pageid": 1094020, "title": "আগামোটো'র চোখ", "url": "https://bn.wikipedia.org/wiki?curid=1094020", "content": "আই অফ আগামোটো () হলো একটি কাল্পনিক জাদুকরী বস্তু যেটির দেখা মেলে আমেরিকার কমিক বুক প্রকাশনী মার্ভেল কমিক্স এবং মার্ভেল সিনেমাটিক ইউনিভার্স এর চলচ্চিত্র সমূহে। যেটির প্রথম দেখা মেলে ডক্টর স্ট্রেঞ্জ চলচ্চিত্রে। এই জিনিসটি ডক্টর স্ট্রেঞ্জ এর সাথেই বেশিরভাগ সময় দেখা যায়। আই অফ আগামোটো মূলত স্ট্রেঞ্জ এর বুকের উপর ঝুলতে থাকা তাবিজ এর মতো জিনিসটার নাম, এই চোখের মতো দেখতে জিনিসটির মাধ্যমে সময় থেকে সময়ে সফর করা যায়।\nএটির সর্বপ্রথম দেখা মেলে দ্য অরিজিন অফ ডক্টর স্ট্রেঞ্জ এ যেটি ছিল একটি আট পৃষ্ঠার গল্প স্ট্রেঞ্জ টেলস #১১৫ (ডিসেম্বর ১৯৬৩) কমিকের ভিতর। এটির গঠন চোখের মতো, যেটির অনুপ্রেরণা আসে 'বুদ্ধের চোখ' দেখে। এটি বৌদ্ধ সম্প্রদায়ের কাছে শামুক শহিদদের তাবিজ নামে পরিচিত। এটি একটি নেপালি চিহ্ন যার মানে হলো এটি দুষ্ট শক্তি থেকে যোদ্ধাদের রক্ষা করে।\nএটি মার্ভেল সিনেমাটিক ইউনিভার্স এ বেশ কয়েকবার দেখা গিয়েছে। যেখানে দেখানো হয় এটির ভেতর সময় পাথর রয়েছে।\n\n\n== ইতিহাস ==\nআগামোটো, একটি শক্তিশালী জাদুকরী বস্তু যা ডক্টর স্ট্রেঞ্জ এর কাছেই থাকে। এটির ব্যবহার স্ট্রেঞ্জ এর শ্রেষ্ঠ জাদুকর হওয়ার সময় ব্যবহার করা হয়েছিল যখন পৃথিবী বিনাশ হচ্ছিল। এই চোখের ইতিহাস এখনো অজানা, তবে কিছু তত্ত্ব রয়েছে এটি কীভাবে অস্তিত্বে এসেছে। কেউ বিশ্বাস করে আগামোটো এটির সন্ধান পেয়েছেন তারকা এবং সমুদ্র থেকে যেটি সেখানে বছরের পর বছর প্রবাহিত হচ্ছিল। আবার অন্যরা ধারণা করে এটি আগামোটো নিজেই আবিষ্কার করেছেন।\n\n\n== শক্তি ==\nএই চোখটি প্রজ্ঞার একটি হাতিয়ার। এটি দ্বারা একটি শক্তিশালী জাদুকরী আলো বিকিরিত হয় যার মাধ্যমে স্ট্রেঞ্জ সব ছল এবং বিভ্রম দেখতে পারে। এই চোখটি একটি দল বা ডজন খানেক মানুষকে এক মুহুর্তের মধ্যে ব্রহ্মাণ্ডের এক জায়গা থেকে আরেক জায়গায় নিয়ে যেতে পারে, যেমনটি স্ট্রেঞ্জ থানোস এর হুমকির সময় করেছিল।\nমার্ভেল সিনেমাটিক ইউনিভার্স এ আগামোটো'র চোখের কবজটির ভিতরে সময় পাথর আছে। যার কারণে এই চোখ দ্বারা সময়ে যাত্রা করা, ভবিষ্যতের ঘটনাবলিও দেখা সম্ভব হয় স্ট্রেঞ্জ এর জন্য। এছাড়াও যেকোনো জিনিসকে তার পূর্বাবস্থায়ও ফিরিয়ে নেয়া সম্ভব হয় এই চোখটি দ্বারা।\n\n\n== অন্যান্য মিডিয়ায় ==\n\n\n=== টেলিভিশন ===\nআগামোটো'র চোখে ১৯৯০ এর দশকের স্পাইডার ম্যান এনিমেটেড সিরিজে ডক্টর স্ট্রেঞ্জ এপিসোডে ডক্টর স্ট্রেঞ্জ কে ব্যবহার করতে দেখা যায়।\nআগামোটো'র চোখ দ্য সুপার হিরো স্কোয়াড শোতে ডক্টর স্ট্রেঞ্জ কে ব্যবহার করতে দেখা যায়।\nএটি দ্য আল্টিমেট স্পাইডার ম্যান এনিমেটেড সিরিজে ডক্টর স্ট্রেঞ্জ কে ব্যবহার করতে দেখা যায়।\n\n\n=== চলচ্চিত্র ===\nএই চোখটি প্রথমবারের মতো ডক্টর স্ট্রেঞ্জ (২০১৬) চলচ্চিত্রে দেখা যায়। এটি মূলত কামার-তাজ এর জাদু বিদ্যার গুপ আঙিনায় রাখা ছিল। যেটি ডক্টর স্ট্রেঞ্জ নিয়ে নেয় কেসিলিয়াস এবং ডোরমামু কে হারানোর জন্য।\nথর: র‌্যাগনারক (২০১৭) চলচ্চিত্রে এই চোখটি দেখা যায় যখন ডক্টর স্ট্রেঞ্জ থর কে তার সন্ধান দিতে সাহায্য করে।\nচোখটি অ্যাভেঞ্জার্স: ইনফিনিটি ওয়ার (২০১৮) তে দেখা যায়৷ যেটই থানোস নিয়ে নেয়ার পরিকল্পনা করে। এটির মাধ্যমে ডক্টর স্ট্রেঞ্জ আগাম ১৪,০০০,৬০৫ টি ভবিষ্যৎ দেখে যার মধ্যে তার মাত্র একটি জিতে। স্ট্রেঞ্জ সবশেষে থানোস কে সময় পাথরটি দিয়ে দেয় টনি স্টার্ক এর জীবনের পরিবর্তে।\nঅন্য আরেকটি চোখ অ্যাভেঞ্জার্স: এন্ডগেম এ দেখা যায় যেটি এনসিয়েন্ট ওয়ান পরিধান করে। অ্যাভেঞ্জার্সরা সময়ে সফর করে ২০২৩ সাল থেকে ২০১২ সালে যায় সময় পাথরটি নিয়ে আসার জন্য। যেখানে ডক্টর ব্রুস ব্যানার এর সাথে এনসিয়েন্ট ওয়ান এর দেখা হয়। পরবর্তীতে সময় ধারা স্বাভাবিক রাখার জন্য স্টিভ রজার্স আবার সেটি নিজের আসল সময়ে ফিরিয়ে দিয়ে আসে।\nএই চোখটি হোয়াট ইফ টিভি সিরিজের চতুর্থ এবং নবম পর্বে ডক্টর স্ট্রেঞ্জ এর গলায় ঝুলতে দেখা যায়।\n\n\n== তথ্যসূত্র =="}