{"pageid": 1086277, "title": "রোজিকা সুঁইমার", "url": "https://bn.wikipedia.org/wiki?curid=1086277", "content": "রোজিকা সুঁইমার (হাঙ্গেরীয়: Schwimmer Rózsa; ১১ সেপ্টেম্বর ১৮৭৭ – ৩ আগস্ট ১৯৪৮) হাঙ্গেরীয় বংশোদ্ভূত শান্তিবাদী, নারীবাদী, ওয়ার্ল্ড ফেডারেলিস্ট এবং নারীর ভোটাধিকার কর্মী ছিলেন। তিনি ললা ম্যাভেরিক লয়েডের সাথে ক্যাম্পেইন ফর ওয়ার্ল্ড গভর্নমেন্ট এর সহ-প্রতিষ্ঠাতা, এটি বিশ্ব শান্তিতে তার মৌলিক দৃষ্টিভঙ্গি ওয়ার্ল্ড ফেডারেলিস্ট মুভমেন্ট তৈরির দিকে পরিচালিত করে, যা বিশ শতকের প্রথম এই ধরনের ফেডারেলিস্ট সংগঠন। প্রথমবার কল্পনা করার ষাট বছর পরে, যে আন্দোলনটি তিনি তৈরি করতে সাহায্য করেছিলেন তা প্রকৃতপক্ষে আন্তর্জাতিক অপরাধী আদালত তৈরিতে অগ্রণী ভূমিকা নিয়েছিল, এটি প্রথম স্থায়ী আন্তর্জাতিক ট্রাইব্যুনাল যা যুদ্ধাপরাধ, মানবতা বিরোধী অপরাধ এবং গণহত্যার অভিযোগে অভিযুক্ত ব্যক্তিদের অভিযুক্ত করে। সুঁইমার ১৮৭৭ সালে বুদাপেস্টের একটি ইহুদি পরিবারে জন্মগ্রহণ করেন, তিনি ১৮৯১ সালে পাবলিক স্কুল থেকে স্নাতক হন। একজন দক্ষ ভাষাবিদ হিসেবে, তিনি আটটি ভাষায় কথা বলতে বা পড়তে পারতেন। তার প্রথম কর্মজীবনে, তার এমন একটি চাকরি খুঁজে পেতে অসুবিধা হয়েছিল যা জীবনধারণের জন্য তাকে ন্যূনতম মজুরি প্রদান করে এবং সেই অভিজ্ঞতা থেকে তিনি নারীদের কর্মসংস্থানের বিষয়ে সংবেদনশীল হন। কর্মজীবী ​​মহিলাদের পরিসংখ্যান প্রদানের জন্য ডেটা সংগ্রহকারী সুঁইমার আন্তর্জাতিক মহিলাদের ভোটাধিকার আন্দোলনের সদস্যদের সংস্পর্শে আসেন এবং ১৯০৪ সালের মধ্যে তিনি সংগ্রামে যুক্ত হন। তিনি হাঙ্গেরিতে প্রথম জাতীয় নারী শ্রমিক ছাতা সংগঠন এবং হাঙ্গেরীয় নারীবাদী সমিতির সহ-প্রতিষ্ঠা করেন। তিনি ১৯১৩ সালে বুদাপেস্টে আয়োজিত আন্তর্জাতিক নারী ভোটাধিকার জোটের সপ্তম সম্মেলন আয়োজনেও সহায়তা করেছিলেন।\n\n\n== শুরুর বছরগুলো ==\n\nরোজিকা সুঁইমারের জন্ম ১৮৭৭ সালের ১১ সেপ্টেম্বর অস্ট্রিয়া-হাঙ্গেরির বুদাপেস্টে। তিন সন্তানের মধ্যে সবচেয়ে বড়, তিনি ট্রেনসিলভেনিয়ার (বর্তমানে তিমিশোয়ারা, রোমানিয়া) তেমেসভারের একটি উচ্চ-মধ্যবিত্ত ইহুদি পরিবারে বেড়ে ওঠেন। তার বাবা ছিলেন একজন কৃষি ব্যবসায়ী, শস্য, ঘোড়া এবং অন্যান্য পণ্যের ব্যবসায় জড়িত ছিলেন, তিনি একটি পরীক্ষামূলক খামারও চালাতেন। তার মামা, লিওপোল্ড ক্যাচার ছিলেন একজন প্রখ্যাত লেখক এবং শান্তি কর্মী, যিনি সুঁইমারের উপর শক্তিশালী প্রভাব বিস্তার করেছিলেন। তিনি বুদাপেস্টে সংক্ষিপ্তভাবে প্রাথমিক বিদ্যালয়ে পড়াশোনা করেন এবং পরিবার ট্রান্সিলভেনিয়ায় চলে যাওয়ার পর একটি মঠজাতীয় স্কুলে শিক্ষিত হন। ১৮৯১ সালে পাবলিক স্কুল থেকে স্নাতক হওয়া, তিনি স্যাবাদকা (বর্তমানে সুবোটিকা) এর সঙ্গীত স্কুলে সঙ্গীত এবং ভাষা অধ্যয়ন করেন। তিনি ইংরেজি, ফরাসি, জার্মান এবং হাঙ্গেরীয় ভাষায় কথা বলতেন এবং ত্তলন্দাজ, ইতালীয়, নরওয়েজীয় এবং সুইডিশ পড়তে পারতেন, যদিও তিনি মাত্র আটটি শ্রেণিতে পড়েছিলেন। ১৮৯৩ এবং ১৮৯৪ সালে তিনি একটি ব্যবসায়িক স্কুলে সন্ধ্যাকালীন ক্লাস নেন যতক্ষণ না তার বাবার দেউলিয়া হয়ে পরিবারটিকে বুদাপেস্টে ফিরে যেতে বাধ্য হয়েছিল।\n\n\n== মৃত্যু এবং উত্তরাধিকার ==\nরোজিকা সুঁইমার ১৯৪৮ সালের ৩ আগস্ট নিউ ইয়র্ক শহরে নিউমোনিয়ায় আক্রান্ত হয়ে মারা যান। পরদিন তাকে ফার্নক্লিফ সমাধিক্ষেত্রে দাফন করা হয়। প্রথম বিশ্বযুদ্ধের আগে সময়ে তিনি হাঙ্গেরীয় নারীদের একজন অন্যতম মুখপাত্র এবং হাঙ্গেরীয় ভোটাধিকার আন্দোলনের সহ-প্রতিষ্ঠাতা হিসেবে স্মরণীয়। একবিংশ শতাব্দীর ইতিহাসবিদরা তার জীবন বিশ্লেষণ করতে শুরু করেছেন এবং তার গুরুত্ব পুনর্মূল্যায়ন করেছেন। ১৯৪০ সালে ওয়ার্ল্ড সেন্টার ফর উইমেন্স আর্কাইভস বন্ধ হওয়ার পর, সুঁইমার কাগজপত্র বিভিন্ন আর্কাইভে প্রদর্শিত হয়েছে যার মধ্যে রয়েছে মিশিগানের ডিয়ারবর্নের বেনসন ফোর্ড রিসার্চ সেন্টার, স্ট্যানফোর্ড বিশ্ববিদ্যালয়ের হুভার ইনস্টিটিউশন আর্কাইভস এবং নিউ ইয়র্ক পাবলিক লাইব্রেরির সুঁইমার-লয়েড কালেকশন।\n\n\n== তথ্যসূত্র =="}