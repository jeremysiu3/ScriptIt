{"pageid": 10374, "title": "মৌয়াল", "url": "https://bn.wikipedia.org/wiki?curid=10374", "content": "মৌয়াল হচ্ছে একধরনের পেশাভিত্তিক গোষ্ঠী যারা মধু ও মৌচাক সংগ্রহ করে। সুন্দরবনসহ পৃথিবীর সর্বত্র এদের দেখতে পাওয়া যায়। তবে আধুনিককালের মৌয়ালরা মৌমাছি পালন করে থাকে। মৌচাষের মাধ্যমে তারা মধু, মোম ও রয়্যাল জেলি সংগ্রহ করে এমনকি কখনো কখনো রাণী মৌমাছি সংগ্রহ করে বাজারে বিক্রি করে। তারা কৃষকদের ক্ষেতের শস্যের পরাগায়নের জন্যও মৌচাষ করে। অনেকে শখের বশে মৌচাষ করে। কেউ মূল পেশা আবার কেউবা গৌণ পেশা হিসেবে এই কাজ করে।"}