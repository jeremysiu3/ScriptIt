{"pageid": 1466952, "title": "বিশাল জেঠওয়া", "url": "https://bn.wikipedia.org/wiki?curid=1466952", "content": "বিশাল জেঠওয়া (জন্ম: ৬ জুলাই ১৯৯৪) একজন ভারতীয় টেলিভিশন ও চলচ্চিত্র অভিনেতা। তিনি সনি টিভির ভারত কা বীর পুত্র - মহারাণা প্রতাপ-এ আকবর চরিত্রে, ও মর্দানি ২ (২০১৯) চলচ্চিত্রে সানি চরিত্রে অভিনয়ের জন্য প্রসিদ্ধ। মর্দানি ২ চলচ্চিত্রের জন্য তিনি শ্রেষ্ঠ নবাগত অভিনেতা বিভাগে জি সিনে পুরস্কার অর্জন করেন ও ফিল্মফেয়ার পুরস্কারের মনোনয়ন লাভ করেন।\n\n\n== প্রারম্ভিক জীবন ==\nজেঠওয়া ১৯৯৪ সালের ৬ই জুলাই এক গুজরাতি পরিবারে জন্মগ্রহণ করেন। তার পিতা নরেশ জেঠওয়া ও মাতা প্রীতি জেঠওয়া। তিনি ঠাকুর কলেজ অব সায়েন্স অ্যান্ড কমার্স থেকে স্নাতক সম্পন্ন করেন।\n\n\n== কর্মজীবন ==\nবিশাল ২০১৩ সালে সনি টিভির ভারত কা বীর পুত্র - মহারাণা প্রতাপ-এ আকবর চরিত্রে অভিনয়ের মধ্য দিয়ে তার কর্মজীবন শুরু করেন। ২০১৫ সালে তিনি সংকটমোচন মহাবলী হনুমান-এ বলী চরিত্রে অভিনয় করেন। ২০১৬ সালে তিনি দিয়া অউর বাতি হাম-এ ছোটা প্যাকেট চরিত্রে দেখা যায়। একই বছর তিনি পেশওয়া বাজীরাও টিভি ধারাবাহিকে নাসির চরিত্রে কাজ করেন। ২০১৭ সালের আগস্ট মাসে তিনি চক্রধারী অজয় কৃষ্ণ-এ কৃষ্ণ চরিত্রের জন্য ভবেশ বালচন্দানির স্থলাভিষিক্ত হন। এছাড়া তিনি কালার্স টিভির ঠাপকি প্যায়ার কি-এ অভিনয় করেন।\n২০১৯ সালে মর্দানি ২ চলচ্চিত্র প্রধান খল চরিত্রে অভিনয়ের মধ্য দিয়ে তার হিন্দি চলচ্চিত্রে অভিষেক ঘটে। এই চলচ্চিত্রে তার অভিনয় সমালোচক ও দর্শকদের কাছে প্রশংসিত হয় এবং তিনি শ্রেষ্ঠ নবাগত অভিনেতা বিভাগে জি সিনে পুরস্কার অর্জন করেন ও ফিল্মফেয়ার পুরস্কারের মনোনয়ন লাভ করেন।\n২০২২ সালে তাকে ডিজনি+ হটস্টারের চিকিৎসাবিজ্ঞান থ্রিলার ধারাবাহিক হিউম্যান-এ শেফালী শাহ ও কীর্তি কুলহারির সাথে শ্রেষ্ঠাংশে অভিনয় করেন। একই বছর তিনি রেবতীর নাট্যধর্মী চলচ্চিত্র সালাম বেঙ্কি-এ নাম ভূমিকায় অভিনয় করেন।\n২০২৩ সালের মে মাসে তিনি বিদ্যুৎ জামওয়ালের সাথে আইবি৭১-এ গুরুত্বপূর্ণ চরিত্রে অভিনয় করেন। এছাড়া তিনি টাইগার ৩-এ হাসান আলি চরিত্রে অভিনয় করেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিশাল জেঠওয়া (ইংরেজি)\nইন্সটাগ্রামে বিশাল জেঠওয়া"}