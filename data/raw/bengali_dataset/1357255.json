{"pageid": 1357255, "title": "সুধীন দত্ত", "url": "https://bn.wikipedia.org/wiki?curid=1357255", "content": "সুধীন দত্ত (জন্ম ১৯৫১) হলেন আমেরিকার এক্সনমোবিল কর্পোরেশনের একজন রাসায়ন বিজ্ঞানী। তিনি ভিস্টাম্যাক্স প্রোপিলিন-ভিত্তিক ইলাস্টোমারগুলির বিকাশের জন্য বিখ্যাত।\n\n\n== শিক্ষা ==\nসুধীন দত্ত ১৯৭৪ সালে ভারতীয় প্রযুক্তিবিদ্যা প্রতিষ্ঠান কানপুর (ইন্ডিয়ান ইনস্টিটিউট অফ টেকনোলজি, কানপুর) থেকে রসায়নে স্নাতক ডিগ্রি অর্জন করেন। ১৯৭৮ সালে হার্ভার্ড বিশ্ববিদ্যালয় থেকে জৈব-ধাতব রসায়নে গবেষণা করে পিএইচডি ডিগ্রি লাভ করেন। তিনি টরন্টো বিশ্ববিদ্যালয় এবং শিকাগো বিশ্ববিদ্যালয়ও গবেষণার কাজে যুক্ত ছিলেন।\n\n\n== কর্মজীবন ==\n১৯৮১ সালে তিনি আমেরিকার এক্সনমোবিল কোম্পানিতে যোগ দেন। এই কোম্পানিতে থাকাকালীন তিনি পলিওলিফিন ইলাস্টোমারের উন্নয়নে ব্যাপক গবেষণা করেন।\n\n\n== পুরস্কার ==\n২০১৫ – আমেরিকান কেমিক্যাল সোসাইটির রাবার বিভাগের থেকে প্রদত্ত চার্লস গুডইয়ার মেডেল।\n\n\n== তথ্যসূত্র =="}