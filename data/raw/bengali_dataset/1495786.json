{"pageid": 1495786, "title": "আজীজন নেহার", "url": "https://bn.wikipedia.org/wiki?curid=1495786", "content": "আজীজন নেহার ছিল একটি পত্রিকা যার সম্পাদক ছিলেন মীর মশাররফ হোসেন। ১৮৭৪ সালে এই পত্রিকা প্রথম প্রকাশিত হয়। এটি মুসলিম ব্যক্তি দ্বারা সম্পাদিত বাংলা ভাষার প্রথম পত্রিকা।\n\n\n== নামকরণ ==\nমীর মোশাররফ হোসেনের প্রথম স্ত্রী ছিলেন আজীজন নেসা। পরবর্তীতে তিনি ১৮৭৩ সালে কুলসুম নামের একজনকে বিয়ে করেন। বিয়ের কিছুদিন পরেই ১৮৭৪ সালে তিনি তার প্রথম স্ত্রীর নামে আজীজন নেহার পত্রিকা প্রকাশ করেন। নামকরণ নিয়ে অনেকেই সমালোচনা করেছিলেন যেমন:\n\nমীর কেন সেই স্ত্রীর নামেই পত্রিকা সম্পাদনা আর প্রকাশ করবেন? আগেই উল্লেখিত হয়েছে, বিবি কুলসুমের সঙ্গে মীরের বিয়ে হয় ১২৮০ সালের মাঘ মাসে, আর 'আজীজননেহার' প্রথম প্রকাশিত হয় ১২৮১ সালের বৈশাখ মাসে। মুনীর চৌধুরী স্বাভাবিকভাবে এ পত্রিকা প্রকাশের পিছনে 'দীর্ঘকালের জল্পনাকল্পনা'র এবং যে প্রেমময় 'পতিহৃদয়' ক্রিয়াশীর থাকার অনুমান করেছেন, তা সম্ভবত ঠিক নয়। যদি ওই 'পতিহৃদয়'ই পত্রিকা প্রকাশের কারণ হতো তাহলে বিবি কুলসুমের সঙ্গে বিয়েরও এত দীর্ঘকাল পরে হতো না। এখানে বিশেষভাবে লক্ষণীয়, কুলসুমের সঙ্গে বিয়ের কয়েক মাসের মধ্যেই প্রথম পত্নীর নামে পত্রিকা প্রকাশিত হয়। যে আজীজননেসা পরবর্তীকালে মীরের পিতার বৈমাত্রিয় ভ্রাতা মীর সাহেব আলী আর নূরুদ্দিন ডাকাতের সাহায্যে কুলসুমকে পৃথিবী থেকে সরাবার পরামর্শ করেন, তিনি যে মীরের দ্বিতীয় বিয়েতে খুবই তিক্ত আর তীব্রভাবে আহত হয়েছিলেন (এবং সম্ভবত তা ব্যক্তও করেছিলেন), তাতে কোনো সন্দেহ নেই। তাহলে কি তড়িঘড়ি করে মীরের ওই পত্রিকা সম্পাদনা আর প্রকাশ প্রথম পত্নীকে উৎকোচদান কিংবা তোষামোদ করাবার উপায়মাত্র ছিল? অসম্ভব নয়।\n\n\n== ইতিহাস ==\nআজীজন নেহার পত্রিকা প্রথম প্রকাশিত হয় ১২৮১ বঙ্গাব্দের ১লা বৈশাখ। মীর মশাররফের আত্মজীবনী ও হিতকরী পত্রিকা থেকে জানা যায়, আজীজন নেহার পত্রিকা কুষ্টিয়া থেকে প্রকাশিত হতো তবে হুগলির চুঁচুড়ায় থাকাকালীন মীর এই পত্রিকা প্রকাশের চিন্তা করেন।\nআজীজন নেহার পত্রিকার ধরন কী ছিল তা নিয়ে বিভিন্ন মত রয়েছে।\n\n\n== তথ্যসূত্র ==\n\n\n== বহিঃসংযোগ =="}