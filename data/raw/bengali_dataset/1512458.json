{"pageid": 1512458, "title": "সজীবন সজনা", "url": "https://bn.wikipedia.org/wiki?curid=1512458", "content": "সজীবন সজনা (জন্ম ৪ জানুয়ারী ১৯৯৫) একজন ভারতীয় ক্রিকেটার যিনি ভারতের মহিলা ক্রিকেট দলের একজন অলরাউন্ডার। সাজানা ডানহাতি ব্যাটসম্যান এবং  ডানহাতি অফ-ব্রেক বোলার ।  তিনি ঘরোয়া ক্রিকেটে কেরালা মহিলা ক্রিকেট দলের হয়ে এবং মহিলা প্রিমিয়ার লীগে মুম্বাই ইন্ডিয়ান্সের হয়ে খেলেন।  তিনি দক্ষিণ অঞ্চলের হয়ে প্রথম-শ্রেণীর ক্রিকেটও খেলেছেন। \n\n\n== জীবনের প্রথমার্ধ ==\nসজনা কেরালার ওয়ানাড়ের মানন্তবাদীতে জন্মগ্রহণ করেন। তার বাবা, সঞ্জীবন, কেরালার শহরে একজন অটোরিকশা চালক ছিলেন।  তার মা, সারদা, মানন্তবাদীর পৌরসভায় কাজ করতে।  কেরালার হয়ে তিনি প্রথম অনূর্ধ্ব-২৩ ক্রিকেট ম্যাচের দলে খেওলতে শুরু করেন এবং ২০১৯ সালে তিনি নিজের দলকে টি-টোয়েন্টি সুপার লিগের শিরোপা জেতাতে গুরুত্বপূর্ণ ভূমিকা রাখেন।  ক্রিকেটের পাশাপাশি তিনি রাষ্ট্রবিজ্ঞানে ডিগ্রি অর্জন করেছেন। একসময় তামিল চলচ্চিত্রে সহ-অভিনেতা হিসেবে কাজ করেছেন। এছাড়াও, কৈশোরে তিনি কেরালার ওয়ানাড় জেলার আঞ্চলিক মহিলা ফুটবল দলের অধিনায়ক ছিলেন। কলেজ পড়ার সময় তিনি ট্র্যাক অ্যান্ড ফিল্ড খেলাতেও পারদর্শী ছিলেন।  \n\n\n== দেশীয় ক্রিকেট কেরিয়ার ==\nসজনা ২০১২ সালের ৯ নভেম্বর অন্ধ্রের বিপক্ষে একটি ক্রিকেট ম্যাচে কেরালার হয়ে খেলার সুযোগ পান এবং সেই ম্যাচের মাধ্যমে তিনি লিস্ট এ ক্রিকেটে আত্মপ্রকাশ করেন। এরপর ২০১১ সালের ১৮ ডিসেম্বর সজনা টি-টোয়েন্টি ক্রিকেটে অভিষেক করেন।  ২০১৭ সালের ১ মার্চ তিনি দক্ষিণ অঞ্চলের হয়ে প্রথম-শ্রেণীর ক্রিকেটে আত্মপ্রকাশ করেন, যেখানে তিনি সিনিয়র মহিলা ক্রিকেট আন্তঃ আঞ্চলিক তিন দিন ব্যাপী ক্রিকেট প্রতিযোগীতায় পশ্চিম অঞ্চলের বিপক্ষে খেলেছিলেন। \n২০২৩ সালের ডিসেম্বরে অনুষ্ঠিত আসন্ন ২০২৪ সালের  মহিলা প্রিমিয়ার লীগ -এর নিলামে মুম্বাই ইন্ডিয়ান্স তাকে ১৫ লক্ষ টাকা চুক্তিতে দলে নেয়।  ২০২৪ সালের ২৩ ফেব্রুয়ারি দিল্লি ক্যাপিটালসের বিপক্ষে ম্যাচের শেষ বলে ছক্কা হাঁকিয়ে তিনি দলকে ৪ উইকেটের জয় এনে দেন।  \n\n\n== আন্তর্জাতিক ক্রিকেট কেরিয়ায় ==\n২০২৪ সালের এপ্রিলে, তিনি বাংলাদেশের বিপক্ষে টি-টোয়েন্টি সিরিজের জন্য ভারতের জাতীয় মহিলা ক্রিকেট দলে প্রথমবার খেলার সুযোগ পান। ২৮ এপ্রিল  বাংলাদেশের বিপক্ষে অনুষ্ঠিত ম্যাচে খেলার মাধ্যমে তিনি আন্তর্জাতিক টি-টোয়েন্টি ক্রিকেটে পদার্পন করেন।  এরপর মে মাসে দক্ষিণ আফ্রিকার বিপক্ষে আসন্ন টি টোয়েন্টি ক্রিকেট শৃঙ্খলার জন্য তাকে টি-টোয়েন্টি দলে অন্তর্ভুক্ত করা হয়। ২০২৪ সালের আইসিসি মহিলা টি-টোয়েন্টি বিশ্বকাপের জন্য তাকে ভারতীয় দলে অন্তর্ভুক্ত করা হয়েছিল। \n\n\n== তথ্যসূত্র =="}