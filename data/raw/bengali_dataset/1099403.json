{"pageid": 1099403, "title": "বাহরাইন ও কুয়েত ব্যাংক", "url": "https://bn.wikipedia.org/wiki?curid=1099403", "content": "বাহরাইন ও কুয়েত ব্যাংক (বিবিকে) ১৬ই মার্চ ১৯৭১ সালে বাহরাইন এবং কুয়েত উভয় দেশে একসাথে প্রতিষ্ঠিত একটি ব্যাংক। এই দুই দেশের যৌথ বিনিয়োগে ব্যাংকটি প্রতিষ্ঠিত হয়। এর শেয়ারহোল্ডাররা হল সাধারণ জনগণ, বাহরাইন সরকার, কুয়েতের কয়েকটি ব্যাংক এবং বিনিয়োগ কোম্পানি। বিবিকে বাহরাইন, কুয়েত এবং ভারতে শাখা পরিচালনার পাশাপাশি দুবাই (সংযুক্ত আরব আমিরাত) ও তুরস্কে প্রতিনিধি অফিসের মাধ্যমে বিভিন্ন ব্যাংকিং পরিষেবা দিয়ে আসছে।\n\n\n== কার্যক্রম ==\nবিবিকের পরিষেবা চারটি প্রধান বিভাগে বিভক্ত। প্রথমত, এটি রিটেইল ব্যাংকিং যা ব্যাক্তিকেন্দ্রিক সেবা, যেমন, ই-ব্যাংকিং সুবিধা দেয়া, ঋণ দেয়া, মাল্টি-ফিচার অ্যাকাউন্ট অপারেট করা, ক্রেডিট সুবিধা দেয়া ইত্যাদির মাধ্যমে কার্যক্রম পরিচালনা করে। দ্বিতীয়ত, ট্রেজারি এবং বিনিয়োগ সেবা প্রদান যা মূলধন ব্যবস্থাপনা পরিচালনার জন্য বিভিন্ন অভন্তরীণ বিভাগ এবং অধিভুক্ত কোম্পানিগুলির সাথে পরামর্শ করে পরিচালনা করা হয়। পরবর্তী বিভাগ হল কর্পোরেট ব্যাংকিং যা বাহরাইনের মধ্যে প্রাতিষ্ঠানিক গ্রাহকদের বিভিন্ন সেবা প্রদান করে। এবং সর্বশেষটি হল আন্তর্জাতিক ব্যাংকিং যা  বিদেশী প্রাতিষ্ঠানিক গ্রাহকদের সাথে কাজ করে। ভারতের শাখার মাধ্যমে এবং তুরস্ক ও দুবাইতে প্রতিনিধি অফিসের মাধ্যমে এই সেবা প্রদান করা হয়। এছাড়াও বৈশ্বিক বৃহত্তর ব্যাংকগুলির সাথে যোগোযোগ, বিদেশী শেয়ার বাজারে কেনাবেচা, অর্থ বিপণন এবং তহবিল কার্যক্রম পরিচালনা করা হয় আন্তর্জাতিক ব্যাংকিং বিভাগের মাধ্যমে।\n\n\n== শেয়ারহোল্ডাররা ==\nইথমার ব্যাংক বিএসসি ২৫.৩৮% (একটি বাহরাইন ভিত্তিক ইসলামি রিটেইল ব্যাংক)\nপেনশন তহবিল কমিশন ১৮.৭৭%\nকুয়েত বিনিয়োগ কর্তৃপক্ষ ১৮.৭০% (কুয়েতের বৃহত্তম সার্বভৌম সম্পদ তহবিল)\nসামাজিক বীমা সংস্থা ১৩.৩৪%\n\n\n== সহায়ক কোম্পানীসমূহ ==\nবিবিকের সহায়ক সংস্থাগুলির মধ্যে রয়েছে: ক্রেডিম্যাক্স যা ক্রেডিট কার্ড ইস্যু করার কাজে নিয়োজিত একটি কোম্পানী; ক্যাপিনোভা ইনভেস্টমেন্ট ব্যাংক যা একটি শরিয়াভিত্তিক বিনিয়োগ ব্যাংক বিভাগ যা কর্পোরেট ফিনান্স এবং প্রাইভেট ইক্যুইটি নিয়ে কাজ করে; ইনভাইটা যা হল একটি কল সেন্টার আউটসোর্সিং কোম্পানী; সাকানা যা হল ক্যাপিনোভা এবং ইথমার ব্যাংকের একটি যৌথ উদ্যোগ, এটি রিয়েল এস্টেট সেক্টরে ইসলামি অর্থসংস্থান নিয়ে কাজ করে এবং গ্লোবাল পেমেন্ট সার্ভিসেস (জিপিএস), যা ক্রেডিম্যাক্সের একটি সাবসিডিয়ারী। স্থানীয় এবং বিদেশী গ্রাহকদের জন্য এটি আউটসোর্সিং ব্যবসায় প্রক্রিয়াকরণের কাজ করে। বাহরাইন ও কুয়েতে শাখার পাশাপাশি ভারতের মুম্বাই, দিল্লী, হাইদ্রাবাদ ও কেরালায় বিবিকের শাখা রয়েছে। বর্তমানে বাহরাইনের জনাব মুরাদ আলী মুরাদ ব্যাংকটির চেয়ারম্যান এবং আব্দুর রহমান আলী সাইফ প্রধান নির্বাহী কর্মকর্তা হিসেবে দায়িত্ব পালন করছেন।\n\n\n== তথ্যসূত্র =="}