{"pageid": 1098974, "title": "চাকা চিংড়ি", "url": "https://bn.wikipedia.org/wiki?curid=1098974", "content": "চাকা চিংড়ি (বৈজ্ঞানিক নাম: Fenneropenaeus indicus, পূর্বে Penaeus indicus) বিশ্বের অন্যতম প্রধান বাণিজ্যিক চিংড়ির একটি প্রজাতি। এটি সাদা চিংড়ি হিসেবেও পরিচিত। এ জাতীয় চিংড়ি পানির ব্যাপক লবনাক্ততা ও তাপমাত্রার তারতম্য সহ্য করতে অক্ষম। চাকা চিংড়ির পোনা সুন্দরবনের মোহনা অঞ্চলের খাল, খাড়ি প্রভৃতি এলাকায় প্রচুর পরিমাণে পাওয়া যায়। প্রাপ্ত বয়স্ক চাকা চিংড়ি সমুদ্র এবং মোহনায় বসবাস করে।\n\n\n== বিবরণ ==\nঅত্যন্ত সুস্বাদু ও পুষ্টিগুণ সমৃদ্ধ এই চাকা বা সাদা চিংড়ি সামুদ্রিক একটি মাছ। এটি মাঝারি আকৃতির চিংড়ি। একটি পূর্ণবয়স্ক চিংড়ি ২২ সে.মি.(৯ ইঞ্চি)পর্যন্ত হতে পারে। এটি সাধারণত একটি মাছ সাধারণত ২০ থেকে ৫০ গ্রাম অব্দি হয়ে থাকে। মাথা ছাড় প্রতি কেজিতে ৩০ টা থেকে ৭০/৮০ টা পর্যন্ত হতে পারে।\n\n\n== পুষ্টি গুণাগুণ ==\nচাকা চিংড়ি সামুদ্রিক মাছ। এটা দেখতে যেমন সুন্দর খেতেও তেমন সুস্বাদু। মাছপ্রেমীদের প্রিয় তালিকায় চাকা চিংড়ি অন্যতম। পুষ্টিগুণ সমৃদ্ধ ১০০ গ্রাম চাকা চিংড়িতে রয়েছে ১০৬ মিলি গ্রাম ক্যালরি, ১.৭৩ গ্রাম ফ্যাট, ১৫২ মিলিগ্রাম কোলোস্টোরল, ১৪৮ মিলিগ্রাম সোডিয়াম, ২০.৩ গ্রাম প্রোটিনসহ ০ কার্বোহাইড্রেট।\n\n\n== রন্ধনপ্রণালী ==\nএই মাছটি মালাইকারি হিসেবে যতাপুযুক্ত একটি মাছ।তাছাড়া যেকোনো ছোট বড় অনুষ্ঠানে এ মাছের জুড়ি নেই। রসালো ভূনা, ভাঁজি কিংবা তরকারির সাথে রান্না করা যায় এটি।\n\n\n== অন্য নাম ==\nচাকা চিংড়ি বিভিন্ন নামে পরিচিত। ভারতীয় সাদা চিংড়ি, লাল পায়ের চিংড়ি, কলা চিংড়িসহ বিভিন্ন নামে চাকা চিংড়ি পরিচিত।\n\n\n== জীবনচক্র ==\nচাকা চিংড়ি ২-৯০ মিটার (৭-২৯৫ ফুট) পানির নিচের কাদা ও বালুময় কাদামাটি পছন্দ করে। এরা ২২২ মি.মি. (২২ সে.মি.) পর্যন্ত লম্বা হয় এবং আয়ুকাল ১৮ মাস।\n\n\n== চাষ ==\nনদী কিংবা খালের পাশ ঘের হলে ঘেরে পানি ঢোকানোর সময় চাকা চিংড়ির পোনা ঘেরে ঢোকে। প্রাকৃতিকভাবেই বড় হয়।দামও ভালো পাওয়া যায় এবং বাজারে বেশ চাহিদা থাকায় চাকা চিংড়ি চাষের দিকে চাষিরা বর্তমানে বেশ আগ্রহী। শুধুমাত্র বাগেরহাটেই ৩৫ হাজারের অধিক ঘেরে মিশ্র ভাবে চাকা চিংড়ি চাষ হচ্ছে।\n\n\n== তথ্যসূত্র =="}