{"pageid": 1406035, "title": "ক্যাথরিন কাইডি ব্লেইকলি", "url": "https://bn.wikipedia.org/wiki?curid=1406035", "content": "ক্যাথরিন কাইডি ব্লেইকলি (আনু. ১৬৯৫ – ১৭৭১) ছিলেন ১৮ শতকের একজন মার্কিন ভূস্বামী এবং ধাত্রী, যিনি ৩,০০০ টিরও বেশি সন্তান প্রসব করেছিলেন বলে দাবি করার জন্য সবচেয়ে বেশি পরিচিত।\n\n\n== জীবনী ==\nক্যাথরিন ব্লেইকলি ১৬৯৫ সালের দিকে ভার্জিনিয়ার ইয়র্ক কাউন্টিতে উইলিয়াম এবং মার্থা কাইডির কাছে জন্মগ্রহণ করেন। সে দম্পতির একমাত্র মেয়ে এবং তার দুই ভাই ছিল। ক্যাথরিন ১১ সেপ্টেম্বর, ১৭১৮ সালে তার স্বামী উইলিয়াম ব্লেইকলিকে বিয়ে করেন, যিনি একজন বণিক এবং ঘড়ি প্রস্তুতকারক ছিলেন। ব্লেইকলির কমপক্ষে পাঁচ সন্তান ছিল, যার দুই ছেলে অল্প বয়সেই মারা গিয়েছিল। পরিবারটি ভার্জিনিয়ার উইলিয়ামসবার্গের ডিউক অফ গ্লুসেস্টার স্ট্রিটের ক্যাথরিন ব্লেইকলি হাউস নামে পরিচিত বাড়ীতে থাকতো। পরিবারটি রূপার চামচ এবং ক্রীতদাসদের নিয়ে বিলাসী ও আরামদায়ক জীবনযাপন উপভোগ করেছিল। উইলিয়াম ব্লেইকলি ১৭৩৬ সালের মে মাসে মারা যান, ক্যাথরিনের তখন ৩৫ বছর বয়স ছিল।\nতার স্বামীর মৃত্যুর পর, ক্যাথরিন ব্লেইকলি তার সমস্ত সম্পত্তি উত্তরাধিকার সূত্রে পেয়েছিলেন যার মধ্যে রয়েছে হেনরিকো কাউন্টিতে ৫০ একর জমি, ব্রান্সউইকের একটি মিল এবং পারিবারিক বসতবাড়ি। যদিও ঐ সময় নারীদের জন্য অর্থনৈতিক সুযোগগুলি সীমিত ছিল, কিন্তু ধাত্রীবিদ্যা একটি উপযুক্ত পেশা হিসাবে বিবেচিত ছিল।\nব্লেইকলি ১৭৭১ সালের অক্টোবরে মারা যান এবং তাকে ব্রুটন প্যারিশ চার্চের কবরস্থানে সমাহিত করা হয়। সেদিনের একটি সংবাদপত্রে তাকে \"বিখ্যাত ধাত্রী\" হিসাবে বর্ণনা করা হয়েছিল। ১৯৫০-এর দশকে ঔপনিবেশিক উইলিয়ামসবার্গ ব্লেইকলির বাড়িটি পুনরুদ্ধার করে এবং এটি এখন একটি ঐতিহাসিক পর্যটন স্থান।\n\n\n== কর্মজীবন ==\nব্লেইকলি কখন একজন ধাত্রী হিসেবে কাজ শুরু করেছিলেন তা অজানা কিন্তু ইতিহাসবিদ লিন্ডা স্টার্জ বলেছেন যে এটি সম্ভবত তার স্বামীর মৃত্যুর প্রায় তিন বছর পরে হয়েছিল। ঐ সময়ে একটি সাধারণ এবং সম্মানজনক পেশা ছিল ধাত্রীবিদ্যা এবং প্রায়ই একটি পূর্ণ-সময়ের পেশা ছিল। গুরুতর জটিলতা দেখা দিলে তবে ধাত্রীরা একজন চিকিত্সককে ডাকতেন। ব্লেইকলি তিন হাজারের বেশি শিশুর জন্ম দিয়েছেন বলে জানা গেছে, যার মধ্যে মুক্ত ও ক্রীতদাস উভয়ই ছিল। ব্লেইকলি ভার্জিনিয়ার রাজধানীতে ভ্রমণকারী রাজনীতিবিদ, ব্যবসায়ী এবং অন্যান্য গুরুত্বপূর্ণ ব্যক্তিদের থাকার ব্যবস্থা করতেন, যা তার আয়ের আরকটি উত্স ছিল।\n\n\n== তথ্যসূত্র ==\n\n\n== বহিঃসংযোগ ==\nফাইন্ড এ গ্রেইভে Catherine Kaidyee Blaikley (ইংরেজি)"}