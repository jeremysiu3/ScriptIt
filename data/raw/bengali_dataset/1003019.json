{"pageid": 1003019, "title": "এল সালভাদোর জাতীয় ফুটবল দল", "url": "https://bn.wikipedia.org/wiki?curid=1003019", "content": "এল সালভাদোর জাতীয় ফুটবল দল (স্পেনীয়: Selección de fútbol de El Salvador) হচ্ছে আন্তর্জাতিক ফুটবলে এল সালভাদোরের প্রতিনিধিত্বকারী পুরুষদের জাতীয় দল, যার সকল কার্যক্রম এল সালভাদোরের ফুটবলের সর্বোচ্চ নিয়ন্ত্রক সংস্থা সালভাদোরীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৩৮ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯২১ সালের ১৪ই সেপ্টেম্বর তারিখে, এল সালভাদোর প্রথমবারের মতো আন্তর্জাতিক খেলায় অংশগ্রহণ করেছে; গুয়াতেমালার গুয়াতেমালা সিটিতে অনুষ্ঠিত উক্ত ম্যাচে এল সালভাদোর কোস্টা রিকার কাছে ৭–০ গোলের ব্যবধানে পরাজিত হয়েছে।\n৫৩,৪০০ ধারণক্ষমতাবিশিষ্ট কুস্কাতলান স্টেডিয়ামে লা সেলেসিওন নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় এল সালভাদোরের রাজধানী সান সালভাদোরে অবস্থিত। বর্তমানে এই দলের ম্যানেজারের দায়িত্ব পালন করছেন কার্লোস দে লস কোবোস এবং অধিনায়কের দায়িত্ব পালন করছেন মালাকাতেকোর গোলরক্ষক এনরি এর্নান্দেস।\nএল সালভাদোর এপর্যন্ত ২ বার ফিফা বিশ্বকাপে অংশগ্রহণ করেছে, যার মধ্যে প্রত্যেক আসরে তারা গ্রুপ পর্বে অংশগ্রহণ করেছে। অন্যদিকে, কনকাকাফ গোল্ড কাপে এল সালভাদোর এপর্যন্ত ১৭ বার অংশগ্রহণ করেছে, যার মধ্যে সেরা সাফল্য হচ্ছে ১৯৬৩ এবং ১৯৮১ কনকাকাফ চ্যাম্পিয়নশিপের ফাইনালে পৌঁছানো।\nরামোন ফাগোয়াগা, লুইস গেবারা মোরা, আলফ্রেদো পাচেকো, রাউল দিয়াস আর্কে এবং রদোলফো সেলায়ার মতো খেলোয়াড়গণ এল সালভাদোরের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১২ সালের এপ্রিল মাসে প্রকাশিত র‌্যাঙ্কিংয়ে এল সালভাদোর তাদের ইতিহাসে সর্বোচ্চ অবস্থান (৪৯তম) অর্জন করে এবং ২০০৬ সালের নভেম্বর মাসে প্রকাশিত র‌্যাঙ্কিংয়ে তারা ১৯০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে এল সালভাদোরের সর্বোচ্চ অবস্থান হচ্ছে ৪০তম (যা তারা ১৯৪৩ সালে অর্জন করেছিল) এবং সর্বনিম্ন অবস্থান হচ্ছে ১২৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (স্পেনীয়) (ইংরেজি)\nফিফা-এ এল সালভাদোর জাতীয় ফুটবল দল  ওয়েব্যাক মেশিনে আর্কাইভকৃত ২৬ জুন ২০১৮ তারিখে (ইংরেজি)\nকনকাকাফ-এ এল সালভাদোর জাতীয় ফুটবল দল  ওয়েব্যাক মেশিনে আর্কাইভকৃত ২৪ আগস্ট ২০১৮ তারিখে (ইংরেজি)"}