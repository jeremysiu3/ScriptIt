{"pageid": 1444184, "title": "সাভিও মোরেইরা দে অলিভেইরা", "url": "https://bn.wikipedia.org/wiki?curid=1444184", "content": "সাভিও মোরেইরা দে অলিভেইরা (পর্তুগিজ: Sávio; জন্ম: ১০ এপ্রিল ২০০৪; সাভিও নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব জিরোনা এবং ব্রাজিল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৯ সালে, সাভিও ব্রাজিল অনূর্ধ্ব-১৫ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় তিন বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২৪ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসাভিও মোরেইরা দে অলিভেইরা ২০০৪ সালের ১০ই এপ্রিল তারিখে ব্রাজিলের সাও মাতেউসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসাভিও ব্রাজিল অনূর্ধ্ব-১৫, ব্রাজিল অনূর্ধ্ব-১৭ এবং ব্রাজিল অনূর্ধ্ব-২০ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৯ সালের ২৩শে নভেম্বর তারিখে তিনি বেলজিয়াম অনূর্ধ্ব-১৬ দলের বিরুদ্ধে ম্যাচে ব্রাজিল অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ৩ বছরে ১১ ম্যাচে অংশগ্রহণ করে ৫টি গোল করেছেন।\n২০২৪ সালের ২৩শে মার্চ তারিখে, ১৯ বছর, ১১ মাস ও ১৩ দিন বয়সে, বাম পায়ে ফুটবল খেলায় পারদর্শী সাভিও ইংল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭৮তম মিনিটে আক্রমণভাগের খেলোয়াড় রাফিনিয়ার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে সাভিও সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১২ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে সাভিও মোরেইরা দে অলিভেইরা  (ইংরেজি)  \nসকারবেসে সাভিও মোরেইরা দে অলিভেইরা (ইংরেজি) \nবিডিফুটবলে সাভিও মোরেইরা দে অলিভেইরা  (ইংরেজি)  \nট্রান্সফারমার্কেটে সাভিও মোরেইরা দে অলিভেইরা (ইংরেজি) \nওয়ার্ল্ডফুটবল.নেটে সাভিও মোরেইরা দে অলিভেইরা (ইংরেজি) \nইএসপিএন এফসিতে সাভিও মোরেইরা দে অলিভেইরা (ইংরেজি) \nন্যাশনাল-ফুটবল-টিমস.কমে সাভিও মোরেইরা দে অলিভেইরা (ইংরেজি)"}