{"pageid": 1033246, "title": "এক চিলতে-ভিত্তিক ব্যবস্থা", "url": "https://bn.wikipedia.org/wiki?curid=1033246", "content": "একটি এক চিলতে-ভিত্তিক ব্যবস্থা (ইংরেজি ভাষায় System on a chip সিস্টেম অন আ চিপ, সংক্ষেপে SoC এসওসি বা সক) এক ধরনের সমন্বিত বর্তনী যাতে একটি পরিগণক যন্ত্র তথা কম্পিউটারের বা অন্য কোনও ইলেকট্রনীয় ব্যবস্থার সমস্ত বা সিংহভাগ উপাদান যন্ত্রাংশ সমন্বিত করা থাকে। প্রায় সর্বদাই এগুলিতে একটি কেন্দ্রীয় প্রক্রিয়াজাতকরণ ইউনিট (সিপিইউ), স্মৃতি (মেমরি), তথ্য-উপাত্ত প্রবিষ্টকরণ ও বহির্গতকরণ মুখ (পোর্ট) ও গৌণ উপাত্ত ভাণ্ডার উপস্থিত থাকে। এগুলির পাশাপাশি প্রায়শই বেতার মোডেম ও চিত্রলৈখিক প্রক্রিয়াজাতকরণ অংশ (গ্রাফিক প্রসেসিং ইউনিট) থাকতে পারে। এই সবগুলি উপাদান একটি মাত্র সিলিকন অধোস্তর বা অণুচিলতের উপরে সংযোজিত বা সমন্বিত করা হয়। এছাড়া এটিতে সাংখ্যিক (ডিজিটাল), সদৃশ (অ্যানালগ), মিশ্র এবং প্রায়শই বেতার কম্পাংক সংকেত প্রক্রিয়াজাতকরণ কার্যাবলী অন্তর্ভুক্ত থাকতে পারে; নতুবা এটিকে কেবলমাত্র একটি ব্যবহারিক অণুপ্রক্রিয়াজাতকারক (অ্যাপ্লিকেশন প্রসেসর) গণ্য করা হতে পারে।\nউচ্চ-কর্মদক্ষতাবিশিষ্ট এক চিলতে-ভিত্তিক ব্যবস্থাগুলিকে প্রায়শই নিবেদিত ও ভৌতভাবে বিচ্ছিন্ন স্মৃতি (মেমরি) ও গৌণ উপাত্ত ভাণ্ডার (সেকন্ডারি স্টোরেজ, প্রায় সর্বদাই এলপিডিডিআর, বৈশ্বিক ফ্ল্যাশ ভাণ্ডার কিংবা ইএমএমসি) চিলতের সাথে যুগ্মায়িত করা হয়। এগুলিকে এক চিলতে-ভিত্তিক ব্যবস্থাটির উপরে একটি স্তরে বসানো হতে পারে, যে বিন্যাসটিকে গাঁটের উপর গাঁট (প্যাকেজ অন প্যাকেজ, সংক্ষেপে পিওপি) বিন্যাস নাম দেওয়া হয়। অথবা এগুলিকে এক চিলতে-ভিত্তিক ব্যবস্থাটির সন্নিকটে স্থাপন করা হতে পারে। অধিকন্তু, এক চিলতে-ভিত্তিক ব্যবস্থাগুলি পৃথক বেতার মোডেম ব্যবহার করতে পারে।\nসাধারণ ঐতিহ্যবাহী মাতৃপাত-ভিত্তিক (মাদারবোর্ড) ব্যক্তিগত পরিগণক যন্ত্র (পার্সোনাল কম্পিউটার) স্থাপত্যে কাজ অনুযায়ী যন্ত্রাংশগুলিকে পৃথক করা হয় এবং একটি কেন্দ্রীয় আন্তঃপৃষ্ঠতলবিশিষ্ট বর্তনীর পাতের মাধ্যমে এগুলিকে সংযুক্ত করা হয়। এই কেন্দ্রীয় বর্তনী পাতটিকে মাতৃপাত (মাদারবোর্ড) বলা হয়, যেগুলিতে \"অপত্য\" যন্ত্রাংশ পাতগুলি সংযুক্ত থাকে। এক চিলতে-ভিত্তিক ব্যবস্থাগুলি এর বিপরীত ধরনের একটি ব্যবস্থা। যেখানে মাতৃপাতে অপসারণযোগ্য বা প্রতিস্থাপনযোগ্য যন্ত্রাংশগুলিকে ধারণ করে বা সংযুক্ত করে, তার বিপরীতে এক চিলতে-ভিত্তিক ব্যবস্থাতে এই সমস্ত যন্ত্রাংশগুলি একটিমাত্র সিলিকন চিলতের উপরে অবস্থিত সমন্বিত বর্তনীতে সমন্বিত করা হয়। একটি এক চিলতে-ভিত্তিক ব্যবস্থাতে সাধারণত একটি কেন্দ্রীয় প্রক্রিয়াজাতকারক অংশ, চিত্রলৈখিক অংশ ও স্মৃতি অংশ সমন্বিত করা হয়। hard-disk and USB connectivity, random-access and read-only memories and secondary storage and/or their controllers on a single circuit die, whereas a motherboard would connect these modules as discrete components or expansion cards. An SoC integrates a microcontroller, microprocessor or perhaps several processor cores with peripherals like a GPU, Wi-Fi and cellular network radio modems, and/or one or more coprocessors. Similar to how a microcontroller integrates a microprocessor with peripheral circuits and memory, an SoC can be seen as integrating a microcontroller with even more advanced peripherals. টেমপ্লেট:Selfref inline-->\nএক চিলতে-ভিত্তিক ব্যবস্থাগুলি কম্পিউটারের কর্মদক্ষতা বৃদ্ধি করে, বিদ্যুৎশক্তি ভোগ হ্রাস করে এবং অপেক্ষাকৃত কম ক্ষেত্রফলবিশিষ্ট অর্ধপরিবাহীতেই বহু-চিলতেভিত্তিক নকশার সমান কার্যক্ষমতা প্রদান করে। তবে এর একটি অসুবিধা হল যন্ত্রাংশগুলির প্রতিস্থাপনযোগ্যতা হ্রাস পায়। বহনযোগ্য ও গ্রথিত পরিগণক যন্ত্র বাজারের চাহিদা বৃদ্ধির কারণে ইদানীং কম্পিটার যন্ত্রাংশসামগ্রী নির্মাতাদের মধ্যে অধিকতর আঁটোসাঁটো সমন্বয়ের প্রবণতা বৃদ্ধি পাচ্ছে। এক চিলতে-ভিত্তিক ব্যবস্থাগুলিকে তাই গ্রথিত ব্যবস্থা (এমবেডেড সিস্টেম) ও যন্ত্রাংশসামগ্রী ত্বরান্বিতকরণ (হার্ডওয়্যার অ্যাক্সেলারেশন) অভিমুখী একটি বৃহত্তর প্রবণতার অংশ হিসেবে গণ্য করা যায়। বর্তমানে বহনযোগ্য পরিগণনামূলক কর্মকাণ্ড (মোবাইল কম্পিউটিং) যেমন বুদ্ধিমান ফোন (স্মার্টফোন), ট্যাবলেট কম্পিউটার, এবং প্রান্তিক পরিগণনামূলক কর্মকাণ্ড (এজ কম্পিউটিং) বাজারগুলিতে এক চিলতে-ভিত্তিক ব্যবস্থাগুলি খুবই প্রচলিত। এছাড়া এগুলি গ্রথিত ব্যবস্থা যেমন ওয়াইফাই রাউটার ও বস্তুসমূহের আন্তর্জাল (ইন্টারনেট অভ থিংস), ইত্যাদিতে প্রায়শই ব্যবহার করা হয়।\n\n\n== তথ্যসূত্র ==\n\n\n== আরও পড়ুন ==\nBadawy, Wael; Jullien, Graham A., সম্পাদকগণ (২০০৩)। System-on-Chip for Real-Time Applications। Kluwer international series in engineering and computer science, SECS 711। Boston: Kluwer Academic Publishers। আইএসবিএন 9781402072543। ওসিএলসি 50478525।  465 pages.\nFurber, Stephen B. (২০০০)। ARM system-on-chip architecture। Boston: Addison-Wesley। আইএসবিএন 0-201-67519-6। \nKundu, Santanu; Chattopadhyay, Santanu (২০১৪)। Network-on-chip: the Next Generation of System-on-Chip Integration (1st সংস্করণ)। Boca Raton, FL: CRC Press। আইএসবিএন 9781466565272। ওসিএলসি 895661009। \n\n\n== বহিঃসংযোগ ==\nSOCC Annual IEEE International SoC Conference\nBaya free SoC platform assembly and IP integration tool\nSystems on Chip for Embedded Applications, Auburn University seminar in VLSI\nInstant SoC SoC for FPGAs defined by C++\nটেমপ্লেট:Systems on chip\nটেমপ্লেট:Single-board computer\nটেমপ্লেট:Programmable Logic\n\nটেমপ্লেট:Hardware acceleration"}