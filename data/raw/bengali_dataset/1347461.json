{"pageid": 1347461, "title": "চিলমারীর অষ্টমীর স্নান ও মেলা", "url": "https://bn.wikipedia.org/wiki?curid=1347461", "content": "চিলমারীর অষ্টমীর স্নান ও মেলা কুড়িগ্রামের চিলমারী উপজেলার ব্রহ্মপুত্র নদের তীরে প্রতিবছর চৈত্রমাসের শুক্লপক্ষের অষ্টমী তিথিতে অনুষ্ঠিত হয়। ঐতিহ্যবাহী স্নান ও মেলা রাজারভিটা এলাকায় ব্রহ্মপুত্র নদের তীরে হয়। প্রায় ৪০০ বছর ধরে চৈত্র মাসের শুক্লপক্ষের অষ্টমী তিথিতে পুণ্যস্নান সম্পন্ন করেন সনাতন ধর্মাবলম্বীরা। চিলমারীর ব্রহ্মপুত্র নদের রাজারভিটা এলাকাটি তীর্থস্থান হিসেবে বিবেচনা করা হয়। প্রতিবছর লাখো পুণ্যার্থী ব্রহ্মপুত্রের তীরে জড়ো হন। প্রতিবেশী দেশগুলো থেকেও অনেক ভক্ত যোগদান করে।\nস্নান উপলক্ষে চিলমারীতে ব্রহ্মপুত্রের তীরে কয়েক কিলোমিটার এলাকাজুড়ে পুণ্যার্থীরা অবস্থান করে। স্থানীয় প্রশাসন ব্রহ্মপুত্রের রমনা ঘাটের উত্তর দিক থেকে শুরু করে রাজারভিটা হয়ে রুকুনুদৌলা সরকারি প্রাথমিক বিদ্যালয় পর্যন্ত অষ্টমীর স্নান ঘাট হিসেবে নির্ধারণ করেছে। অষ্টমীর স্নান উপলক্ষে ঘাট এলাকায় মেলা বসে।\n\n\n== আরো পড়ুন ==\nলাঙ্গলবন্দ\nসিন্দুরমতি মেলা\nকুম্ভমেলা, বিশ্বের বৃহত্তম শান্তিপূর্ণ সমাবেশ\n\n\n== তথ্যসূত্র ==\n\n\n== বহিঃসংযোগ ==\n\nজাতীয় তথ্য বাতায়নে চিলমারীর অষ্টমীর স্নান  ওয়েব্যাক মেশিনে আর্কাইভকৃত ৫ এপ্রিল ২০২৩ তারিখে"}