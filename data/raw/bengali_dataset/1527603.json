{"pageid": 1527603, "title": "রুজবিহান বাকলি", "url": "https://bn.wikipedia.org/wiki?curid=1527603", "content": "আবু মুহাম্মদ শেখ রুজবেহান বাকলি (১১২৮-১২০৯) ছিলেন একজন ফার্সি  কবি, মরমী, শিক্ষক এবং সুফি সাধক। তিনি নিজের জীবন সম্পর্কে লিখেছেন এবং সুফি কবি ও চিন্তাভাবনার উপর ভাষ্যও প্রকাশ করেছেন।\n\n\n== জীবন ==\nরুজবিহান বাকলি ১১২৮ সালে বর্তমান ইরানের ফাসায় দায়লামাইট বংশোদ্ভূত একটি পরিবারে জন্মগ্রহণ করেন।  কিশোর বয়সে বাকলি মুদির দোকানের কাজ করতেন। তিনি বলেন, তিন, সাত ও পনেরো বছর বয়সে তিনি আধ্যাত্মিক দর্শন পেয়েছিলেন। যদিও তার পরিবার খুব ধার্মিক ছিল না। তিনি \"রহস্যের উন্মোচন\" বইতে এই দর্শনগুলিকে স্বপ্ন এবং গভীর আনন্দের অভিজ্ঞতা হিসেবে বর্ণনা করেছেন।\nপনেরো বছর বয়সে তিনি ফাসা ছেড়ে মরুভূমিতে ১৮ মাস কাটান। সেখানে আরও আধ্যাত্মিক দর্শন লাভের কথা বলেন। মরুভূমি ত্যাগ করার পর, তিনি একটি সুফি সম্প্রদায়ে যোগদান করেন।  \"নিজের আত্মজীবনী কাশফ আল-আসরার (রহস্য উন্মোচন)-এ তিনি লেখেন যে সুফি প্রশিক্ষণের সময়ই তিনি প্রথম \"উন্মোচনের\" অভিজ্ঞতা লাভ করেন। অপরে তিনি ফাসায় ফিরে একজন গুরু খুঁজতে থাকেন। সেখানে তিনি শায়খ জামাল আল-দিন আবি আল-ওয়াফা ইবনে খলিল আল-ফাসায়ির শিষ্য হন। \nধারণা করা হয় যে বাকলি পরবর্তী বছরগুলিতে সিরিয়া, ইরাক, ইরানের কেরমান, আরব ভ্রমণ করেছিলেন এবং দুবার হজ্জ পালন করেছিলেন। তিনি ১১৬৫ সালে শিরাজে ফিরে আসেন এবং একটি আধ্যাত্মিক কেন্দ্র  স্থাপন করেন। সেখানে তিনি ৫০ বছর ধরে শিক্ষকতা করেন। তিনি কয়েকবার বিয়ে করেন এবং তার দুই ছেলে ও তিন মেয়ে ছিল।\n১২০৯ সালে তিনি শিরাজে মৃত্যুবরণ করেন।\n\n\n== উত্তরাধিকার ==\n\nবাকলির সুফি প্রশিক্ষণ কেন্দ্র এবং  শিক্ষা  তার মৃত্যুর পরও কয়েক প্রজন্ম ধরে জনপ্রিয় ছিল।  রুজবিহান বাকলি ১২০৯ সালে শিরাজে মারা যান এবং তাঁর রিবাতে একটি সমাধিতে তাকে সমাহিত করা হয়।তার মৃত্যুর পর কয়েক প্রজন্ম ধরে তার সুফি গুরু হিসেবে খ্যাতি ছিল। শিরাজ তীর্থস্থানে পরিণত হয়েছিল। তবে সময়ের সঙ্গে সঙ্গে তার আদর্শের অনুসারীরা কমে যায় এবং তাঁর সমাধিটি জরাজীর্ণ হয়ে পড়ে।\n১৯৭২ সালে ইরানের প্রত্নতত্ত্ব বিভাগ তার সমাধি পুনরুদ্ধার করে। \nতাঁর মৃত্যুর প্রায় এক শতাব্দী পরে পরিবারের সদস্যরা তাঁর সম্পর্কে দুটি গুরুত্বপূর্ণ স্মৃতিগ্রন্থ লেখে। এগুলো হলো: \"গনোসিসের মানুষদের জন্য উপহার\" (১৩০০) এবং \"বাগানের আত্মা\" (১৩০৫))।\"  আজও মধ্যপ্রাচ্য, মধ্য এশিয়া, ভারত এবং পারস্যের কিছু মানুষ তার লেখা নিয়ে গবেষণা করে। \n\n\n== সাহিত্যকর্ম ==\nবাকলি তার আধ্যাত্মিক অভিজ্ঞতা ও কবিতা গভীর, অলঙ্কারপূর্ণ গদ্যে লিখেছিলেন। তিনি বেশিরভাগ আরবি এবং ফারসি ভাষায় রচনা করেছিলেন।  তার লেখাগুলোর বিশেষত্ব হলো, এতে তেমন তারিখ বা সময়ক্রম নেই। তবে তিনি নিজের জীবন ও পরিবার সম্পর্কে বিস্তারিত লিখেছেন। যদিও বাইরের কোনো ঘটনার তেমন উল্লেখ নেই।  তিনি প্রাচীন সুফিদের উচ্ছ্বাসপূর্ণ কথা পছন্দ করতেন এবং এর সমর্থন করতেন।\nবাকলি ১১৭৪ সালে তাঁর \"কমেন্টারি অন এক্সট্যাটিক সেয়িংস\" বা \"সারহ আল-শাথিয়্যাত\" বইটি সম্পূর্ণ করেন  তিনি ১১৮৪ সালে দ্য স্পিরিটস ফন্টও লিখেছিলেন। আট বছর পর ১১৮৯ সালে গোপন রহস্য উন্মোচন বা কাশফ আল-আসরার সম্পন্ন হয়। এটি একটি আত্মজীবনী এবং দর্শন ও সুফি শিক্ষার একটি ডায়েরি উভয়ই।  তাঁর অনেক রচনা প্রেমের সুফি তত্ত্বের উপর জোর দেয় এবং প্রাথমিক সুফি সাধকদের তাদের আনন্দময় বক্তব্যে সমর্থন করে। বাকলির লেখায় সুফি সাধক হাল্লাজ ছিলেন একটি প্রধান উদাহরণ। \nতার লেখা পরে সুফিদের মধ্যে খুব বেশি জনপ্রিয় হয়নি। কারণ সেগুলো জটিল ভাষায় লেখা ছিল। তিনি সৌন্দর্যের প্রতি ভালোবাসার জন্য পরিচিত ছিলেন। তিনি সুগন্ধি, সুন্দর মুখ এবং মিষ্টি কণ্ঠ পছন্দ করতেন। পঞ্চদশ শতাব্দীর জামি এবং সপ্তদশ শতাব্দীর এক মুঘল রাজপুত্র তার লেখা পড়ত।\n\n\n== আরও দেখুন ==\n\nফার্সি সাহিত্য\n\n\n== তথ্যসূত্র =="}