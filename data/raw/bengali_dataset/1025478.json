{"pageid": 1025478, "title": "এলোরা পট্টনায়েক", "url": "https://bn.wikipedia.org/wiki?curid=1025478", "content": "এলোরা পট্টনায়েক (জন্ম: ৫ সেপ্টেম্বর, ১৯৬৮) একজন কানাডীয় ওড়িশি নৃত্যশিল্পী এবং চলচ্চিত্র, টেলিভিশন ও মঞ্চ অভিনেত্রী।\n\n\n== প্রাথমিক জীবন ==\nএলোরা পট্টনায়েক জন্মগ্রহণ করেছিলেন কানাডার অন্টারিওর টরন্টোতে। তিনি তাঁর বাবা-মা প্রমোদ এবং চিত্রলেখা পাটনায়েকের প্রথম সন্তান এবং তিনি তাঁর ভাই দেবরাজ পট্টনায়েকের চেয়ে সাত বছরের বড়। তাঁর বাবা-মা ভারতের উড়িষ্যা (বর্তমানে ওড়িশা) রাজ্যে জন্মগ্রহণ করেছিলেন এবং ১৯৬০-এর দশকে কানাডায় অভিবাসিত হয়েছিলেন। তরুণ বয়সে পট্টনায়েক তাঁর পরিবার নিয়ে অসংখ্যবার ভারতে ভ্রমণ করেছিলেন।\nতাঁর জন্মের পর তাঁর বাবা-মা প্রথমে অন্টারিওর ওকভিল এবং তারপরে অন্টারিওর বার্লিংটনে চলে গিয়েছিলেন। সেখানে তিনি এম.এম. রবিনসন হাই স্কুলে পড়াশোনা করেন ।\n১৯৮৬ সালে, প্রয়াত পদ্ম বিভূষণ কেলুচরণ মহাপাত্র তাঁকে প্রশিক্ষণ দেবার জন্য নির্বাচিত করেছিলেন এবং তিনি তখন ভারতের ওড়িশার ওড়িশি গবেষণা কেন্দ্রে পড়াশোনা করতে গিয়েছিলেন।\n\n\n== নৃত্য প্রশিক্ষণ ==\nপট্টনায়েকের প্রথম এবং প্রাথমিক নৃত্যের গুরু ছিলেন তাঁর মা, যিনি খুব অল্প বয়স থেকেই তাঁকে ওড়িশি নৃত্যশিল্পী হিসাবে প্রশিক্ষণ দিতে শুরু করেছিলেন। তিনি প্রয়াত পদ্মশ্রী পঙ্কজ চরণ দাস, প্রয়াত পদ্মবিভূষণ কেলুচরণ মহাপাত্র, পদ্মশ্রী সংযুক্তা পাণিগ্রহী এবং পদ্মশ্রী গঙ্গাধর প্রধানের মতো প্রশিক্ষকদের প্রশিক্ষণও পেয়েছেন।\n\n\n== অভিনয় ==\nতিনি আমেরিকান একাডেমি অফ ড্রামাটিক আর্টসের স্নাতক। ১৯৯২ থেকে ১৯৯৪ সাল পর্যন্ত তিন বছর যাবত তিনি এখানে শিক্ষালাভ করেছিলেন।\n২০০৯ সালে ওয়াইটিভির কানাডীয় টেলিভিশন ধারাবাহিক হাউ টু বি ইন্দিতে তিনি ইন্দি মেহতার মা জ্যোতি মেহতার চরিত্রে অভিনয় করেছিলেন। ২০১০ সালে তিনি এর আরো একটি মরশুমেও অভিনয় করেছিলেন। \n\n\n== কর্মজীবন ==\n\n\n=== ওড়িশি নাচের শিক্ষক ===\nপট্টনায়েক ১৯৮০এর দশকের মাঝামাঝি থেকে ওড়িশি নৃত্য শিখাচ্ছেন। নব্বইয়ের দশকের গোড়ার দিকে, তিনি চিত্রলেখা নৃত্য একাডেমির নির্বাহী পরিচালক হিসাবে দায়িত্ব গ্রহণ করেছিলেন।\n\n\n=== মঞ্চনাট্যের কাজ ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে এলোরা পট্টনায়েক (ইংরেজি)\nচিত্রলেখা ওড়িশি ডান্স ক্রিয়েশন্স ওয়েবসাইট\n\"মীরা নায়ারের নতুন মেয়ে\""}