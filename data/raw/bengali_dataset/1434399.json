{"pageid": 1434399, "title": "গুড়িবন্দে পূর্ণিমা", "url": "https://bn.wikipedia.org/wiki?curid=1434399", "content": "গুড়িবন্দে পূর্ণিমা (ডক্টর এস. পি. পূর্ণিমা) ভারতের কর্ণাটক রাজ্যের একজন কন্নড় কবি। তিনি একজন লেখক এবং একই সাথে ঔপন্যাসিকও। তিনি  কর্ণাটকের হাসান জেলার শ্রাবণবেলাগোলায় জন্মগ্রহণ করেন। তিনি দুইবার স্নাতকোত্তর ডিগ্রি অর্জন করেছেন। তিনি প্রথমে ব্যাঙ্গালোর বিশ্ববিদ্যালয় থেকে কন্নড় সাহিত্যে স্নাতকোত্তর ডিগ্রি লাভ করেছেন। অতঃপর প্রাকৃতে স্নাতকোত্তর ডিগ্রি এবং মহীশূর বিশ্ববিদ্যালয় থেকে জৈনলজিতে ডক্টরেট ডিগ্রি অর্জন করেন। তিনি ১৯৮২-৮৩ সালে জেলা কন্নড় সাহিত্য পরিষদের সভাপতি ছিলেন।\nতিনি সাহিত্যের বিভিন্ন বিভাগে কন্নড় ভাষায় ৬০ টিরও বেশি বই প্রকাশ করেছেন। তার প্রকাশিত বইয়ের মধ্যে রয়েছে উপন্যাস, কবিতা সংকলন, নিবন্ধ সংগ্রহ, গবেষণা, জীবনী ইত্যাদি। তিনি ধার্মিকা নীলে বইয়ের লেখক।\n২০১৩ সালে শিদলাঘাটায় অনুষ্ঠিত চিক্কাবল্লাপুর জেলা কন্নড় সাহিত্য সম্মেলনে গুড়িবন্দে পূর্ণিমা সভাপতিত্ব করেছিলেন।\n\n\n== সম্মাননা ==\nগুড়িবন্দে পূর্ণিমা অনেক পুরস্কার জিতেছেন। সাহিত্যে তার অবদানের ফলে তিনি ১৯৮২-৮৩ সালে জেলা কন্নড় সাহিত্য পরিষদের সভাপতি ছিলেন।\nকর্ণাটক লেখাকিয়ারা সংঘ নামক একটি মহিলা লেখকদের সমিতি তার নামে একটি বার্ষিক পুরস্কার প্রতিষ্ঠা করেছে। \"গুড়িবন্দে পূর্ণিমা পুরস্কার\" নামে একটি পুরস্কার প্রতি বছর বিশিষ্ট কন্নড় মহিলা কবিদের দেওয়া হয়। \n\n\n== পুরস্কার ==\nগুড়িবন্দে পূর্ণিমা তার সাহিত্যকর্মের জন্য অনেক পুরস্কার পেয়েছেন। যেমন:\n\nসাহিত্য আকাদেমি পুরস্কার\nশ্রী গোমতেশ্বর বিদ্যাপীঠ পুরস্কার\nমল্লিকা পুরস্কার\nশারদা সেবা শ্রী\n\n\n== তথ্যসূত্র =="}