{"pageid": 1116438, "title": "একনা ক্রিকেট স্টেডিয়াম", "url": "https://bn.wikipedia.org/wiki?curid=1116438", "content": "একনা ক্রিকেট স্টেডিয়াম (হিন্দি: भारत रत्न श्री अटल बिहारी वाजपेयी इकाना क्रिकेट स्टेडियम, উর্দু: بھارت رتن شری اٹل بہاری واجپائی ایکانا کرکٹ اسٹیڈیم‎‎) এই নামেও পরিচিত ভারতরত্ন শ্রী অটল বিহারী বাজপেয়ী (বিআরএসএভি) একনা ক্রিকেট স্টেডিয়াম উত্তরপ্রদেশের লখনউতে অবস্থিত একটি আন্তর্জাতিক ক্রিকেট স্টেডিয়াম। ৫০,০০০ ধারণ ক্ষমতা বিশিষ্ট এই স্টেডিয়ামটি ভারতের পঞ্চম বৃহত্তম ক্রিকেট স্টেডিয়াম।\n২০১৯-এ জুলাই মাসে বিসিসিআই এই মাঠটিকে আফগানিস্তানের তৃতীয় ঘরের মাঠ হিসেবে ঘোষণা করে।\nএটি নতুন আইপিএল দল লখনউ সুপার জায়ান্টস এরও ঘরের মাঠ।\n\n\n== ইতিহাস ==\n২০১৮ সালের ৬ নভেম্বর স্টেডিয়ামটিতে প্রথমবারের মত আন্তর্জাতিক ম্যাচের আয়োজন করা হয়। ম্যাচটি ভারত ও ওয়েস্ট ইন্ডিজের মধ্যকার একটি টুয়েন্টি২০ আন্তর্জাতিক ম্যাচ ছিল। এটি ভারতের ৫২তম স্টেডিয়াম যেখানে অন্তত একটি আন্তর্জাতিক ক্রিকেট ম্যাচ আয়োজন করা হয়েছে। ম্যাচটিতে রোহিত শর্মা প্রথম ক্রিকেটার হিসেবে টি-টোয়েন্টিতে চারটি সেঞ্চুরি করেন। খেলায় ভারত ৭১ রানে জয়লাভ করে।\nলখনউতে ১৯৯৪ সালের জানুয়ারি মাসে সর্বশেষ আন্তর্জাতিক ম্যাচ আয়োজন করা হয়েছিল। ম্যাচটি কে. ডি. সিং বাবু স্টেডিয়ামে হয়েছিল যাতে ভারত শ্রীলঙ্কার বিরুদ্ধে একটি টেস্ট ম্যাচ খেলে। আন্তর্জাতিক অভিষেকের পূর্বে, এখানে ২০১৭-১৮ দিলীপ ট্রফির ফাইনাল আয়োজন করা হয়েছিল।\n২০১৯ সালের মে মাসে, আফগানিস্তান ক্রিকেট বোর্ড বিসিসিআইকে তাদের আন্তর্জাতিক ম্যাচের জন্য এই স্টেডিয়ামটি ব্যবহার করতে দেওয়ার অনুরোধ জানায়। ২০১৯ সালের আগস্টে, বিসিসিআই আফগানিস্তান জাতীয় ক্রিকেট দলকে ভারতে তাদের তৃতীয় হোম ভেন্যু হিসাবে স্টেডিয়ামটি প্রদান করে। তাদের পূর্বের ভেন্যু ছিল দেরাদুন এবং বৃহত্তর নয়ডা।\nএখানে ২০১৯ সালে আফগানিস্তান বনাম ওয়েস্ট ইন্ডিজ সিরিজের সমস্ত ম্যাচ আয়োজন করা হয়। ২০১৯ সালের ৬ নভেম্বর, ভেন্যুটিতে প্রথমবারের মত ওডিআই ম্যাচ আয়োজন করা হয়। ২৭ নভেম্বর, ভেন্যুটিতে প্রথমবারের মত টেস্ট ম্যাচ আয়োজন করা হয়।\n\n\n== আন্তর্জাতিক শতকের তালিকা ==\n\n\n=== টেস্ট ===\nএকটি মাত্র টেস্ট শতক এই মাঠে হয়েছে।\n\n\n=== একদিনের আন্তর্জাতিক ===\nএকটি মাত্র ওডিআই শতক এই মাঠে আছে।\n\n\n=== টি২০ আন্তর্জাতিক ===\nএকটি মাত্র টি২০আই শতক এই মাঠে হয়েছে।\n\n\n=== মহিলাদের একদিনের আন্তর্জাতিক ===\nএকটি মাত্র ডব্লিউ-ওডিআই শতক এই মাঠে আছে।\n\n\n== এক ইনিংসে পাঁচ উইকেট লাভের রেকর্ড (আন্তর্জাতিক) ==\n\n\n=== টেস্ট ===\n\n\n=== টি২০আই ===\n\n\n== আরও দেখুন ==\nগ্রিন পার্ক স্টেডিয়াম\nশহীদ বিজয় সিং পথিক স্পোর্টস কমপ্লেক্স\nসাইফাই আন্তর্জাতিক ক্রিকেট স্টেডিয়াম\n\n\n== তথ্যসূত্র ==\n\n\n== বহিঃসংযোগ =="}