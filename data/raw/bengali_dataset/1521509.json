{"pageid": 1521509, "title": "দ্য গে গোশক", "url": "https://bn.wikipedia.org/wiki?curid=1521509", "content": "গে গোশক (রাউড ৬১, চাইল্ড ৯৬) একটি ঐতিহ্যবাহী ইংরেজি ভাষার লোকগীতি।\n\n\n== সারসংক্ষেপ ==\nএকজন স্কটিশ যুবক একটি গোশকের (এক জাতীয় শিকারী পাখি) মাধ্যমে তার প্রেমিকাকে একটি চিঠি পাঠায়, যেখানে গোশক জানায় যে যুবক বহুবার চিঠি পাঠিয়েছে এবং প্রেমে ব্যর্থ হলে সে মরেও যেতে পারে। এরপর প্রেমিকা তার পিতার কাছে একটি অনুরোধ জানায়, কিন্তু পিতা তাকে শুধু যুবককে বিয়ে করার অনুমতি ব্যতীত যেকোনো কিছু করতে দিতে রাজি হয়। তখন সে অনুরোধ করে যে, যদি সে মারা যায়, তাহলে যেন তাকে স্কটল্যান্ডে কবর দেওয়া হয়। পিতা সম্মতি দিলে সে একটি নিদ্রা-উদ্রেককারী জাদু ওষুধ গ্রহণ করে। তার মৃতদেহ স্কটল্যান্ডে নিয়ে গেলে যুবক এসে তার জন্য বিলাপ করে এবং কফিন বা কাফনের কাপড় খুলে দেয়। তখন সে জেগে ওঠে—কোন গল্পে যুবকের চুম্বনের পর—এবং জানায় যে সে নয় দিন উপবাস করেছে তার জন্য। এরপর সে তার ভাইদের বলে ফিরে যেতে, কারণ সে আর তাদের সাথে যাবে না।\n\n\n== ভিন্নরূপ ==\nপ্রেমিকের সাথে মিলিত হওয়ার জন্য বা অন্য কোনো কারণে মৃত্যুর ভান করা নায়িকাদের কাহিনি ব্যালাডে প্রচলিত একটি মোটিফ।  তবে, কোনো নায়ক যদি ভীরু নায়িকার মন জয় করতে মৃত্যুর ভান করে, সেটি তুলনামূলকভাবে বিরল, যদিও \"উইলির লাইক-ওয়েক\", চাইল্ড ব্যালাড ২৫-এ এমন ঘটনা দেখা যায়।\nব্যালাডে বার্তাবাহক পাখির ব্যবহার একটি প্রচলিত বৈশিষ্ট্য। পরবর্তী সংস্করণগুলিতে গোশকের পরিবর্তে তোতা ব্যবহৃত হয়েছে, কারণ এটি কথা বলতে পারে।\n\n\n== তথ্যসূত্র =="}