{"pageid": 1050193, "title": "জনসন অ্যান্ড জনসন কোভিড-১৯ টিকা", "url": "https://bn.wikipedia.org/wiki?curid=1050193", "content": "জনসন অ্যান্ড জনসন কোভিড-১৯ টিকাটি একটি কোভিড-১৯ টিকা, যা নেদারল্যান্ডসের লাইডেনের জ্যানসেন ভ্যাকসিনস এবং এর মূল বেলজিয়ামের সংস্থা জ্যানসেন ফার্মাসিউটিক্যালস, আমেরিকান সহযোগী সংস্থা জনসন অ্যান্ড জনসন কর্তৃক তৈরি করা হয়।\nএটি মানব অ্যাডিনোভাইরাস ভিত্তিক একটি ভাইরাল ভেক্টর টিকা, যা কোভিড-১৯-এর কারণে এসএআরএস-কোভি-২ ভাইরাসের স্পাইক প্রোটিন তৈরির জন্য জিনকে সংশ্লেষ করে সংশোধন করা হয়। শরীরের প্রতিরোধ ব্যবস্থা অ্যান্টিবডি তৈরি করতে এই স্পাইক প্রোটিনকে প্রতিক্রিয়া জানায়। টিকার জন্য একটি মাত্র ডোজ প্রয়োজন ও হিমায়িত সংরক্ষণের প্রয়োজন হয় না।\nটিকার রোগীভিত্তিক পরীক্ষণ ২০২০ সালের জুন মাসে শুরু হয়, তৃতীয় পর্যায়ের পরীক্ষণে প্রায় ৪৩,০০০ লোক জড়িত ছিল। জনসন ২০২১ সালের জানুয়ারি মাসে ঘোষণা করে, যে একটি সম্পূর্ণ টিকা দেওয়ার ২৮ দিনের পরে, এক ডোজ পদ্ধতিতে এই ভ্যাকসিন লক্ষণীয় কোভিড-১৯ রোধের ৬৬% কার্যকারিতার সাথে গুরুতর কোভিড-১৯ প্রতিরোধে ৮৫% কার্যকর এবং রোগের কারণে হাসপাতালে ভর্তি হওয়া বা মৃত্যু রোধে ১০০% কার্যকর।\nএই টিকাটি মার্কিন খাদ্য ও ওষুধ প্রশাসন দ্বারা জরুরী ব্যবহারের অনুমোদন ও ইউরোপীয়ান মেডিসিন এজেন্সি (ইএমএ) দ্বারা শর্তসাপেক্ষ বিপণনের অনুমোদন পেয়েছে।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:২০১৯–২০ করোনাভাইরাসের বৈশ্বিক মহামারি"}