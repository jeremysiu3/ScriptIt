{"pageid": 1439992, "title": "নাগরিক শক্তি", "url": "https://bn.wikipedia.org/wiki?curid=1439992", "content": "নাগরিক শক্তি ছিল বাংলাদেশের একটি প্রস্তাবিত রাজনৈতিক দল। নোবেল শান্তি পুরস্কার বিজয়ী মুহাম্মদ ইউনূস ২০০৭ সালে ওয়ান ইলিভেন সরকারের আমলে এই দলটির পরিকল্পনা করেছিলেন। তিনি সেসময় দেশের জনগণের কাছে তার ধারণাগুলি জানিয়ে বিশিষ্ট ইংরেজি জাতীয় পত্রিকা দ্য ডেইলি স্টারে নাগরিকদের উদ্দেশ্যে মোট তিনটি চিঠি লিখে মতামত চেয়েছিলেন। আগ্রহী যোগ্য প্রার্থীর অভাবের কারণে তিনি অল্প কিছুদিনের মধ্যেই তার উদ্যোগ বাতিল করে দেন।\n\n\n== প্রেক্ষাপট ==\n২০০৬-০৮ সালে চলমান অস্থিতিশীল বাংলাদেশের রাজনৈতিক সংকটের অংশ হিসবে ২০০৭ সালের জানুয়ারিতে সেনা-হস্তক্ষেপের পর বাংলাদেশের রাজনীতি চলতায় জর্জরিত ছিল, বিশেষ করে ২০০৬-০৮ সালের অস্থিরতার সময়। সাবেক প্রধানমন্ত্রী খালেদা জিয়া ও শেখ হাসিনাসহ বেশিরভাগ শীর্ষ রাজনীতিবিদ দুর্নীতির অভিযোগে কারাবন্দী ছিলেন এবং  সেসময় দেশে জরুরি অবস্থা জারি করা হয়েছিল। সুতরাং, রাজনীতিতে ব্যাপক দুর্নীতিমোকাবেলায় ইউনূস পরিচ্ছন্ন সৎ ব্যক্তিদের দ্বারা পরিচালিত একটি রাজনৈতিক দলের প্রস্তাব করেছিলেন।\n\n\n== ইতিহাস ==\n২০০৬ সালের প্রথম দিকে ইউনূস, অধ্যাপক রেহমান সোবহান, সাবেক প্রধান বিচারপতি মুহাম্মদ হাবিবুর রহমান, আইনবিদ কামাল হোসেন, প্রথম আলো সম্পাদক মতিউর রহমান, ডেইলি স্টার সম্পাদক মাহফুজ আনাম এবং অর্থনীতিবিদ দেবপ্রিয় ভট্টাচার্য সহ সুশীল সমাজের অন্যান্য সদস্যদের সাথে একটি প্রচারণায় অংশ নেন। জাতীয় নির্বাচনে সৎ ও পরিচ্ছন্ন প্রার্থীদের জন্য সে বছরের শেষের দিকে রাজনীতিতে প্রবেশের কথা ভেবেছিলেন।\n\n\n== প্রথম চিঠি ==\n২০০৭ সালের ১১ ফেব্রুয়ারিতে ইউনূস বাংলাদেশি ইংরেজি সংবাদপত্র দ্য ডেইলি স্টারে প্রকাশিত একটি খোলা চিঠি লেখেন। চিঠিতে তিনি রাজনৈতিক সদিচ্ছা, সঠিক নেতৃত্ব এবং সুশাসন প্রতিষ্ঠার লক্ষ্যে একটি রাজনৈতিক দল গঠনের তার পরিকল্পনার বিষয়ে নাগরিকদের মতামত জানতে চান। চিঠিতে তিনি সবাইকে সংক্ষেপে এই কাজটি কীভাবে করা উচিত এবং কীভাবে তারা এতে অবদান রাখতে পারেন তার রূপরেখা তুলে ধরার আহ্বান জানান।\n\n\n== উন্মোচন ==\nঅবশেষে ইউনূস ২০০৭ সালের ১৮ ফেব্রুয়ারি নাগরিক শক্তি নামে একটি নতুন দল প্রতিষ্ঠার ঘোষণা দেন। জল্পনা ছিল যে, সে সময়কার ক্ষমতার নিয়ন্ত্রক সেনাবাহিনী ইউনূসের রাজনীতিতে আসার পদক্ষেপ সমর্থন করেছিল।\n\n\n== দ্বিতীয় চিঠি ==\nনাগরিকদের উদ্দেশ্যে লেখা দ্বিতীয় চিঠিতে রাজনীতিতে তার যোগদানের আগ্রহের কথা উল্লেখ করা হয়। চিঠিতে দলের ভিত্তি ও মূলনীতি, দলের তৃণমূল পর্যায়ের জন্য একটি বিস্তারিত সাংগঠনিক কাঠামো উপস্থাপনের পাশাপাশি নারী, তরুণ ও প্রবাসীদের উদ্দেশ্যে সম্বোধন করা হয়।\n\n\n=== নীতিবাক্য এবং নীতি ===\n\"বাংলাদেশ এগিয়ে চলো\" ছিল আন্দোলনের মূল প্রতিপাদ্য। জনগণের উদ্দেশে লেখা দ্বিতীয় চিঠিতে এই স্লোগান ঘোষণা করা হয়। দলটির অন্যতম লক্ষ্য ছিল ধর্মনিরপেক্ষ সংবিধান পুনঃপ্রতিষ্ঠার পাশাপাশি নারীর ক্ষমতায়ন এবং দারিদ্র্য ও দুর্নীতির বিরুদ্ধে লড়াইয়ে ফলাফল অর্জন করা। চিঠিতে দলটি সৎ প্রশাসন এবং জবাবদিহিতার প্রতিশ্রুতিবদ্ধ যোগ্য নেতাদের নিয়োগের চেষ্টার প্রতিশ্রুতি দেওয়া হয়। ড. ইউনূস বাংলাদেশ সমুদ্রবন্দরগুলো উন্মুক্ত করে দিয়ে এবং বৈশ্বিক সম্পর্ক স্থাপনের মাধ্যমে বাংলাদেশকে দক্ষিণ এশিয়ায় একটি অর্থনৈতিক চেক-পয়েন্টে পরিণত করতে চেয়েছিলেন।\n\n\n=== সংগঠন ===\nইউনূস জনগণের কাছে তার দ্বিতীয় চিঠির মাধ্যমে দলের সাংগঠনিক কাঠামোর রূপরেখা তুলে ধরেন।\nনাগরিক শক্তির সংগঠন মূলত বাংলাদেশের গ্রামাঞ্চল অর্থাৎ গ্রামভিত্তিক হওয়ার কথা ছিল। ধারণা করা হয়েছিল, সেখানে ২০ জন শ্রমজীবী লোক থাকবে, এবং আশা করা হয়েছিল যে দলগুলি জনসভার মতো আনুষ্ঠানিক শোডাউন এড়িয়ে বাংলাদেশের রাজনীতিকে আরও উচ্ছৃঙ্খল পথে যাওয়া এড়াব। এরপরিবর্তে সত্য ঘোষণা করে ভোটারদের সন্তুষ্ট করতে পছন্দ করবে। প্রতিটি ইউনিটে ৫০ শতাংশ নারী কর্মী-সমর্থক থাকা উচি, তবে কমপক্ষে ৩৩ শতাংশ থাকতেই হবে। আদর্শভাবে, মহিলা এবং তরুণদের দলের মূল চালিকাশক্তি হিসেবে উচিত। প্রতিটি সংগঠন বা গোষ্ঠীকে অবশ্যই উচ্চতর পদে অন্যদের মনোনীত করতে সক্ষম হতে হবে এবং এই অনুশীলনটি নির্বাচনী এলাকা স্তর পর্যন্ত চালিয়ে যাওয়া উচিত। দলীয় খরচ তার সদস্যদের দ্বারা বহন করা হবে।\nইউনূস ২০০৮ সালের সংসদ নির্বাচনে তার দল ৩০০টি আসনে প্রতিদ্বন্দ্বিতা করার ইচ্ছা করেছিলেন।\n\n\n== গ্রামীণ ব্যাংকের সাথে স্বার্থের সংঘাত ==\nইউনূস নাগরিক শক্তির সঙ্গে ১৯৭৬ সালে প্রতিষ্ঠিত ক্ষুদ্রঋণদাতা গ্রামীণ ব্যাংকের স্বার্থের সংঘাতের অভিযোগ এড়াতে চান। তিনি বলেছেন, ব্যাংকের সঙ্গে তার সম্পৃক্ততা কমানো হবে এবং গ্রামীণ ব্যাংকের কোনো নির্বাহী দলের সঙ্গে সম্পৃক্ত হবেন না।\n\n\n== রাজনৈতিক অঙ্গনে প্রতিক্রিয়া ==\nপ্রতিষ্ঠালগ্ন থেকেই রাজনৈতিক মহলে বেশ আলোড়ন তুলে দলটি। প্রথম দিকে অনেক রাজনৈতিক নেতা মুখে কুলুপ এঁটে থাকলেও কেউ কেউ দল নিয়ে তিক্ততা প্রকাশ করেছেন।\nএরপর সাবেক প্রধানমন্ত্রী শেখ হাসিনা ইউনূসের রাজনীতিতে যোগ দেওয়ায় অসন্তোষ প্রকাশ করে বলেন, রাজনীতিতে নবাগত ব্যক্তিরা বিপজ্জনক উপাদান এবং তাদের সন্দেহের চোখে দেখা হয়, তারা অনেক সময় ভালোর চেয়ে জাতির ক্ষতি বেশি করে।\nইসলামী ঐক্যজোটের নেতা ফজলুল হক আমিনী অধ্যাপক সম্পর্কে তার দৃষ্টিভঙ্গিতে আরও কঠোর সমালোচক ছিলেন। তিনি বলেন, \"ড. ইউনূস দেশ, জাতি ও ইসলামের শত্রু।\"\n\n\n== তৃতীয় চিঠি ==\nতবে ৩ মে ইউনূস তৎকালীন তত্ত্ববধায়ক সরকার প্রধান ফখরুদ্দীন আহমদের সাথে বৈঠকের পর ঘোষণা করেন, তিনি তার রাজনৈতিক পরিকল্পনা ত্যাগ করার সিদ্ধান্ত নিয়েছেন।\n\n\n== তথ্যসূত্র =="}