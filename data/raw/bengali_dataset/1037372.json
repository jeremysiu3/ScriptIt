{"pageid": 1037372, "title": "মাহনুর বালুচ", "url": "https://bn.wikipedia.org/wiki?curid=1037372", "content": "মাহনুর বালুচ (জন্ম: ১৫ ফেব্রুয়ারি ১৯৭০) হলেন আমেরিকায় জন্মগ্রহণকারী একজন কানাডীয় পাকিস্তানি অভিনেত্রী, চলচ্চিত্র পরিচালক এবং প্রাক্তন মডেল। ১৯৯৩ সালে পিটিভিতে প্রচারিত ধারাবাহিক নাটকমারভির মাধ্যমে তার টেলিভিশনজগতে অভিষেক ঘটে। তিনি তার ফিটনেস এবং পর্দায় তরুণী চেহারার জন্য প্রায়শই সমালোচকদের দ্বারা প্রশংসিত হন।\n\n\n== কর্মজীবন ==\nমাহনুর বালুচ সুপরিচিত ব্র্যান্ডের জন্য টিভি বিজ্ঞাপনে উপস্থিত হয়েছিলেন। ১৯৯৩ সালে তিনি সুলতানা সিদ্দিকী পরিচালিত টিভি ধারাবাহিক (পিটিভি ড্রামা) মারভিতে অভিনয়জীবন শুরু করেছিলেন। তার পরবর্তী ধারাবাহিক ছিল দুসরা আসমান। এই সিরিয়ালে তিনি আবিদ আলির মেয়ের চরিত্রে অভিনয় করেছিলেন।\n২০০০ সালে, মাহনুর বালুচ নিজস্ব ধারাবাহিক নাটক পরিচালনা ও প্রযোজনা শুরু করেছিলেন। পরিচালক হিসাবে তাঁর প্রথম ধারাবাহিক ছিল লামহে । পরবর্তীতে তিনি আরও একটি টেলিভিশন ধারাবাহিক পরিচালনা করেছিলেন।\n\n\n== ব্যক্তিগত জীবন ==\nমাহনুর বালুচ ১৫ বছর বয়সে হামিদ সিদ্দিকির সাথে বিবাহ বন্ধনে আবদ্ধ হয়েছিলেন। লায়লা হামিদ নামে তার একটি মেয়ে আছে, যিনি ২০১৫ সালে বিয়ে করেছেন।\n\n\n== তথ্যসূত্র =="}