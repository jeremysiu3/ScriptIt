{"pageid": 1027532, "title": "কার্তিক ত্যাগী", "url": "https://bn.wikipedia.org/wiki?curid=1027532", "content": "কার্তিক ত্যাগী (জন্ম ৮ নভেম্বর ২০০০) হলেন একজন ভারতীয় ক্রিকেটার। ১৭ বছর পূর্ণ হওয়ার ঠিক এক মাস পূর্বে ৬ অক্টোবর ২০১৭ উত্তর প্রদেশের হয়ে ২০১৭-১৮ রণজি ট্রফিতে প্রথম শ্রেণীর ক্রিকেটে তার অভিষেক হয়।\n৫ ফেব্রুয়ারি ২০১৮, উত্তরপ্রদেশের হয়ে ২০১৭-১৮ বিজয় হাজারে ট্রফিতে লিস্ট এ ক্রিকেটার হিসাবে আত্মপ্রকাশ হয় তার। ২০১৯-এর ডিসেম্বরে, ২০২০ অনূর্ধ্ব-১৯ ক্রিকেট বিশ্বকাপ প্রতিযোগিতার জন্য ভারতীয় স্কোয়াডে তার নাম ঘোষণা করা হয়।২০২০ ইন্ডিয়ান প্রিমিয়ার লিগ প্রতিযোগিতার পূর্বে ২০২০ আইপিএল নিলামে, রাজস্থান রয়্যালস তাকে খরিদ করে নেয়। রাজস্থান রয়্যালসের হয়ে মুম্বই ইন্ডিয়ান্সের বিপরীতে ৬ অক্টোবর ২০২০ তারিখে ২০২০ ইন্ডিয়ান প্রিমিয়ার লিগ প্রতিযোগিতায় টুয়েন্টি২০ ক্রিকেটে অভিষেক হয় তার।\n২০২০ এর ২৬ অক্টোবর, ত্যাগীকে ভারতীয় ক্রিকেট দলের অস্ট্রেলিয়া সফরের জন্য ঘোষিত ৪ জন অতিরিক্ত খেলোয়াড়ের তালিকায় অন্তর্ভুক্ত করা হয়।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে কার্তিক ত্যাগী (ইংরেজি)"}