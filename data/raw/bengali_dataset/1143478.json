{"pageid": 1143478, "title": "ফ্রুটি", "url": "https://bn.wikipedia.org/wiki?curid=1143478", "content": "ফ্রুটি একটি আমের স্বাদযুক্ত পানীয়, যা ভারতে বিক্রি হয়। এটি প্রাকৃতিক স্বাদ এবং আমের পাল্প দিয়ে তৈরি করা হয়। এটি পার্লে এগ্রো দ্বারা তৈরি ফ্ল্যাগশিপ পণ্য এবং সবচেয়ে সফল পানীয় পণ্য। ফ্রুটি ১৯৮৫ সালে টেট্রা প্যাক প্যাকেজিং-এ চালু হয়েছিল, বর্তমানে প্লাস্টিকের বোতল এবং আয়তাকৃতি টেট্রা প্যাকেও বিক্রি হয়। ফ্রুটি মার্কিন যুক্তরাষ্ট্র, কানাডা, যুক্তরাজ্য, সংযুক্ত আরব আমিরাত, সৌদি আরব, মালয়েশিয়া, মালদ্বীপ, সিঙ্গাপুর, থাইল্যান্ড, নিউজিল্যান্ড, অস্ট্রেলিয়া, মোজাম্বিক, ঘানা, মালাউই, জাম্বিয়া, নাইজেরিয়া, তানজানিয়া, জাপান এবং আয়ারল্যান্ড সহ বিভিন্ন দেশে রপ্তানি করা হয়।\n\n\n== ইতিহাস ==\nফ্রুটি একটি আয়তাকৃতির সবুজ টেট্রা প্যাকে রেডি-টু-সার্ভ আমের পানীয় হিসাবে চালু করা হয়েছিল। ভারতীয় বাজারে ফ্রুটিই প্রথম আমের পানীয় না হলেও, খুব দ্রুতই বাজারের বড় একটি অংশ দখল করে নেয় এটি।\nপানীয়টির বিজ্ঞাপনে অল্লু অর্জুন, আলিয়া ভাট এবং শাহরুখ খানকে দেখা গেছে। ব্র্যান্ডটি ২০১৩ সালে এটির বিপণনে ৪০%-এর অধিক ব্যয় করেছিল।\n\n\n== উপকরণ ==\nপানীয়টিতে আমের স্বাদযুক্ত রাসায়নিক, পানি, চিনি, সাইট্রিক অ্যাসিড, অ্যাসকরবিক অ্যাসিড, লবণ, খাদ্য উপযোগী রং এবং ফ্লেভার রয়েছে। ফ্রুটিতে প্রতি ২৫০ মিলিলিটারে ৩৩.৭ গ্রাম চিনি থাকে।\n\n\n== প্যাকেজিং ==\nফ্রুটি তাদের পানীয় বিভিন্ন আকারের টেট্রা প্যাকে পরিবেশন করে থাকে: ১ লিটার, ২৫০ মি.লি., ২০০ মি.লি. এবং ১৬০ মি.লি.। এছাড়াও পার্লে এগ্রো প্লাস্টিকের বোতলেও ফ্রুটি বিক্রয় করে থাকে। ভারতীয় বাজারে ২০০ মি.লি., ২৫০ মি.লি., ৫০০ মি.লি., ৬০০ মি.লি., ১.২ লিটার এবং ২ লিটার আকারের প্লাস্টিকের বোতলে ফ্রুটি পাওয়া যায়।\n\n\n== তথ্যসূত্র =="}