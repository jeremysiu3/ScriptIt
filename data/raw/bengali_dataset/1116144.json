{"pageid": 1116144, "title": "কুয়ামে বোতুয়ে", "url": "https://bn.wikipedia.org/wiki?curid=1116144", "content": "জঁ ফিয়াক্রে কুয়ামে বোতুয়ে (ফরাসি: Kouamé Botué; জন্ম: ১০ সেপ্টেম্বর ২০০২; কুয়ামে বোতুয়ে নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ফরাসি ক্লাব আজক্সিও এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০২০–২১ মৌসুমে, ফরাসি ক্লাব আজক্সিওর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৯ সালে, বোতুয়ে বুর্কিনা ফাসো অনূর্ধ্ব-২০ দলের হয়ে বুর্কিনা ফাসোর বয়সভিত্তিক পর্যায়ে অভিষেক করেছিলেন। প্রায় ২ বছর যাবত বুর্কিনা ফাসোর বয়সভিত্তিক দলের হয়ে খেলার পর, তিনি ২০২১ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজঁ ফিয়াক্রে কুয়ামে বোতুয়ে ২০০২ সালের ১০ই সেপ্টেম্বর তারিখে কোত দিভোয়ারের আবিজানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবোতুয়ে বুর্কিনা ফাসো অনূর্ধ্ব-২০ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।\n২০২১ সালের ৭ই সেপ্টেম্বর তারিখে, ১৮ বছর, ১১ মাস ও ২৮ দিন বয়সে, ডান পায়ে ফুটবল খেলায় পারদর্শী বোতুয়ে আলজেরিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। উক্ত ম্যাচের ৮১তম মিনিটে আক্রমণভাগের খেলোয়াড় আব্দুল তাপসোবার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১০ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র করেছিল। বুর্কিনা ফাসোর হয়ে অভিষেকের বছরে বোতুয়ে সর্বমোট ৩ ম্যাচে অংশগ্রহণ করেছেন।\nবোতুয়ে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে কুয়ামে বোতুয়ে  (ইংরেজি)  \nট্রান্সফারমার্কেটে কুয়ামে বোতুয়ে (ইংরেজি) \nওয়ার্ল্ডফুটবল.নেটে কুয়ামে বোতুয়ে (ইংরেজি) \nইএসপিএন এফসিতে কুয়ামে বোতুয়ে (ইংরেজি) \nন্যাশনাল-ফুটবল-টিমস.কমে কুয়ামে বোতুয়ে (ইংরেজি)"}