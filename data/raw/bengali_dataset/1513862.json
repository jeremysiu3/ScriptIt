{"pageid": 1513862, "title": "প্রিয়াঙ্কা বাসি", "url": "https://bn.wikipedia.org/wiki?curid=1513862", "content": "প্রিয়াঙ্কা বাসি একজন ভারতীয় টেলিভিশন অভিনেত্রী যিনি জনপ্রিয় ধারাবাহিক \"লেফট রাইট লেফট\" -এ ক্যাডেট নয়না সিং আলুওয়ালিয়া চরিত্রে অভিনয়ের জন্য পরিচিত। তিনি মূলত দিল্লির বাসিন্দা এবং ব্যারি জনের থিয়েটার গ্রুপেও যোগ দিয়েছেন।\n\n\n== টেলিভিশন জীবন ==\n২০০৫ সালে ভারতের দ্বিতীয় ইংরেজি ভাষার সোপ অপেরা বোম্বে টকিং-এর মাধ্যমে প্রিয়াঙ্কা অভিনয় জগতে তাঁর আত্মপ্রকাশ করেন। বলিউডের একজন উচ্চাকাঙ্ক্ষী অভিনেত্রী শিনা মালিকের চরিত্রে তিনি অভিনয় করেছিলেন। তাঁর অভিনয় বেশ প্রশংসিত হয়েছিল এবং তিনি ২০০৬ সালের ইণ্ডিয়ান টেলি অ্যাওয়ার্ডসের জন্য মনোনীত হয়েছিলেন।\n২০০৬ সালে, তিনি \"লেফট রাইট লেফট\" ধারাবাহিকে নয়না সিং আলুওয়ালিয়া চরিত্রে অভিনয় করেছিলেন। এই চরিত্রের জন্য তিনি বেশ কয়েকটি পুরস্কারের জন্য মনোনীত হয়েছিলেন, যার মধ্যে ২০০৭ সালের ইটা সেরা অভিনেত্রীর পুরস্কারও ছিল। ২০০৭ সালে তিনি আইডিয়া গ্ল্যামার স্টার অফ দ্য ইয়ার পুরস্কার জিতেছিলেন।\n২০০৮ সালে, তিনি সনি টিভিতে মিস্টার অ্যাণ্ড মিসেস -এ অংশগ্রহণ করেন, সেখানে তিনি সেমিফাইনালে পৌঁছান।\n২০১০ সালের ডিসেম্বরে, তিনি স্টার ওয়ানে \"রং বদলতি ওড়নি\" নাটকের মাধ্যমে টিভি পর্দায় ফিরে আসেন।\n২০১১ সালের এপ্রিলে সনি এন্টারটেইনমেন্ট টেলিভিশনে প্রচারিত সুরিয়া দ্য সুপার কপ- এ কেয়া সেহগল চরিত্রে অভিনয় করেন।\n২০১২ সালে, তিনি স্টার প্লাসের রিয়েলিটি শো সারভাইভারের ভারতীয় সংস্করণে অংশগ্রহণ করেছিলেন। পঞ্চম পর্বে তাঁকে ভোটে বাদ দেওয়া হয়েছিল।\n২০১২ সালে, তিনি জি টিভিতে সম্প্রচারিত ফিয়ার ফাইলসের একটি পর্বে লায়লা চরিত্রে অভিনয় করেছিলেন।\n২০১৩ সালে প্রিয়াঙ্কা বাসি চলচ্চিত্র ও টেলিভিশন প্রযোজনায় প্রবেশ করেন। তিনি \"জিশান কাদরি\" ফ্রাইডে টু ফ্রাইডে এন্টারটেইনার্স অ্যাণ্ড মিডিয়া প্রাইভেট লিমিটেড এবং ম্যাজিকাল সেভেনাস প্রাইভেট লিমিটেডের সাথে অংশীদার হিসেবে তাঁর প্রযোজনা সংস্থা প্রতিষ্ঠা করেন।\n২০১৫ সালে তাঁর প্রথম প্রযোজনা ছিল মীরুথিয়া গ্যাংস্টার।\n২০১৯ সালে, তিনি ফ্রাইডে টু ফ্রাইডে এন্টারটেইনার্স অ্যাণ্ড মিডিয়া প্রাইভেট লিমিটেডের অধীনে জি৫ এর মূল ওয়েব সিরিজ ভূত পূর্ব প্রযোজনা করেছিলেন এবং ওয়েব সিরিজটি পরিচালনা করেছিলেন জিশান কাদরি।\n\n\n== রিয়েলিটি শো ==\n২০১২ সালের সারভাইভার ইণ্ডিয়া প্রতিযোগী হিসেবে যোগ দিয়েছিলেন।\n\n\n== মডেলিং ==\nঅভিনয়ের পাশাপাশি, প্রিয়াঙ্কা সন্তুর এবং বিএসএল স্যুটিংস সহ বেশ কয়েকটি ব্র্যাণ্ডের মডেলিংও করেছেন। তিনি অনেক মিউজিক ভিডিওতে অভিনয় করেছেন, যার মধ্যে রয়েছে চান্নি সিং-এর গাওয়া জনপ্রিয় 'পারা হোজা সোনিয়ে'।\n\n\n== পুরস্কার ==\n\n\n== তথ্যসূত্র =="}