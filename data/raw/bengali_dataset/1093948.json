{"pageid": 1093948, "title": "ইসমাইল ইয়াসা", "url": "https://bn.wikipedia.org/wiki?curid=1093948", "content": "ইসমাইল ইয়াসা (ইংরেজি: Ismail Easa; জন্ম: ১৯ ডিসেম্বর ১৯৮৯) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ঈগলস এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেলেন।\nমালদ্বীপীয় ফুটবল ক্লাব ভিক্টরির যুব পর্যায়ের হয়ে খেলার মাধ্যমে ইসমাইল ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ভিক্টরির মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভিক্টরির হয়ে খেলার পর ২০১১–১২ মৌসুমে তিনি ভিবি আড্ডুতে যোগদান করেছেন। ভিবি আড্ডুতে এক মৌসুম অতিবাহিত করার পর মাজিয়ার সাথে চুক্তি স্বাক্ষর করেছেন, যেখানে তিনি ১৫ ম্যাচে ২টি গোল করেছেন। পরবর্তীকালে, তিনি নিউ রেডিয়েন্ট, ঈগলস, মাজিয়া, ভিক্টরি এবং ট্রাস্ট অ্যান্ড কেয়ারের হয়ে খেলেছেন। ২০২১–২২ মৌসুমে, তিনি ট্রাস্ট অ্যান্ড কেয়ার হতে মালদ্বীপীয় ক্লাব ঈগলসে যোগদান করেছেন।\nইসমাইল মালদ্বীপ অনূর্ধ্ব-১৯ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পর, তিনি ২০১২ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ২৯ ম্যাচে ৩টি গোল করেছেন।\n\n\n== প্রারম্ভিক জীবন ==\nইসমাইল ইয়াসা ১৯৮৯ সালের ১৯শে ডিসেম্বর তারিখে মালদ্বীপের ধুভাফারুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইসমাইল মালদ্বীপ অনূর্ধ্ব-১৯ এবং মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন।\n২০১২ সালের ২৩শে আগস্ট তারিখে, ২২ বছর, ৮ মাস ও ৪ দিন বয়সে, ডান পায়ে ফুটবল খেলায় পারদর্শী ইসমাইল নেপালের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৭৩তম মিনিটে রক্ষণভাগের খেলোয়াড় মুহাম্মদ উমাইরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে খেলেছিলেন। ম্যাচটি মালদ্বীপ ২–১ গোলের ব্যবধানে জয়লাভ করেছিল। জাতীয় দলের হয়ে অভিষেক ম্যাচেই মালদ্বীপের জার্সি গায়ে প্রথম গোলটি করেছেন; ম্যাচের ৭৭তম মিনিটে মালদ্বীপের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন। মালদ্বীপের হয়ে অভিষেকের বছরে ইসমাইল সর্বমোট ৪ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইসমাইল ইয়াসা  (ইংরেজি)  \nট্রান্সফারমার্কেটে ইসমাইল ইয়াসা (ইংরেজি) \nওয়ার্ল্ডফুটবল.নেটে ইসমাইল ইয়াসা (ইংরেজি) \nইএসপিএন এফসিতে ইসমাইল ইয়াসা (ইংরেজি) \nন্যাশনাল-ফুটবল-টিমস.কমে ইসমাইল ইয়াসা (ইংরেজি)"}