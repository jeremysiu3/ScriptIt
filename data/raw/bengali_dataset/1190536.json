{"pageid": 1190536, "title": "শায়খ মাহমুদ আত-তাহান", "url": "https://bn.wikipedia.org/wiki?curid=1190536", "content": "শায়খ মাহমুদ আত-তাহান হলেন সিরীয় বংশোদ্ভূত একজন বিখ্যাত আরব আলেম ও  হাদিসবিশারদ। তিনি ছিলেন হাদীস বিষয়ে অগণিত রচনার লেখক এবং হাদীসশাস্ত্রের সকল বিষয়ে অভিজ্ঞ ও পারদর্শী একজন ব্যক্তি। তার পুরো নাম হল, আবু হাফস মাহমুদ বিন আহমদ আত-তাহান আল-হালাবি আল-নুয়াইমি। তিনি ১৯৩৫ সালে সিরিয়ার আলেপ্পোতে জন্মগ্রহণ করেন এবং ২০২২ সালের ২৪ নভেম্বর তিনি মৃত্যুবরণ করেন। উলুমুল হাদিসে তার রচিত কয়েকটি বিখ্যাত বই আছে, যা বিশ্বের একাধিক  বিখ্যাত ইসলামি বিশ্ববিদ্যালয়ের পাঠ্যসূচির অন্তর্ভুক্ত।\n\n\n== জন্ম ও বেড়ে ওঠা ==\nতিনি ১৯৩৫ খ্রিস্টাব্দে আলেপ্পোর আল-বাব জেলায় জন্মগ্রহণ করেন। এরপর তিনি প্রথমে  মানবিজে এবং পরবর্তীতে আলেপ্পোতে চলে যান। তিনি একটি ধর্মীয় পরিবারে বেড়ে ওঠেন। তার পিতার নাম হাজি আহমেদ আত-তাহান। \n\n\n== শিক্ষা ==\nশিশুকালে তিনি কিছুদিন আল-বাব এবং কিছুদিন মানবিজে প্রাথমিক বিদ্যালয়ে লেখাপড়া করেন। এরপর তিনি আলেপ্পোতে গিয়ে মাধ্যমিক শরিয়া বিদ্যালয়ে ভর্তি হন এবং ১৯৫৪ সালে একটি প্রশংসাপত্রসহ উত্তীর্ণ হন। তিনি আল-হাফিজ স্কুলে শেখ মুহাম্মাদ নাজীব খায়াতের তত্ত্বাবধানে পবিত্র কুরআন মুখস্থ করা শুরু করেন এবং পরবর্তীতে আলেপ্পোর শরিয়া মাধ্যমিক বিদ্যালয়ে পড়াশোনার সময় কুরআন মুখস্থ করা শেষ করেন। \n১৯৫৬ সালে তিনি দামেস্ক বিশ্ববিদ্যালয়ের শরিয়া অনুষদে ভর্তি হন এবং ১৯৬০ সালে স্নাতক হন। সেখানে চার বছর স্বাতন্ত্র্যের সাথে অধ্যয়ন করার পর এবং স্নাতক হওয়ার আগে তিনি বিয়ে করেন। শরিয়া অনুষদ থেকে স্নাতক হওয়ার পর তিনি চাকরিতে যোগদান করেন।\n\n\n== তথ্যসূত্র =="}