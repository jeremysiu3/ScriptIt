{"pageid": 1432641, "title": "বিসিজিএস কুতুবদিয়া", "url": "https://bn.wikipedia.org/wiki?curid=1432641", "content": "বাংলাদেশ কোস্ট গার্ড জাহাজ (শিপ) (সংক্ষেপেঃ বিসিজিএস) কুতুবদিয়া বাংলাদেশ কোস্ট গার্ডের একটি সোনাদিয়া-শ্রেণীর ফাস্ট প্যাট্রোল বোট। এটি গণচীনের কারিগরি ও প্রযুক্তিগত সহায়তায় ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড কর্তৃক নির্মিত হয়। বর্তমানে নৌযানটি কোস্ট গার্ড পূর্ব-জোন চট্টগ্রাম এর অধীনে সামুদ্রিক এবং উপকূলীয় অঞ্চলে টহল প্রদান, উদ্ধার ও অনুসন্ধান কার্যক্রম, অবৈধ অনুপ্রবেশ ও চোরাচালান রোধ, জলদস্যূতা দমন, মৎস্য ও প্রাকৃতিক সম্পদ রক্ষায় কার্যকরী ভূমিকা রাখতে সক্ষম।\n\n\n== ইতিহাস ==\nবাংলাদেশ কোস্ট গার্ডের জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। সে অনুযায়ী বাংলাদেশ কোস্ট গার্ডের জন্য ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড এ নৌযান নির্মানের পদক্ষেপ নেয়া হয়। এরই ধারাবাহিকতায় ২১ এপ্রিল, ২০১৫ সালে বাংলাদেশ কোস্ট গার্ডের জন্য ২টি ফাস্ট প্যাট্রোল বোট নির্মাণের লক্ষ্যে বাংলাদেশ কোস্ট গার্ড এবং ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড এর মধ্যেকার নৌযান নির্মাণ সংক্রান্ত চুক্তি স্বাক্ষরিত হয়। সম্পাদিত চুক্তির অংশ হিসেবে বিসিজিএস কুতুবদিয়া নির্মিত হয়। নৌযানটি নির্মাণকালে চায়না ক্ল্যাসিফিকেশন সোসাইটি (সিসিএস) এর নীতিমালা অনুসরণ করা হয়। ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড প্রাঙ্গনে এক অনুষ্ঠানে কিল লেয়িং এর মাধ্যমে নির্মাণ কাজের আনুষ্ঠানিক সূচনা করা হয়। নির্মাণকাজ শেষে ১ ডিসেম্বর, ২০১৬ সালে তৎকালীন স্বরাষ্ট্র মন্ত্রী আসাদুজ্জামান খাঁন কামাল, বাংলাদেশ কোস্ট গার্ডের মহাপরিচালক তৎকালীন অ্যাডমিরাল আবু মোজাফফর মহিউদ্দিন মোহাম্মদ আওরঙ্গজেব চৌধুরী এনবিপি, ওএসপি, বিসিজিএম, বিসিজিএমএস, এনডিসি, পিএসসি মহোদয়ের উপস্থিতিতে জাহাজটির লঞ্চিং অনুষ্ঠান সম্পন্ন হয়। পরবর্তীতে ১ আগস্ট, ২০১৮ সালে ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড কর্তৃক নির্মাণকৃত ইনশোর প্যাট্রোল ভেসেল জাহাজটি বাংলাদেশ কোস্ট গার্ডের নিকট আনুষ্ঠানিকভাবে হস্তান্তর করা হয়। অবশেষে ১৫ নভেম্বর, ২০২০ সালে প্রধানমন্ত্রী শেখ হাসিনা রাজধানীতে তাঁর সরকারি বাসভবন গণভবন থেকে ভিডিও কনফারেন্সের মাধ্যমে বাংলাদেশ কোস্ট গার্ডের (বিসিজি) ২টি অফশোর প্যাট্রোল ভেসেল, ৫টি ইনশোর প্যাট্রোল ভেসেল, ২টি ফাস্ট প্যাট্রোল বোট এবং ভোলায় বাংলাদেশ কোস্ট গার্ড ঘাঁটিঁর কমিশনিং সম্পন্ন করেন।\n\n\n== বৈশিষ্ট্য ও যান্ত্রিক কাঠামো ==\nবিসিজিএস কুতুবদিয়া নৌযানটির দৈর্ঘ্য ৪৩.৪০ মিটার (১৪২.৪ ফুট), প্রস্হ ৬.৪০ মিটার (২১.০ ফুট) এবং গভীরতা ৪.১০ মিটার (১৩.৫ ফুট)। নৌযানটির ওজন ২৩৫ টন এবং প্রচলন শক্তি হিসেবে রয়েছে:\n\n২টি ৩,০১০ অশ্বশক্তি (২,২৪০ কিলোওয়াট) (১৮০০ আরপিএম) বিশিষ্ট ডুয়েটজ টিবিডি ৬২০ভি ১৬ ডিজেল ইঞ্জিন (জার্মানি), ২টি সিসিএফ১২০জে-কেসি ১২০ কিলোওয়াট (১,৫০০ আরপিএম) ক্ষমতাসম্পন্ন কামিন্স জেনারেটর (গণচীন);\n২টি জেডএফ ৭৬০০ ট্রান্সমিশন (জার্মানি);\n২টি ফিক্সড পিটচ প্রোপেলার;\n২টি শ্যাফট।\nযার ফলে নৌযানটির সর্বোচ্চ গতিবেগ ঘন্টায় ২৫ নট (৪৬ কিলোমিটার প্রতি ঘণ্টা; ২৯ মাইল প্রতি ঘণ্টা)। এছাড়াও এটি ৩০ জন সদস্য নিয়ে একনাগাড়ে ৭ দিন অভিযান পরিচালনা করতে সক্ষম। সেন্সর এবং কার্যপদ্ধতি হিসেবে রয়েছে: \n\n১টি ফুরুনো ডিআরএস৪ডব্লিউ র‍্যাডার (জাপান);\n১টি ফুরুনো এফএআর-৩৩২০ চার্ট র‍্যাডার (জাপান);\n১টি হাল মাউনন্টেড মাল্টি-বিম ইকো সাউন্ডার (মার্কিন যুক্তরাষ্ট্র);\n১টি হাল মাউনন্টেড সিঙ্গেল-বিম ইকো সাউন্ডার (মার্কিন যুক্তরাষ্ট্র);\n১টি ডিজিপিএস রিসিভার (মার্কিন যুক্তরাষ্ট্র);\n১টি সাউন্ড ভেলোসিটি প্রোফাইলার (যুক্তরাজ্য);\n১টি জেআরসি জেএমএ-৩৩০০ মাল্টিরোল ডিসপ্লে সহ নেভিগেশন র‍্যাডার (মার্কিন যুক্তরাষ্ট্র);\n১টি চৌম্বকীয় কম্পাস (জাপান);\n১টি জিপিএস রিসিভার (ফুরুনো);\n১টি ইকো সাউন্ডার (কোডেন);\n১টি রাডার অ্যাঙ্গেল ইন্ডিকেটর;\n১টি ভিএইচএফ সেট (আইকম);\n৫টি ভিএইচএফ ওয়াকিটকি সেট (আইকম/মটোরোলা)।\n\n\n== রণসজ্জা ==\nবিসিজিএস কুতুবদিয়া নৌযানটির আকার আয়তন অপেক্ষাকৃত ছোট হলেও এর সক্ষমতা আধুনিক বিশ্বে ব্যবহৃত সর্বাধুনিক প্রযুক্তিসমৃদ্ধ। শত্রু জাহাজ মোকাবেলা, চোরাচালান রোধ, জলদস্যূতা দমনে জাহাজটিতে রয়েছে:\n\n১টি টুইন ব্যারেল জেডউ-২৩ ২৩ মিমি বিমান-বিধ্বংসী নেভাল গান;\n২টি টাইপ ৫৬ ১২.৭ মিমি বিমান-বিধ্বংসী মেশিনগান;\n৬টি কিউডব্লিউ-২ ভূমি থেকে আকাশে উৎক্ষেপণ যোগ্য বিমান-বিধ্বংসী ক্ষেপণাস্ত্র।\n\n\n== তথ্যসূত্র =="}