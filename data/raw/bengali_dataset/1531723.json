{"pageid": 1531723, "title": "আন্তর্জাতিক মানব মহাকাশ যাত্রা দিবস", "url": "https://bn.wikipedia.org/wiki?curid=1531723", "content": "জাতিসংঘের সাধারণ পরিষদ, ৭ এপ্রিল ২০১১ তারিখে  এ/রেজ/৬৫/ ২৭১ প্রস্তাবে, ১২ এপ্রিলকে  আন্তর্জাতিক মানব মহাকাশ যাত্রা দিবস হিসেবে ঘোষণা করেছে । প্রতি বছর আন্তর্জাতিক পর্যায়ে মানবজাতির জন্য মহাকাশ যুগের সূচনা উদযাপন করার জন্য এই দিবস পালিত হচ্ছে। উপযুক্ত উন্নয়ন লক্ষ্য অর্জনে এবং রাষ্ট্র ও জনগণের কল্যাণ বৃদ্ধিতে মহাকাশ বিজ্ঞান ও প্রযুক্তির গুরুত্বপূর্ণ অবদানের কথা এতে স্মরণ করা হয়। শান্তিপূর্ণ উদ্দেশ্যে মহাকাশ বজায় রাখার তাদের আকাঙ্ক্ষার বাস্তবায়ন নিশ্চিত করার জন্য এই দিবস পালিত হয়।\n\n\n== তাৎপর্য ==\n১৯৬১ সালের ১২ এপ্রিল ছিল প্রথম মানব মহাকাশ যাত্রার তারিখ। সোভিয়েত নাগরিক ইউরি গ্যাগারিন প্রথম মহাকাশে পাড়ি দেন। এই ঐতিহাসিক ঘটনাটি সমগ্র মানবজাতির কল্যাণের জন্য মহাকাশ অনুসন্ধানের পথ খুলে দেয়।\nসাধারণ পরিষদ শান্তিপূর্ণ উদ্দেশ্যে সমস্ত মানবজাতির কল্যাণের জন্য  মহাকাশের অনুসন্ধান এবং ব্যবহারের প্রচার ও সম্প্রসারণ এবং সেখান থেকে প্রাপ্ত সুবিধা সকল রাষ্ট্রের কাছে পৌঁছে দেওয়ার অব্যাহত প্রচেষ্টায় মানবজাতির সাধারণ স্বার্থের প্রতি গভীর দৃঢ় বিশ্বাস ব্যক্ত করেছে।\n\n\n== উদ্দেশ্য ==\nআন্তর্জাতিক মানব মহাকাশ যাত্রা দিবস পালনের উদ্দেশ্যই হল;\n\nমহাকাশে যাওয়া প্রথম ব্যক্তি ইউরি গ্যাগারিনকে সম্মান জানানো।\nমানবজাতির জন্য মহাকাশ যুগের সূচনা, মহাকাশ বিজ্ঞান ও প্রযুক্তির অবদান এবং শান্তিপূর্ণ উদ্দেশ্যে মহাকাশ সংরক্ষণ নিশ্চিত করা।\nযোগাযোগ, নেভিগেশন এবং আবহাওয়ার পূর্বাভাস সহ অন্যান্য ক্ষেত্রগুলির জ্ঞান আহরণ।\nমহাকাশ বিজ্ঞানীরা প্রযুক্তির মাধ্যমে ক্রমাগত উদ্ভাবন করছেন, যা মানবজাতিকে সৌরজগতে অবাধে চলাচল এবং আমাদের গ্রহ পৃথিবীর দিকে এগিয়ে আসা সম্ভাব্য হুমকিগুলি বুঝতে সাহায্য করা।\nমহাকাশকে আরও ভালোভাবে বোঝার জন্য যে প্রযুক্তিগত অগ্রগতি সাধিত হয়েছে তার প্রতিও কৃতজ্ঞতা প্রকাশ করা।\n\n\n== আরও দেখুন ==\nইউরি গ্যাগারিন\nইউরির রাত্র\nমানব মহাকাশ যাত্রা\n\n\n== তথ্যসূত্র =="}