{"pageid": 1470028, "title": "টেরেন্স লুইস", "url": "https://bn.wikipedia.org/wiki?curid=1470028", "content": "টেরেন্স লুইস (জন্ম ১০ এপ্রিল ১৯৭৫) একজন ভারতীয় নৃত্যশিল্পী, গায়ক এবং কোরিওগ্রাফার। তিনি রিয়েলিটি ড্যান্স শো ড্যান্স ইন্ডিয়া ড্যান্স (২০০৯-২০১২) এবং নাচ বলিয়ে (২০১২-২০১৭) বিচারক হিসেবে পরিচিতি লাভ করেন। তিনি মুম্বাইয়ে তার \"টেরেন্স লুইস কনটেম্পোরারি ডান্স কোম্পানি\" পরিচালনা করেন এবং ভারতসহ বিভিন্ন দেশে নৃত্য কর্মশালা করেন।\nতিনি মিউজিক্যাল, স্টেজ শো, বিজ্ঞাপন, মিউজিক ভিডিও এবং জাতীয় ও আন্তর্জাতিক নৃত্য প্রতিযোগিতা করার পাশাপাশি, লাগান (২০০১), ঝংকার বিটস (২০০৩) এবং গোলিয়ন কি রাসলীলা রাম-লীলা (২০১৩) এর মতো বলিউড চলচ্চিত্রে কোরিওগ্রাফ করেছেন। তিনি কালারস টিভিতে ফিয়ার ফ্যাক্টর: খতরোঁ কে খিলাড়ি 3 (২০১০) এর প্রতিযোগী ছিলেন। তাকে শেষবার ইন্ডিয়াস বেস্ট ডান্সারের (২০২০-২০২১) বিচারক হিসেবে দেখা গিয়েছিল।\n\n\n== প্রারম্ভিক জীবন এবং প্রশিক্ষণ ==\nটেরেন্স লুইস মুম্বাইতে জাভিয়ের লুইস এবং তেরেসা লুইসের একটি ম্যাঙ্গালোরিয়ান ক্যাথলিক পরিবারে বেড়ে ওঠেন। আট ভাইবোনের মধ্যে লুইস সবার ছোট। তিনি সেন্ট থেরেসা বয়েজ হাই স্কুল এবং মুম্বাইয়ের সেন্ট জেভিয়ার্স কলেজে পড়াশোনা করেন এবং নাচ শুরু করেন। তিনি IHM মুম্বাই থেকে স্নাতক হন, যা আগে দাদার ক্যাটারিং কলেজ নামে পরিচিত ছিলো। তিনি অ্যালভিন আইলি আমেরিকান ড্যান্স থিয়েটার এবং নিউ ইয়র্কের মার্থা গ্রাহাম সেন্টার অফ কনটেম্পরারি ডান্সে জ্যাজ, ব্যালে এবং সমসাময়িক নাচের প্রশিক্ষণ নিয়েছেন।\n\n\n== কর্মজীবন ==\nলুইস বলিউডের বেশ কয়েকটি ছবিতে কোরিওগ্রাফার হিসেবে কাজ করেছেন। এছাড়াও তিনি বেশ কিছু স্টেজ শো, ভারতীয় সমসাময়িক পারফরম্যান্স, কর্পোরেট লঞ্চ, ব্রডওয়ে ওয়েস্টেন্ড মিউজিক্যাল, ফিচার ফিল্ম এবং মিউজিক ভিডিওর কোরিওগ্রাফি করেছেন। লুইস সরোজ খান, রাজু খান, গণেশ হেগড়ে এবং বৈভাবী মার্চেন্টের সাথে লাগান সিনেমার গানের কোরিওগ্রাফ করার জন্য ২০০২ সালে আমেরিকান কোরিওগ্রাফি পুরস্কার জিতেছিলেন। তিনিই প্রথম ভারতীয় যিনি ডান্স ওয়েব ইউরোপ স্কলারশিপ পেয়েছেন, অস্ট্রিয়ার ভিয়েনায় ভারতের প্রতিনিধিত্ব করছেন। তিনি হোয়াটস ইওর রাশি?, ঝংকার বিটস, নাচ, ইত্যাদি সিনেমার জন্য কোরিওগ্রাফিও করেছেন।\n\n\n== চলচ্চিত্রের তালিকা ==\nলুইস ২৫টিরও বেশি সিনেমা এবং মিউজিক্যাল অ্যালবাম করেছেন। তিনি লাগান, গোলিয়ন কি রাসলীলা রাম-লীলা এবং গোল্ডে তার কাজের জন্য সুপরিচিত। ২০২০ সালে, ফরাসি পরিচালক পিয়ের এক্স গার্নিয়ার পরিচালিত টেরেন্স লুইস, ইন্ডিয়ান ম্যান নামে তার নিজের জীবন সম্পর্কে একটি বায়োপিক ডকুমেন্টারি মুক্তি পায়।\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে Terence Lewis (ইংরেজি)\nদাপ্তরিক ওয়েবসাইট"}