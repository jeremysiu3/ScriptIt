{"pageid": 1125784, "title": "পার্বতী কৃষ্ণন", "url": "https://bn.wikipedia.org/wiki?curid=1125784", "content": "পার্বতী কৃষ্ণন (১৫ই মার্চ ১৯১৯ – ২০শে ফেব্রুয়ারি ২০১৪) ভারতের কমিউনিস্ট পার্টির একজন ভারতীয় রাজনীতিবিদ ছিলেন। তিনি ছিলেন তিনবারের প্রাক্তন লোকসভা সংসদ সদস্য, তিনি কোয়ম্বাটুরের লোকসভা কেন্দ্র এবং রাজ্যসভা সদস্যের প্রতিনিধিত্ব করেছিলেন। তিনি ছিলেন প্রাক্তন মাদ্রাজ প্রেসিডেন্সি প্রিমিয়ার পি. সুব্বারায়ণের কন্যা এবং মোহন কুমারমঙ্গলমের বোন, কুমারমঙ্গলম পরে ইন্দিরা গান্ধীর মন্ত্রিসভায় মন্ত্রী হয়েছিলেন। তাঁর জ্যেষ্ঠ ভাই গোপাল কুমারমঙ্গলম কোল ইন্ডিয়া লিমিটেডের চেয়ারম্যান ছিলেন এবং আরেক ভাই পরমশিব প্রভাকর কুমারমঙ্গলম সেনাপ্রধান ছিলেন।\nতিনি সিপিআই-এর কেন্দ্রীয় কার্যনির্বাহী কমিটির সদস্য এবং অল ইন্ডিয়া ট্রেড ইউনিয়ন কংগ্রেসের সহ-সভাপতি ছিলেন।\n\n\n== প্রারম্ভিক জীবন ==\nপার্বতীর জন্ম ১৯১৯ সালের ১৫ই মার্চ। তাঁর বাবা ও মায়ের নাম ছিল যথাক্রমে পি. সুব্বারায়ণ এবং রাধাবাই সুব্বারায়ণ। তিনি তাঁর প্রাথমিক পড়াশুনো করেছিলেন সি.এস.আই. ইওয়ার্ট ম্যাট্রিকুলেশন উচ্চ মাধ্যমিক বিদ্যালয় থেকে।  তিনি অক্সফোর্ড বিশ্ববিদ্যালয়ের সেন্ট হিউজ কলেজ থেকে তাঁর বি.এ. (সাম্মানিক) অধ্যয়ন করেছেন। তারপর তিনি ভারতের কমিউনিস্ট পার্টিতে যোগ দেন।\n\n\n== নির্বাচনী ইতিহাস ==\nপার্বতী ১৯৫২ সালের উপ-নির্বাচনে কোয়ম্বাটুরের লোকসভা আসনে একজন ভারতের কমিউনিস্ট পার্টির প্রার্থী হিসাবে প্রতিদ্বন্দ্বিতা করেছিলেন। এই আসনটি টি. এ. রামালিঙ্গম চেত্তিয়ারের মৃত্যুতে খালি হয়েছিল। তিনি ভারতীয় জাতীয় কংগ্রেসের এন. এম. লিঙ্গমের কাছে পরাজিত হন। পরে ১৯৫৪ সালের ৩রা এপ্রিল তিনি রাজ্যসভায় মনোনীত হন এবং ১৯৫৭ সালের ১২ই মার্চ পর্যন্ত রাজ্যসভার সদস্য হিসাবে দায়িত্ব পালন করেন। তিনি ১৯৫৭ এবং ১৯৭৭ এর সাধারণ নির্বাচনে এবং ১৯৭৪ সালের উপনির্বাচনে ভারতের কমিউনিস্ট পার্টির একজন প্রার্থী হিসেবে কোয়ম্বাটুরের নির্বাচনী এলাকা থেকে লোকসভায় নির্বাচিত হয়েছিলেন। তিনি ১৯৬২ সালের নির্বাচনে ভারতীয় জাতীয় কংগ্রেসের পি. আর. রামকৃষ্ণনের কাছে, ১৯৮০ নির্বাচনে দ্রাবিড় মুনেত্র কড়গম দলের ইরা মোহনের কাছে পরাজিত হন (কোয়েম্বাটুর থেকে প্রতিদ্বন্দ্বিতা করছিলেন)। এরপর তিনি ১৯৮৪ নির্বাচনে সর্বভারতীয় আন্না দ্রাবিড় মুনেত্র কড়গম দলের এম. থামবি দুরাইয়ের (ধর্মপুরী থেকে প্রতিদ্বন্দ্বিতা করছিলেন) কাছে পরাজিত হন।\n\n\n== অবসর বিনোদন ==\nতিনি শিক্ষা, সমাজকল্যাণের সঙ্গে সঙ্গে ভারতীয় ও পাশ্চাত্য সঙ্গীত (লোক ও শাস্ত্রীয় উভয় সঙ্গীত) এবং থিয়েটার আন্দোলনে আগ্রহী ছিলেন।\n\n\n== পরিবার ==\nতিনি ১৯৪২ সালের ডিসেম্বরে এন. কে. কৃষ্ণানকে বিবাহ করেন। এই দম্পতির একটি কন্যা, ইন্দিরা এবং একটি নাতনি, পূর্ণিমা রয়েছে।\n\n\n== তথ্যসূত্র ==\n\n\n== বহিঃসংযোগ ==\nOfficial biographical sketch in Parliament of India website\n\n\n== টীকা ==\n\"Members of the Rajya Sabha\" (পিডিএফ)। Rajya Sabha। ১০ জুন ২০১৪ তারিখে মূল (পিডিএফ) থেকে আর্কাইভ করা। সংগ্রহের তারিখ ২০ সেপ্টেম্বর ২০০৯। \n\"In high spirit at 83\"। The Hindu। ১৩ জানুয়ারি ২০০৩। Archived from the original on ৮ মে ২০০৫। সংগ্রহের তারিখ ২০ সেপ্টেম্বর ২০০৯। উদ্ধৃতি শৈলী রক্ষণাবেক্ষণ: ইউআরএল ফিট নয় (link)"}