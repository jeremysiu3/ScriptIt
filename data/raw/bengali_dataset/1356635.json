{"pageid": 1356635, "title": "থণ্ডারাদিপ্পোদি আলবার", "url": "https://bn.wikipedia.org/wiki?curid=1356635", "content": "থন্ডারাদিপ্পোদি আলবর বা বিপ্র নারায়ণ ছিলেন দক্ষিণ ভারত এর বারোজন আলবর সাধুদের একজন, যারা ভারত-এর হিন্দুধর্মের বৈষ্ণব ঐতিহ্যের সাথে যুক্ত থাকার জন্য বিখ্যাত । আজ্বর বা আলভারদের সৃষ্ট শ্লোকগুলি নালায়রা দিব্য প্রবন্ধম নামে সংকলিত হয়েছে। সেই দিব্য প্রবন্ধমগুলিতে ১০৮টি মন্দিরকে দিব্য দেশম হিসাবে শ্রেণীবদ্ধ করা হয়েছে। থোন্ডারিপোড়িকে বারোজন আলবরদের ক্রমানুযায়ী দশম আল্বর হিসাবে বিবেচনা করা হয়।\nহিন্দু কিংবদন্তী অনুসারে, তিনি বিপ্র নারায়ণ নামে জন্মগ্রহণ করেছিলেন এবং শ্রীরঙ্গনাথ স্বামী মন্দির এর রঙ্গনাথ স্বামীর প্রতি অনুগত হয়েছিলেন। যেহেতু তিনি রঙ্গনাথের ভক্তদের,  এমনকি তাদের পায়ের ধূলিকণাও পূজা করেছিলেন, তাই তিনি থোন্ডারাধিপোদি বা তোণ্ডারাড়িপ্পোড়ি নাম লাভ করেন।\nতাঁর রচিত তিরুপল্লিয়েলুচি তে দশটি শ্লোক রয়েছে এবং তিরুমালাই-এ চল্লিশটি শ্লোক রয়েছে। দুটিই নালায়ীরা দিব্য প্রবন্ধম্-এর চার হাজারটি স্তবকের মধ্যে অন্তর্ভুক্ত করা হয়েছে। থন্ডরাদিপোদি এবং অন্যান্য আলবরদের প্রবন্ধগুলি বৈষ্ণবধর্মের দার্শনিক এবং ধর্মতাত্ত্বিক বিশ্লেষণে অবদান রেখেছে। তিনজন শৈব নায়নার সহ তারা দক্ষিণ ভারতীয় অঞ্চলের শাসক পল্লব রাজাদের প্রভাবিত করেছিল, যার ফলে ধর্মীয় ভূখণ্ড হিন্দুধর্মের দুটি সম্প্রদায়, বৌদ্ধ এবং জৈন ধর্ম  সম্প্রদায়ে বিভাজিত হয়েছিল।\nদক্ষিণ-ভারতীয় বিষ্ণু মন্দিরে, থোন্ডারাদিপোডি আলবরের ছবি এবং উৎসবগুলি তার সাথে যুক্ত। বসন্ত উৎসব উদযাপন করা হয় শ্রীরঙ্গমের বাগানে যেখানে নয় দিন ধরে তিনি অবস্থান করেছিলেন বলে বিশ্বাস করা হয়। দক্ষিণ ভারতের অধিকাংশ বিষ্ণু মন্দিরে থোন্ডারিপোড়ি এবং অন্যান্য আলবরগণের শ্লোকগুলি প্রাত্যহিক প্রার্থনায় ও অনুষ্ঠানগুলিতে পাঠ করা হয়।\n\n\n== অলবর ==\n\n\"অলবর\" শব্দের অর্থ \"যিনি ঈশ্বরের অগণিত গুণসমুদ্রের গভীরে অবগাহন করেন। অলবরদের বিষ্ণু-এর দ্বাদশ উচ্চকোটির ভক্ত হিসেবে বিবেচনা করা হয়। তারা ৫ম থেকে ৮ম শতাব্দীতে বৈষ্ণবধর্মকে জনপ্রিয় করার ক্ষেত্রে ভূমিকা রেখেছিলেন। অলবর সাধুদের  তামিল ভাষায় রচিত প্রেম ও ভক্তিগীতিগুলি নালায়ীরা দিব্য প্রবন্ধম নামে সংকলিত হয়েছে। এখানে ৪০০০টি শ্লোক রয়েছে। এতে ১০৮টি দিব্য দেশম্ তথা বিষ্ণু মন্দিরকে তাদের রচিত গানের মাধ্যমে শ্রেণীবদ্ধ করা হয়েছে।  অলবররা ছিলেন বিভিন্ন বর্ণের অন্তর্গত। ঐতিহ্য অনুসারে, প্রথম তিনজন অলবর পোইগাই, ভুথ,পেয়ালবর, ভক্তিসার ছিলেন  ঋষিপুত্র, তোণ্ডারাড়ি, মথুরকবি, বিষ্ণুচিত্ত ও অন্ডাল ব্রাহ্মণ বর্ণভুক্ত ছিলেন, কুলশেখর ক্ষত্রিয় বর্ণের, নম্মালবর কৃষক পরিবার, তিরুপ্পানার পানার সম্প্রদায়  এবং তিরুমঙ্গায়ালবর  কল্বর সম্প্রদায়ে জন্মগ্রহণ করেছিলেন। গরুড়বাহন পণ্ডিতের (খ্রিস্টাব্দ ১১ শতক) দিব্য সুরি চরিত, পিনবরাগিয়া পেরুমল জিয়ার গুরুপরম্পরাপ্রবরম্, কোবিল কান্দাদাই আপ্পনের পেরিয়া তিরু মুদি আদাইভু, পিল্লাইয়ের যতীন্দ্র প্রণব প্রবরম্, লোকম জিয়া'র দিব্য প্রবন্ধম-এর ভাষ্য, গুরু পরম্পরা (গুরুগণের ক্রমাণুক্রমিক ধারা) গ্রন্থ, মন্দিরের সংস্কৃতি এবং শিলালিপি আলবরদের কর্মের বিশদ বিবরণ দিয়েছে। এই গ্রন্থগুলি অনুসারে, অলবরগণ বিষ্ণুর পার্ষদ ও অস্ত্রের অবতার বলে পরিগণিত । পোইগাই অলবরকে পাঞ্চজন্য শঙ্খ, কৌমুদকীর অবতাররূপে পে-অলবর, ভুতথকে নন্দক তলোয়ার ,ভক্তিসারকে সুদর্শন চক্র, নম্মালবরকে বিষ্বকসেন-এর অবতার , মধুরকবিকে বৈনতেয় গরুড়-এর অবতার,  পেরিয়ালবরকে বৈকুন্ঠবাসী গরুড়ের অবতার, ভূদেবীর অবতারকে অন্ডাল,  বনমালার (বিষ্ণুর গলমাল্য) অবতার তোণ্ডারাড়িপ্পোড়ি, শ্রীবৎস-এর অবতার তিরুপ্পানালবর  এবং তিরুমঙ্গাই আলবার তিরুমঙ্গাইকে শাঙ্গর্ধনুর (রামের ধনুক) অবতার হিসেবে দেখা হয়। প্রবন্ধম-এর গীতিগুলি দক্ষিণ ভারতের সমস্ত বিষ্ণু মন্দিরে প্রতিদিন এবং বিবিধ উৎসবের সময় নিয়মিত গাওয়া হয়। মনবলা মামুনিগল-এর ঐতিহাসিক বিবরণ অনুসারে, প্রথম তিনজন আল্বর অর্থাৎ পোইগাই, ভুতথ এবং পে দ্বাপরের (খ্রিস্টপূর্ব ৪২০০ সালের আগে) অন্তর্গত। ইতিহাস এবং ঐতিহাসিকদের দ্বারা ব্যাপকভাবে স্বীকৃত এই ত্রয়ী দ্বাদশ আলবরদের মধ্যে প্রাচীনতম। \nতিনজন শৈব নায়নমার সহিত তারা দক্ষিণ ভারতীয় রাজাদের প্রভাবিত করেছিলন , তারা একটি ভক্তি আন্দোলন গড়ে তোলেন, এর ফলে এই অঞ্চলে বৌদ্ধ এবং জৈন ধর্ম এবং  হিন্দু ধর্ম এই দুটি সম্প্রদায়ের ধর্মীয় ভূগোল পরিবর্তিত হয়। আলবরগণের ভাগবত ধর্মের প্রচারে ভারতের দুটি মহাকাব্য, যথা রামায়ণ এবং মহাভারত এর প্রভাব লক্ষ্য করা যায়। \nআলবরগণ সমগ্র অঞ্চলে বৈষ্ণববাদ\" ছড়িয়ে দেওয়ার ক্ষেত্রে সহায়ক ভূমিকা পালন করেছিলেন। কতিপয় আলবর এর চরিতগুলি নাথমুনি {(৮২৪-৯২৪ খ্রিস্টাব্দ) দশম শতকের একজন বৈষ্ণব} ধর্মতাত্ত্বিক দ্বারা সংকলিত হয়েছিল।তিনি একে \"তামিল বেদ\" বলে আখ্যায়িত করেছেন।\n\n\n== জন্ম এবং জীবনের প্রথমার্ধ ==\nথন্ডরাদিপ্পোদি আলবর তিরুমানদাংগুড়ি চোল অঞ্চল নামে একটি ছোট গ্রামে প্রভা বছর, মারগাঝি মাসে, কৃষ্ণ চতুর্থী, মঙ্গলবার কেত্তাই (জ্যেষ্ঠ) নক্ষত্রমে জন্মগ্রহণ করেন। তাঁর পিতা 'বেদ বিসারধর' ছিলেন \"কুদুমি সোলিয়াপ ব্রাহ্মণর\" সম্প্রদায়ের অন্তর্গত যাদেরকে \"বিপ্র\" নামেও ডাকা হয়। তাদের নিয়মিত কর্তব্য হল শ্রীবিষ্ণুর প্রশংসা করা। জন্মের ১২ তম দিনে তাঁর নাম রাখা হয় \"বিপ্র নারায়ণন\"।  ছোটবেলা থেকেই তাঁকে শ্রী বিষ্ণুর প্রতি ভক্তি শেখানো হয়েছিল। তিনি একটি ভাল নিখুঁত ব্যক্তিত্ব সঙ্গে বড় হয়েছিলেন। কথিত আছে যে, মহান্ ও সুন্দর হওয়া সত্ত্বেও এবং শ্রীবিষ্ণু ভক্তিতে নিবেদিত হওয়া সত্ত্বেও, তিনি কোন অহংকার না করে তাঁর থেকে ছোট সকল বয়স্ক ব্যক্তিদের সাথে একইভাবে আচরণ করতেন এবং তাদের যথাযথ সম্মান করতেন।\nহিন্দু কিংবদন্তি অনুসারে, তিনি একজন পতিতার প্রভাবে পড়েছিলেন। পতিতার মা বিপ্র নারায়ণনের সমস্ত অর্থ চুরি করেছিলেন। যখন তার অর্থের প্রয়োজন হয়, বিষ্ণু তাকে উদ্ধার করতে আসেন এবং তার উপর স্বর্ণ বর্ষণ করেন। তিনি শ্রীরঙ্গনাথস্বামী মন্দিরের রঙ্গনাথের একনিষ্ঠ ভক্ত হয়ে ওঠেন। তিনি শ্রীরঙ্গমে একটি বড় নন্ধবনম্ (পুষ্প উদ্যান) নির্মাণ করেন, যেখানে বিভিন্ন সুন্দর এবং সুগন্ধি ফুলের গাছ জন্মায়। তিনি শ্রী বিষ্ণুর সমস্ত ভক্তদের পূজা করেছিলেন এবং শ্রী রঙ্গনাথরের প্রশংসায় গান গেয়েছিলেন। তখন থেকে তাকে ডাকা হতো ‘তোণ্ডারাড়িপ্পোড়ি আলবর’। \n\n\n== সাহিত্যকর্ম ==\nতিনি ৪৫ শ্লোকের তিরুমালাই এবং ১০ শ্লোকের তিরুপল্লিয়েউচি রচনা করেন। তিরুপল্লীলুচির শ্লোকগুলি রঙ্গনাথকে জাগানোর জন্য গাওয়া হয়। শ্লোকগুলি \"ভগবানের পায়ের ধুলো বহন করে পূজারি\" দিয়ে শুরু হয়।  তাঁর সমস্ত পদ শ্রীরঙ্গম রঙ্গনাথস্বামী মন্দিরের সভাপতি দেবতা রঙ্গনাথের প্রশংসায় পূর্ণ। থন্ডারাদিপোড়ি তার সময়ে প্রচলিত বর্ণপ্রথার তীব্র বিরোধিতা করেন এবং উল্লেখ করেন যে বিষ্ণুর কাছে পৌঁছানোর চূড়ান্ত উপায় হল বিষ্ণু ও তাঁর ভক্তদের সেবা করা। তিনি বিশ্বাস করতেন যে রঙ্গনাথ স্বয়ং কৃষ্ণ ছাড়া আর কেউ নন এবং তিনি তাঁর আত্মাকে বন্দী করেছেন।  তিনি তার ৩৮ তম শ্লোকে \"উন্নতি অস্বচ্ছল\" বাক্যাংশটি ব্যবহার করেছেন যার অর্থ বিষ্ণুর ভক্ত তাদের দেহ পৃথিবীতে ত্যাগ করেছিলেন, কিন্তু তাদের আত্মাকে ভগবানের সাথে একীভূত করেছিলেন।  \"পচাইমামালাই পোল মেনি\" দিয়ে শুরু হওয়া তাঁর শ্লোকটি সবচেয়ে জনপ্রিয় শ্লোক এবং সাধারণভাবে প্রতিদিনের উপাসনা এবং উৎসবের সময় সমস্ত বিষ্ণু মন্দিরে পাঠ করা হয়।  তিরুপল্লিয়েউচির শ্লোকগুলি প্রথমে শ্রীরঙ্গম মন্দিরে গাওয়া হয়েছিল এবং আলবর রঙ্গনাথকে একটি জেগে ওঠার আহ্বান জানিয়ে বর্ণনা করেন, কীভাবে পৃথিবীর কয়েদিরা ভোরবেলা রঙ্গনাথের উদয় দেখতে এখানে আসে। \n\n\n== সংস্কৃতি ==\n\nআলবরের জন্মদবসটি তামিল মারগাঝি  মাসে জন্ম নক্ষত্রের সময় শ্রীরঙ্গম মন্দিরে বছরে দু'বার পালিত হয়। বসন্ত উৎসব হল একটি নয় দিনের উৎসব যা তামিল বৈকাসি (মে-জুন) মাসো পালিত হয়। তখন মন্দিরের প্রধান দেবতা রঙ্গনাথ আলবর দ্বারা সৃষ্ট বাগানের পরিবেশ উপভোগ করেন। এক হিন্দু কিংবদন্তি অনুসারে, থিরুমংগাই আলবর  শ্রীরঙ্গম মন্দিরের চারপাশের দেয়াল তৈরি করেছিলেন, বাগানটিকে অস্পর্শ রেখেছিলেন। যদিও এটি দেয়ালের পথ বন্ধ করে দিয়েছিল। বসন্ত এমন একটি সময়কে বোঝায় যা সন্ধ্যায় শীতল বাতাস প্রবাহিত হয়, নতুন ফুল ফোটে। হিন্দু কিংবদন্তি অনুসারে, যখন যোথিস্তা হোমম কার্য এই সময়কালে করা হয়, তখন তা ভক্তদের মোক্ষ অর্জনের সহায়ক হয়। বিশ্বাস করা হয় যে উৎসবের সময় বিষ্ণুর পবিত্র জল পান করলে একজন ভক্ত তার অভিশাপ থেকে মুক্তি পান। বিজয়নগর শাসনামলে পনের শতকের মাঝামাঝি সময়ে, উৎসবের সময় সন্ধ্যা উপভোগের জন্য উদ্যানের ভিতরে বসন্ত মণ্ডপম্ তৈরি করা হয়েছিল। উৎসবের সময় প্রতিদিন সন্ধ্যায় বাগানে আনা হয় রঙ্গনাথের উৎসবের মূর্তি। গত শতাব্দীতে, শ্রীরঙ্গমের দেবদাসী সম্প্রদায় উৎসবের সময় বসন্ত মণ্ডপে মন্দিরের উৎসব মূর্তির সামনে নৃত্য পরিবেশন করত। মন্দিরে প্রথা বন্ধ করা হয়েছে, তবে পুরী জগন্নাথ মন্দিরে এখনও একটি প্রথা চালু রয়েছে। বসন্তোৎসবম্ হল মন্দিরের তিনটি উৎসবের মধ্যে একটি। এ সময় রঙ্গনাথর তার গর্ভগৃহে ফিরে যান। একদল পুরুষ দিব্য প্রবন্ধম  গাইতেন এবং রঙ্গনায়াগী মন্দিরের মধ্য দিয়ে যেতেন। উৎসব চলাকালীন, শ্রীরঙ্গমের চারটি চিত্রাই রাস্তার চারপাশে ঘোড়ায় চড়ে শোভাযাত্রায় রঙ্গনাথের উৎসব চিত্রটি তোলা হয়। বসন্ত মণ্ডপের উৎসবময় পরিবেশে দেবচিত্রের বিশেষ অভিষেক করার পর উৎসবের সমাপ্তি ঘটে। \n\n\n== মঙ্গলাসসনম ==\nচার হাজার তামিল শ্লোকের দিব্য প্রবন্ধমে তাঁর ৫৮টি পশুরম্ রয়েছে। তিনি ছয়টি মন্দিরের গুণগান গেয়েছেন। \n\n\n== তথ্যসূত্র ==\n\n\n== বহিঃসংযোগ ==\nAbout Thondaradi Podi Alvar  ওয়েব্যাক মেশিনে আর্কাইভকৃত ৮ এপ্রিল ২০০৭ তারিখে\nPasurams by Thondaradi Podi Alvar  ওয়েব্যাক মেশিনে আর্কাইভকৃত ৩ মে ২০০৭ তারিখে"}