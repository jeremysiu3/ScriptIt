{"pageid": 1014496, "title": "সমীরা ফাজিলি", "url": "https://bn.wikipedia.org/wiki?curid=1014496", "content": "সমীরা ফাজিলি একজন আমেরিকান অ্যাটর্নি এবং কমিউনিটি ডেভলপমেন্ট ফাইন্যান্স বিশেষজ্ঞ যিনি বাইডেন প্রশাসনের জাতীয় অর্থনৈতিক কাউন্সিলের একজন উপ-পরিচালক। পূর্বে, তিনি আটলান্টা ফেডারেল রিজার্ভ ব্যাঙ্কের পরিচালক হিসাবে কাজ করছিলেন।\n\n\n== পরিবার এবং প্রাথমিক জীবন ==\nসমীরা ফাজিলি হলেন মোহাম্মদ ইউসুফ ফাজিলি এবং রফিক ফাজিলির কন্যা, তারা দুজনউ চিকিৎসক এবং ভারতের কাশ্মীর থেকে মার্কিন যুক্তরাষ্ট্রে পাড়ি জমান।\nসমীরা ফাজিলি হার্ভার্ড বিশ্ববিদ্যালয় থেকে সামাজিক বিজ্ঞানে স্নাতক ডিগ্রি অর্জন করেন, ম্যাগনা কাম লাউডে তিনি স্নাতক হন। তিনি ইয়েল ল’ স্কুল থেকে জুরিস ডক্টর (জেডি) অর্জন করেছেন।\n\n\n== পেশাগত জীবন ==\nফাজিলি ইয়েল আইন স্কুলের সম্প্রদায় ও অর্থনৈতিক উন্নয়ন ইউনিটে ক্লিনিকাল প্রভাষক হিসাবে শুরু করেছিলেন। তিনি ক্লিনিকটির কাজের মিধ্যে আন্তর্জাতিক ক্ষুদ্র ঋণও অন্তর্ভুক্ত করেছেন এবং একটি সম্প্রদায় উন্নয়ন আর্থিক প্রতিষ্ঠান (সিডিএফআই) ব্যাংক শুরু করতে সহায়তা করেছিলেন। তিনি শোরব্যাঙ্ক নামে একটি সিডিএফআই ব্যাংকেও কাজ করেছেন, তিনি মার্কিন যুক্তরাষ্ট্রে প্রথম এই জাতীয় ব্যাংক শুরু করেছেন বলে উল্লেখ করা হয়।\nপরে ফাজিলি ইউএস ট্রেজারি বিভাগে সিডিএফআই, হাউজিং ফিনান্স এবং ছোট ব্যবসায়িক অর্থ সম্পর্কিত বিষয়গুলিতে কাজ করেছিলেন। তিনি ট্রেজারির আন্তর্জাতিক বিষয়ক আন্ডার সেক্রেটারির সিনিয়র উপদেষ্টা এবং চিফ অফ স্টাফও ছিলেন।\nতিনি জাতীয় অর্থনৈতিক কাউন্সিলের সিনিয়র নীতি উপদেষ্টা হিসাবে ওবামা প্রশাসনে যোগ দিয়েছিলেন, যেখানে তিনি অবসর, গ্রাহক অর্থ ও সম্প্রদায় এবং অর্থনৈতিক উন্নয়নের বিষয়াদি অন্তর্ভুক্ত করেছিলেন। এরপরে, তিনি আটলান্টা ফেডারাল রিজার্ভ ব্যাংকের সম্প্রদায় এবং অর্থনৈতিক উন্নয়ন বিভাগে পরিচালক হিসাবে কাজ করেছিলেন।\nবাইডেন প্রশাসনে জাতীয় অর্থনৈতিক কাউন্সিলের উপ-পরিচালক হিসাবে, ফাজিলি উৎপাদন, উদ্ভাবন এবং দেশীয় প্রতিযোগিতায় মনোনিবেশ করবেন।\n\n\n== মানবাধিকার ==\nআইন স্কুলে কাজের পূর্বে ফাজিলি কারামাহ: মুসলিম উইমেন লইয়ার্স ফর হিউম্যান রাইটসে কাজ করেছেন। মানবাধিকার সম্পর্কে তার অভিজ্ঞতার মধ্যে রয়েছে বিশ্ব স্বাস্থ্য সংস্থা এবং শরণার্থীদের জন্য জাতিসংঘের হাই কমিশন (ইউএনএইচসিআর), ফিলিস্তিন, কাশ্মীর ও পাকিস্তানের মিশনে কাজ করা। তিনি ধর্মীয় স্বাধীনতা এবং আন্তর্জাতিক মানবাধিকারের জন্য একজন কর্মী।\nফাজিলি কাশ্মীরিদের একটি প্রবাসী নেতৃত্বাধীন আন্তর্জাতিক সংহতি আন্দোলন 'স্ট্যান্ড উইথ কাশ্মীর' সমর্থন করার জন্য পরিচিত। তিনি ভারত সরকারের জম্মু ও কাশ্মীরের বিশেষ মর্যাদা প্রত্যাহারের প্রতিবাদ জানিয়েছেন।\n\n\n== ব্যক্তিগত জীবন ==\nফাজিলি বিবাহিত এবং তার তিনটি সন্তান রয়েছে। তিনি জর্জিয়ার আটলান্টায় থাকেন।\n\n\n== তথ্যসূত্র ==\n\n\n== বহিঃসংযোগ ==\n‘She has a strong affinity with Kashmir’, says kin of Sameera Fazili  ওয়েব্যাক মেশিনে আর্কাইভকৃত ২৬ ফেব্রুয়ারি ২০২১ তারিখে, The Kashmir Walla, 17 January 2021.\nSameera Fazili: Faces of the Atlanta Fed, Federal Reserve Bank of Atlanta, 17 August 2017."}