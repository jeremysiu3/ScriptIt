{"pageid": 1022441, "title": "এ ই জে কলিন্স", "url": "https://bn.wikipedia.org/wiki?curid=1022441", "content": "আর্থার এডওয়ার্ড জিউন \"জেমস\" কলিন্স (১৮ আগস্ট ১৮৮৫ - ১১ নভেম্বর ১৯১৪), সাধারণত তাঁর আদ্যক্ষর এ ই জে কলিন্স নামে পরিচিত, তিনি ছিলেন একজন ইংলিশ ক্রিকেটার এবং সৈনিক। তিনি ক্রিকেটে সর্বোচ্চ স্কোরের রেকর্ড: ১৩ বছর বয়সী স্কুলছাত্র হিসেবে, ১১৬ বছর ধরে রেখেছিলেন। তিনি অপরাজিত ৬২৮ রান করেছিলেন ১৮৯৯ সালের জুনে সালে চার বিকেলে। কলিন্সের রেকর্ড তৈরির ইনিংসটিতে বিশাল দর্শকদের ভিড় হয়েছিল, যা মিডিয়ার আগ্রহ বাড়িয়ে তোলে; কাছাকাছি চলমান ওল্ড ক্লিফটোনিয়ান ম্যাচের দর্শকদেরও টেনে আনে জুনিয়র স্কুল হাউস ক্রিকেট ম্যাচ দেখার জন্য, যেখানে কলিন্স খেলছিল। এই অর্জনের পরেও কলিন্স কখনও প্রথম-শ্রেণীর ক্রিকেট খেলেন নি। কলিন্সের অপরাজিত ৬২৮ রানের রেকর্ড স্কোর হিসাবে জানুয়ারী ২০১৬ পর্যন্ত ছিল, এরপর এক ভারতীয় ছেলে, প্রণব ধনাওয়াদে, এক ইনিংসে ১০০৯ রান করে।\nকলিন্স ১৯০২ সালে ব্রিটিশ সেনাবাহিনীতে যোগদান করেছিলেন এবং রয়্যাল ইঞ্জিনিয়ার্সে কর্মকর্তা হওয়ার আগে উলউইচ রয়্যাল মিলিটারি একাডেমিতে পড়াশোনা করেছিলেন। তিনি প্রথম বিশ্বযুদ্ধের সময় ফ্রান্সে দায়িত্ব পালন করেছিলেন, যেখানে ১৯১৪ সালে ইয়েপ্রেসের প্রথম যুদ্ধের সময় তিনি কর্মরত অবস্থায় মারা গিয়েছিলেন। কলিন্সের কথা সরকারি কাগজপত্র উল্লেখ করা হয়েছিল এবং ক্রিকেট এবং রাগবি ইউনিয়নে রয়েল মিলিটারি একাডেমির প্রতিনিধিত্ব করেছিলেন।\n\n\n== আরও দেখুন ==\nক্রিকেট পদগুলির তালিকা\nক্রিকেটের ইতিহাস\n\n\n== মন্তব্য ==\n\n\n== তথ্যসূত্র ==\nGreen, Benny (ed) (১৯৮৭)। Wisden Anthology 1864–1900। Wisden। আইএসবিএন 0-356-10732-9। উদ্ধৃতি শৈলী রক্ষণাবেক্ষণ: অতিরিক্ত লেখা: লেখকগণের তালিকা (link) \nClifton College Register 1862–1947। Old Cliftonian Society। \n\n\n== বহিঃসংযোগ ==\n উইকিমিডিয়া কমন্সে এ ই জে কলিন্স সম্পর্কিত মিডিয়া দেখুন।"}