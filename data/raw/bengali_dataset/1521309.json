{"pageid": 1521309, "title": "সুধা নরসিমহারাজু", "url": "https://bn.wikipedia.org/wiki?curid=1521309", "content": "সুধা নরসিমহারাজু হলেন একজন ভারতীয় কন্নড় চলচ্চিত্র অভিনেত্রী। সুধা নরসিমহারাজুর অভিনীত কিছু উল্লেখযোগ্য চলচ্চিত্রের মধ্যে রয়েছে রথসপ্তমী (১৯৮৬), অরুণা রাগা (১৯৮৬), এবং শুভ মিলনা (১৯৮৭)। \n\n\n== ব্যাক্তিগত জীবন ==\nসুধার নরসিমহারাজুর জন্ম ভারতের কর্নাটক রাজ্যে। প্রখ্যাত কন্নড় অভিনেতা নরসিমহারাজু তার পিতা। তাই অল্পবয়স থেকেই বিনোদন জগতের সাতেহ তার পরিচিতি গড়ে ওঠে।\n\n\n== কর্মজীবন ==\nসুধা নরসিমহারাজু ২৫টিরও বেশি কন্নড় পূর্ণদৈর্ঘ্য চলচ্চিত্রের অংশ ছিলেন।\nসুধা নারসিমহারাজু একজন প্রতিভাবান অভিনেত্রী হিসাবে পরিচিত ছিলেন। তিনি মূলত কন্নড় চলচ্চিত্র জগতে কাজ করেছেন। ১৯৮৬ সালে মুক্তিপ্রাপ্ত অরুণ রাগা চলচ্চিত্রের মাধ্যমে তিনি অভিনয় জগতে প্রবেশ করেন। এরপর তিনি ধারাবাহিকভাবে বেশ কয়েকটি গুরুত্বপূর্ণ চলচ্চিত্রে অভিনয় করেন। ১৯৮৮ সালে শান্তি নিবাস এবং সংযুক্তা ছবিতে অভিনয় করে তিনি আরও পরিচিতি লাভ করেন।\n১৯৯৩ সালে হৃদয়া বন্ধন এবং বহাদ্দুর হেন্নু ছবিতে তিনি গুরুত্বপূর্ণ চরিত্রে অভিনয় করেন। একই বছর রাজকীয় চলচ্চিত্রেও তিনি উপস্থিত ছিলেন। ১৯৯৪ সালে ন্যায়াক্কাগি সাভাল ছবিতে তার অভিনয় আরও সমাদৃত হয়।\n১৯৯৫ সালে কল্যাণোৎসব চলচ্চিত্রে তার অভিনয় প্রশংসিত হয়। তার অভিনয় দক্ষতা তাকে জনপ্রিয় করে তোলে। সুধা নারসিমহারাজু তার কর্মজীবনে বিভিন্ন ধরনের চরিত্রে অভিনয় করেছেন এবং কন্নড় চলচ্চিত্র শিল্পে তার নিজস্ব পরিচিতি গড়ে তুলেছেন। তার সিনেমাগুলো দর্শকদের মনে আজও বিশেষভাবে স্থান করে আছে।\nকন্নড় চলচ্চিত্র ছাড়াও তিনি কন্নড় টিভি ধারাবাহিকে অভিনয় করেছেন। ২০১৯ সালে জি কন্নড় টিভি চ্যানেলে সম্প্রচারিত ধারাবাহিক গট্টিমেলা -তে তার অভিনয় দর্শ‌কদের প্রসংশা অর্জ‌ন করে। ধারাবাহিকে তিনি পরিমলা মঞ্জুনাথের ভূমিকায় অভিনয় করেছিলেন।\n\n\n== নির্বাচিত চলচ্চিত্র তালিকা ==\n \n\nঅরুণ রাগা (১৯৮৬) – তার প্রথম চলচ্চিত্র\nশান্তি নিবাস (১৯৮৮)\nসংযুক্তা (১৯৮৮)\nহৃদয়া বন্ধন (১৯৯৩)\nবহাদ্দুর হেন্নু (১৯৯৩)\nন্যায়াক্কাগি সাভাল (১৯৯৪)\nরাজকীয় (১৯৯৩)\nকল্যাণোৎসব (১৯৯৫)\n\n\n== টেলিভিশন ==\nগট্টিমেলা (২০১৯)\n\n\n== তথ্যসূত্র =="}