{"pageid": 1132429, "title": "মহিলা টি২০ চ্যালেঞ্জ", "url": "https://bn.wikipedia.org/wiki?curid=1132429", "content": "মহিলা টি২০ চ্যালেঞ্জ হল ২০১৮ থেকে সংঘটিত ভারতীয় টি২০ ক্রিকেট প্রতিযোগিতা। এটি গ্রীষ্মকালীন, মূলত মে মাসে অনুষ্ঠিত হয়।\nবিসিসিআই ২০২২-এর মার্চে ঘোষণা করে যে, এই প্রতিযোগিতাটি ২০২৩ সাল থেকে মহিলাদের আইপিএল নামে অনুষ্ঠিত হবে এবং ৬টি নতুন ফ্র্যাঞ্চাইজ দল অংশগ্রহণ করবে।\nমহিলা আইপিএল বা মহিলা প্রিমিয়ার লিগ (ডব্লিউ-আইপিএল) নামে একটি প্রতিযোগিতা বিসিসিআই ২০২৩ সাল থেকে শুরু করলে এই প্রতিযোগিতা বন্ধ করে দেওয়া হয়।\n\n\n== পটভূমি ==\n২০১৭ মহিলা ক্রিকেট বিশ্বকাপ-এর পর থেকে এই প্রতিযোগিতা শুরুর কথা চিন্তা করা হতে থাকে। ২০১৮ থেকে পাকাপাকিভাবে দুটি দল তৈরী করে প্রথম আসরের একটি ম্যাচ খেলা হয়, যাতে ট্রেইলব্লেজার্স দল সুপারনোভাসদের কাছে হেরে যায়। খেলাটি ২০১৮ ইন্ডিয়ান প্রিমিয়ার লিগ চলাকালীন খেলা হয়েছিল।\n\n\n== ফরম্যাট ==\nএই প্রতিযোগিতায় বর্তমানে ৩টি দল অংশগ্রহণ করে। একটি প্রাথমিক রাউন্ড-রবিন পর্ব খেলার পর পয়েন্ট তালিকায় প্রথম দুই সেরা দল ফাইনালে উত্তীর্ণ হয়, সেই খেলায় বিজয়ী নির্ধারিত হয়।\n\n\n== ফলাফল ==\nপ্রথম আসরে ট্রেইলব্লেজার্স দলকে হারিয়ে সুপারনোভাস দল শেষ ওভারের টান-টান উত্তেজনার মধ্যে ৩ উইকেটে ম্যাচ জিতে নেয়। প্রথম আসরটিতে দুটি দল তৈরী করা হয়েছিল ও একটি ম্যাচ খেলা হয়েছিল। পরের দুটি আসরে ৩টি দল অংশ নিয়েছিল। ২০১৯ আসরে সুপারনোভাস দল ভেলোসিটিকে ৪ উইকেটে ফাইনাল ম্যাচ জিতে নেয়। ২০২০ তে সংঘটিত তৃতীয় আসরে ট্রেইলব্লেজার্স দল নিজের প্রথম শিরোপা জয়লাভ করে সুপারনোভাসদের ১৬ রানে পরাজিত করে।\n\n\n== আরও দেখুন ==\nইন্ডিয়ান প্রিমিয়ার লিগ\nমহিলা বিগ ব্যাশ লিগ\nমহিলা ক্রিকেট সুপার লিগ\n\n\n== তথ্যসূত্র =="}