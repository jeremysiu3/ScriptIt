{"pageid": 1210225, "title": "গন্ডোয়ানা বিশ্ববিদ্যালয়", "url": "https://bn.wikipedia.org/wiki?curid=1210225", "content": "গন্ডোয়ানা বিশ্ববিদ্যালয় হল মধ্য ভারতে মহারাষ্ট্র রাজ্যের গড়চিরোলি শহরে ২০১১ সালে প্রতিষ্ঠিত একটি বিশ্ববিদ্যালয়। প্রতিষ্ঠানটির নামকরণ মধ্য ভারতের গন্ডোয়ানা অঞ্চলের নামানুসারে করা হয়েছে।\n\n\n== ইতিহাস ==\nমহারাষ্ট্র বিধানসভা ২০১০ সালের ২৩শে জুলাই চন্দ্রপুর ও গড়চিরোলি জেলা নিয়ে গঠিত এলাকার জন্য গন্ডোয়ানা বিশ্ববিদ্যালয় গঠনের জন্য সর্বসম্মত প্রস্তাব পাস করেছিল। তৎকালীন উচ্চ ও কারিগরি শিক্ষামন্ত্রী রাজেশ তোপে প্রস্তাবটি উত্থাপন করেছিলেন। নতুন বিশ্ববিদ্যালয়টিমহারাষ্ট্র বিশ্ববিদ্যালয় আইন, ১৯৯৪-এর ৩ নং ধারার উপ-ধারার (এ) অধীনে বিজ্ঞপ্তি জারি করার মাধ্যমে গঠিত হয়েছিল। গন্ডোয়ানা বিশ্ববিদ্যালয় ২০১১ সালের ২৭শে সেপ্টেম্বর নাগপুরের আরটিএমএনইউ থেকে পৃথক করা হয়েছিল। আনুষ্ঠানিক উদ্বোধন ২০১২ সালের আগস্ট মাস পর্যন্ত বিলম্বিত হয়েছিল।\n\n\n== এখতিয়ার ==\nবিশ্ববিদ্যালয়ের এখতিয়ার পূর্ব মহারাষ্ট্রের চন্দ্রপুর ও গড়চিরোলি জেলার উপর রয়েছে।\n\n\n== শিক্ষাপ্রাঙ্গণ ==\nগড়চিরোলি শহরে বিশ্ববিদ্যালয়ের শিক্ষাপ্রাঙ্গণ রয়েছে।\n\n\n== অনুষদ ও বিভাগ ==\nবিশ্ববিদ্যালয়ে কলা, বিজ্ঞান, আইন, সামাজিক বিজ্ঞান, বাণিজ্য, গার্হস্থ্য বিজ্ঞান, শিক্ষা ও চিকিৎসা অনুষদ রয়েছে।\nবিভাগসমূহ\n\nকম্পিউটার বিভাগ\nব্যবস্থাপনা বিভাগ\nপ্রথাগত বিভাগ\nবিজ্ঞান বিভাগ\nপ্রকৌশল বিভাগ\nপ্যারামেডিক্যাল বিভাগ\nভোকেশনাল বিভাগ\nশিক্ষা বিভাগ\nবাণিজ্য বিভাগ\nগবেষণা বিভাগ\n\n\n== অধিভুক্তি ==\nবিশ্ববিদ্যালয়ের অধিভুক্ত মোট২৩৬ টি কলেজ রয়েছে।\nবিশ্ববিদ্যালয়ের অধিভুক্ত বিশিষ্ট কলেজগুলি হল গভর্নমেন্ট কলেজ অব ইঞ্জিনিয়ারিং, চন্দ্রপুর, সর্দার প্যাটেল মহাবিদ্যালয়, চন্দ্রপুর এবং জনতা মহাবিদ্যালয়, চন্দ্রপুর।\n\n\n== তথ্যসূত্র =="}