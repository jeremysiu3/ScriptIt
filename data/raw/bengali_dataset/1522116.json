{"pageid": 1522116, "title": "আয়েশা চৌধুরী", "url": "https://bn.wikipedia.org/wiki?curid=1522116", "content": "আয়েশা চৌধুরী (২৭ মার্চ ১৯৯৬  –  ২৪ জানুয়ারী ২০১৫  ), একজন ভারতীয় লেখিকা এবং প্রেরণাময়ী বক্তা ছিলেন। তিনি \"মাই লিটল এপিফ্যানিজ\" বইটির লেখক, যা তাঁর মৃত্যুর একদিন আগে প্রকাশিত হয়েছিল।  ২০১৯ সালের হিন্দি ছবি 'দ্য স্কাই ইজ পিঙ্ক' তাঁর জীবনের উপর ভিত্তি করে তৈরি।\nআয়েশা ছিলেন ইয়াম! ব্র্যান্ডসের দক্ষিণ এশিয়া অপারেশনের সভাপতি নীরেন চৌধুরী এবং মানসিক স্বাস্থ্যসেবা কর্মী অদিতির মেয়ে। তাঁর এক বড় ভাই ছিল যার নাম ঈশান চৌধুরী এবং এক বড় বোন তানিয়া চৌধুরী, যিনি মাত্র সাত মাস বয়সে মারা যান।  আয়েশা তীব্র রোগ প্রতিরোধ অক্ষমতা ( এসসিআইডি ) নিয়ে জন্মগ্রহণ করেছিলেন। যখন তাঁর বয়স মাত্র ছয় মাস, তখন তাঁর অস্থিমজ্জা প্রতিস্থাপন হয়েছিল।  এই চিকিৎসার পর কেমোথেরাপি চিকিৎসার  পার্শ্বপ্রতিক্রিয়া সরূপ তাঁর পালমোনারি ফাইব্রোসিস নামক একটি গুরুতর অসুস্থতা দেখা দেয় - এটি এমন একটি অবস্থা যার ফলে তাঁর ফুসফুসে অপরিবর্তনীয় ক্ষত তৈরি হয়। \n\n\n== কেরিয়ার ==\n\nআয়েশা ১৫ বছর বয়স থেকে মৃত্যুর পূর্ব পর্যন্ত অনুপ্রেরণাদায়ক বক্তৃতা দিয়েছেন। তাকে ইঙ্ক ফেলো হিসেবে মনোনীত করা হয়েছিল এবং তিনি ২০১১ এবং ২০১৩ সালের ইঙ্ক সম্মেলনে বক্তৃতা দিয়েছিলেন।  আয়েশা ২০১৩ সালে পুনেতে আনুষ্ঠিত টেডএক্স এতে একজন বক্তা ছিলেন।\nতিনি একটি বই লিখেছিলেন যা তাঁর মৃত্যুর একদিন আগে প্রকাশিত হয়েছিল। \n\n\n== অন্যান্য গণমাধ্যমে প্রতিনিধিত্ব ==\nসোনালী বোস পরিচালিত 'দ্য স্কাই ইজ পিঙ্ক' ছবিতে অদিতি চৌধুরীর চরিত্রে প্রিয়াঙ্কা চোপড়া, নীরেন চৌধুরীর চরিত্রে ফারহান আখতার, আয়েশা চৌধুরীর চরিত্রে জাইরা ওয়াসিম এবং ঈশান চৌধুরীর চরিত্রে রোহিত সুরেশ সরাফ অভিন্য় করেছিলেন। ছবিটি ১১ অক্টোবর ২০১৯ তারিখে প্রেক্ষাগৃহে মুক্তি পায় \n\n\n== কাজ ==\nমাই লিটল এপিফ্যানিজ  (২০১৫) যেখানে জীবন সম্পর্কে তাঁর চিন্তাভাবনা অন্তর্ভুক্ত ছিল এবং লোকেরা তাঁর জীবন সম্পর্কে জানতে পেরেছিল যা জীবনের এই ধরনের কষ্টের মধ্য দিয়ে যাওয়া অন্যদের সাহায্য করতে পারে। \n\n\n== তথ্যসূত্র =="}