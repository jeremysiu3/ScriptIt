{"pageid": 109528, "title": "লিভ টাইলার", "url": "https://bn.wikipedia.org/wiki?curid=109528", "content": "লিভ রান্ডগ্রেন টাইলার (ইংরেজি: Liv Rundgren Tyler) (জন্ম: ১ জুলাই, ১৯৭৭) একজন মার্কিন অভিনেত্রী ও মডেল। তিনি ১৪ বছর বয়সে মডেলিং দিয়ে গণমাধ্যমে পদার্পণ করেন, কিন্তু এক বছর পূর্ণ হবার আগেই তিনি মডেলিংয়ের পরিবর্তে অভিনয়ের প্রতি বেশি আকৃষ্ট হওয়া শুরু করেন। ১৯৯৪ সালে সাইলেন্ট ফল চলচ্চিত্রে অভিনয়ের মাধ্যমে চলচ্চিত্রাভিনয়ে তার অভিষেক ঘটে। এরপর তিনি [[এম্পায়ার রেকর্ডস (১৯৯৫), হিভি (১৯৯৬), ও দ্যাট থিং ইউ ডু! (১৯৯৬) চলচ্চিত্রে অভিনয় করেন। ১৯৯৬ সালে তাঁর অভিনীত স্টিলিং বিউটি চলচ্চিত্রে অভিনয়ের মাধ্যমে তিনি সমালোচকদের দৃষ্টি আকর্ষণ করেন। এছাড়াও ইনভেন্টিং দ্য অ্যাবটস (১৯৯৭) ও কুকি’স ফরচুন (১৯৯৯) চলচ্চিত্রে তাঁর অভিনয়ও সমালোচকদের দৃষ্টি কাড়তে সমর্থ হয়।\nআন্তর্জাতিক চলচ্চিত্র অঙ্গনে টাইলারের পরিচিতি শুরু দ্য লর্ড অফ দ্য রিংস চলচ্চিত্রে এল্‌ফ মেইডেন আরওয়েনের ভূমিকায় অভিনয় করার মাধ্যমে। এরপর তিনি জার্সি গার্ল (২০০৪), স্বাধীন চলচ্চিত্র লোনসাম জিম (২০০৫), নাট্য চলচ্চিত্র রাইন ওভার মি (২০০৭) সহ বিভিন্ন চলচ্চিত্রে অভিনয় করেন। এছাড়া তিনি বড় বাজেটের ছবি, যেমন: আরমাগেদন (১৯৯৮), দ্য স্ট্রেঞ্জার্স (২০০৮), দ্য ইনক্রেডিবল হাক (২০০৮) চলচ্চিত্রেও বিভিন্ন ভূমিকায় অভিনয় করেন।\n২০০৩ সালে টাইলার জাতিসংঘ শিশু তহবিল (ইউনিসেফ)-এর একজন শুভেচ্ছাদূত। এছাড়াও তিনি গিভেঞ্চি সুগন্ধী ও প্রসাধনীর একজন মুখপাত্র। ২০০৩ সালে তিনি স্পেসহগ ব্যান্ডের সঙ্গীতশিল্পী রয়স্টোন ল্যাংডনকে বিয়ে করেন। ২০০৪ সালের ১৪ ডিসেম্বর তাঁদের একমাত্র সন্তান মিলোর জন্ম হয়। পরবর্তীতে ২০০৮ সালের মে মাসে এই দম্পতি তাঁদের আলাদা হয়ে যাবার কথা ঘোষণা করেন।\n\n\n== প্রাথমিক জীবন ==\nনিউ ইয়র্ক সিটির মাউন্ট সিনাই হাসপাতালে লিভ টাইলারের জন্ম। তিনি ছিলেন তাঁর বাবা-মায়ের প্রথম কন্যা। টাইলারের মা বেবে বিউয়েল পেশায় ছিলেন একজন মডেল, কণ্ঠশিল্পী। এছাড়া তিনি ছিলেন একজন প্রাক্তন প্লেমেট, এবং টাইলারের বাবা স্টিভ টাইলার ছিলেন অ্যারোস্মিথ ব্যান্ডের একজন সঙ্গীতশিল্পী। মায়ের ইচ্ছায় নরওয়েজীয় অভিনেত্রী লিভ উলম্যানের নাম অনুসারে তাঁর নাম লিভ টাইলার রাখা হয়। ৫ মার্চ, ১৯৭৭ সালে এক টিভি গাইড-এর সংখ্যায় তাঁর মা লিভ উলম্যানের ছবি দেখতে পান। লিভ টাইলারের তিন জন সৎ ভাই-বোন আছে। তাঁরা হচ্ছে মিয়া টাইলার (জন্ম: ১৯৭৮), চেলসি অ্যানা ট্যালারিকো (জন্ম: ১৯৮৯), এবং ট্যাজ মনরো ট্যালারিকো (জন্ম: ১৯৯২)। টাইলারের নানী ডরোথি জনসন প্রটোকল স্কুল অফ ওয়াশিংটনের গোড়াপত্তন করেছিলেন।\n\n\n== তথ্যসূত্র ==\n\n\n== আরো পড়ুন ==\nBuell, Bebe; Bockris, Victor (২০০২), Rebel Heart: An American Rock 'n Roll Journey, St. Martin's Griffin, আইএসবিএন 978-031230155-2 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nSibley, Brian (২০০৬), Peter Jackson: A Film-maker's Journey, Harpercollins, আইএসবিএন 0-00-717558-2 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nCorliss, Richard. \"One life to Liv -- But can she act?  ওয়েব্যাক মেশিনে আর্কাইভকৃত ১৬ সেপ্টেম্বর ২০০৯ তারিখে.\" Time. June 17, 1996. Accessed January 8, 2009.\nFischer, Paul. \"The Liv Factor.\" Girl.com. 2001. Accessed January 8, 2009.\nMottram, James. \"BBC Movies - Liv Tyler interview.\" BBC Films. December 5, 2001. Accessed January 6, 2009.\nMzimba, Lizo. \"Liv Tyler on Two Towers: full interview.\" BBC News. December 10, 2002. Accessed January 7, 2009.\nHead, Steve. \"IGN: An Interview with Liv Tyler\". IGN Movies. December 16, 2002. Accessed January 12, 2009.\nOtto, Jeff. \"IGN: An Interview with Orlando Bloom and Liv Tyler.\" IGN Movies. December 17, 2003. Accessed January 8, 2009.\nFischer, Paul. \"Exclusive Liv Tyler Interview.\" Girl.com. 2003. Accessed January 8, 2009.\nCole, Bethan. \"Cover story: Liv a little  ওয়েব্যাক মেশিনে আর্কাইভকৃত ১৫ জুন ২০১১ তারিখে.\" The Times. February 29, 2004. Accessed January 13, 2009.\nHead, Steve. \"IGN: An Interview with Liv Tyler - Bringing it on home for Jersey Girl.\" IGN Movies. April 2, 2004. Accessed January 19, 2009.\nCollura, Scott. \"IGN: Liv Tyler Talks The Hobbit.\" IGN Movies. May 20, 2008. Accessed January 13, 2009.\nBarnard, Linda. \"It's a scream.\" Toronto Star. May 31, 2008. Accessed January 9, 2009.\nPalmer, Alun. \"Interview: Liv Tyler on her son, work and marriage break up.\" Daily Mirror. June 12, 2008. Accessed January 7, 2009.\nThompson, B. \"Interview: Liv Tyler.\" Montreal Gazette. June 12, 2008. Accessed January 7, 2009.\n\n\n== বহিঃসংযোগ ==\n\nইন্টারনেট মুভি ডেটাবেজে লিভ টাইলার (ইংরেজি)\nলিভ টাইলার - ইয়াহু মুভিজ"}