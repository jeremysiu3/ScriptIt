{"pageid": 1334185, "title": "শেফালি বর্মা", "url": "https://bn.wikipedia.org/wiki?curid=1334185", "content": "শেফালি বর্মা (জন্ম ২৮শে জানুয়ারি ২০০৪) হলেন একজন ভারতীয় ক্রিকেটার যিনি ভারতের মহিলা জাতীয় ক্রিকেট দলের হয়ে খেলেন। ২০১৯ সালে, ১৫ বছর বয়সে, তিনি ভারতের হয়ে মহিলাদের টি-টোয়েন্টি আন্তর্জাতিক ম্যাচে খেলার জন্য সর্বকনিষ্ঠ ক্রিকেটার ছিলেন। ২০২১ সালের জুনে, তিনি আন্তর্জাতিক ক্রিকেটের তিনটি বিন্যাসেই ভারতের প্রতিনিধিত্বকারী সর্বকনিষ্ঠ খেলোয়াড় (পুরুষ বা মহিলা) হয়েছিলেন। ২০২২ সালের ৮ই অক্টোবরে তিনি আন্তর্জাতিক টি-টোয়েন্টিতে ১০০০ রান পূর্ণ করার সর্বকনিষ্ঠ ক্রিকেটার হন। তাঁর নেতৃত্বে, ভারত ২০২৩ সালের আইসিসি অনূর্ধ্ব-১৯ মহিলা টি-টোয়েন্টি বিশ্বকাপ জিতেছে।\n\n\n== প্রাথমিক জীবন ==\nশৈশবকালে, রোহতকে মেয়েদের ক্রিকেট একাডেমি না থাকার কারণে শেফালি প্রাথমিকভাবে ছেলের ছদ্মবেশে ক্রিকেট খেলতেন।\n\n\n== খেলোয়াড় জীবন ==\nআন্তর্জাতিক ক্রিকেটের আগে, তিনি মহিলাদের টি-টোয়েন্টি চ্যালেঞ্জে ভেলোসিটি দলের হয়ে খেলেছিলেন যেখানে তিনি ৩১ বলে ৩৪ রান করেছিলেন। ২০১৯ সালের সেপ্টেম্বরে, তাঁকে ভারতের মহিলা টি-টোয়েন্টি আন্তর্জাতিক (মহিলাটিটোয়েন্টিআই) দলে নেওয়া হয়েছিল, তাদের দক্ষিণ আফ্রিকার বিরুদ্ধে সিরিজের জন্য। তিনি ২০১৯ সালের ২৪শে সেপ্টেম্বর দক্ষিণ আফ্রিকার বিরুদ্ধে, পনের বছর বয়সে ভারতের হয়ে তাঁর মহিলাটিটোয়েন্টিআই অভিষেক করেছিলেন। তিনি ভারতের হয়ে একটি টিটোয়েন্টিআই ম্যাচে খেলা সর্বকনিষ্ঠ খেলোয়াড় ছিলেন, এবং ২০১৯ সালের নভেম্বরে ওয়েস্ট ইন্ডিজের বিপক্ষে, আন্তর্জাতিক ক্রিকেটে ভারতের হয়ে সর্বকনিষ্ঠ অর্ধশতক রানধারী হয়েছিলেন। ওয়েস্ট ইন্ডিজের বিপক্ষে, তিনি পাঁচটি ম্যাচে ১৫৮ রান করেন এবং সিরিজের সেরা খেলোয়াড় নির্বাচিত হন।\n২০২০ সালের জানুয়ারি মাসে, তাঁকে অস্ট্রেলিয়ায় ২০২০ আইসিসি মহিলা টি-টোয়েন্টি বিশ্বকাপের জন্য ভারতীয় দলে রাখা হয়েছিল, এবং বোর্ড অফ কন্ট্রোল ফর ক্রিকেট ইন ইন্ডিয়া (বিসিসিআই) তাঁর সঙ্গে কেন্দ্রীয় চুক্তি করেছিল। ২০২০ আইসিসি মহিলা টি-টোয়েন্টি বিশ্বকাপের আগে, তিনি মহিলাদের মহিলাটিটোয়েন্টিআই ক্রিকেটে এক নম্বর ব্যাটার হিসাবে স্থান পেয়েছিলেন।\n২০২১ সালের মে মাসে, ইংল্যান্ড মহিলা ক্রিকেট দলের বিরুদ্ধে সিরিজের জন্য তাঁকে ভারতের টেস্ট এবং মহিলাদের একদিনের আন্তর্জাতিক (মহিলাওডিআই) দলে রাখা হয়েছিল। শেফালি তাঁর টেস্ট অভিষেক করেন ২০২১ সালের ১৬ই জুন, ভারতের হয়ে ইংল্যান্ডের বিরুদ্ধে। তাঁর প্রথম টেস্ট ইনিংসে তিনি ৯৬ রান করে ছিলেন। টেস্ট ম্যাচটি ড্র হয়েছিল, এবং শেফালি তাঁর দুই ইনিংস মিলিয়ে ১৫৯ রান করে ম্যাচের সেরা নির্বাচিত হন। ২০২১ সালের ২৭শে জুন তারিখে ইংল্যান্ডের বিপক্ষে ভারতের হয়ে শেফালির মহিলাওডিআই তে অভিষেক হয়। দ্য হান্ড্রেডের প্রথম মরশুমের জন্য তিনি বার্মিংহাম ফিনিক্স দলে সই করেছিলেন।\n২০২১ সালে, তিনি ২০২১ ডব্লিউবিবিএল- এ সিডনি সিক্সার্সের হয়ে খেলেছিলেন, সেখানে তিনি হোবার্ট হারিকেনসের বিরুদ্ধে তাঁর প্রথম অর্ধ শতক করেছিলেন। ২০২২ সালের জানুয়ারিতে, নিউজিল্যান্ডে ২০২২ সালের মহিলা ক্রিকেট বিশ্বকাপের জন্য ভারতীয় দলের জন্য তাঁর নাম ঘোষিত হয়েছিল। ২০২২ সালের জুলাই মাসে, ইংল্যান্ডের বার্মিংহামে ২০২২ কমনওয়েলথ গেমসে ক্রিকেট টুর্নামেন্টের জন্য ভারতীয় দলে তাঁকে নেওয়া হয়েছিল।\nমুম্বাইতে মহিলা প্রিমিয়ার লিগের নিলামে ভারতের ওপেনার শেফালি বর্মাকে ২ কোটি টাকায় দিল্লি ক্যাপিটালস কিনে নিয়েছিল। রয়্যাল চ্যালেঞ্জার্স ব্যাঙ্গালোরের বিরুদ্ধে তাঁর প্রথম ম্যাচে, তিনি তাঁর প্রথম অর্ধশতকটি করেন। তিনি ওপেনার হিসেবে ব্যাট করতে এসে মাত্র ৪৫ বলে ৮৪ রান করেছিলেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে শেফালি বর্মা সম্পর্কিত মিডিয়া দেখুন।\n\nইএসপিএনক্রিকইনফোতে শেফালি বর্মা (ইংরেজি)\nটেমপ্লেট:Delhi Capitals WPL squadটেমপ্লেট:India Squad 2020 ICC Women's T20 World Cupটেমপ্লেট:India Squad 2022 Women's Cricket World Cupটেমপ্লেট:India Cricket Squad 2022 Commonwealth Gamesটেমপ্লেট:India Squad 2022 Women's Asia Cupটেমপ্লেট:India Squad 2023 ICC Women's T20 World Cup"}