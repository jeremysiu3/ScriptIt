{"pageid": 1173034, "title": "নিত্যপ্রিয় ঘোষ", "url": "https://bn.wikipedia.org/wiki?curid=1173034", "content": "নিত্যপ্রিয় ঘোষ  (৩ ডিসেম্বর ১৯৩৪ - ৭ সেপ্টেম্বর ২০২২) ছিলেন একজন বিশিষ্ট প্রাবন্ধিক, সুলেখক ও রবীন্দ্র বিশেষজ্ঞ।\n\n\n== জন্ম ও প্রারম্ভিক জীবন ==\nনিত্যপ্রিয় ঘোষের জন্ম ১৯৩৪ খ্রিস্টব্দের ৩ ডিসেম্বর  ব্রিটিশ ভারতের অধুনা বাংলাদেশের বরিশালের পৈতৃক বাড়ি বানারিপাডা গ্রামে। পিতা মণীন্দ্র কুমার ঘোষ এবং মাতা অমলা ঘোষ। তার অগ্রজ ছিলেন কবি শঙ্খ ঘোষ (চিত্তপ্রিয় ঘোষ)। নিত্যপ্রিয়র পডাশোনা হেয়ার স্কুল, প্রেসিডেন্সি কলেজ ও কলকাতা বিশ্ববিদ্যালয়ে ইংরাজী ভাষা ও সাহিত্য নিয়ে।\n\n\n== কর্মজীবন ও সাহিত্যকর্ম ==\nনিত্যপ্রিয় ঘোষের কর্মজীবন ছিল বর্ণময়। প্রথমে তিনি একজন আইএএস আধিকারিক হয়েও ছেড়ে দেন। কলেজে ইংরাজী ভাষা সাহিত্যের শিক্ষকতাও করেছেন কিছুদিন। তবে বিভিন্ন সংস্থায় জন-সংযোগের কাজে নিযুক্ত ছিলেন দীর্ঘদিন।\nজনসংযোগের মধ্যে তিনি খবরের কাগজ ও পত্র পত্রিকায় গ্রন্থ সমালোচনা ও নানা স্বাদের প্রবন্ধ রচনা করেছেন। তার “স্বভাবত স্বতন্ত্র রবীন্দ্রনাথ” শীর্ষক রবীন্দ্র বিষয়ক প্রবন্ধ সংকলন ১৯৮১ খ্রিস্টাব্দে প্রকাশিত হয়। প্রকাশকের তরফে জানানো হয় যে, প্রবন্ধগুলি সমসাময়িক পাঠককুলকে উত্তেজিত ও ক্রুদ্ধ করলেও রবীন্দ্র ভাবনার নতুন দিক উন্মোচিত হয়েছে। তার রবীন্দ্রবিষয়ক গ্রন্থে সংখ্যা বাংলায় নয়টি এবং ইংরেজীতে তিনটি। ২০০৫-০৬ খ্রিস্টাব্দে দিল্লির সাহিত্য অকাদমি ইংরেজীতে রবীন্দ্ররচনার সংকলনের দায়িত্ব দেয়। তিনি রবীন্দ্রবিদুষক হিসাবেও আখ্যান হয়েছেন। তার রচনার পরিমাণ স্বল্প হলেও রচনাভঙ্গির তীক্ষ্ণতা, অভিনবত্ব আর নির্ভীকতার জন্য যেমন বহুল পঠিত, তেমনি আলোচিতও। তার অন্যান্য উল্লেখযোগ্য গ্রন্থগুলি হল-\n\nবিপ্লবের কথা (১৯৬৫)\nমুক্ত একক রবীন্দ্রনাথ\nরবীন্দ্রবিষয়ক কড়চা\nপ্রিয় ২৫ রবীন্দ্রসঙ্গীত\nরবীন্দ্রনাথ ঠাকুরের ৪০টি প্রবন্ধ\nবিষয় রবীন্দ্রনাথ প্রবন্ধ সংগ্রহ (তিন খণ্ড)\nডাকঘরের হরকরা (১৯৮৫)\nআমার জীর্নপাতা (১৯৯১)\nকিছু যন্ত্রনা, কিছু কৌতুক\nকল্পনার খাদ\nমেঠো সুরে তানসেন\nজ্যোতির কনকপদ্ম\nঅন্য পাঠে রবীন্দ্রপ্রসঙ্গ (২০১৬)\nঠিকানা: খাট (২০২২) কলকাতা বইমেলায় প্রকাশিত\nইংরাজী ভাষায়-\nঘোষ, নিত্যপ্রিয় (২০০৮)। দ্য ইংলিশ রাইটিং অফ রবীন্দ্র নাথ - ৪র্থ খণ্ড সংকলন গ্রন্থ। সাহিত্য অকাদেমি, দিল্লি। আইএসবিএন 978-81-260-2436-0। \nঘোষ, নিত্যপ্রিয় (২০১০)। ইন দ্য কোম্পানি অফ এ গ্রেট ম্যান। শিশু সাহিত্য সংসদ, কলকাতা। আইএসবিএন 978-81-795-5134-9। \nঘোষ, নিত্যপ্রিয় (২০১২)। রবীন্দ্রনাথ টেগোর: এ পিক্টোরাল বায়োগ্রাফি। নিয়োগী বুকস। আইএসবিএন 978-81-897-3875-4। \nনিত্যপ্রিয় ঘোষ; কৃত্যপ্রিয় ঘোষ (২০১২)। ট্রান্সফার অফ ক্যাপিটাল ক্যালকাটা টু ডেলহি। দে'জ পাবলিশিং, কলকাতা। আইএসবিএন 978-81-295-1407-3। \n\n\n== সম্মাননা ==\n২০১১ খ্রিস্টাব্দে ইংরাজী ভাষায় প্রকাশিত রবীন্দ্রনাথ টেগোর:অ্যা পিক্টোরাল বায়োগ্রাফি এবং তার অন্যান্য ইংরেজি রচনার জন্য (ইন দ্য কম্পানি অফ এ গ্রেট ম্যান, ২০১০, দি ১৯১৩ নোবেল প্রাইজ ফর লিটারেচার অফ রবীন্দ্রনাথ টেগোর,২০১১) পশ্চিমবঙ্গ সরকার তাকে ২০১৩ খ্রিস্টাব্দে রবীন্দ্র পুরস্কার প্রদান করে।\n\n\n== জীবনাবসান ==\nনিত্যপ্রিয় ঘোষ বার্ধক্যজনিত নানা রোগে ভুগছিলেন বেশ কয়েকদিন। ২০২২ খ্রিস্টাব্দের ৭ সেপ্টেম্বর বুধবার ভোরে তার সল্টলেকের বাড়িতে হৃদরোগে আক্রান্ত হয়ে পরলোক গমন করেন। মৃত্যুকালে তার বয়স হয়েছিল ৮৭ বৎসর।\n\n\n== তথ্যসূত্র =="}