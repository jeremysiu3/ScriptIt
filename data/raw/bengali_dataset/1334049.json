{"pageid": 1334049, "title": "তাসনোভা তামান্না", "url": "https://bn.wikipedia.org/wiki?curid=1334049", "content": "তাসনোভা তামান্না একজন বাংলাদেশী অভিনেত্রী। ঢাকায় জন্ম ও বেড়ে ওঠা তামান্না দেশে-বিদেশে সমাদৃত লাইভ ফ্রম ঢাকা (২০১৯) ও নোনা জলের কাব্য (২০২১) চলচ্চিত্রে অভিনয় করে পরিচিতি অর্জন করেন। তিনি প্রথম কাজের জন্য শ্রেষ্ঠ চলচ্চিত্র অভিনেত্রী বিভাগে মেরিল-প্রথম আলো সমালোচক পুরস্কার অর্জন করেন এবং দ্বিতীয় কাজের জন্য শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন।\n\n\n== কর্মজীবন ==\nতামান্না ২০০৯ সালের শেষদিকে ইসরার আহমেদের একটি স্বল্পদৈর্ঘ্য চলচ্চিত্রে কাজের মধ্য দিয়ে অভিনয় জীবন শুরু করেন। এরপর আরও কিছু স্বল্পদৈর্ঘ্য চলচ্চিত্রে কাজ করেন। ২০১২ সালে তিনি রাসেল আহমেদের নৃ চলচ্চিত্রের সাথে জড়িত হন। এটি তার অভিনীত প্রথম চলচ্চিত্র, কিন্তু ২০১৭ সালে পরিচালকের মৃত্যু হলে কাজটি বন্ধ হয়ে যায়।\nতামান্না অভিনীত প্রথম চলচ্চিত্র আব্দুল্লাহ মোহাম্মদ সাদের লাইভ ফ্রম ঢাকা। ২০১৬ সাল থেকে এটি বিভিন্ন দেশের খ্যাতনামা চলচ্চিত্র উৎসবে প্রশংসিত ও পুরস্কৃত হয়। ২০১৯ সালে এটি বাংলাদেশের মাত্র একটি প্রেক্ষাগৃহে মুক্তি পায়। এই কাজের জন্য তিনি শ্রেষ্ঠ চলচ্চিত্র অভিনেত্রী বিভাগে মেরিল-প্রথম আলো সমালোচক পুরস্কার অর্জন করেন। তার পরবর্তী চলচ্চিত্র রেজওয়ান শাহরিয়ার সুমিতের নোনা জলের কাব্য (২০২১)। জেলেদের সামাজিক রীতিনীতি ও সংস্কার নিয়ে নির্মিত এই চলচ্চিত্রে অভিনয়ের জন্য তিনি শ্রেষ্ঠ অভিনেত্রী বিভাগে জাতীয় চলচ্চিত্র পুরস্কার অর্জন করেন এবং শ্রেষ্ঠ চলচ্চিত্র অভিনেত্রী বিভাগে মেরিল-প্রথম আলো সমালোচক পুরস্কারের মনোনয়ন লাভ করেন।\n২০২৩ সালে জানুয়ারি মাসে আলী যাকের নতুনের উৎসব ২০২৩-এ বাকার বকুলের নির্দেশনায় আদম সুরত-এ অভিনয়ের মধ্য দিয়ে তার মঞ্চনাটকে অভিষেক ঘটে।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তাসনোভা তামান্না (ইংরেজি)"}