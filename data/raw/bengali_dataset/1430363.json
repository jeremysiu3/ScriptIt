{"pageid": 1430363, "title": "খ্যান্ত বালা রায়", "url": "https://bn.wikipedia.org/wiki?curid=1430363", "content": "খ্যান্ত বালা রায় (জন্ম ১৮৯৭) একজন বাঙালি খ্রিস্টান শিক্ষাবিদ। তিনি ১৯২৩ সালে মেদিনীপুরের মিশন গার্লস হাই স্কুলের প্রধান ছিলেন।\n\n\n== প্রাথমিক জীবন ==\nখ্যান্ত বালা রায় ছিলেন খ্রিস্টান ধর্মপ্রচারক সচ্চিদানন্দ রায় এবং বাংলার ধর্মান্তরিত খ্রিস্টান শিক্ষক এস্থার রায়ের কন্যা। খ্যান্ত বালা এবং তাঁর বোন শান্ত বালা মেদিনীপুরের গার্লস মিশন স্কুল, কলকাতার গার্ডনার মেমোরিয়াল স্কুল বেথুন কলেজ, এবং নেব্রাস্কা বিশ্ববিদ্যালয়ে পড়াশোনা করেছেন।\n\n\n== কর্মজীবন ==\nখ্যান্ত বালা রায় মেদিনীপুরের একটি ব্যাপ্টিস্ট গার্লস স্কুলে পড়াতেন। তাঁর বড় বোন শান্ত বালা রায়ও মেদিনীপুরে একজন শিক্ষক ছিলেন।\nখ্যান্ত বালা রায় চিকিৎসক ধর্মপ্রচারক মেরি ডব্লিউ ব্যাচেলারের সাথে ১৯২১ সালে মার্কিন যুক্তরাষ্ট্রে ভ্রমণ করেন। সেই বছর, তিনি আমেরিকান ব্যাপ্টিস্ট সমাবেশে উপস্থিত হন এবং বক্তৃতা করেন। এশিয়ান দেশগুলিতে ব্যাপটিস্ট মহিলা মিশনারিদের কাজের প্রতিনিধিত্বকারী একটি দল হিসাবে অন্যদের মধ্যে তাঁর সঙ্গে ছিলেন বার্মিজ ডাক্তার মা সাও সা এবং চীনা শিক্ষক কান এন ভং। তিনি মার্কিন যুক্তরাষ্ট্রে থাকাকালীন, সেখান থেকে ইংরেজি ভাষার বই সংগ্রহ করেছিলেন। যখন তিনি ফিরে আসেন, তখন মেদিনীপুরের স্কুলে সেই সব বই দিয়ে একটি গ্রন্থাগার তৈরি করেন। তিনি ১৯২২ সালে একটি ব্যাপটিস্ট প্রকাশনাকে ব্যাখ্যা করে বলেছিলেন \"আমরা সব ধরণের শিশুদের গল্পের বই, পত্রিকা এবং কিছু ধর্মীয় গল্পের বই চাই\"।\nমার্কিন যুক্তরাষ্ট্রে থাকার পর তিনি মেদিনীপুরে ফিরে আসেন এবং মেদিনীপুর মিশন গার্লস স্কুলের প্রধান শিক্ষিকা হিসেবে ১৯২৩ সালে স্কুলের কাজে ফিরে আসেন। ১৯২৪ সালের একটি প্রতিবেদনে উল্লেখ করা হয়েছে, \"নির্বাহী ক্ষমতায় থাকাকালীন, শিক্ষক, ছাত্রছাত্রী এবং পৃষ্ঠপোষকদের সাথে কৌশল এবং স্কুলের চাহিদা ও সুযোগ সম্পর্কে গভীর অন্তর্দৃষ্টিসম্পন্ন মিস রায় তাঁর প্রকৃত মূল্য দেখিয়েছেন এবং স্কুলটিকে ব্যাপকভাবে শক্তিশালী করেছেন\"। তিনি আমেরিকান ব্যাপটিস্টদের কাছে ১৯২৫ সালের চিঠিতে একটি ক্রমবর্ধমান স্কুলের সমস্যাগুলি বর্ণনা করেছিলেন। ১৯২৬ সালের তথ্য অনুযায়ী, তিনি তখনও স্কুলের অধ্যক্ষ ছিলেন।\n\n\n== তথ্যসূত্র =="}