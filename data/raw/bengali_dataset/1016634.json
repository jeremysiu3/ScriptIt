{"pageid": 1016634, "title": "ডেসডিমোনা (প্রাকৃতিক উপগ্রহ)", "url": "https://bn.wikipedia.org/wiki?curid=1016634", "content": "৬৬৬ ডেসডিমোনা নামে একটি গৌণ গ্রহও রয়েছে।\n\nডেসডিমোনা (ইংরেজি: Desdemona) হল ইউরেনাসের একটি অভ্যন্তরীণ প্রাকৃতিক উপগ্রহ। ১৯৮৬ সালের ১৩ জানুয়ারি ভয়েজার ২ মহাকাশযান থেকে তোলা আলোকচিত্রগুলি থেকে এটি আবিষ্কৃত হয় এবং সেই সময় এটির সাময়িক নামকরণ করা হয় এস/১৯৮৬ ইউ ৬ (ইংরেজি: S/1986 U 6)। উপগ্রহটির নামকরণ করা হয়েছে উইলিয়াম শেকসপিয়র রচিত ওথেলো নাটকের নামচরিত্র ওথেলোর স্ত্রী ডেসডিমোনার নামানুসারে। উপগ্রহটি ইউরেনাস ১০ (ইংরেজি: Uranus X) নামেও পরিচিত।\nডেসডিমোনা ইউরেনাসের উপগ্রহগুলির পোর্শিয়া গোষ্ঠীর অন্তর্গত। এই গোষ্ঠীর অন্যান্য উপগ্রহগুলি হল বিয়াংকা, ক্রেসিডা, জুলিয়েট, পোর্শিয়া, রোজালিন্ড, কিউপিড, বেলিন্ডা ও পার্ডিটা। এই উপগ্রহগুলির কক্ষপথ ও আলোকমিতি-সংক্রান্ত বৈশিষ্ট্যগুলি একই ধরনের। এটির কক্ষপথের ব্যাসার্ধ ৩২ কিলোমিটার এবং জ্যামিতিক অ্যালবেডো প্রায় ০.০৮। এটুকু ছাড়া ডেসডিমোনা সম্পর্কে কার্যত আর কিছুই জানা যায় না।\nভয়েজার ২  মহাকাশযান থেকে ডেসডিমোনাকে লম্বাটে আকারবিশিষ্ট বস্তুর ন্যায় দেখা গিয়েছিল। এটির পরাক্ষ ইউরেনাসের দিকে মুখ করে ছিল। ডেসডিমোনার ঊর্ধ্বধ লম্বিত উপগোলকের অক্ষগুলির অনুপাত ০.৬ ± ০.৩। এটির পৃষ্ঠভাগ ধূসর রঙের।\nপরবর্তী ১০ কোটি বছরের মধ্যে ডেসডিমোনার সঙ্গে সম্ভবত প্রতিবেশী উপগ্রহ ক্রেসিডা ও জুলিয়েটের সংঘর্ষের একটি ঘটনা ঘটবে।\n\n\n== আরও দেখুন ==\nইউরেনাসের প্রাকৃতিক উপগ্রহ\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nDesdemona Profile by NASA's Solar System Exploration\nUranus' Known Satellites (by Scott S. Sheppard)"}