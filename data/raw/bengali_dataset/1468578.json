{"pageid": 1468578, "title": "বিজয় কুমার (ক্রীড়া শুটার)", "url": "https://bn.wikipedia.org/wiki?curid=1468578", "content": "সম্মানীয় ক্যাপ্টেন বিজয় কুমার শর্মা এভিএসএম, এসএম (জন্ম ১৯শে আগষ্ট ১৯৮৫) একজন ভারতীয় স্পোর্টস শুটার। তিনি ২০১২ গ্রীষ্মকালীন অলিম্পিক ২৫ মিটার র‍্যাপিড ফায়ার পিস্তল ইভেন্টে রৌপ্য পদক জিতেছিলেন। বিজয় কুমার হিমাচল প্রদেশের হামিরপুর জেলার বারসার গ্রামের বাসিন্দা এবংভারতীয় সেনাবাহিনীর ডোগরা রেজিমেন্টের (১৬তম ব্যাটালিয়ন) একজন অবসরপ্রাপ্ত সুবেদার মেজর (ওয়ারেন্ট অফিসার ক্লাস ), যিনি পরে অনারারি ক্যাপ্টেন পদে উন্নীত হন।\nতিনিই একমাত্র ভারতীয় যিনি ২৫ মিটার দ্রুত র‍্যাপিড ফায়ার পিস্তলে পদক জিতেছেন। \n\n\n== প্রারম্ভিক জীবন ==\nহিমাচল প্রদেশে জন্মগ্রহণকারী, বিজয় কুমার ভারতীয় সেনাবাহিনীর অবসরপ্রাপ্ত সুবেদার বাঙ্কু রাম এবং তার স্ত্রী রোশনি দেবীর পুত্র। তার বাবার মতে, কুমার তার বাবার বন্দুক দেখে \"সর্বদা কৌতুহলী\" ছিলেন, তিনি ভারতীয় সেনাবাহিনীতে ভর্তি হওয়ার পরেই শুটিংয়ে তার আগ্রহ তৈরি হয়। বিজয় কুমার ২০০১ সালে ভারতীয় সেনাবাহিনীতে একজন সিপাহী হিসাবে যোগদান করেন এবং ২০০৩ সালে মহউতে আর্মি মার্কসম্যানশিপ ইউনিটে (এএমইউ) অন্তর্ভুক্ত হন । তিনি ২০শে এপ্রিল ২০০৬ সালে নায়েব সুবেদার পদে উন্নীত হন।\n\n\n== শ্যুটিং ক্যারিয়ার ==\n\n\n=== প্রারম্ভিক ক্যারিয়ার(২০০৬-২০০৯) ===\n২০০৬ সালের কমনওয়েলথ গেমসে,তিনি দুটি স্বর্ণপদক জিতেছিলেন: একটি ব্যক্তিগত ২৫ মিটার দ্রুত ফায়ার পিস্তল প্রতিযোগিতা বিভাগে এবং আরেকটি পেম্বা তামাংয়ের সাথে একই ইভেন্টের ডাবলসে। একই বছর, তিনি এশিয়ান গেমসে ব্রোঞ্জ পদক জিতেছিলেন । ২০০৬ সালে, তিনি ভারত সরকার কর্তৃক অর্জুন পুরস্কারে ভূষিত হন ।\n২০০৭ সালে, তিনি ২৫ মিটার সেন্টার-ফায়ার পিস্তলে এশিয়ান চ্যাম্পিয়নশিপে দ্বিতীয় স্থান অর্জন করেন । তিনি ২০০৯ আইএসএসএফ বিশ্বকাপ বেইজিং-এ দ্রুত ফায়ার পিস্তলে একটি রৌপ্য পদক জিতেছিলেন , যেখানে 0.1 পয়েন্টের জন্য স্বর্ণপদক হাতছাড়া হয়। ১০ই ফেব্রুয়ারি ২০০৯ সালে তিনি সুবেদার পদে উন্নীত হন।\n\n\n=== কমনওয়েলথ এবং অলিম্পিক গৌরব (২০১০-২০১৪) ===\n২০১০ সালের কমনওয়েলথ গেমসে, তিনি তিনটি স্বর্ণ এবং একটি রৌপ্য পদক জিতেছিলেন। ২৫ মিটার দ্রুত ফায়ার পিস্তল ডাবলসে, গুরপ্রীত সিং এবং বিজয় কুমার ১১৬২ পয়েন্ট স্কোর করে স্বর্ণপদক জিতে একটি নতুন কমনওয়েলথ গেমস রেকর্ড স্থাপন করেন। এছাড়া তিনি ২৫ মিটার দ্রুত ফায়ার পিস্তল একক ইভেন্ট জিতেছেন এবং হরপ্রীত সিংয়ের সাথে জুটি বেঁধে ২৫ মিটার সেন্টার ফায়ার পিস্তল ডাবলস ইভেন্ট জেতেন। ২৫ মিটার সেন্টার ফায়ার পিস্তল সিঙ্গেলে , তিনি রৌপ্য জিতে দ্বিতীয় স্থান অর্জন করেন, ভারতীয় সহকর্মী হারপ্রীত সিংয়ের কাছে হেরে যান ।\n২০১২ সালের লন্ডন অলিম্পিকে ২৫ মিটার দ্রুত ফায়ার পিস্তল ইভেন্টে কুমার রৌপ্য পদক জিতেছিলেন। তিনি ৯.৭৬৭ গড় স্কোর নিয়ে শেষ করেন এবং প্রথম পর্যায়ে ৭টির ভিতরের ১০ সেকেন্ডের মধ্যে ২৯৩ স্কোর করেছিলেন। লন্ডনে ২০১২ সালে বিজয়ের রৌপ্য ছিল ভারতের জন্য দ্বিতীয় পদক । এর আগে কুমার ২৮শে জুলাই ২০১২ তারিখে বাছাই পর্বে ৩১ তম স্থান অর্জন করার ফলে পুরুষদের ১০ মিটার এয়ার পিস্তল ফাইনালে যোগ্যতা অর্জন করতে ব্যর্থ হন।\n২০১৪ সালের কমনওয়েলথ গেমসে ভারতীয় পতাকাবাহী হিসেবে বিজয় কুমারকে বেছে নেওয়া হয়েছিল । বিজয় কুমার, পেম্বা তামাং এবং গুরপ্রীত সিং - এর ভারতীয় ত্রয়ী দক্ষিণ কোরিয়ার ইনচিওনে অনুষ্ঠিত ২০১৪ সালের এশিয়ান গেমসে ২৫ মিটার সেন্টার ফায়ার ইভেন্টে রৌপ্য পদক জিতেছিল । দলটি মোট ১৭৪০ স্কোর করে, স্বর্ণপদক জয়ী চীনের চেয়ে মাত্র দুই পয়েন্ট পিছিয়ে ছিলেন। \n\n\n== পরবর্তী কর্মজীবন ==\nবিজয় কুমার ১৫ বছর চাকরির পর ২০১৭ সালে সেনাবাহিনী থেকে অবসর নেন। ২০১৯ সালে তিনি ফরিদাবাদের মানব রচনা বিশ্ববিদ্যালয় থেকে ব্যবসা প্রশাসনে স্নাতক ডিগ্রি শেষ করেন এবং হিমাচল প্রদেশ রাজ্য সরকার তাকে ডেপুটি সুপারিনটেনডেন্ট অফ পুলিশ (ডিএসপি) হিসাবে সরাসরি চাকরিতে প্রবেশের প্রস্তাব দেয়।\n\n\n== তথ্যসূত্র ==\n\n\n== বহিঃসংযোগ ==\nhttp://www.indianshooting.com\nআইএসএসএফ-এ কুমারের প্রোফাইল  ওয়েব্যাক মেশিনে আর্কাইভকৃত ১৩ আগস্ট ২০১৬ তারিখে\nঅশ্বনী জৈনের সাথে বিজয় কুমার ওপেনটক\nলন্ডন অলিম্পিক 2012-এ রৌপ্য পদক জেতার ঠিক আগে বিজয় কুমারের একটি ব্লগপোস্ট পোস্ট করা হয়েছিল\nটেমপ্লেট:Olympic medalists for India"}