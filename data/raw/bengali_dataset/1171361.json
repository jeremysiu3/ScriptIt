{"pageid": 1171361, "title": "গোলাম কবীর", "url": "https://bn.wikipedia.org/wiki?curid=1171361", "content": "গোলাম কবীর একজন বাংলাদেশী উদ্ভিদতত্ত্ববিদ ও শিক্ষাবিদ। তিনি রাজশাহী বিশ্ববিদ্যালয়ের (রাবি) উদ্ভিদবিজ্ঞান বিভাগের অধ্যাপক এবং নেত্রকোণায় অবস্থিত শেখ হাসিনা বিশ্ববিদ্যালয়ের ২য় উপাচার্য ছিলেন।\n\n\n== শিক্ষাজীবন ==\nতিনি রাজশাহী বিশ্ববিদ্যালয় থেকে উদ্ভিদবিজ্ঞানে স্নাতক ও স্নাতকোত্তর ডিগ্রি লাভ করেন এবং ভারতের বেনারস হিন্দু বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nগোলাম কবীর দীর্ঘদিন রাজশাহী বিশ্ববিদ্যালয়ের উদ্ভিদবিজ্ঞান বিভাগে অধ্যাপনা করেছেন। অধ্যাপনার পাশাপাশি তিনি রাবির জীব ও ভূ-বিজ্ঞান অনুষদের ডিন, শিক্ষা ও গবেষণা ইনস্টিটিউটের পরিচালক, শিক্ষার্থী হলের প্রাধ্যক্ষ, উদ্ভিদবিজ্ঞান এবং অ্যাগ্রোনমি অ্যান্ড এগ্রিকালচার এক্সটেনশন বিভাগের সভাপতিসহ বিভিন্ন গুরুত্বপূর্ণ দায়িত্ব পালন করেন।\nতিনি ২০২২ সালের ১ সেপ্টেম্বর নেত্রকোণায় অবস্থিত শেখ হাসিনা বিশ্ববিদ্যালয়ের উপাচার্য হিসেবে নিয়োগ লাভ করেন এবং ৪ সেপ্টেম্বর আনুষ্ঠানিকভাবে বিশ্ববিদ্যালয়টির ২য় উপাচার্যের দায়িত্বভার গ্রহণ করেন। ২০২৪ সালের ১১ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== আরও দেখুন ==\nরাজশাহী বিশ্ববিদ্যালয়\n\n\n== তথ্যসূত্র =="}