{"pageid": 12453, "title": "গ্যারি নেভিল", "url": "https://bn.wikipedia.org/wiki?curid=12453", "content": "গ্যারি আলেক্সান্ডার নেভিল (জন্ম ফেব্রুয়ারি ১৮, ১৯৭৫ গ্রেটার ম্যানচেস্টারের বারি অঞ্চলে) একজিন ইংরেজ ফুটবলার যিনি ইংল্যান্ডের পক্ষে সবচেয়ে বেশি ম্যাচ খেলা রক্ষনভাগের খেলোয়াড়। তিনি রাইট ফুল ব্যাক হিসেবে খেলে থাকেন। তিনি ম্যানচেস্টার ইউনাইটেডের অধিনায়ক ছিলেন পাঁচ বছর।\nওল্ড ট্রাফোর্ডে নেভিলের ক্যারিয়ার শুরু হয় সেন্ট্রাল ডিফেন্ডার হিসেবে কিন্তু পরে তিনি ফুল ব্যাকে পরিনত হন কেননা তিনি মনে করেছিলেন মধ্যমাঠে খেলার জন্য তার উচ্চতা কম। ১৯৯৫ সালে আন্তর্জাতিক পর্যায়ে তার অভিষেক ঘটে। বিগত দশ বছর ধরে রাইট ব্যাক হিসেবে তিনি দলের প্রথম পছন্দ।\n\n\n== ব্যক্তিগত জীবন ==\nগ্যারি নেভিলের জন্ম হয়েছে একটি বিশাল ক্রীড়া পরিবারে; তার ছোট ভাই ফিল নেভিল একজন ফুটবলার এবং তাদের বোন ট্রেসি নেভিল নেটবলে ইংল্যান্ডের প্রতিনিধিত্ব করেছেন। তাদের পিতা নেভিল নেভিল ফুটবলের বাণিজ্যিক বিভাগে কাজ করতেন। ১৯৯০ দশকে তিনি বারিতে এক মৌসুম কাজ করেছেন। তখন থেকেই মূলত তার ছেলেরা সাফল্য পেতে শুরু করে।\n২০০৫ সালে ফিল এভারটনে যোগ দেয়ার আগে, গ্যারি ও ফিল নেভিল দলগত ও আন্তর্জাতিক পর্যায়ে একসাথে খেলেছেন। এমনকি তারা যখন ম্যানচেস্টার ইউনাইটেডে একসাথে খেলতেন তখন মূল একাদশে সুযোগ পাওয়ার ব্যাপারে তাদের মধ্যে প্রতিদ্বন্দ্বীতা ছিল।\nগ্যারির বাগদত্তা হচ্ছেন ২৬ বছর বয়সী এমা হাডফিল্ড, যার সাথে গ্যারির সম্পর্ক তিন বছরের। ২০০৪ সালের আগস্টে দ্য সান পত্রিকা একটি সংবাদ প্রকাশ করে দাবী করে এমা গ্যারির সাথে প্রতারনা করেছেন যখন গ্যারি ইংল্যান্ডের হয়ে পর্তুগালের বিপক্ষে খেলছেন। এমা পত্রিকার কাছে তাৎক্ষণিত ক্ষমা দাবী করেন, যা দিতে অস্বীকৃতি জানানোর পর পত্রিকার বিরুদ্ধে মামলা করা হয়। ২০০৫ সালের মে মাসে উভয় পক্ষের সম্মতিতে সান এমাকে ৭৫,০০০ পাউন্ড ক্ষতিপূরণ দেয়। ২০০৭ সালের জুন ১৬ তারিখে তারা বিয়ের পরিকল্পনা করছেন, যেদিন তার ইংল্যান্ড সতীর্থ স্টিভেন জেরার্ড (অ্যালেক্স কুরানের সাথে) এবং মাইকেল ক্যারিকও বিয়ে করবেন\n\n\n== সম্মাননা ==\nকেবল প্রধান সম্মনানাগুলি\n\nএফ.এ. প্রিমিয়ার লিগ (৭): ১৯৯৫/১৯৯৬, ১৯৯৬/১৯৯৭, ১৯৯৮/১৯৯৯, ১৯৯৯/২০০০, ২০০০/২০০১, ২০০২/২০০৩, ২০০৬/২০০৭\nউয়েফা চ্যাম্পিয়নস লিগ (১): ১৯৯৮/১৯৯৯\nএফ.এ. কাপ (৩): ১৯৯৬, ১৯৯৯, ২০০৪\nলিগ কাপ (১): ২০০৬\n\n\n== তথ্যসূত্র ==\n\n\n== বহিঃসংযোগ ==\nGary Neville career stats at Soccerbase\nGary Neville Player Profile from Carling\nGary Neville: Legend Fans view on United captain"}