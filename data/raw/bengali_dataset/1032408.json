{"pageid": 1032408, "title": "মতিলাল রায় (যাত্রাপালাকার)", "url": "https://bn.wikipedia.org/wiki?curid=1032408", "content": "মতিলাল রায় (ফেব্রুয়ারি, ১৮৪৩ - ১৯০৮) মতি রায় নামেও পরিচিত, ছিলেন একজন বাঙালি যাত্রাপালাকার, অভিনেতা, পরিচালক এবং লেখক। তিনি সহজ সাবলীল ও মার্জিত ভাষায় পালা রচনা করে যাত্রাগানকে জনপ্রিয় করে তুলেছিলেন। তিনি পুরোনো ঐতিহ্যকে নতুনত্বের ধারায় মানুষের কাছে পৌঁছে দিতে পেরেছিলেন। তাকে আধুনিক যাত্রাপালার জনক ও যাত্রাগুরু বলে অভিহিত করা হয়।\n\n\n== জন্ম ও শিক্ষাজীবন ==\nমতিলাল রায় বর্ধমান জেলার ভাতশালা গ্রামে ১২৪৯ বঙ্গাব্দের ১২ মাঘ (ইংরেজির ফেব্রুয়ারি ১৮৪৩) জন্মগ্রহণ করেন।  তাঁর বাবার নাম মনোহর রায় এবং মাতা কাশীশ্বরী দেবী। গ্রামের স্কুলে পড়াশোনা শুরু করার পরে তিনি নবদ্বীপে এসে নবদ্বীপ মিশনারি স্কুল থেকে প্রাথমিক শিক্ষাগ্রহণ করেন। পরে তিনি বারাসত উচ্চ বিদ্যালয়ে ও কলকাতার ওরিয়েন্টাল স্কুলে পড়াশোনা করেন।\n\n\n== কর্মজীবন ==\nমাধব চৌধুরীর সহায়তায় মতিলাল রায় নবদ্বীপ মিশনারি স্কুলের শিক্ষক হিসাবে কর্মজীবন শুরু করেন। কিছু দিনের মধ্যেই তিনি জোড়াসাঁকো থানায় একটি চাকরি পান এবং কয়েক মাসের মধ্যেই কলকাতা জিপিওতে একটি ভাল চাকরি পাওয়ায় সেখানে কাজে যোগ দেন।\nছোটবেলা থেকেই কবিতা লেখার নেশা থাকায় ঈশ্বরচন্দ্র গুপ্তের সান্নিধ্য পেলে তিনি সংবাদ প্রভাকরে কবিতা লেখার সুযোগ পান। কলকাতার চাকরিতে মন না থাকায় একদিন হরিনারায়ণের যাত্রা দেখতে গেলে সেই যাত্রা দেখে তিনি খুবই আনন্দিত হন এবং বাড়ি ফিরেই একটি যাত্রাপালা রচনা করে ফেলেন। হরিনারায়ণ মতিলালের অসাধারণ প্রতিভা দেখে তাঁর যাত্রাদলে তাঁকে নিয়ে নেন। হরিনারায়ণের যাত্রাদলে থেকে মতিলাল যাত্রাপালা রচয়িতা হিসেবে খ্যাতি অর্জন করেন। এই যাত্রাদলে তাঁর লেখা তরণীসেন বধ ও রাম বনবাস এই দুটি যাত্রা অভিনীত হয়।\n১৮৭৩ খ্রিস্টাব্দে মতিলাল নবদ্বীপে নবদ্বীপ বঙ্গ গীতাভিনয় সম্প্রদায় নামে নিজস্ব যাত্রাদল গঠন করেন। তাঁর এই যাত্রাদলটি মতিরায়ের দল নামেও পরিচিত ছিল। মতিলাল রায় যাত্রার রীতি ও আখ্যান বদলে আধুনিকতার ছোঁয়ায় আধুনিক যাত্রাপালার প্রবর্তন করলেন। তিনি যাত্রাকে থিয়েটারের সমতুল্য পর্যায়ে উন্নীত করতে সক্ষম হয়েছিলেন। তিনিই প্রথম যাত্রাপালায় গীতাভিনয়ের (গানের মাধ্যমে অভিনয়) প্রবর্তন করেছিলেন।\n\n\n== রচিত যাত্রাপালা ==\nমতিলাল রায় প্রায় ৪০টি পালা রচনা করেছিলেন এবং তাতে প্রায় হাজারের উপরে গীতাভিনয় ছিল। তাঁর রচিত নাটক ও গীতাভিনয়গুলি হল-  \n\n\n== তথ্যসূত্র =="}