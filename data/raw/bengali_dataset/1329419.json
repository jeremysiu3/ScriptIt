{"pageid": 1329419, "title": "তৃণমূল বিএনপি", "url": "https://bn.wikipedia.org/wiki?curid=1329419", "content": "তৃণমূল বাংলাদেশ জাতীয় দল, যা সাধারণত তৃণমূল বিএনপি নামে সর্বাধিক পরিচিত, বাংলাদেশের একটি রাজনৈতিক দল। এটি ২০১৫ সালে সাবেক মন্ত্রী নাজমুল হুদা দ্বারা প্রতিষ্ঠিত হয়। দলটি হুদা কর্তৃক প্রতিষ্ঠিত চতুর্থ এবং নির্বাচন কমিশন (ইসি) দ্বারা নিবন্ধিত তাঁর দ্বিতীয় দল। বাংলাদেশ জাতীয়তাবাদী দল ( বিএনপি) ছাড়ার পর হুদা প্রথমে বিএনএফ প্রতিষ্ঠা করেন; তবে পরবর্তীতে তাকেই বিএনএফ থেকে বহিষ্কার করা হয়। বিএনপি ও অপর কিছু পর্যবেক্ষক তৃণমূল বিএনপিকে ক্ষমতাসীন দল কর্তৃক কৌশলগতভাবে ব্যবহার করা হয় বলে মনে করেন; যদি বিএনপি নির্বাচন বর্জন করে তবে নাগরিকদেরকে এটিকে 'বিকল্প বিএনপি' হিসেবে দেখানোর জন্য।  তৃণমূল বিএনপি অতীতে প্রকাশ্যে ক্ষমতাসীন মহাজোটে যোগ দেওয়ার চেষ্টা করেছিল। \nপ্রতিষ্ঠার পর দীর্ঘকাল দলটি ইসি থেকে নিবন্ধন পেতে হিমশিম খেয়েছিল, এমনকি বিষয়টি আদালত পর্যন্ত গড়িয়েছে। যদিও একাদশ সংসদ নির্বাচন দলটি ইসির নিবন্ধনহীন থাকা অবস্থাতেই অনুষ্ঠিত হয়ে যাওয়ার কারণে দলটি এতে অংশ নিতে পারেনি, ফলে বিষয়টি অনালোচিত হয়ে ওঠে। পরবর্তীতে, দলটি ২০২৩ সালের ফেব্রুয়ারিতে দ্বাদশ তম সাধারণ নির্বাচনের আগে ইসি দ্বারা নিবন্ধিত হয় এবং দলটি আবার রাজনৈতিক কার্যক্রম শুরু করে।\n\n\n== নিবন্ধন পরবর্তী রাজনীতি ==\nদ্বাদশ জাতীয় সংসদ নির্বাচনে সারা বাংলাদেশে ৩০০ আসন থেকে প্রার্থী নিয়োগ দিবে বলে তৃণমূল বিএনপি ঘোষণা করে।\n\n\n== মতাদর্শ ==\n১. বাংলাদেশি জাতীয়তাবাদ\n২. মুক্ত বাজার অর্থনীতি\n৩. ধর্ম নিরপেক্ষতা\n\n\n== তথ্যসূত্র =="}