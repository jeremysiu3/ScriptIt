{"pageid": 1510635, "title": "মধুমিতা (পরিচালক)", "url": "https://bn.wikipedia.org/wiki?curid=1510635", "content": "মধুমিতা একজন তামিল চলচ্চিত্র পরিচালক। তবে তিনি দ্বিভাষিক ছবিও করেছেন, রোমান্টিক কমেডি মুনে মুনু ভার্থাই (তামিল) / মুডু মুক্কাল্লো চেপ্পালান্তে (তেলুগু)।\n\n\n== কর্মজীবন ==\nমধুমিতা ভারতের তামিলনাড়ুর চেন্নাইতে জন্মগ্রহণ করেন এবং ইন্দোনেশিয়ায় বড় হয়ে ওঠেন। তিনি পরে উচ্চশিক্ষার জন্য সিঙ্গাপুরে চলে যান এবং মার্কিন যুক্তরাষ্ট্রের লস অ্যাঞ্জেলেসে স্নাতকোত্তর ডিগ্রি অর্জন করেন।\nসিঙ্গাপুরে থাকার সময় তিনি বেশ কয়েকটি ছোট চলচ্চিত্র তৈরি করেন, যার মধ্যে একটি বিবিসিতে বিশ্ব সেরা বিভাগে জিতেছিল এবং তিনি এর জন্য সিঙ্গাপুর স্টুডেন্ট অ্যাওয়ার্ডে সম্মানিত হন। মার্কিন যুক্তরাষ্ট্রে তিনি পাইরেটস অফ দ্য ক্যারিবিয়ান দলের সাথে সংক্ষিপ্তভাবে কাজ করেছিলেন। এরপর চলচ্চিত্র পরিচালক হওয়ার উদ্দেশ্য নিয়ে তিনি চেন্নাইতে ফিরে আসেন।\nতাঁর প্রথম চলচ্চিত্র ছিল রোমান্টিক নাটক ভাল্লামাই থারায়ো, এখানে অভিনয় করেছিলেন আর পার্থিপন এবং ছায়া সিং। এই চলচ্চিত্র মিশ্র পর্যালোচনা পেয়েছিল, সিফি তাঁর নির্দেশনাকে \"অপেশাদার\" বলে অভিহিত করেছিল, তবুও ছবিটি বক্স অফিসে ১০০ দিন পূর্ণ করেছে এবং ২০০৮ সালে সেরা পারিবারিক চলচ্চিত্র হিসাবে তামিলনাড়ু রাজ্য চলচ্চিত্র পুরস্কার জিতেছে। মধুমিতা বলেছেন তাঁর এই ছবিটি লস অ্যাঞ্জেলেসের নিউপোর্ট বিচ ফিল্ম ফেস্টিভাল সহ বিভিন্ন আন্তর্জাতিক চলচ্চিত্র উৎসবেও প্রদর্শিত হয়েছিল। তাঁর দ্বিতীয় চলচ্চিত্রটি ছিল প্রহসনমূলক ছবি কোলা কোলায়া মুন্ধিরিকা, এটির সহ লেখক ছিলেন ক্রেজি মোহন। পাঁচ বছরের বিরতির পর, ২০১৫ সালে তাঁর পরবর্তী প্রকল্পগুলি মুক্তি পায়, যার মধ্যে ছিল দ্বিভাষিক রোমান্টিক কমেডি মুনে মুনু ভার্থাই (তামিল) / মুডু মুক্কাল্লো চেপ্পালান্তে (তেলুগু)।\n\n\n== চলচ্চিত্রের তালিকা ==\nসমস্ত চলচ্চিত্র তামিল ভাষায়, যদি না অন্যথায় উল্লেখ করা হয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মধুমিতা (ইংরেজি)"}