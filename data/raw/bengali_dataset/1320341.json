{"pageid": 1320341, "title": "বীণা দেবী", "url": "https://bn.wikipedia.org/wiki?curid=1320341", "content": "বীণা দেবী (জন্ম: আনু..১৯৭৭) একজন ভারতীয় নেত্রী যিনি মাশরুম চাষের মাধ্যমে মহিলাদের ব্যবসায়ী হতে অনুপ্রাণিত করার জন্য পরিচিত হয়েছেন। মাশরুম চাষকে জনপ্রিয় করার জন্য বিনা দেবী 'মাশরুম মহিলা' ডাকনাম অর্জন করেন, এবং তিনি পাঁচ বছরের জন্য তেতিয়াবাম্বর ব্লকের ধৌরি পঞ্চায়েতের প্রধান হন। তিনি মাশরুম ও জৈব চাষ, ভার্মিকম্পোস্ট উৎপাদন এবং জৈব কীটনাশক তৈরির বিষয়ে কৃষকদের প্রশিক্ষণ দিয়েছেন।\nবীণা দেবী ২০২০ সালে ভারত সরকারের মহিলা ও শিশু উন্নয়ন মন্ত্রণালয় কর্তৃক নারী শক্তি পুরস্কারে ভূষিত হয়েছিলেন।\n\n\n== জীবনের প্রথমার্ধ ==\nতিনি বিহারের তিলকারি নামের একটি ছোট গ্রামের বাসিন্দা, এবং অনুমানিক ১৯৭৭ সালে জন্মগ্রহণ করেছিলেন।\n\n\n== কর্মজীবন ==\nবীণা দেবী তার নিজের বিছানার নীচে অল্প পরিমাণে মাশরুম দেখতে পেয়েছিলেন, এবং তিনি এটিকে একটি পেশাগত সুযোগ হিসাবে উপলব্ধি করেছিল।\nতিনি দুগ্ধ খামার ও ছাগল পালনে নিযুক্ত ছিলেন, তবে তিনি গ্রামীণ মহিলাদের মধ্যে আত্মকর্মসংস্থানের জন্য অনুপ্রাণিত হয়েছিলেন। তিনি মুঙ্গের জেলার পাঁচটি ব্লক ও ১০৫ টি প্রতিবেশী গ্রামে মাশরুম উৎপাদন জনপ্রিয় করেন, ১,৫০০ জন মহিলাকে মাশরুম চাষ গ্রহণ করার সময় তাদের সমর্থন করে প্রভাবিত করেন।\n\nতিনি ডিজিটাল সাক্ষরতা ছড়িয়ে দেওয়ার সাথে জড়িত রয়েছেন এবং টাটা ট্রাস্টের অর্থায়নে ৭০০ জন মহিলাকে কীভাবে মোবাইল ফোন ব্যবহার করতে হয় সে সম্পর্কে প্রশিক্ষণ দিয়েছেন। তিনি ২,৫০০ জন কৃষককে এসআরআই পদ্ধতির ফসল চাষে প্রশিক্ষণ দিয়েছেন এবং স্বনির্ভর গোষ্ঠী গঠনে সহায়তা করেছেন।\nমহিলা দিবসে প্রধানমন্ত্রীর অ্যাকাউন্ট পরিচালনার জন্য বীণা দেবী হলেন সপ্তম নারী। তাঁর আগে চেন্নাই-ভিত্তিক সমাজকর্মী স্নেহা মোহনদোস, বোমা বিস্ফোরণে বেঁচে যাওয়া মালবিকা আইয়ার, কাশ্মীরি নুমধা, হস্তশিল্প পুনরুজ্জীবন কর্মী আরিফা জান, শহুরে জল সংরক্ষণবিদ কল্পনা রমেশ, মহারাষ্ট্রের বানজারা হস্তশিল্পের প্রবর্তক বিজয়া পাওয়ার এবং মহিলা রাজমিস্ত্রি কলাবতী দেবী এই সম্মান পেয়েছেন।\nতিনি মহিলা ও শিশু উন্নয়ন মন্ত্রণালয়ের পক্ষ থেকে রাষ্ট্রপতি রাম নাথ কোবিন্দ কর্তৃক ২০২০ সালের ৯ই মার্চ নারী শক্তি পুরস্কারে ভূষিত হন।\nনিজের মাশরুম চাষের কথা উল্লেখ করে তিনি বলেন: “এই চাষের কারণে আমি সম্মান পেয়েছি। আমি সরপঞ্চ হলাম। এটা আমার জন্য আনন্দের যে আমার মতো অনেক নারী প্রশিক্ষণের সুযোগ পাচ্ছেন।\"\n\n\n== তথ্যসূত্র =="}