{"pageid": 1120439, "title": "চিনিলি রংমহল", "url": "https://bn.wikipedia.org/wiki?curid=1120439", "content": "চিনিলি কুশক বা টাইল্ড কিয়স্ক, বাংলায় টালি-ছাওয়া রংমহল (তুর্কি: Çinili Köşk ; চিনিলি কুশক) তোপকাপি প্রাসাদের বাইরের দেয়ালের ভেতরের একটি প্রমোদভবন বা রংমহল, যা  ১৪৭২ সালে নির্মিত হয়েছে বলে মূল প্রবেশদ্বারের উপরে টাইল শিলালিপিতে দেখানো হয়েছে।  তুর্কি ভাষায় Köşk (উচ্চারণঃ কুশক) অর্থ হল মঞ্জিল বা রংমহল। এটি ফারসি ভাষার শব্দ যার খাঁটি বাংলা অর্থ হল প্রমোদভবন।  এটি উসমানীয় সুলতান দ্বিতীয় মেহমেদ দ্বারা নির্মাণ করেন। প্রাসাদের সর্ববাহিরের অংশে, গুলহান পার্কের পাশে এই প্রাসাদসম ভবনটি অবস্থিত। একে সিরচা কুশকও (Sırça Köşk, ইংরেজিতে গ্লেইযড কিয়স্ক) বলা হয়। \n১৮৭৫ থেকে ১৮৯১ সাল পর্যন্ত এটি রাজকীয় জাদুঘর হিসাবে ব্যবহৃত হয় ( উসমানীয় তুর্কি: Müze-i Hümayun, তুর্কি: İmparatorluk Müzesi)।  ১৯৫৩ সালে, এটি জনসাধারণের জন্য তুর্কি এবং ইসলামিক শিল্পের জাদুঘর হিসাবে উন্মুক্ত করে দেয়া হয় এবং পরে ইস্তাম্বুল প্রত্নতত্ত্ব জাদুঘরএর সাথে সংযুক্ত করা হয়, যেখানে ইসলামি শিল্প জাদুঘর রয়েছে। ভবনটিতে ইযনিক টাইলস এবং সেলজুক মৃৎশিল্পএর অনেক নমুনা মওজুদ রয়েছে।\n\n\n== স্থাপত্য ==\nভবনটিতে রয়েছে একটি গ্রীক ক্রস আকৃতির মেঝে পরিকল্পনা এবং রয়েছে দুটি উঁচু তলা, যদিও ভবনটি ক্ষয়প্রাপ্ত, এর প্রধান প্রবেশদ্বার থেকে শুধুমাত্র একটি তলাই দৃশ্যমান। বাইরের চকচকে ইটগুলিতে মধ্য এশিয়ান প্রভাব দেখা যায়, বিশেষ করে সমরকন্দের বিবি খানিম মসজিদের। ভবনটির বর্গীয় অক্ষীয় পরিকল্পনাটি পৃথিবীর চারটি কোণের প্রতিনিধিত্ব করে এবং স্থাপত্যের দিক থেকে সুলতানের সার্বজনীন কর্তৃত্ব এবং সার্বভৌমত্বের প্রতীকীকরণ করে। যেহেতু এতে কোনো বাইজেন্টাইনীয় প্রভাব নেই, তাই ভবনটির নকশার জন্য একজন অজানা ইরানী স্থপতিকে দায়ী করা হচ্ছে।  পাথরের ফ্রেমযুক্ত ইট এবং সম্মুখভাগের বহুভুজী স্তম্ভগুলি পারসিক আদলে গড়া। একটি গ্রিলওয়ালা তোরণ ভবনের বেসমেন্টের দিকে নিয়ে যায়। এই গেটের উপরে দুই পইঠা সিঁড়ি ছাদের স্তম্ভসারিতে সজ্জিত সোপানের দিকে নিয়ে যায়। এই দহলিজটি ১৮ শতকে পুনর্নির্মিত হয়েছিল। মাঝখানের টালিযুক্ত সবুজ খিলান দ্বারা বেষ্টিত বিশাল দরজাটি, প্রথমে প্রবেশক কক্ষ ও তারপর একটি উঁচু সাড়ম্বর গম্বুজযুক্ত আদালতের দিকে নিয়ে যায়। এর পিছনে তিনটি রাজকীয় অ্যাপার্টমেন্ট অবস্থিত, মধ্যম অ্যাপার্টমেন্টটি মেহরাবনোমা আকারের। \nএই অ্যাপার্টমেন্টগুলির উদ্যানের উপর থেকে বসফরাস পর্যন্ত দেখা যায়। শিকওয়ালা ধনুকৃতির ছাদের সংযোগটি গথিক রেনেসাঁর স্থাপত্যের জানান দেয়, কিন্তু এটি মূলতঃ কাঠামোটিকে টিকিয়ে রাখার পরিবর্তে বাড়তি কিছু ওজন যোগ করে। দেওয়ালে নীল-সাদা টাইলসগুলিকে ষড়ভুজ আকৃতিতে এবং ত্রিভুজগুলিতে বুরসা পদ্ধতিতে সাজানো হয়েছে।  কিছু টাইলস ফুল, পাতা, মেঘ ও অন্যান্য বিমূর্ত গঠনের সূক্ষ্ম নিদর্শন প্রদর্শন করে। সাদা প্লাস্টারওয়ার্কগুলি  পারসিক আদলের। গম্বুজবিশিষ্ট আদালতের উভয় পার্শ্বে বেলকনি রয়েছে, আর খিলানওয়ালা মহলকোণের একপাশ খোলা।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== প্রবেশ ==\nজাদুঘর প্রতি সোমবার বন্ধ থাকে। খোলার সময় ৯:০০ থেকে ১৭:০০ পর্যন্ত।\n\n\n== তথ্যসূত্র ==\n\n\n== সাহিত্য ==\nস্যার ব্যানিস্টার ফ্লেচার। স্থাপত্যের ইতিহাস। বোস্টন: বাটারওয়ার্থস, 1987।আইএসবিএন ০-৪০৮-০১৫৮৭-Xআইএসবিএন 0-408-01587-X । NA200। F63 1987. আলোচনা p611\nজন জুলিয়াস নরউইচ, এড. বিশ্বের মহান স্থাপত্য. নিউ ইয়র্ক: র্যান্ডম হাউস, 1975।আইএসবিএন ০-৩৯৪-৪৯৮৮৭-৯আইএসবিএন 0-394-49887-9 । NA200। G76. আলোচনা, সম্মুখ ছবি, p140.\nজন ডি হোয়াগ। ইসলামিক স্থাপত্য। নিউ ইয়র্ক: হ্যারি এন. আব্রামস, 1977।আইএসবিএন ০-৮১০৯-১০১০-১আইএসবিএন 0-8109-1010-1 । এলসি 76-41805। NA380। H58. পরিকল্পনা অঙ্কন, fig427, p324. গুডউইন, 1971।\n\n\n== বহিঃসংযোগ ==\n150 টিরও বেশি ছবি\nGreatBuildings.com | টাইল্ড কিয়স্ক\nটেমপ্লেট:Istanbul Archaeology Museumsটেমপ্লেট:Imperial palaces in Turkeyটেমপ্লেট:Museums in Istanbul"}