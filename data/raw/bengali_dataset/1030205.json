{"pageid": 1030205, "title": "পিঁড়ি", "url": "https://bn.wikipedia.org/wiki?curid=1030205", "content": "পিঁড়ি হল সাধারণত বসবার জন্য কাঠের তৈরি একপ্রকার ক্ষুদ্র ও নিচু আসন বা পাটা। অঞ্চলভেদে এটি পিঁড়ে বা পিড়ি নামেও পরিচিত।\n\n\n== ব্যুৎপত্তি ==\nপিঁড়ি শব্দটি সংস্কৃত শব্দ ‘পিণ্ডি’ থেকে 'পিংড়ি', তারপর 'পিঁড়ি' রূপে বাংলায় এসেছে। গ্রামাঞ্চলে এখনও পিঁড়ির ব্যবহার চালু আছে। \n\n\n== ব্যবহার ==\nপিঁড়ি আকারগতভাবে ছোটো ও নীচু কাঠের আসন হওয়ায় এতে বসে প্রাচীন কালে বাঙালি নারীরা কুটনা কুটা এবং রান্না করার কাজে ব্যবহার করত। সাধারণত বসার কাজে পিঁড়ি ব্যবহার করা হলেও এর পাশাপাশি রুটি বেলার জন্য কিংবা তদ্রূপ অন্যান্য কাজেও বিভিন্ন আকারের পিঁড়ি ব্যবহার করা হয়ে থাকে।\n\n\n== তথ্যসূত্র =="}