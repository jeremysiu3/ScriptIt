{"pageid": 117046, "title": "সিঙ্গাপুর চাঙ্গি বিমানবন্দর", "url": "https://bn.wikipedia.org/wiki?curid=117046", "content": "সিঙ্গাপুর চাঙ্গি বিমানবন্দর (আইএটিএ: SIN, আইসিএও: WSSS) সিঙ্গাপুরের প্রধান আন্তর্জাতিক বিমানবন্দর। এটি দক্ষিণ-পূর্ব এশিয়ার অন্যতম প্রধান বিমানবন্দর। চাঙ্গি বিমানবন্দর চাঙ্গি বাণিজ্যিক এলাকা থেকে উত্তর-পূর্বে ১৭.২ কিলোমিটার (১০.৭ মাইল) পর্যন্ত বিস্তৃত।\nচাঙ্গি এয়ারপোর্ট গ্রুপ এই বিমানবন্দর পরিচালনা করে। চাঙ্গি বিমানবন্দর সিঙ্গাপুর এয়ারলাইন্স, সিঙ্গাপুর এয়ারলাইন্স কার্গো, সিল্কএয়ার, টাইগার এয়ারওয়েজ, ভ্যালুএয়ার-এর প্রধান কেন্দ্র। ২০০৯ এর সেপ্টেম্বর নাগাদ ৯৬টি এয়ারলান্স এই বিমানবন্দর ব্যবহার করে এবং বিশ্বের প্রায় ২০০টি ও ৬০টি দেশ শহর এই বিমানবন্দরের মাধ্যমে সিঙ্গাপুরের সাথে যুক্ত। এটি কানটাস এয়ারওয়েজ-এর দ্বিতীয় প্রধান কেন্দ্র। কানটাস এয়ারওয়েজ এই বিমানবন্দরের সবচেয়ে বড় বিদেশি এয়ারলাইন্স। এই বিমানবন্দরে দুই মিলিয়নেরও অধিক যাত্রী কানটাস এয়ারলান্সের মাধ্যমে যাতায়াত করে। চাঙ্গি বিমানবন্দর সিঙ্গাপুরের অর্থনীতিতে উল্লেখযোগ্য অবদান রাখে। চাঙ্গি বিমানবন্দরে প্রায় ২৮,০০০ লোক নিযুক্ত, যা ৪.৫ বিলিয়ন ডলারেরও অধিক অর্থ উৎপাদন করে।\n২০০৯ সালে চাঙ্গি বিমানবন্দর দিয়ে প্রায় ৩৭,২০৩,৯৭৮ যাত্রী যাতায়াত করেছে, এই সংখ্যা ২০০৮ অর্থবছরের তুলনায় ১.৩% কম। এই বিমানবন্দর বিশ্বের ২১তম এবং এশিয়ার ৫ম ব্যস্ত বিমানবন্দর। এছাড়া এটি বিশ্বের অন্যতম ব্যস্ততম কার্গো বিমানবন্দর। ২০০৯ সালে চাঙ্গি বিমানবন্দর দিয়ে প্রায় ১.৬৬ মিলিয়ন টন মালামাল বহন করা হয়েছে। ২০০৮ এর ৯ জানুয়ারীতে এই বিমানবন্দরের তৃতীয় টার্মিনাল উদ্বোধন করা হয়, এটি প্রায় ১.৭৫ বিলিয়ন সিঙ্গাপুরিয়ান ডলার ব্যয়ে নির্মিত হয়। এছাড়া প্রথম টার্মিনালটিতেও ২৪০ মিলিয়ন ডলার ব্যয়ে নবসংস্কারকৃত দ্বিতীয় টার্মিনালের মত সংস্কার করা হবে।\n১৯৮১ সালে উদ্বোধনের পর থেকে গুণগত মান, উৎকৃষ্টতা, অসাধারণ সেবা দ্বারা বিমান পরিবহন শিল্পে চাঙ্গি বিমানবন্দর বিশিষ্টতা অর্জন করেছে। ১৯৮৭ থেকে ২০০৭ পর্যন্ত চাঙ্গি বিমানবন্দর ২৮০টি আন্তর্জাতিক পুরস্কার লাভ করেছে। ২০০৭ পর্যন্ত বিমানবন্দরটি ১৯ বার বেস্ট এয়ারপোর্ট অ্যাওয়ার্ড অর্জন করেছে।\n\n\n== তথ্যসূত্র ==\n\n\n== বহিঃসংযোগ ==\n\nSingapore Changi Airport Official Site\nSingapore Changi Airport JetQuay CIP Terminal Official Website\nVirtual Reality View of Changi Airport Terminal 3\nopenNav: SIN / WSSS charts\nSIN-এর দুর্ঘটনার ইতিহাস - এভিয়েশন সেফটি নেটওয়ার্ক\nWSSS-এর আবহাওয়া তথ্য - NOAA/NWS\nWSSS সম্পর্কিত বিমানবন্দর তথ্যাদি - ওয়ার্ল্ড এ্যারো ডাটা"}