{"pageid": 1196726, "title": "ব্রজভূষণ গুপ্ত", "url": "https://bn.wikipedia.org/wiki?curid=1196726", "content": "ব্রজভূষণ গুপ্ত (১৮৬৯ – ১৯৪০) ছিলেন একজন বাঙালি জাতীয়তাবাদী রাজনীতিবিদ, আইনজীবী এবং ভারতীয় স্বাধীনতা সংগ্রামের সক্রিয় অংশগ্রহণকারী। তিনি ভারতীয় উপমহাদেশের ব্রিটিশ বিরোধী স্বাধীনতা আন্দোলনের সঙ্গে যুক্ত ছিলেন।\n\n\n== প্রারম্ভিক জীবন ==\nব্রজভূষণ গুপ্ত ব্রিটিশ ভারতে মুর্শিদাবাদ জেলার ডোমকল মহকুমার বানিয়াখালি গ্রামে জন্মগ্রহণ করেন। তাঁর পিতার নাম ছিল বিনোদলাল গুপ্ত। ১৯০৫ সালে ব্রজভূষণ বঙ্গভঙ্গ বিরোধী আন্দোলনে যোগ দেন।\n\n\n== কর্মজীবন ==\nব্রজভূষণ একজন গান্ধীবাদী রাজনীতিবিদ এবং সমাজকর্মী ছিলেন। দর্শন ও ইংরেজি সাহিত্যে ছিল অগাধ জ্ঞান। তিনি একজন প্রখ্যাত আইনজীবীও ছিলেন। তাঁরই উদ্যোগে বহরমপুরে 'জাতীয় আদর্শ বিদ্যালয়' স্থাপিত হয়েছিল। ১৯২১ সালে তাঁর সভাপতিত্বে মুর্শিদাবাদ জেলা কংগ্রেস কমিটি গঠিত হয়। ভারতীয় জাতীয় কংগ্রেসের জেলা কমিটির প্রথম সভাপতি হিসেবে তিনি সুভাষচন্দ্র বসু, সরোজিনী নাইডু এমনকি মহাত্মা গান্ধীর মতো শীর্ষ রাজনৈতিক নেতাদের সাথে দেখা করেছিলেন। পুলিশের হুমকি সত্ত্বেও তিনি তার বাড়িতে দেশবন্ধু চিত্তরঞ্জন দাসের থাকার ব্যবস্থা করেছিলেন। ১৯২৭ সালে বহরমপুর কৃষ্ণনাথ কলেজ স্কুলের জেলা ছাত্র সম্মিলনীর প্রথম অধিবেশনে তিনি সভাপতিত্ব করেন।\n\n\n== তথ্যসূত্র =="}