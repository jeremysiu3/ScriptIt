{"pageid": 1172120, "title": "ন্যাশনাল হাইস্কুল প্রোগ্রামিং প্রতিযোগিতা", "url": "https://bn.wikipedia.org/wiki?curid=1172120", "content": "ন্যাশনাল হাইস্কুল প্রোগ্রামিং প্রতিযোগিতা বা এনএইচএসপিসি বাংলাদেশের উচ্চ বিদ্যালয় ও পলিটেকনিক ও কলেজ পর্যায়ের ছাত্র-ছাত্রীদের জন্য আয়োজিত একটি বার্ষিক প্রোগ্রামিং প্রতিযোগিতা। বাংলাদেশের উচ্চ বিদ্যালয় ও কলেজ তথা ষষ্ঠ-দ্বাদশ শ্রেণী এবং সমমানের শিক্ষার্থীদের মাঝে কম্পিউটার প্রোগ্রামিংকে জনপ্রিয় করার জন্য তথ্য ও যোগাযোগ প্রযুক্তি বিভাগের উদ্যোগে ২০১৫ সালে এই প্রতিযোগিতার আয়োজন শুরু হয়। এই প্রতিযোগিতা সাধারণত সিনিয়র ও জুনিয়র দুই পর্বে অনুষ্ঠিত হয়।\n\n\n== উদ্দেশ্য ==\nবাংলাদেশের উচ্চ বিদ্যালয় ও কলেজের শিক্ষার্থীদের আইসিটি ও প্রোগ্রামিংয়ের প্রতি আগ্রহী করে তোলা ও তাদের প্রোগ্রামিং দক্ষতা যাচাই করার জন্য আয়োজন করা হয় ন্যাশনাল হাই স্কুল প্রোগ্রামিং প্রতিযোগিতা (এনএইচএসপিসি)। আন্তর্জাতিক পরিমন্ডলের সঙ্গে সংগতি রেখে এই কার্যক্রমকে ন্যাশনাল হাই স্কুল প্রোগ্রামিং প্রতিযোগিতা হিসাবে অভিহিত করা হয়। এই কার্যক্রমের অংশ হিসেবে শিক্ষার্থীদের জন্য প্রশিক্ষণ, অনলাইন ও অনসাইট প্রোগ্রামিং ও কুইজ প্রতিযোগিতা এবং প্রোগ্রামিং ক্যাম্পসহ আরও নানান আয়োজন করা হয়ে থাকে।\n\n\n== তথ্যসূত্র =="}