{"pageid": 1345068, "title": "রাজোপাধ্যায়", "url": "https://bn.wikipedia.org/wiki?curid=1345068", "content": "রাজোপাধ্যায় ( নেপালি : राजोपाध्याय) হল নেপালের নেভার ব্রাহ্মণদের অন্তর্ভুক্ত এক পূজারি ব্রাহ্মণ গোষ্ঠী।\nসংস্কৃতে, রাজোপধ্যায় বা রাজ-উপাধ্যায় কথার আক্ষরিক অর্থ হল রাজকীয় শিক্ষক বা 'গুরু'। রাজোপাধ্যায়রা দেব ব্রাহ্মণ (ঈশ্বর-ব্রাহ্মণ) বা দ্যব্যাজ্যা (ঈশ্বর-দাদা) বা বারমু (ব্রাহ্মণ) নামেও পরিচিত ছিলেন। তারা ছিলেন মল্ল রাজাদের রাজকীয় গুরু এবং পুরোহিত। আজ, রাজোপাধ্যায় ব্রাহ্মণরা কাঠমান্ডু উপত্যকার উচ্চ বর্ণের হিন্দু নেওয়ার,( প্রধানত চাথারিয়া এবং শ্রেষ )এবং কিছু নির্দিষ্ট বর্ণের হিন্দু নেওয়ার গোষ্ঠীর (সবচেয়ে উল্লেখযোগ্যভাবে ভক্তপুর জায়াপুস ) ঘরোয়া পুরোহিত। তাত্ত্বিকভাবে, কাঠমান্ডু উপত্যকার চাথারিয়ারা অন্য ব্রাহ্মণ গোষ্ঠীকে ডাকে না, কারণ রাজোপাধ্যায়রা তাদের ঐতিহ্যগত পুরোহিত। তারা গায়ত্রী মন্ত্র শ্লোক এবং পবিত্র সুতো (জেনেয়ু) ধারণ সহ তাদের সমস্ত জীবন-চক্র সংস্কার আচার পালন করে। তাদের উপনয়ন অনুষ্ঠানও আছে। অন্যান্য বর্ণ গোষ্ঠীর লোকেরা  একজন বৌদ্ধ বজ্রাচার্যকে তাদের পারিবারিক পুরোহিত হিসাবে সমস্ত জীবন-চক্র অনুষ্ঠান পরিচালনা করার জন্য আহ্বান করে। \nরাজোপাধ্যায়রা হল একটি অন্তঃবিবাহিত ব্রাহ্মণ গোষ্ঠী যারা কনৌজের কান্যকুব্জ ব্রাহ্মণদের বংশধর। তারা ষোল শতকের শেষের দিকে কাঠমান্ডু উপত্যকায় অভিবাসিত হয়েছিল। তারা কাঠমান্ডু, ভক্তপুর এবং ললিতপুরের তিনটি শহরে বসবাস করে ও সেইসমস্ত অঞ্চলে তারা বহিরাগত শ্রেণীভুক্ত। এরা তিনটি গোষ্ঠীতে বিভক্ত এবং এদের তিনটি গোত্র রয়েছে, যারা হলেন ললিতপুরের গার্গ্য, ভক্তপুরের ভরদ্বাজ এবং কাঠমান্ডুর কৌশিক। এরা সকলেই শুক্ল যজুর্বেদের মধ্যমদিনা বিদ্যালয়ের অন্তর্গত। তাদের পবিত্র মান্য ভাষা হল সংস্কৃত। তবে সকলেই নেওয়ার ভাষায় পারদর্শী। নেওয়ারদের মধ্যে প্রধান ব্রাহ্মণ গোষ্ঠী এবং বৈদিক ও তান্ত্রিক জ্ঞানের প্রধান গুরু হিসাবে, রাজোপাধ্যায়দের নেপালি বর্ণ ব্যবস্থায় শীর্ষে স্থান দেওয়া হয়েছিল, এবং তারা বিশেষ করে হিন্দু নেওয়ারদের মধ্যে প্রচুর সামাজিক প্রতিপত্তি এবং ক্ষমতার অধিকারী ছিল। \n\n\n== তথ্যসূত্র =="}