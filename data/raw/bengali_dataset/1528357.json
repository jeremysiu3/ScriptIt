{"pageid": 1528357, "title": "মুহাম্মাদ আন-নাসির", "url": "https://bn.wikipedia.org/wiki?curid=1528357", "content": "মুহাম্মদ আন-নাসির  ( আরবি: محمد الناصر  ,আনু. ১১৮২  – ১২১৩) ১১৯৯ সাল থেকে মৃত্যু পর্যন্ত চতুর্থ আলমোহাদ খলিফা ছিলেন।  সমসাময়িক খ্রিস্টানরা তাকে মিরামামোলিন নামে ডাকতেন। \n১১৯৯ সালের ২৫ জানুয়ারী আল-নাসিরের বাবা আবু ইউসুফ ইয়াকুব আল-মনসুর মারা যান। সেই দিনই আন-নাসিরকে নতুন খলিফা ঘোষণা করা হয়।  আন-নাসির তার বাবার কাছ থেকে উত্তরাধিকারসূত্রে পাওয়া সাম্রাজ্যে তখন অস্থিরতা দেখা দিচ্ছিল। আইবেরিয়ান উপদ্বীপে ( আল-আন্দালুস ) খ্রিস্টানদের বিরুদ্ধে তার বাবার বিজয়ের কারণে, তিনি সাময়িকভাবে সেখানকার গুরুতর হুমকি থেকে মুক্তি পান।  ইফ্রিকিয়া ( তিউনিসিয়া ) দখলের জন্য বানু ঘানিয়া গোত্রের বিরুদ্ধে লড়াইয়ে মনোযোগ দিতে সক্ষম হন। এরপর সাম্রাজ্যের অন্যত্র সমস্যা মোকাবেলা করার প্রয়োজনে তিনি আবু মোহাম্মদ ইবনে আবি হাফসকে ইফ্রিকিয়ার গভর্নর নিযুক্ত করেন। যার ফলে তিনি অনিচ্ছাকৃতভাবে সেখানে হাফসিদ রাজবংশের শাসনের সূচনা করে। এ শাসন ১৫৭৪ সাল পর্যন্ত স্থায়ী ছিল।\n\n\n== লাস নাভাস দে তলোসার যুদ্ধ ==\nপরবর্তীতে, তিনি ইবেরিয়ান উপদ্বীপে মনোযোগ দেন। এখানে ক্যাস্টিলের রাজা আলফোনসো অষ্টম পোপ ইনোসেন্ট তৃতীয় এর অনুরোধে একটি ক্রুসেড ঘোষণা করেন। এর ফলে লাস নাভাস ডি টোলোসার যুদ্ধে (১২১২) একটি খ্রিস্টান জোটের কাছে তার পরাজয় ঘটে। এই পরাজয়ের এক বছর পর ১২১৩ সালে তিনি মারা যান। এরপর তার ছোট ছেলে ইউসুফ আল-মুস্তানসির (যার মা ছিলেন খ্রিস্টান দাসী কামার) খলিফা হন। \n\n\n== ইংল্যান্ডের রাজা জনের সাথে সম্পর্ক ==\nত্রয়োদশ শতাব্দীর প্রথম দিকে ইংল্যান্ডের রাজা জন পোপ ইনোসেন্ট তৃতীয়ের সাথে বিবাদের পর চাপের মুখে পড়েন। যার ফলে ইংল্যান্ডের উপর একটি নিষেধাজ্ঞা জারি করা হয়। এর মাধ্যমে সব ধরনের উপাসনা ও ধর্মীয় অনুশীলন নিষিদ্ধ হয়ে যায়। জন নিজে বহিষ্কৃত হন। দেশের কিছু অংশ বিদ্রোহে জড়িয়ে পড়ে এবং ফরাসি আক্রমণের হুমকি দেখা দেয়।\nদুই দশক পরে ঘটনাগুলোর বিবরণ দিতে গিয়ে, সেন্ট অ্যালবান্সের প্রথম দিকের ত্রয়োদশ শতাব্দীর ইতিহাসবিদ ম্যাথু প্যারিস দাবি করেন যে, হতাশার মধ্যে জন আল-নাসিরের কাছে সাহায্যের জন্য দূত পাঠান। বিনিময়ে জন ইসলাম গ্রহণ করার প্রস্তাব দেন। একই সাথে দেশটিকে খলিফার অধীনে নিয়ে আসার এবং ইংল্যান্ডকে একটি মুসলিম রাষ্ট্রে পরিণত করার অঙ্গীকার করেন। দূতদের মধ্যে ছিলেন মাস্টার রবার্ট নামে একজন লন্ডনের পাদ্রি। বলা হয়, আল-নাসির জনের এই অতি নম্র আবেদনে এতটাই বিরক্ত হন যে তিনি দূতদের ফিরিয়ে দেন। তবে, সমসাময়িক অন্য কোনো প্রমাণের অভাবে ইতিহাসবিদরা এই গল্পের সত্যতা নিয়ে সন্দেহ প্রকাশ করেছেন। \n\n\n== উজির ==\nআবু জায়েদ বিন ইউজান (১১৯৮-১১৯৯)\nআবু মুহাম্মদ আব্দুল ওয়াহিদ ইবনে আবি হাফস (১১৯৯-১২০৫), ইফরিকিয়ার ভবিষ্যৎ গভর্নর (উপরে দেখুন)\nআবু সাঈদ উসমান ইবনে জামাই (১২০৫-১২১৪)\n\n\n== তথ্যসূত্র ==\n\n\n== গ্রন্থপঞ্জি ==\nচার্লস-আন্দ্রে জুলিয়েন, হিস্টোয়ার দে ল'আফ্রিক ডু নর্ড, ডেস অরিজিনস à 1830 । ১৯৩১।"}