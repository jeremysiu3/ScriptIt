{"pageid": 1172901, "title": "রকিবুদ্দিন কমিশন", "url": "https://bn.wikipedia.org/wiki?curid=1172901", "content": "রকিবুদ্দিন কমিশন হলো বাংলাদেশের একাদশ নির্বাচন কমিশন। ২০১২ সালের অনুসন্ধান কমিটির সুপারিশের ভিত্তিতে ৯ ফেব্রুয়ারি এই কমিশন গঠন করেন রাষ্ট্রপতি জিল্লুর রহমান। প্রধান নির্বাচন কমিশনার কাজী রকিবুদ্দিন আহমদ সহ এই কমিশনের সদস্য সংখ্যা ৫ জন। এই কমিশনের অধীনে দশম জাতীয় সংসদ নির্বাচন অনুষ্ঠিত হয়। ২০১৭ সালের ৯ ফেব্রুয়ারি এই কমিশনের মেয়াদ শেষ হয়। এই কমিশনের মেয়াদকালে তত্ত্বাবধায়ক সরকার ব্যবস্থা বাতিল হয়৷ ফলে ক্ষমতাসীন আওয়ামী লীগ সরকারের অধীনেই এই কমিশন ২০১৪ সালের ৫ জানুয়ারির দশম জাতীয় সংসদ নির্বাচন পরিচালনা করে, যেখানে ১৫৩ জন সংসদ সদস্য বিনা প্রতিদ্বন্দ্বিতায় নির্বাচিত হন। বাংলাদেশের নির্বাচন ব্যবস্থাকে ধ্বংস করার জন্য এই কমিশনকে অভিযুক্ত করা হয়।\n\n\n== প্রেক্ষাপট ==\n২০১২ সালের ৫ ফেব্রুয়ারি দশম নির্বাচন কমিশন শামসুল হুদা কমিশনের মেয়াদ শেষ হয়। তার পূর্বে একাদশ নির্বাচন কমিশন গঠনের জন্য ২০১১ সালের ২২ ডিসেম্বর থেকে বিভিন্ন রাজনৈতিক দলের সাথে সংলাপে অংশগ্রহণ করেন রাষ্ট্রপতি জিল্লুর রহমান। রাষ্ট্রপতি ২২ জানুয়ারি নির্বাচন কমিশন গঠনে ৪ সদস্যবিশিষ্ট অনুসন্ধান কমিটি গঠন করেন। অনুসন্ধান কমিটি নির্বাচন কমিশন গঠনে ১০ জনের নাম বাছাই করে রাষ্ট্রপতিকে একটি সুপারিশ জমা দেন। ৮ ফেব্রুয়ারি বাংলাদেশের সংবিধানের ১১৮(১) অনুচ্ছেদের ক্ষমতাবলে রাষ্ট্রপতি সুপারিশ থেকে ৫ জনকে নির্বাচন কমিশনে নিয়োগ দেন।\n\n\n== সদস্যবৃন্দ ==\nবাংলাদেশের সংবিধান অনুযায়ী এই কমিশনের সদস্য সংখ্যা ৫ জন। কমিশনের সদস্য:\nপ্রধান নির্বাচন কমিশনার: সাবেক সচিব কাজী রকিব উদ্দিন আহমদ।\nনির্বাচন কমিশনার: সাবেক অতিরিক্ত সচিব আবু হাফিজ, সাবেক যুগ্ম সচিব মোহাম্মদ আব্দুল মোবারক, অবসরপ্রাপ্ত ব্রিগেডিয়ার জেনারেল মো. জাভেদ আলি এবং সাবেক জেলা ও দায়রা জজ মো. শাহনেওয়াজ৷\n\n\n== প্রতিক্রিয়া ==\n\n\n== কার্য বিবরণী ==\n\n\n== মূল্যায়ন ==\n\n\n== আরও দেখুন ==\nবাংলাদেশ নির্বাচন কমিশনের তালিকা\n\n\n== তথ্যসূত্র =="}