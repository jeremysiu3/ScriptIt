{"pageid": 1016996, "title": "কিউবা জাতীয় ফুটবল দল", "url": "https://bn.wikipedia.org/wiki?curid=1016996", "content": "কিউবা জাতীয় ফুটবল দল (ইংরেজি: Cuba national football team) হচ্ছে আন্তর্জাতিক ফুটবলে কিউবার প্রতিনিধিত্বকারী পুরুষদের জাতীয় দল, যার সকল কার্যক্রম কিউবার ফুটবলের সর্বোচ্চ নিয়ন্ত্রক সংস্থা কিউবা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৩২ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩০ সালের ১৬ই মার্চ তারিখে, কিউবা প্রথমবারের মতো আন্তর্জাতিক খেলায় অংশগ্রহণ করেছে; কিউবার হাভানায় অনুষ্ঠিত উক্ত ম্যাচে কিউবা জ্যামাইকাকে ৩–১ গোলের ব্যবধানে পরাজিত করেছে।\n৩০,০০০ ধারণক্ষমতাবিশিষ্ট পেদ্রো মারেরো স্টেডিয়ামে লেওনেস দেল কারিবে নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কিউবার রাজধানী হাভানায় অবস্থিত। বর্তমানে এই দলের ম্যানেজারের দায়িত্ব পালন করছেন পাবলো এলিয়ের সানচেস এবং অধিনায়কের দায়িত্ব পালন করছেন ইন্দেপেন্দিয়েন্তের মধ্যমাঠের খেলোয়াড় আরিচেল এর্নান্দেস।\nকিউবা এপর্যন্ত মাত্র ১ বার ফিফা বিশ্বকাপে অংশগ্রহণ করেছে, উক্ত আসরে তাদের সাফল্য হচ্ছে কোয়ার্টার-ফাইনালে পৌঁছানো, যেখানে তারা সুইডেনের কাছে ৮–০ গোলের ব্যবধানে পরাজিত হয়েছে। অন্যদিকে, কনকাকাফ গোল্ড কাপে কিউবা এপর্যন্ত ১১ বার অংশগ্রহণ করেছে, যার মধ্যে সেরা সাফল্য হচ্ছে ১৯৭১ কনকাকাফ চ্যাম্পিয়নশিপে চতুর্থ স্থান অর্জন করা।\nইয়েনিয়ের মার্কেস, অদেলিন মোলিনা, হাইমে কলোমে, লেস্তের মোরে এবং রবের্তো লিনারেসের মতো খেলোয়াড়গণ কিউবার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৬ সালের নভেম্বর মাসে প্রকাশিত র‌্যাঙ্কিংয়ে কিউবা তাদের ইতিহাসে সর্বোচ্চ অবস্থান (১৮০তম) অর্জন করে এবং ২০১৭ সালের আগস্ট মাসে প্রকাশিত র‌্যাঙ্কিংয়ে তারা ১৮২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কিউবার সর্বোচ্চ অবস্থান হচ্ছে ৫২তম (যা তারা ২০০৫ সালে অর্জন করেছিল) এবং সর্বনিম্ন অবস্থান হচ্ছে ১৪৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nফিফা-এ কিউবা জাতীয় ফুটবল দল  ওয়েব্যাক মেশিনে আর্কাইভকৃত ২৬ নভেম্বর ২০১৮ তারিখে (ইংরেজি)\nকনকাকাফ-এ কিউবা জাতীয় ফুটবল দল  ওয়েব্যাক মেশিনে আর্কাইভকৃত ১ জানুয়ারি ২০১৯ তারিখে (ইংরেজি)"}