{"pageid": 1346325, "title": "জগ নাচ", "url": "https://bn.wikipedia.org/wiki?curid=1346325", "content": "জগ নাচ বা জোগেড নাচ হল বালি দ্বীপের একটি নৃত্যশৈলী যা ঐতিহ্যবাহী গন্ডরুং নৃত্য থেকে উদ্ভূত।  জগ  বা জোগেট শব্দটি ইন্দোনেশিয়ায় নাচের জন্য ব্যবহৃত একটি অতিপরিচিত শব্দ। এই নৃত্যের প্রদর্শনকালে সাধারণত বাঁশের তৈরি একটি গেমলান বাদ্যযন্ত্র বাজানো হয় যাকে গেমলান জোগেড বাম্বং বলা হয়। নর্তকরা সাধারণত কেবায়া এবং সারং সমন্বিত পোশাক পরেন।  বেশিরভাগ বালিনিজ নৃত্যের থেকে আলাধা বৈশিষ্ট্য সম্পন্ন জগ নৃত্য একটি ধর্মীয় এবং আচারিক নৃত্য নয়। এটি শুধুমাত্র বিনোদনের উদ্দেশ্যে পরিবেশিত একটি ধর্মনিরপেক্ষ সামাজিক নৃত্য।  একটি জগ নাচ প্রদর্শনের সময়, একজন বা একাধিক মহিলা নর্তকী সাধারণত দর্শকদের মধ্যে একজন পুরুষকে তাদের সাথে নাচ করার জন্য আহ্বান করেন। নৃত্যশিল্পীরা প্রায়শই পাখা এবং স্যাশ ব্যবহার করে একজন দর্শককে জগ নৃত্যে যোগ দিতে আমন্ত্রণ জানায়।   এই আমন্ত্রণ যদি প্রত্যাখ্যান করা হয় তাহলে তা অশালীন বলে মনে করা হয়।  এটি মূলত একটি তাৎক্ষণিক পরিবেশনা প্রধান নৃত্যকলা। \nএই নৃত্যের বৈশিষ্ট্য হল নর্তকীর কামোত্তেজক নড়াচড়া এবং ইঙ্গিত। এছাড়াও নর্তকী ও নর্তকদের বা তাদের পুরুষ প্রতিপক্ষের  মধ্যে হাস্যকর ও প্রলোভনসঙ্কুল ইশাড়ার আদানপ্রদান লক্ষ্য করা যায়। বালি প্রদেশের সংস্কৃতি বিষয়ক বিভাগের প্রধান পুতু বেরাথ এই নৃত্যটির উত্তেজক প্রকৃতির জন্য তাকে বালিনীয় সংস্কৃতির সাথে বেমানান বলে দাবি করেছিল। তিনি একটি যুব-নেতৃত্বাধীন আন্দোলন স্টপ জোগেদ জারুহ -এর মাধ্যমে ইউটিউব থেকে এই নাচের রেকর্ডিং অপসারণের চেষ্টা করেছিলেন।   ২০১৬ সালে গভর্নর মেড মাংকু পাস্তিকা নাচটিকে অশালীন বলে নিষিদ্ধ করার চেষ্টা করেছিলেন।  ২০১৭ সালের আগস্টে বালি প্রাদেশিক সরকার নৃত্যের উন্নতির জন্য একটি জোগেড বাম্বুং উৎসবের আয়োজন করে। \nঅন্যান্য ইন্দোনেশিয়ান নৃত্য যেমন,  জাভানিজ রংগেং এবং সুদানিজ জাইপংগান ইত্যাদি ঐতিহ্যের সাথে জগ নৃত্যের তুলনা করা যেতে পারে। বিতর্ক সত্ত্বেও জগ নৃত্য ইন্দোনেশিয় নৃত্যশৈলীর এক বিশেষ সংজোযন হিসাবে পরিচিত।\n\n\n== তথ্যসূত্র =="}