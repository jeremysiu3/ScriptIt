{"pageid": 1172044, "title": "আল-আমিন বারীয়া কামিল মডেল কামিল মাদ্রাসা", "url": "https://bn.wikipedia.org/wiki?curid=1172044", "content": "আল-আমিন বারীয়া কামিল মডেল কামিল মাদ্রাসা চট্টগ্রাম জেলার চান্দগাঁও থানার সংলগ্নে অবস্থিত একটি আলিয়া মাদ্রাসা। এটি ১৯৬৮ সালে আধ্যাত্নিক সাধক সৈয়দ আবদুল বারী শাহ প্রতিষ্ঠা করেন। মাদ্রাসাটি বর্তমানে ইসলামি আরবি বিশ্ববিদ্যালয় অধিভুক্ত একটি কামিল মাদ্রাসা। মাদ্রাসাটির দাখিল ও আলিম সেকশন বাংলাদেশ মাদ্রাসা শিক্ষাবোর্ডের নিয়ন্ত্রণে পরিচালিত হয়। ২০১৬ সালে মাদ্রাসার অবকাঠামো, সিলেবাস ও ফলাফলের ভিক্তিতে এটিকে একটি মডেল মাদ্রাসা হিসাবে ঘোষণা করা হয়। মাদ্রাসার বর্তমান অধ্যক্ষের নাম মাওলানা ইসমাইল।\n\n\n== ইতিহাস ==\nশরীয়ত ও তরিকতের পীর সৈয়দ আবদুল বারী শাহ ১৯৬৮ সালে চট্টগ্রাম অঞ্চলে ইসলামি জ্ঞান বিস্তারের লক্ষ্যে এই মাদ্রাসাটি প্রতিষ্ঠা করেছিলো। মাদ্রাসাটি প্রতিষ্ঠা করার পরপরই এটি পূর্ব পাকিস্তান সরকার কর্তৃক অনুমোদন লাভ করে। এরপরে মাদ্রাসায় দাখিল ও আলিম শ্রেণী খোলার অনুমতি লাভ করে। মাদ্রাসার শিক্ষার্থী সংখ্যা ও অবকাঠামো উন্নয়ন হলে মাদ্রাসা কর্তৃপক্ষ পর্যায়ক্রমে ফাজিল ও কামিল শ্রেণী চালুর অনুমতি লাভ করে।\n\n\n=== বিশ্ববিদ্যালয় অধিভুক্ত ===\n২০০৬ সালের ইসলামী বিশ্ববিদ্যালয় সংশোধনী আইন, ২০০৬ মোতাবেক আলিয়া মাদ্রাসার ফাযিল (স্নাতক ডিগ্রি) ৩ বছর এবং কামিল (স্নাতকোত্তর) ২ বছর মোট ৫ বছরের কোর্স চালু হয় এবং বাংলাদেশের ১,০৮৬টি ফাযিল (স্নাতক) ও ১৯৮টি কামিল (স্নাতকোত্তর) মাদ্রাসা কুষ্টিয়া ইসলামী বিশ্ববিদ্যালয়ে অধিভুক্ত হয়। এরফলে ফাজিল ও কামিল পরীক্ষা উভয় মিলিয়ে সাধারণ শিক্ষার পূর্ণ স্নাতক ডিগ্রির সমমান লাভ করে। ২০১৬ সালে মাদ্রাসা শিক্ষাকে আরও আধুনিকরন করার জন্য ইসলামি আরবি বিশ্ববিদ্যালয় প্রতিষ্ঠা করা হয়, এবং মাদ্রাসাটিকে এই বিশ্ববিদ্যালয়ের অধিভুক্ত করা হয়।\n\n\n== শিক্ষা কার্যক্রম ==\nএই মাদ্রাসার আলিম, ফাজিল ও কামিল শ্রেণীর সরকারি সিলেবাসের পাশাপাশি দারসে নিজামির সিলেবাসকে অনুসরণ করা হয়। মাদ্রাসার প্রাথমিক ইবতেদায়ী স্তরের সুযোগ-সুবিধাকে বৃদ্ধি করা হয়েছে। মাদরাসাটিতে কামিল স্নাতকোত্তর পর্যায়ে তিনটি বিভাগ চালু রয়েছে। মাদ্রাসাটিতে দাখিল থেকে শুরু করে সর্বোচ্চ পর্যায় কামিল শ্রেণী পর্যন্ত পাঠদান করা হয়।\n১। কামিল হাদিস\n২। কামিল ফিকহ\n৩। কামিল তাফসির\nএছাড়াও ফাযিল স্নাতক পর্যায়ে পাস কোর্স ছাড়াও ফাযিল স্নাতক সম্মান পর্যায়ে আল-কোরআন এন্ড ইসলামিক স্টাডিজ বিষয়ে অনার্স কোর্স চালূ আছে। এইচএসসি সমমান আলিম পর্যায়ে দুটি বিভাগ চালু আছে-সাধারণ ও বিজ্ঞান। এস.এস.সি সমমান দাখিল পর্যায়ে তিনটি বিভাগ চালু রয়েছে-সাধারণ, বিজ্ঞান ও মুজাব্বিদ।\n\n\n== সুযোগ-সুবিধা ==\nএই মাদ্রাসায় শিক্ষার্থীদের জন্য আধুনিক সুযোগ-সুবিধা রয়েছে। এছাড়াও মাদ্রাসাটিতে প্রতিবছর বিশাল আয়োজন করে বার্ষিক মাহফিলের আয়োজন করা হয়ে থাকে। এসব সুযোগ-সুবিধার জন্য উল্লেখযোগ্য:\n\nআবাসন ব্যবস্থাঃ মাদ্রাসার আবাসন ব্যবস্থায় অভিজ্ঞ শিক্ষক সার্বক্ষণিক তত্ত্বাবধায়ন করে থাকেন। আবাসিক হোস্টেলে সর্বমোট ৭ জন শিক্ষক শিক্ষার্থীদের পড়াশোনাসহ সকল বিষয়ে সাহায্য করে থাকেন। ছাত্রদের কোন পড়াশোনা বুঝতে অসুবিধা হলে শিক্ষকেরা সেটা সমাধান করে দেন।\nপাঠদানঃ মাদ্রাসায় শিক্ষার্থীদের মাল্টিমিডিয়া ক্লাস করানো হয়, সিসি ক্যামেরা সবসময় নজরে রাখা হয়, মাদ্রাসার অভ্যন্তরে ইউনিফর্ম পরিধান করতে হয়। মাদ্রাসার কামিল সেকশনে শিক্ষার্থীদের গবেষণার জন্য মূল বই পড়ানো হয়।\n\n\n== তথ্যসূত্র ==\n\n\n== বহিঃসংযোগ ==\nঅফিশিয়াল ওয়েবসাইট"}