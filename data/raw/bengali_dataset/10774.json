{"pageid": 10774, "title": "শ্রীবরদী উপজেলা", "url": "https://bn.wikipedia.org/wiki?curid=10774", "content": "শ্রীবরদী উপজেলা বাংলাদেশের ময়মনসিংহ বিভাগের শেরপুর জেলার একটি প্রশাসনিক এলাকা। এই উপজেলায় শ্রীবরদী পৌরসভা সহ মোট দশটি ইউনিয়ন রয়েছে।\n\n\n== অবস্থান ও আয়তন ==\nভৌগোলিক ভাবে শ্রীবরদী উপজেলার উত্তরে ভারতের মেঘালয়, দক্ষিণে শেরপুর সদর উপজেলা, পূর্বে ঝিনাইগাতী উপজেলা, পশ্চিমে জামালপুর জেলার বকশীগঞ্জ উপজেলা ও ইসলামপুর উপজেলা। ভারতের সাথে এই উপজেলার ১০ কিলোমিটার ব্যাপী আন্তর্জাতিক সীমানা রয়েছে।\n\n\n== প্রশাসনিক এলাকা ==\nশ্রীবরদী উপজেলায় বর্তমানে ১টি পৌরসভা ও ১০টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম শ্রীবরদী থানার আওতাধীন।\n\nপৌরসভা:\nশ্রীবরদী\nইউনিয়নসমূহ:\n১নং সিংগাবরুনা\n২নং রানীশিমুল\n৩নং কাকিলাকুড়া\n৪নং তাতীহাটি\n৫নং গোঁসাইপুর\n৬নং শ্রীবরদী\n৭নং ভেলুয়া\n৮নং খড়িয়া কাজিরচর\n৯নং কুড়িকাহনিয়া\n১০নং গড়জরিপা\n\n\n== ইতিহাস ==\n১৯৮৪ সালে শেরপুরকে জেলা করা হলে শ্রীবরদীকে উপজেলা ঘোষণা করা হয়।\n\nনামকরণঃ\nএর নামকরণ নিয়ে নানান কথা থাকলেও দুটি মত বহুল প্রচলিত। এর একটি হলো, গারো পাহাড়ের পাদদেশে অবস্থিত এই অঞ্চলটি পাহাড়ি বন-বনানীর অপার সৌন্দের্যের লীলাভুমি বিধায় এ এলাকার শ্রী বর্ধন করত; এ থেকে শ্রীবর্ধন এবং শ্রীবর্ধন থেকে পরবর্তীতে শ্রীবরদী নাম হয়।\nঅপর মতটি হচ্ছে, শ্রীবরদা সুন্দরী নামানুসারে শ্রীবরদীর উপজেলার নামকরণ করা হয়েছে। এটাই বহুল প্রচলিত মত।\nঅপরদিকে শ্রী শম্ভুনাথ তালুকদারের তালুক থাকার কারণে অনেকে শ্রীবরদীকে শ্রীবরদী-শম্ভুগঞ্জ বলে থাকে; তবে উপজেলা সদরের মৌজার নাম শম্ভুগঞ্জ নামে রাখা হয়েছে।\n\n\n== জনসংখ্যার উপাত্ত ==\n২০১১ সালের আদমশুমারী অনুসারে এখানকার মোট জনসংখ্যা ২,২৮,১৯৪ জন। অধিকাংশ জনগোষ্ঠী মুসলমান হলেও উল্লেখযোগ্য পরিমাণ হিন্দু ধর্মাবলম্বী এবং পাহাড়ী এলাকায় অনেক আদিবাসীদের বসবাস রয়েছে।\n\n\n== শিক্ষা ==\nকলেজ : শ্রীবরদী সরকারি কলেজ,  আয়শা আইন উদ্দিন  মহিলা কলেজ, \nবিদ্যালয় :শ্রীবরদী এম এন বি সরকারি বালিকা উচ্চ বিদ্যালয় , এমপিও ভুক্ত এ পি পি আই উচ্চ বিদ্যালয়,তাতীহাটি আইডিয়াল স্কুল ।\nমাদ্রাসা : শ্রীবরদী ইসলামিয়া কামিল(এম.এ.) মাদ্রাসা, ফতেহপুর ফাযিল(বি.এ.) মাদ্রাসা, কাকিলাকুড়া ফাযিল(বি.এ.) মাদ্রাসাসহ অনেক আলিম, দাখিল ও ইবতেদায়ী মাদ্রাসা রয়েছে।  \nপ্রাথমিক বিদ্যালয় : অসংখ্য প্রাথমিক বিদ্যালয় আছে ।\n\n\n== স্বাস্থ্য ==\nস্বাস্থ্য খাতে অনেকটা পিছিয়ে আছে এ উপজেলার মানুষ ।  ৫০ শয্যা বিশিষ্ট একটি উপজেলা স্বাস্থ্য কমপ্লেক্স যা বর্তমানে ১০০ শয্যায় উন্নীত করা হয়েছে। তবে ডাক্তার ও সরঞ্জামাদির অভাবে এখানে প্রাথমিক চিকিৎসা ব্যতীত কোন রোগী রাখা হয় না, পাঠিয়ে দেয়া হয় জেলা সদর হাসপাতালে।\n\n\n== অর্থনীতি ==\nশ্রীবরদীর অর্থনীতি মূলত কৃষি নির্ভর। ধান,পাট এবং সবজি প্রধান ফসল।\n\n\n== যোগাযোগ ব্যবস্থা ==\nজেলা ও পাশ্ববর্তী উপজেলায় যোগাযোগের জন্য সিএনজি,বেটারিচালিত অটোরিকশা,টেক্সি,রিক্সা পাওয়া যায়। এছাড়া ময়মনসিংহ, ঢাকা, সিলেট, রংপুর, চট্টগ্রামে যাতায়াতের জন্য ড্রিমল্যান্ড বাস রয়েছে ।\n\n\n== দর্শনীয় স্থান ==\nজরিপ শাহ মাজার\nবারদুয়ারী মসজিদ\nগড়জরিপা কালিদহগাং ডিঙি\nজংলী পীরের  মাজার\nকর্নজোড়া রাবারবাগান\nখড়িয়া ব্রিজ।\nরাজার পাহাড়\nপদ্ম বিল\n\n\n== আরও দেখুন ==\nশেরপুর জেলা\nময়মনসিংহ বিভাগ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় শ্রীবরদী উপজেলা \nশ্রীবরদী উপজেলা তথ্য বাতায়ন।"}