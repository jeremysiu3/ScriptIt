{"pageid": 1482907, "title": "কার্ল ডাইসেরথ", "url": "https://bn.wikipedia.org/wiki?curid=1482907", "content": "কার্ল আলেকজান্ডার ডাইসেরথ (ইংরেজি: Karl Alexander Deisseroth, জন্ম ১৮ই নভেম্বর, ১৯৭১) একজন মার্কিন স্নায়ুবিজ্ঞানী, জৈব প্রকৌশলী ও মনোচিকিৎসক। তিনি মার্কিন যুক্তরাষ্ট্রের স্ট্যানফোর্ড বিশ্ববিদ্যালয়ের জৈব প্রকৌশল বিভাগের চেন ডিন হুয়া ফাউন্ডেশন অধ্যাপক এবং মনোচিকিৎসা ও আচরণীয় বিজ্ঞানের অধ্যাপক।\nআলোক-বংশাণুবিজ্ঞান, জলীয় জেল-দেহকলা রসায়ন (ক্ল্যারিটি ও স্টারম্যাপ যার অন্তর্ভুক্ত) প্রযুক্তি উদ্ভাবন ও সেগুলির বিকাশসাধন, স্বাভাবিক স্নায়বিক বর্তনী ক্রিয়া অধ্যয়নের জন্য সমন্বিত আলোকীয় ও বংশাণুভিত্তিক কৌশল প্রয়োগ এবং স্নায়বিক ও মানসিক রোগে বৈকল্য নিয়ে গবেষণার জন্য তিনি পরিচিত।\n২০১৯ সালে ডাইসেরথ স্বাস্থ্য ও রোগের গবেষণায় প্রাণীর আচরণের পেছনের স্নায়ুকোষীয় সংকেতগুলি আবিষ্কার ও সেগুলি নিয়ন্ত্রণের জন্য আণবিক ও আলোকীয় সরঞ্জাম উদ্ভাবন করার জন্য মার্কিন যুক্তরাষ্ট্রের জাতীয় প্রকৌশল পর্ষদে (ন্যাশনাল অ্যাকাডেমি অভ ইঞ্জিনিয়ারিং) সদস্যপদ লাভ করেন। এছাড়া তিনি মার্কিন যুক্তরাষ্ট্রের জাতীয় বিজ্ঞান পর্ষদ (ন্যাশনাল অ্যাকাডেমি অভ সায়েন্সেস) এবং মার্কিন যুক্তরাষ্ট্রের জাতীয় চিকিৎসাবিজ্ঞান পর্ষদেরও (ন্যাশনার অ্যাকাডেমি অভ মেডিসিন) সদস্য।\n\n\n== তথ্যসূত্র ==\n\n\n== বহিঃসংযোগ ==\n\nAcademic home page, with links to resource pages\nHoward Hughes Medical Institute bio  ওয়েব্যাক মেশিনে আর্কাইভকৃত ২৩ এপ্রিল ২০১৩ তারিখে\nStanford OTL Inventor Portfolio – Karl Deisseroth\n\nটেমপ্লেট:Japan Prize"}