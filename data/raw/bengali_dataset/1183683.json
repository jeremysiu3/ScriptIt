{"pageid": 1183683, "title": "ফ্লোরেন্সের সিনোরিয়া", "url": "https://bn.wikipedia.org/wiki?curid=1183683", "content": "ফ্লোরেন্সের সিনোরিয়া (ইতালীয় : \"প্রভুত্ব\") ছিল ১২৫০ থেকে ১৫৩২ সালের মধ্যবর্তী সময়ের মধ্যযুগীয় ও রেনেসাঁ সময়ের ফ্লোরেন্সের প্রজাতন্ত্রের সরকার। এর নয়জন সদস্য একত্রে প্রিওরি নামে পরিচিত হতো। শহরের গিল্ড পদমর্যাদার লোকদের মধ্য থেকে তাদের বেছে নেওয়া হতো। প্রিওরিদের মধ্যে মধ্যে ছয়জন প্রধান গিল্ড থেকে এবং দুজন ছোট গিল্ড থেকে নির্বাচিত হতো। নবম ব্যক্তি হতেন বিচারক গনফালোনিয়ার।\n\n\n== সদস্যদের নির্বাচন ==\nত্রিশ বছরের বেশি বয়সী সকল গিল্ড সদস্যদের নাম বোর্স নামক আটটি চামড়ার ব্যাগে নিয়ে  সান্তা ক্রোসের গির্জায় রাখা হতো। প্রতি দুই মাস অন্তর ব্যাগগুলো গির্জা থেকে নিয়ে একটি সংক্ষিপ্ত অনুষ্ঠানে এলোমেলো করে দৈবচয়নের মাধ্যমে সদস্য বাছাই করা হতো। শুধুমাত্র যেসব পুরুষ ঋণগ্রস্থ ছিলেন না, সাম্প্রতিক সময়ে উক্ত পদে দ্বায়িত্ব পালন করেননি এবং ইতোমধ্যে নির্বাচিত ব্যক্তিদের নামের সাথে কোন সম্পর্ক ছিল না এমন ব্যক্তিরাই উক্ত পদের জন্য যোগ্য বিবেচিত হতেন।\n\n\n== সিনোরিয়াতে পরিষেবা ==\nনয়জন সদস্য নির্বাচিত হওয়ার পরপরই পরবর্তী দুই মাসের জন্য পালাজো ডেলা সিনোরিয়াতে চলে যেতেন। এই ভবন থেকেই তারা দ্বায়িত্ব পালন করতেন। সেখানে তাদের খরচ মেটানোর জন্য একটি নির্দিষ্ট অর্থ প্রদান করার পাশাপাশি সবুজ-উর্দি পরা চাকর নিয়োগ করা হতো। প্রিওরির একটি ইউনিফর্ম ছিল ক্রিমসন কোট। সেটি ছিল এরমাইন রেখাযুক্ত এবং এরমাইন কলার ও কাফ সংবলিত।\nতাদের সরকারি দায়িত্ব পালনের জন্য সিনোরিয়াকে আরও দুটি নির্বাচিত কাউন্সিলের সাথে পরামর্শ করতে হতো। সম্মিলিতভাবে তারা কোল্লেজি (কলেজ) নামে পরিচিত ছিল। এর মধ্যে প্রথমটি ছিল ১২জন সদস্য বিশিষ্ঠ দোদিচি বুওনোমিনি এবং দ্বিতীয়টি ছিল ষোলজন সদস্য নিয়ে গঠিত সেডিচি গনফালোনিয়ারি। এছাড়াও প্রয়োজন মোতাবেক যুদ্ধ-সম্পর্কিত ১০ সদস্য বিশিষ্ট,  নিরাপত্তা-সম্পর্কিত ৮ সদস্য বিশিষ্ট,  বাণিজ্য-সম্পর্কিত ৬ সদস্য বিশিষ্ট পরিষদ বা কাউন্সিল নির্বাচন করা হতো।\n\n\n== আরও দেখুন ==\n \n\n\n== তথ্যসূত্র =="}