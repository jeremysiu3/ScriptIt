{"pageid": 1501612, "title": "ভাগ্যলক্ষ্মী (২০২৫-এর চলচ্চিত্র)", "url": "https://bn.wikipedia.org/wiki?curid=1501612", "content": "ভাগ্যলক্ষ্মী ২০২৫ সালের একটি বাংলা ভাষার ভারতীয় রহস্যধর্মী ক্রাইম থ্রিলার চলচ্চিত্র। নন্দী মুভিজের ব্যানারে লিখেছেন এবং পরিচালনা করেছেন মৈনাক ভৌমিক। প্রধান চরিত্রে অভিনয় করেছেন ঋত্বিক চক্রবর্তী ও শোলাঙ্কি রায়। যা ১০ জানুয়ারি প্রেক্ষাগৃহে মুক্তি পেয়েছে।\nপরিচালক মৈনাক ভৌমিকের এই ছবিতে প্রথমবার জুটি হিসাবে দেখা যাবে ঋত্বিক চক্রবর্তী ও শোলাঙ্কি রায়।\n\n\n== পটভূমি ==\n\"সত্য ও কাবেরী\" মধ্যবিত্ত দম্পতির জীবনের চড়াই-উতরাই এবং এক অনিশ্চিত পরিস্থিতিকে কেন্দ্র করে নির্মিত একটি ছবি। সত্য ও কাবেরী তাদের একমাত্র ছেলেকে উচ্চশিক্ষার জন্য দিল্লিতে পাঠিয়েছে, যা তাদের অর্থনৈতিক অবস্থার ওপর বড় চাপ সৃষ্টি করে। মধ্য ত্রিশের এই দম্পতি কঠোর পরিশ্রম করে নিজেদের জীবন এগিয়ে নিয়ে যাচ্ছিল।\nতাদের ছেলে দিল্লিতে সত্যর ভাইয়ের সঙ্গে থাকছে, এবং দম্পতি এক প্রকার ধৈর্য ধরে তাদের সীমিত জীবনের সঙ্গে মানিয়ে নিচ্ছিল। তবে, তাদের জীবন এক অপ্রত্যাশিত মোড় নেয়, যখন তাদের পুরোনো এক বন্ধু আকস্মিকভাবে তাদের বাড়িতে আসে। বন্ধুর আকস্মিক উপস্থিতি তাদের জীবনে কিছুটা উষ্ণতা আনে, কিন্তু পরিস্থিতি নাটকীয়ভাবে পাল্টে যায় যখন সেই বন্ধু রহস্যজনকভাবে মারা যায়।\nমৃত্যুর পর, বন্ধুর ফেলে যাওয়া একটি স্যুটকেস তাদের সামনে আসে, যা ভর্তি টাকায়। এই স্যুটকেসকে ঘিরে তাদের জীবনে একের পর এক জটিলতা সৃষ্টি হয়। স্যুটকেসটি শুধু তাদের অর্থনৈতিক অবস্থার পরিবর্তনের সম্ভাবনা আনে না, বরং এটি তাদের নৈতিকতা, সম্পর্ক এবং জীবনের উদ্দেশ্য নিয়ে এক গভীর প্রশ্ন তোলে।\n\n\n== অভিনয়শিল্পী ==\nঋত্বিক চক্রবর্তী - সত্য\nশোলাঙ্কি রায় - কাবেরী\nলোকনাথ দে\nসুজন নীল মুখার্জি\nযুধাজিৎ সরকার\nসুব্রত দত্ত\nদেবপ্রিয় মুখোপাধ্যায়\nস্বস্তিকা দত্ত\nনীল মুখোপাধ্যায়\n\n\n== মুক্তি ==\n২০২৫ সালের ১০ই জানুয়ারি পশ্চিমবঙ্গের প্রেক্ষাগৃহে মুক্তি পেয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ভাগ্যলক্ষ্মী   (ইংরেজি)"}