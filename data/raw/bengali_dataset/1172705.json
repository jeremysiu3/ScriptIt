{"pageid": 1172705, "title": "ছাগলনাইয়া সরকারি পাইলট উচ্চ বিদ্যালয়", "url": "https://bn.wikipedia.org/wiki?curid=1172705", "content": "ছাগলনাইয়া সরকারি পাইলট উচ্চ বিদ্যালয় ফেনী জেলার ছাগলনাইয়া পৌরসভার ৫নং ওয়ার্ডে অবস্থিত একটি মাধ্যমিক পর্যায়ের সরকারি স্কুল।\n\n\n== ইতিহাস ==\n১ নভেম্বর, ১৯১৫ সালে কলকাতা বিশ্ববিদ্যালয় এর অধীনে নবম শ্রেণিতে পাঠদানের মধ্য দিয়ে যাত্রা শুরু করে ‘ছাগলনাইয়া ইংরেজি উচ্চ বিদ্যালয়।’ ১৯৭৭ সালে বিদ্যালয়ের নাম পরিবর্তন করে ‘ছাগলনাইয়া পাইলট উচ্চ বিদ্যালয়’ করা হয়। পরবর্তীতে ২০১৫ সালে সরকারি করণের পর বিদ্যালয়ের নাম ‘ছাগলনাইয়া সরকারি পাইলট উচ্চ বিদ্যালয়’এ পরিবর্তিত হয়। \n\n\n== শ্রেণি, বিভাগ ও শাখা সমূহ ==\nবর্তমানে এ বিদ্যালয়ে ৬ষ্ঠ থেকে ১০ম শ্রেণি পর্যন্ত ৫টি ক্লাসে মোট ০৮টি শাখা রয়েছে। এ ছাড়াও কারিগরি শিক্ষার জন্য ৩টি ট্রেড আছে।\n\n৬ষ্ঠ শ্রেণি\n৭ম শ্রেণি\n৮ম শ্রেণি\n৯ম-১০ম শ্রেণি;\nবিভাগ: বিজ্ঞান, মানবিক ও ব্যবসায় শিক্ষা \n\n\n=== কারিগরি শিক্ষার ট্রেড ===\nইলেকট্রিক্যাল ট্রেড\nমেকানিক্যাল ট্রেড\nসিভিল ট্রেড\n\n\n== ইউনিফর্ম ==\nসাদা শার্ট  , গাঢ় নীল প্যান্ট   এবং সাদা কেডস্  ।\n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য একটি মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। \n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার, কৃষি ইত্যাদি বিষয়ে শিক্ষার্থীদের ব্যবহারিক শিক্ষার জন্য রয়েছে ল্যাবরেটরি। এখানে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়।\n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে সাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান ছাত্র-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সংঘ ==\nএ বিদ্যালয়ে ৩টি সংঘ আছে।  যথাঃ\n\nবিএনসিসি\nস্কাউট\nরেড ক্রিসেন্ট\n\n\n== আরো দেখুন ==\nছাগলনাইয়া পৌরসভা\nফেনী জেলা\nফেনী জেলার শিক্ষা প্রতিষ্ঠানের তালিকা\n\n\n== তথ্যসূত্র =="}