{"pageid": 1466470, "title": "বেঞ্জামিন ক্রেমাস্কি", "url": "https://bn.wikipedia.org/wiki?curid=1466470", "content": "বেঞ্জামিন ক্রেমাস্কি (ইংরেজি: Benjamin Cremaschi; জন্ম: ২ মার্চ ২০০৫) হলেন একজন মার্কিন পেশাদার ফুটবল খেলোয়াড়। তিনি বর্তমানে মার্কিন ক্লাব ইন্টার মায়ামি এবং মার্কিন যুক্তরাষ্ট্র জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০২২ সালে, ক্রেমাস্কি মার্কিন যুক্তরাষ্ট্র অনূর্ধ্ব-১৯ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় এক বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০২৩ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nবেঞ্জামিন ক্রেমাস্কি ২০০৫ সালের ২রা মার্চ তারিখে মার্কিন যুক্তরাষ্ট্রের ফ্লোরিডায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nক্রেমাস্কি মার্কিন যুক্তরাষ্ট্র অনূর্ধ্ব-১৯ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০২২ সালের ২১শে সেপ্টেম্বর তারিখে তিনি  মার্কিন যুক্তরাষ্ট্র অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। ক্রেমাস্কি ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০২৩ সালের ১৩ই সেপ্টেম্বর তারিখে, ১৮ বছর, ৬ মাস ও ১১ দিন বয়সে, ডান পায়ে ফুটবল খেলায় পারদর্শী ক্রেমাস্কি ওমানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। উক্ত ম্যাচের ৭১তম মিনিটে মধ্যমাঠের খেলোয়াড় মালিক টিলম্যানের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি মার্কিন যুক্তরাষ্ট্র ৪–০ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে ক্রেমাস্কি সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৫ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে বেঞ্জামিন ক্রেমাস্কি  (ইংরেজি)  \nসকারবেসে \nবিডিফুটবলে \nট্রান্সফারমার্কেটে বেঞ্জামিন ক্রেমাস্কি (ইংরেজি) \nওয়ার্ল্ডফুটবল.নেটে বেঞ্জামিন ক্রেমাস্কি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}