{"pageid": 1088555, "title": "সুমন আরিয়াল", "url": "https://bn.wikipedia.org/wiki?curid=1088555", "content": "সুমন আরিয়াল (ইংরেজি: Suman Aryal; জন্ম: ৩১ জানুয়ারি ২০০০) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব ত্রিভুবন সেনাবাহিনী এবং নেপাল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৮–১৯ মৌসুমে, নেপালি ক্লাব নেপাল পুলিশের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নেপাল পুলিশের হয়ে মাত্র এক মৌসুম অতিবাহিত করার পর ২০১৯ সালে তিনি মনাং মরস্যাংদিতে যোগদান করেছেন। মনাং মরস্যাংদিতে এক মৌসুম অতিবাহিত করার পর ত্রিভুবন সেনাবাহিনীতে যোগদান করেছেন।\n২০১৮ সালে, সুমন নেপাল অনূর্ধ্ব-২৩ দলের হয়ে নেপালের বয়সভিত্তিক পর্যায়ে অভিষেক করেছিলেন। তিনি একই বছরে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ২২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসুমন আরিয়াল ২০০০ সালের ৩১শে জানুয়ারি তারিখে নেপালের দুমিবিকাসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসুমন নেপাল অনূর্ধ্ব-২৩ দলের হয়ে খেলার মাধ্যমে নেপালের প্রতিনিধিত্ব করেছেন। ২০১৮ সালের ১৪ই আগস্ট তারিখে তিনি ২০১৮ এশিয়ান গেমসে জাপান অনূর্ধ্ব-২৩ দলের বিরুদ্ধে ম্যাচে নেপাল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। সুমন ইন্দোনেশিয়ায় অনুষ্ঠিত ২০১৮ এশিয়ান গেমসের জন্য ২০১৮ সালের সেপ্টেম্বর মাসে প্রকাশিত নেপাল অনূর্ধ্ব-২৩ দলে স্থান পেয়েছিলেন; যেখানে তিনি ২ ম্যাচে অংশগ্রহণ করেছেন।\n২০১৮ সালের ৪ঠা সেপ্টেম্বর তারিখে, মাত্র ১৮ বছর, ৭ মাস ও ৪ দিন বয়সে, বাম পায়ে ফুটবল খেলায় পারদর্শী সুমন পাকিস্তানের বিরুদ্ধে অনুষ্ঠিত ২০১৮ সাফ চ্যাম্পিয়নশিপের ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৫ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি পাকিস্তান ১–২ গোলের ব্যবধানে জয়লাভ করেছিল। নেপালের হয়ে অভিষেকের বছরে সুমন সর্বমোট ৬ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সুমন আরিয়াল  (ইংরেজি)  \nট্রান্সফারমার্কেটে সুমন আরিয়াল (ইংরেজি) \nওয়ার্ল্ডফুটবল.নেটে সুমন আরিয়াল (ইংরেজি) \nইএসপিএন এফসিতে সুমন আরিয়াল (ইংরেজি) \nন্যাশনাল-ফুটবল-টিমস.কমে সুমন আরিয়াল (ইংরেজি)"}