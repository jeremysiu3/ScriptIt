{"pageid": 1119447, "title": "মঙ্গেশকর পরিবার", "url": "https://bn.wikipedia.org/wiki?curid=1119447", "content": "মঙ্গেশকর পরিবার (উচ্চারণ: [maŋɡeːʃkəɾ]) একটি প্রসিদ্ধ ভারতীয় পরিবার, যার প্রধান হলেন দীনানাথ মঙ্গেশকর। মারাঠি এই পরিবারের উৎপত্তি গোয়া। এই পরিবারের অন্যতম সদ্যসরা হলেন লতা মঙ্গেশকর, আশা ভোঁসলে, ঊষা মঙ্গেশকর, মীনা খড়িকর, হৃদয়নাথ মঙ্গেশকর।\n\n\n== এক নজরে ==\n\n\n=== দীনানাথ মঙ্গেশকর ===\n\nএই সঙ্গীত পরিবারের প্রথম ব্যক্তি হলেন দীনানাথ মঙ্গেশকর। তিনি ১৯০০ সালের ২৯শে ডিসেম্বর তদানীন্তন পর্তুগিজ ভারতের মঙ্গেশি গ্রামে একজন মঙ্গেশ দেবতার মন্দিরের পূজারির ঘরে জন্মগ্রহণ করেন। তার পিতা গণেশ ভট্ট নবথে (অভিষেকী) একজন কর্হাডে ব্রাহ্মণ ছিলেন, যিনি গোয়ায় অবস্থিত বিখ্যাত মঙ্গেশি মন্দিরের পূজারি ছিলেন। তার মাতা যেসুবাঈ গোমন্তক মারাঠা সমাজের সদস্য ছিলেন। দীননাথের পিতামাতা বিবাহসূত্রে আবদ্ধ ছিলেন না, তাই তিনি তার পিতার ব্রাহ্মণ গোত্র ও বংশনামের উত্তরাধিকারী হয়নি। দীনানাথ ব্যবসায়ী ও ভূসামী শেঠ হরিদাস রামদাসের কন্যা সেবন্তীর সাথে বিবাহবন্ধনে আবদ্ধ হন। তাদের পাঁচ সন্তান রয়েছে, লতা মঙ্গেশকর, আশা ভোসলে, ঊষা মঙ্গেশকর, মীনা খড়িকর ও হৃদয়নাথ মঙ্গেশকর।\n\n\n=== লতা মঙ্গেশকর ===\n\nলতা মঙ্গেশকর ভারতের অন্যতম প্রসিদ্ধ ও সম্মানিত সঙ্গীতশিল্পী। তিনি বলিউডের বুলবুলি নামে পরিচিত ছিলেন। দীনানাথ মঙ্গেশকরের প্রথম সন্তান লতা ১৯২৯ সালের ২৮শে সেপ্টেম্বর জন্মগ্রহণ করেন। তিনি অবিবাহিত ছিলেন। ২০০১ সালে তাকে ভারতের সর্বোচ্চ বেসামরিক সম্মাননা ভারতরত্ন পদকে ভূষিত করা হয়। তিনি ২০২২ সালের ৬ই ফেব্রুয়ারি মৃত্যুবরণ করেন।\n\n\n=== আশা ভোসলে ===\n\nআশা ভোসলে হিন্দি চলচ্চিত্রের নেপথ্য সঙ্গীতশিল্পী হিসেবে সুপরিচিত। ১৬ বছর বয়সে আশা ৩১ বছর বয়সী গানপত্র ভোসলের সাথে পালিয়ে যান। ১৯৬০ সালে তাদের বিচ্ছেদ ঘটে। তাদের তিন সন্তান - হেমন্ত ভোসলে, বর্ষা ভোসলে ও আনন্দ ভোসলে। ১৯৮০ সালে আশা তার থেকে ছয় বছর ছোট রাহুল দেববর্মণকে বিয়ে করেন। এটি তাদের দুজনেরই দ্বিতীয় বিবাহ ছিল।\n\n\n=== ঊষা মঙ্গেশকর ===\n\nঊষা মঙ্গেশকর একজন ভারতীয় গায়িকা। তিনি হিন্দি, মারাঠি, বাংলা, নেপালি, ভোজপুরি ও গুজরাতি গানে কণ্ঠ দিয়েছেন। তিনিও তার বড় বোনের মত অবিবাহিত রয়ে যান।\n\n\n=== মীনা খড়িকর ===\n\nমীনা খড়িকর ভারতীয় মারাঠি ও হিন্দি ভাষার গায়িকা ও সুরকার। তিনি বিভিন্ন শিশুতোষ গানের সুরের জন্য জনপ্রিয়তা অর্জন করেন। তিনি ২০১১ সালে খড়িকরের সাথে বিবাহবন্ধনে আবদ্ধ হন। তার পুত্র যোগেশ খড়িকর কয়েকটি গানে কণ্ঠ দিয়েছেন।\n\n\n=== হৃদয়নাথ মঙ্গেশকর ===\n\nহৃদয়নাথ মঙ্গেশকর একজন সুরকার ও গায়ক। তিনি মারাঠি কৌতুকাভিনেতা ডামুন্না মালবনকরের কন্যা ভারতী মালবনকর মঙ্গেশকরের সাথে বিবাহবন্ধনে আবদ্ধ হন। তাদের দুই পুত্র আদিনাথ মঙ্গেশকর ও বৈজনাথ মঙ্গেশকর এবং কন্যা রাধা মঙ্গেশকর। ২০০৯ সালে রাধা তার প্রথম অ্যালবাম নাব মাজা শামী প্রকাশ করেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}