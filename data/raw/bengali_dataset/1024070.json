{"pageid": 1024070, "title": "জব মান", "url": "https://bn.wikipedia.org/wiki?curid=1024070", "content": "জব মান (৩১ মার্চ ১৭৯৫ – ৮ অক্টোবর ১৮৭৩) পেনসিলভেনিয়া থেকে আগত মার্কিন যুক্তরাষ্ট্র প্রতিনিধি পরিষদের একজন জ্যাকসনীয় এবং গণতান্ত্রিক সদস্য ছিলেন।\nজব মান পেনসিলভেনিয়ার বেথেল টাউনশিপে জন্মগ্রহণ করেন। তিনি সাধারণ স্কুল এবং বেডফোর্ড একাডেমীতে ভর্তি হন। তিনি ১৮১৬ সালে কাউন্টি কমিশনার বোর্ডের কেরানি হিসেবে দায়িত্ব পালন করেন। তিনি ১৮১৮ থেকে ১৮৩৫ সাল পর্যন্ত পেনসিলভেনিয়ার বেডফোর্ড কাউন্টির রেজিস্টার, রেকর্ডার এবং কেরানি ছিলেন।\nমান চব্বিশ কংগ্রেসে জ্যাকসনীয় হিসেবে নির্বাচিত হন। তিনি ১৮৩৬ সালে ২৫তম কংগ্রেস নির্বাচনে অসফল প্রার্থী ছিলেন। তিনি আইন অধ্যয়ন করেন, ১৮৩৯ সালে বারে ভর্তি হন এবং পেনসিলভেনিয়ার বেডফোর্ডে অনুশীলন শুরু করেন। তিনি ১৮৪২ থেকে ১৮৪৮ পেনসিলভেনিয়ার রাষ্ট্রীয় কোষাধ্যক্ষ হিসেবে দায়িত্ব পালন করেন, এবং পেনসিলভেনিয়া প্রতিনিধি পরিষদের সদস্য ছিলেন।\nমান ত্রিশতম এবং একত্রিশতম কংগ্রেসে ডেমোক্র্যাট হিসেবে নির্বাচিত হন। তবে তিনি ১৮৫০ সালের নির্বাচনে প্রার্থী ছিলেন না। তিনি আইন চর্চা পুনরায় শুরু করেন এবং ১৮৭৩ সালে বেডফোর্ডে মারা যান। বেডফোর্ড কবরস্থানে তাঁকে সমাহিত করা হয়।\nমান চয়েস শহরটির নাম তার নামে নামকরণ করা হয়। ১৮৪৮ সালে কংগ্রেসম্যান মান, হ্যারিসন টাউনের একটি নামহীন গ্রামে ডাকঘর স্থাপন করার জন্য চাপ দেন। পোস্ট অফিস বিভাগ নতুন ডাকঘরের অনুমোদন দেয় কিন্তু যেহেতু গ্রামের কোন নাম ছিল না তাই কংগ্রেসম্যান মান গ্রামের জন্য একটি নাম দিতে চান। তবে তার আগেই, ডাক মানচিত্র তৈরি করা হয় ও সেখানে গ্রামের নাম \"মানস চয়েস\" লেখা হয়। এই নামে পরে আর পাল্টানো হয়নি ও এটি স্থায়ী ও প্রাতিষ্ঠানিক নামে পরিণত হয়।\n\n\n== উৎস ==\nমার্কিন যুক্তরাষ্ট্র কংগ্রেস। \"জব মান (id: M000106)\"। বায়োগ্রাফিক্যাল ডিরেক্টরি অফ দি ইউনাইটেড স্টেটস কংগ্রেস (ইংরেজি ভাষায়)। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nদ্য পলিটিক্যাল গ্রেভইয়ার্ড"}