{"pageid": 1344572, "title": "কুন্দ্রা", "url": "https://bn.wikipedia.org/wiki?curid=1344572", "content": "কুঞ্জরা বা কুন্দ্রা হল উত্তর ভারত, মধ্য ভারত এবং নেপালে বসবাসকারী একটি সুন্নি মুসলিম সম্প্রদায়।  তারা সবজি ফরোশ বা মেওয়া ফরোশ নামেও পরিচিত। এছারাও এদের কুঞ্জরদা বা কুঞ্জদা নামেও অভিহিত করা হয়। বর্তমানে ভারতের, বিশেষ করে উত্তর ভারতের বিভিন্ন অঞ্চলে বসবাসকারী কুঞ্জরা সম্প্রদায়ের লোকেরা ভারতের অনগ্রসর জাতি বিভাগে অন্তর্ভুক্ত। \n\n\n== ইতিহাস এবং উত্স ==\nকুঞ্জরা সম্প্রদায়ের লোকেরা প্রধানত কৃষিকাজের সাথে যুক্ত ও চাষাবাদ করেই তারা নিজেদের জীবন ও জীবিকা নির্বাহ করেন। কুঞ্জরা সম্প্রদায়ের নামটি সংস্কৃত শব্দ কুঞ্জ থেকে উদ্ভূত, যার অর্থ ধনুক। গেজেটিয়ার পাঞ্জাবের তথ্যের উপর ভিত্তি করে, তারা নিজেদের রাজা কুঞ্জপালের বংশধর বলে দাবি করেন। কুঞ্জপাল হলেন কুঞ্জ শহরের রাজা। কুঞ্জ শহর দেশভাগের আগে পাঞ্জাব প্রদেশের গুজরাট জেলায় অবস্থিত ছিল। এই অঞ্চল বর্তমানে পাকিস্তানের অন্তর্ভুক্ত। \n\n\n== বর্তমান পরিস্থিতি ==\nএই সম্প্রদায়ের লোকেরা এখন শহরে বসবাস করতে শুরু করেছেন। তারা অন্যান্য সম্প্রদায় যেমন কুর্মি, মুরাও এবং কাছিদের থেকে সবজি কেনেন। তারা উত্তরপ্রদেশ, মধ্যপ্রদেশ, বিহার এবং দিল্লি রাজ্যের আঞ্চলিক অনগ্রসর জাতি বিভাগে অন্তর্ভুক্ত। \n\n\n== বাসস্থান ==\nসমগ্র উত্তর ভারতে কুঞ্জরা অধিবাসীর লোকেদের দেখা পাওয়া যায়। উত্তরপ্রদেশ এবং মধ্যপ্রদেশে তাদের সংখ্যা উল্লেখনীয়ভাবে বেশি। প্রধানত ভোপাল (পুরাতন শহর), সাগর, জবলপুর জেলায় এদের বসবাস। এছারাও রাজস্থানের  যোধপুর, উদয়পুর, ভিলওয়ারা, পালি, ঝুনঝুনু, চুরু এবং অন্যান্য অনেক শহরে এদের বসতি আছে। রাজস্থানের খুরাই অঞ্চলেও এদের দেখা পাওয়া যায়।\n\n\n== তথ্যসূত্র =="}