{"pageid": 1080290, "title": "২০১৫ সালের রাজশাহী মসজিদে বোমা হামলা", "url": "https://bn.wikipedia.org/wiki?curid=1080290", "content": "২০১৫ সালের রাজশাহী মসজিদে বোমা হামলা ছিল একটি আত্মঘাতী বোমা হামলা যা ২৫ ডিসেম্বর ২০১৫ তারিখে বাংলাদেশের রাজশাহী জেলার বাগমারা উপজেলার মোচমোলি গ্রামে একটি আহ্‌মদীয়া মুসলিম সম্প্রদায়ের মসজিদে জুমার নামাজের সময় হয়েছিল। হামলায় একজন নিহত (অপরাধী) এবং কমপক্ষে তিন থেকে দশজন লোক আহত হয়েছিল।\nজুমার নামাজের সময় আনুমানিক ৭০ জন আহ্‌মদীয়া মুসলিম উপাসক মসজিদের ভিতরে ছিলেন। প্রত্যক্ষদর্শীদের রিপোর্ট থেকে জানা যায় যে হামলাকারী প্রথমে মসজিদে প্রবেশ করে এবং মসজিদের পিছনের প্রান্তে আলাদাভাবে তার নামাজ আদায় করে। পরে, সে মসজিদে উপস্থিত অন্যান্য উপাসকদের কাছাকাছি এগিয়ে যায় এবং পকেটের মধ্যে হাত রাখে, তারপর বোমাটি বিস্ফোরিত হয়। অপরাধীর পরিচয় ও উদ্দেশ্য এখনো জানা যায়নি।\n\n\n== দায়ভার ==\nইসলামিক স্টেট অব ইরাক অ্যান্ড দ্য লেভান্ট এই হামলার দায়ভার স্বীকার করে। তবে স্থানীয়রা জানিয়েছে যে ওয়াহাবি অনুপ্রাণিত আহলুল হাদীস আন্দোলন বাংলাদেশের সদস্যরা, যারা পার্শ্ববর্তী মসজিদ পরিচালনা করে, তারা এই হামলার জন্য দায়ী হতে পারে। অন্যদিকে, সাম্প্রতিক সময়ে আহ্‌মদীয়া মসজিদে হামলা সহ সহিংসতা বৃদ্ধির জন্য স্থানীয় পুলিশ  জামাত-উল-মুজাহিদীন বাংলাদেশ (জেএমবি) কে দায়ী করেছে।\n\n\n== তথ্যসূত্র =="}