{"pageid": 117159, "title": "জাতীয় সড়ক ৬০ (ভারত, পুরাতন সংখ্যায়ন)", "url": "https://bn.wikipedia.org/wiki?curid=117159", "content": "জাতীয় সড়ক ৬০ বা ৬০ নং জাতীয় সড়ক ভারতের একটি জাতীয় সড়ক। এই সড়কটি বালাসোরে ৫ নং জাতীয় সড়কের জংশন থেকে ২ নং জাতীয় সড়ক পর্যন্ত প্রসারিত। এই সড়ক জলেশ্বর, দাঁতন, বেলদা, খড়গপুর, শালবনী, বিষ্ণুপুর, বাঁকুড়া, গঙ্গাজলঘাটি, মেজিয়া ও রাণীগঞ্জের উপর দিয়ে গেছে।\nচাঁদিপুর বালাসোর থেকে ১৭ কিলোমিটার (১১ মাইল) দূরে অবস্থিত। শেওড়াফুলি-কামারকুণ্ডু-তারকেশ্বর-আরামবাগ রোড বিষ্ণুপুরে ৬০ নং জাতীয় সড়কের সঙ্গে মিলিত হয়েছে। দুর্গাপুর-বাঁকুড়া রোড (৯ নং রাজ্য সড়ক) বাঁকুড়ায় ৬০ নং জাতীয় সড়কের সঙ্গে মিলিত হয়েছে। ৬০ নং জাতীয় সড়কের দৈর্ঘ্য ৩০৫ কিলোমিটার (১৯৫ মাইল); এর মধ্যে ৫৭ কিলোমিটার (৩৫ মাইল) ওড়িশায় এবং ২৪৮ কিলোমিটার (১৫৪ মাইল) পশ্চিমবঙ্গে।\nমনে করা হচ্ছে, পূর্বতন উড়িষ্যা ট্রাঙ্ক রোডের চার লেন-করণ বালেশ্বর জেলার বন্যার কারণ।\n\n\n== পাদটীকা ==\n\n\n== আরও দেখুন ==\nভারতের জাতীয় সড়কগুলির তালিকা\nজাতীয় সড়ক উন্নয়ন পরিকল্পনা"}