{"pageid": 12230, "title": "বনি অ্যান্ড ক্লাইড (চলচ্চিত্র)", "url": "https://bn.wikipedia.org/wiki?curid=12230", "content": "বনি অ্যান্ড ক্লাইড আর্থার পেন পরিচালিত ১৯৬৭ সালের অপরাধমূলক জীবনী চলচ্চিত্র। এতে ক্লাইড ব্যারোর ভূমিকায় অভিনয় করেছেন ওয়ারেন বিটি ও বনি পার্কার-এর ভূমিকায় অভিনয় করেছেন ফায়ে ডানাওয়ে। অন্যান্য চরিত্রে অভিনয় করেছেন মাইকেল জে. পোলার্ড, জিনি হেকম্যান, এস্তেলা পার্সনস প্রমুখ। ছবিটির চিত্রনাট্য লিখেছেন ডেভিড নিউম্যান ও রবার্ট বেন্টন।\nব্ল্যাঞ্চ ব্যারো চরিত্রে অভিনয়ের জন্য এস্তেলা পার্সনস শ্রেষ্ঠ পার্শ্ব অভিনেত্রীর জন্য একাডেমি পুরস্কার এবং এই ছবির চিত্রগ্রাহক বার্নেট গাফি শ্রেষ্ঠ চিত্রগ্রহণের জন্য একাডেমি পুরস্কার অর্জন করেন।\n\n\n== কাহিনী সংক্ষেপ ==\nমহামন্দার সময়ে ক্লাইড ব্যারো বনি পার্কারের মায়ের গাড়ি চুরি করার সময় দুজনের সাক্ষাৎ হয়। বনি তার একগুঁয়ে হোটেল পরিচারিকার চাকরিতে বিরক্ত ছিল। ফলে সে ক্লাইডের সাথে তার অপরাধমূলক কাজে যোগ দেন। তারা কিছু কাজ বাগিয়ে নেয়, কিন্তু দুজনে নতুন হিসেবে খুব একটা সুবিধা করতে পারে না। কিন্তু ধীরে ধীরে তাদের অপরাধের মাত্রা বাড়তে থাকে এবং তারা দুজনে ফেরারী হয়ে যায়।\n\n\n== কুশীলব ==\nওয়ারেন বিটি - ক্লাইড ব্যারো\nফায়ে ডানাওয়ে - বনি পার্কার\nমাইকেল জে. পোলার্ড - সি ডব্লিউ মস\nজিনি হেকম্যান - বাক ব্যারো\nএস্তেলা পার্সনস - ব্ল্যাঞ্চ ব্যারো\nডেনভার পাইল - ফ্রাঙ্ক হ্যামার\nডাব টেইলর - ইভান মস\nজিনি ওয়াইল্ডার - ইউজিন গ্রিজার্ড\nইভানস ইভানস - ভেলমা ডেভিস\n\n\n== পুরস্কার ও সম্মাননা ==\nএকাডেমি পুরস্কার\n\nবিজয়ী: শ্রেষ্ঠ পার্শ্ব অভিনেত্রী - এস্তেলা পার্সনস\nবিজয়ী: শ্রেষ্ঠ চিত্রগ্রহণ - বার্নেট গাফি\nমনোনীত: - শ্রেষ্ঠ চলচ্চিত্র - ওয়ারেন বিটি\nমনোনীত: - শ্রেষ্ঠ পরিচালক - আর্থার পেন\nমনোনীত: - শ্রেষ্ঠ অভিনেতা - ওয়ারেন বিটি\nমনোনীত: - শ্রেষ্ঠ অভিনেত্রী - ফায়ে ডানাওয়ে\nমনোনীত: - শ্রেষ্ঠ পার্শ্ব অভিনেতা - জিনি হেকম্যান\nমনোনীত: - শ্রেষ্ঠ পার্শ্ব অভিনেতা - মাইকেল জে. পোলার্ড\nমনোনীত: - শ্রেষ্ঠ মৌলিক চিত্রনাট্য - ডেভিড নিউম্যান ও রবার্ট বেন্টন\nমনোনীত: - শ্রেষ্ঠ পোশাক পরিকল্পনাকারী - থিওডোরা ভ্যান র‍্যাঙ্কল\n\n\n== আরও দেখুন ==\n১৯৬৭ সালের মার্কিন চলচ্চিত্রের তালিকা\nচলচ্চিত্রে ১৯৬৭\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বনি অ্যান্ড ক্লাইড   (ইংরেজি)\nটেমপ্লেট:আর্থার পেন"}