{"pageid": 1160538, "title": "মুসাফির (২০০৪-এর চলচ্চিত্র)", "url": "https://bn.wikipedia.org/wiki?curid=1160538", "content": "মুসাফির সঞ্জয় গুপ্তা রচিত, পরিচালিত ও প্রযোজিত ২০০৪ সালের ভারতীয় হিন্দি ভাষার নব্য নোয়ার মারপিটধর্মী থ্রিলার চলচ্চিত্র। এতে শ্রেষ্ঠাংশে অভিনয় করেছেন অনিল কাপুর, সমীরা রেড্ডি, আদিত্য পঞ্চোলি, ও সঞ্জয় দত্ত এবং নবাগতা কোয়েনা মিত্র। চলচ্চিত্রটি কিছু ঘনিষ্ঠ দৃশ্যের জন্য সমালোচিত হয়, বিশেষ করে কাপুর ও রেড্ডির চুম্বন দৃশ্যের জন্য। এটি ১৯৯৭ সালের হলিউড চলচ্চিত্র ইউ টার্ন-এর পুনর্নির্মাণ।\nচলচ্চিত্রটি ২০০৪ সালের ১০ই ডিসেম্বর ভারতে মুক্তি পায়। মুক্তির পর বক্স অফিসে শুরুতে ভারত জুড়ে প্রেক্ষাগৃহে ৮০%-১০০% হাউজফুল হলেও প্রথম সপ্তাহান্তেই দর্শক কমতে শুরু করে এবং ফ্লপ তকমা লাভ করে।\n\n\n== অভিনয়শিল্পীদল ==\nঅনিল কাপুর - লাকি\nসমীরা রেড্ডি - স্যাম\nসঞ্জয় দত্ত - বিল্লা\nআদিত্য পঞ্চোলি - ইনস্পেক্টর টাইগার\nকোয়েনা মিত্র - লারা\nমহেশ মঞ্জরেকর - লুক্কা\nশক্তি কাপুর - হোয়াকো জ্যাকো\nঅক্ষ পারদাসানি - কিশোর স্যাম\nমনোজ পাহওয়া\nঅশ্বিনী কলসেকর - অ্যাঞ্জেলা\nপঙ্কজ কালরা\n\n\n== সঙ্গীত ==\n\nমুসাফির চলচ্চিত্রের সঙ্গীত পরিচালনা করেন বিশাল-শেখর। আনন্দ রাজ আনন্দ একটি গানের সুর করেন, সেটি হল \"ইশ্‌ক কভি করিও না\"। এই অ্যালবামের চারটি গান কাঁটে চলচ্চিত্রের মৌলিক গানের পুনর্মিশ্রণ। দেব কোহলি, কুমার, বিশাল দাদলানি ও মিলাপ জাভেরি গানের গীত লিখেন। গানসমূহ নিরীক্ষাধর্মী ও ভিন্নধর্মী হওয়ার জন্য সমালোচক ও শ্রোতাদের প্রশংসা অর্জন করে। \"ইশ্‌ক কভি করিও না\", \"সাকি সাকি\" ও \"দূর সে পাস\" গানসমূহ তরুণদের মাঝে বিপুল জনপ্রিয়তা অর্জন করে। বক্স অফিস ইন্ডিয়া অনুসারে, অ্যালবামটির প্রায় ১৮,০০,০০০ ইউনিট বিক্রি হয়, যা সেই বছরের সপ্তম সর্বোচ্চ বিক্রীত চলচ্চিত্রের সাউন্ডট্র্যাক অ্যালবাম। \"সাকি সাকি\" গানটি বাটলা হাউজ চলচ্চিত্রে ব্যবহৃত হয়।\n\n*কাঁটে চলচ্চিত্রের গান।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মুসাফির  (ইংরেজি)"}