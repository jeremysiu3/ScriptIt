{"pageid": 1083363, "title": "আলা নাজ্জার", "url": "https://bn.wikipedia.org/wiki?curid=1083363", "content": "আলা নাজ্জার (আরবি: علاء نجار) একজন চিকিৎসক, উইকিপিডিয়ান এবং ইন্টারনেট কর্মী, যিনি আরব সম্প্রদায় ও চিকিৎসা সংক্রান্ত প্রবন্ধগুলোর উন্নয়নে অগ্রণী ভূমিকার জন্য ২০২১ সালের আগস্টে উইকিপিডিয়ার সহ-প্রতিষ্ঠাতা জিমি ওয়েলস কর্তৃক উইকিম্যানিয়ায় বর্ষসেরা উইকিমিডিয়ান নির্বাচিত হন।\nআলা নাজ্জার ব্যবহারকারী নাম علاء (অনু. আলা) ব্যবহার করে উইকিপিডিয়ায় অবদান রাখেন, তিনি উইকিপ্রকল্প মেডিসিনের সক্রিয় অবদানকারী এবং আরবি উইকিপিডিয়ার স্বেচ্ছাসেবী প্রশাসক ও একজন উইকিমিডিয়া স্টুয়ার্ড। তিনি উইকিমিডিয়া লেভান্ট-এর একজন বোর্ড সদস্য এবং উইকিজার্নাল অফ মেডিসিনের সম্পাদকমণ্ডলী সদস্য।\n\n\n== শিক্ষা এবং কর্মজীবন ==\nনাজ্জার আলেকজান্দ্রিয়া বিশ্ববিদ্যালয়ের ঔষধ অনুষদ থেকে ২০২১ সালের জানুয়ারিতে ব্যাচেলর অব মেডিসিন, ব্যাচেলর অব সার্জারি (এমবি বিসিএইচ) পাশ করেন। ২০২১ সালে দ্য ন্যাশনাল কে তিনি জানান যে বর্তমানে তিনি \"একটি খুব ব্যস্ত সরকারী হাসপাতালে\" নিযুক্ত রয়েছেন।\n\n\n== উইকিপিডিয়া এবং উইকিমিডিয়া কার্যক্রম ==\n\nনাজ্জার ২০১৪ সাল থেকে একজন সক্রিয় অবদানকারী হিসেবে আছেন, এবং তার বেশিরভাগ সম্পাদনা ঔষধ-সম্পর্কিত নিবন্ধের উপর দৃষ্টি নিবদ্ধ করে। তিনি আরবি ভাষার উইকিপিডিয়ায় প্রশাসক এবং উইকিমিডিয়া ফাউন্ডেশনের আরও বেশ কয়েকটি প্রকল্পে গুরুত্বপূর্ণ ভূমিকা পালন করেন। তিনি উইকিমিডিয়া লেভান্টের বোর্ড সদস্য এবং ডিসেম্বর ২০১৮ থেকে উইকি জার্নাল অফ মেডিসিনের সম্পাদকীয় বোর্ড সদস্য। এছাড়াও, তিনি আরবি উইকিপিডিয়ার অফিসিয়াল সামাজিক যোগাযোগ নেটওয়ার্ক দলের সদস্য।\nতিনি আরবি বিশ্বকোষে কোভিড-১৯ প্রকল্পের নেতৃত্ব দেন এবং প্রধানত উইকিপ্রকল্প মেডিসিনে অবদান রাখেন। তিনি চিকিৎসা সংক্রান্ত ভুল তথ্য অপসারণ এবং সত্য-পরীক্ষিত তথ্য দিয়ে মহামারীর মোকাবেলায় সাহায্য করেন।\nউইকিপিডিয়ার সহ-প্রতিষ্ঠাতা জিমি ওয়েলস কর্তৃক ১৫ আগস্ট ২০২১ তারিখে তিনি বর্ষসেরা উইকিমিডিয়ান নির্বাচিত হন। আরব এবং চিকিৎসা সম্প্রদায়ের উন্নয়নে অগ্রণী ভূমিকার পাশাপাশি কোভিড-১৯ বিষয়গুলির উন্নয়নে তার ভূমিকার প্রশংসা করা হয়। ভ্রমণ নিষেধাজ্ঞার কারণে, ওয়েলস অনুশীলন অনুযায়ী ব্যক্তিগতভাবে নাজ্জারকে পুরস্কার প্রদান করতে পারেনি, তবে তিনি একটি গুগল মিট কলের মাধ্যমে তার সাথে কথা বলেন।\n\n\n== তথ্যসূত্র =="}