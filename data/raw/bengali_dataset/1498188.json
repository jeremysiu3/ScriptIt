{"pageid": 1498188, "title": "তানিয়া রবিচন্দ্রন", "url": "https://bn.wikipedia.org/wiki?curid=1498188", "content": "তানিয়া রবিচন্দ্রন (জন্ম: অভিরামী শ্রীরাম) একজন ভারতীয় অভিনেত্রী, যিনি মূলত তামিল ও তেলুগু চলচ্চিত্রে অভিনয় করেন। তিনি নেন্‌চুক্কু নিতি (২০২২), পালে ভেল্লায়েত্তেভা (২০১৬), বৃন্দাবনম (২০১৭) এবং কারুপ্পান্‌ (২০১৭)–সহ বিভিন্ন চলচ্চিত্রে অভিনয় করেছেন।\n\n\n== প্রারম্ভিক জীবন ==\nতানিয়া চেন্নাইয়ের এম.ও.পি. বৈষ্ণব কলেজ ফর উইমেন থেকে বাণিজ্যে স্নাতক ডিগ্রি অর্জন করেছেন এবং মাদ্রাজ স্কুল অব সোশ্যাল ওয়ার্ক থেকে স্নাতকোত্তর ডিগ্রি সম্পন্ন করেছেন।\n\n\n== কর্মজীবন ==\nতামিল মালয়েশীয় অভিনেতা রবিচন্দ্রনের দৌহিত্রী তানিয়া তার মাতামহ’র অভিনয় দেখে শৈশব থেকেই চলচ্চিত্রে কর্মজীবন গড়ার প্রতি আগ্রহী ছিলেন। তার মা লাবণ্য শ্রীরাম একজন শাস্ত্রীয় নৃত্যশিল্পী, যিনি তানিয়া ও তার বোন অপরাজিতাকে ভারতনাট্যমের প্রশিক্ষণ দিয়েছেন। তারা দু’জনই কৈশোরে চেন্নাইয়ে নিয়মিত নৃত্যানুষ্ঠানে অংশ নিতেন। ২০১৬ সালের শুরুর দিকে তিনি পরিচালক মিষ্কিনের একটি চলচ্চিত্রে অভিনয়ের জন্য অডিশনে উত্তীর্ণ হন। মিষ্কিন তাকে অভিনয়ের জন্য তার নাম আভিরামী পরিবর্তন করে মঞ্চনাম তানিয়া রাখতে বলেন, এবং তিনি সম্মত হন। তবে থুপ্পারিভালান (২০১৭) নির্মাণ সম্পন্ন করার উদ্দেশ্যে মিষ্কিনের উক্ত চলচ্চিত্রটি স্থগিত করা হয়। মিষ্কিনের চলচ্চিত্রে নির্বাচিত হওয়ার কথা জানতে পেরে পরিচালক রাধামোহন তানিয়াকে স্ক্রিন টেস্ট করান এবং ২০১৬ সালের আগস্টে বৃন্দাবনম (২০১৭) চলচ্চিত্র জন্য চুক্তিবদ্ধ হন। তবে তানিয়া’র প্রথম মুক্তিপ্রাপ্ত চলচ্চিত্র ছিল পালে ভেল্লায়েত্তেভা, যেখানে তিনি শশীকুমারের সঙ্গে অভিনয় করেছিলেন; চলচ্চিত্রটি ২০১৬ সালের ডিসেম্বরে মুক্তি পেয়েছিল।\nতার পরবর্তী, হাস্যরসাত্মক নাট্য চলচ্চিত্র বৃন্দাবনম, ২০১৭ সালের মে মাসে মুক্তি পায় এবং ইতিবাচক পর্যালোচনা অর্জন করে। এরপর তানিয়া কারুপ্পান্‌ (২০১৭) শিরোনামে একটি গ্রামীণ নাট্য চলচ্চিত্রে বিজয় সেতুপতি ও ববি সিংহের সঙ্গে অভিনয় করেছেন।\n\n\n== চলচ্চিত্রের তালিকা ==\n\n\n=== পূর্ণদৈর্ঘ্য চলচ্চিত্র ===\n\n\n=== ওয়েব ধারাবাহিক ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তানিয়া রবিচন্দ্রন (ইংরেজি)\nফেসবুকে তানিয়া রবিচন্দ্রন\nইন্সটাগ্রামে তানিয়া রবিচন্দ্রন\nটুইটারে তানিয়া রবিচন্দ্রন"}