{"pageid": 1085500, "title": "গাব্রিয়েল মাগালিয়ায়েস", "url": "https://bn.wikipedia.org/wiki?curid=1085500", "content": "গাব্রিয়েল দোস সান্তোস মাগালিয়ায়েস (পর্তুগিজ: Gabriel dos Santos Magalhães, পর্তুগিজ উচ্চারণ: [ˌɡabɾiˈɛw dus ˈsɐ̃tus mɐɣɐˈʎɐ̃js]; জন্ম: ১৯ ডিসেম্বর ১৯৯৭; গাব্রিয়েল নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনালের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১২–১৩ মৌসুমে, ব্রাজিলীয় ফুটবল ক্লাব আভাইয়ের যুব পর্যায়ের হয়ে খেলার মাধ্যমে গাব্রিয়েল ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬ সালে, আভাইয়ের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আভাইয়ের হয়ে এক মৌসুমে ২১ ম্যাচে ১টি গোল করার পর ২০১৬–১৭ মৌসুমে তিনি প্রায় ৩ মিলিয়ন ইউরোর বিনিময়ে ফরাসি ক্লাব লিলে যোগদান করেছেন। অতঃপর তিনি ত্রোয়া এবং দিনামো জাগরেবের হয়ে এক মৌসুম করে ধারে খেলেছেন। ২০২০–২১ মৌসুমে, তিনি প্রায় ২৬ মিলিয়ন ইউরোর বিনিময়ে লিল হতে ইংরেজ ক্লাব আর্সেনালে যোগদান করেছেন।\n২০১৭ সালে, গাব্রিয়েল ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nগাব্রিয়েল দোস সান্তোস মাগালিয়ায়েস ১৯৯৭ সালের ১৯শে ডিসেম্বর তারিখে ব্রাজিলের সাও পাওলো জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগাব্রিয়েল ব্রাজিল অনূর্ধ্ব-২০ এবং ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ব্রাজিলের বয়সভিত্তিক দলের হয়ে তিনি ১১ ম্যাচে অংশগ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nগাব্রিয়েল মাগালিয়ায়েস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে গাব্রিয়েল মাগালিয়ায়েস  (ইংরেজি)  \nসকারবেসে গাব্রিয়েল মাগালিয়ায়েস (ইংরেজি) \nবিডিফুটবলে গাব্রিয়েল মাগালিয়ায়েস  (ইংরেজি)  \nট্রান্সফারমার্কেটে গাব্রিয়েল মাগালিয়ায়েস (ইংরেজি) \nওয়ার্ল্ডফুটবল.নেটে গাব্রিয়েল মাগালিয়ায়েস (ইংরেজি) \nইএসপিএন এফসিতে গাব্রিয়েল মাগালিয়ায়েস (ইংরেজি)"}