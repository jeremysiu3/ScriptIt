{"pageid": 1159185, "title": "২০২২-এ লোহাগড়ায় সাম্প্রদায়িক সহিংসতা", "url": "https://bn.wikipedia.org/wiki?curid=1159185", "content": "২০২২ সালের ১৫ জুলাই শুক্রবার নড়াইলের লোহাগড়া উপজেলার দিঘলিয়া বাজারের এক ব্যবসায়ীর ছেলের ফেসবুকে দেওয়া ধর্ম বিষয়ক বিতর্কিত পোস্ট নিয়ে দিঘলিয়া বাজার ও সাহা পাড়ায় চরম উত্তেজনার সৃষ্টি হয়। অভিযুক্ত আকাশ সাহার পিতা অশোক সাহাকে পুলিশ আটক করে।\n\n\n== প্রেক্ষাপট ও সহিংসতা ==\nদিঘলিয়া গ্রামের সাহাপাড়ার অশোক সাহার ছেলে ১৮ বছর বয়সী আকাশ সাহার বিরুদ্ধে ১৪ জুলাই ফেসবুকে মহানবী (সা.)-কে নিয়ে কটূক্তি করার অভিযোগ উঠে। বিষয়টি জানাজানি হলে পরদিন শুক্রবার সন্ধ্যায় ওই এলাকাবাসী আকাশকে গ্রেপ্তারের দাবিতে মানববন্ধন করে। পরবর্তীতে এ মানবন্ধন থেকে লোক জড়ো করে সুযোগ সন্ধানীরা দিঘলিয়া বাজারের ৬টি দোকান ভাঙচুর ও লুটপাট করেছে বলে জানা গেছে। এই ৬টি দোকানের সব গুলোই হিন্দু সম্প্রদায়ের দোকান ছিল বলে জানা যায়। এছাড়া ৪টি বাড়িঘরের আসবাবপত্র ভাঙচুর, নগদ টাকাসহ স্বর্ণের গহনা লুট করে নিয়ে যায় বলে অভিযোগ উঠে। অভিযুক্ত আকাশ সাহার ঘরসহ আরো কয়েকটি বাড়ীতে লুটতরাজরা আগুন ধরিয়ে দেয়। এছাড়াও ইসলাম ধর্ম অবমাননার অভিযোগে সহিংসতাকারীরা আখড়াবাড়ি সার্বজনীন মন্দিরে আগুন ধরিয়ে দেয়। লেখক মহিউদ্দিন আহমেদ তার প্রতিক্রিয়ায় জানান নড়াইলের হামলা পূর্বের সাম্প্রদায়িক হামলা যেভাবে ঘটেছে সেই একই কৌশলেরই পুনরাবৃত্তকরণ। পূর্বের হামলার বিচার না হওয়ায় এবং ক্ষমতাসীন দলের প্রশ্রয়ে এ ঘটনাগুলো ঘটছে। অন্য অনেক বিশ্লেষকও সরকারী দলের ব্যর্থতার জন্য এ হামলাকে দায়ী করেন।\n\n\n== তথ্যসূত্র =="}