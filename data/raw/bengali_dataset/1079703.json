{"pageid": 1079703, "title": "নাগেশ্বরী সরকারি কলেজ", "url": "https://bn.wikipedia.org/wiki?curid=1079703", "content": "নাগেশ্বরী সরকারি কলেজ (সাবেক 'নাগেশ্বরী ডিগ্রী কলেজ') বাংলাদেশের কুড়িগ্রাম জেলার নাগেশ্বরী উপজেলায় অবস্থিত একটি ঐতিহ্যবাহী শিক্ষাপ্রতিষ্ঠান। ২০১৭ সালে এইচএসসি পরীক্ষায় নাগেশ্বরী কলেজ পুরো কুড়িগ্রাম জেলায় দ্বিতীয় স্থান অর্জন করে। এখানে বিএ, বি.এস.এস, বি.এ.সি, বি.বি.এস ব্যাচেলর ডিগ্রি (পাস) কোর্স এবং বাংলা, রাষ্ট্রবিজ্ঞান, অ্যাকাউন্টিং, ব্যবস্থাপনা ও প্রাণীবিদ্যায় ব্যাচেলর ডিগ্রি অনার্স কোর্স চালু আছে।\nনাগেশ্বরী সরকারি কলেজের  গ্রন্থাগারে প্রায় তিন হাজার বই সংগৃহীত আছে। বাংলাদেশ সরকারের শিক্ষানীতি অনুসারে অনলাইনের মাধ্যমে শিক্ষার্থী ভর্তি কার্যক্রম পরিচালনা করে থাকে।\n\n\n== ইতিহাস ==\nনাগেশ্বরী কলেজ প্রতিষ্ঠিত হয় ১৯৬৭ সালে। এই কলেজের ভূমিদাতা হচ্ছেন স্থানীয় অবস্থাশীল ব্যাক্তিত্ব গোলাপ খাঁ'র পরিবার। ১৯৬৬ সাল পর্যন্ত এই উপজেলায় কোন কলেজ ছিল না। সুশিক্ষা প্রসারের তাগিদে স্থানীয় ইউনিয়ন পরিষদ মেম্বার, চেয়ারম্যান এবং এমএলএসহ আরও কয়েকজন গুরুত্বপূর্ণ ব্যাক্তিবর্গ গোলাপ খাঁ'র পরিবারের কাছে অনুরোধ জানান ভূমি দানের জন্য। গোলাপ খাঁ'র পরিবার নাগেশ্বরীতে কলেজ স্থাপনের জন্য ১০ বিঘা জমি দান করেন। পরবর্তীতে এই পরিবার নাগেশ্বরী কলেজকে আরও ২ বিঘা জমি দান করেন। আনুষ্ঠানিকভাবে ভূমি দানের পর ১৯৬৭ সালে প্রতিষ্ঠিত হয় নাগেশ্বরী কলেজ। শুরুতে এই কলেজ অল্প কিছু শিক্ষার্থী নিয়ে উচ্চ মাধ্যমিক শ্রেণির যাত্রা শুরু করলেও ১৯৭০ সালে তা ডিগ্রি কলেজে উন্নিত হয়। ২০১০ সালে নাগেশ্বরী কলেজে জাতীয় বিশ্ববিদ্যালয়ের অধীনে চালু হয় অনার্স শাখা। প্রথমদিকে রাষ্ট্রবিজ্ঞান ও ব্যবস্থাপনা বিষয় থাকলেও পরবর্তীতে বাংলা, হিসাববিজ্ঞান ও প্রাণীবিজ্ঞান বিষয় চালু করা হয়। ২০১৬ সালে গণপ্রজাতন্ত্রী বাংলাদেশ সরকারের শিক্ষা মন্ত্রণালয় থেকে এই কলেজকে জাতীয়করণ ঘোষিত করা হয়। এবং কলেজের নতুন নাম হয় নাগেশ্বরী সরকারি কলেজ।\n\n\n== গঠন ==\nশ্রেণিসমূহ- উচ্চমাধ্যমিক, ডিগ্রি, অনার্স\nঅনার্স এর বিষয়সমূহ- রাষ্ট্রবিজ্ঞান, ব্যবস্থাপনা, বাংলা, হিসাববিজ্ঞান, প্রাণীবিজ্ঞান\nশিফট- ডে শিফট\nভাষা- বাংলা মাধ্যম\nমোট শিক্ষক- ৬২ জন\nমোট শিক্ষার্থী- প্রায় চার হাজার\nমোট কর্মচারী- ২২ জন\n\n\n== ড্রেস কোড ==\nছেলেদের জন্য সাদা শার্ট, সাদা প্যান্ট\nমেয়েদের সাদা জামা, সাদা পায়জামা, সাদা এপ্রোন\nউভয়ের জন্য কলেজ কর্তৃক নির্ধারিত ব্যাজ।\n\n\n== অধ্যক্ষদের তালিকা ==\n\n\n== আবাসিক হোস্টেল ==\nনাগেশ্বরী সরকারি কলেজ হোস্টেল\n\n\n== সহশিক্ষামূলক কার্যক্রম ==\nনাগেশ্বরী সরকারি কলেজ রোভার গ্রুপ।\nবাংলাদেশ রেড ক্রিসেন্ট সোসাইটি।[১]\n\n\n== প্রাক্তন শিক্ষার্থী ==\nআসলাম হোসেন সওদাগর - রাজনীতিবিদ এবং একাদশ জাতীয় সংসদ সদস্য\n\n\n== আরো দেখুন ==\nকুড়িগ্রাম সরকারি কলেজ\nকুড়িগ্রাম জেলার শিক্ষাপ্রতিষ্ঠানের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nফেসবুক পেজ"}