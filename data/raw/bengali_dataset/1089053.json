{"pageid": 1089053, "title": "পয়গম্বরদের মাজার", "url": "https://bn.wikipedia.org/wiki?curid=1089053", "content": "পয়গম্বরদের মাজার (আরবি: قبر النبيا, প্রতিবর্ণীকৃত: কুবুর আল-আম্বিয়া, অনুবাদ 'পয়গম্বরদের সমাধি'; হিব্রু ভাষায়: מערת הנביאים‎) জেরুজালেমের জলপাই পর্বতে অবস্থিত একটি প্রাচীন সমাধিসৌধ। মধ্যযুগীয় ইহুদি সূত্রানুসারে এই জায়গাতে পারসিক যুগের তিন নবী হগয়, সখরিয় ও মালাখি শায়িত আছেন। প্রত্নতাত্ত্বিকরা এই মাজারের সমাধি কক্ষগুলোর মধ্যে প্রাচীনতম তিনটি সমাধি কক্ষের সময়কাল খ্রিস্টপূর্ব প্রথম শতাব্দী নির্ধারণ করেছেন যা ইহুদি সূত্রের সাথে সাংঘর্ষিক।\n\n\n== সমাধি কক্ষ ==\nএই মাজারে দুটো প্রবেশ পথ সহ ৩৮টি সমাধি কক্ষ বিদ্যমান। প্রবেশপথের পশ্চিম প্রান্তে পাথরের তৈরি কবরগুলো রয়েছে যেখানে যেতে সিঁড়ি বেয়ে নামতে হয়। এই প্রবেশপথটি বড় কেন্দ্রীয় বৃত্তাকার খিলানে নিয়ে আসে যার মাপ ব্যাসে ২৪ ফু (৭.৩ মি)। এখান থেকে দুটো ৫ ফু (১.৫ মি) প্রস্থ ও ১০ ফু (৩.০ মি) উচ্চতা বিশিষ্ট এবং ২০ গজ (১৮ মি) প্রসারিত দুটো পাথুরে টানেল আলাদা হয়ে যায়। তৃতীয় আরেকটি টানেল অন্য দিকে নিয়ে যায়। সবগুলো টানেল ৪০ গজ (৩৭ মি) উচ্চতা বিশিষ্ট বহিঃস্থ ক্রস গ্যালারির দিকে নিয়ে যায়।\nগবেষণা মতে এই সমাধি কমপ্লেক্সটি মূলত খ্রিস্টপূর্ব প্রথম শতাব্দী পর্যন্ত পুরনো, সেই সময় এইভাবে ইহুদিরা কবর দিতো। কিছু গ্রিক ফলক গুহার ভেতর পাওয়া গেছে যা নির্দেশ করে এই গুহা বিদেশি খ্রিস্ট ধর্মের অনুসারীদের চতুর্থ ও পঞ্চম শতাব্দীতে এখানে কবর দিতে পুনরায় ব্যবহার করা হয়েছিলো। কক্ষের দেওয়ালের এক পাশে একটি গ্রিক ফলক রয়েছে যার অনুবাদ:\n\nঈশ্বরের উপর বিশ্বাস রাখো ডোমেটিলা: কোন মনুষ্য জীব অমর নয়!\n\n\n== তীর্থস্থান ==\n\nমধ্যযুগ থেকে এই জায়গাটি ইহুদিদের দ্বারা পবিত্র হিসেবে বিবেচিত হওয়া সহ পবিত্র স্থান হিসেবে প্রায়ই দর্শন হয়ে আসছে। ১৮৮২ সালে আর্খিমান্দ্রাইট আন্টনিন (কাপুস্টিন) এই জায়গাটি রুশ অর্থোডক্স গির্জার জন্য নেওয়া হয়। তিনি এই জায়গায় একটি গির্জা নির্মাণের পরিকল্পনা করেন যার ফলে তিনি ইহুদিদের দ্বারা চরম প্রতিবাদে শিকার হন। অটোম্যান আদালত ১৮৯০ সালে রুশদের পক্ষে রায় দেয় তবে রুশরা অত্র স্থলে খ্রিস্ট ধর্মের চিহ্ন ক্রুশ অপ্রদর্শনে সম্মত হয় এবং সবধর্মের লোকদের এই গুহায় প্রবেশাধিকার থাকে।\n\n\n== তথ্যসূত্র ==\n\n\n== বহিঃসংযোগ ==\n(হিব্রু) পয়গম্বরদের মাজার আর্কাইভইজরায়েল পুরাতত্ত্ব কর্তৃপক্ষ এর ওয়েবসাইটে"}