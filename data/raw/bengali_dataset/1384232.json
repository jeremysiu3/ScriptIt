{"pageid": 1384232, "title": "মানুষ (চলচ্চিত্র)", "url": "https://bn.wikipedia.org/wiki?curid=1384232", "content": "মানুষ (পূর্ণ নাম: মানুষ-চাইল্ড অব ডেসটিনি) ২০২৩ সালের একটি বাংলা ভাষার ভারতীয় অপরাধমূলক মারপিটধর্মী চলচ্চিত্র। এটি পরিচালনা করেছেন সঞ্জয় সমাদ্দার। প্রযোজনা করেছেন জিৎ, গোপাল মদনানি ও অমিত জুমরানির প্রযোজনায় গ্রাসরুট এন্টারটেইনমেন্টের ব্যনারে নির্মিত হয়েছে। প্রধান চরিত্রে অভিনয় করেছেন জিৎ, বিদ্যা সিনহা সাহা মীম, জিতু কমল ও সুস্মিতা চট্টোপাধ্যায়। এটি ২৪ শে নভেম্বর ২০২৩ সালে বিশ্বব্যাপী প্রেক্ষাগৃহে একই সঙ্গে বাংলা ভাষা ও হিন্দি ভাষার ডাবকৃত সংস্করণে মুক্তি পায়।\n\n\n== অভিনয়শিল্পী ==\nজিৎ\nবিদ্যা সিনহা সাহা\nজিতু কমল\nইয়াসির আরাফাত রহিম\nসুস্মিতা চট্টোপাধ্যায়\nসৌরভ চক্রবর্তী\n\n\n== নির্মাণ ==\n২০২২ সালের ১৬ ডিসেম্বর চলচ্চিত্রটির শুটিং শুরু হয়। কলকাতা শহর, পুরুলিয়া ও থাইল্যান্ডের বিভিন্ন জায়গায় টানা ৪০ দিন চিত্রগ্রহণ করা হয়।\n\n\n== প্রচার ==\nফিল্মের অফিসিয়াল বাংলা টিজারটি ১৪ অক্টোবর ২০২৩-এ এবং অফিসিয়াল হিন্দি টিজার ১৫ অক্টোবর ২০২৩-এ প্রকাশিত হয়েছিল৷ দুটি টিজারই গ্রাসরুট এন্টারটেইনমেন্ট ইউটিউব চ্যানেলে প্রকাশিত হয়েছিল৷\n\n\n== মুক্তি ==\nচলচ্চিত্রটি ২০২৩ সালের ২৪ শে নভেম্বর ভারতে মুক্তি পায়। জাজ মাল্টিমিডিয়া ভারতের সঙ্গে একই দিনে বাংলাদেশেও ছবিটি মুক্তির পরিকল্পনা করেছিল। তবে তারা মন্ত্রণালয়ের অনুমতি পায়নি । পরবর্তীতে অ্যাকশন কাট এন্টারটেইনমেন্ট কর্তৃক ১৫ ডিসেম্বর বাংলাদেশের ৪৫টি প্রেক্ষাগৃহে মুক্তি পায়।\n২০২৩ সালের ১৯শে সেপ্টেম্বর গণেশ চতুর্থীতে পোস্টার প্রকাশ করা হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মানুষ   (ইংরেজি)"}