{"pageid": 1348347, "title": "মালবিকা কৃষ্ণদাস", "url": "https://bn.wikipedia.org/wiki?curid=1348347", "content": "মালবিকা কৃষ্ণদাস (জন্ম ৭ই জানুয়ারী ১৯৯৯) হলেন একজন ভারতীয় অভিনেত্রী, টেলিভিশন উপস্থাপক এবং শাস্ত্রীয় নৃত্যশিল্পী। তিনি মাজাভিল মনোরমা -তে মালয়ালম ট্যালেন্ট-হান্ট (প্রতিভা-অন্বেষণ) রিয়েলিটি শো নায়িকা নায়কানে অংশ নিয়েছিলেন। থাত্তুমপুরাথ অচ্যুথান চলচ্চিত্রে অভিনয়ের মাধ্যমে চলচ্চিত্র জীবনে তাঁর অভিষেক হয়। তিনি সূর্য টিভিতে প্রচারিত টেলিভিশন সিরিয়াল ইন্দুলেখাতে প্রধান চরিত্রে অভিনয় করেছিলেন।\n\n\n== প্রারম্ভিক জীবন এবং কর্মজীবন ==\nমালবিকা ওটাপলামে জন্মগ্রহণ করেন। তাঁর মা ও বাবা ছিলেন যথাক্রমে ঊষা, একজন গৃহিণী এবং প্রয়াত কৃষ্ণদাস, একজন ব্যবসায়ী। তিনি পট্টম্বিতে বড় হয়ে ওঠেন। তিনি তিন বছর বয়সে শাস্ত্রীয় নৃত্য শেখা শুরু করেন।\nমালবিকা অমৃতা টিভিতে টেলিভিশন ডান্স রিয়েলিটি শো সুপার ড্যান্সার জুনিয়র ২ -তে যোগদানের মাধ্যমে তাঁর কর্মজীবন শুরু করেন। তিনি ফাইনালিস্টদের মধ্যে একজন ছিলেন এবং শো-এর রানার আপ হয়েছিলেন। সপ্তম শ্রেণীতে পড়ার সময়, প্রথম উপসাগরীয় নৃত্য অনুষ্ঠানে গিয়ে তিনি নিজের বাবাকে হারান। তারপরে তিনি এশিয়ানেটে প্রচারিত মাঞ্চ ডান্স ড্যান্সে ভাগ নিয়েছিলেন। তিনি কেরালা রাজ্য কলা উৎসবের নৃত্য প্রতিযোগিতায় নিয়মিত অংশগ্রহণকারী ছিলেন এবং দশম শ্রেণিতে থাকাকালীন ভরতনাট্যমে রাজ্য স্তরে প্রথম পুরস্কার জিতেছিলেন। তিনি টিআরকেএইচএসএস, ভানিয়ামকুলাম, পালাক্কাদ থেকে তাঁর বিদ্যালয় শিক্ষা শেষ করেছিলেন। এরপর তিনি ভান্নাদিল পুদিয়াভেটিল ধনঞ্জয়ন এবং শান্তা ধনঞ্জয়নের অধীনে ভরতনাট্যম প্রশিক্ষণ নেন। তিনি থেভারার সেক্রেড হার্ট কলেজ থেকে ব্যবসায় স্নাতক ডিগ্রি অর্জন করেন।\nতিনি মাজহাভিল মনোরমাতে প্রচারিত একটি প্রতিভা-অন্বেষণ রিয়েলিটি শো নায়িকা নায়কান-এ প্রতিযোগী হিসাবে ছোট পর্দায় ফিরে আসেন। এই প্রতিযোগিতাটি তাঁর জীবনে যুগান্তকারী ছিল কারণ তিনি দ্বিতীয় রানারআপ হয়েছিলেন এবং সেরা নৃত্যশিল্পীর খেতাবও পেয়েছিলেন। একই বছরে লাল হোসে পরিচালিত থাতুমপুরথ অচ্যুথানের মাধ্যমে তাঁর চলচ্চিত্রে অভিষেক হয়। এরপর তিনি একটি ওয়েবসিরিজ লাইফ জোর  এবং একটি মিউজিক্যাল অ্যালবাম মিঝি রেণ্ডিলামের অংশ হন।\nতিনি মাজহাভিল মনোরমা- তে ডি৫ জুনিয়রের মাধ্যমে টেলিভিশন উপস্থাপক হিসাবে তাঁর কর্মজীবন শুরু করেন, তিনি নায়িকা নায়কানের সহ-প্রতিযোগী ভিন্সি অ্যালোশিয়াসের পরিবর্তে এসেছিলেন। তারপরে তিনি সুরজ ভেঞ্জারমুডের সাথে জি কেরালামের ফানি নাইটস- এ উপস্থাপনা করেন। ২০১৬ সালে সূর্য টিভিতে তাঁর প্রথম সিরিয়াল ছিল আম্মে মহামায়ে। তিনি সূর্য টিভিতে টেলিভিশন সিরিয়াল ইন্দুলেখাতে  প্রধান মহিলা চরিত্রে অভিনয় করেছিলেন। ২০২২ সালের ২৭শে ডিসেম্বর, তিনি তাঁর ইউটিউব চ্যানেলের মাধ্যমে জানিয়েছিলেন যে, মাজহাভিল মনোরমা শো নায়িকা-নায়কান খ্যাত থিজুস জ্যোথির সাথে তাঁর বিয়ে ঠিক হয়েছে।\n\n\n== চলচ্চিত্রের তালিকা ==\n\n\n=== ছায়াছবি ===\n\n\n==== বিশেষ উপস্থিতি ====\n\n\n=== ওয়েবসিরিজ ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মালবিকা কৃষ্ণদাস (ইংরেজি)\nইউটিউবে মালবিকা কৃষ্ণদাস চ্যানেল"}