{"pageid": 1344491, "title": "সামুদ্রিক মৎস্য দপ্তর", "url": "https://bn.wikipedia.org/wiki?curid=1344491", "content": "সামুদ্রিক মৎস্য দপ্তর বা মেরিন ফিসারিজ অফিস মৎস্য অধিদপ্তরের অধীনস্থ একটি সরকারি প্রতিষ্ঠান। মূলত বঙ্গোপসাগর এলাকায় মৎস্য সম্পদ সংরক্ষণ, ব্যবস্থাপনা, নীতিমালা বাস্তবায়ন, সংরক্ষণের কাজ করে থাকে এই সংস্থা। \n\n\n== ইতিহাস ==\nদেশভাগের পর ১৯৫২ সালে পাকিস্তান সরকার করাচিতে কেন্দ্রীয় মৎস্য বিভাগ প্রতিষ্ঠা করে। এর অধীনে একটি দপ্তর ছিলো পূর্ব পাকিস্তানের চট্টগ্রামে। তবে বঙ্গোপসাগরের নিকটবর্তী হওয়ায় পাকিস্তান সরকার কেন্দ্রীয় মৎস্য বিভাগের সদর দপ্তর চট্টগ্রামে স্থানান্তরের সিদ্ধান্ত গ্রহণ করে। মুক্তিযুদ্ধের সময়ে তা বাস্তবায়ন হয়নি। স্বাধীনতার পর ১৯৭৫ সালে সামুদ্রিক মৎস্য বিভাগকে মৎস্য অধিদপ্তর-এর সাথে একীভূত করা হয়। কিছুকাল পরেই ১৯৭৭ সালে এ বিভাগকে বাণিজ্য মন্ত্রণালয়-এর অধীনে নিয়ে আসার সিদ্ধান্ত গৃহিত হয়। তবে সে সিদ্ধান্ত থেকে সরে এসে সরকার ’৭৭ এর শেষদিকে এসে এ বিভাগকে তৎকালীন মৎস্য ও পশুসম্পদ মন্ত্রণালয়এর অধীনে ন্যস্ত করে। পরবর্তীতে ১৯৮৪ সালে একে মৎস্য অধিদপ্তরের অধীনে আনা হয়। বর্তমানে এ দপ্তরটি সামুদ্রিক মৎস্য সম্পদ অধ্যাদেশ, ১৯৮৩ অনুযায়ী পরিচালিত হচ্ছে; যা রহিত করে সরকার সামুদ্রিক মৎস্য আইন, ২০২০ প্রণয়ন করেছে।\n\n\n== গঠন ==\nব্যবস্থাপনার কার্যক্রম পরিচালনার জন্য ১৭ সদস্যের একটি পরিচালনা পর্ষদ গঠন করা হয়। তাঁরা হলেন:\n\nউপ-পরিচালক: ১ জন\nসহকারী পরিচালক: ২ জন\nপরিসংখ্যান কর্মকর্তা: ১ জন\nপরিদর্শক: ১২ জন\nপ্রশাসনিক কর্মকর্তা: ১ জন\n\n\n== আরও দেখুন ==\nমৎস্য ও প্রাণিসম্পদ মন্ত্রণালয়\nমৎস্য অধিদপ্তর\n\n\n== তথ্যসূত্র =="}