{"pageid": 1463603, "title": "এনায়েত খাঁ", "url": "https://bn.wikipedia.org/wiki?curid=1463603", "content": "উস্তাদ এনায়েত খাঁ (উর্দু: عنایت خان‎‎ </link>); (১৮৯৪-১৯৩৮) (যিনি নাথ সিং নামেও পরিচিত), ছিলেন বিশ শতকের প্রথম দশকে ভারতের অন্যতম বিশিষ্ট সেতার ও সুরবাহার বাদক। তার পুত্র ছিলেন ভারতীয় শাস্ত্রীয় সঙ্গীতের বিখ্যাত বাঙালি সেতার বাদক বিলায়েত খাঁ যাকে যুদ্ধ পরবর্তী সময়ের ভারতের সর্বশ্রেষ্ঠ সেতার বাদক হিসাবে গণ্য করা হয়।\n\n\n== প্রারম্ভিক জীবন ==\nএনায়েত খাঁ ১৮৮৪ খ্রিস্টাব্দে ব্রিটিশ ভারতের উত্তর -পশ্চিম প্রদেশে এক সঙ্গীতশিল্পী পরিবারে জন্মগ্রহণ করেন। তার পিতা খ্যাতিমান সেতার বাদক ইমদাদ খান পারিবারিক ইমদাদখানি শৈলীতে তথা ইটাওয়া ঘরানায় এনায়েতকে সেতার এবং সুরবাহার]] বাদ্যযন্ত্র বাজাতে শেখান।  প্রসঙ্গত, ইমদাদ খাঁ আগ্রার নিকটবর্তী ছোট গ্রাম  ইটাওয়ার চতুর্থ প্রজন্মের সফল সঙ্গীতজ্ঞ হিসাবে তাদের পারিবারিক সঙ্গীত শৈলী ইটাওয়া নামে পরিচিতি লাভ করে। এনায়েত খাঁ খেয়াল গায়ক বন্দে হোসেনের কন্যা বশিরন বেগমকে বিবাহ করেন। \n\n\n== কর্মজীবন সম্পাদন ==\nতিনি পরিবারের সদস্যদের নিয়ে কলকাতায় বসবাস শুরু করেন। তিনি সেখানে তার মাত্র ৪৩ বছর আয়ুর স্বল্প সময়ের বসবাস করলেও তিনি সেতারের অনেক অগ্রগামী তথা উন্নত কাজ করেছিলেন। সেতার বাজানো শৈলী 'গায়াকি আং' সৃষ্টি করেন, যা তার পিতা ইমদাদ খাঁ শুরু করে তাকে শেখান। তাছাড়া সেতারের কারুকাজ ও তৈরিতে তিনি নতুন মাত্রা দিয়েছেন। উদাহরণ স্বরূপ, তিনি এটির ভৌত মাত্রা তথা গড়ন প্রমিত তথা নির্দিষ্ট মাপে তৈরি করেছেন এবং উপরের রেজোনেটর গার্ড যোগ করেছেন, যা আজকের বাদকদের কাছে খুবই জনপ্রিয় হয়েছে। (যদিও তার নিজের বংশধররা এটি ব্যবহার করেনি)। সেতার বাজানোয় তার উন্নতি সেতারকে ব্যাপক দর্শকদের কাছে অনেক বেশি জনপ্রিয় করে তোলে। \" যদিও এটা সত্য এই যে, 'তান তোদা' (যন্ত্রসঙ্গীতে 'রাপিড ফায়ার মাল্টি-স্ট্রোক' যা ঝড়ের গতিতে নানা ধরনের মাত্রায় ব্যবহৃত) শৈলীতে বাজিয়ে এনায়েত খাঁ যে সুনাম অর্জন করেন, বিলায়েত খাঁ সেরকম বাজান নি। তবে এর কারণ হিসাবে মোটামুটি নিশ্চিতভাবে অনুমান করা যায় যে, তিনি তার পিতা উস্তাদ এনায়েত খাঁ উদ্ভাবিত শৈলীর কীর্তিকে খর্ব করতে চান নি।\"\"তাঁর সময়ে অন্য কোনো যন্ত্রশিল্পীর এত গভীরতা, নিপুণতা, জ্ঞান এবং যন্ত্রের শৈলীকে সংগঠিত ও পদ্ধতিগত করার ক্ষমতা ছিল না।\" তিনি সেতার বাদন যা উত্তর ভারতের শিল্পকলার এক গুরুত্বপূর্ণ কেন্দ্রে বিকশিত ছিল এবং মুষ্টিমেয় অনুরাগীদের কাছে সীমাবদ্ধ ছিল, তাকে স্বাধীনতা সংগ্রামে উজ্জীবিত জাতীয় সংস্কৃতির আগ্রহে সাধারণ শ্রোতাদের মাঝে পৌঁছে দেন।\nনোবেল পুরস্কার জয়ী রবীন্দ্রনাথ ছিলেন সঙ্গীত সহযোগী এবং ব্যক্তিগত বন্ধু। এনায়েত খাঁ-র কিছু সঙ্গীত সিডিতে প্রকাশিত হয়েছে। \n\n\n== মৃত্যু ==\nউস্তাদ এনায়েত খাঁ ১৯৩৮ খ্রিস্টাব্দে ৪৩ বৎসর বয়সে মারা যান। তার চার সন্তানের দুই পুত্রেরাও ইমদাদখানি ঘরানার সঙ্গীতশিল্পী - বিশিষ্ট সেতার বাদক বিলায়েত খাঁ (১৯২৮-২০০৪)\"The master of sitar is no more\"। Rediff News। ১৫ মার্চ ২০০৪। সংগ্রহের তারিখ ২ জানুয়ারি ২০১৯। </ref> এবং সুরবাহার বাদকইমরাত খাঁ (১৯৩৫ -২০১৮)"}