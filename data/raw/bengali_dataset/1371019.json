{"pageid": 1371019, "title": "ইমাদুদ্দিন নাসিমি", "url": "https://bn.wikipedia.org/wiki?curid=1371019", "content": "সৈয়দ আলী ইমাদুদ্দিন নাসিমি ( আজারবাইজানি: Seyid Əli İmadəddin Nəsimi, سئید علی عمادالدّین نسیمی; আনু. ১৩৬৯/৭০ - ১৪১৮/১৯), সাধারণত নাসিমি  ( Nəsimi, نسیمی) নামে পরিচিত ছিলেন। তিনি ১৪শ এবং ১৫শ শতকের একজন হুরুফি কবি ছিলেন যিনি তার স্থানীয় আজারবাইজানীয়, সেইসাথে ফার্সি এবং আরবি ভাষায় কবিতা রচনা করতেন। তাকে তার সময়ের অন্যতম শ্রেষ্ঠ তুর্কি কবি এবং আজারবাইজানীয় সাহিত্যের অন্যতম বিশিষ্ট ব্যক্তি হিসেবে গণ্য করা হয়।\nনাসিমি ১৩৬০-৭০ সালের দিকে জন্মগ্রহণ করেন। শৈশবে সুশিক্ষা লাভ করেন এবং অল্প বয়সেই সুফিবাদের প্রতি আকৃষ্ট হন। হুরুফিজম আন্দোলনের একজন বিশ্বস্ত অনুসারী হওয়ার পর, নাসিমি আজারবাইজান ও ছেড়ে আনাতোলিয়ায় হুরুফিবাদের প্রসার ঘটান এবং পরবর্তীতে এর প্রতিষ্ঠাতা এবং নাসিমির শিক্ষক, ফজলাল্লাহ আস্তারাবাদির মৃত্যুদন্ডের পর আলেপ্পো ত্যাগ করেন। আলেপ্পোতে, তিনি একজন হুরুফি শাইখ হিসাবে অনুসারী বলয় তৈরি করেন কিন্তু সুন্নি অঙ্গনের প্রতিরোধের সম্মুখীন হন; যারা শেষ পর্যন্ত মামলুক সুলতানকে ১৪১৮-১৯ সালের দিকে তার ধর্মীয় বিশ্বাসের জন্য তার মৃত্যুর আদেশ দিতে রাজি করায়। নাসিমিকে মৃত্যুদণ্ড দেওয়া হয় এবং আলেপ্পোর একটি খানকায় (সুফি লজ) দাফন করা হয়।\nতার জীবিত কর্মগুলোর মধ্যে রয়েছে আরবি ভাষায় কিছু কবিতার পাশাপাশি আজারবাইজানি ও ফার্সি ভাষার দুটি দিওয়ান (ছোট কবিতার সংকলন)। নাসিমির কবিতাগুলি প্রধানত হুরুফিবাদকে কেন্দ্র করে লিখা এবং এতে ইসলামী বহু গ্রন্থের অনেক উল্লেখ রয়েছে। তাঁর কবিতায় ধর্মের সাথে সম্পর্কিত আরও জটিল বিষয়ের সাথে সুরেলা সুর এবং সহজে বোধগম্য অভিব্যক্তির সমন্বয় ঘটেছে। নাসিমির তুর্কি সাহিত্যের উপর ব্যাপক প্রভাব ছিল এবং পরবর্তীকালের অনেক বড় কবি যেমন হাবিবি, হাকিকি ( জাহান শাহের কলম নাম), খাতাই ( ইসমাইল প্রথমের কলম নাম) ইত্যাদিকে প্রভাবিত করেছিলেন। তাকে আজারবাইজানীয় ধ্রুপদী আরুজ কাব্যশৈলীর প্রতিষ্ঠাতা হিসেবেও বিবেচনা করা হয় (প্রমাণ নির্ধারণের প্রসোডি ব্যবহার করে কবিতা) এবং গজল (অ্যামেটরি কবিতার একটি রূপ) ও ওঘুজ তুর্কি ধ্রুপদী সাহিত্যের প্রথম গীতিকার কবি হিসেবেও ধরা হয়।\n\n\n== তথ্যসূত্র =="}