{"pageid": 1061190, "title": "সাঁ দ্যনি, রেউনিওঁ", "url": "https://bn.wikipedia.org/wiki?curid=1061190", "content": "সাঁ দ্যনি (ফরাসি উচ্চারণ: ​[sɛ̃.də.ni]) ভারত মহাসাগরে অবস্থিত ফ্রান্সের সামুদ্রিক দেপার্ত্যমঁ ও রেজিওঁ রেউনিওঁ-র প্রেফেকত্যুর তথা প্রশাসনিক রাজধানী। নগরীটি রেউনিওঁ দ্বীপের উত্তরতম বিন্দুতে সাঁ-দ্যনি নদীর মোহনার কাছে অবস্থিত। রেউনিওঁ-র স্থানীয় ক্রেওল ভাষাতে এটি সিন্দনি (Sin-Dni) নামেও পরিচিত।\nসাঁ দ্যনি ফ্রান্সের সামুদ্রিক দেপার্ত্যমঁগুলির কোম্যুন বা পৌরসভাগুলির মধ্যে সবচেয়ে জনবহুল। এমনকি সমগ্র ফরাসি রাষ্ট্রের মধ্যে এটি বিংশতিতম জনবহুল নগরী। ২০১৮ সালের জনগণনা অনুযায়ী সাঁ দ্যনি মহানগর এলাকাতে ৩ লক্ষ ৯ হাজারেরও বেশি অধিবাসী বাস করতেন। এদের মধ্যে প্রায় দেড় লক্ষ লোক মূল সাঁ দ্যনি নগরীতে এবং বাকীরা প্রতিবেশী কোম্যুন যেমন লা পোসেসিওঁ, সাঁত-মারি, সাঁত-স্যুজান, সাঁতঁদ্রে ও ব্রা-পানোঁতে বাস করে।\nশহরটি ১৭৩৮ সালে রেউনিওঁর রাজধানীর মর্যাদা লাভ করেছিল।\n\n\n== তথ্যসূত্র =="}