{"pageid": 110017, "title": "টপ (বস্ত্র)", "url": "https://bn.wikipedia.org/wiki?curid=110017", "content": "টপ বা টপস (ইংরেজি: Top বা Tops) হচ্ছে একপ্রকার পোশাক, যা মানুষের গলার আগ পর্যন্ত উর্দ্ধাঙ্গ আবরণে ব্যবহৃত হয়। টপস সাধারণত মেয়েদের পোশাক হিসেবেই পরিচিত। তবে পুরুষের ক্ষেত্রেও টপস ব্যবহারের প্রচলন আছে। টপস কিছুক্ষেত্রে দৈর্ঘ্যে বুকের ঠিক নিচ পর্যন্ত বা উরু পর্যন্ত দীর্ঘও হতে পারে। পুরুষের টপস সাধারণ প্যান্টের সাথে পরা হয়। অপরদিকে মেয়েরা টপস পরে প্যান্ট ও স্কার্টের সাথে। টপসের সাধারণ প্রকারভেদগুলোর মাঝে রয়েছে টি-শার্ট, ব্লাউজ, এবং শার্ট।\n\n\n== ধরন ==\nকাঁধের প্রান্তভাগই টপের সর্বোচ্চ সীমা। সেখানে কিছু ক্ষেত্রে মাথা আবৃত করার জন্য বাড়তি একটা হুড থাকতে পারে। নিচের দিকে টপের বিস্তৃতি কোমরের প্রান্তদেশ পর্যন্ত হতে পারে। টপস বুক বা কোমরের স্থানে একটু আটোসাটো বা ঢিলেঢালা হতে পারে। হাতা থাকার ব্যাপারটি টপসের ক্ষেত্র ঐচ্ছিক। অনেক টপসে হাতা থাকে না, আবার কয়েকটিতে কাঁধের ফিতা, অথবা স্প্যাঘেটি ফিতা (নুডল ফিতা) থাকতে পারে। টপসের পিঠের অংশ ঢাকা বা অনাবৃত থাকতে পারে। এছাড়া কোমর বা ঘাড়ের অংশে ফিতা পেচিয়েও কিছু কিছু টপসের ডিজাইন করা হয়। এছাড়া কিছু ক্ষেত্রে কাঁধের চারপাশ জড়িয়েও ফিতা থাকে।\n\n\n== প্রকারভেদ ==\nটপসের কিছু প্রচলিত প্রকারভেদের মধ্যে আছে:\n\nটি-শার্ট — হাতা থাকে, সেটি ফুল বা হাফ হাতা হতে পারে।\nট্যাঙ্ক টপ — হাতাকাটা, কাঁধের ওপর দিয়ে ফিতা দিয়ে যুক্ত থাকে।\nক্রপ টপ — প্রান্তভাগ অনেক উঁচুতে। পেটের অংশ অনাবৃত থাকে।\nটিউব টপ — কোনো হাতা, বা কাঁধের ওপর দিয়ে ফিতাও থাকে না। বুক ও পেটের অংশের চারপাশ জড়িয়ে থাকে।\nহল্টারনেক — ঘাড়ের ওপর দিয়ে চারপাশে একটি ফিতে প্যাচানো থাকে।\n\n\n== আরো দেখুন ==\nমুক্তস্তন\n\n\n== তথ্যসূত্র ==\n\n\n== বহিঃসংযোগ =="}