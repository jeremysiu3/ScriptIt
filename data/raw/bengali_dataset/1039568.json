{"pageid": 1039568, "title": "আলেক্সি ক্লদ-মোরিস", "url": "https://bn.wikipedia.org/wiki?curid=1039568", "content": "আলেক্সি ক্লদ-মোরিস (ফরাসি উচ্চারণ: ​[alɛksi klodmoʁis], ফরাসি: Alexis Claude-Maurice; জন্ম: ৬ জুন ১৯৯৮) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব নিস এবং ফ্রান্স অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০৪–০৫ মৌসুমে, ফরাসি ফুটবল ক্লাব তর্সির যুব পর্যায়ের হয়ে খেলার মাধ্যমে ক্লদ-মোরিস ফুটবল জগতে প্রবেশ করেছেন এবং পরবর্তীকালে লরিয়াঁর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৪–১৫ মৌসুমে, ফরাসি ক্লাব লরিয়াঁ ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৪ মৌসুম অতিবাহিত করেছেন; লরিয়াঁ ২-এর হয়ে তিনি ৪৭ ম্যাচে ১৩টি গোল করেছেন। অতঃপর ২০১৬–১৭ মৌসুমে তিনি লরিয়াঁর মূল দলে অন্তর্ভুক্ত হয়েছেন। ২০১৯–২০ মৌসুমে, তিনি প্রায় ১৩ মিলিয়ন ইউরোর বিনিময়ে লরিয়াঁ হতে নিসে যোগদান করেছেন।\n২০১৫ সালে, ক্লদ-মোরিস ফ্রান্স অনূর্ধ্ব-১৭ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nআলেক্সি ক্লদ-মোরিস ১৯৯৮ সালের ৬ই জুন তারিখে ফ্রান্সের নোয়াজি-ল্য-গ্রঁয়ে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি গুয়াদলুপীয় বংশোদ্ভূত।\n\n\n== আন্তর্জাতিক ফুটবল ==\nক্লদ-মোরিস ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৫ সালের ১৯শে অক্টোবর তারিখে তিনি ২০১৫ ফিফা অনূর্ধ্ব-১৭ বিশ্বকাপের গ্রুপ পর্বের ম্যাচে নিউজিল্যান্ড অনূর্ধ্ব-১৭ দলের বিরুদ্ধে ফ্রান্স অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ফ্রান্স অনূর্ধ্ব-১৭ দলের হয়ে ২০১৫ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে ১৬ দলের পর্বের পূর্ণ সময় শেষে তার দল কোস্টা রিকা অনূর্ধ্ব-১৭ দলের সাথে ০–০ গোলের ড্র করার পর পেনাল্টি শুট-আউটে ৫–৩ ব্যবধানে পরাজিত হয়েছিল; উক্ত প্রতিযোগিতায় তিনি ৩ ম্যাচে ১ গোল করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে আলেক্সি ক্লদ-মোরিস  (ফরাসি)  \nসকারওয়েতে আলেক্সি ক্লদ-মোরিস  (ইংরেজি)  \nসকারবেসে আলেক্সি ক্লদ-মোরিস (ইংরেজি) \nবিডিফুটবলে আলেক্সি ক্লদ-মোরিস  (ইংরেজি)  \nওয়ার্ল্ডফুটবল.নেটে আলেক্সি ক্লদ-মোরিস (ইংরেজি) \nইএসপিএন এফসিতে আলেক্সি ক্লদ-মোরিস (ইংরেজি)"}