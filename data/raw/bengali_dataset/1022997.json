{"pageid": 1022997, "title": "শিরা হৃৎপিন্ড", "url": "https://bn.wikipedia.org/wiki?curid=1022997", "content": "যে ধরনের হৃৎপিণ্ডের মধ্য দিয়ে শুধুমাত্র কার্বন ডাই অক্সাইড সংবলিত রক্ত প্রবাহিত হয়, তা ভেনাস হার্ট বা শিরা হৃৎপিণ্ড নামে পরিচিত। এটি শিরা হতে রক্ত গ্রহণ করে অক্সিজেনেশনের জন্য রক্ত পাম্প করে। সাধারণত মাছের সংবহনতন্ত্রে এরূপ হৃৎপিণ্ড দেখা যায়।\n\n\n== রক্ত সংবহন পদ্ধতি ==\nশিরা হৃৎপিণ্ডের মাধ্যমে রক্ত বদ্ধ সংবহন পদ্ধতিতে সঞ্চালিত হয়। শিরা হৃৎপিণ্ড একচক্রীয় এবং একটি মাত্র চক্র অনুসরণ করার মাধ্যমে এটি সমগ্র দেহে রক্ত পরিবহন করে৷ এজন্য শিরা হৃৎপিণ্ড এক চক্র হৃৎপিণ্ড নামেও পরিচিত। অক্সিজেনবিহীন রক্ত শরীর থেকে প্রথমে অ্যাট্রিয়ামে (অলিন্দ) যায়। এরপরে সেই রক্তই ভেন্ট্রিকলে (নিলয়) পৌঁছে। অতঃপর রক্ত ফুলকার মাধ্যমে পরিশোধিত হয় বা অক্সিজেনপ্রাপ্ত হয় ও সারা শরীরে প্রবাহিত হয়।\nঅন্যান্য হৃৎপিণ্ডের মত শিরা হৃৎপিণ্ডও সমগ্র দেহে অক্সিজেন, পুষ্টি উপাদান, হরমোন ইত্যাদি পরিবহন করে এবং বিপাকীয় বর্জ্য দূর করে।\n\n\n== গঠন ==\nশিরা হৃৎপিণ্ড মানুষের হৃৎপিণ্ডের মতো চার প্রকোষ্ঠ বিশিষ্ট নয় বরং এটি দুই প্রকোষ্ঠ বিশিষ্ট। শিরা হৃৎপিণ্ডের ডান দিকে অ্যাট্রিয়াম বা অরিকল (অলিন্দ) ও ভেন্ট্রিকল (নিলয়) অবস্থিত। \nমানব হৃদপিণ্ড ডান অলিন্দ ও ডান নিলয়, বাম অলিন্দ ও বাম নিলয় নিয়ে গঠিত। মানুষের হৃদপিন্ডে শুদ্ধ ও অশুদ্ধ রক্ত মিশে যায় না কিন্তু শিরা হৃৎপিণ্ডে শুদ্ধ ও অশুদ্ধ রক্ত মিলেমিশে যায়।\n\n\n== তথ্যসূত্র =="}