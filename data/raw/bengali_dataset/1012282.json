{"pageid": 1012282, "title": "শবাধার-বাহক", "url": "https://bn.wikipedia.org/wiki?curid=1012282", "content": "শবাধার-বাহক বলতে কোনও শেষকৃত্য অনুষ্ঠানে প্রয়াত ব্যক্তির মৃতদেহধারণকারী শবাধার বহনকারী একাধিক ব্যক্তিকে বোঝায়।\nকোনও কোনও ঐতিহ্যে শবাধার-বাহক এবং শবাধার-আচ্ছাদন বাহকের মধ্যে পার্থক্য করা হয়। দ্বিতীয়োক্ত ব্যক্তিরা শবাধারকে আচ্ছাদনকারী কাপড়ের কোণা ধরে রাখেন। প্রথমোক্তরা শবাধার উত্তোলন ও বহনের ভারী কাজটি করেন। কিছু কিছু সংস্কৃতিতে শবাধার-বাহকেরা মৃতব্যক্তিকে সম্মান করতে ও শবাধারের ক্ষতি না করার জন্য শ্বেতবর্ণের দস্তানা পরিধান করতে পারেন। কোনও কোনও ক্ষেত্রে কোনও যানবাহন বা ভারবাহী প্রাণী দিয়ে শবাধার বহন করানো হতে পারে; সেক্ষেত্রে শবাধার-বাহকের বদলে প্রতীকীরূপে শবযাত্রীরা পাশে হাঁটতে পারেন।\nকিছু সংস্কৃতিতে যেমন পশ্চিমা সংস্কৃতিতে কিংবা বাংলাদেশী মুসলমান সংস্কৃতিতে শবাধার-বাহকেরা সাধারণত মৃত ব্যক্তির নিকট আত্মীয় বা পরিবারের পুরুষ সদস্য, ঘনিষ্ঠ বন্ধু বা সহকর্মী হয়ে থাকেন। কিছু আফ্রিকান সংস্কৃতিতে পরিবারের সদস্য নয়, বরং পেশাদার শেষকৃত্য প্রতিষ্ঠানের কর্মীরা অর্থের বিনিময়ে শবাধার বহন করেন।\nসাধারণত শবাধার-বাহকেরা শবাধারের চার কোণে এবং দুই পার্শ্বে একটি করে কাঁধের উপরে রেখে শবাধারটিকে বহন করেন। কখনও কখনও কোমরের কাছে রেখে হাত দিয়ে ধরেও শবাধান বহন করা হতে পারে। কখনও কখনও মূল শবাধার বাহকদের পাশাপাশি সাম্মানিক শবাধার বাহক থাকতে পারে, যারা হয় শবাধারের সামনে বা পেছনে থেকে মৃত ব্যক্তিকে সম্মান জানিয়ে হাঁটেন।\n\n\n== তথ্যসূত্র =="}