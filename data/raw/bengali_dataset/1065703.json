{"pageid": 1065703, "title": "দানিয়াল", "url": "https://bn.wikipedia.org/wiki?curid=1065703", "content": "দানিয়াল (আরবি: دانيال, প্রতিবর্ণীকৃত: Dānyāl) হলেন ইসলামি ঐতিহ্যমতে একজন নবী। যদিও পবিত্র কোরআন তার কোনো উল্লেখ নেই, হাদিসশাস্ত্র অনুসারে তাকে একজন নবী গণ্য করা হয়। সুন্নি সূত্রসমূহে তাকে ইসরাঈলিয়াত থেকে উদ্ধৃত করা হয় এবং সিংহের গুহায় তার অতিবাহিত সময়ের বর্ণনা পাওয়া যায়। দানিয়ালের ধর্মপ্রচারকাল নিয়ে মুসলিম ঐতিহ্যে বিতর্ক রয়েছে। শিয়া সূত্রসমূহে ইমামদের নিকট হতে বর্ণিত হাদিসে তাকে একজন নবী হিসেবে বিবেচনা করা হলেও ইসলামের অন্য কোনো কোনো শাখায় তাকে একজন ওয়ালি গণ্য করা হয়।\nকিছু মুসলিম সূত্র মোতাবেক একটি কফিনে স্বর্গরহস্য উদ্ঘাটন সম্পর্কিত একটি বই পাওয়া গিয়েছিল, যার মধ্যে দানিয়ালের দেহাবশেষ রয়েছিল বলে মনে করা হয়, যা মুসলিমদের পারস্য বিজয় এর সময় প্রকাশিত হয়েছিল এবং উমর ইবনুল খাত্তাব এর অনুরোধে পুনরায় সমাহিত করা হয়েছিল।\nযিহূদীয়-খ্রীষ্টীয় ঐতিহ্যে দানিয়ালকে দানিয়েল (হিব্রু ভাষায়: דָּנִיֵּאל‎ Dāniyyēl, গ্রিক: Δανιήλ Daniḗl) হিসেবে চিহ্নিত করা হয় যিনি বাইবেল এর দানিয়েলের পুস্তক এর কেন্দ্রীয় চরিত্র। উক্ত পুস্তকের বর্ণনামতে দানিয়েল ছিলেন যিরূশালেম নগরীর এক সম্ভ্রান্ত যুবক। তাকে বাবিল এর সম্রাট নবূখদ্‌নিৎসর যুদ্ধবন্দী হিসেবে ধরে নিয়ে যায় এবং সম্রাট সাইরাস কর্তৃক বাবিলজয়ের আগ পর্যন্ত তিনি তার সামর্থ্য অনুযায়ী রাজা ও তার উত্তরসূরীদের সেবা করে যান এবং ইস্রায়েলীয় ঈশ্বরের প্রতি অটল থাকেন।\n\n\n== তথ্যসূত্র =="}