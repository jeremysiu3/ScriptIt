{"pageid": 1140393, "title": "ত্রিপুরা আঞ্চলিক পরিষদ", "url": "https://bn.wikipedia.org/wiki?curid=1140393", "content": "১৯৪৭ সালে ভারতের স্বাধীনতা লাভের পর থেকে ১৯৪৯ সাল পর্যন্ত ব্রিটিশ ভারতের পার্বত্য ত্রিপুরা দেশীয় রাজ্য একটি রিজেন্সি কাউন্সিলের অধীনে ছিল। ১৯৪৯ সালের ১৫ অক্টোবর ত্রিপুরা অন্তর্ভুক্তি চুক্তি অনুসারে এই রাজ্য সদ্যস্বাধীনতাপ্রাপ্ত ভারতীয় অধিরাজ্যের অন্তর্ভুক্ত হয়। উল্লেখ্য, ব্রিটিশ শাসনকালে এই রাজ্য পার্বত্য ত্রিপুরা নামেই পরিচিতি ছিল। ভারতে প্রাথমিকভাবে একটি ভারতে তৃতীয় শ্রেণীর রাজ্যের মর্যাদা পায়। ১৯৫৬ সালের নভেম্বর মাসে এটি আইনসভাহীন একটি কেন্দ্রশাসিত অঞ্চলে পরিণত হয়। পরে ১৯৫৭ সাল থেকে ১৯৬৩ পর্যন্ত ত্রিপুরা কেন্দ্রশাসিত অঞ্চলের আইনসভা গঠন হয়, যার নাম ত্রিপুরা প্রাদেশিক পরিষদ। ১৯৬৩ সালের জুলাই মাসে একটি নির্বাচিত মন্ত্রণালয় প্রতিষ্ঠিত হয়। ১৯৭১ খ্রিস্টাব্দে উত্তর-পূর্বাঞ্চল পুনর্গঠন আইনে ত্রিপুরা পূর্ণ রাজ্যের মর্যাদা পায়।\n\n\n== ইতিহাস ==\n১৯৫৬ সালের ১লা নভেম্বর ত্রিপুরা ভারতের একটি কেন্দ্রশাসিত অঞ্চলে পরিণত হয়। একটি ত্রিশ সদস্যের ইলেক্টোরাল কলেজ প্রতিষ্ঠিত হয়। আবার ১৯৫৭ সালে এটি একটি ৩২ সদস্যের প্রাদেশিক পরিষদ দ্বারা প্রতিস্থাপিত হয় যার মধ্যে ৩০ জন ছিলেন নির্বাচিত সদস্য এবং বাকি দুজন কেন্দ্রীয় সরকার কর্তৃক নিযুক্ত হতেন। এরপর ১৯৫৭ ও ১৯৬২ সালে নির্বাচন অনুষ্ঠিত হয়।\n১৯৬৩ সালে প্রাদেশিক পরিষদ বিলুপ্ত করা হয় এবং সদস্যদের একটি নবনির্মিত বিধানসভায় স্থানান্তরিত করা হয়। ত্রিপুরায় বিধানসভার প্রথম নির্বাচন হয় ১৯৬৭ সালে।\n\n\n== তথ্যসূত্র =="}