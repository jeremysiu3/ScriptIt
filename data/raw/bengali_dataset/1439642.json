{"pageid": 1439642, "title": "রেবেলিয়ন (২০০১)", "url": "https://bn.wikipedia.org/wiki?curid=1439642", "content": "রেবেলিয়ন একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং ফেডারেশন (ডাব্লিউডাব্লিউএফ) প্রযোজনা করেছে। এটি রেবেলিয়ন কালানুক্রমিকের অধীনে প্রচারিত তৃতীয় অনুষ্ঠান ছিল। এই অনুষ্ঠানটি ২০০১ সালের ৩রা নভেম্বর তারিখে ইংল্যান্ডের ম্যানচেস্টারের ম্যানচেস্টার ইভেনিং নিউজ এরিনায় অনুষ্ঠিত হয়েছে।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট নয়টি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে স্টোন কোল্ড স্টিভ অস্টিন ডাব্লিউডাব্লিউএফ চ্যাম্পিয়নশিপ ম্যাচে দ্য রককে পরাজিত করেছে। অন্যান্য শীর্ষস্থানীয় ম্যাচে, ক্রিস জেরিকো ডাব্লিউসিডাব্লিউ চ্যাম্পিয়নশিপের জন্য আয়োজিত একক ম্যাচে কার্ট এঙ্গেলকে এবং ডাব্লিউডাব্লিউএফ আন্তঃমহাদেশীয় চ্যাম্পিয়নশিপ ম্যাচে এজ ক্রিস্টিয়ানকে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল ডাব্লিউডাব্লিউএফের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউএফের সাপ্তাহিক টেলিভিশন অনুষ্ঠানে প্রদর্শন করা হয়েছে।\n\n\n== পটভূমি ==\nরেবেলিয়ন হলো ডাব্লিউডাব্লিউই দ্বারা একচেটিয়াভাবে যুক্তরাজ্যে আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের শেষের দিকে অনুষ্ঠিত হয়। ১৯৯৯ সালের ২রা অক্টোবর তারিখে প্রথমবারের মতো রেবেলিয়ন অনুষ্ঠিত হয়েছে।\n২০০১ সালের এই অনুষ্ঠানটি রেবেলিয়ন কালানুক্রমিকের তৃতীয় অনুষ্ঠান ছিল, যা ৩রা নভেম্বর তারিখে ইংল্যান্ডের ম্যানচেস্টারের ম্যানচেস্টার ইভেনিং নিউজ এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র =="}