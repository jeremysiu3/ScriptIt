{"pageid": 1041971, "title": "দ্য বয় অ্যান্ড দ্য কিং", "url": "https://bn.wikipedia.org/wiki?curid=1041971", "content": "দ্য বয় অ্যান্ড দ্য কিং ১৯৯২ সালে ইসলামিক চলচ্চিত্র সংস্থা অ্যাস্ট্রোল্যাব পিকচার্স কর্তৃক মিশরে নির্মিত একটি ফিচার-দৈর্ঘ্যের অ্যানিমেটেড চলচ্চিত্র। এতে ইংরেজিতে ইসলামিক গানের একটি সাউন্ডট্র্যাক অন্তর্ভুক্ত রয়েছে, যা তরুণ মুসলমানদের দ্বারা পরিবেশিত হয়।\n\n\n== পটভূমি ==\nগল্পটি ওবাইদ নামে একটি ছোট ছেলেকে ঘিরে লিখিত। তিনি এই পৃথিবীতে একটি 'সহজ জীবন যাপন' বা 'পরকালে পুরস্কার' এই দুটির মধ্যে যেকোন একটি বেছে নিতে হবে। গল্পটি রাজা নরসিসের অত্যাচারী শাসনের সময় সংঘটিত হয়, যিনি তার লোকদের প্রতিমার উপাসনা করতে বাধ্য করেন এবং তার দুষ্ট জাদুকর সিনিটাসের জাদু দিয়ে তাদের ভয় দেখিয়ে নিয়ন্ত্রণ করেন। সিনাটাস ওবাইদকে তার ছাত্র হিসেবে বেছে নেয়, যাকে সে জাদু শিখাবে। প্রথমে, ছেলেটি রাজার পরবর্তী জাদুকর হবার পর প্রাপ্য ক্ষমতা ও প্রাচুর্যের লোভে পরে। কিন্তু, শীঘ্রই সে তার ভবিষ্যতে প্রাপ্য ক্ষমতা নিয়ে প্রশ্ন দ্বিধায় পরে যায়। সে একজন ধার্মিক এবং অত্যন্ত পবিত্র ব্যক্তির সাথে যোগাযোগ রাখতে শুরু করে, যিনি জীবনের প্রকৃত অর্থের জ্ঞান দান করে তার মন খুলে দেন।\nএই ধার্মিক ব্যক্তি ওবাইদকে বলে যে, সর্বশক্তিমান আল্লাহ একজনই ঈশ্বর এবং তিনি মানবজাতিকে সৃষ্টি করেছেন তার ইবাদাত করার জন্য। যদিও এই শব্দগুলি ওবাইদের হৃদয় এবং মনের কাছে আকর্ষণীয়, তবুও সে বেশ বিভ্রান্ত। ধার্মিক লোকটি তাকে নিজে থেকে সত্য অনুসন্ধান করার পরামর্শ দেয় - এবং এইভাবে ছেলেটির জীবনের আসল অর্থের সন্ধান শুরু করে।\n\n\n== পাণ্ডুলিপি ==\nএই গল্পটি একটি প্রামাণ্য বর্ণনা বা ইসলামি নবী মুহাম্মদের একটি হাদিস থেকে নেওয়া হয়েছে যা কুরআন (৮৫:৪) থেকে সুরা আল-বুরুজে \"আসহাবুল উখদুদ\" এর ব্যাখ্যায় বর্ণিত হয়েছিল। কোরআনের কাহিনী হচ্ছে এমন এক বালকের কথা, যে সর্বশক্তিমান আল্লাহকে বিশ্বাস করে এবং সে দুষ্ট রাজা ও যাদুকরদের চক্রান্ত থেকে ঐশ্বরিক সাহায্য পেয়ে ধন্য হয়।\n\n\n== বহিঃসংযোগ ==\nডোমেইন অব ইসলাম: দ্য লেজেন্ড অব ওবাইদ\nমুসলিমভিল টিভিতে দ্য বয় অ্যান্ড দ্য কিং  ওয়েব্যাক মেশিনে আর্কাইভকৃত ১ মে ২০১৭ তারিখে"}