{"pageid": 1072261, "title": "যিহূদীয় পর্বতমালা", "url": "https://bn.wikipedia.org/wiki?curid=1072261", "content": "যিহূদীয় পর্বতমালা, যিহূদীয় পাহাড়শ্রেণী (হিব্রু ভাষায়: הרי יהודה‎, Harei Yehuda) বা হিব্রোণ পর্বতমালা (আরবি: جبال الخليل, প্রতিবর্ণীকৃত: Jibāl al-Khalīl) হল ইসরায়েল ও ফিলিস্তিনে (পশ্চিম তীর) অবস্থিত একটি পর্বতমালা যেখানে জেরুসালেম এবং অন্যান্য বাইবেলীয় নগরীসমূহ রয়েছে। এই পর্বতমালার উচ্চতা ১,০২৬ মিটার (৩,৩৬৬ ফুট)। যিহূদীয় পর্বতমালাকে হিব্রোণ পর্বত শৈলশিরা, যিরূশালেম শৈলশিরা ও যিহূদীয় ঢালের মতো একাধিক উপ-অঞ্চলে ভাগ করা যায়। এই পর্বতগুলো যিহূদা রাজ্যের মূল ভূখণ্ড গঠন করেছিল যেখানে সবচেয়ে পুরনো যিহূদী বসতি গড়ে উঠেছিল।\n\n\n== তথ্যসূত্র =="}