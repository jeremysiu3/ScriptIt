{"pageid": 11680, "title": "কাহালু উপজেলা", "url": "https://bn.wikipedia.org/wiki?curid=11680", "content": "কাহালু বাংলাদেশের বগুড়া জেলার অন্তর্গত একটি উপজেলা। কাহালু উপজেলা বাংলাদেশের একটি প্রাচীন ঐতিহ্যবাহী ও ব্যবসায়িক জনপদ ।\n\n\n== অবস্থান ও আয়তন ==\nবগুড়া জেলা সদর হতে ১২ কি:মি পশ্চিমে এই উপজেলার অবস্থান। এ উপজেলার উত্তরে শিবগঞ্জ উপজেলা ও বগুড়া সদর উপজেলা, দক্ষিণে নন্দীগ্রাম উপজেলা, পূর্বে বগুড়া সদর উপজেলা ও শাজাহানপুর উপজেলা, পশ্চিমে দুপচাঁচিয়া উপজেলা ও আদমদীঘি উপজেলা (আংশিক)।\n\n\n== প্রশাসনিক এলাকা ==\nকাহালু পৌরসভা কাহালুর একমাত্র পৌরসভা। এ উপজেলার ইউনিয়নের সংখ্যা ০৯টি। \nইউনিয়নসমূহ হচ্ছেঃ\n\nনং বীরকেদার ইউনিয়ন পরিষদ\nনং কালাই ইউনিয়ন পরিষদ\nনং পাইকড় ইউনিয়ন পরিষদ\nনং নারহট্ট ইউনিয়ন পরিষদ\nনং কাহালু ইউনিয়ন পরিষদ\nনং মুরইল ইউনিয়ন পরিষদ\nনং দুর্গাপুর ইউনিয়ন পরিষদ\nনং জামগ্রাম ইউনিয়ন পরিষদ\nনং মালঞ্চা ইউনিয়ন পরিষদ\n\n\n== ইতিহাস ==\nইতিহাস থেকে জানা যায় তৎকালীন দরবেশ গাজী জিয়া উদ্দীন সাহেবের কনিষ্ঠ ভ্রাতা হযরত শাহ সুফী সৈয়দ কালু নামের এক দরবেশ এসে বর্তমান কাহালু থানার পার্শ্বে আস্তানা স্থাপন করেন। এখান থেকে তিনি ইসলাম ধর্ম প্রচার করতে থাকেন। কাহালু থানার অভ্যন্তরে এই দরবেশের মাজার রয়েছে যা কালু বাবার মাজার নামে পরিচিত। জনশ্রুতিতে থেকে জানা যায় এ সাধু পীরের নামানুসারে উপজেলার নামকরণ হয়েছে ‘‘কাহালু’’।\nকাহালু ১৯২৮ সালে প্রশাসনিক থানা হিসেবে প্রতিষ্ঠা লাভ করে এবং ১৯৮৩ সালে উপজেলায় উন্নীত হয়।\n\n\n== জনসংখ্যার উপাত্ত ==\n২০১১ সালের আদমশুমারি অনুযায়ী কাহালু উপজেলার মোট জনসংখ্যা ২,১৯,০০০জন (প্রায়) জন। যার ১,১০,০০০জন (প্রায়) জন পুরুষ ও ১,০৯,০০০জন (প্রায়) জন নারী। প্রতি কিলোমিটারে জনসংখ্যার ঘনত্ব ৯১৭জন। কাহালু উপজেলার মোট ভোটার সংখ্যা ১,৪৬,৭৮৬ জন। এর মধ্যে পুরুষ ভোটার ৭১,৫০১ জন ও মহিলা ভোটার ৭৫,২৮৫ জন।\n\n\n== শিক্ষা ==\nশিক্ষার হার ৫৬.৫%; পুরুষ ৫৯%, মহিলা ৫২.৫%। সরকারী প্রাথমিক বিদ্যালয় আছে ১১০ টি, উচ্চ বিদ্যালয় ২৬ টি, দাখিল মাদ্রাসা ১৯ টি, আলিম মাদ্রাসা ০৪ টি, ফাজিল মাদ্রাসা ০৫ টি, মহাবিদ্যালয় ০৫ টি। উল্লেখযোগ্য শিক্ষা প্রতিষ্ঠান: কাহালু উচ্চ বিদ্যালয় (১৮৭৩), নারহট্ট উচ্চ বিদ্যালয় (১৯০৮)।\n\n\n== অর্থনীতি ==\nএই উপজেলায় প্রচুর পরিমাণে ধান, গম, আলু, সরিষা ও অন্যান্য ফসল উৎপাদন হয়।\nউপজেলা সদর এলাকা সহ পুরো উপজেলার ছোট বড় পুকুর গুলোতে বাণিজ্যিক ভাবে মাছ চাষ করা হয়।\nএই উপজেলাতে কয়েকটি বড় বড় হাট ও বাজার আছে।বাজার গুলোতে ছোট বড় অনেক ব্যবসা প্রতিষ্ঠান আছে। উপজেলার অনেক গ্রামে পারিবারিক ও বাণিজ্যিক ভাবে গরু, ছাগল, ভেড়া, মহিষ, হাঁস মুরগী, কবুতর, নানা জাতের পাখি লালন পালন করা হয়। উপজেলার বেশির ভাগ মানুষ কৃষি কাজের সাথে জড়িত। এই উপজেলায় তৈরি হয় তালপাতার বিভিন্ন হাতপাখা, ঘোরানো পাখা ও পকেট পাখা।\n\n\n== একাত্তরের মুক্তিযুদ্ধ ==\nমুক্তিযুদ্ধের সময় এ উপজেলার বিভিন্ন জায়গায় পাকবাহিনী ব্যাপক হত্যাযজ্ঞ চালায় ও ঘরবাড়িতে অগ্নিসংযোগ করে। ১৯৭১ সালের অক্টোবরের শেষ দিকে এ উপজেলার কড়িবামুজা ও নশিরপাড়া এলাকায় মুক্তিযোদ্ধাদের সঙ্গে পাকবাহিনীর সম্মুখ লড়াই হয়। ১৩ ডিসেম্বর এ উপজেলা শত্রুমুক্ত হয়।\n\n\n== দর্শনীয় স্থান ==\nযোগীর ভবন\nপাঁচপীর মাজার\nকাহালু জমিদার বাড়ীর নট মন্দির\nনলডুবী মাজার শরীফ ( কাহালু উপজেলা থেকে মাত্র ১৩ কি.মি. উত্তরে নলডুবী মাজার শরীফ অবস্থিত)\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nবাংলাপিডিয়ায় কাহালু উপজেলা"}