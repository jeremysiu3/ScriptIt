{"pageid": 1049792, "title": "চেম্বরমবক্কম", "url": "https://bn.wikipedia.org/wiki?curid=1049792", "content": "চেম্বরমবক্কম দক্ষিণ ভারতের তামিলনাড়ু রাজ্যের তিরুভেলুর জেলার পুন্তমল্লী তালুকের অন্তর্গত একটি বৃহৎ গ্রাম। এটি ভৌগোলিকভাবে চেম্বরমবক্কম হ্রদের চারিদিকে এই জনবসতি অবস্থিত। এই গ্রামের উত্তর বরাবর রয়েছে চেন্নাই-বেঙ্গালুরু মহাসড়ক ও দক্ষিণ দিকে বিস্তৃত রয়েছে কুন্দ্রতুর-শ্রীপেরুম্বুদুর সড়ক।\nঅনুন্নত নিকাশি ব্যবস্থার কারণে প্রতিবছর চেন্নাই শহরের দক্ষিণ পশ্চিম দিকের লোকালয়ে জলমগ্নতা দেখা যায়। ২০১৮ খ্রিস্টাব্দে বৃহত্তর চেন্নাই পৌরনিগমের অন্তর্ভুক্ত হওয়ার পরও এই সমস্যার বিশেষ সমাধান হয় না। ২০২০ খ্রিস্টাব্দের জুলাই মাসে স্থানীয়রা এই সংক্রান্ত সমস্যা সমাধানের দাবি পেশ করে। সরকারি আধিকারিকদের মতামত অনুসারে চেম্বরমবক্কম হ্রদ থেকে দক্ষিণে তাম্বরম পর্যন্ত একটি ১৩ কিলোমিটার পাইপলাইন তৈরীর পরিকল্পনা করা হচ্ছে।\n\n\n== চেম্বরমবক্কম হ্রদ ==\nচেম্বরমবক্কম হ্রদ পুলিয়ুর কোট্টম নামেও পরিচিত৷ চোল রাজাদের সময়কালে কাঞ্চী ছিল তণ্ডাইমণ্ডলমের রাজধানী৷ সেই সময়ে রাজ্য জুড়ে মোট চব্বিশটি এরকম উপযোগী বৃহদাকৃতি হ্রদ খনন করা হয়, যা কোট্টম নামে পরিচিত৷ হ্রদটি রাজরাজ চোলের পুত্র রাজেন্দ্র চোলের শাসনকালে খোদিত৷\n\nসর্বোচ্চ গভীরতা ৮৫.৪০ ফু (২৬.০৩ মি)৷\nমোট ধারণক্ষমতা ৩,৬৪৫ মিলিয়ন ফুট³ (১০৮ মিলিয়ন মিটার³).\nগড় গভীরতা ৭৫.৬০ ফু (২৩.০৪ মি).\nদ্রুত অধঃক্ষেপনের ফলে হ্রদের সর্বোচ্চ জলধারণ ক্ষমতা বর্তমানে ৪০ শতাংশ হ্রাস পেয়েছে৷ কন্নি কোয়িল নামে একটি প্রাচীন শিব মন্দির রয়েছে৷  ২০১৯ খ্রিস্টাব্দে চেন্নাইতে জলসঙ্কটের সময়ে এই হ্রদটি শুকিয়ে যায়৷\n\n\n== জনতত্ত্ব ==\n২০১১ খ্রিস্টাব্দে ভারতের জনগণনা অনুসারে চেম্বরমবক্কমের জনসংখ্যা হয় ৫,৭০৯ জন, যেখানে পুরুষ ২,৮৭৭ জন ও নারী ২,৮৩২ জন অর্থাৎ প্রতি হাজার পুরুষে ৯৮৪ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ৭৮২ জন যেখানে শিশুপুত্র সংখ্যা ৩৯০ জন এবং শিশুকন্যা সংখ্যা ৩৯২ জন। জনসংখ্যা অনুপাতে শিশু ১৩.৭০ শতাংশ। লোকালয়ের সাক্ষরতার হার ছিল ৮৩.৮৬ শতাংশ যেখানে পুরুষ সাক্ষরতার হার ৯০.২৭ শতাংশ ও নারী সাক্ষরতার হার ৭৭.৩৪ শতাংশ। এখানে মোট পরিবার সংখ্যা ১,৫০৩ টি। মোট তফশিলি জাতি ও তফশিলি উপজাতি যথাক্রমে ১,৫৬৪ ও ৭০ জন। মোট শ্রমজীবী ২,১৩৩ জন।\n\n\n== তথ্যসূত্র =="}