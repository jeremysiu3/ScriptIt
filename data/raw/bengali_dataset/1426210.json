{"pageid": 1426210, "title": "টারপিনয়েড", "url": "https://bn.wikipedia.org/wiki?curid=1426210", "content": "টারপিনয়েড ৫ কার্বন বিশিষ্ট যৌগ আইসোপ্রিন থেকে প্রাপ্ত প্রাকৃতিকভাবে উদ্ভূত জৈব যৌগের একটি শ্রেণী। এটি আইসোপ্রেনয়েড নামেও পরিচিত। আইসপ্রিন থেকে উদ্ভূত যৌগসমূহ টারপেনস, ডাইটারপেনস ইত্যাদি নামে পরিচিত। কখনো কখনো \"টারপিন\" এর পরিবর্তে ব্যবহৃত হলেও টারপিনয়েডগুলিতে সাধারণত অক্সিজেন ধারণকারী অতিরিক্ত কার্যকরী গ্রুপ থাকে। হাইড্রোকার্বন টারপিনয়েডের সাথে মিলিত হলে টারপিনয়েডগুলি প্রায় ৮০,০০০ যৌগ নিয়ে গঠিত। এগুলি উদ্ভিদের গৌণ বিপাকীয় যৌগসমূহের বৃহত্তম শ্রেণি যা প্রাকৃতিক পণ্যগুলির প্রায় ৬০% এর প্রতিনিধিত্ব করে। অনেক টারপিনয়েডেরই যথেষ্ট ফার্মাকোলজিক্যাল সক্রিয়তা থাকে এবং তাই এটি ঔষধ রসায়নবিদদের আগ্রহের বিষয়।\nউদ্ভিদ থেকে প্রাপ্য টারপিনয়েডগুলি তাদের সুগন্ধযুক্ত গুণাবলীর জন্য ব্যবহৃত হয়। এছাড়াও এরা চিরায়ত ভেষজ ঔষধ হিসেবেও ভূমিকা পালন করে। টারপিনয়েড ইউক্যালিপটাসের ঘ্রাণ, দারুচিনি, লবঙ্গ এবং আদার স্বাদ, সূর্যমুখীর হলুদ রঙ এবং টমেটোর লাল রঙের জন্য দায়ী। বহুল পরিচিত টারপিনয়েড মধ্যে রয়েছে সিট্রাল, মেন্থল, কর্পূর, সালভিয়া ডিভিনোরাম উদ্ভিদের সালভিনোরিন এ, জিঙ্কগো বিলোবাতে পাওয়া জিঙ্কগোলাইড এবং বিলোবালাইড এবং গাঁজাতে পাওয়া ক্যানাবিনোয়েড। প্রোভিটামিন বিটা ক্যারোটিন একটি টারপিনয়েড থেকে উদ্ভূত যৌগ যাকে ক্যারোটিনয়েড বলা হয়।\nপ্রাণীদের স্টেরয়েড এবং স্টেরল জৈবিকভাবে টারপিনয়েডের পূর্বসূর থেকে উৎপাদিত হয়। কখনো কখনো টারপিনয়েডগুলি প্রোটিনের সাথে যোগ করা হয়। যেমন- কোষের ঝিল্লির সাথে তাদের সংযুক্তি বাড়াতে; এটি আইসোপ্রিনাইলেশন নামে পরিচিত। টারপিনয়েডগুলি তৃণভোজী প্রাণীর শিকারীদের জন্য প্যাথোজেন এবং আকর্ষণকারীর বিরুদ্ধে প্রতিরোধক হিসাবে উদ্ভিদের প্রতিরক্ষায় ভূমিকা পালন করে।\n\n\n== গঠন এবং শ্রেণিবিভাগ ==\nটারপিনয়েড হল পরিবর্তিত টারপিন যেখানে মিথাইল গ্রুপগুলি অনুপস্থিত বা অক্সিজেন পরমাণু যোগ করা হয়েছে। কিছু লেখক টারপিনয়েডগুলিকে অন্তর্ভুক্ত করতে আরও বিস্তৃতভাবে \"টারপিন\" শব্দটি ব্যবহার করে থাকেন।  টারপিনের মতোই টারপিনয়েডগুলিকে আইসোপ্রিন এককের সংখ্যা অনুসারে শ্রেণীবদ্ধ করা যেতে পারে:\n\nটারপিনয়েডগুলিকে তাদের মধ্যে থাকা চক্রীয় কাঠামোর ধরন এবং সংখ্যা অনুসারেও শ্রেণীবদ্ধ করা যেতে পারে। যেমন- লিনিয়ার, অচক্রীয়, মনোসাইক্লিক, বাইসাইক্লিক, ট্রাইসাইক্লিক, টেট্রাসাইক্লিক, পেন্টাসাইক্লিক বা ম্যাক্রোসাইক্লিক। সালকোস্কি পরীক্ষাটি টারপিনয়েডের উপস্থিতি সনাক্ত করতে ব্যবহার করা যেতে পারে।\n\tটারপিনয়েড\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== জৈবসংশ্লেষণ ==\nযেসব টারপিনয়েডের অ্যালকোহল কার্যকরী মূলক রয়েছে তারা প্রায়শই জেরানাইল পাইরোফসফেট থেকে উৎপাদিত কার্বোক্যাটায়নিক অন্তঃবর্তী যৌগের হাইড্রোলাইসিসের মাধ্যমে উদ্ভূত হয়। সেসকুইটারপেনয়েড ফার্নেসাইল পাইরোফসফেট থেকে অন্তঃবর্তী যৌগগুলির সাথে সাদৃশ্যপূর্ণ হাইড্রোলাইসিস দেয় এবং জেরানাইলজেরানাইল পাইরোফসফেট থেকে অন্তঃবর্তী যৌগগুলির হাইড্রোলাইসিসের ফলে ডাইটারপিনয়েড যৌগ উৎপন্ন করে।\n\n\n== আরও দেখুন ==\nখাবারে অ্যান্টিঅক্সিডেন্টের তালিকা\nখাদ্যে ফাইটোকেমিক্যালের তালিকা\nপুষ্টি\nফাইটোকেমিস্ট্রি\nসেকেন্ডারি মেটাবোলাইট\n\n\n== তথ্যসূত্র ==\n\n\n== বহিঃসংযোগ ==\nটেরপেনয়েডের IUPAC সংজ্ঞা"}