{"pageid": 1480658, "title": "নিরঞ্জন আয়ঙ্গার", "url": "https://bn.wikipedia.org/wiki?curid=1480658", "content": "নিরঞ্জন আয়ঙ্গার একজন ভারতীয় চিত্রনাট্যকার, ও গীতিকার। তিনি পরিচালক করণ জোহরের সাথে কাজের জন্য সুপরিচিত। জোহরের কাল হো না হো (২০০৩), কাভি আলবিদা না কেহনা (২০০৬) ও মাই নেম ইজ খান (২০১০) চলচ্চিত্রে তিনি সংলাপ রচয়িতা হিসেবে কাজ করেছেন। তিনি কাভি আলবিদা না কেহনা (২০০৬)-এর জন্য শ্রেষ্ঠ সংলাপ বিভাগে একটি; মাই নেম ইজ খান (২০১০)-এর \"সাজদা\" ও \"নূর-এ-খোদা\" এবং রা.ওয়ানা (২০১১)-এর \"চম্মক চল্লো\" গানের জন্য শ্রেষ্ঠ গীতিকার বিভাগে তিনটি; এবং ডি-ডে (২০১৩)-এর জন্য শ্রেষ্ঠ চিত্রনাট্য বিভাগে একটি ফিল্মফেয়ার পুরস্কারের মনোনয়ন লাভ করেন।\nআয়ঙ্গার দ্য মেকিং অব কভি খুশি কভি গম... বইয়ের লেখক। এছাড়া তিনি জি ক্যাফেতে সম্প্রচারিত লুক হুজ টকিং উইথ আয়ঙ্গার কথোপকথন অনুষ্ঠান উপস্থাপনা করেন।\n\n\n== প্রারম্ভিক জীবন ==\nআয়ঙ্গার মুম্বইয়ের ডোম্বিবলির আদর্শ হাই স্কুলে পড়াশোনা করেন।\n\n\n== কর্মজীবন ==\nআয়ঙ্গার ২০১০ সালে মাই নেম ইজ খান চলচ্চিত্রের \"সাজদা\" ও \"নূর-এ-খোদা\" গানের জন্য শ্রেষ্ঠ গীতিকার বিভাগে দুটি ফিল্মফেয়ার পুরস্কারের মনোনয়ন লাভ করেন। পরের বছর রা.ওয়ান (২০১১)-এর \"চম্মক চল্লো\" গানের জন্য তিনি শ্রেষ্ঠ গীতিকার বিভাগে আরেকটি ফিল্মফেয়ার পুরস্কারের মনোনয়ন লাভ করেন।\n২০১৪ সালের ৩ আগস্ট থেকে তিনি  জি ক্যাফেতে সম্প্রচারিত লুক হুজ টকিং উইথ আয়ঙ্গার কথোপকথন অনুষ্ঠানের উপস্থাপনা শুরু করেন। এই অনুষ্ঠানের প্রথম পর্বের অতিথি ছিলেন করণ জোহর।\n\n\n== চলচ্চিত্রের তালিকা ==\n\n\n== পুরস্কার ও মনোনয়ন ==\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নিরঞ্জন আয়ঙ্গার (ইংরেজি)"}