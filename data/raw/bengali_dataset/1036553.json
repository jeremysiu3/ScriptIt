{"pageid": 1036553, "title": "তাম্বি", "url": "https://bn.wikipedia.org/wiki?curid=1036553", "content": "তাম্বি বা তুম্বি (গুরুমুখী: ਤੂੰਬੀ উচ্চারণ: তাম্বি, একে তাম্বা বা তুম্বা বলেও ডাকা হয়), হল উত্তর ভারতীয় উপমহাদেশের অন্তর্গত পাঞ্জাবের একটি ঐতিহ্যবাহী বাদ্যযন্ত্র। উঁচু সুরে বাঁধা, এক তন্তু বাদ্যযন্ত্রটি পাঞ্জাবের লোকসঙ্গীতের সাথে সম্পর্কিত এবং বর্তমানে পশ্চিমী ভাংড়া সংগীতে খুব জনপ্রিয়।\nপাঞ্জাবি লোকগায়ক লাল চাঁদ যমলা জাট (১৯১৪-১৯৯১) আধুনিক যুগে তাম্বিকে জনপ্রিয় করেছিলেন। ১৯৬০, ১৯৭০ এবং ১৯৮০ এর দশকে, অনেক পাঞ্জাবি গায়ক তাম্বি বাদ্যটি গ্রহণ করেছিলেন, এঁদের মধ্যে আছেন কুলদীপ মানক, মোহাম্মদ সাদিক, দীদার সান্ধু, অমর সিং চমকিলা, এবং কর্তার রমলা। আরও অন্যান্য ব্যবহার করেন তাদের মধ্যে আছেন কানওয়ার গ্রেওয়াল এবং সাঁই জহুরের মত পাঞ্জাবি সুফি গায়কেরা।\n\n\n== বর্ণনা ==\nবাদ্যযন্ত্রটি একটি কাঠের লাঠি দিয়ে তৈরি যেটি একটি লাউয়ের খোলক অনুরণকের সাথে বসানো থাকে। একটি একক ধাতব তন্তু একটি সেতুর উপর দিয়ে অনুরণক পেরিয়ে যায় এবং লাঠির শেষে একটি সুর চাবিতে আবদ্ধ হয়। যন্ত্রে ধ্বনি উৎপন্ন করার জন্য, বাদক তর্জনী দিয়ে ক্রমাগত ঝাঁকুনি এবং প্রত্যাহার করে তন্তুটিতে অভিঘাত করে।\n\n\n== পশ্চিমী সংগীতে ব্যবহার ==\nজনপ্রিয় মূলধারার সঙ্গীতে, টিমবাল্যান্ড প্রযোজিত মিসি এলিয়টের ২০০১ সালের জনপ্রিয় একক সঙ্গীত গেট ইয়োর ফ্রিক অন এ বৈশিষ্ট্যপূর্ণ তাম্বির শব্দ প্রবর্তিত হয়েছিল।\nমুন্ডিয়াঁ তো বাচ কে রহিঁ (ছেলেদের থেকে সাবধান) পাঞ্জাবি এমসি থেকে, ইউকে তালিকায় একটি বিশাল হিট, সম্ভবত জনপ্রিয় পশ্চিমী সংগীতে তাম্বির ব্যবহারের সবচেয়ে বহুল পরিচিত উদাহরণ।\n২০ ইঞ্চি মাস্টার পি দ্বারা (জ্যামাইকান রেগে শিল্পী কাট্টি র‍্যাঙ্কস এবং র‍্যাপ শিল্পী কোবরা খান) টরন্টো, অন্টারিও, কানাডার স্থানীয় শিল্পী শান রমতা (বিখ্যাত পাঞ্জাবি লোক সংগীতশিল্পী হাজারা সিংহ রামতার নাতি) তাম্বি বাজিয়েছিলেন।\nবেবি ডল মে সোনে দি সমস্ত গান জুড়ে এই বাদ্যযন্ত্রটি বেজেছে।\n\n\n== বাদকগণ ==\nলাল চাঁদ যমলা জাট\nমোহাম্মদ সাদিক\nকুলদীপ মানক\nদীদার সান্ধু\nঅমর সিং চমকিলা\nমনমোহন ওয়ারিস\nসরবজিৎ চীমা\nসুক্ষিন্দর শিন্দা\nসুখবিন্দর পনছি\nসাঁই জহুর\nসঙ্গতার\n\n\n== আরও দেখুন ==\nএকতারা ভারত\nএকতারা নেপাল\nকেন্দারা\nখমক\n\n\n== তথ্যসূত্র ==\n\n\n== আরো পড়ুন ==\nThuhi, Hardial. The Tumba-Algoza Ballad Tradition  ওয়েব্যাক মেশিনে আর্কাইভকৃত ১২ মার্চ ২০১২ তারিখে. Translated by Gibb Schreffler. Journal of Punjab Studies 18(1&2) (Spring-Fall 2011). pp. 169–202."}