{"pageid": 1466387, "title": "শাহ এনায়েত কাদিরি", "url": "https://bn.wikipedia.org/wiki?curid=1466387", "content": "শাহ এনায়াত কাদিরি শাত্তারি (গুরুমুখী: شاہ عنایت قادری) এছাড়াও এনায়াত শাহ হিসাবে পরিচিত; (আনুমানিক ১৬৪৩ – ১৭২৮) ছিলেন কাদিরি শাত্তারি সিলসিলার (তরিকার) একজন পাঞ্জাবি সুফি পণ্ডিত, সাধক এবং দার্শনিক। তিনি বেশিরভাগই তার দার্শনিক সাহিত্যগুলিফারসি ভাষায় লিখেছিলেন। শাহ এনায়াত কাদিরি পাঞ্জাবি ভাষার সবচেয়ে জনপ্রিায় কবি বুল্লে শাহ এবং ওয়ারিস শাহের আধ্যাত্মিক পথপ্রদর্শক (পীর) হিসাবে বিখ্যাত।\n\n\n== নাম ==\nবাবা একটি সম্মানসূচক শব্দ যা সম্মানের প্রদর্শনের জন্য ব্যবহৃত হয়। এটি \"পিতা\" বা \"জ্ঞানী প্রৌঢ় ব্যক্তি\" এর মতো একটি শব্দ। শাহ আরেকটি সম্মানসূচক শব্দ যা একজন রাজার দিকে ইঙ্গিত করে। এনায়েত একটি ইসলামিক নাম। কাদিরি এবং শাত্তারি হল ইসলামিক পদবি, যা সুফি আধ্যাত্মিক ধারা কাদিরিয়া এবং শাত্তারিয়া তরিকার ভক্ত বা মুরিদানের জন্য ব্যবহৃত হয়।\n\n\n== জীবন ==\n\n\n=== প্রারম্ভিক জীবন এবং শিক্ষা ===\nশাহ এনায়েত আনুমানিক ১৬৪৩ সালে কসুরে এক আরাইন গোত্রের পরিবারের মধ্যে জন্মগ্রহণ করেন। তিনি শাত্তারিয়া তরিকার সাথে জড়িত একজন সুফি পণ্ডিত এবং মুরিদ ছিলেন। শাহ এনায়েত ছিলেন কসুরেরইমাম মৌলভী পীর মোহাম্মদ এর পুত্র।\n\n\n=== শাহ এনায়েত এবং তার শিষ্যরা ===\nতিনি শাহ রাজার ছাত্র এবং বুল্লে শাহ ও ওয়ারিস শাহ এর শিক্ষক ছিলেন।\n\n\n=== নির্যাতন এবং স্থানান্তর ===\nতিনি কসুরে কাজ করতেন, কিন্তু শহরের শাসক নবাব হুসেন খানের বিরোধিতার কারণে তিনি লাহোরে স্থানান্তর  হতে বাধ্য হন।\n\n\n== সাহিত্য কর্ম ==\nশাহ এনায়েত একজন প্রচারক, ধর্মীয় পণ্ডিত, দার্শনিক এবং সুফি সাধক হিসাবে স্মরণীয়। তার উপর একটি সংক্ষিপ্ত জীবনী ১৯৮৪ সালে লাহোরে প্রকাশিত হয়েছিল। শাহ এনায়েত মরমিবাদের পণ্ডিত ছিলেন। তিনি মূলত ফারসি এবং পাঞ্জাবি ভাষায় লিখতেন। তার কাজগুলির মধ্যে রয়েছে:\n\nদস্তুরুল আমল\nইসলাহুল আমল\nলাতায়িফ-এ-গায়বিয়া\nইশারতুল তালেবান\n\n\n== আরো দেখুন ==\nসুফি সাধকদের তালিকা\n\n\n== বহিঃসংযোগ ==\nDastur ul Amal on Google Books.\nChopra R. M. (1999) Great Sufi Poets of the Punjab, Iran Society, Calcutta.\n\n\n== তথ্যসূত্র =="}