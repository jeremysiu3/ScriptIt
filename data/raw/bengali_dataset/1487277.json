{"pageid": 1487277, "title": "লাতিন আমেরিকান বিস্তার", "url": "https://bn.wikipedia.org/wiki?curid=1487277", "content": "লাতিন আমেরিকান বিস্তার (স্পেনীয়: Boom latinoamericano) ছিল ১৯৬০ ও ১৯৭০-এর দশকের একটি সাহিত্য আন্দোলন। এই সময় অপেক্ষাকৃত তরুণ একদল লাতিন আমেরিকান ঔপন্যাসিকের রচনা ইউরোপ তথা সমগ্র বিশ্বে ব্যাপকমাত্রায় প্রচার লাভ করে। এই \"বিস্তার\" সর্বাপেক্ষা ঘনিষ্ঠভাবে যুক্ত ছিল আর্জেন্টিনার হুলিও কোর্তাজার, মেক্সিকোর কার্লোস ফুয়েন্তেস, পেরুর মারিও বার্গাস ইয়োসা ও কলম্বিয়ার গ্যাব্রিয়েল গার্সিয়া মার্কেসের সঙ্গে। ইউরোপীয় ও উত্তর আমেরিকার আধুনিকতাবাদ এবং সেই সঙ্গে লাতিন আমেরিকান ভ্যানগার্দিয়া আন্দোলন দ্বারাও প্রভাবিত হয়ে এই লেখকবৃন্দ লাতিন আমেরিকান সাহিত্যের প্রতিষ্ঠিত রীতিনীতিগুলিকে অস্বীকার করেন। তাঁদের সাহিত্য ছিল পরীক্ষামূলক এবং ১৯৬০-এর দশকে লাতিন আমেরিকার রাজনৈতিক পরিমণ্ডলের প্রেক্ষিতে এই সাহিত্য ছিল অত্যন্তই রাজনীতি-সচেতন। সমালোচক গেরাল্ড মার্টিনের মতে, \"এ কথা বলতে আদৌ বাড়িয়ে বলা হবে না যে, যদি ১৯৬০-এর দশকে দক্ষিণ [আমেরিকা] মহাদেশ অন্য সব কিছু অপেক্ষা দু’টি জিনিসের জন্য পরিচিত হয়, তার মধ্যে প্রথম আর প্রধানটি ছিল কিউবা বিপ্লব (যদিও কিউবা দক্ষিণ আমেরিকায় নয়) এবং লাতিন আমেরিকা ও সাধারণভাবে তৃতীয় বিশ্বে তার প্রভাব, এবং দ্বিতীয়টি লাতিন আমেরিকান কথাসাহিত্যের বিস্তার, যার উত্থান ও পতন ১৯৫৯ থেকে ১৯৭১ সালের মধ্যবর্তী সময়ে কিউবার উদারপন্থী ধ্যানধারণার উত্থান ও পতনের সঙ্গে যুগপৎ সংঘটিত হয়েছিল।\"\n\"বিস্তার\" সাহিত্যের স্রষ্টাদের এই হঠাৎ সাফল্যের একটি বড়ো কারণ হল তাঁদের রচনাই প্রথম লাতিন আমেরিকান উপন্যাস যা ইউরোপে প্রকাশিত হয় এবং বার্সিলোনার আঁভ-গার্দ সেইক্স ব্যারাল প্রভৃতি প্রকাশনা সংস্থা এই উপন্যাসগুলি প্রকাশ করে। ফ্রেডেরিক এম. নান যথার্থই লিখেছেন, \"লাতিন আমেরিকান ঔপন্যাসিকেরা বিশ্বখ্যাত হয়েছেন তাঁদের রচনা এবং রাজনৈতিক ও সামাজিক সক্রিয়তার পক্ষে মত প্রকাশ করে, এবং [অন্য] কারণ হল এই যে তাঁদের অনেকেই অনুবাদ ও ভ্রমণ—এবং কখনও কখনও নির্বাসিত হওয়ার মাধ্যমে লাতিন আমেরিকার বাইরে বাজার ও পাঠকের কাছে পৌঁছাতে পেরেছিলেন।\"\n\n\n== ইতিহাস ==\n\n\n=== সামাজিক প্রভাব ===\n\n১৯৬০-এর ও ১৯৭০-এর দশক দু’টি ছিল সমগ্র লাতিন আমেরিকায় রাজনৈতিক টালমাটালের যুগ। এই সময় এই অঞ্চলের রাজনৈতিক ও কূটনৈতিক পরিবেশ ঠান্ডা যুদ্ধের গতিবিধি দ্বারা গভীরভাবে প্রভাবিত হয়েছিল। এই পরিমণ্ডলটিই লাতিন আমেরিকান বিস্তারের লেখকদের সাহিত্যকর্মের পটভূমিটি সৃষ্টি করে এবং ক্ষেত্রবিশেষে তাঁরা যে বৈপ্লবিক ধ্যানধারণার পরিচয় দিয়েছিলেন তার প্রেক্ষাপটের সংজ্ঞা নির্ধারিত করে দেয়। ১৯৫৯ সালে কিউবা বিপ্লব এবং তারপরেই মার্কিন যুক্তরাষ্ট্র কর্তৃক পিগস উপসাগর আক্রমণের ঘটনাটিকে এই যুগের সূচনালগ্ন হিসেবে ধরা যায়। কিউবার দুর্বলতা দেশটিকে সোভিয়েত ইউনিয়নের সঙ্গে ঘনিষ্ঠ মৈত্রীতে আবদ্ধ হতে বাধ্য করে। এর ফলে ১৯৬২ সালে কিউবা মিশাইল সংকট দেখা দেয়, যখন যুক্তরাষ্ট্র ও সোভিয়েত ইউনিয়ন বিপজ্জনকভাবে পারমাণবিক যুদ্ধের নিকটবর্তী হয়ে পড়ে। এই দুই দশক জুড়ে আর্জেন্টিনা, ব্রাজিল, চিলি, প্যারাগুয়ে, পেরু ও অন্য অনেক দেশে সামরিক একনায়কতন্ত্র প্রতিষ্ঠিত ছিল। উদাহরণস্বরূপ ১৯৭৩ সালের ১১ সেপ্টেম্বর চিলিতে গণতান্ত্রিকভাবে নির্বাচিত রাষ্ট্রপতি সালভাদোর আইয়েন্দেকে ক্ষমতাচ্যুত করে জেনারেল আউগুস্তো পিনোচে ক্ষমতা দখল করেন এবং ১৯৮০-এর দশকের শেষ অবধি দেশ শাসন করেন। পিনোচের শাসনাধীনে চিলি মানবাধিকার লঙ্ঘন ও অত্যাচারের কুৎসিত পদ্ধতিগুলির জন্য কুখ্যাত হয়ে উঠেছিল। আর্জেন্টিনায় ১৯৭০-এর দশকে যে নোংরা যুদ্ধ শুরু হয়, তাও মানবাধিকার লঙ্ঘন ও আর্জেন্টিনীয় নাগরিকদের নিরুদ্দেশ হওয়ার ঘটনার জন্য কুখ্যাত। এই সরকারগুলির অনেকগুলিই (যেগুলি মার্কিন যুক্তরাষ্ট্রের মদতপুষ্ট ছিল) তাদের রাজনৈতিক প্রতিদ্বন্দ্বীদের উপর অত্যাচার করা বা তাদের নির্মূল করার ক্ষেত্রে এবং অপারেশন কনডোরে তাদের শরীর নিশ্চিহ্ন করে দেওয়ার ক্ষেত্রে পরস্পরকে সহায়তা করত।\n১৯৫০ থেকে ১৯৭৫ সালের মধ্যবর্তী সময়ে ইতিহাস ও সাহিত্যের ব্যাখ্যা ও উপস্থাপনায় প্রধান কয়েকটি পরিবর্তন আসে। এই সময় স্পেনীয় আমেরিকান ঔপন্যাসিকদের আত্মোপলব্ধির ক্ষেত্রেও এক পরিবর্তন আসে। মহানগরীর বিকাশ, এক বৃহৎ মধ্যবিত্ত শ্রেণির প্রাপ্তমনস্কতা, কিউবা বিপ্লব, প্রগতির জন্য জোট, লাতিন আমেরিকার দেশগুলির মধ্যে যোগাযোগ বৃদ্ধি, গণমাধ্যমের বৃহত্তর গুরুত্ব অর্জন এবং লাতিন আমেরিকার প্রতি ইউরোপ ও মার্কিন যুক্তরাষ্ট্রের অধিকতর মনোযোগ প্রদান সবই এই পরিবর্তনে গুরুত্বপূর্ণ ভূমিকা নিয়েছিল। এই যুগের সর্বাপেক্ষা গুরুত্বপূর্ণ রাজনৈতিক ঘটনাগুলি ছিল ১৯৫৯ সালে কিউবা বিপ্লব এবং ১৯৭৩ সালে চিলির অভ্যুত্থান। আর্জেন্টিনায় জুয়ান পেরোনের পতন, শহুরে গেরিলাদের দীর্ঘকালীন সহিংস সংগ্রাম, আর্জেন্টিনা ও উরুগুয়েতে পাশবিক নিপীড়ন এবং কলম্বিয়ায় দীর্ঘকালীন অত্যাচারও লেখকদের প্রভাবিত করেছিল। তাঁরা নানারকম ব্যাখ্যা বা বিবৃতি দিয়েছিলেন অথবা এই দুঃসময়কে তাঁদের রচনার প্রেক্ষাপট করেছিলেন।\n\n\n== তথ্যসূত্র ==\n\n\n== উৎসপঞ্জি ==\nআগুইলার, মারিও আই. (২০০৪), \"চার্লস হোরম্যান ভার্সাস হেনরি কিসিংগার: ইউএস ইন্টারভেনশন ইন ১৯৭০জ চিলি অ্যানফ দ্য কেস ফর প্রসিকিউশনস\",   জোনস, অ্যাডাম, জেনোসাইড, ওয়ার ক্রাইমস অ্যান্ড দ্য ওয়েস্ট: হিস্ট্রি অ্যান্ড কমপ্লিসিটি, লন্ডন: জেড বুকস, পৃষ্ঠা ১৮৬–২০০, আইএসবিএন 978-1-84277-191-4 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nকুনরড মার্টিনেজ, এলিজাবেথ (২০০১), বিফোর দ্য বুম: লাতিন আমেরিকান রেভোলিউশনারি নভেলস অফ দ্য ১৯২০জ, নিউ ইয়র্ক: ইউনিভার্সিটি প্রেস অফ আমেরিকা, আইএসবিএন 978-0-7618-1948-6 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nদোনোসো, জোসে (১৯৭২), হিস্তোরিয়া পারসোনাল দেল \"বুম\", বার্সেলোনা: এডিটোরিয়াল অ্যানাগ্রামা, আইএসবিএন 978-956-239-047-7 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nফ্র্যাঙ্কো, জিন (২০০৬), \"গ্লোবালাইজেশন অ্যান্ড লিটারারি হিস্ট্রি\", বুলেটিন অফ লাতিন আমেরিকান রিসার্চ, ২৫ (৪): ৪৪১–৪৫২, ডিওআই:10.1111/j.1470-9856.2006.00206.x উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nগঞ্জালেজ এচেভারিয়, রবার্তো; পুপো-ওয়াকার, এনরিক, সম্পাদকগণ (১৯৯৬), দ্য কেমব্রিজ হিস্ট্রি অফ লাতিন আমেরিকান লিটারেচার, ২: দ্য টোয়েন্টিয়েথ সেঞ্চুরি, কেমব্রিজ: কেমব্রিজ ইউনিভার্সিটি প্রেস, আইএসবিএন 978-0-521-41035-9 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nহেরেরো-ওলাইজোলা, আলেজান্দ্রো (২০০৭), দ্য সেন্সরশিপ ফাইলস: লাতিন আমেরিকান রাইটার্স অ্যান্ড ফ্র্যাঙ্কো’জ স্পেন, অ্যালবেনি: সানি প্রেস, আইএসবিএন 978-0-7914-6985-9 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nলেভিনসন, ব্রেট (২০০১), দি এন্ডস অফ লিটারেচার: দ্য লাতিন আমেরিকান \"বুম\" ইন দ্য নিওলিবারাল মার্কেটপ্লেস, স্ট্যানফোর্ড: স্ট্যানফোর্ড ইউনিভার্সিটি প্রেস, আইএসবিএন 978-0-8047-4346-4, সেপ্টেম্বর ২৭, ২০০৭ তারিখে মূল থেকে আর্কাইভ করা, সংগ্রহের তারিখ জুন ১৫, ২০০৭ উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nমার্টিন, গেরাল্ড (১৯৮৪), \"বুম, ইয়েস; 'নিউ' নভেল, নো: ফার্দার রিফ্লেকশনস অন দ্য অপটিক্যাল ইলিউশনস অফ থে ১৯৬০জ লাতিন আমেরিকা\", বুলেটিন অফ লাতিন আমেরিকান রিসার্চ, ব্ল্যাকওয়েল পাবলিশিং, ৩ (২): ৫৩–৬৩, জেস্টোর 3338252, ডিওআই:10.2307/3338252 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nম্যাকমারি, জর্জ আর. (১৯৮৭), ক্রিটিক্যাল এসেজ অন গ্যাব্রিয়েল গার্সিয়া মার্কেস, বস্টন: জি. কে. হল অ্যান্ড কোম্পানি, আইএসবিএন 978-0-8161-8834-5 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nনান, ফ্রেডেরিক এম. (২০০১), কলিশনস উইথ হিস্ট্রি: লাতিন আমেরিকান ফিকশন অ্যান্ড সোশ্যাল সায়েন্স ফ্রম এল বুম টু দ্য নিউ ওয়ার্ল্ড অর্ডার, এথেন্স, ওহিও: ওহিও ইউনিভার্সিটি প্রেস, আইএসবিএন 978-0-89680-219-3 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nওকাসিও, রাফায়েল (২০০৪), লিটারেচার অফ লাতিন আমেরিকা, ওয়েস্টপোর্ট, কানেকটিকাট: গ্রিনউড প্রেস, আইএসবিএন 978-0-313-32001-9 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nপিলগার, জন (২০০৩), দ্য নিউ রুলারস অফ দ্য ওয়ার্ল্ড, লন্ডন: ভার্সো, আইএসবিএন 978-1-85984-412-0 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nপোপ, র‍্যানডলফ ডি. (১৯৯৬), \"দ্য স্প্যানিশ আমেরিকান নভেল ফ্রম ১৯৫০ টু ১৯৭৫\",   গঞ্জালেজ এচেভারিয়া, রবার্তো, দ্য কেমব্রিজ হিস্ট্রি অফ লাতিন আমেরিকান লিটারেচার, ভল্যুম ২: দ্য টোয়েন্টিয়েথ সেঞ্চুরি, কেমব্রিজ: কেমব্রিজ ইউনিভার্সিটি প্রেস, পৃষ্ঠা ২২৬–২৭৯, আইএসবিএন 978-0-521-41035-9 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nসেনস, অ্যালেন; স্টোয়েট, পিটার (২০০২), গ্লোবাল পলিটিকস: অরিজিনস, কারেন্টস, ডাইরেকশনস (২য় সংস্করণ), স্কারবরো, ওএন: নেলসন টমসন লার্নিং, আইএসবিএন 978-0-17-616910-7 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nশ, ডোনাল্ড এল. (১৯৯৮), দ্য পোস্ট-বুম ইন স্প্যানিশ আমেরিকান ফিকশন, অ্যালবেনি: সানি প্রেস, আইএসবিএন 978-0-7914-3826-8 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nশ, ডোনাল্ড এল. (এপ্রিল ১৯৯৪), \"হুইচ ওয়াজ দ্য ফার্স্ট নভেল অফ দ্য বুম?\", দ্য মডার্ন ল্যাংগুয়েজ রিভিউ, মডার্ন হিউম্যানিটিজ রিসার্চ অ্যাসোশিয়েশন, ৮৯ (২): ৩৬০–৩৭১, জেস্টোর 3735239, ডিওআই:10.2307/3735239 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nসোয়ানসন, ফিলিপ (Winter ১৯৮৭), \"দোনোসো অ্যান্ড দ্য পোস্ট-বুম: সিমপ্লিসিটি অ্যান্ড সাবভার্সন\", কনটেম্পোরারি লিটারেচার, ইউনিভার্সিটি অফ Wisconsin Press, ২৮ (৪): 520–529, জেস্টোর 1208315, ডিওআই:10.2307/1208315 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nউইলিয়ামস, রেমন্ড এল. (২০০২), \"ফুয়েন্তেস দ্য মডার্ন; ফুয়েন্তেস দ্য পোস্টমডার্ন\", হিসপ্যানিয়া, আমেরিকান অ্যাসোশিয়েশন অফ টিচার্স অফ স্প্যানিশ অ্যান্ড পোর্তুগিজ, ৮৫ (২): ২০৯–২০৮, জেস্টোর 4141048, ডিওআই:10.2307/4141048 উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}