{"pageid": 1490046, "title": "পেয়ার আহমেদ", "url": "https://bn.wikipedia.org/wiki?curid=1490046", "content": "পেয়ার আহমেদ একজন বাংলাদেশী গণিতবিদ। তিনি জগন্নাথ বিশ্ববিদ্যালয়ের গণিত বিভাগের অধ্যাপক এবং চাঁদপুর বিজ্ঞান ও প্রযুক্তি বিশ্ববিদ্যালয়ের দ্বিতীয় উপাচার্য।\n\n\n== শিক্ষাজীবন ==\nপেয়ার চট্টগ্রাম বিশ্ববিদ্যালয়ের গণিত বিভাগ থেকে স্নাতক ও স্নাতকোত্তর ডিগ্রি লাভ করেন। তিনি জাপানের ইয়ামাগাতা বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nপেয়ার আহমেদ ১৯৯৩ সালে বিসিএস শিক্ষা ক্যাডারে যোগদানের মাধ্যমে শিক্ষকতা শুরু করেন। পরবর্তীকালে, তিনি জগন্নাথ বিশ্ববিদ্যালয়ের গণিত বিভাগে যোগ দেন এবং ২০১২ সালে ওই বিভাগের অধ্যাপক পদে উন্নীত হন। জগন্নাথ বিশ্ববিদ্যালয় ছাড়াও তিনি দেশ-বিদেশের একাধিক বিশ্ববিদ্যালয়ে শিক্ষকতা করেছেন। অধ্যাপনার পাশাপাশি তিনি জগন্নাথ বিশ্ববিদ্যালয়ের সিন্ডিকেট সদস্য, অ্যাকাডেমিক কাউন্সিল সদস্য এবং বিজ্ঞান অনুষদের ডিনসহ বিভিন্ন গুরুত্বপূর্ণ দায়িত্ব পালন করেছেন। দেশী ও বিদেশী জার্নালে তার ৪০টির বেশি গবেষণাপত্র প্রকাশিত হয়েছে। ২০২৪ সালের ৭ নভেম্বর তিনি চাঁদপুর বিজ্ঞান ও প্রযুক্তি বিশ্ববিদ্যালয়ের দ্বিতীয় উপাচার্য হিসেবে নিয়োগ লাভ করেন এবং ৯ নভেম্বর আনুষ্ঠানিভাবে দায়িত্ব গ্রহণ করেন।\n\n\n== তথ্যসূত্র =="}