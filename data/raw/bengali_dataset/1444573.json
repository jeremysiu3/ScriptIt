{"pageid": 1444573, "title": "অর্থ মন্ত্রণালয় (সৌদি আরব)", "url": "https://bn.wikipedia.org/wiki?curid=1444573", "content": "অর্থ মন্ত্রণালয় (আরবি: وزارة المالية) হলো সৌদি আরবের রাষ্ট্রীয় ব্যয় নিয়ন্ত্রণের জন্য প্রধান সংস্থা। এ মন্ত্রণালয়ের বর্তমান মন্ত্রী হলেন মুহাম্মাদ আল-জাদান।\n\n\n== ইতিহাস ==\nযখন হেজাজ রাজ্য কর্তৃক নির্দেশনা জারি করা হয়েছিলো যে, আর্থিক বিষয়গুলি একটি অর্থ অধিদপ্তর দ্বারা পরিচালিত হবে, তখন ১৯২৭ সালের ১৪ ই অক্টোবর সাধারণ অর্থ অধিদপ্তর আকারে একটি একক সত্তা প্রতিষ্ঠিত হয়েছিলো। ১৯৩২ সালের ১৪ মে ৩৮১ নং রাজকীয় আদেশ জারি করা হয়েছিলো। যেখানে অর্থ অধিদপ্তরের নাম পরিবর্তন করে রাখা হয় অর্থ মন্ত্রণালয়। এভাবে পররাষ্ট্র মন্ত্রণালয়ের পর এটি সৌদি আরবের দ্বিতীয় মন্ত্রণালয় হিসেবে প্রতিষ্ঠিত হয়। অর্থ মন্ত্রণালয়কে রাষ্ট্রীয় তহবিল সংগ্রহ এবং ব্যয়ের তদারকি নিয়ন্ত্রণ, পরিচালনা ও সুরক্ষিত করার দায়িত্ব দেওয়া হয়েছিলো এবং এ মন্ত্রণালয় হেজাজ ও নজদ রাজ্য এবং এর অঞ্চলগুলিতে আর্থিক বিষয়গুলির সাধারণ কর্তৃপক্ষ হয়ে ওঠে। ১৯৫৩ সালের ২৭ জুন ১৬৯৭ নং রাজকীয় আদেশ জারি করা হয়েছিলো, যেখানে বলা হয়েছিলো অর্থনৈতিক বিষয়ক দপ্তর প্রতিস্থাপনের জন্য অর্থনীতি মন্ত্রণালয় প্রতিষ্ঠা করা হবে। ১৯৫৪ সালের ৪ সেপ্টেম্বর ৩১ নং রাজকীয় আদেশ জারি করা হয়েছিলো, যেখানে বলা হয়েছিলো অর্থনীতি এবং অর্থ মন্ত্রণালয়কে অর্থ ও জাতীয় অর্থনীতি মন্ত্রণালয় নামে একটি একক মন্ত্রণালয়ে একীভূত করা হবে। ২০০৩ সালের ১ মে ২/এ নং আদেশ জারি করা হয়েছিলো, যেখানে বলা হয়েছিলো যে, উপরোক্ত মন্ত্রণালয় থেকে পরিকল্পনা মন্ত্রণালয়ে অর্থনৈতিক কার্যকলাপের দায়িত্ব হস্তান্তর করা হয়। এইভাবে অর্থ ও জাতীয় অর্থনীতি মন্ত্রণালয়ের নাম অর্থ মন্ত্রণালয় এবং পরিকল্পনা মন্ত্রণালয়ের নাম অর্থনীতি ও পরিকল্পনা মন্ত্রণালয় নামে পরিবর্তন করা হয়।\nমন্ত্রণালয়টি ইস্তিদামা হোল্ডিং কোম্পানির মালিক, যা ২০১৮ সালের ২৩ এপ্রিল এ বকর বিন লাদেন এবং তার ভাই সালেহ ও সাদের মালিকানাধীন সৌদি বিনলাদিন গ্রুপের ৩৬.২% অংশীদারিত্ব পেয়েছে।\n\n\n== অর্থ মন্ত্রণালয় কর্তৃক প্রতিষ্ঠিত সরকারি প্রতিষ্ঠান ==\n১৯৩৬ সালে, অর্থ মন্ত্রণালয়ের কার্যক্রমের পরিধি বাড়ার সাথে সাথে মন্ত্রণালয়ের মধ্যে বেশ কয়েকটি সাধারণ অধিদপ্তর প্রতিষ্ঠিত হয়েছিলো (পরে স্বতন্ত্র সরকারি সংস্থায় পরিণত হয়েছিলো), যার মধ্যে রয়েছে:\n\nখনিজ তেল ও খনিজ অধিদপ্তর\nগণপূর্ত অধিদপ্তর\nশুল্ক অধিদপ্তর\nকৃষি অধিদপ্তর\nহজ, অনুদান ও বেতার বিষয়ক\nকর্মী এবং অবসর দপ্তর\nশ্রম দপ্তর\nলোক প্রশাসন প্রতিষ্ঠান\nডাক অধিদপ্তর\nসড়ক কর্তৃপক্ষ\nরেলওয়ে কর্তৃপক্ষ\nভূসম্পত্তি উন্নয়ন তহবিল\nসৌদি শিল্প উন্নয়ন তহবিল\nসৌদি ঋণ ও সঞ্চয় ব্যাংক\nকৃষি উন্নয়ন তহবিল\nসরকারি বিনিয়োগ তহবিল\nযাকাত ও করের সাধারণ কর্তৃপক্ষ\nসর্বজনীন পেনশন সংস্থা\nপরিসংখ্যানের সাধারণ কর্তৃপক্ষ\nনগর প্রকল্প দপ্তর\nসৌদি ঠিকাদার কমিশন\n\n\n=== কার্যাবলী ===\nমন্ত্রণালয়ের অন্যতম কাজ হচ্ছে সৌদি নাগরিক ও অন্যান্য উপসাগরীয় দেশের নাগরিকদের মালিকানাধীন কোম্পানি থেকে যাকাত আদায় করা। মন্ত্রণালয় এই তহবিলগুলি সমাজ বিষয়ক মন্ত্রণালয়ে স্থানান্তর করে যা তাদের বেকারত্ব কর্মসূচি এবং সামাজিক নিরাপত্তা প্রদানের জন্য বরাদ্দ করে।\n\n\n== মন্ত্রীরা ==\n\nঅর্থমন্ত্রীরা হলেন:\n\nআব্দুল্লাহ বিন সুলাইমান আল হামদান, (১৪ আগস্ট ১৯৩২–১৪ এপ্রিল ১৯৫৪)\nমুহাম্মাদ সুরুর সাব্বান, (১৪ এপ্রিল ১৯৫৪–২২ ফেব্রুয়ারি ১৯৫৮)\nআব্দুল্লাহ বিন আব্দুর রহমান আদওয়ান, (২২ ফেব্রুয়ারি ১৯৫৮–২৮ জুলাই ১৯৫৮)\nফয়সাল বিন আবদুল আজিজ, (২৮ জুলাই ১৯৫৮–৩০ আগস্ট ১৯৬০)\nতালাল বিন আব্দুল আজিজ আল সৌদ, (৩০ আগস্ট ১৯৬০–১১ সেপ্টেম্বর ১৯৬১)\nমুহাম্মাদ বিন সৌদ আল সৌদ, (১১ সেপ্টেম্বর ১৯৬১–১৫ সেপ্টেম্বর ১৯৬১)\nনওয়াফ বিন আব্দুল আজিজ আল সৌদ, (১৫ সেপ্টেম্বর ১৯৬১–১৬ মার্চ ১৯৬২)\nমুসাইদ বিন আব্দুল রহমান আল সৌদ, (১৬ মার্চ ১৯৬২–১৪ অক্টোবর ১৯৭৫)\nমুহাম্মাদ বিন আলী আবা আল খাইল, (১৪ অক্টোবর ১৯৭৫–৩ আগস্ট ১৯৯৫)\nসুলাইমান বিন আব্দুল আজিজ আল সুলাইম, (৩ আগস্ট ১৯৯৫১০–অক্টোবর ১৯৯৫)\nআব্দুল আজিজ আব্দুল্লাহ আল খোয়াইতার, (১০ অক্টোবর ১৯৯৫–৩০ জানুয়ারি ১৯৯৬)\nইব্রাহিম আব্দুল আজিজ আল-আসাফ, (৩০ জানুয়ারি ১৯৯৬–১ নভেম্বর ২০১৬)\nমুহাম্মাদ আল-জাদান, (১ নভেম্বর ২০১৬–বর্তমান)\n\n\n== আরও দেখুন ==\nসৌদি আরবের মন্ত্রণালয়\n\n\n== তথ্যসূত্র ==\n\n\n== বহিঃসংযোগ ==\nঅর্থ মন্ত্রণালয়\nযাকাত ও করের সাধারণ কর্তৃপক্ষ  ওয়েব্যাক মেশিনে আর্কাইভকৃত ১৪ অক্টোবর ২০১৯ তারিখে\nসৌদি পোশাক"}