{"pageid": 1065184, "title": "গ্রাম পুলিশ বাহিনী", "url": "https://bn.wikipedia.org/wiki?curid=1065184", "content": "গ্রাম পুলিশ বাহিনী বাংলাদেশের একটি বিশেষায়িত পুলিশ বাহিনী যারা গ্রামাঞ্চলে সুরক্ষা এবং বাংলাদেশ পুলিশকে প্রয়োজনীয় সহায়তা প্রদান করে।\n\n\n== ইতিহাস ==\nমধ্যযুগীয় সময়ে বাংলার গ্রামাঞ্চলের গ্রামগুলি চৌকিদারদের দ্বারা পাহারা দেওয়া হত যারা গ্রাম পুলিশ বাহিনী হিসাবে কাজ করতো। ১৮৮০-এর দশকে এই অঞ্চলে আইনশৃঙ্খলার অবনতি ঘটে এবং ব্রিটিশ রাজ কর্তৃক ১৮৯২ সালের আইন ১ এর মাধ্যমে চৌকিদারি আইন ১৮৭০ সংশোধন করা হয়।\nবাংলাদেশের ক্ষুদ্রতম প্রশাসনিক ও স্থানীয় সরকারের অংশ ৪,৫৬২ টি ইউনিয়নের প্রতিটিতে গ্রাম পুলিশ বাহিনী বাহিনীর ১০ জন কর্মী রয়েছেন।\n২০০৮ সালে, বাংলাদেশ সরকার ঘোষণা করেছিল যে গ্রাম পুলিশ বাহিনীর সদস্যদের চতুর্থ শ্রেণির কর্মচারীর মর্যাদা দেওয়া হবে। ২০০৯ সালে বাহিনী সদস্যরা চতুর্থ শ্রেণির কর্মচারীদের মজুরি প্রদানের দাবিতে বাংলাদেশের বিভিন্ন জেলায় সমাবেশ করে। ২০১৭ সালের মধ্যেও, তাদের বেতন স্কেলে অন্তর্ভুক্ত করা হয়নি। বাহিনীর ৪৭ জন সদস্যের ব্যক্তিগত আবেদনের পরে; বাংলাদেশ হাইকোর্ট একটি রায় জারি করে সরকারকে ব্যাখ্যা করতে বলে যে কেন তাদের চতুর্থ শ্রেণীর কর্মচারীদের বেতন স্কেলে অন্তর্ভুক্ত করা হয়নি।\n২৮ শে জুন ২০১৮, জাতীয় স্থানীয় সরকার ইনস্টিটিউট দক্ষতা বৃদ্ধির জন্য গ্রাম পুলিশ বাহিনীকে প্রশিক্ষণ দিয়েছিল।\n\n\n== তথ্যসূত্র =="}