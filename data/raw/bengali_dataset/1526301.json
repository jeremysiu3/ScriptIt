{"pageid": 1526301, "title": "অরোরা আর্গোমেডো", "url": "https://bn.wikipedia.org/wiki?curid=1526301", "content": "অরোরা আর্গোমেডো (মৃত্যু ১৯৪৮, ভিনিয়া দেল মার) একজন চিলীয় রাজনীতিবিদ, নারীবাদী ও অধিকারকর্মী ছিলেন। তিনি চিলিতে নারীদের অধিকারের জন্য কাজ করার জন্য সুপরিচিত। তিনি ১৯১০ ও ১৯২০ এর দশকের শিক্ষাব্যবস্থার সংস্কারে সক্রিয়ভাবে অংশ নিয়েছিলেন।\n\n\n== জীবনী ==\nচিলি বিশ্ববিদ্যালয়ের রেকর্ড অনুযায়ী, আর্গোমেডো ছিলেন জিমন্যাস্টিকস শিক্ষিকা।\n\n\n== কর্মজীবন ==\n\nরাজনৈতিকভাবে, তিনি গ্যাব্রিয়েলা ম্যান্ডুজানো এর সাথে ২৬ অক্টোবর ১৯২৭ সালে উনিয়ন ফেমেনিনা দে চিলে (চিলির নারী ইউনিয়ন) প্রতিষ্ঠা করেছিলেন। এই সংস্থাটি চিলিতে নারীদের সমান অধিকারের পক্ষে প্রচার চালাত এবং নারীদের সমাজের পুরনো বিভাজনগুলো মোকাবিলা করতে সাহায্য করত। ১৯৩২ সালের মধ্যে, এই সংস্থার সদস্য সংখ্যা এক হাজারের বেশি হয়ে গিয়েছিল এবং এটি সাংস্কৃতিক ও সামাজিক কল্যাণমূলক প্রকল্প, বিনামূল্যে চিকিৎসা সেবা এবং স্ব-উন্নয়ন কোর্স সরবরাহ করত।\nপ্রথমদিকে, আর্গোমেডো ও ম্যান্ডুজানো নারীদের মধ্যে সচেতনতা তৈরির জন্য শিক্ষা বিষয়ক কার্যক্রম পরিচালনা করতেন। তবে ১৯৩৪ সালে, এই সংগঠন নাগরিক ও রাজনৈতিক অধিকারের পক্ষে সক্রিয়ভাবে সমর্থন প্রদান করে, বিশেষত নারী ভোটাধিকার নিয়ে কাজ করত।\nআর্গোমেডো অন্যান্য নারীবাদীদেরও সমর্থন করতেন। যেমন লেখিকা ডেলিয়া দুকোইং (যিনি ইসাবেল মোরেল নামেও পরিচিত), যিনি চারলাস ফেমিনাস বই ও নারীবাদী সাময়িকী নোসত্রাস প্রকাশ করেছিলেন।\n\n\n== তথ্যসূত্র =="}