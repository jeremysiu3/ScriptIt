{"pageid": 1514183, "title": "অ্যানা হোমস", "url": "https://bn.wikipedia.org/wiki?curid=1514183", "content": "অ্যানা হোমস একজন আমেরিকান লেখিকা এবং সম্পাদক। ২০০৭ সালে, তিনি গাওকার মিডিয়া নারী-কেন্দ্রিক সাইট জেজেবেল প্রতিষ্ঠা করেন।\n\n\n== প্রাথমিক জীবন এবং শিক্ষা ==\nঅ্যানা হোমস ক্যালিফোর্নিয়ায় জন্মগ্রহণ করেন এবং নিউ ইয়র্ক বিশ্ববিদ্যালয়ে সাংবাদিকতা নিয়ে পড়াশোনা করেন।\n\n\n== কর্মজীবন ==\n২০০৭ সালে, তিনি জেজেবেল প্রতিষ্ঠা করেন। মাদার জোন্স পত্রিকার জন্য লেখায় তাসনিম রাজা বলেছেন যে অ্যানা \"ফ্যাশন এবং মডেলদের সাথে কিভাবে আচরণ করা হয় এই উভয় বিষয়ে আগ্রহী মহিলাদের জন্য একটি সাইট তৈরি করেছেন। তিনি এটিকে একটি বিশাল ট্র্যাফিক জগতে পরিণত করেছিলেন, যেখানে মাসিক ৩২ মিলিয়ন পাতা পরিদর্শিত হয়েছিল এবং এতে ফটোশপ অফ হররস ও ক্র্যাপ ইমেল ফ্রম আ ডুড-এর মতো জনপ্রিয় বৈশিষ্ট্য ছিল।\" অ্যানার জেজেবেল প্রকাশকে রেবেকা ক্যারল \"এর অপ্রচলিত হাস্যরস (গাওকারের মতো, তবে সম্পূর্ণরূপে একটি সতেজ নতুন সুর), নারীবাদী ঝাঁকুনি এবং মূলধারার নারী পত্রিকাগুলির নির্ভীক, তীব্র সমালোচনা (এমন একটি ক্ষেত্র যেখানে হোমস বহু বছর ধরে কাজ করেছেন), সৌন্দর্যের অপ্রাপ্য আদর্শ এবং পুরুষদের প্রতি একটি অন্তহীন (বিষমকামী) ব্যস্ততাকে স্থায়ী করার জন্য তাৎক্ষণিক মনোযোগ আকর্ষণকারী\" হিসাবে বর্ণনা করেছিলেন। অ্যানা ২০১০ সালে সাইটটি ছেড়ে যাওয়ার আগে পর্যন্ত প্রধান সম্পাদক হিসেবে দায়িত্ব পালন করেছিলেন।\nতিনি নিউ ইয়র্ক টাইমস সানডে বুক রিভিউ -এর একজন কলামিস্ট ছিলেন এবং পূর্বে ফিউশনে সম্পাদকীয় পরিচালক হিসেবে দায়িত্ব পালন করেছেন। তিনি ২০১৪ সালে ডিজিটাল ভয়েসেস এবং স্টোরিটেলিং-এর সম্পাদক হিসেবে ফিউশনে যোগদান করেন, এটি ছিল \"একটি নতুন টিভি চ্যানেলের জন্য ওয়েব প্রতিভা অর্জনের অংশ: [প্র]থম ফেলিক্স সালমন, এখন একজন অত্যন্ত প্রশংসিত লেখক এবং সম্পাদক\"।\nতাঁর কাজ দ্য নিউ ইয়র্কার এবং টাইমে প্রকাশিত হয়েছে। ২০১৬ সালের এপ্রিল মাসে, অ্যানা ফার্স্ট লুক মিডিয়ায় সম্পাদকীয় বিভাগের বরিষ্ঠ উপ-সভাপতি হিসেবে যোগদান করেন, যাতে দৃশ্য-গল্পকথন-এর উপর দৃষ্টি নিবদ্ধ করে একটি নতুন মিডিয়া সম্পত্তি, টপিক তৈরি করা যায়। ২০১৮ সালে, টপিক দুটি মর্যাদাপূর্ণ জাতীয় ম্যাগাজিন পুরস্কার জিতেছিল, যার ফলে অ্যানা তৃতীয় কৃষ্ণাঙ্গ প্রধান সম্পাদক হিসেবে এই সম্মান অর্জন করেন।\nঅ্যানা গ্ল্যামারের একজন স্টাফ লেখক ছিলেন।\nতিনি বর্তমানে নিউ ইয়র্ক টাইমসের জন্য \"ওয়ার্ক ফ্রেণ্ড\" কলাম লেখেন। যখন তিনি কলামের দায়িত্ব গ্রহণ করেন, তখন অ্যানা উল্লেখ করেন যে তিনি সম্প্রতি ব্লুমবার্গ বিজনেস উইকের জন্য \"স্যাড ডেস্ক সালাদ\" নামে একটি পরামর্শ কলাম লিখেছেন।\n\n\n== লেখা ==\nহেল হ্যাথ নো ফিউরি: উইমেন'স লেটারস ফ্রম দ্য এণ্ড অফ দ্য অ্যাফেয়ার, র‍্যাণ্ডম হাউস পাবলিশিং গ্রুপ, ২০০৩,আইএসবিএন ৯৭৮০৩৪৫৪৬৫৪৪৩\nদ্য বুক অফ জেজেবেল: অ্যান ইলাস্ট্রেটেড এনসাইক্লোপিডিয়া অফ লেডি থিংস, গ্র্যাণ্ড সেন্ট্রাল পাবলিশিং, ২০১৩,আইএসবিএন ৯৭৮১৪৫৫৫০২৭৯০ \n\n\n== তথ্যসূত্র ==\n\n\n== বহিঃসংযোগ ==\n*দাপ্তরিক ওয়েবসাইট \n\"২০১৪ গাইথার্সবার্গ বুক ফেস্টিভ্যাল: অ্যানা হোমস, \"দ্য বুক অফ জেজেবেল\"\"। ইউটিউব। ২০১৭-০৪-১৭। সংগ্রহের তারিখ ২০১৮-০২-০২।"}