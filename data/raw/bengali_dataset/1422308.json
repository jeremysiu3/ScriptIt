{"pageid": 1422308, "title": "ইন্দ্রাণী দাশগুপ্ত", "url": "https://bn.wikipedia.org/wiki?curid=1422308", "content": "ইন্দ্রাণী দাশগুপ্ত একজন ভারতীয় মডেল এবং টেলিভিশন উপস্থাপিকা। তিনি রিবক, ল্যাকমে এবং অ্যালেন সোলির মতো ব্র্যান্ডের বিজ্ঞাপন প্রচারে কাজ করেছেন।\n\n\n== প্রাথমিক জীবন এবং শিক্ষা ==\nওমানের রাজধানী মাস্কাটে একটি বাঙালি প্রকৌশলী পরিবারে বেড়ে ওঠা তার। তিনি দিল্লি পাবলিক স্কুল, আর কে পুরমে পড়াশোনা করেছেন। স্কুলে পড়ার পর তিনি দিল্লি বিশ্ববিদ্যালয়ের মিরান্ডা হাউস থেকে অর্থনীতিতে স্নাতক (সম্মান) অর্থাৎ বিএ শেষ করেন। এরপর ২০০৪ সালে জওহরলাল নেহরু বিশ্ববিদ্যালয় থেকে অর্থনীতিতে স্নাতকোত্তর (এমএ) সম্পন্ন করেন\n\n\n== কর্মজীবন ==\nএকজন উচ্চাকাঙ্ক্ষী আইনজীবী হিসেবে তিনি ১৮ বছর বয়সে মডেলিং শিল্পে প্রবেশ করেন। তখন মিরান্ডা হাউসে অধ্যয়নরত অবস্থায় ডিজাইনার আশিস সোনি তাকে দেখেছিলেন, তিনি তাকে র‍্যাম্পে কাজের জন্য বলেন। এর মাধ্যমে তার মডেলিং ক্যারিয়ার শুরু হয়, তবে তিনি এসবের পাশাপাশি তার পড়াশোনা চালিয়ে যান।\nইন্দ্রাণী ল্যাকমে কসমেটিক্স এবং অ্যালেন সোলি নারীদের পোশাকের ব্র্যান্ড অ্যাম্বাসেডর হিসাবে কাজ করেছেন এবং এয়ারটেল, এলজি, প্যারাসুট অয়েল, প্যানাসনিক এবং স্যান্ট্রোর জন্য টিভি বিজ্ঞাপন প্রচার ও প্রিন্ট বিজ্ঞাপনে কাজের পাশাপাশি পাঁচটি ল্যাকমে ফ্যাশন সপ্তাহে কাজ করেছেন। তিনি আবার ধুম (২০০০) অ্যালবামের রক ব্যান্ড ইউফোরিয়ার \"ক্যাসে ভুলেগি মেরা নাম\" এর মতো মিউজিক ভিডিওতেও উপস্থিত হয়েছেন।\nল্যাকমে ফ্যাশন উইক, উইলস লাইফস্টাইল ফ্যাশন উইক, ব্লেন্ডার'স প্রাইড ফ্যাশন উইক ইত্যাদির মতো ফ্যাশনের রানওয়েতে ইন্দ্রাণী উপস্থিত হয়েছেন।\nতিনি ২০০২ সালে গ্ল্যামারের জন্য সোসাইটি অ্যাচিভারস পদকে ভূষিত হন ২০১১ সালে, তিনি টিভি ট্র্যাভেল শো, হোয়াট্স উইথ ইন্ডিয়ান ম্যান? ফক্স ট্রাভেলারে অভিনেত্রী সুগন্ধা গর্গের সাথে উপস্থাপনায় কাজ করেছেন।\n\n\n== সামাজিক কার্যক্রম ==\nইন্দ্রাণী দাশগুপ্ত বিভিন্ন এনজিওর সাথে নারীর ক্ষমতায়ন কর্মশালা এবং উপস্থাপনা পর্ব পরিচালনা করেন।\n\n\n== ব্যক্তিগত জীবন ==\nইন্দ্রাণী দাশগুপ্ত প্রথম বিয়ে করেছিলেন যুধামন্যু সরকারের সঙ্গে। তিনি বর্তমানে করণ পলের সাথে বিবাহবন্ধনে আবদ্ধ আছেন এবং নতুন দিল্লিতে বসবাস করেন। তাদের দুই সন্তান উমা কিসমত পল ও কবির আনন্দ।\n\n\n== তথ্যসূত্র ==\n\n\"Indrani Das Gupta Biography\"। ১৬ ডিসেম্বর ২০১৩ তারিখে মূল থেকে আর্কাইভ করা। সংগ্রহের তারিখ ৭ ফেব্রুয়ারি ২০২৪। \n\"Indrani Dasgupta - Model\"। Fashion Source Book, India। ১৬ ডিসেম্বর ২০১৩ তারিখে মূল থেকে আর্কাইভ করা। সংগ্রহের তারিখ ১৬ ডিসেম্বর ২০১৩।"}