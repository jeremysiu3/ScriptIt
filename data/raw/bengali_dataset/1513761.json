{"pageid": 1513761, "title": "জুপিতরা ভূঁইয়া", "url": "https://bn.wikipedia.org/wiki?curid=1513761", "content": "জুপিতরা ভূঁইয়া একজন ভারতীয় অভিনেত্রী যিনি অসমীয়া চলচ্চিত্রে কাজ করেন। তিনি ভিসিডি (ভিডিও সিডি) চলচ্চিত্র এবং টেলিফিল্মের পাশাপাশি কয়েকটি অসমীয়া চলচ্চিত্রে কাজ করেছেন। তিনি কোহিনূর থিয়েটারে মুখ্য নারী চরিত্রে অভিনয় করে অসমীয়া ভ্রাম্যমাণ থিয়েটার শিল্পে আত্মপ্রকাশ করেন। তিনি বিশেষ করে অনন্য চরিত্রে অভিনয়ের জন্য পরিচিত, তাঁর উপস্থিতি অত্যন্ত শক্তিশালী।\n\n\n== প্রারম্ভিক জীবন ==\nজুপিতরা আসামের রাজধানী গুয়াহাটিতে জন্মগ্রহণ করেন। তিনি গুয়াহাটির তারিণী চরণ বালিকা বিদ্যালয়ে তাঁর স্কুলজীবন সম্পন্ন করেন এবং পরে কলা বিষয়ে পড়ার জন্য সন্দিকৈ নারী মহাবিদ্যালয়ে যোগদান করেন।\n\n\n== কর্মজীবন ==\nএকটি সাক্ষাৎকারে তিনি বলেছেন যে ২০০৩ সাল নাগাদ  গুয়াহাটি দূরদর্শন কেন্দ্রে একটি অনুমোদিত অনুষ্ঠানের মাধ্যমে তিনি অভিনয়ে আত্মপ্রকাশ করেন।\nজুপিতরা ২০০৫ সালে অসমীয়া চলচ্চিত্র জগতে যোগ দেন, ছবিটি ছিল, শিবানন বড়ুয়ার হিয়ার দাপোনত তুমারে সবি। সহ অভিনেতারা ছিলেন রবি শর্মা এবং বর্ষারাণী বিষয়া। তিনি উন্মনা মন, জন তোরা ইত্যাদি বিভিন্ন ভিসিডি ছবিতেও অভিনয় করেছেন।\n\n\n=== তুমি যদি কোওয়া ===\nতুমি যদি কোওয়া (অসমীয়া: তুমি যদি কোৱা) হল একটি অসমীয়া সঙ্গীতময়, রোমান্টিক নাট্য চলচ্চিত্র। এটি পরিচালনা করেছেন এবং সংলাপ ও চিত্রনাট্য লিখেছেন সিম্পল গগৈ, এর প্রযোজনা করেছেন জিতুমনি টেরন, এলএন ফিল্মসের ব্যানারে। ছবির অভিনয় তালিকায় রয়েছেন প্রসেনজিৎ বরা, জুপিতরা ভূঁইয়া, মুনমি কলিতা, রূপম শর্মা, প্রিন্স, ভাস্কর রঞ্জন, রঞ্জন দত্ত, কৃষ্ণা।  সাজসজ্জার দায়িত্ব নিয়েছেন আকাশ গগৈ, সুভাষ এবং বিজয়েতা। ছবির মূল গল্প রচয়িতা গৌতম রাভা। ছবিটি ২০১৩ সালের ১৪ই জুন মুক্তি পায়।\n\n\n=== অজেয় ===\nঅজেয় (অসমীয়া: অজেয়  , ইংরেজি: Invincible) হল ২০১৪ সালের একটি অসমীয়া ভাষার নাট্য চলচ্চিত্র যার পরিচালনা করেছেন জাহ্নু বড়ুয়া। এটি অরুণ শর্মা রচিত ১৯৯৭ সালের সাহিত্য অকাদেমি পুরস্কার বিজয়ী অসমীয়া উপন্যাস আশীর্বাদর রং-এর উপর ভিত্তি করে তৈরি। পরিচালক নিজেই এর চিত্রনাট্য লিখেছেন। এটি প্রযোজনা করেছেন শঙ্কর লাল গোয়েঙ্কা এবং এতে প্রধান চরিত্রে অভিনয় করেছেন রূপম চেতিয়া ও জুপিতরা ভূঁইয়া। ছবিটি ২০১৪ সালের ৩রা জানুয়ারী তারিখে মুক্তি পায়।\nঅজেয় একজন সৎ, আদর্শবাদী বিপ্লবী যুবক গজেন কেওটের সংগ্রামকে চিত্রিত করে, তিনি ভারতের স্বাধীনতা আন্দোলনের সময় গ্রামীণ আসামের সামাজিক কুফলের বিরুদ্ধে লড়াই করেছিলেন। ছবিটিতে তিনি একজন মুসলিম চরিত্রে অভিনয় করেছিলেন।\n\n\n=== ভ্রাম্যমাণ থিয়েটার ===\nজুপিতরা ২০০৮ সালে যতীন বরার বিপরীতে কোহিনূর থিয়েটারে প্রধান মহিলা চরিত্রে অভিনয় করেছিলেন। পরবর্তীতে তিনি রাজশ্রী থিয়েটার, চিরঞ্জীব থিয়েটার, রাজতিলক থিয়েটার ইত্যাদি বিভিন্ন ভ্রাম্যমাণ থিয়েটার দলের অংশ ছিলেন।\n\n\n== চলচ্চিত্র তালিকা ==\nচলচ্চিত্র\n\nটেলিভিশন\nমেঘরঞ্জনী\nপ্রতিজ্ঞা\nচামেলি মেমসাব\nআকাশর ঠিকনা বিচারি\nশাহু বোয়ারী (ধারাবাহিক)\nচিনাকী সুহুরি (ধারাবাহিক)\nনিবির মায়ারে\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জুপিতরা ভূঁইয়া (ইংরেজি)\nফেসবুকে জুপিতরা ভূঁইয়া"}