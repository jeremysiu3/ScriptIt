{"pageid": 1041514, "title": "নাদিরবেক আব্দুস-সাত্তারভ", "url": "https://bn.wikipedia.org/wiki?curid=1041514", "content": "নাদিরবেক আব্দুস-সাত্তারভ (আবদুসাত্তারভ) (জন্ম ১৮ সেপ্টেম্বর, ২০০৪) একজন উজবেক দাবাড়ু। এই দাবা প্রতিভা, ১৩ বছর, ১ মাস, ১১ দিন বয়সে গ্র্যান্ডমাস্টার উপাধির জন্য যোগ্যতা অর্জন করেছিলেন। ফিদে ২০১৮ সালের এপ্রিলে তাকে উপাধিতে ভূষিত করেছে।\n২০১২ সালে আবদুসাত্তারভ স্লোভেনিয়ার মারিবরে আয়োজিত বিশ্ব যুব দাবা চ্যাম্পিয়নশিপে বিজয়ী হন। ২০১৪ সালে, নয় বছর বয়সে, তিনি তার নিজ শহর তাশখন্দে অনুষ্ঠিত ৮ম জর্জি আগজামভ স্মৃতি টুর্নামেন্টে, দু'জন গ্র্যান্ডমাস্টার, আন্দ্রে জিগালকো এবং রুস্তম খুসনতদিনভকে পরাজিত করেছিলেন। ২৬ জুন ২০২০-এ, আবদুসাত্তারভ ১ম মুখতার ইসমাগামবেতভ স্মৃতি টুর্নামেন্টে, যৌথভাবে দ্বিতীয় থেকে ষষ্ঠ স্থান অর্জন করেন, সাথে ছিলেন শাহ্‌রিয়ার মামেদিয়ারভ, দিমিত্রি বোচারভ, কাজিবেক নাগরবেক এবং দাভিদ মাগাশভিলি। সেখানে নাদিরবেক ১১ তে ৮.৫ স্কোর করেন। ২০২১ সালে, তিনি পিএনডব্লিউসিসি সুপার জি৬০-এর প্রথম গ্রুপে জিতেছিলেন।\n২০১৫ সালের এপ্রিলের ফিদে রেটিংয়ের তালিকায়, তিনি এগারো বছর বয়সে, কনিষ্ঠতম খেলোয়াড়ের হিসেবে শীর্ষ ১০০ জুনিয়র্সে প্রবেশের একটি নতুন রেকর্ড স্থাপন করেন।\n\n\n== তথ্যসূত্র =="}