{"pageid": 1510172, "title": "মারিয়া পেদ্রাজা", "url": "https://bn.wikipedia.org/wiki?curid=1510172", "content": "মারিয়া পেদ্রাজা মোরিলো (জন্ম ২৬ জানুয়ারি ১৯৯৬) একজন স্পেনীয় অভিনেত্রী, নৃত্যশিল্পী ও মডেল। তিনি লা কাসা দে পাপেল ও এলিট ধারাবাহিকে তার ভূমিকার জন্য আন্তর্জাতিকভাবে পরিচিতি অর্জন করেন।\n\n\n== পেশাজীবন ==\nপেদ্রাজার ইনস্টাগ্রাম অ্যাকাউন্টের সূত্র ধরে চলচ্চিত্র পরিচালক এস্তেবান ক্রেস্পো  তার সন্ধান পান এবং নিজের পরিচালিত  প্রথম চলচ্চিত্র আমার-এর প্রধান চরিত্রের জন্য অডিশনে অংশ নিতে পেদ্রেজাকে আমন্ত্রণ জানান। চলচ্চিত্রটিকে তাকে লরা চরিত্রে অভিনয়ের জন্য নির্বাচিত করা হয়। এতে তার পাশাপাশু পল মোনেন, নাটালিয়া টেনা, গুস্তাভো সালমেরন ও নাচো ফ্রেস্নেদার অভিনয় করেছেন।\nএরপর তিনি অ্যাট্রেসমিডিয়ার ধারাবাহিক লা কাসা দে পাপেল-এ স্পেনে ব্রিটিশ রাষ্ট্রদূতের কন্যা অ্যালিসন পার্কারের চরিত্রে অভিনয় করেন। নেটফ্লিক্স ধারাবাহিকটির প্রচারস্বত্ত্ব কিনে নেওয়ার পর পেদ্রাজা জাতীয় ও আন্তর্জাতিকভাবে পরিচিতি লাভ করেন। ২০১৮ সালের শুরুতে লা কাসা দে পাপেল-এ তার সহশিল্পী মিগুয়েল হেরান ও হাইমে লোরেন্তেসহ নেটফ্লিক্সের দ্বিতীয় স্প্যানিশ মৌলিক ধারাবাহিক এলিট-এ পেদ্রাজার অংশগ্রহণের কথা ঘোষণা করা হয়।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}