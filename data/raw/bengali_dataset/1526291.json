{"pageid": 1526291, "title": "সুধা মেনন", "url": "https://bn.wikipedia.org/wiki?curid=1526291", "content": "সুধা মেনন একজন লেখিকা, অভিনেত্রী, প্রেরণাদায়ক বক্তা। তিনি লেখার কর্মশালা সিরিজ, গেট রাইটিং এবং রাইটিং উইথ উইমেন-এর প্রতিষ্ঠাতা। তিনি ছয়টি নন-ফিকশন বইয়ের লেখক, সেগুলি হল: 'রেসিপিজ ফর লাইফ', ফিস্টি অ্যাট ফিফটি, লিগ্যাসি: লেটারস টু দেয়ার ডটার্স ফ্রম ইণ্ডিয়ান মেন অ্যাণ্ড উইমেন, গিফটেড: ইনস্পিরেশনাল স্টোরিজ অফ পিপল উইথ ডিজএবিলিটিজ, এবং দেবী, দিভা অর শি-ডেভিল: দ্য স্মার্ট ক্যারিয়ার ওম্যান'স সারভাইভাল গাইড এবং লিডিং লেডিস: উইমেন হু ইন্সপায়ার ইণ্ডিয়া। তাঁর বইগুলি মারাঠি, হিন্দি, মালয়ালম, কন্নড়, বাংলা এবং তামিল সহ বেশ কয়েকটি ভারতীয় ভাষায় অনূদিত হয়েছে।\n\n\n== প্রাথমিক জীবন এবং কর্মজীবন ==\nসুধার জন্ম মুম্বাইয়ের শহরতলিতে, সেখানে তিনি তাঁর পড়াশোনা শেষ করেছিলেন এবং তারপর সাংবাদিক হওয়ার শৈশবের স্বপ্ন পূরণ করেছিলেন। দ্য ইন্ডিপেন্ডেন্ট (বেনেট কোলম্যান), দ্য হিন্দু বিজনেস লাইন (কস্তুরি অ্যাণ্ড সন্স লিমিটেড) এবং মিন্ট (এইচটি মিডিয়া) -এ ২০ বছরেরও বেশি সময় ধরে তিনি সাংবাদিকতা করেন। এরপর, তিনি তাঁর আরেকটি স্বপ্ন অনুসরণ করার সিদ্ধান্ত নেন, যেটি হল বই লেখার। দেশের সবচেয়ে প্রশংসিত এবং সফল কিছু নারীর অনুপ্রেরণামূলক যাত্রা নিয়ে লেখা তাঁর প্রথম বই, \"লিডিং লেডিজ: উইমেন হু ইন্সপায়ার ইণ্ডিয়া\" (৪২বুকজ গ্যালাক্সি), ২০১০ সালের শেষের দিকে প্রকাশিত হয়।\n২০১২ সালের গোড়ার দিকে, তিনি তাঁর পরবর্তী বই, লিগ্যাসি, (র‍্যাণ্ডম হাউস ইণ্ডিয়া) প্রকাশ করেন, যা বিশিষ্ট ভারতীয় পুরুষ ও মহিলাদের কাছ থেকে তাঁদের মেয়েদের কাছে লেখা চিঠির একটি সংগ্রহ। এই বইটি নেতাদের মনের সেইসব বিরল অন্তর্দৃষ্টি সামনে এনেছে, যেখানে তাঁরা জনসাধারণের সামনেকার তাঁদের ভাবমূর্তিকে একপাশে সরিয়ে রেখে তাঁদের কন্যাদের কাছে তাঁদের নিজস্ব যাত্রাপথের শিক্ষা এবং একটি দায়িত্বশীল ও পরিপূর্ণ জীবনযাপনের জন্য গৃহীত মূল্যবোধ প্রকাশ করেছেন।\nসুধার পরবর্তী বই, গিফটেড: ইন্সপায়ারিং স্টোরিজ অফ পিপল উইথ ডিজএবিলিটিজ (র‍্যাণ্ডম হাউস), ভি আর ফেরোজের সাথে যৌথভাবে লেখা এবং এটি ২০১৪ সালের মাঝামাঝি সময়ে প্রকাশিত হয়। \"তাদের সংগ্রামের গল্প শোনা এবং সবচেয়ে অপ্রতিরোধ্য চ্যালেঞ্জগুলির ওপর তাদের চূড়ান্ত বিজয় ছিল একটি রূপান্তরমূলক অভিজ্ঞতা। আমি আর কখনও ধরে নেব না যে \"সাধারণভাবে সক্ষম\" ব্যক্তিরা যা করতে পারে, প্রতিবন্ধী ব্যক্তিরা তা করতে অক্ষম। প্রতিবন্ধী ব্যক্তিদের জীবন থেকে আমরা অনেক কিছু শিখতে পারি,\" তিনি বলেন একজন লেখক হিসেবে নিজের প্রকৃত আহ্বান খুঁজে পাওয়ার পর, চিন্তাভাবনা লিখে রাখার মুক্তিদায়ক এবং চাপমুক্তির অনুভব সম্পর্কে বিশ্বকে বলতে তিনি বাধ্যতা অনুভব করেছিলেন।\nতাঁর বই \"দেবী, দিভা অর শি-ডেভিল: দ্য স্মার্ট ক্যারিয়ার ওম্যান'স সারভাইভাল গাইড\" হল কর্মজীবী ​​নারীদের বেঁচে থাকার জন্য উপদেশের এক ভাণ্ডার, যা সরাসরি ভারতের কিছু বুদ্ধিমান নারীর মুখ থেকে পাওয়া। বিভিন্ন ক্ষেত্রের সফল নারীদের অন্তর্দৃষ্টির সাথে, এই বইটি প্রতিটি নারীর সেরা বন্ধু হতে পারে, প্রতিটি চ্যালেঞ্জ গ্রহণ এবং এটি একটি পরিপূর্ণ, সুখী জীবনযাপনের গোপন মন্ত্র লেখা বই।\n\"ফিস্টি অ্যাট ফিফটি\" হল পঞ্চাশের বেশি বয়সী একজন নারী হিসেবে তাঁর দুঃসাহসিক কাজের ওপর আংশিকভাবে মজার, আংশিকভাবে চিন্তাপ্রবণ একটি লেখা এবং সেই বয়সের নারীদের জন্য একটি মূল্যবান পথপ্রদর্শক হতে পারে যাঁরা তাঁদের পঞ্চাশোর্দ্ধ বয়সকে তাঁদের জীবনের সেরা দশকে পরিণত করতে চান।\nসুধা 'গেট রাইটিং!' এর প্রতিষ্ঠাতা, এটি একটি লেখার কর্মশালা যা মানুষকে তাদের লেখার যাত্রা শুরু করতে সাহায্য করে এবং 'রাইটিং ইন দ্য পার্ক', একটি উদ্যোগ যা তিনি শুরু করেছিলেন যাতে মানুষ বাইরে সময় কাটানোর সময়, পাবলিক পার্ক এবং বাগানে লেখালেখি করতে পারে। তাঁর \"রাইটিং উইথ উইমেন\" (ডব্লিউডব্লিউডব্লিউ) বিভিন্ন পটভূমির নারীদের একত্রিত করে তাদের অভিজ্ঞতা ভাগ করে নিয়ে তাদের সম্পর্কে লেখা বই।\nতিনি \"টেলিং আওয়ার স্টোরিজ\"ও পরিচালনা করেন। এটি একটি স্বেচ্ছাসেবী উদ্যোগ যেখানে তিনি পুনের প্রবীণ নাগরিকদের সাথে কাজ করেন যাতে তাঁরা তাদের গল্প লিখতে পারেন এবং এইভাবে তাঁরা পরবর্তী প্রজন্মের জন্য যে অবদানর রেখে যাবেন তা ধরে রাখতে পারেন। জীবনের কঠিন পরিস্থিতির মুখোমুখি হয়ে সবচেয়ে সাধারণ মানুষের অসাধারণ সাহস থেকে সুধা অনুপ্রেরণা পান।\nসুধা একজন প্রেরণাদায়ক বক্তা যিনি দেশজুড়ে বিভিন্ন কর্পোরেট হাউস, শিক্ষা প্রতিষ্ঠান এবং এনজিও-র জন্য অসংখ্য অনুপ্রেরণামূলক কর্মশালা এবং নারী নেতৃত্ব অধিবেশন পরিচালনা করেছেন। তিনি টেডএক্সপুণে ২০১৩ সংস্করণে একজন বক্তা ছিলেন। তিনি সিআইআই, লাইকন, পিলানির বিড়লা ইনস্টিটিউট অব টেকনোলজি সহ অন্যান্য মঞ্চেও বক্তব্য রেখেছেন। সুধা তাঁর আইটি পেশাদার স্বামী এবং পেস্ট্রি শেফ কন্যার সাথে পুনেতে থাকেন।\n\n\n== বই ==\nলিগ্যাসি: লেটারস টু দেয়ার ডটার্স ফ্রম ইণ্ডিয়ান মেন অ্যাণ্ড উইমেন\nগিফটেড: ইনস্পিরেশনাল স্টোরিজ অফ পিপল উইথ ডিজএবিলিটিজ'\nলিডিং লেডিস: উইমেন হু ইন্সপায়ার ইণ্ডিয়া\nদেবী, দিভা অর শি-ডেভিল: দ্য স্মার্ট ক্যারিয়ার ওম্যান'স সারভাইভাল গাইড\nফিস্টি অ্যাট ফিফটি\nরেসিপিজ ফর লাইফ\n\n\n== প্রচার মাধ্যমে পর্যালোচনা ==\n\"রেসিপিজ ফর লাইফ\" এর পর্যালোচনা,\nফিস্টি অ্যাট ফিফটির পর্যালোচনা (এটি পঞ্চাশেরও বেশি বয়সী একজন মহিলা হিসেবে তাঁর দুঃসাহসিক কাজের কিছু মজার অংশ, কিছু চিন্তা উদ্রেককারী অংশ নিয়ে লেখা এবং সেই বয়সের মহিলাদের জন্য একটি মূল্যবান নির্দেশিকা হতে পারে যাঁরা তাঁদের পঞ্চাশের দশককে তাঁদের জীবনের সেরা দশক করে তুলতে চান)\n\n\n== আরও দেখুন ==\nভারতীয় লেখকদের তালিকা\n\n\n== তথ্যসূত্র =="}