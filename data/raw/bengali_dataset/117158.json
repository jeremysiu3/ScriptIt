{"pageid": 117158, "title": "পোখরনা", "url": "https://bn.wikipedia.org/wiki?curid=117158", "content": "পোখরনা বা পাখান্না পশ্চিমবঙ্গের বাঁকুড়া জেলার সদর মহকুমার অন্তর্গত বড়জোড়া থানার অন্তঃপাতী একটি গ্রাম। গ্রামটি শুশুনিয়া থেকে ৪০ কিলোমিটার (২৫ মাইল) উত্তর-পূর্বে দামোদর নদের দক্ষিণ তীরে অবস্থিত।\n\n\n== ইতিহাস ==\nমনে করা হয়, প্রাচীন রাঢ়ের রাজা সিংহবর্মনের পুত্র চন্দ্রবর্মণের রাজধানী পুষ্করণা হল আসলে এই পোখরনা গ্রামটি। খ্রিষ্টীয় চতুর্থ শতাব্দীর শুশুনিয়া শিলালেখে এই স্থানের উল্লেখ রয়েছে। এলাহাবাদ প্রশস্তি থেকে জানা যায়, সমুদ্রগুপ্ত চন্দ্রবর্মণকে পরাজিত করে এই অঞ্চলটি গুপ্ত সাম্রাজ্যের অন্তর্ভুক্ত করেন।\n\n\n== পাদটীকা =="}