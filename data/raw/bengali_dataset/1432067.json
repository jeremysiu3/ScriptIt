{"pageid": 1432067, "title": "সোরথ রাই দিয়াচ", "url": "https://bn.wikipedia.org/wiki?curid=1432067", "content": "সোরাথ রাই দিয়াচ হল সিন্ধি এবং গুজরাটি লোককাহিনীর একটি রোমান্টিক লোককথা। গল্পটি শাহ জো রিসালোতেও পাওয়া যায় এবং এটি সিন্ধুর সাতটি জনপ্রিয় বিয়োগান্ত প্রেম কাহিনির অংশ। অন্য ছয়টি গল্প হল উমর মারভি, সাসুই পুনহুন, সোনি মহিওয়াল, লিলান চানেসার, নূরী জাম তামাচি এবং মোমাল রানো যাদের সাধারণত সিন্ধুর সাত রানী বলা হয়। এদের সবকটিকে একসাথে শাহ আবদুল লতিফ ভিট্টাইয়ের সাত নায়িকা নামে ডাকা হয়।\nসোরথ ছিলেন রাজা রাই দিয়াচ ওরফে জুনাগড়ের গিরনারের রাজা ধজ রোর কুমারের রানি। তিনি স্বামীর প্রতি ভালবাসার জন্য নিজেকে উৎসর্গ করেছিলেন। দিয়াচ নিজের শির কেটে বিচরণকারী লোকগায়কদের কাছে দিয়েছিলেন এবং সোরথ তাঁকে মৃতদের পৃথিবীতে অনুসরণ করেছিলেন। এক লোকগায়ক বিজলের গান শুনে দিয়াচ অত্যন্ত সন্তুষ্ট হয়ে, তাকে তার ইচ্ছে মতো যা খুশি চাওয়ার প্রস্তাব দেন। ভাগ্যের পরিহাস এমনই ছিল, তার ছেলে রাজার মাথা চেয়েছিল। দয়ালু ও উদার রাজা নিজের মাথা কেটে দিয়েছিলেন।\nএবার সোরথের মাথায় একই গান বেজে উঠল। তিনি জীবনকে বিদায় জানালেন এবং নিজের স্বামীর বিচ্ছেদ বেদনা থেকে মুক্তি পেতে মৃত্যু বরণ করলেন। \n\nবিজল রাই দিয়াচের কাছে আসে এবং তাঁর মাথা চায় - তাকে বিভিন্ন ধরণের মূল্যবান উপহার দেওয়া হলেও সে তার দাবিতে অনড়।\nবিজল পরপর ছয় রাত গান করে- তাকে আরও উপহার দেওয়া হয়।\nবিজলের সঙ্গীতের প্রভাব।\nরাই দিয়াচ নিজের মাথা কেটে বিজলকে দেন। সোরথের মৃত্যুতে বাড়ির সদস্যদের মধ্যে শোক।\n\n\n== জনপ্রিয় সংস্কৃতিতে ==\nলোককাহিনীর একটি রূপান্তর, রাই দাইচ ছিল একটি ১৯৫৮ সালের ভারতীয় সিন্ধি চলচ্চিত্র। এটির পরিচালক ছিলেন জেবি লুল্লা এবং প্রযোজনা করেছিলেন আতু লালওয়ানি। এটি লিখেছিলেন রাম পাঞ্জওয়ানি এবং এতে অভিনয় করেছিলেন লালওয়ানি, শান্তি রামচন্দানি ও ভুদো আদবানি। চলচ্চিত্রটি তার সঙ্গীতের জন্য পরিচিত হয়েছিল। এটিতে সুর করেছিলেন বুলো সি. রানি। রাম পাঞ্জওয়ানি সিন্ধি ভাষায় বিজল রাই দিয়াচ শিরোনামে একটি নাটকও লিখেছেন। কামিনী ভাটিয়া এবং অরবিন্দ জোশী অভিনীত ১৯৭৮ সালে মুক্তিপ্রাপ্ত লোককথার উপর ভিত্তি করে একটি ভারতীয় গুজরাটি ভাষার নাটক ছিল সতী সোরথ।\n\n\n== আরও দেখুন ==\nউমর মারুই\nমোমল রনো\nসোহনি মেহর\nসাসুই পুনহুন\nলীলান চানেসার\nনূরী জাম তামাছি\nসাং, রাই দিয়াচ সম্পর্কে ভারতের লোকগান\n\n\n== তথ্যসূত্র ==\n\nটেমপ্লেট:Sindh topics\n\n\n== বহিঃসংযোগ ==\nজনপ্রিয় লোকগল্প: সোরথ রাই দিয়াচ\nসোরথ রাই দিয়াচ  ওয়েব্যাক মেশিনে আর্কাইভকৃত ২৯ এপ্রিল ২০১৭ তারিখে\nটেমপ্লেট:Chudasama dynasty"}