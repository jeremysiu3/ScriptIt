{"pageid": 1160003, "title": "এবার তোর মরা গাঙে বান এসেছে", "url": "https://bn.wikipedia.org/wiki?curid=1160003", "content": "এবার তোর মরা গাঙে বান এসেছে একটি রবীন্দ্রসঙ্গীত। এটি একটি দেশাত্মবোধক গান। এটি ১৯০৫ খ্রিষ্টাব্দে (১৩১২ বঙ্গাব্দ) রচিত। এটির স্বরলিপিকার হলেন ইন্দিরা দেবী চৌধুরাণী। রবীন্দ্রনাথ ঠাকুর জীবিতকালে তাঁর স্বরচিত যে গানগুলো গ্রামোফোনে রেকর্ড করেছিলেন সেগুলোর মধ্যে এটি অন্যতম।\n\n\n== গানের কথা ==\nএবার তোর   মরা গাঙে বান এসেছে,     'জয় মা' ব'লে ভাসা তরী ॥\nওরে রে     ওরে মাঝি, কোথায় মাঝি,    প্রাণপণে, ভাই, ডাক দে আজি--\n    তোরা  সবাই মিলে বৈঠা নে রে,           খুলে ফেল্‌ সব দড়াদড়ি ॥\n    দিনে দিনে বাড়ল দেনা,   ও ভাই,   করলি নে কেউ বেচা কেনা--\n                  হাতে নাই রে কড়া কড়ি।\n    ঘাটে বাঁধা দিন গেল রে,     মুখ দেখাবি কেমন ক'রে--\n             ওরে,   দে খুলে দে,   পাল তুলে দে,   যা হয় হবে বাঁচি মরি ॥\n\n\n== আরও দেখুন ==\nরবীন্দ্রনাথ ঠাকুরের রেকর্ডকৃত গান ও কবিতার তালিকা\n\n\n== তথ্যসূত্র ==\n\n\n== বহিঃসংযোগ ==\nগানটির স্বরলিপি"}