{"pageid": 1523761, "title": "বারসিন", "url": "https://bn.wikipedia.org/wiki?curid=1523761", "content": "বারসিন ( গ্রিক: Βαρσίνη   ; আনুমানিক ৩৬৩-৩০৯ খ্রিস্টপূর্বাব্দ) ছিলেন পারস্যের হেলেসপন্টাইন ফ্রিজিয়ার শাসক আরতাবাজুসের কন্যা এবং এক গ্রিক রোডিয়ান মায়ের সন্তান। তার মা ছিলেন রোডসের ভাড়াটে সৈন্য মেন্টর এবং মেমননের বোন।   বারসিন প্রথমে তার কাকা মেন্টরের সঙ্গে বিবাহবন্ধনে আবদ্ধ হন এবং তার মৃত্যুর পর আরেক কাকা মেমননের সঙ্গে বিবাহ করেন।\nখ্রিষ্টপূর্ব ৩৩৪ সালে, যখন আলেকজান্ডার এশিয়ায় আক্রমণ করেন, তখন মেমনন বারসিন ও তার সন্তানদের পারস্যের রাজা দারিয়াস তৃতীয়ের নিকট তার আনুগত্য প্রমাণের জন্য বন্ধক হিসেবে পাঠান। পরের বছর, যখন দামাস্কাক ম্যাসেডোনিয়ানদের কাছে আত্মসমর্পণ করে তখন বারসিন আলেকজান্ডারের হাতে বন্দী হন।  কিছু প্রাচীন নথিতে তার নাম আলেকজান্ডারের রক্ষিতা হিসাবে উল্লিখিত হয়েছে। কথিত আছে যে তিনি আলেকজান্ডারের পুত্র হেরাক্লিসের মা ছিলেন। \n৩২৩ সালে আলেকজান্ডারের মৃত্যুর বারো বছর পর, বারসিনের জামাতা নিয়ার্কাস তার ছেলে হেরাক্লেসের অধিকৃত সিংহাসনের অধিকার দাবি করেন, যদিও তিনি তা পেতে ব্যর্থ হন। এইসকল ঘটনার সময় হেরাক্লেসের বয়স ছিল মাত্র সতেরো বছর। অর্থাৎ হেরাক্লেস ৩৩৩ খ্রিষ্টপূর্বাব্দে দামাস্কাসে বারসিন ও আলেকজান্ডারের সাক্ষাতের প্রায় পাঁচ বছর পর জন্মগ্রহণ করেন। বিভিন্ন ঐতিহাসিকদের তথ্যমতে, তিনি পারগামামে মায়ের তত্ত্বাবধানে বড় হন। ৩০৯ খ্রিষ্টপূর্বাব্দে ক্যাসান্ডারের প্ররোচনায় পলিপারকন হেরাক্লেসকে হত্যা করলে বারসিনও তার ভাগ্যবরণ করেন।\nবারসিনকে কখনো কখনো আলেকজান্ডারের স্ত্রী স্টেইটেইরা দ্বিতীয়ের সঙ্গে বিভ্রান্ত করা হয়, যাকে কখনো \"বারসিন\" নামেও অভিহিত করা হয়েছে। কিন্তু কিছু কিছু ঐতিহাসিক তথ্য অনুসারে এরা দুজনে সম্পুর্ন ভিন্ন মানুষ।\n\n\n== তথ্যসূত্র =="}