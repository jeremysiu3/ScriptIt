{"pageid": 1044004, "title": "মালতেপে মসজিদ", "url": "https://bn.wikipedia.org/wiki?curid=1044004", "content": "মালতেপে মসজিদ (তুর্কি: Maltepe Camii অনুঃ মালতেপে জামে মসজিদ) তুরস্কের আঙ্কারায় অবস্থিত  মসজিদ। তুরস্কের স্থাপত্যশৈলীতে বর্গাকার জমির উপর নির্মিত মসজিদটি দুই মিনার ও একটি এক গম্ভুজবিশিষ্ট। আঙ্কারার মালতেপে শহরতলীতে অবস্থিত মসজিদটি ১৯৫৪ সালে স্থাপিত, এবং ১৯৫৯ হতে সক্রীয়। এটি আঙ্কারার অপর জনপ্রিয় কোজাতেপে মসজিদের পাশাপাশি অন্যতম পরিচিত মসজিদ। নিয়মিত সালাত আদায় ছাড়াও মসজিদটি মহিলাদের কুরআন শিক্ষা ও জানাজার জন্য ব্যবহৃত হয়।\n\n\n== অবস্থান ==\nমালতেপে মসজিদটি আঙ্কারা শহরের মালতেপে অঞ্চলে অবস্থিত,এটির ভৌগোলিক অবস্থান ৩৯°৫৫′২৯″ উত্তর ৩২°৫০′৪৯″ পূর্ব। মসজিদটির পশ্চিমে ৯০০ মিটার (৩,০০০ ফুট) দুরত্বে মোস্তফা কামাল আতাতুর্কের সমাধিসৌধ এবং পূর্বে ৬০০ মিটার (২,০০০ ফুট) দূরে আঙ্কারার সিহিয়ে স্কয়ার অবস্থিত।\n\n\n== ইতিহাস ==\nএকটি বেসরকারী সংস্থার উদ্যোগ ও আগ্রহে মসজিদটি নির্মাণ করা হয়েছিল।   রিকায় আকসায়ের স্থাপত্যনকশা অনুযায়ী মেহমেত ভারলিয়ার মসজিদটি নির্মাণ করেছিলেন। নির্মাণের আগে নির্মাণস্থল আঙ্কারার পৌরসভা দ্বারা পরিচ্ছন্ন ও পবিত্র করা হয়েছিল। ১৯৫৪ সালে মসজিদটির নির্মাণ শুরু হয় এবং ১৯৫৯ সালে সমাপ্ত হয়েছিল।\n\n\n== গঠন ও শৈলী ==\nউঠানসহ মালতেপে মসজিদের ৭,০১৯ বর্গমিটার (৭৫,৫৫০ বর্গফুট)। মসজিদটি নিকটবর্তী সড়ক হতে ৩০ মিটার উঁচু ঢিবির উপর নির্মিত, এটি একটি বর্গাকার ভূমির উপর নির্মিত, যার প্রতিটি বাহুর দৈর্ঘ্য ২০ মিটার (৬৬ ফুট)। শীতকালে মসজিদটির মেঝে গরম করার ব্যবস্থা যুক্ত আছে।  মসজিদের দেয়ালের বহিরাবরণ, ভিত্তিতল হতে ৫ মিটার (১৬ ফুট) পর্যন্ত সিরামিক দিয়ে আবৃত। একক সবুজ গম্বুজটির উচ্চতা ৩০ মিটার (৯৮ ফুট)। প্রধান গম্বুজ ছাড়াও উত্তর দিকে ৫টি ছোট গম্বুজ আছে। এটির দুই মিনার ও একটি ঝুলন্ত বারান্দা সহ প্রতিটি ৫০ মিটার (১৬০ ফুট) উঁচু। বারান্দাতে উঠে আসার জন্য ১৪২ ধাপের সিঁড়ি আছে। তিনটি দরজা দিয়ে এই মসজিদে প্রবেশ করা যায়, একটি সম্মুখে, অপর দুইটি দরজা পাশে স্থাপিত। এটির সামনের ও পাশের জানালা গুলি দাগ প্রতিরোধি কাঁচ নির্মিত। \nমালতেপে মসজিদের গম্বুজের অভ্যন্তরে সূরা আল-ফাতিহা লেখা আছে। মসজিদের অভ্যন্তরে মেঝে হতে ৫ মিটার পর্যন্ত টালি বসানো, এর উপরে মার্বেলে খোদাই করে সূরা আত-তাগাবুন লেখা আছে।  মসজিদের মূল অংশের বাইরে অজু করার স্থান, মহিলার কুরআন শিক্ষার ঘর এবং মসজিদের উঠানে কেবলার ডানদিকে পৃথক জানাজার স্থান এবং কৃত্রিম ঝর্ণা আছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}