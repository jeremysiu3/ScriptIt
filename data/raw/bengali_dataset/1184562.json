{"pageid": 1184562, "title": "ক্রিস্তিয়ান রোমেরো", "url": "https://bn.wikipedia.org/wiki?curid=1184562", "content": "ক্রিস্তিয়ান গাব্রিয়েল রোমেরো (স্পেনীয়: Cristian Romero, স্পেনীয় উচ্চারণ: [kɾˈistjan ɾɾomˈeɾo]; জন্ম: ২৭ এপ্রিল ১৯৯৮; ক্রিস্তিয়ান রোমেরো নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ইংরেজ ক্লাব টটেনহ্যাম হটস্পার এবং আর্জেন্টিনা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৭ সালে, রোমেরো আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় এক বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২১ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১২ ম্যাচে ১টি গোল করেছেন।\n\n\n== প্রারম্ভিক জীবন ==\nক্রিস্তিয়ান গাব্রিয়েল রোমেরো ১৯৯৮ সালের ২৭শে এপ্রিল তারিখে আর্জেন্টিনার কর্দোবায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nরোমেরো আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৭ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় এক বছরে ৭ ম্যাচে অংশগ্রহণ করেছেন।\n২০২১ সালের ৩রা জুন তারিখে, ২৩ বছর, ১ মাস ও ৭ দিন বয়সে, ডান পায়ে ফুটবল খেলায় পারদর্শী রোমেরো চিলির বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৩ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। আর্জেন্টিনার হয়ে অভিষেকের বছরে রোমেরো সর্বমোট ১০ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ক্রিস্তিয়ান রোমেরো  (ইংরেজি)  \nসকারবেসে ক্রিস্তিয়ান রোমেরো (ইংরেজি) \nবিডিফুটবলে ক্রিস্তিয়ান রোমেরো  (ইংরেজি)  \nট্রান্সফারমার্কেটে ক্রিস্তিয়ান রোমেরো (ইংরেজি) \nওয়ার্ল্ডফুটবল.নেটে ক্রিস্তিয়ান রোমেরো (ইংরেজি) \nইএসপিএন এফসিতে ক্রিস্তিয়ান রোমেরো (ইংরেজি) \nন্যাশনাল-ফুটবল-টিমস.কমে ক্রিস্তিয়ান রোমেরো (ইংরেজি)"}