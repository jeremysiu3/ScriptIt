{"pageid": 1021961, "title": "ঢোলবিরি", "url": "https://bn.wikipedia.org/wiki?curid=1021961", "content": "দুগদুগী ভারতের আসাম প্রদেশে তৈরি লকেটজাতীয় একপ্রকার অলঙ্কারবিশেষ যা মতিবিরি নামেও পরিচিত। গঠনগত দিক থেকে এটি মূলত একধরনের লকেট, নাম ও বৈশিষ্ট্যের দিক থেকে যা বাঙালি সংস্কৃতিতে ব্যবহৃত ধুকধুকি বা লকেটের মতোই। এর নকশাটি বাদ্যযন্ত্র, বিশেষ করে ঢোলের আকৃতি দ্বারা অনুপ্রাণিত। এটি দেখতেও অনেকটা ঢোলের অনুরূপ মূলত একারণেই এটিকে ঢোলবিরি নামে ডাকা হয়। উৎসব-পাৰ্বন, বিয়ে-শাদি ও বিভিন্ন মাঙ্গলিক অনুষ্ঠানে অসমীয়া মহিলারা এই অলংকার পরিধান করে। রঙালী বিহুতে বিহু নাচের সময় নর্তকীরাও এই অলঙ্কারটি পড়ে থাকে। সাধারণত আসামের আদিবাসী স্বর্ণকাররা কাঁচা স্বর্ণ দিয়ে এটি তৈরি করে, স্থানীয়ভাবে এসব আদিবাসীরা থলু নামে পরিচিত। সাধারণত আংটি ও কানের দুল সমন্বয়ে এই প্রাচীন গহনাটি পরা হয়।\n\n\n== অলঙ্কার তৈরি করার পদ্ধতি ==\n\nঅসমীয়া গহনা তৈরি করার পদ্ধতি বাংলাদেশ, ভারত, নেপাল, পাকিস্তান ও দক্ষিণ এশিয়ার ও পূর্ব এশিয়ার অন্যান্য দেশ ও জাতির গহনা তৈরির পারম্পরিক পদ্ধতির সাথে সাদৃশ্যপূর্ণ বলা চলে। বিভিন্ন আনুষঙ্গিক সরঞ্জামাদির সাহায্যে এইসব গহনাবিশেষ তৈরি করা হয়ে থাকে। সাধারণত বিভিন্ন নিম্নমানের ধাতুর সমন্বয়ে এসব গহনা তৈরি করে সোনা গলিয়ে 'স্প্ৰে' যন্ত্ৰের সাহায্য নিয়ে তার ওপরে একটি নিৰ্দিষ্ট অনুপাতে সোনার প্ৰলেপ দেওয়া হয়। এই পদ্ধতিকে স্থানীয় অসমীয়রা সোণপানী চরোবা বলে আভিহিত করে থাকে। সাধারণত অসমীয়া গহনার আকার-আকৃতি বা রূপাংকরণ জৈবিক বৈচিত্ৰ্য ও অসমীয়া বাদ্যযন্ত্ৰের আকৃতি থেকে অনুপ্ৰাণিত। অন্যান্য অসমীয়া গহনার অনুরূপ ঢোলবিরি অলঙ্কারটিও একইরকম পদ্ধতিতে প্ৰস্তুত করা হয়।\n\n\n== তথ্যসূত্র =="}