{"pageid": 1497364, "title": "অন্তর্ধান (১৯৯১-এর চলচ্চিত্র)", "url": "https://bn.wikipedia.org/wiki?curid=1497364", "content": "অন্তর্ধান তপন সিংহ পরিচালিত ১৯৯১ সালের বাংলা ভাষার ভারতীয় নাট্য চলচ্চিত্র। দিব্যেন্দু পালিতের অন্তর্ধান গল্প অবলম্বনে চলচ্চিত্রটির চিত্রনাট্য ও সংলাপ লিখেছেন তপন সিংহ। নবচন্দ্র প্রোডাকশন্স (প্রাঃ) লিমিটেডের ব্যানারে চলচ্চিত্রটি প্রযোজনা করেন নবকুমার চন্দ্র, স্বপন কুমার মিত্র ও সুচেতা মিত্র। এতে শ্রেষ্ঠাংশে অভিনয় করেন সৌমিত্র চট্টোপাধ্যায়, মাধবী মুখোপাধ্যায়, শতাব্দী রায়, অর্জুন চক্রবর্তী ও সব্যসাচী চক্রবর্তী। এটি সব্যসাচী চক্রবর্তীর অভিনীত প্রথম চলচ্চিত্র।\nচলচ্চিত্রটি ১৯৯১ সালের ৩০শে ডিসেম্বর সীমিত পরিসরে এবং ১৯৯২ সালের ১৫ই মে বৃহৎ পরিসরে মুক্তি পায়। এটি ৩৯তম জাতীয় চলচ্চিত্র পুরস্কারে শ্রেষ্ঠ বাংলা ভাষার পূর্ণদৈর্ঘ্য চলচ্চিত্রের জন্য রাষ্ট্রপতির রৌপ্য পদক ও ৫৬তম বার্ষিক বিএফজেএ পুরস্কারে ৪র্থ শ্রেষ্ঠ ভারতীয় চলচ্চিত্র বিভাগে পুরস্কার অর্জন করে।\n\n\n== অভিনয়শিল্পীদল ==\n\n\n== সঙ্গীত ==\nচলচ্চিত্রটির সঙ্গীত পরিচালনা করেছেন তপন সিংহ। গীত রচনা করেছেন রবীন্দ্রনাথ ঠাকুর। গানে কণ্ঠ দিয়েছেন প্রমিত সেন ও শ্রেয়া গুহঠাকুরতা।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অন্তর্ধান  (ইংরেজি)\nরটেন টম্যাটোসে অন্তর্ধান (ইংরেজি)"}