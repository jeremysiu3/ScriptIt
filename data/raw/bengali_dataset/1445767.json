{"pageid": 1445767, "title": "উৎপল কুমার বন্দ্যোপাধ্যায়", "url": "https://bn.wikipedia.org/wiki?curid=1445767", "content": "উৎপল কুমার বন্দ্যোপাধ্যায় (জন্ম: ১৯৩৪) হলেন একজন ভারতীয় লেখক, ব্যবস্থাপনা ও তথ্য প্রযুক্তি বিষয়ক উপদেষ্টা, শিল্প সমালোচক এবং ভারতের নয়াদিল্লি-ভিত্তিক ফোরাম ফর ইনফরমেশন টেকনোলজি-র প্রাক্তন পরিচালক ।  ২০০৯ খ্রিস্টাব্দে ভারত সরকার সাহিত্য ও শিক্ষাক্ষেত্রে অবদানের জন্য দেশের সর্বোচ্চ চতুর্থ বেসামরিক পুরস্কার পদ্মশ্রী প্রদান করে।\n\n\n== জীবনী ==\nউৎপল কুমার বন্দ্যোপাধ্যায়ের জন্ম ১৯৩৪ খ্রিস্টাব্দে  ব্রিটিশ ভারতের অধুনা  ঝাড়খণ্ডের  পূর্ব সিংভূম জেলার  জামশেদপুরে। বিদ্যালয়ের পাঠ সমাপ্ত করে কলকাতায় আসেন এবং  প্রেসিডেন্সি কলেজে ভর্তি হন। ১৯৫৫ খ্রিস্টাব্দে কলকাতা বিশ্ববিদ্যালয় থেকে পদার্থবিদ্যায় অনার্স সহ স্নাতক হন। পরে বিশুদ্ধ পদার্থ বিজ্ঞানে বিশ্ববিদ্যালয়ের স্নাতকোত্তর ডিগ্রি লাভের পর কমনওয়েলথ স্কলারশিপ নিয়ে বিলেত যান। ১৯৭২ খ্রিস্টাব্দে ম্যানচেস্টার বিশ্ববিদ্যালয় হতে ডক্টরেট ডিগ্রি (পিএইচডি) অর্জন করেন।  তিনি সরকারি ও বেসরকারি প্রতিষ্ঠানের বিভিন্ন পদে কাজ করেন। কর্পোরেট সেক্টরে পদে অধিষ্ঠিত হওয়ার আগে ভারত সরকারের নানা সংস্থায় কাজ করার আগে তিনি টাটা স্টিলের মুখ্য ব্যবস্থাপক উপদেষ্টার পদে ছিলেন। পরবর্তীতে ভারতের অ্যাডমিনিস্ট্রেটিভ স্টাফ কলেজের কম্পিউটার বিভাগের ডিরেক্টর, ইলেকট্রনিক্স ইন্ডিয়ার বরিষ্ঠ প্রাবন্ধিক পরিচালক এবং 'অল ইন্ডিয়া ম্যানেজমেন্ট অ্যাসোসিয়েশন'-এর মহাপরিচালক হন। \nএছাড়াও, তিনি  জওহরলাল নেহরু বিশ্ববিদ্যালয়ের নতুন দিল্লির ইন্টারন্যাশনাল ম্যানেজমেন্ট ইনস্টিটিউট, 'ফোর স্কুল অফ ম্যানেজমেন্ট' এবং 'ম্যানেজমেন্ট ডেভেলপমেন্ট ইনস্টিটিউট'-এ ম্যানেজমেন্ট স্টাডিজের ভিজিটিং ফ্যাকাল্টি হিসাবে কাজ করেছেন । তিনি ব্যবস্থাপনা, তথ্যপ্রযুক্তি এবং ভারতীয় সংস্কৃতির উপর বেশ কিছু বই রচনা করেছেন, যেমন-\n\nলুমিনাস হারমনি: ইন্ডিয়ান আর্ট অ্যান্ড কালচার \nমিলেনিয়াম গ্লিম্পসেস্ অফ ইন্ডিয়ান পারফর্মিং আর্টস্ \nইন্ডিয়ান পাপেটস  এবং\nইনফরমেশন টেকনোলজি ফর কমন্ ম্যান \n\n\n== সম্মাননা ==\nসাহিত্য ও শিক্ষায় অবদানের জন্য ভারত সরকার তাকে ২০০৯ খ্রিস্টাব্দে চতুর্থ সর্বোচ্চ বেসামরিক সম্মান পদ্মশ্রীতে ভূষিত করে। \n২০১৯ খ্রিস্টাব্দে তিনি শিল্পকলায় সংগীত নাটক অকাদেমি পুরস্কার লাভ করেন।"}