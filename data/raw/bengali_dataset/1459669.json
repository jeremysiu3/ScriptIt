{"pageid": 1459669, "title": "পদাতিক নাট্য সংসদ", "url": "https://bn.wikipedia.org/wiki?curid=1459669", "content": "পদাতিক নাট্য সংসদ (পদাতিক নাট্যদল) একটি ঢাকা ভিত্তিক বাংলাদেশী বাংলা নাট্যদল। বাংলাদেশের মুক্তিযুদ্ধের চেতনাকে টিকিয়ে রাখতে ১৯৭৮ সালে দলটি গঠিত হয়।\n\n\n== ইতিহাস ==\nপদাতিকের একটি মূল দলটি ১৯৭৮ সালের ২১ জানুয়ারী ঢাকা বিশ্ববিদ্যালয়ের ছাত্র এবং কালান্তর নাট্যগোষ্ঠির কয়েকজন প্রাক্তন নাট্যকর্মীর নিয়ে যাত্রা শুরু করে। এই দলের প্রাথমিক লক্ষ্য ছিল চেতনার উত্থান, সংস্কৃতিকে সমৃদ্ধ করা এবং বাংলাদেশের স্বাধীনতা যুদ্ধের (১৯৭১) চেতনাকে টিকিয়ে রাখা। এই দলটির প্রথম নাটক ছিল জসীমউদ্দীনের সোজন বন্দিয়ার ঘাট। এস এম সোলায়মান, আনিসুজ্জামান মানিক, আবুল কাশেম দুলাল, আবু মোহাম্মদ মুরতায়েশ কচি, কামরুল হাসান স্বপন, উলফাত রানা, সেলিম এস এইচ চৌধুরী, গোলাম কুদ্দুস ও অন্যান্যরা পদাতিক শুরু করেন। আনিসুজ্জামান মানিককে সভাপতি ও আবুল কাশেম দুলালকে সাধারণ সম্পাদক করে প্রথম কার্যনির্বাহী কমিটি গঠন করা হয়। ১৯৮০ সালে পদাতিক নারায়ণগঞ্জে এই নাট্যদলের আরেকটি শাখা গঠন করে। দলটি “শোজন বাদিয়ার ঘাট”, “তিনের রোস্তোর গপ্পো”, “মনোশের পালা”, “মা”, চন্দ্রবতী”, “সে”, “ক্ষেতমোজুর খোইমুদ্দিন”, “পোড়ামাটি”, “খ্যাপা পাগলার প্যাচাল”, \"জল বালিকা\" এবং \"দিনলিপি (মাইম)\" ইত্যাদি জনপ্রিয় নাটক নির্মাণ করেছে। পদাতিক সাহিত্যের ক্লাসিক এবং সমৃদ্ধ লোক ঐতিহ্যের উপর ভিত্তি করে মৌলিক নাটক প্রচার করে। লোকসংস্কৃতির সঙ্গে  সখ্যতা ছিল প্রতিষ্ঠাতা প্রধান এস এম সোলায়মানের। মুক্তিযুদ্ধের চেতনা বাংলাদেশের থিয়েটারকে সৃজন করেছে। পদাতিকের সঙ্গীত শাখা পদাতিক সঙ্গীত সংসদ, কলকাতা ভিত্তিক সাংস্কৃতিক সংগঠন মিতালীর সাথে যৌথভাবে ২০০৫ সাল থেকে একটি রবীন্দ্র সঙ্গীত প্রতিভা অন্বেষণ অনুষ্ঠানের আয়োজন করে আসছে। প্রতিযোগিতায় বাংলাদেশ, পশ্চিমবঙ্গ, আসাম এবং ত্রিপুরার [ভারতের] তরুণ প্রতিভাবানরা অংশগ্রহণ করে। পদাতিক ১৯৯৮ সাল থেকে ঢাকায় 'পদাতিক একুশে সাংস্কৃতিক কংগ্রেস' পরিচালনা করে এবং এর প্রতিষ্ঠাতা সদস্য আবু মোহাম্মদ মুরতায়েশ কচির স্মরণে ২০০৪ সালে 'কচি স্মৃতি পদক' চালু করে।\n\n\n== উৎসব ==\n১৯৯৯ সাল থেকে থিয়েটার গ্রুপ আন্তর্জাতিক মাতৃভাষা দিবস উপলক্ষে প্রতি বছর ২১ ফেব্রুয়ারি পদাতিক একুশে সাংস্কৃতিক কংগ্রেসের আয়োজন করে। \n২০০৩ সাল থেকে গ্রুপটি প্রতি বছর বাংলা নববর্ষের প্রাক্কালে চৈত্রসংক্রান্তি উৎসব উদযাপন করে। বাংলাদেশ ও ভারতের শিল্পী, কর্মী এবং বিভিন্ন সাংস্কৃতিক দল এই উৎসবে যোগ দেয়।\n২০০৪ সাল থেকে পদাতিক তার প্রতিষ্ঠাতা সদস্য আবু মোহাম্মদ মুরতায়েশ কাচির স্মরণে পদাতিক নাট্য উৎসবের সাথে \"কচি মেমোরিয়াল অ্যাওয়ার্ড\" চালু করে।\n\n\n== প্রোডাকশন ==\n\n\n=== মঞ্চ নাটক ===\n\n\n=== পথ নাটক ===\n(বর্নানুক্রমে)\n\nখেপা পাগলার পায়চাল- পরিচালক: এস এম সোলেমান\nআজকের সংবাদ - পরিচালক: কামালউদ্দিন নিলু\nভুলিনী একাত্তর\nবিশ্ব বেহায়ার পরীকল্পনা - পরিচালক: জিল্লুর রহমান জন\nচুর - পরিচালক: কাজী রফিক\nএকোনো কালো মেঘ\nহলবোল- পরিচালক: জিল্লুর রহমান জন\nমেশিন - পরিচালক: মলয় কুমার পাল\nরাজা কানুটে- পরিচালক: বাহার উদ্দিন খেলন\nরংবাজি\nসারি সারি ল্যাশ- পরিচালক: কাজী রফিক\nতারামন বিবি- পরিচালক: কাজী রফিক\n\n\n== তথ্যসূত্র ==\n\n\n== বহি: সংযোগ ==\nদাপ্তরিক ওয়েবসাইট"}