{"pageid": 1330003, "title": "এ ওমেন অব দ্য সেঞ্চুরি", "url": "https://bn.wikipedia.org/wiki?curid=1330003", "content": "এ ওমেন অব দ্য সেঞ্চুরি: চোদ্দশত সত্তর জীবনীমূলক স্কেচ, জীবনের সকল ক্ষেত্রে নেতৃস্থানীয় আমেরিকান নারীদের প্রতিকৃতি সহ, আমেরিকান সব ক্ষেত্রের মহিলাদের জীবনী সংক্রান্ত স্কেচের একটি সংকলন। ১৮৯৩ সালে এটি প্রকাশ করেছিলেন চার্লস ওয়েলস মল্টন। এর দুই সম্পাদক , ফ্রান্সেস ই. উইলার্ড এবং মেরি এ. লিভারমোরকে  সহায়তা করেছিলেন অবদানকারীদের একটি গোষ্ঠী।\nজীবনীমূলক অভিধানটি ৮৩০ পৃষ্ঠা জুড়ে রয়েছে, প্রতিটি পৃষ্ঠার মাপ ৮ বাই ১১ ইঞ্চি (২০০ বাই ২৮০ মিলিমিটার)। এটি একটি ফুল-ফেস ব্রেভিয়ার (অতি ক্ষুদ্র ছাপার অক্ষরবিশেষ) টাইপ থেকে ভারী, উচ্চ-শ্রেণীর প্রলিপ্ত বইয়ের কাগজে মুদ্রিত হয়েছিল। টাইপোগ্রাফিটি (লিখিত ভাষাকে পাঠযোগ্য করার জন্য টাইপ সাজানোর শিল্প ও কৌশল) করে দিয়েছিলেন চার্লস ওয়েলস মল্টন। এর খোদাই ও ইলেক্ট্রোটাইপের কাজ করেছে বাফেলো ইলেক্ট্রোটাইপ এবং এনগ্রেভিং কোম্পানি। ছাপার কাজ করেছে কিটিংগার প্রিন্টিং কোম্পানি, কাগজ সরবরাহ করেছে এস. ওয়ার্থিংটন পেপার কোম্পানি এবং বাঁধাইয়ের কাজ করেছে ডব্লিউএম এইচ বোর্ক। খণ্ডটিতে ১,৪৭০টি জীবনী এবং ১,৩৩০টি খোদাই রয়েছে, যেগুলি একটি অভিন্ন আকার এবং শৈলীর। এটি শুধুমাত্র সদস্যতা দ্বারা বিক্রি করা হয়েছিল, বিক্রি করেছিলেন প্রকাশক বা তাঁর অনুমোদিত প্রতিনিধি।\n\n\n== ভূমিকা ==\nএ ওমেন অব দ্য সেঞ্চুরি প্রকাশনাটি ১৯ শতকের নারীদের একটি জীবনী সংক্রান্ত নথি প্রদান করার উদ্দেশ্যে হাতে নেওয়া হয়েছিল, সেই যুগে নারীদের প্রতিনিধিত্ব স্বীকার করে নেওয়া হয়েছিল। বৈষম্যমূলক জনসাধারণের চাহিদা পূরণের উদ্দেশ্যে কাজটি করা হয়েছিল। আজ পর্যন্ত যা যা করা হয়েছে, এটি ছিল সেই সব ধরনের কাআজের মধ্যে সবচেয়ে গুরুত্বপূর্ণ একটি উদ্যোগ। এটি সেই যুগের নারীর ক্রিয়াকলাপের সাথে বিশিষ্টভাবে যুক্ত মহিলাদের জীবনীমূলক স্কেচগুলিকে সাদর বরণ করে নিয়েছে - সমস্ত মহিলাকে গির্জায়, বারে, সাহিত্য ও সঙ্গীতে, শিল্প ও নাটকে, বিজ্ঞান ও উদ্ভাবনে, সামাজিক ও রাজনৈতিক সংস্কারে, বাণিজ্যে বা পরোপকারে উল্লেখযোগ্য বলে বিবেচনা করা হয়েছিল। এটি মানব ক্রিয়াকলাপের বিভিন্ন শাখায় মহিলাদের অর্জনকে স্বীকৃতি দিয়েছে, আমেরিকায় প্রতিদিনের অগ্রগতির সাথে চিহ্নিত করেছে। \n\n\n== জীবনী ==\nজীবনীগুলিতে উল্লেখ করার মতো সমস্ত তথ্য অন্তর্ভুক্ত করার জন্য যথেষ্ট পরিপূর্ণতা রয়েছে এবং একত্রে নেওয়া হলে, তারা ইতিহাসের সেই শাখার একটি সম্পূর্ণ নথি বহন করবে, যেখানে ১৯ শতকের আমেরিকান মহিলাদের উল্লেখ করা হয়েছে। এটি প্রতিটি চরিত্র-স্কেচকে একটি উপমা তৈরি করার উদ্দেশ্যে করা হয়েছে যাদের বিশ্ব অবিলম্বে চিনবে; এবং ব্যক্তিগত প্রচেষ্টার অন্তর্নিহিত উদ্দেশ্য, তার সাফল্যের রহস্য, তার অগ্রগতির পদ্ধতি ও উপায় এবং তার চিন্তার লক্ষ্য ও আকাঙ্ক্ষা প্রকাশ করবে। এটাই ছিল লক্ষ্য, তদুপরি, সাইক্লোপিডিয়াকে শিক্ষামূলক, পাশাপাশি বিনোদনমূলক এবং শিক্ষণীয় করে তোলার জন্য, এই নিবন্ধগুলিতে গুরুত্বপূর্ণ মহিলাদের আচরণ এবং পদক্ষেপগুলিকে জাতীয় ইতিহাসের উল্লেখযোগ্য যুগে পরিণত করে। প্রতিটি স্কেচ সারা দেশ থেকে খুঁজে বেছে নেওয়া হয়েছিল, যেগুলি এই কাজটির জন্য সবচেয়ে উপযুক্ত। এরপরে এটিকে সমন্বয়পূর্ণ করে সম্পূর্ণ করার জন্য সম্পাদকেরা এর সংশোধন এবং একে সংস্থিত করেছিলেন। লেখার অর্ধেকেরও বেশি নারীরা হয় কখনও বিয়ে করেননি বা অল্প বয়সে বিধবা হয়েছিলেন এবং পুনরায় বিয়ে করেননি।\n\n\n== প্রতিকৃতি ==\nজীবনীমূলক স্কেচগুলির সঙ্গে আসল অর্ধ-টোন খোদাই ছিল, যেগুলি আলোকচিত্র থেকে সরাসরি তৈরি করা হয়েছিল। সেগুলি শিল্পের সর্বোচ্চ সৃজনে সম্পাদিত হযয়েছে। সংখ্যায় তেরো শত খোদাই, মূল্যবান একটি ছবির গ্যালারি তৈরি করে।\n\n\n== তথ্যসূত্র ==\n\n\n=== আরোপণ ===\n এই নিবন্ধ এই উৎস থেকে পাঠ্য অন্তর্ভুক্ত করে, যা পাবলিক ডোমেইনে রয়েছে : সি. এইচ. ইভান্স অ্যাণ্ড কোম্পানি (১৮৯৩)। আমেরিকান কলেজ এবং পাবলিক স্কুল ডিরেক্টরি। ১৮৯৩ (উন্মুক্ত এলাকা সংস্করণ)। সি. এইচ. ইভান্স অ্যাণ্ড কোম্পানি। \n\n\n=== গ্রন্থপঞ্জি ===\nফেডারম্যান, লিলিয়ান (৮ জুন ২০০০)। টু বিলিভ ইন উইমেন: হোয়াট লেসবিয়ানস হ্যাভ ডান ফর আমেরিকা – এ হিস্ট্রি। এইচএমএইচ। আইএসবিএন 978-0-547-34840-7। \nগাউদিয়ানি, ক্লেয়ার; বার্নেট, ডেভিড গ্রাহাম (৮ নভেম্বর ২০১১)। ডটার্স অব দ্য ডিক্লারেশন: হাউ উইমেন সোশ্যাল আন্ত্রেপ্রেনুয়ারস বিল্ট দ্য আমেরিকান ড্রিম। পাব্লিক অ্যাফেয়ার্স। পৃষ্ঠা 104। আইএসবিএন 978-1-61039-032-3। \nস্নোডগ্রাস, মেরি এলেন (২৪ অক্টোবর ২০১৬)। আমেরিকান উইমেন স্পিক: অ্যান এনসাইক্লোপিডিয়া অ্যাণ্ড ডকুমেন্ট কালেকশন অব উইমেন'স ওরাটরি [2 volumes]। এবিসি-সিএলআইও। আইএসবিএন 978-1-4408-3785-2। \nভেনেট, ওয়েন্ডি হামান্ড (২০০৫)। এ স্ট্রং-মাইন্ডেড ওমেন: দ্য লাইফ অব মেরি লিভারমোর। ইউনিভার্সিটি অব ম্যাসাচুসেটস প্রেস। আইএসবিএন 1-55849-513-4। \n\n\n== বহিঃসংযোগ ==\nইন্টারনেট আর্কাইভে এ ওমেন অব দ্য সেঞ্চুরি"}