{"pageid": 1334924, "title": "পশ্চিম", "url": "https://bn.wikipedia.org/wiki?curid=1334924", "content": "পশ্চিম বা পাশ্চাত্য হলো কম্পাসের চারটি মূল দিক বা বিন্দুর একটি। এটি পূর্ব থেকে বিপরীত দিক এবং এ দিকে সূর্য পৃথিবীতে অস্ত যায়।\n\n\n== ব্যুৎপত্তি ==\n\"পশ্চিম\" (पश्चिम) একটি সংস্কৃত (তৎসম) শব্দ, যা পশ্চাৎ + ইম থেকে উদ্ভূত। \"পশ্চাৎ\" আবার প্রত্ন-ইন্দো-ইউরোপীয় *pos-kʷéh থেকে আগত। এটি লাতিন post শব্দের সাথে সম্পর্কিত।\n\"পাশ্চাত্য\" শব্দটি পশ্চাৎ + য থেকে উদ্ভূত। বাংলা ভাষায় এটি অনেকসময় পশ্চিমা বিশ্ব অর্থে ব্যবহার করা হয়।\nপশ্চিমকে অনেকসময় সংক্ষেপে প দিয়ে চিহ্নিত করা হয়।\n\n\n== দিঙ্নির্ণয় ==\nপশ্চিম হচ্ছে পৃথিবীর নিজ অক্ষের চারিদিকে আবর্তনের বিপরীত দিক, তাই আপাতভাবে সূর্যকে পশ্চিমদিকে গমন করে অস্ত যেতে দেখা যায়। তবে এটি শুক্র গ্রহের ক্ষেত্রে সত্য নয়, যা পৃথিবীর আবর্তনের বিপরীত দিকে আবর্তন করে। শুক্রপৃষ্ঠের কোনো দর্শকের সাপেক্ষে সূর্য পশ্চিমে উদয় হবে ও পূর্বদিকে অস্ত যাবে, অবশ্য শুক্র গ্রহের অনচ্ছ মেঘের জন্য শুক্রপৃষ্ঠ থেকে সূর্য দেখা সম্ভব নয়।\n\n\n== সংস্কৃতি ও রাজনীতি ==\n\nবাংলা ভাষায় \"পাশ্চাত্য\" বা \"পশ্চিমের দেশ\" বলতে অনেকসময় পশ্চিমা বিশ্বকে বোঝায়, যা মূলত ইউরোপীয় ইউনিয়ন, ন্যাটো, আমেরিকা অঞ্চল, অস্ট্রেলিয়া ও নিউজিল্যান্ডের মতো দেশ বা অঞ্চলকে বোঝায়। স্নায়ুযুদ্ধের সময় \"পাশ্চাত্য\" বলতে অনেকসময় ন্যাটোর সদস্য বা প্রথম বিশ্বের রাষ্ট্রদের বোঝাত, যার বিপরীতে ছিল ওয়ারশ চুক্তি (দ্বিতীয় বিশ্ব) ও জোট-নিরপেক্ষ রাষ্ট্রসমূহ (তৃতীয় বিশ্ব)।\n\n\n== তথ্যসূত্র ==\n\n\n== বহিঃসংযোগ ==\n উইকিঅভিধানে পশ্চিম-এর আভিধানিক সংজ্ঞা পড়ুন।"}