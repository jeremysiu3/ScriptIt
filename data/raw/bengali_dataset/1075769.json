{"pageid": 1075769, "title": "আল জামিয়াতুল ইসলামিয়া কাছেমুল উলুম চারিয়া", "url": "https://bn.wikipedia.org/wiki?curid=1075769", "content": "আল জামিয়াতুল ইসলামিয়া কাছেমুল উলুম চারিয়া সংক্ষেপে চারিয়া মাদ্রাসা চট্টগ্রামের হাটহাজারী উপজেলার চারিয়া গ্রামে অবস্থিত একটি কওমি মাদ্রাসা। মুফতি সাইদ আহমদ ১৯৪৩ সালে এটি প্রতিষ্ঠা করেন। তিনি হাটহাজারী মাদ্রাসা থেকে ইস্তফা দিয়ে এই মাদ্রাসা পরিচালনার দায়িত্বভার গ্রহণ করেন। তার সাথে আব্দুল জলিল হাটহাজারী মাদ্রাসার শিক্ষকতা থেকে অব্যহতি নিয়ে অত্র মাদ্রাসায় যােগদান করেন। এই মাদ্রাসার বৈশিষ্ট্য হল প্রতিষ্ঠার বছরই এখানে দাওরায়ে হাদিস (মাস্টার্স) খোলা হয়। পরে পর্যায়ক্রমে নিচের শ্রেণিগুলাে চালু হয়। ১৯৮৭ থেকে শায়খুল হাদিস হিসেবে কর্মরত ছিলেন আবু তালেব। প্রতিষ্ঠাতা পরিচালক মুফতি সাইদ আহমদের মৃত্যুবরণের পর পরিচালক হিসেবে কর্মরত ছিলেন বজল আহমদ। মাদ্রাসার বর্তমান ভারপ্রাপ্ত পরিচালক ওসমান সাঈদি। ছাত্রসংখ্যা ১২ শতাধিক।\n\n\n== অবস্থান ==\n\nচট্টগ্রাম হতে ২২ কি. মি. উত্তরে নাজিরহাট রোড সংলগ্ন চারিয়া গ্রামে মাদ্রাসাটি অবস্থিত।\n\n\n== ইতিহাস ==\n১৯৪৩ সালে সাইদ আহমদ এই মাদ্রাসাটি প্রতিষ্ঠা করেন। যা দাওরায়ে হাদিস (মাস্টার্স) হতেই শুরু হয়। পরে অন্যান্য বিভাগ সমূহ খোলা হয়।\n\n\n== শিক্ষা বিভাগ ==\nবর্তমান শিক্ষাধারায় শিশু শ্রেণী (নূরানী) হতে সর্বোচ্চ দাওরায়ে হাদিস (মাস্টার্স) পর্যন্ত এবং তাফসির, ফিকহ, আরবী সাহিত্য, বাংলা সাহিত্য, মুতাফারিরকা (শটকোর্স) ও হিফজুল কুরআন বিভাগ রয়েছে।\n\n\n== প্রকাশনা ==\nজামিয়ার ছাত্রদের পক্ষ হতে প্রবন্ধ, ছোট গল্প ও কবিতার সমাহারে ‘আস সাঈদ’ নামে একটি বাংলা ও আরবী দেয়ালিকা নিয়মিত প্রকাশিত হয়।\n\n\n== তাবলীগ ==\nএকজন শিক্ষকের তত্ত্ববধানে ছাত্রদেরকে পালাক্রমে প্রত্যেক বৃহস্পতিবার আছরের পর হতে ২৪ ঘন্টার জন্য মাদ্রাসার পার্শবর্তী বিভিন্ন এলাকায় পাঠানো হয়।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}