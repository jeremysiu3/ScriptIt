{"pageid": 1323043, "title": "মুভালুর রামামিরথম", "url": "https://bn.wikipedia.org/wiki?curid=1323043", "content": "মুভালুর রামামিরথম (তামিল: மூவலூர் ராமாமிர்தம்) (১৮৮৩ - ১৯৬২) ছিলেন একজন তামিল সমাজ সংস্কারক, লেখক, এবং দ্রাবিড় আন্দোলনের রাজনৈতিক কর্মী।  তিনি মাদ্রাজ প্রেসিডেন্সিতে দেবদাসী প্রথার বিলোপের জন্য কাজ করেছিলেন। তিনি তিরুভারুরে জন্মগ্রহণ করেছিলেন এবং মায়িলাধুথুরাইয়ের কাছে একটি গ্রাম মুভালুরে বেড়ে ওঠেন।\n\n\n== জীবনী ==\nতিনি ১৯৩৬ সালে দাসিগালিন মোসাভালাই আল্লাধু মাধি পেত্রা মাইনর (আক্ষরিক অর্থ- দেবদাসীদের প্রতারণার জাল বা অপ্রাপ্তবয়স্ক জ্ঞানী) নামে একটি উপন্যাস লিখেছিলেন, যেটি দেবদাসীদের দুর্দশাকে প্রকাশ করেছিল। তিনি ছিলেন মূলত জাতীয়তাবাদী ভারতীয় জাতীয় কংগ্রেসের একজন সমর্থক। পেরিয়র ই. ভি. রামস্বামী ১৯২৫ সালে কংগ্রেস ছেড়ে যাওয়ার পর তিনি পেরিয়ারের আত্ম-সম্মান আন্দোলনের সদস্য হয়েছিলেন। ১৯৩০ সালে, তিনি আইন প্রণয়নের মাধ্যমে মাদ্রাজ প্রেসিডেন্সিতে দেবদাসী প্রথা বিলুপ্ত করার জন্য মুথুলক্ষ্মী রেড্ডীর ব্যর্থ প্রচেষ্টাকে সমর্থন করেছিলেন।\nতিনি ১৯৩৭ - ৪০ সালের হিন্দি বিরোধী আন্দোলনে অংশ নিয়েছিলেন এবং ১৯৩৮ সালের নভেম্বরে আন্দোলনে অংশ নেওয়ার অপরাধে ছয় সপ্তাহের জন্য জেলে ছিলেন। তাঁর উপন্যাসের দ্বারা সৃষ্ট জনসচেতনতা এবং দেবদাসী প্রথা বিলুপ্ত করার জন্য তাঁর ক্রমাগত প্রচারণা, মাদ্রাজ দেবদাসী (উৎসর্গের নিবারণ) আইন বা দেবদাসী বিলোপ বিল পাসে সহায়ক ভূমিকা পালন করেছিল। এরপর ১৯৪৭ সালে প্রথাটিকে অবৈধ ঘোষণা করা হয়েছিল। ১৯৪৯ সালে, তিনি পেরিয়ারকে ছেড়ে আলাদা হয়ে যান।\nতিনি দ্রাবিড় মুনেত্র কড়গমের (ডিএমকে) সমর্থক হয়েছিলেন। এটি একটি নতুন দল যেটি পেরিয়ারের অভিভাবক সি এন আন্নাদুরাই শুরু করেছিলেন। ১৯৬২ সালে তাঁর মৃত্যুর আগে পর্যন্ত তিনি ডিএমকে সমর্থক ছিলেন। তাঁর স্মরণে, তামিলনাড়ু সরকার দরিদ্র মহিলাদের আর্থিক সহায়তা প্রদানের জন্য \"মুভালুর রামামিরথম আম্মাল নিনাইভু বিবাহ সহায়তা স্কিম\" নামে একটি সামাজিক কল্যাণ প্রকল্প চালু করেছে।        \n\n\n== তথ্যসূত্র =="}