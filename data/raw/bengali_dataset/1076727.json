{"pageid": 1076727, "title": "সুখোই সু-৩৩", "url": "https://bn.wikipedia.org/wiki?curid=1076727", "content": "সুখোই সু-৩৩ (রুশ: Сухой Су-33; ন্যাটো প্রতিবেদনের নাম: ফ্ল্যাঙ্কার-ডি) হল একটি সকল আবহাওয়ায় উপযোগী বিমানবাহী রণতরী-ভিত্তিক যমজ-ইঞ্জিন বিশিষ্ট বায়ু শ্রেষ্ঠত্বের যুদ্ধ বিমান, যা সুখোই দ্বারা নকশাকৃত ও কমসোমোলস্ক নামুরে এয়ারক্রাফট প্রোডাকশন এসোসিয়েশন দ্বারা নির্মিত। যুদ্ধ বিমানটি সু-২৭ থেকে উদ্ভূত এবং প্রাথমিকভাবে সু-২৭কে নামে পরিচিত। সু-২৭ এর সাথে তুলনা করে, বিমানবাহী রণতরীতে কার্যক্রম সম্পাদনার জন্য সু-৩৩ এর একটি শক্তিশালী আন্ডার ক্যারেজ ও কাঠামো, ভাঁজ করা ডানা ও স্ট্যাবিলেটর রয়েছে। সু-৩৩ এর ক্যানার্ড রয়েছে এবং এর ডানাগুলি লিফট বা উত্তোলন সক্ষমতা বাড়ানোর জন্য সু-২৭ এর চেয়ে বড় হয়। সু-৩৩ এর আপগ্রেড ইঞ্জিন ও একটি যমজ নোজ হুইল রয়েছে এবং বিমানটি আন্তরীক্ষ জ্বালানি সরবরাহযোগ্য।\nবিমানবাহী রণতরী অ্যাডমিরাল কুজনেটসভ উপর ১৯৯৫ সালে কার্যক্রমের জন্য প্রথম ব্যবহৃত হয়,  যুদ্ধ বিমানটি আনুষ্ঠানিকভাবে ১৯৯৮ সালের আগস্ট মাসে পরিষেবাতে প্রবেশ করে, সেই সময় \"এসইউ-৩৩\" নামটি ব্যবহার করা হয়। সোভিয়েত ইউনিয়ন ভেঙে যাওয়া ও রুশ নৌবাহিনীর পরবর্তী আকার হ্রাসের পরে, মাত্র ২৪ টি বিমান তৈরি হয়। চীন ও ভারতের কাছে বিক্রয়ের চেষ্টা ব্যর্থ হয়। পরিষেবা জীবনের শেষে পৌঁছানোর পরে সু-৩৩ বিমানের অবসর প্রদানের পরিকল্পনার সাথে, রুশ নৌবাহিনী ২০০৯ সালে প্রতিস্থাপন হিসাবে মিগ-২৯কে বিমান ক্রয়ের আদেশ প্রদান করে।\n\n\n== পরিচালনাকারী ==\n রাশিয়া\nরুশ নৌবাহিনী\nরাশিয়ান নেভাল এভিয়েশন\n২৭৯তম স্বাধীন শিপবোর্ন অ্যাসল্ট এভিয়েশন রেজিমেন্ট – সেভেরোমরস্ক-৩ (বিমান ঘাঁটি), মেরমানস্ক ওব্লাস্ত\n\n\n== তথ্যসূত্র ==\n\n\n=== টীকা ===\n\n\n=== উদ্ধৃতি ==="}