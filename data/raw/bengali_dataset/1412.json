{"pageid": 1412, "title": "আলোন্‌জো চার্চ", "url": "https://bn.wikipedia.org/wiki?curid=1412", "content": "আলোন্‌জো চার্চ (জুন ১৮, ১৯০৩ – আগস্ট ১১, ১৯৯৫) ছিলেন একজন মার্কিন গণিতবিদ এবং যুক্তিবিদ। তত্ত্বীয় কম্পিউটার বিজ্ঞানকে শক্ত ভিত্তির উপর দাঁড় করানোর পিছনে তার উল্লেখযোগ্য অবদান রয়েছে। অ্যালান টুরিংয়ের পাশাপাশি চার্চকে কম্পিউটার বিজ্ঞানের অন্যতম প্রতিষ্ঠাতা হিসেবে বিবেচনা করা হয়। \nতিনি ওয়াশিংটন, ডিসি তে জন্মগ্রহণ করেন। তিনি প্রিন্সটন বিশ্ববিদ্যালয় থেকে ১৯২৪ সালে ব্যাচেলর ডিগ্রী এবং ১৯২৭ সালে ওসওয়াল্ড ভেবলেন এর তত্ত্বাবধানে পিএইচ ডি ডিগ্রী অর্জন করেন। গটিংগেনের গেয়র্গ আউগুস্ট বিশ্ববিদ্যালয়-এ পোস্টডক করার পর তিনি ১৯২৯-১৯৬৭ প্রিন্সটনে পড়ান এবং ১৯৬৭-১৯৯০ পড়ান ইউনিভার্সিটি অফ ক্যালিফোর্নিয়া অ্যাট লস অ্যাঞ্জেলেস-এ।\n\n\n== তথ্যসূত্র =="}