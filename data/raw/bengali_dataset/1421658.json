{"pageid": 1421658, "title": "পোয়েলিস", "url": "https://bn.wikipedia.org/wiki?curid=1421658", "content": "পোয়েলিস হল একবীজপত্রী সপুষ্পক উদ্ভিদসমূহের একটি বৃহৎ বর্গ, এবং এতে ঘাস, ব্রোমেলিয়াড, নলখাগড়া, ও জলতৃণ জাতীয় উদ্ভিদের পরিবার অন্তর্ভুক্ত থাকে। ষোলটি উদ্ভিদ পরিবার বর্তমানে পোয়েলিসের অংশ হিসাবে উদ্ভিদবিদদের দ্বারা স্বীকৃত।\n\n\n== বর্ণনা ==\n\nফুলগুলো সাধারণত ছোট, মঞ্জরীপত্র দ্বারা ঘেরা, এবং পুষ্পবিন্যাস সাজানো হয় (মায়াকা গণের তিনটি প্রজাতি ব্যতীত, যেগুলো অতি স্বল্প, একপুষ্পক  পুষ্পবিন্যাসের অধিকারী)। অনেক প্রজাতির ফুল বায়ু দ্বারা পরাগায়িত হয়; বীজে সাধারণত স্টার্চ থাকে।\n\n\n== শ্রেণিবিন্যাস ==\nএপিজি III ব্যবস্থা (২০০৯) কমেলিনিডস নামক একটি একবীজপত্রী ক্লেডের অন্তর্ভুক্ত বর্গ গ্রহণ করে, এবং নিম্নলিখিত ১৬টি পরিবারকে গ্রহণ করে:\n\nপূর্ববর্তী এপিজি ব্যবস্থা (১৯৯৮) বর্গের একই স্থান নির্ধারণ করেছিল, যদিও এটি \"কমেলিনয়েডস\" বানান ব্যবহার করেছিল। এটিতে ব্রোমেলিয়াসি ও মায়াসি অন্তর্ভুক্ত ছিল না, তবে প্রিওনিয়াসি (বর্তমানে থুরনিয়াসিতে অন্তর্ভুক্ত), স্পারগানিয়াসি (বর্তমানে টাইফাসি) ও হাইডাটেলাসি (বর্তমানে একবীজপত্রীসমূহের বাইরে স্থানান্তরিত; সম্প্রতি সপুষ্পক উদ্ভিদসমূহের একটি 'প্রাক-অপসারী' বংশ হিসাবে আবিষ্কৃত হয়েছে) নামে কিছু অতিরিক্ত পরিবার ছিল।\nঅঙ্গসংস্থানভিত্তিক ক্রনকুইস্ট ব্যবস্থায় পোয়েলিস নামে একটি বর্গ অন্তর্ভুক্ত ছিল না, যা এই পরিবারগুলিকে ব্রোমেলিয়ালিস, সাইপেরালিস, হাইডাটেলালিস, জুনকালিস, রেশনালিস এবং টাইফালিস বর্গে নির্ধারিত করে দেয়।\nপ্রারম্ভিক ব্যবস্থায় ঘাস পরিবারসমেত একটি বর্গ পোয়েলিস নামে নয়, বরং একটি বর্ণনামূলক উদ্ভিদ্গত নামে অভিহিত হয়। যেমনঃ ইঙ্গলার ব্যবস্থা (১৯৬৪ সালের আধুনিকরূপ) ও হাচিনসন ব্যবস্থায় গ্রামিনালিস (প্রথম সংস্করণ, প্রথম খণ্ড, ১৯২৬), ওয়েটস্টেইন ব্যবস্থায় গ্লুমিফ্লোরা (১৯৩৫ সালে সর্বশেষ সংশোধিত) বা বেন্থাম ও হুকার ব্যবস্থায় গ্লুমাসি (তৃতীয় খণ্ড, ১৮৮৩)।\n\n\n=== বিবর্তন ও জাতিজনি ===\nপোয়েলিসের সাথে সম্পর্কযুক্ত প্রাচীনতম জীবাশ্মসমূহ প্রায় ৬৬ মিলিয়ন বছর আগে ক্রিটেশাস যুগের শেষের দিকের, যদিও কিছু গবেষণা (যেমনঃ ব্রেমার, ২০০২) ধারণা দেয় যে, এই গোষ্ঠীর উৎপত্তি প্রায় ১১৫ মিলিয়ন বছর পূর্বে সম্ভবত দক্ষিণ আমেরিকায় হতে পারে। প্রাচীনতম পরিচিত জীবাশ্মসমূহের মধ্যে রয়েছে রেণু ও ফল।\nকমেলিনিডদের মধ্যে পোয়েলিসের জাতিজনিক অবস্থান বের করা কঠিন ছিল, কিন্তু সম্পূর্ণ ক্লোরোপ্লাস্ট ডিএনএ ব্যবহার করা একটি বিশ্লেষণ পোয়েলিসকে কমেলিনালিস ও জিঙ্গিবেরালিসের সহোদর গ্রুপ হিসেবে সমর্থন করে। পোয়েলিসের মধ্যে প্রধান বংশসমূহ হিসেবে ব্রোমেলিয়াড, সাইপেরিড, জাইরিড, গ্রামিনিড, ও রেস্টিড ক্লেড হিসেবে উল্লেখ করা হয়েছে। একটি জাতিজনিক বিশ্লেষণ ঐ বর্গটির মধ্যে বেশিরভাগ সম্পর্কের সমাধান করেছে, কিন্তু সাইপেরিড ক্লেডের মনোফিলিটির বেলায় দুর্বল সমর্থন পেয়েছে। রেস্টিড ক্লেডের অন্তর্ভুক্ত সেন্ট্রোলিপিডাসি ও রেস্টোনিয়াসির মধ্যে সম্পর্ক অস্পষ্ট রয়ে গেছে; প্রথমটি আসলে পরেরটিতে সংস্থাপন করা যেতে পারে।\n\n\n=== বৈচিত্র্য ===\nসর্বাধিক প্রজাতিসমৃদ্ধ চারটি পরিবারগুলি হল:\n\nপোয়াসিঃ ১২,০৭০ প্রজাতি\nসাইপেরাসিঃ ৫,৫০০ প্রজাতি\nব্রোমেলিয়াসিঃ ৩,১৭০ প্রজাতি\nইরিওক্যাওলাসিঃ ১,১৫০ প্রজাতি\n\n\tপোয়েলিসের বৈচিত্র্য\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ঐতিহাসিক শ্রেণিবিন্যাস ==\n\n\n=== সাইপেরালিস ===\n\nসাইপেরালিস সপুষ্পক উদ্ভিদসমূহের একটি বর্গের নাম ছিল। ইঙ্গলার ব্যবস্থা (১৯৬৪ সালের আধুনিকরূপ) ও ওয়েটস্টেইন ব্যবস্থায় এটি শুধুমাত্র একটি পরিবার নিয়ে গঠিত ছিলো। ক্রনকুইস্ট ব্যবস্থায় এটি একটি বর্গের জন্য ব্যবহৃত হয় (কমেলিনিডি  উপশ্রেণিতে স্থাপিত) এবং (১৯৮১) হিসাবে সীমাবদ্ধকৃত হয়:\n\nবর্গ সাইপেরালিস\nপরিবার সাইপেরাসি\nপরিবার পোয়েসি (বা গ্রামিনি)\nএপিজি ব্যবস্থা এখন অন্তর্ভুক্ত উদ্ভিদসমূহকেপোয়েলিস বর্গে বরাদ্দ করে।\n\n\n=== ইরিওক্যাওলিস ===\n\nইরিওক্যাওলিস হল সপুষ্পক উদ্ভিদসমূহের বর্গের একটি উদ্ভিদবিদ্যাগত নাম। নামটি টাকেনোশিন নাকাই দ্বারা প্রকাশিত হয়েছিল। ক্রনকুইস্ট ব্যবস্থায় নামটি কমেলিনিডি উপশ্রেণিতে স্থাপিত একটি বর্গের জন্য ব্যবহৃত হয়েছিল। বর্গটি শুধুমাত্র একটি পরিবার নিয়ে গঠিত (১৯৮১):\n\nবর্গ ইরিওক্যাওলিস\nপরিবার ইরিওক্যাওলাসি\nএপিজি IV ব্যবস্থা এখন এই উদ্ভিদসমূহকে পোয়েলিস বর্গে নির্ধারিত করে।\n\n\n== ব্যবহারসমূহ ==\n\nপোয়েলিস হলো একবীজপত্রী উদ্ভিদসমূহের সবচেয়ে অর্থনৈতিকভাবে গুরুত্বপূর্ণ বর্গ এবং সম্ভবত সাধারণভাবে উদ্ভিদের মধ্যে সবচেয়ে গুরুত্বপূর্ণ বর্গ। বর্গটির মধ্যে অর্থনৈতিকভাবে সবচেয়ে গুরুত্বপূর্ণ পরিবার হলো ঘাসের পরিবার (পোয়াসি, প্রতিশব্দ গ্রামিনি), যার মধ্যে রয়েছে স্টার্চের প্রধান উপাদান বার্লি, ভুট্টা, বাজরা, চাল, গম, ও বাঁশ (বেশিরভাগই কাঠের মতো কাঠামোগতভাবে ব্যবহৃত হয়, তবে কিছুটা শাকসবজি হিসেবেও ব্যবহৃত হয়), এবং আখ ও লেমনগ্রাসের মতো কয়েকটি \"সিজনিং\"। গ্রামিনোয়েড, বিশেষত ঘাস, সাধারণত প্রেইরি/বৃক্ষহীন ও তৃণাবৃত সমতল প্রান্তর এবং সাভানার মতো খোলা জায়গায় (স্বল্প আর্দ্রতা কিন্তু এখনও শুষ্ক নয়, বা ফায়ার ক্লাইম্যাক্স) আবাসস্থলে প্রভাব বিস্তারকারী এবং এইভাবে পশুচারণের একটি বড় অংশ তৈরি করে। সম্ভবত যাজকীয় গৃহাকুলতা বা খেলার জন্য খোলা জায়গার আকাঙ্ক্ষার কারণে এগুলো বেশিরভাগ পশ্চিমা আঙ্গিনা লন হিসাবে প্রভাব বিস্তার করে, যেগুলো রক্ষণাবেক্ষণের জন্য প্রচুর অর্থ ব্যয় হয় (কৃত্রিম চারণ, ঘাস কাটা, নান্দনিকতা, এলার্জিজনিত ফুল দমন, সেচ, ও সার)। অনেক ব্রোমেলিয়াসি শোভাবর্ধক উদ্ভিদ হিসেবে ব্যবহৃত হয় (এবং আন্তর্জাতিকভাবে আনারস, ফলোৎপাদনের জন্য ক্রান্তীয় অঞ্চলে জন্মে)।\nজলতৃণ, নলখাগড়া, ঘাস, ও বিড়াললেজী উদ্ভিদের অনেক জলাভূমি প্রজাতি পানকৌড়িদের জন্য গুরুত্বপূর্ণ আবাসস্থল, চেয়ারের সীট বুনতে ব্যবহৃত হয় (বিশেষত বিড়াললেজী উদ্ভিদ), এবং মানুষের জন্য গুরুত্বপূর্ণ প্রাক-কৃষিযুগীয়  খাদ্যের উৎস। জলতৃণ, চুফা (সাইপেরাস এস্কুলেন্টাস, একটি উল্লেখযোগ্য আগাছাও বটে) ও জলজ চেস্টনাট (এলিওচারিস ডুলসিস) এখনও অন্তত স্থানীয়ভাবে গুরুত্বপূর্ণ জলাভূমিগত স্টার্চজাতীয় মূল শস্যসমূহ।\n\n\n== তথ্যসূত্র ==\n\n\n== গ্রন্থপঞ্জি ==\nBremer, K (২০০২)। \"Gondwanan Evolution of the Grass Alliance of Families (Poales)\": 1374–1387। ডিওআই:10.1111/j.0014-3820.2002.tb01451.x । পিএমআইডি 12206239। \nJudd, W. S., C. S. Campbell, E. A. Kellogg, P. F. Stevens, M. J. Donoghue (2002). Plant Systematics: A Phylogenetic Approach, 2nd edition. pp. 276–292 (Poales). Sinauer Associates,  Sunderland, Massachusetts. আইএসবিএন ০-৮৭৮৯৩-৪০৩-০ISBN 0-87893-403-0 .\nLinder, H. Peter; Rudall, Paula J. (২০০৫)। \"Evolutionary History of the Poales\": 107–124। ডিওআই:10.1146/annurev.ecolsys.36.102403.135635। \nSmall, J. K. (1903). Flora of the Southeastern United States, 48. New York, United States\n\n\n== বহিঃসংযোগ ==\n উইকিমিডিয়া কমন্সে পোয়েলিস সম্পর্কিত মিডিয়া দেখুন।\n\n উইকিপ্রজাতিতেপোয়েলিস সম্পর্কিত তথ্য।\nAPWeb"}