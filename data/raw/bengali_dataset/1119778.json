{"pageid": 1119778, "title": "কর্ণাটক হিজাব বিতর্ক, ২০২২", "url": "https://bn.wikipedia.org/wiki?curid=1119778", "content": "কর্ণাটক হিজাব বিতর্ক ২০২২ এর সূচনা ঘটে যখন একটি কলেজে হিজাব পরা মুসলিম ছাত্রীদের ক্লাসে অংশ নিতে বঞ্চিত করা হয়। পরবর্তীতে ৫ই ফেব্রুয়ারি ২০২২-এ কর্নাটক সরকার কলেজগুলিতে হিজাব পরা নিষিদ্ধ করার আদেশ জারি করে। কর্ণাটকের কিছু কলেজে মুসলিম মেয়েদের হিজাব পরার নিষেধ আসার পর হাইকোর্ট এ দুটি পিটিশনও দাখিল করা হয়েছে৷\n৮ ফেব্রুয়ারি ২০২২-এ, ভারতের কর্ণাটক রাজ্যে, মুসলিম ছাত্রীদের হিজাব পরা নিয়ে বিতর্ক আরও তীব্র হলে রাজ্য সরকার পরবর্তী তিন দিন উচ্চ বিদ্যালয় ও কলেজ বন্ধ ঘোষণা করে৷\n\n\n== পটভূমি ==\n২০২১ সালে ডিসেম্বরের শেষ দিকে এবং ২০২২ সালের জানুয়ারী মাসের প্রথম দিকে, রাজ্যের অনেক কলেজে হিজাব নিয়ে ছাত্রী এবং প্রশাসনের মধ্যে বিরোধ দেখা দেয়, কিন্তু ২০২২ সালের ফেব্রুয়ারির শুরুতে, বিতর্ক আরও তীব্রতর হয়৷\n\n\n== আদালতের শুনানি ==\nউডুপি জেলার গভর্নমেন্ট পিইউ কলেজ ফর উইমেনের বেশ কয়েক জন ছাত্রী কর্ণাটক হাইকোর্টে আবেদন করে এ মর্মে যে, হিজাব পরা তাদের সাংবিধানিক অধিকার।\n\n\n== প্রতিক্রিয়া ==\n\n\n=== ব্যক্তি প্রতিক্রিয়া ===\nআসাদ উদ্দিন ওয়াইসি বলেন যে, \"কর্নাটকের বিজেপি সরকার এর জন্য দায়ী৷ 4-5 দিন আগে যে বিজ্ঞপ্তি জারি করা হয়েছে তা কর্ণাটক হাইকোর্টে চ্যালেঞ্জ করা হয়েছে৷\"\nমালালা ইউসুফজাই তার টুইটে বলেন \"স্কুলে হিজাব পরিধানের বাঁধা দেওয়া ভয়ানক। তিনি বলেন যে মহিলাদের জন্য কম বা বেশি পোশাক পরিধানের ক্ষেত্রে এখনও আপত্তি রয়েছে এবং ভারতীয় নেতাদের প্রতি দাবি জানান যে, মুসলিম মহিলাদের মূলধারা থেকে বিচ্ছিন্ন করার প্রক্রিয়া বন্ধ করার জন্যে।\"\nপল পগবা - ম্যাঞ্চেস্টার ইউনাইটেডের তারকা নিজ ইনস্টাগ্রামে ভাইরাল ভিডিও শেয়ার করে ক্যাপশনে লিখেছেন, ‘ভারতের কলেজে হিজাব পরা মুসলিম মেয়েদের হয়রানি করছে হিন্দুত্ববাদী জনতা’।\nশাহ মাহমুদ কোরেশী - পাকিস্তানের পররাষ্ট্র মন্ত্রী তার এক টুইটে বলেন যে, \"মুসলিম মেয়েদের শিক্ষার অধিকার থেকে বঞ্চিত করা আদতে মানবাধিকার লঙ্ঘনের সমতুল্য। এভাবে তাঁদের মৌলিক অধিকার থেকেও বঞ্চিত করা হচ্ছে। কারও মৌলিক অধিকারে হস্তক্ষেপ করা এবং হিজাব পরার জন্য মুসলিম মেয়েদের ভয় দেখানো আসলে তাঁদের দমিয়ে রাখারই প্রচেষ্টা। বিশ্বকে বুঝতে হবে, মুসলিমদের কোণঠাসা করাই ভারতের উদ্দেশ্য। এই ঘটনা সেই পরিকল্পনারই অংশ।\"\nমুসকান : একজন কলেজ পড়ুয়া ছাত্রী। সে কর্ণাটকের মান্ডিয়া কলেজে পড়াশুনা করে। সে গেরুয়া ওড়না পরা একদল যুবকের বিরুদ্ধে কলেজ ক্যাম্পাসে একা দাঁড়িয়ে শ্রীরাম শ্লোগানের বিরুদ্ধে প্রতিবাদ করে “আল্লাহু আকবর” ধ্বনী দেয়। তার এ আল্লাহু আকবর ধ্বনীর পক্ষে-বিপক্ষে নানান সমালোচনা হয়।\n\n\n=== দলীয় প্রতিক্রিয়া ===\nরাষ্ট্রীয় স্বয়ংসেবক সঙ্ঘ - সংস্থাটির মুসলিম রাষ্ট্রীয় মঞ্চ এক বার্তায় উল্লেখ করে যে, হিন্দু সংস্কৃতি মহিলাদের সন্মান করতে শেখায় আর যারা জয় শ্রীরাম স্লোগানে মেয়েটিকে (মুশকান খান) ভয় দেখাতে চেয়েছে তারা ভুল করেছে৷\nবিশ্ব হিন্দু পরিষদ এর নেতৃবৃন্দ এ হিজাব বিতর্ককে জিহাদি সন্ত্রাসবাদ প্রচারের সাথে তুলনা করেছেন৷ তারা আরও বলেন যে, মুসলিম ছাত্রীরা কলেজ প্রাঙ্গনে হিজাব জিহাদ করছে৷\n\n\n== আরও দেখুন ==\nভারতে মুসলিমদের বিরুদ্ধে সহিংসতা\nকাঠুয়া ধর্ষণ মামলা\n\n\n== তথ্যসূত্র =="}