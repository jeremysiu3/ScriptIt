{"pageid": 1079026, "title": "চতুর্ভাগ", "url": "https://bn.wikipedia.org/wiki?curid=1079026", "content": "দ্বিমাত্রিক কার্তেসীয়  ব্যবস্থার অক্ষ দুটি কোন সমতলকে যে চারটি অসীম অঞ্চলে বিভক্ত করে সেই চারটি অঞ্চলের প্রতিটিই এক একটি চতুর্ভাগ যেখানে প্রতিটি চতুর্ভাগ দুটি অর্ধ-অক্ষ দ্বারা সীমাবদ্ধ।\nচতুর্ভাগগুলোকে উত্তর-পূর্ব বা উপরের ডানদিক থেকে শুরু করে ঘড়ির কাঁটার বিপরীতে প্রথম থেকে চতুর্থ ক্রমে চিহ্নিত করা হয় এবং ১ম চতুর্ভাগ, ২য় চতুর্ভাগ... ৪র্থ চতুর্ভাগ রূপে ডাকা হয়। চিহ্নিতকরণের ক্ষেত্রে সচরাচর রোমান সংখ্যা ব্যবহার করা হয়, তবে সেটা বাধ্যতামূলক নয়। উপরের ডানদিকের চতুর্ভাগটি ১ম, উপরের বামদিকের চতুর্ভাগটি ২য়, নিচের বামদিকের চতুর্ভাগটি ৩য় এবং নিচের ডানদিকের চতুর্ভাগটি ৪র্থ চতুর্ভাগ হিসেবে সর্বদা নির্ধারণ করা হয়।\nপ্রথম চতুর্ভাগে (x; y) ক্রমজোড়ের চিহ্ন হবে (+; +), দ্বিতীয়টিতে (−; +), তৃতীয়টিতে (−; −) এবং চতুর্থটিতে (+; −) । \n\n\n== নেমোনিক ==\n\nচতুর্ভাগসমূহে ত্রিকোণমিতিক ফাংশন অর্থাৎ ত্রিকোণমিতিক অনুপাতগুলোর চিহ্ন সহজে মনে রাখার জন্য দেশ ও কালভেদে স্মৃতি সহায়ক বিভিন্ন নেমোনিক ব্যবহার করা হয়।\nউপরের চিত্রের \"All Science Teachers Crazy\" নেমোনিকটি sine, cosine এবং tangent ফাংশনের জন্য ব্যবহার করা হয়। প্রথম চতুর্ভাগের জন্য \"All\" যার অর্থ সকল ফাংশন ধনাত্মক। দ্বিতীয় চতুর্ভাগের ক্ষেত্রে \"Science\" যার অর্থ sine এবং এর বিপরীত cosecant ফাংশন ধনাত্মক। তৃতীয় ক্ষেত্রে \"Teachers\" যার অর্থ tangent এবং এর বিপরীত cotangent ধনাত্মক। আর চতুর্থ চতুর্ভাগের ক্ষেত্রে \"Crazy\" যার অর্থ cosine এবং এর বিপরীত secant ফাংশন ধনাত্মক।\n\n\n== তথ্যসূত্র ==\n\n\n== বহিঃসংযোগ ==\nএরিক ডব্লিউ. ওয়াইস্টাইন সম্পাদিত ম্যাথওয়ার্ল্ড থেকে \"Quadrant\"।\nপ্ল্যানেটম্যাথের quadrant নিবন্ধ"}