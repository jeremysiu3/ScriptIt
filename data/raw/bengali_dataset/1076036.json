{"pageid": 1076036, "title": "ফুরফুরা ফাতেহিয়া সিনিয়র মাদ্রাসা", "url": "https://bn.wikipedia.org/wiki?curid=1076036", "content": "ফুরফুরা ফতেহিয়া সিনিয়র মাদ্রাসা বা ফুরফুরা ফাতেহিয়া টাইটেল মাদ্রাসা ভারতের পশ্চিমবঙ্গের হুগলি জেলার জাঙ্গিপাড়া ব্লকের ফুরফুরা গ্রামের একটি মাদ্রাসা। পীর মুজাদ্দেদ জামান আবুবকর সিদ্দিকী ১৯০৩ সালে প্রতিষ্ঠানটি প্রতিষ্ঠা করেন। প্রতিষ্ঠার পর থেকেই মাদ্রাসাটি কলকাতা আলিয়া মাদ্রাসার সাথে সংযুক্ত ছিলো, এই ধারাতেই মাদ্রাসাটিতে পাঠদান করা হতো। বর্তমানে মাদ্রাসাটি ভারতের মাদ্রাসা বোর্ডের অধীনে পরিচালিত হয়ে থাকে। মাদ্রাসাটি ফলাফলের দিক থেকেও ভারতের মাদ্রাসা শিক্ষাবোর্ডের শীর্ষে অবস্থান করে।\n\n\n== শিক্ষা কার্যক্রম ==\nএই মাদ্রাসায় শুধুমাত্র ছেলেরা পড়াশোনা করতে পারে, এবং একটি শিফটে পাঠদান করা হয়। এখানে শুধুমাত্র বাংলা মাধ্যমে শিক্ষাদান করা হয়, এবং মাদ্রাসার শিক্ষাবর্ষ চালু হয় এপ্রিল মাসে। এই মাদ্রাসায় পর্যাপ্ত ক্লাসরুম রয়েছে এবং দক্ষ শিক্ষক দিয়ে পাঠদান করানো হয়।\n\n\n== সহশিক্ষা কার্যক্রম ==\nএই মাদ্রাসার প্রাতিষ্ঠানিক পাঠাদানের পাশাপাশি নানা প্রতিযোগিতামূলক আয়োজন করে থাকে। যেমনঃ আন্তর্জাতিক কুরআন তেলওয়াত প্রতিযোগিতা, বিতর্ক প্রতিযোগিতা ও আন্ত প্রতিযোগিতামূলক খেলা-ধুলা। এছাড়াও নিয়মিত শিক্ষা সফরের আয়োজন করে থাকে। এই মাদ্রাসা উন্মুক্ত বড় খেলার মাঠ রয়েছে, যেখানে ছাত্ররা খেলাধুলা করে। এছাড়াও মাদ্রাসায় ৩০,০০০ গ্রন্থ সম্মলিত উন্নত পাঠাগার রয়েছে, এই পাঠাগার মাদ্রাসা শিক্ষার্থী ও শিক্ষকের জন্য উন্মুক্ত রাখা হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}