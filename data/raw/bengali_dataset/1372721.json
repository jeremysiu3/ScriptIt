{"pageid": 1372721, "title": "রতন ভট্টাচার্য", "url": "https://bn.wikipedia.org/wiki?curid=1372721", "content": "রতন ভট্টাচার্য (জন্ম ইং ১৯৩৩ -  মৃত্যু ইং ২০০৬) ছিলেন একজন ভারতীয় বাঙালি লেখক। বিচিত্র সব অভিজ্ঞতায় তাঁর জীবনকে খাপ খাইয়ে নিয়ে ছিলেন। যেমন - বাস কন্ডাক্টরি থেকে রেশন দোকানে খাতা লেখার কাজ এবং শেষ পর্যন্ত থিতু শিক্ষকতায়।\n\n\n== শৈশব ও কৈশোর ==\nতিনি পূর্ববঙ্গের ফরিদপুর জেলার বাসুদেব বাটি গ্রামে জন্ম গ্রহণ করেন। তাঁর আসল নাম ছিল সচীন্দ্রনাথ ভট্টাচার্য। বাবার নাম বিরাজমোহন ভট্টাচার্য, মা কমলা ভট্টাচার্য। ক্লাস এইটে পড়ার সময় দেশভাগের ফলে এপার বাংলায় চলে এলেন — হাওড়ার সালকিয়ায়। এখানে তিনি মণীন্দ্রচন্দ্র কলেজ থেকে বিএ পাশ করেন এবং পরে তিনি বাংলায় কলকাতা বিশ্ববিদ্যালয় থেকে স্নাতকোত্তর করেন। যৌবনকাল থেকেই তিনি জীবন যুদ্ধে নেমে পড়েছিলেন প্রথমে তিনি বাস কন্ডাক্টরি করেন তারপর রেশন দোকানের খাতা লেখার কাজ করেন। অবশেষে তিনি শিক্ষকতার স্থায়ী চাকরি নিয়ে ছিলেন।\n\n\n== সাহিত্যকর্ম ==\n১৯৫৮ কিংবা ১৯৫৯ সালে তাঁর জীবনের প্রথম গল্প দেশ পত্রিকায় পিঞ্জর নামে ছাপা হয়েছিল। এই একটি গল্পেই তাঁকে রাতারাতি বিখ্যাত করে দিয়েছিলো। তারপর তিনি দীর্ঘ ১৫ বছর লেখালেখি বন্ধ করে দিয়েছিলেন। ১৯৭৮ সালে তিনি আবার কলম ধরলেন এবং লেখালেখির কাজ শুরু করলেন দেশ পত্রিকায় তৃতীয় মহাযুদ্ধ নামে গল্প ছাপা হয়। তাঁর প্রকাশিত শতাধিক গল্পগুচ্ছের মধ্যে কৃষ্ণকীর্তন, রাজার এঁটো, ক্রীতদাসীর স্বাধীনতা, জন্মদিন,  দুফোটা সমুদ্র, রিহার্সাল রূমে খুন, রেলগাড়ির কামড়ায় ইত্যাদি। এছাড়া তাঁর রচিত উপন্যাসের সংখ্যা আটটি, তাঁর প্রথম উপন্যাস স্বপ্নের পুরুষ ও জিপগাড়ি এবং তাঁর লেখা শেষ গল্পের নাম ছিল ঘোড়সওয়ার। ১৯৯৩ সালে তিনি পাক্ষিক বসুমতী পত্রিকায় ধারাবাহিকভাবে প্রকাশ পেতে শুরু করে তৃণ যা এক দেশভাগের দলিত বাঙালিদের পূনর্বাসন এবং আসামের খেদা আন্দোলনের ফলে বাঙালিদের জীবনের বিপর্যয়ের পটভূমিকায় রচিত ছিল। এটি তাঁর জীবনের শেষ উপন্যাস ছিল। \n১৪১৩ (ইং ২০০৬) সালের ৫ই আশ্বিন তিনি কলকাতায় প্রয়াত হন।\n\n\n== প্রকাশিত গ্রন্থসমূহ ==\nপিঞ্জর\nকৃষ্ণকীর্তন\nতৃতীয় মহাযুদ্ধ\nরাজার এঁটো\nক্রীতদাসীর স্বাধীনতা\nজন্মদিন\nদুফোটা সমুদ্র\nরিহার্সাল রূমে খুন\nরেলগাড়ির কামড়ায়\nস্বপ্নের পুরুষ ও জিপগাড়ি\nঘোড়সওয়ার\nতৃণ\nসেরা পঁচিশটি গল্প\nআজব চিড়িয়াখানা\n\n\n== তথ্যসূত্র =="}