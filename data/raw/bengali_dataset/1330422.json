{"pageid": 1330422, "title": "এয়ারবাস এ৩১৯", "url": "https://bn.wikipedia.org/wiki?curid=1330422", "content": "এয়ারবাস এ৩১৯ হল এয়ারবাস এ৩২০ পরিবারের একটি সদস্য, যা এয়ারবাস দ্বারা নির্মিত দ্বৈত-ইঞ্জিনের স্বল্প থেকে মাঝারি-সীমার সংকীর্ণ দেহ বিশিষ্ট বাণিজ্যিক যাত্রীবাহী জেট এয়ারলাইনার। এ৩১৯ ১২৪ জন থেকে ১৫৬ জন যাত্রী বহন করে এবং এর সর্বোচ্চ পরিসীমা ৩,৭০০ নটিক্যাল মাইল (৬,৯০০ কিমি; ৪,৩০০ মাইল)। বিমানের চূড়ান্ত সংযোজন জার্মানির হামবুর্গ ও চীনের থিয়েনচিনে হয়।\nএ৩১৯ হল এ৩২০-এর একটি সংক্ষিপ্ত-বিমানদেহ বিশিষ্ট সংস্করণ, এবং এটি প্রসারিত এয়ারবাস এ৩২১-এর প্রায় দুই বছর পরে ও আসল এ৩২০-এর আট বছর পরে ১৯৯৬ সালের এপ্রিল মাসে সুইসএয়ারের সঙ্গে পরিষেবাতে প্রবেশ করেছিল। বিমানটি অন্যান্য সকল এয়ারবাস এ৩২০ পরিবার সংস্করণের সঙ্গে একটি সাধারণ ধরনের রেটিং শেয়ার করে, যা বিদ্যমান এ৩২০ পরিবারের বিমানচালকদের অতিরিক্ত প্রশিক্ষণের প্রয়োজন ছাড়াই বিমানটিকে উড্ডয়নের অনুমতি দেয়।\nএয়ারবাস ২০১০ সালের ডিসেম্বর মাসে এ৩২০নিও (নতুন ইঞ্জিন বিকল্প) নামের এ৩২০ পরিবারের একটি নতুন প্রজন্মের ঘোষণা করেছিল। একইভাবে উড়োজাহাজের দেহ কাঠামোর উন্নতি ও এয়ারবাসের \"শার্কলেটস\" নামক উইংলেটের সংযোজনের সঙ্গে আরও দক্ষ ইঞ্জিন সহ নতুন সংক্ষিপ্ত-বিমানদেহ বিশিষ্ট এ৩১৯নিও সংস্করণ পেশ করে। বিমানটি ১৫% পর্যন্ত জ্বালানী সাশ্রয়ের প্রতিশ্রুতি দেয়। এ৩১৯নিও-এর বিক্রয় ২০২০ সালের জুন মাসের মধ্যে প্রায় ১% ক্রয়াদেশ সঙ্গে অন্যান্য এ৩২০নিও সংস্করণের তুলনায় অনেক কম। মোট ১,৪৮৮ টি এয়ারবাস এ৩১৯ টি বিমান ২০২১ সালের নভেম্বর মাস পর্যন্ত সরবরাহ করা হয়েছে, যার মধ্যে ১,৩৮০ টি পরিষেবাতে রয়েছে। এছাড়াও, আরও ৬৮ টি বিমানের দৃঢ় ক্রয়াদেশ রয়েছে (২ এ৩১৯সিও এবং ৬৬ এ৩১৯নিও সমন্বিত)। আমেরিকান এয়ারলাইন্স হল বৃহত্তম পরিচালনাকারী, যার বহরে ১৩৩ টি এ৩১৯সিও আছে।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}