{"pageid": 1326254, "title": "সামসুল আরেফিন", "url": "https://bn.wikipedia.org/wiki?curid=1326254", "content": "সামসুল আরেফিন বাংলাদেশ সিভিল সার্ভিসের একজন কর্মকর্তা। তিনি মন্ত্রিপরিষদ বিভাগের সচিব (সমন্বয় ও সংস্কার) হিসেবে দায়িত্ব পালন করেছেন। বর্তমানে তিনি তথ্য ও যোগাযোগ প্রযুক্তি বিভাগের সচিব হিসেবে দায়িত্ব পালন করছেন।\n\n\n== প্রারম্ভিক জীবন ==\nআরেফিন মাদারীপুর জেলা শহরের ইটেরপুল লাল বাড়িতে জন্মগ্রহণ করেন। তিনি ঢাকা বিশ্ববিদ্যালয় থেকে ফিন্যান্সে স্নাতক এবং ফিন্যান্স ও ব্যাংকিংয়ে স্নাতকোত্তর ডিগ্রি অর্জন করেন।\n\n\n== কর্মজীবন ==\nসামসুল আরেফিন বাংলাদেশ সিভিল সার্ভিসের প্রশাসন ক্যাডারের ১১তম ব্যাচের একজন কর্মকর্তা। প্রশাসনের বিভিন্ন স্তরে তার কাজ করার অভিজ্ঞতা রয়েছে। তিনি সহকারী কমিশনার, প্রথম শ্রেণির ম্যাজিস্ট্রেট, উপজেলা নির্বাহী কর্মকর্তা, অতিরিক্ত জেলা প্রশাসক ও জেলা প্রশাসকসহ বিভিন্ন পদে কর্মরত ছিলেন। এছাড়া তিনি উপসচিব, যুগ্মসচিব, অতিরিক্ত সচিবসহ বিভিন্ন মন্ত্রণালয়ে একাধিক পদে দায়িত্ব পালন করেছেন। ২০২২ খ্রিষ্টাব্দে তিনি সচিব পদে পদোন্নতি লাভ করেন। তিনি মন্ত্রিপরিষদ বিভাগের সচিব (সমন্বয় ও সংস্কার) হিসেবে দায়িত্ব পালন করেছেন। বর্তমানে তিনি তথ্য ও যোগাযোগ প্রযুক্তি বিভাগের সচিব হিসেবে দায়িত্ব পালন করছেন।\n\n\n== তথ্যসূত্র =="}