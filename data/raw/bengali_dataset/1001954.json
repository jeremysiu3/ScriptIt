{"pageid": 1001954, "title": "ছোট বসন্তবৌরি", "url": "https://bn.wikipedia.org/wiki?curid=1001954", "content": "ছোট বসন্তবৌরি (বৈজ্ঞানিক নাম: Psilopogon haemacephalus)  ভগিরথ, সেকরা বসন্তবৌরি বা আমতোতা হলো মেগালাইমিডি পরিবারের অন্তর্গত গোত্র বা পরিবারের  সুলভ পাখি।  এটি ভারতীয় উপমহাদেশ এবং দক্ষিণ-পূর্ব এশিয়ার বিভিন্ন অঞ্চলের একটি আবাসিক পাখি। এই প্রজাতির পাখি ‘টুক্-টুক্-টুক..’ আওয়াজ কামারের হাতুড়ি পেটার মতো শোনায়।\n\n\n== বিবরণ ==\nপ্রজাতির গড় দৈর্ঘ্য ১৬-১৭ সেন্টিমিটার। কপাল ও বুক পরিষ্কার লাল। চোখের দুইপাশে থুতনি ও গলা হলুদ। মুখাবয়ব কালো। পিঠ ঘাসরঙা সবুজ। নিচের দিকে খাড়া খাড়া মোটা রেখা। পালক কালচে। বুক দেখতে  উজ্জ্বল লালের সঙ্গে সোনালি হলুদ হয়ে থাকে  । লেজ খাটো। লেজের শেষপ্রান্ত সবুজাভ নীল। চোখের মনি কালচে-ধাতব। ঠোঁট শক্ত মজবুত, কালো। পা বাদামি-লালচে। স্ত্রী-পুরুষ পাখি দেখতে একই রকম।\n\n\n== বাসস্থান ==\nএদেরকে  বনে বাদাড়ে দেখতে পাওয়া যায়। এরা বড় গাছের মগডালে রোদ পোহায়। গাছের গর্তে বাসা বানায় এবং সেখানে বিশ্রাম নেয়। শুষ্ক মরুভুমি ও জলাভুমির বনে এদের সহজে দেখা যায় না।\n\n\n== প্রজনন ==\nছোট বসন্তবৌরির প্রজনন মৌসুম ভারত ও বাংলাদেশে ফেব্রুয়ারি থেকে এপ্রিল এবং শ্রীলঙ্কায় ডিসেম্বর থেকে সেপ্টেম্বর পর্যন্ত। এরা গাছের সরু ডালের নিচে গর্ত করে বাসা বানায়। স্ত্রী পাখি একসাথে ৩ থেকে ৪ টি ডিম পাড়ে। ডিমগুলিতে তা বাবা পাখি ও মা পাখি উভয়ই দিয়ে থাকে। ডিম ফুটে বাচ্চা বের হতে প্রায় ২ সপ্তাহ সময় লাগে।\n\n\n== খাদ্যাভ্যাস ==\nএই প্রজাতির পাখিরা সাধারনত ফলাহারী। তবে এরা মাঝে মধ্যে পোকা বিশেষ করে উইপোকা খেয়ে থাকে। এরা মূলত  বট গাছের ফল, জংলি গাছের ফল, জলপাই জাতীয় ফল এবং বেরি জাতীয় ফল খেয়ে থাকে। এছাড়া ফুলে পাপড়িও খেয়ে থাকে।\n\n\n== তথ্যসূত্র ==\n\n\n== বহিঃসংযোগ =="}