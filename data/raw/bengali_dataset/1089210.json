{"pageid": 1089210, "title": "সুমন লামা", "url": "https://bn.wikipedia.org/wiki?curid=1089210", "content": "সুমন লামা (নেপালি: सुमन लामा, ইংরেজি: Suman Lama; জন্ম: ৯ মার্চ ১৯৯৬) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব বুটবল লুম্বিনি এবং নেপাল জাতীয় দলের হয়ে আক্রমণভাগের খেলোয়াড় হিসেবে খেলেন।\n২০১৩–১৪ মৌসুমে, নেপালি ক্লাব সংকটা বয়েজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; সংকটা বয়েজের হয়ে ৫ মৌসুম অতিবাহিত করার পর ২০১৮–১৯ মৌসুমে তিনি নেপাল পুলিশে যোগদান করেছেন। ২০২১–২২ মৌসুমে, তিনি নেপাল পুলিশ হতে নেপালি ক্লাব বুটবল লুম্বিনিতে যোগদান করেছেন। ২০১৮ সালে, সুমন নেপাল অনূর্ধ্ব-২৩ দলের হয়ে নেপালের বয়সভিত্তিক পর্যায়ে অভিষেক করেছিলেন। এরপূর্বে তিনি ২০১৬ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ১৯ ম্যাচে ১টি গোল করেছেন।\n\n\n== প্রারম্ভিক জীবন ==\nসুমন লামা ১৯৯৬ সালের ৯ই মার্চ তারিখে নেপালের সাসাপুরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসুমন নেপাল অনূর্ধ্ব-২৩ দলের হয়ে খেলার মাধ্যমে নেপালের প্রতিনিধিত্ব করেছেন। ২০১৭ সালের ১৭ই জুলাই তারিখে তিনি উজবেকিস্তান অনূর্ধ্ব-২৩ দলের বিরুদ্ধে ম্যাচে নেপাল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। সুমন ইন্দোনেশিয়ায় অনুষ্ঠিত ২০১৮ এশিয়ান গেমসের জন্য ২০১৮ সালের সেপ্টেম্বর মাসে প্রকাশিত নেপাল অনূর্ধ্ব-২৩ দলে স্থান পেয়েছিলেন; যেখানে তিনি ৩ ম্যাচে অংশগ্রহণ করেছেন।\n২০১৬ সালের ১৩ই জানুয়ারি তারিখে, ১৯ বছর, ১০ মাস ও ৪ দিন বয়সে, ডান পায়ে ফুটবল খেলায় পারদর্শী সুমন শ্রীলঙ্কার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। উক্ত ম্যাচের ৬৯তম মিনিটে আক্রমণভাগের খেলোয়াড় নবযুগ শ্রেষ্ঠের বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি নেপাল ১–০ গোলের ব্যবধানে জয়লাভ করেছিল। নেপালের হয়ে অভিষেকের বছরে সুমন সর্বমোট ৫ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সুমন লামা  (ইংরেজি)  \nট্রান্সফারমার্কেটে সুমন লামা (ইংরেজি) \nওয়ার্ল্ডফুটবল.নেটে সুমন লামা (ইংরেজি) \nইএসপিএন এফসিতে সুমন লামা (ইংরেজি) \nন্যাশনাল-ফুটবল-টিমস.কমে সুমন লামা (ইংরেজি)"}