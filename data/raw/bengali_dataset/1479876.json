{"pageid": 1479876, "title": "মাওলানা খালেদ শাহরাজুরি", "url": "https://bn.wikipedia.org/wiki?curid=1479876", "content": "মাওলানা খালেদ শাহরাজুরি যিনি খালিদ-ই বাগদাদি এবং মাওলানা খালিদ নামেও পরিচিত (১৭৭৯–১৮২৭) ছিলেন একজন কুর্দি সুফি, এছাড়া তিনি শায়খ দিয়া আল-দীন খালিদ আল-শাহরাজুরি নামে একজন কবি হিসেবেও বিখ্যাত ছিলেন। তিনি নকশবন্দি সুফি তরিকার একটি শাখার প্রতিষ্ঠাতা - যা তাঁর নামানুসারে খালিদিয়া তরিকা নামে পরিচিত। এই শাখা শুধু তাঁর নিজের কুর্দি অঞ্চলেই নয়, পশ্চিমা ইসলামি বিশ্বের অনেক অঞ্চলেও গভীরভাবে প্রভাব ফেলেছে। তাঁর রচনাগুলি মধ্য কুর্দি ভাষায় গদ্য ও পদ্যের প্রাচীন উদাহরণগুলির মধ্যে অন্যতম।\nশাহরাজুরি 'বাগদাদি' উপাধি অর্জন করেন বাগদাদ শহরে তাঁর ঘন ঘন অবস্থানের কারণে। তবে তাঁর জন্ম হয়েছিল ১৭৭৯ সালে শাহরিজুর অঞ্চলের কারাদাগ (কারাদাঘ) নামক শহরে, যা সুলায়মানিয়া থেকে প্রায় ৫ মাইল দূরে অবস্থিত।\n\n\n== প্রাথমিক জীবন ==\nতিনি ১৭৭৯ সালে কারাদাগ গ্রামে জন্মগ্রহণ করেন, যা সুলায়মানিয়া শহরের কাছে অবস্থিত। এটি বর্তমানে ইরাকি কুর্দিস্তানের অংশ। তাঁর পরিবার জাফ গোত্রের অন্তর্ভুক্ত ছিল, যারা তৃতীয় খলিফা উসমানের বংশধর হওয়ার দাবি করত। এ কারণে তাঁর নামের সঙ্গে আল-উসমানি উপাধিও কখনও কখনও যুক্ত করা হয়। তিনি সুলায়মানিয়ায় লালিত-পালিত ও শিক্ষিত হন, যেখানে অনেক বিদ্যালয় ও মসজিদ ছিল এবং যা তাঁর সময়ের প্রধান শিক্ষাকেন্দ্র হিসেবে বিবেচিত হত। তরুণ খালিদ তাঁর সময়ের দুই মহান পণ্ডিত, শায়খ আবদুল কারাম আল-বারজিঞ্জি এবং শায়খ আবদুর রহিম আল-বারজিঞ্জির কাছে শিক্ষা গ্রহণ করেন এবং মোল্লা মুহাম্মদ আলীর কাছে পাঠ নেন।\n\n\n== তথ্যসূত্র =="}