{"pageid": 1340680, "title": "নৌ বাণিজ্য দপ্তর", "url": "https://bn.wikipedia.org/wiki?curid=1340680", "content": "নৌ বাণিজ্য দপ্তর নৌপরিবহন অধিদপ্তরের অধীনস্থ একটি সরকারি প্রতিষ্ঠান। দেশের সমুদ্রগামী জাহাজ চলাচল ও নিরাপদ নৌচলাচল কার্যক্রম পরিচালনার পাশাপাশি সমুদ্রগামী ও উপকূলীয় ফিশিং, কোস্টাল, ট্যাংকার জাহাজের সার্ভে ও নিবন্ধন, চলাচলের ফিটনেস সনদ এবং বিভিন্ন ধরনের নিরাপত্তা সনদ জারি করে এ প্রতিষ্ঠানটি। \n\n\n== ইতিহাস ==\nনৌ বাণিজ্য দপ্তর প্রতিষ্ঠার ইতিহাস বেশ পুরনো। ব্রিটিশ শাসনামলে শাখা দপ্তর হিসেবে ১৯৪৬ সালে ক্যালকাটা নৌ বাণিজ্য দপ্তর-এর অধীনে চালু হয় এ প্রতিষ্ঠান। দেশভাগের পর পাকিস্তান সময়কালে এই দপ্তরটি বাণিজ্য মন্ত্রণালয়, যোগাযোগ মন্ত্রণালয় ও প্রতিরক্ষা মন্ত্রণালয় এর অধীনে ছিলো। স্বাধীনতার পর একে যোগাযোগ মন্ত্রণালয়ের বন্দর, জাহাজ চলাচল ও অভ্যন্তরীণ নৌ-পরিবহন বিভাগের অধীনে নিয়ে আসা হয়। বর্তমানে এ দপ্তরটি নৌপরিবহন মন্ত্রণালয়ের অধিভুক্ত। বর্তমানে জাহাজের চলাচলের অনুমতি প্রদানের পাশাপাশি কক্সবাজার, কুতুবদিয়া এবং সেন্টমার্টিনে তিনটি বাতিঘরের (লাইট হাউজ) কার্যক্রমও নৌ বাণিজ্য দপ্তর পরিচালনা করে।\n\n\n== গঠন ==\nব্যবস্থাপনার কার্যক্রম পরিচালনার জন্য ৬ সদস্যের একটি পরিচালনা পর্ষদ গঠন করা হয়। তাঁরা হলেন:\n\nপরিচালক: ১ জন\nনৌ জরিপকারী: ২ জন\nপ্রকৌশলী ও জাহাজ জরিপকারী: ২ জন\nইলেকট্রিক ইঞ্জিনিয়ার: ১ জন\n\n\n== আরো দেখুন ==\nনৌপরিবহন মন্ত্রণালয় (বাংলাদেশ)\nনৌপরিবহন অধিদপ্তর\n\n\n== তথ্যসূত্র =="}