{"pageid": 1521751, "title": "হামদা বিনতে জিয়াদ আল-মুয়াদ্দিব", "url": "https://bn.wikipedia.org/wiki?curid=1521751", "content": "হামদা বিনতে জিয়াদ আল-মুআদ্দিব ( আরবি: حمدة بنت زياد المؤدب   ) ছিলেন দ্বাদশ শতাব্দীর গুয়াদিক্সের(বর্তমান স্পেনের গ্রানাডা প্রদেশে অবস্থিত) আন্দালুসীয় কবি ছিলেন। তিনি জায়নাব বিনতে জিয়াদ আল-মুয়াদ্দিব নামে একজন কবি বোনের সাথে পরিচিত ছিলেন। ১৭শ শতাব্দীর কূটনীতিক মুহাম্মদ ইবনে আবদ আল-ওয়াহাব আল-ঘাসানি তাকে \"আন্দালুসের কবিদের একজন\" হিসেবে বর্ণনা করেছেন এবং বলেছেন যে তিনি সেই অঞ্চলে এবং দেশের সকল কবি ও কবিদের মধ্যে বিখ্যাত ছিলেন। হামদার পিতা জিয়াদ আল-মুয়াদ্দিব একজন শিক্ষক (মু'আদ্দিব) ছিলেন, যিনি উচ্চশিক্ষিত ও বিদ্যানুরাগী ব্যক্তি ছিলেন। হামদা সেই নারী কবিদের মধ্যে একজন যারা বিশেষভাবে শিক্ষালাভের সুযোগ পেয়েছিলেন। ঐতিহাসিকরা উল্লেখ করেছেন যে তিনি এমন এক পরিবারের সদস্য ছিলেন যেখানে কন্যাসন্তানরা ছেলেসন্তানের অনুপস্থিতিতে উচ্চশিক্ষা লাভের সুযোগ পেতেন।    তিনি মুরিশ (আন্দালুসের মুসলিম) নারী কবিদের মধ্যে অল্প কয়েকজনের একজন যাদের নাম ইতিহাসে  আছে। \nহামদার একটি বিখ্যাত কবিতা যাকে এ. জে. আরবেরি \"নদীর তীরে\" নামে উল্লেখ করেছেন। তার অনুবাদে এমনভাবে উপস্থাপিত হয়েছে যা তার হৃদয়ের গোপন কথা এবং প্রকৃতির সৌন্দর্য প্রকাশ করে।\n\nবসলাম এক ঝরনার পাশে,\nঅপরূপ সৌন্দর্যের আশে,\nঅশ্রুজলে প্রকাশ করলাম\nহৃদয়ের কথা নির্জনে বললাম।\nপান্নার ঘাসে ঘেরা ছিলো ধারা,\nনদীর পাশ দিয়ে চারণভূমি স্নিগ্ধ সারা,\nআর প্রতিটি সবুজ গালিচার বাঁকে\nরূপালি স্রোত ছিলো আলগোছে ঢাকে।\nলাজুক হরিণের মাঝে\nএক মায়াবী চপল ছন্দে সাঁঝে,\nযার জাদু মনকে করলো বন্দী,\nযার মায়ায় হৃদয় হারালো সন্ধি।\nতারা চোখের পাতায় ঘুমের পরশ রাখে,\nতবে সে ঘুম প্রেমিকের জানার বাইরে থাকে,\nগভীর সে কারণ, গভীর সে ব্যথা,\nবিরহে কাটে আমার রজনী একা।\nযখন তারা খুলে দেয় কেশের আবরণ,\nমনে হয় যেন চাঁদ উঠেছে গগনে বরণ,\nযেন কালো আকাশের অন্ধকার বুকে\nআলোর চন্দ্র জ্বলে তার অভিমানে দুঃখে।\nভোর, হয়তো প্রিয় ভাইয়ের শোকে,\nতার প্রিয় ভাই, শোকে মগ্ন,\nদুঃখের গভীরতায় নিমজ্জিত হয়ে\nআবেগের চাদর পড়েছে কাঁদো কাঁদো।\nহামদা বিনতে জিয়াদ আল-মুয়াদ্দিবের এই কবিতাটির নাবিল মাতারের অনুবাদের সাথে তুলনা করা যেতে পারে।\n\nঅশ্রু আমার গোপন কথা ফাঁস করে দিয়েছে একটি উপত্যকায়, যার সৌন্দর্য অপূর্ব;\nপ্রতিটি নদী  তৃণভূমিকে ঘিরে রেখেছে, আর প্রতিটি তৃণভূমি প্রতিটি উপত্যকার সীমানায়;\nহরিণের মধ্যে একটি কালো বাচ্চা আমার হৃদয় নিয়েছে, ঠিক যেমন করে সে চুরি করেছে আমার হৃদয়;\nসে শুতে চায় এক অজানা কারণে, আর সেই কারণই আমাকে ঘুমোতে দেয় না;\nযখন সে তার চুলের গুচ্ছ খুলে দেয়, আমি দেখি কালো মেঘের মাঝে পূর্ণিমার চাঁদ,\nযেন ভোর তার এক ভাইকে হারিয়েছে, আর সেই শোকে নিজেকে আবৃত করেছে অন্ধকারে।\n\n\n== তথ্যসূত্র =="}