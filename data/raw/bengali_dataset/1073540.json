{"pageid": 1073540, "title": "দ্য পিঙ্ক প্যান্থার (১৯৬৩-এর চলচ্চিত্র)", "url": "https://bn.wikipedia.org/wiki?curid=1073540", "content": "দ্য পিঙ্ক প্যান্থার ব্লেক এডওয়ার্ডস পরিচালিত ১৯৬৩ সালের মার্কিন হাস্যরসাত্মক চলচ্চিত্র। এটি রচনা করেছেন মরিস রিচলিন ও ব্লেক এডওয়ার্ডস এবং পরিবেশনা করেছে ইউনাইটেড আর্টিস্ট্‌স। এটি দ্য পিঙ্ক প্যান্থার ফ্র্যাঞ্চাইজির প্রথম কিস্তি। এতে দেখা যায় ইনস্পেক্টর জাক ক্লুজো \"দ্য ফ্যান্টম\" নামে এক দুর্ধর্ষ মণি চোরকে মহামূল্যবান হীরক \"দ্য পিঙ্ক প্যান্থার\" চুরির পূর্বে ধরতে রোম থেকে কর্টিনা দাম্পেৎজোতে যায়। এতে শ্রেষ্ঠাংশে অভিনয় করেন ডেভিড নিভন, পিটার সেলার্স, রবার্ট ওয়েগনার, কাপুচিনে এবং ক্লাউদিয়া কার্দিনালে।\nমার্টি জুরো প্রযোজিত চলচ্চিত্রটি ১৯৬৩ সালের ১৮ই ডিসেম্বর ইতালিতে মুক্তি পায় এবং ১৯৬৪ সালের ১৮ই মার্চ মার্কিন যুক্তরাষ্ট্রে মুক্তি পায়। এটি মার্কিন যুক্তরাষ্ট্র ও কানাডায় $১০.৯ মিলিয়ন আয় করে। পাশাপাশি এটি সমালোচকদের নিকট থেকে ইতিবাচক পর্যালোচনা লাভ করে। ২০১০ সালে লাইব্রেরি অব কংগ্রেস চলচ্চিত্রটিকে \"সাংস্কৃতিক, ঐতিহাসিক ও নান্দনিকভাবে গুরুত্বপূর্ণ\" বিবেচনায় জাতীয় চলচ্চিত্র রেজিস্ট্রিতে সংরক্ষণের জন্য নির্বাচন করে।\n\n\n== অভিনয়শিল্পীদল ==\n\nডেভিড নিভন - স্যার চার্লস লাইটন\nপিটার সেলার্স - ইনস্পেক্টর জাক ক্লুজো\nরবার্ট ওয়েগনার - জর্জ লাইটন, স্যার চার্লেসের ভাইপো\nকাপুচিনে - সিমন ক্লুজো, ইনস্পেক্টর ক্লুজোর স্ত্রী\nক্লাউদিয়া কার্দিনালে - প্রিন্সেস ড্যালা\nব্রেন্ডা ডি ব্যাঞ্জি - অ্যাঞ্জেলা ডানিং\nকলিন গর্ডন - টাকার\nজন ল্য মেসুরিয়ে - প্রতিরক্ষা অ্যাটর্নি\nজেমস লানফিয়ের - সালুদ\nগাই তমাজান - আর্টফ\nমাইকেল ট্রাবশ - ফেলিক্স টাউনস, ঔপন্যাসিক\nরিক্কার্দো বিল্লি - এরিস্টটল সারাজোস, গ্রিক জাহাজমালিক\nমেরি ওয়েলস - মনিকা ফন, হলিউডের তারকা\nমার্টিন মিলার - পিয়ের লুইজি, আলোকচিত্রী\nফ্র্যান জেফ্রিস - স্কাই লজের সঙ্গীতশিল্পী\nগেল গারনেট - প্রিন্সেস ড্যালার কণ্ঠ (কৃতিত্ব দেওয়া হয়নি)\n\n\n== সঙ্গীত ==\nদ্য পিঙ্ক প্যান্থার চলচ্চিত্রের সুর করেন হেনরি মানচিনি। এই সাউন্ডট্র্যাক অ্যালবামটি ১৯৬৪ সালে প্রকাশিত হয় এবং বিলবোর্ড ম্যাগাজিনের পপ অ্যালবামের তালিকায় ৮ম স্থানে পৌঁছায়। আমেরিকান ফিল্ম ইনস্টিটিউট দ্য পিঙ্ক প্যান্থার অ্যালবামটিকে তাদের ১০০ বছরের চলচ্চিত্রের সুর তালিকায় ২০তম স্থান প্রদান করে। ২০০১ সালে এই অ্যালবামটিকে গ্র্যামি হল অব ফেমে অন্তর্ভুক্ত করা হয়।\n\n\n== মূল্যায়ন ==\nচলচ্চিত্রটি বক্স অফিসে ব্যবসাসফল ঘোষিত হয় এবং উত্তর আমেরিকার প্রেক্ষাগৃহ থেকে আনুমানিক $৬ মিলিয়ন আয় করে।\nচলচ্চিত্রটি সমালোচকদের নিকট থেকে ইতিবাচক পর্যালোচনা লাভ করে। পর্যালোচনা ভিত্তিক ওয়েবসাইট রটেন টম্যাটোসে ৩৪টি পর্যালোচনার ভিত্তিতে ৭.৩৩/১০ গড়ে এর রেটিং ৮৮%। ওয়েবসাইটটির সমালোচনামূলক ঐকমত্যে বলা হয়, \"পিটার সেলার্স দ্য পিঙ্ক প্যান্থার-এ তার সেরাটা দিয়েছেন।\"\nদ্য নিউ ইয়র্ক টাইমস-এর বসলি ক্রাউদার লিখেন, \"কদাচিৎই কোন কৌতুকাভিনেতা দুর্বল উপাদানের সাথে সহিংসভাবে মজাদানের চেষ্টা করার জন্য এত অবিচল এবং কঠোর পরিশ্রম করেছেন।\" ভ্যারাইটি চলচ্চিত্রটিকে \"তীব্র মজার\" বলে উল্লেখ করেন এবং \"সেলার্সের ক্ষুরধার সময়জ্ঞান ... চরম\" বলে প্রশংসা করেন।\n২০০৪ সালে দ্য পিঙ্ক প্যান্থার চলচ্চিত্র সংবলিত ডিভিডির সংকলন দ্য পিঙ্ক প্যান্থার ফিল্ম কালেকশন নিয়ে দি এ.ভি. ক্লাব লিখে, \"যেহেতু পরবর্তী চলচ্চিত্রগুলো ক্লুজোর সাথে ঘনিষ্ঠভাবে জড়িত, তাই তিনি প্রথমে নিভন, কাপুচিনে, রবার্ট ওয়েগনার এবং ক্লাউদিয়া কার্দিনালের সাথে পর্দায় সময় ভাগাভাগি করেছেন তা সহজেই ভুলে যাওয়া যায়।\"\n\n\n=== পুরস্কার ও মনোনয়ন ===\n\n\n== তথ্যসূত্র ==\n\n\n== বহিঃসংযোগ ==\n\nঅলমুভিতে দ্য পিঙ্ক প্যান্থার (ইংরেজি)\nআমেরিকান ফিল্ম ইন্সটিটিউট ক্যাটালগে দ্য পিঙ্ক প্যান্থার\nইন্টারনেট মুভি ডেটাবেজে দ্য পিঙ্ক প্যান্থার  (ইংরেজি)\nটিসিএম চলচ্চিত্র ডেটাবেজে দ্য পিঙ্ক প্যান্থার\nবক্স অফিস মোজোতে দ্য পিঙ্ক প্যান্থার (ইংরেজি)\nরটেন টম্যাটোসে দ্য পিঙ্ক প্যান্থার (ইংরেজি)"}