{"pageid": 1117260, "title": "জাহাঙ্গীরনগর বিশ্ববিদ্যালয় সুইমিংপুল", "url": "https://bn.wikipedia.org/wiki?curid=1117260", "content": "জাহাঙ্গীরনগর বিশ্ববিদ্যালয় সুইমিংপুল ১৯৭৮ সালে নির্মিত বাংলাদেশের জাহাঙ্গীরনগর বিশ্ববিদ্যালয়ের অন্তর্গত সাঁতার ক্রীড়া আয়োজন ও প্রশিক্ষণ সুইমিংপুল। বিশ্ববিদ্যালয়ের জিমনাসিয়ামের দক্ষিণ প্রাঙ্গনে এটির অবস্থান। বাংলাদেশের বেশিরভাগ ক্রীড়া সুইমিংপুলের মত এটি জাতীয় ক্রীড়া পরিষদের অধিভুক্ত নয়। পুলটির সার্বিক রক্ষণাবেক্ষণ বিশ্ববিদ্যালয়ের শারীরিক শিক্ষা বিভাগের ব্যবস্থাপনায় হয়ে থাকে।\n\n\n== ইতিহাস ==\n১৯৭৮ সুইমিংপুলটির নির্মাণ শুরু হয়। প্রকল্পটি নির্মাণে ৪২ লক্ষ টাকা বরাদ্দ ছিল। মূল জলাধার নির্মাণ হলেও দর্শক গ্যালারী ও সাঁতারুদের বিশ্রাম ও পরিবর্তন কক্ষ নির্মাণ করা হয়নি। নির্মাণ পরবর্তী ৮ বছর সচল থাকার পর এটির কার্যক্রম বন্ধ হয়ে যায়। ত্রুটিযুক্ত নির্মাণের কারণে জলাধারের পানি দ্রুত নিষ্কাশিত হয়ে যেত, ফলে ১৯৯৬ সাল হতে পানি সরবরাহ বন্ধ করা হয়। বর্তমানে এটি পরিত্যক্ত।\n\n\n== চিত্রকর্ম ও গ্রাফিতি ==\n২০১৬ সালের পর, চারুকলার শিক্ষার্থীরা পুলের দেয়ালের চারপাশে বেশ কিছু বিষয়ভিত্তিক শিল্পকর্ম এবং গ্রাফিতি আঁকেন। চিত্রকর্মে মিনিয়নস, ব্যাটম্যান এবং স্পাইডারম্যানের মতো বিখ্যাত কমিক চরিত্রগুলিও অন্তর্ভুক্ত রয়েছে। পাশাপাশি জনপ্রিয় বাংলাদেশী কার্টুন চরিত্র টোকাইও রয়েছে। পরিত্যক্ত পুললের দেয়ালে উন্মুক্ত চিত্রকর্মের    করার জন্য ৬০ জন শিক্ষার্থী অংশগ্রহণ করে।\n\n\n== তথ্যসূত্র =="}