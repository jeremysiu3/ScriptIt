{"pageid": 1442014, "title": "মুহাম্মাদ: লিগ্যাসি অফ আ প্রফেট", "url": "https://bn.wikipedia.org/wiki?curid=1442014", "content": "\"মুহাম্মাদ: লিগ্যাসি অফ আ প্রফেট \"  হলো ২০০২ সালে নির্মিত একটি পিবিএস তথ্যচিত্র। এটি নবী মুহাম্মদ (সা.)-এর জীবনী নিয়ে তৈরি, যা ঐতিহাসিক তথ্য এবং মার্কিন যুক্তরাষ্ট্রে বসবাসরত মুসলমানদের অভিজ্ঞতার ওপর ভিত্তি করে নির্মাণ করা হয়েছে। মুসলমানরা নবী মুহাম্মদকে আল্লাহর রাসূল বলে বিশ্বাস করেন। এই তথ্যচিত্রটির প্রযোজক ছিলেন অ্যালেক্স ক্রোনমার এবং মাইকেল উলফ। প্রতিষ্ঠান: ইউনিটি প্রোডাকশন্স ফাউন্ডেশন এবং কিকিম মিডিয়া।\nএই তথ্যচিত্রে আরব মরুভূমি ও প্রাচীন মধ্যপ্রাচ্যের তাৎপর্যপূর্ণ স্থানগুলো দেখানো হয় মুহাম্মদ (সা.)-এর জীবনকাহিনী তুলে ধরতে। এছাড়াও আমেরিকার প্রায় ৭০ লক্ষ মুসলিমের জীবনে ইসলামের প্রভাব এই তথ্যচিত্রের আরেকটি প্রধান বিষয়। ইসলামিক পণ্ডিতরা এতে ঐতিহাসিক প্রেক্ষাপট ও সমালোচনামূলক দৃষ্টিভঙ্গি তুলে ধরেন।"}