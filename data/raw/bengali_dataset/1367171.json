{"pageid": 1367171, "title": "২০০৩ কোয়েটার মসজিদে বোমা হামলা", "url": "https://bn.wikipedia.org/wiki?curid=1367171", "content": "৪ জুলাই ২০০৩, পাকিস্তানের বেলুচিস্তানের কোয়েটায় জুমার নামাজের সময় মসজিদে হামলায় ৫৩ হাজারা শিয়া নিহত এবং কমপক্ষে ৬৫ জন আহত হয়। শতাধিক মুসল্লি যখন জুমার নামাজ পড়ছিলেন, তখন তিনজন সশস্ত্র লোক আসনা আশরী হাজরা ইমামবাড়ায় প্রবেশ করে গুলি শুরু করে, হাতবোমা নিক্ষেপ করে এবং একজন আত্মঘাতী বোমা হামলাকারী নিজেকে বিস্ফোরণে উড়িয়ে দেয় - এতে ৫৩ জন নিহত এবং আরও দশজন আহত হয়। পুলিশ ক্যাডেটদের গণহত্যার পর এটি ছিল কোয়েটার হাজারাদের ওপর দ্বিতীয় বড় সাম্প্রদায়িক হামলা এবং কোয়েটায় হাজারাদের হত্যার সিরিজের সূচনা।\n\n\n== বোমাবাজি ==\n৪ জুলাই ২০০৩, শত শত মুসল্লি আসনা আশরি হাজারা ইমামবারগাহ কালান মসজিদে জুমার নামাজের অনুশীলন করছিলেন। স্বয়ংক্রিয় অস্ত্রে সজ্জিত পাঁচজন লোক মসজিদে প্রবেশ করে এবং দশ মিনিট ধরে মুসল্লিদের ওপর গুলি চালায় এবং একটি গ্রেনেড নিক্ষেপ করার চেষ্টা করে, কিন্তু এটি তার হাতে বিস্ফোরিত হয় । নামাজরতরা আক্রমণকারীদের একজনকে নিরস্ত্র করে এবং তৃতীয় একজনকে হত্যা করে। বাকি দুই হামলাকারী ছাদ থেকে পালিয়ে যায়। এই হামলায় ৬৫ জন নিহত এবং আরো দশজন আহত হয়েছে।\n\n\n=== অপরাধী ===\nনিষিদ্ধ সন্ত্রাসী গোষ্ঠী লস্করে ঝংভি (এলইজে) মসজিদে হামলার জন্য দায়ী। তদন্তের পর, গোয়েন্দা সংস্থাগুলি একটি ভিডিও কমপ্যাক্ট ডিস্ক খুঁজে পেয়েছে যেখানে দুই ব্যক্তিকে দেখানো হয়েছে যারা দাবি করেছে যে তাদের লোকেরা মসজিদে হামলা করেছে এবং তারা জান্নাতে তাদের সাথে দেখা করতে যাচ্ছে।\n\n\n== প্রতিক্রিয়া ==\nসেসময়ে পাকিস্তানের প্রেসিডেন্ট পারভেজ মুশাররফ আমেরিকা ও ইউরোপে তার ১৮ দিনের সংক্ষিপ্ত সফরে ছিলেন। খবরটি শোনার সময় তিনি প্যারিসে এক সংবাদ সম্মেলনে ছিলেন। ইসলামাবাদে ফিরে আসার পর তিনি বলেন:তারা ধর্মীয় উগ্রবাদী বা সাম্প্রদায়িক চরমপন্থী যা-ই হোক না কেন, তারা অজ্ঞ এবং বন্য।\nপরবর্তীতে কোয়েটায় পুলিশ প্রায় ১৯জন অপরাধীকে গ্রেপ্তার করেছে যারা হামলার সাথে জড়িত বলে প্রমাণিত হয়েছে।\n\n\n== আরও দেখুন ==\nহাজারা\nহাজারা বিশ্ববিদ্যালয়\n\n\n== তথ্যসূত্র =="}