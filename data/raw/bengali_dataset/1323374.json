{"pageid": 1323374, "title": "সিদ্দিক কাপ্পান", "url": "https://bn.wikipedia.org/wiki?curid=1323374", "content": "সিদ্দিক কাপ্পান হলেন কেরালার একজন ভারতীয় সাংবাদিক যিনি বেআইনি কার্যকলাপ প্রতিরোধ আইনের অধীনে অভিযুক্ত হয়ে ২০২০ সালের অক্টোবরে বন্দী হন। চারজন পুরুষ কর্তৃক গণধর্ষণের মারা যাওয়া ১৯ বছর বয়সী দলিত মহিলার গণধর্ষণে হত্যার প্রতিবেদন করতে হাতরাসে যাওয়ার পথে তাকে গ্রেপ্তার করা হয়।\nকারাবাসের আগে, কাপ্পান নিউজ পোর্টাল আজিমুখামের নিয়মিত অবদানকারী ছিলেন।\n\n\n== গ্রেফতার ও আটক ==\n২০২০-এর ৫ অক্টোবর কাপ্পান আরও তিনজনের সাথে ২০২০-এর হাথরস গণধর্ষণ ও হত্যার রিপোর্ট করতে হাতরাসে যাচ্ছিলেন।মথুরার একটি টোল প্লাজায় তার গাড়ি থামানো হয় এবং চারজনকেই উত্তরপ্রদেশ পুলিশ গ্রেপ্তার করে। মথুরার আদালতে তার বিরুদ্ধে দাখিল করা প্রথম তথ্য প্রতিবেদনে তাকে  ধর্ম বা ধর্মীয় বিশ্বাসের অবমাননা) ভারতীয় দণ্ডবিধি এবং বেআইনী কার্যকলাপ (প্রতিরোধ) আইন (ইউএপিএ) এবং তথ্য প্রযুক্তি আইন-এর ধারা ১২৪আ (রাষ্ট্রদ্রোহ), ১৫৩আ (ধর্মের ভিত্তিতে বিভিন্ন গোষ্ঠীর মধ্যে শত্রুতা প্রচার করা ইত্যাদি) এবং ২৯৫আ (ইচ্ছাকৃত এবং বিদ্বেষপূর্ণ কাজ, যে কোনও শ্রেণীর ধর্মীয় অনুভূতিকে ক্ষুব্ধ করার উদ্দেশ্যে) মোতাবেক অভিযুক্ত করা হয়।\n২০২১ সালের ফেব্রুয়ারিতে কাপ্পান তার অসুস্থ মা, খাদিজা কুট্টিকে দেখতে পাঁচ দিনের অন্তর্বর্তীকালীন জামিন পান। জামিনে শুধুমাত্র তার ঘনিষ্ঠজনদের সাথে দেখা করতে অনুমতি দেয়া হয়। তার মা পরবর্তীতে অসুস্থতায় ভোগে ২০২১ সালের জুনে মারা যান।\n২০২১ সালের এপ্রিলে কাপ্পান কোভিড-১৯ এ আক্রান্ত হন। তাকে মথুরার কারাগারের একটি হাসপাতালে স্থানান্তর করা হয়। তার স্বাস্থ্যের অবনতি হলে, তাকে মথুরার কেএম মেডিকেল কলেজে স্থানান্তর করা হয়, সেখানে তিনি \"কোভিড\" রোগ মুক্ত হন বলে চিকিৎসকরা জানান। এরপর তাকে আবার মথুরা জেলে ফেরত পাঠানো হয়। সুপ্রিম কোর্টের হস্তক্ষেপের ফলে তাকে আরও চিকিৎসার জন্য অল ইন্ডিয়া ইনস্টিটিউট অফ মেডিক্যাল সায়েন্সে স্থানান্তর করা হয়। ২০২১ সালের মে মাসে, তিনি আবার কোভিড-১৯ আক্রান্ত হন।\n২০২২-এর ৯ সেপ্টেম্বর ভারতের সুপ্রিম কোর্ট কাপ্পানকে জামিন দেয়। তবে ভারতের তৎকালীন প্রধান বিচারপতি, ইউ ইউ ললিত, তার আদেশে, কাপ্পানকে পরবর্তী ছয় সপ্তাহ ধরে দিল্লিতে এবং পরে কেরালায় পুলিশে রিপোর্ট করতে বলেন।\n২০২২-এর ১৩ সেপ্টেম্বর কারা বিভাগ জানায় যে কাপ্পান লখনউ কারাগারে থাকবেন, কারণ এনফোর্সমেন্ট ডিরেক্টরেট কর্তৃক তার বিরুদ্ধে তদন্ত চলছে।\n২০২২-এর ২৩ ডিসেম্বর কাপ্পান পিএমএলএর অধীনে ইডির দায়ের করা মামলায় এলাহাবাদ হাইকোর্ট থেকে জামিন পান।\nজেল থেকে বের হওয়ার পর তিনি জানান, তার কাছ থেকে জোরপূর্বক স্বীকারোক্তি আদায়ের জন্য পুলিশ হেফাজতে নির্যাতন করা হয়।\n\n\n== প্রতিবাদ ==\nকারাগার থেকে কাপ্পানের মুক্তির দাবিতে ভারতে বেশ কয়েকটি প্রতিবাদ সমাবেশ পরিচালিত হয়। আন্তর্জাতিক সংবাদ সংস্থাগুলোও কাপ্পানের জেলে যাওয়া নিয়ে উদ্বেগ প্রকাশ করে।\n\n\n== মুক্তি ==\n২০২৩-এর ফেব্রুয়ারি কাপ্পানকে গ্রেপ্তারের দুই বছরেরও বেশি সময় পর কারাগার থেকে মুক্তি পান। ২০২২ সালের ডিসেম্বরে এলাহাবাদ হাইকোর্ট তাকে জামিন দেয়। তবে প্রক্রিয়াগত বিলম্বের কারণে তার মুক্তি নিশ্চিত করতে এক মাসেরও বেশি সময় লেগে যায়। কারাগার থেকে বেরিয়ে আসার পর, কাপ্পান বলেন যে তার বিরুদ্ধে অভিযোগের বিরুদ্ধে লড়াই চালিয়ে যাবেন।\n\n\n== তথ্যসূত্র =="}