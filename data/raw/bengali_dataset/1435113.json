{"pageid": 1435113, "title": "অম্বালিকা দেবী", "url": "https://bn.wikipedia.org/wiki?curid=1435113", "content": "অম্বালিকা দেবী (নেপালি: अम्बालिकादेवी, ১৮৯৪-১৯৩৬) একজন নেপালি লেখক এবং কবি ছিলেন। তাকে প্রথম নেপালি নারী ঔপন্যাসিক হিসেবে মনে করা হয়। তার উপন্যাস রাজপুত রমণী ১৯৩২ সালে প্রকাশিত হয়।\n\n\n== জীবনী ==\nতিনি ১৮৯৪ সালের ২০ মে (৮ জেষ্ঠা ১৯৫১ বিএস) নেপালের কাঠমান্ডুর মাখন টোলে পিতা এককৃষ্ণ নেপাল এবং মা রত্না কুমারীর ঘরে জন্মগ্রহণ করেন। তিনি এক ধনী পরিবার জন্মগ্রহণ করেন। তার বাবা রানা সরকারের একজন সুব্বা (কর্মকর্তা) ছিলেন। তার নানী দেব কুমারী কৈরালা ছিলেন রাজা পৃথ্বী বীর বিক্রম শাহের ধাত্রী মা। তাকে ছোটবেলা বলা হতো পুতালি (অনু. butterfly)।\nতিনি ৭ বছর বয়সে অম্বিকা প্রসাদ উপাধ্যায়কে বিয়ে করেন। তারপর প্রচলিত রীতি অনুযায়ী তার নাম পরিবর্তন করে অম্বালিকা দেবী রাখা হয়। তিনি পাটনায় নিজের শ্বশুরবাড়িতে চলে যান। তিনি গৃহশিক্ষকদের দ্বারা শিক্ষিত ছিলেন। তিনি ইংরেজি মাধ্যমে শিক্ষা লাভ করেন।\nতিনি ১৯৩২ সালে রাজপুত রমণী প্রকাশ করেন। বইটি ১৯৩২ সালের ১ মে (১৯ বৈশাখ ১৯৮৯ বিএস) শেষ হয়েছিল এবং ১৯৩২ সালের সেপ্টেম্বরে এটি বারাণসীর জেনারেল ট্রেডিং কোম্পানি প্রকাশ করেছিল। এটি একজন নারী লেখকের নেপালি ভাষায় লেখা প্রথম উপন্যাস।\n\n\n== ব্যক্তিগত জীবন এবং মৃত্যু ==\nতিনি ১৯০১ সালে ৭ বছর বয়সে ইতিহাসবিদ অম্বিকা প্রসাদ উপাধ্যায়কে বিয়ে করেন। তাদের নিজেদের কোন সন্তান ছিলো না তাই তারা অম্বিকা প্রসাদ উপাধ্যায়ের ছোট ভাই, শারদা প্রসাদ উপাধ্যায়ের ছেলে রাজেশ্বর প্রসাদকেকে ধর্মপুত্র (আধ্যাত্মিক পুত্র) হিসেবে দত্তক নেওয়ার সিদ্ধান্ত নেন। দত্তক নেওয়া হয়েছিল হিন্দু রীতি অনুযায়ী। অম্বালিকা দেবী ১৯৩৬ সালের ১৫ ডিসেম্বর (১ পৌষ ১৯৯৩ বিএস) পাটনায় মারা যান।\n\n\n== কাজ ==\nরাজপুত রমণী (১৯৩২)\n\n\n== তথ্যসূত্র ==\n\n\n== আরও পড়া ==\n\"Ambalika Devi\"। Nai Prakashan (নেপালী ভাষায়)। ৯ নভেম্বর ২০১১ তারিখে মূল থেকে আর্কাইভ করা। সংগ্রহের তারিখ ২৫ অক্টোবর ২০২১। \nটেমপ্লেট:Nepalese Women Writersটেমপ্লেট:Nepali literature"}