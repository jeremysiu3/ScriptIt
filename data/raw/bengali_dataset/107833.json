{"pageid": 107833, "title": "ফ্রেন্ডস্", "url": "https://bn.wikipedia.org/wiki?curid=107833", "content": "ফ্রেন্ডস্ একটি আমেরিকান টেলিভিশন সিটকম যা ডেভিড ক্রেন এবং মার্টা কাফম্যান কর্তৃক নির্মিত এবং ২২ সেপ্টেম্বর ১৯৯৪ থেকে ৬ মে ২০০৪ পর্যন্ত এনবিসিতে দশ মৌসুম ধরে সম্প্রচারিত হয়। এটি নিউ ইয়র্ক শহরের ম্যানহাটনে বসবাসকারী প্রায় ছয় ২০-৩০ বছর বয়সী ছয় বন্ধুর জীবনগাথা যাতে ছয় বন্ধুর চরিত্রে অভিনয় করেন জেনিফার অ্যানিস্টন, কর্টনি কক্স, লিসা কুড্রো, ম্যাট লেব্ল্যাঙ্ক, ম্যাথিউ পেরি এবং ডেভিড শুইমার। এই সিরিজটি ওয়ার্নার ব্রাদার্স টেলিভিশনের সহযোগিতায় ব্রাইট/কাফম্যান/ক্রেন প্রোডাক্শন্স দ্বারা প্রযোজিত । মূল কার্যনির্বাহী প্রযোজকরা হলেন কেভিন এস ব্রাইট, মার্টা কাফম্যান এবং ডেভিড ক্রেন।\nকাফম্যান এবং ক্রেন ইনসমনিয়া ক্যাফে (Insomnia Cafe) শিরোনামে নভেম্বর ও ডিসেম্বর ১৯৯৩-এর মধ্যে ফ্রেন্ডস্-এর কাজ চালু করেন। তারা ব্রাইটের সামনে এই ধারণা উপস্থাপন করেন, এবং তারা একসঙ্গে এনবিসি-এর কাছে সাত পৃষ্ঠার বর্ণনা গল্প উপস্থাপন করেন। বহুবার স্ক্রিপ্ট নতুন করে লেখার পর, সিক্স অফ্ ওয়ান  এবং ফ্রেন্ডস্ লাইক আস্ পরিবর্তনের পর, সবশেষে সিরিজের নাম ফ্রেন্ডস্  নির্ধারিত হয়।\nচলচ্চিত্রায়নের কাজ বারবংক, ক্যালিফোর্নিয়ার ওয়ার্নার ব্রাদার্স স্টুডিওস এ হত। ফ্রেন্ডস্-এর দশটি মৌসুমের সবকটিই চূড়ান্ত টেলিভিশন মৌসুম রেটিংএ শীর্ষ দশ স্থানের মধ্যে ছিল; এবং অষ্টম মৌসুমেই প্রথম স্থান দখল করে। ৬ মে ২০০৪-এর সিরিজ সমাপ্তি প্রায় ৫২.৫ মিলিয়ন আমেরিকান দর্শক দেখেছেন, ফলে এটা টেলিভিশনের ইতিহাসে পঞ্চম সবচেয়ে বেশি দেখা সিরিজের স্থান নেয় এবং ২০০০-এর দশকের সবচেয়ে বেশি দেখা টেলিভিশন পর্ব হয়।\nফ্রেন্ডস্ তার চলাকালীনই প্রশংসা পায়, সর্বকালের সর্বাধিক জনপ্রিয় টেলিভিশন অনুষ্ঠানগুলির মধ্যে অন্যতম হয়ে ওঠে। এই সিরিজটি ৬২টি প্রাইমটাইম এমি অ্যাওয়ার্ডসের জন্য মনোনীত হয়েছিল, ২০০২ সালে তার অষ্টম মৌসুমের জন্য আউটস্ট্যান্ডিং কমেডি সিরিজ অ্যাওয়ার্ড জিতেছিল। এটি টিভি গাইড এর সর্বকালের ৫০ সর্বশ্রেষ্ঠ টিভি অনুষ্ঠানে ২১তম এবং এম্পায়ার পত্রিকার সর্বকালের ৫০ সর্বশ্রেষ্ঠ টিভি অনুষ্ঠানে ৭ম স্থান নিয়েছিল। ১৯৯৭ সালে, \"দ্য ওয়ান উইথ দ্য প্রম ভিডিও\" পর্বটি টিভি গাইড এর সর্বকালের ১০০ সর্বশ্রেষ্ঠ টিভি অনুষ্ঠানে ১০০তম স্থান নিয়েছিল। ২০১৩ সালে, ফ্রেন্ডস্ রাইটারস গিল্ড অফ আমেরিকা-এর ১০১টি সর্বকালের সেরা লিখিত টিভি সিরিজে ২৪তম এবং টিভি গাইড এর সর্বকালের ৬০ সর্বশ্রেষ্ঠ টিভি অনুষ্ঠানে ২৮তম স্থান নিয়েছিল।\n\n\n== সূচনা ==\nরেচেল গ্রিন তার বিয়ের দিন পালিয়ে যায় এবং শৈশব বন্ধু নিউ ইয়র্ক সিটি শেফ মনিকা গেলারের খোঁজ করে। তারা রুমমেট হয়ে ওঠে এবং রেচেল মনিকার বিংশবর্ষীয় সামাজিক দলে যোগদান করে: অভিনেতা জোয়ি ট্রিবিয়ানি, ব্যবসায়ী পেশাদার চ্যান্ডলার বিং, অঙ্গমর্দিকা ও সঙ্গীতশিল্পী ফিবি বুফে এবং সদ্য তালাকপ্রাপ্ত জীবাশ্মবিদ রস্ গেলার, মনিকার বড় ভাই। স্বনির্ভর হওয়ার জন্য, রেচেল সেন্ট্রাল পার্কের, যা একটি ম্যানহাটান কফিহাউস যেখানে এই দলটি প্রায়ই সময় কাটায়, ওয়েট্রেসের চাকরি নেয়; যখন দলটি সেখানে থাকে না, ছয়জন সাধারণত মনিকা এবং রেচেলের নিকটবর্তী ওয়েস্ট ভিলেজের অ্যাপার্টমেন্টে থাকে, অথবা বিপরীতে অবস্থিত জোয়ি এবং চ্যান্ডলারের অ্যাপার্টমেন্টে।\nকাহিনী মূলত এই বন্ধুদের কমেডিক এবং রোমান্টিক অ্যাডভেঞ্চার এবং কর্মজীবনের বিষয়গুলি তুলে ধরে, যেমন জোয়ি-এর অভিনয় করার জন্য অডিশন বা রেচেলের ফ্যাশন শিল্পে চাকরির জন্য। ছয়টি চরিত্রের প্রত্যেকেরই অনেক ডেট এবং গুরুত্বপূর্ণ সম্পর্ক রয়েছে, যেমন মনিকার সঙ্গে রিচার্ড বুর্ক এবং রসের সঙ্গে এমিলি ওয়াল্থাম। রস্ এবং রেচেলের বিরতিহীন সম্পর্ক সবচেয়ে প্রায়ই-পুনরাবৃত্তি কাহিনী; শো এর দশ মৌসুম ধরে তারা বারংবার ডেট এবং ব্রেক-আপ করে, এমনকি যখন রস সংক্ষিপ্তভাবে এমিলিকে বিয়ে করে, তার এবং রেচেলের একটি শিশু হয়, চ্যান্ডলার এবং মনিকা একে অপরকে ডেট এবং বিয়ে করে, এবং ফিবি মাইক্ হ্যানিগানকে বিয়ে করে। অন্যান্য আবর্তক চরিত্রগুলি হল লং আইল্যান্ডবাসী রস্ এবং মনিকার বাবা-মা, রসের প্রাক্তন স্ত্রী এবং তাদের পুত্র, সেন্ট্রাল পার্কের ব্যারিস্টা গান্থার, চ্যানলারের প্রাক্তন বান্ধবী জ্যানিস্ এবং ফিবি-এর যমজ বোন আর্সুলা।\n\n\n== চরিত্রসমূহ ==\n\nসিরিজের সম্পূর্ণ রানে ছয়টি মূল চরিত্র বৈশিষ্ট্যযুক্ত:\n\nজেনিফার অ্যানিস্টন অভিনয় করেছেন রেচেল গ্রিন, একটি ফ্যাশন উৎসাহী এবং শৈশবকাল থেকে মনিকা গেলারের সেরা বন্ধু। রেচেল প্রথম মৌসুমে ব্যারি ফার্বারের সাথে বিয়ে হওয়ার পর তাকে ভালোবাসে না বুঝতে পেরে মনিকার সাথে একসাথে থাকা শুরু করে। রেচেল এবং রস গেলার সিরিজ জুড়ে বারবার ভাঙা-গড়া সম্পর্কে জড়িয়ে পড়ে। রেচেল সিরিজের দরুণ অন্য়ান্য পুরুষদের ডেট করে, যেমন প্রথম মৌসুমে ইটালীয় প্রতিবেশী পাওলো; চতুর্থ মৌসুমে ব্লুমিংডেলস্-এর এক ক্লায়েন্ট জোশুয়া বার্গিন; সপ্তম মৌসুমে তার সহকারী ট্যাগ জোন্স; এবং দশম মৌসুমে জোয়ি ট্রিবিয়ানি। রেচেলের প্রথম কাজ ছিল কফিহাউস সেন্ট্রাল পার্কের ওয়েট্রেস, কিন্তু পরবর্তীতে তৃতীয় মৌসুমে ব্লুমিংডেলস্-এর একজন সহকারী ক্রেতা এবং পঞ্চম মৌসুমে রাল্ফ লরেনের একজন ক্রেতা। রেচেল এবং রসের এমা নামে একটি মেয়ে হয় অষ্টম মৌসুমের \"দ্য ওয়ান হোয়ার রেচেল হ্যাস এ বেবি, পার্ট টু\" পর্বের শেষে। সিরিজের চূড়ান্ত পর্বে, রস্ এবং রেচেল অবশেষে উভয়ে তাদের ভালবাসা স্বীকার করে এবং রেচেল তার প্যারিসের চাকরি ছেড়ে দেয়।\nকোর্টনি কক্স অভিনয় করেছেন মনিকা গেলার, দলের পালক মাতা এবং একজন শেফ, যে কিনা তার পূর্ণতাবাদিতা, কর্তৃত্বপ্রেম, প্রতিযোগী মনোভাবীতা এবং অতিরিক্ত-বাধ্যতামূলক প্রকৃতির জন্য পরিচিত। মনিকার সঙ্গে প্রায়ই তার ছেলেবেলার মাত্রাতিরিক্ত ওজন নিয়ে ঠাট্টা করা হয়। সিরিজে মনিকাকে বিভিন্ন রেস্তোরাঁয় শেফ হিসেবে কাজ করতে দেখা যায়। মনিকা এর প্রথম গুরুতর ভালবাসা হয় তার দীর্ঘদিনের পারিবারিক বন্ধু রিচার্ড বুর্কের সাথে, যিনি তার থেকে একুশ বছর বড় ছিলেন। দম্পতিটি কিছু সময়ের জন্য একটি দৃঢ় সম্পর্ক বজায় রাখে, যতক্ষণ না রিচার্ড প্রকাশ করেন যে তিনি সন্তান চান না। এরপর মনিকা এবং চ্যান্ডলার বিং মৌসুম চারের শেষ পর্বে লন্ডনে একে অপরের সাথে রাত কাটানোর পর একে অপরকে ভালোবাসতে শুরু করে, যার ফলে সিরিজের শেষে তাদের বিয়ে হয় এবং সিরিজের শেষে যমজ বাচ্চা দত্তক নেয়।\nলিসা কুড্রো অভিনয় করেছেন ফিবি বুফে, একজন খামখেয়ালী অঙ্গমর্দিকা এবং স্বশিক্ষিত সঙ্গীতজ্ঞ। ছোটবেলায়, ফিবি তার মায়ের সঙ্গে আপটাউন নিউ ইয়র্কে বাস করত, যতক্ষণ না তিনি আত্মহত্যা করেন এবং ফিবি রাস্তায় বাস করতে শুরু করে। ফিবি বিচলিত কিন্তু রাস্তার রাজা। সে নিজের বিচিত্র গান লেখে ও গায়, সঙ্গে থাকে তার গিটার। তার একটি \"দুষ্ট\" অভিন্ন যমজ বোন রয়েছে আর্সলা নামে, যে ফিবিরই মত বিচিত্র, তবে ফিবির বিপরীতে স্বার্থপর মনোভাবী। ফিবি শিশুসুলভ এবং সরল প্রকৃতির। সে তার অতীতের দুর্ঘটনা যেমন মায়ের আত্মহত্যা প্রভৃতিকে স্বতঃস্ফূর্ত উপহাস করার জন্য ব্যবহার করে। সিরিজে ফিবিকে তিনটি গুরুতর ভালবাসায় যেতে দেখা যায়: ডেভিড, একজন সায়েন্টিস্ট, প্রথম মৌসুমে, যে একটি গবেষণা অনুদান মিনস্কে যাওয়ার কারণে সম্পর্ক শেষ করে দেয়; গ্যারি, একটি পুলিশ অফিসার যার ব্যাজ সে খুঁজে পায়, পঞ্চম মৌসুমে; এবং মাইক হ্যানিগানের সঙ্গে বারবার ভাঙা-গড়া সম্পর্ক নবম ও দশম মৌসুমে। নবম মৌসুমে ফিবি এবং মাইক বিয়ে করতে না চাওয়ার কারণে সম্পর্ক ভেঙে দেয়। ডেভিড মিনস্ক থেকে ফিরে আসে, ফলে দুজনে একত্রিত হয়, কিন্তু উভয়েই বিয়ের প্রস্তাব রাখলে সে তাকে মাইকের জন্য ছেড়ে দেয়। ফিবি ও মাইক একে অপরকে দশম মৌসুমে বিয়ে করে।\nম্যাট লেব্লাঙ্ক অভিনয় করেছেন জোয়ি ট্রিবিয়ানি, একজন সংগ্রামরত অভিনেতা এবং খাদ্যপ্রেমী, যে ডেজ্ অফ আওয়ার লাইভস্ নামক ধারাবাহিক নাটকে ডাঃ ড্রেক রেমোরায়ের ভূমিকায় অভিনয়ের জন্য বিখ্যাত হয়েছিল। জোয়ি একজন সিধাসাধা স্বতঃপ্রণোদিত মহিলাবাদী যার অনেক স্বল্পমেয়াদী প্রেমিকা ছিল। তা সত্ত্বেও, জোয়ি সরল, যত্নশীল এবং সুপ্রশিত। জোয়ি প্রায়ই তার প্রিয় পিক-আপ লাইন \"কী চলছে?\" (\"How you doin'?\") ব্যবহার করে অধিকাংশ মহিলাদের মন জিততে। জোয়ি বহু বছর ধরে তার সেরা বন্ধু চ্যান্ডলারের সাথে বাস করেছে, এবং পরবর্তীতে রেচেলের সাথে। অষ্টম মৌসুমে সে রেচেলের সঙ্গে প্রেমে পড়ে যায়, কিন্তু রেচেল তাকে বোঝায় যে সে জোয়ি-এর প্রতি টান অনুভব করে না। দশম মৌসুমে তারা শেষ পর্যন্ত একে অপরকে ডেট করে, কিন্তু বন্ধুত্বের কারণে এবং রসের সঙ্গে থাকা জটিল সম্পর্ক ভালবাসা কাজ করবে না বুঝতে পারে, শেষে তারা বন্ধুত্বই বজায় রাখে।\nম্যাথিউ পেরি অভিনয় করেছেন চ্যান্ডলার বিং, একটি বৃহৎ বহুজাতিক কর্পোরেশনের একজন পরিসংখ্যান বিশ্লেষণ ও তথ্য পুনঃসংস্কার নির্বাহী। চ্যান্ডলার তার কাজকে ভালবাসে না, যদিও এতে আয় অনেক হয়। প্রথম মৌসুমে সে চাকরি ছাড়তে চেয়েছিল, কিন্তু নতুন অফিস এবং বেতন বৃদ্ধিতে প্রলুব্ধ হয়ে ফিরে আসে। অবশেষে নবম মৌসুমে টালসাতে স্থানান্তরের সময়ে সে চাকরি ছেড়ে দেয়। পরে সে মৌসুমের পরবর্তী অংশে একটি বিজ্ঞাপন সংস্থার একজন জুনিয়র কপিরাইটারের চাকরি নেয়। চ্যান্ডলারের একটি অদ্ভুত পারিবারিক ইতিহাস রয়েছে, সে একজন কামদ ঔপন্যাসিক মাতা এবং একজন সমকামী(gay), ক্রস-ড্রেসিং লাস ভেগাস খ্যাত বাবার ছেলে। চ্যান্ডলার তার হাস্যরসাত্মক বৈশিষ্ট্য এবং ভালবাসায় দুর্ভাগ্য়ের জন্য পরিচিত। সপ্তম মৌসুমে চ্যান্ডলার মনিকাকে বিয়ে করে, এবং সিরিজের শেষে যমজ বাচ্চা দত্তক নেয়। মনিকার সঙ্গে সম্পর্কের আগে, চ্যান্ডলার প্রথম মৌসুমে জ্যানিস্ হস্টেনস্টাইনকে ডেট করে এবং তার পরে অনেকবার তার সঙ্গে ব্রেক-আপও হয়। ম্যাথিউ পেরি তার চরিত্রের সাথে তার নিজের মিলগুলো প্রকাশ করেছেন, যেমন শোটি শুরুর প্রথমদিকে মহিলাদের সঙ্গে কথা বলতে অসুবিধা বা অদ্ভুত নীরবতা ভাঙ্গার জন্য রসিকতার সাহায্য নেওয়া।\nডেভিড শুইমার অভিনয় করেছেন রস্ গেলার, মনিকার বড় ভাই, প্রাকৃতিক ইতিহাসের জাদুঘরে (Museum of Natural History) কর্মরত একজন জীবাশ্মবিদ, এবং পরবর্তীতে নিউ ইয়র্ক বিশ্ববিদ্যালয়ের জীবাশ্মবিজ্ঞানের স্নাতকোত্তর অধ্যাপক। রস একটি মিষ্টি প্রকৃতির মানুষ, যদিও সে প্রায়ই বেখাপ্পা এবং সামাজিকভাবে অদ্ভুত আচরণ করে। রস্ সিরিজ জুড়ে রেচেলের সঙ্গে বারবার ভাঙা-গড়া সম্পর্কে জড়িয়ে পড়ে। সিরিজের তার তিনটি ব্যর্থ বিয়ে হয়: ক্যারোল উইলিক, একজন সমকামী যে তার পুত্র বেন-এর মা; এমিলি ওয়ালথাম, যে বিয়ের সময়ে রসের ভুলবশত বিবাহপ্রতিজ্ঞায় রেচেলের নাম বলায় তালাক দিয়ে দেয়; এবং রেচেল, তারা মদ্যপ অবস্থায় লাস ভেগাসে বিয়ে করে। তার ব্যর্থ প্রেম জীবনের সম্ভাব্য কারণ হল তার প্রেমজীবনে ভ্রমবাতুলতা এবং ঈর্ষা, এবং এই কারণে তার তালাকের ঘটনাগুলি সিরিজে প্রায়শ হওয়া ঠাট্টার মধ্যে অন্যতম। অষ্টম মৌসুমের শেষে একটি ওয়ান নাইট স্ট্যান্ড (one-night stand) -এর ফলে তার এবং রেচেলের একটি মেয়ে হয় এমা নামে। সিরিজ শেষে তারা অবশেষে স্বীকার করে যে তারা একে অপরকে এখনও ভালবাসে।\n\n\n== অভিনয় ==\n\nতাদের প্রথম মৌসুমের মূল চুক্তিতে, অভিনেতাদেরকে প্রতি পর্বের জন্য ২২,৫০০ মার্কিন ডলার বেতন দেওয়া হয়। দ্বিতীয় মৌসুমে অভিনেতাদের একেকজনকে এক এক রকম বেতন দেওয়া হয়, প্রতি পর্বের জন্য ২০,০০০ থেকে ৪০,০০০ মার্কিন ডলারের মধ্যে। তৃতীয় মৌসুমে তাদের বেতন বিষয়ে আলোচনার আগে, ওয়ার্নার ব্রাদার্স পৃথকভাবে আলোচনা করতে চাইলেও তারা একত্রিতভাবে আলোচনার সিদ্ধান্ত নেয়। ফলে অভিনেতাদের সবাইকে তাদের মধ্যে সর্বনিম্ন বেতনবিশিষ্টের সমান বেতন দেওয়া হয়, ফলে অ্যানিস্টন ও শুইমারের বেতন কমে যায়। তাদের প্রত্যেকে প্রতি পর্বপিছু তৃতীয় মৌসুমে ৭৫,০০০ মার্কিন ডলার, চতুর্থ মৌসুমে ৮৫,০০০ মার্কিন ডলার, পঞ্চম মৌসুমে ১০০,০০০ মার্কিন ডলার, ষষ্ঠ মৌসুমে ১২৫,০০০ মার্কিন ডলার, সপ্তম ও অষ্ট্ম মৌসুমে ৭৫০,০০০ মার্কিন ডলার, এবং নবম ও দশম মৌসুমে ১ মিলিয়ন মার্কিন ডলার পায়, ফলে অ্যানিস্টন, কক্স, এবং কুড্রো সর্বকালের সর্বাধিক বেতনপ্রাপক টিভি অভিনেত্রী হয়ে ওঠে। ২০০০ সালে পুনর্বিবেচনার পর থেকে অভিনেতারা সিন্ডিকেশন রয়্যালটিও পেতে শুরু করে। সেই সময়ে, শো এর লাভজনক ব্যাক এন্ড মুনাফার একটি অংশ যে আর্থিক সুবিধা শুধুমাত্র যেসব অভিনেতাদের মালিকানা আছে তাদের দেওয়া হত, যেমন জেরি সেইনফিল্ড ও বিল কসবি।\nসিরিজ স্রষ্টা ডেভিড ক্রেন ছয়জন অভিনেতাকে সমানভাবে বিশিষ্ট হতে চেয়েছিলেন, এবং এই সিরিজটি \"প্রথম সত্যিকারের 'পাঁচমিশেলি' অনুষ্ঠান\" হিসাবে প্রশংসিত হয়েছিল। সকল অভিনেতাই এই ঐক্যবদ্ধতা বজায় রাখে এবং কাউকেই কর্তৃত্ব করার অনুমতি দেয়নি; তারা পুরস্কারের জন্য একই অভিনেত্র শ্রেণিতে প্রবেশ করে, সম্মিলিতভাবে বেতনের কথাবার্তা করা বেছে নেয়, এবং প্রথম মৌসুমে ম্যাগাজিনের কভার ফটোতে একসঙ্গে উপস্থিত হওয়ার জন্য বলা হয়। অভিনেতারা পর্দার পিছনেও খুব ভালো বন্ধু হয়ে ওঠে, এর ফলে আবর্তক আগন্তুক তারকা টম সেলেক বলেন যে তিনি কখনও কখনও অনুভব করেন যে তিনি বাইরে রয়েছেন।\nসিরিজ শেষের পরেও তারা ভাল বন্ধু হয়ে থাকে, বিশেষ করে কক্স ও অ্যানিস্টন, এনিস্টন কক্স ও ডেভিড আর্কুয়েটের কন্যা কোকোর ধর্মমাতা হয়। অনুমোদিত বিদায়স্মারক বই ফ্রেন্ডস টিল দ্য এন্ড (Friends 'Til the End) -এ, প্রত্য়েকা আলাদাভাবে সাক্ষাত্কারে স্বীকৃতি দেয় যে তারা প্রত্যেকেই একে অপরের পরিবার হয়ে গেছে।\n\n\n== পর্বসমূহ ==\n\n\n=== প্রথম মৌসুম ===\nপ্রথম মৌসুমে ছয়টি মূল চরিত্রের পরিচয় করানো হয়েছে: রেচেল, মনিকা, ফিবি, জোই, চ্যান্ডেলার এবং রস্। রেচেল তার বাগ্দত্ত ব্যারির থেকে বিয়ের দিন পালিয়ে সেন্ট্রাল পার্কে চলে আসে এবং হাইস্কুলের বন্ধু মনিকার সঙ্গে তার অ্যাপার্টমেন্টে থাকা শুরু করে। রস্, যে কিনা রেচেলকে হাইস্কুলের সময় থেকে পছন্দ করে, তার মনের ভাবনা রেচেলকে বলার চেষ্টা করছে। কিন্তু তার সামনে অনেক বাধা রয়েছে, যেমন সে তার প্রাক্তন লেসবিয়ান স্ত্রী ক্যারলের সঙ্গে একটি শিশুর আশা করছে। জোইকে একজন অবিবাহিত এবং সংগ্রামরত অভিনেতা হিসাবে দেখানো হয়েছে, ফিবি একজন অঙ্গমর্দিকা হিসাবে কাজ করে এবং তার মায়ের আত্মহত্যার পর তার শৈশবের বিশ্রী অভিজ্ঞতার কারণে তার চরিত্রটি পাগলামো প্রদর্শন করে। তবুও দলের সবাই তাকে ভালোবাসে। চ্যান্ডেলার তার প্রেমিকা জ্যানিসের (ম্যাগি হুইলার) সঙ্গে ব্রেক-আপ করে, যে কিনা পরবর্তী মৌসুমগুলিতে মাঝে মাঝেই ফিরে আসে। এই মৌসুমের শেষে চ্যান্ডেলার ঘটনাক্রমে প্রকাশ করে যে রস্ রেচেলকে ভালোবাসে, রেচেল বুঝতে পারে যে সেও একইরকম অনুভব করে। রেচেল রসের আগমনের জন্য বিমানবন্দরে অপেক্ষা করতে থাকে আর এভাবেই মৌসুমটি শেষ হয়।\n\n\n=== দ্বিতীয় মৌসুম ===\nদ্বিতীয় মৌসুম শুরু হয় রেচেলের রসের জন্য গেটে অপেক্ষা করা দিয়ে। কিন্তু সে আবিষ্কার করে যে রস্ তার গ্র্যাজুয়েট স্কুলের বান্ধবী জুলি-কে (লরেন টম) ডেট করছে। অবশেষে রেচেল রসকে তার মনের কথা বলে এবং তাদের মধ্যে সম্পর্ক শুরু হয়। জোই সোপ অপেরা Days of Our Lives (ডেজ্ অফ আওয়ার লাইভস)-এর একটি কাল্পনিক সংস্করণে একটি চরিত্রে অভিনয় করে, কিন্তু শো এর লেখকদের সাথে দ্বন্দ্বের কারণে তার চরিত্রটিকে মেরে ফেলা হয়। চ্যান্ডেলার তার প্রাক্-প্রেমিকা জ্যানিসের কাছে ফিরে আসে। মনিকা রিচার্ড-কে (টম সেলেক) ডেট করা চালু করে, যে কিনা সম্প্রতি তালাকপ্রাপ্ত এবং তার থেকে ২১ বছরের বড়। মৌসুমের শেষে তারা তাদের সম্পর্ক শেষ করে দেয় যখন তারা বুঝতে পারে মনিকা বাচ্চা চায় কিন্তু রিচার্ড চায় না।\n\n\n=== তৃতীয় মৌসুম ===\nতৃতীয় মৌসুমে উল্লেখযোগ্য ধারাবাহিকতা আসে। রেচেল ব্লুমিংডেলে (একটি আপসেল ডিপার্টমেন্ট স্টোরে চেন) কাজ করা শুরু করে এবং রস্ রেচেলের সহকর্মী মার্কের প্রতি ঈর্ষান্বিত হয়। রেচেল বিরতি নেওয়ার সিদ্ধান্ত নেয় (take a break); ফলে রস তীব্র আঘাত পেয়ে অন্য কারোর সঙ্গে শোয় এবং রস্-রেচেলের সম্পর্ক শেষ হয়। এর মধ্যে চ্যান্ডেলার তার ব্রেক-আপ ব্যাপারে খুব উদ্বিগ্ন হয় কারণ এটা তাকে তার নিজের বাবা-মায়ের বিবাহবিচ্ছেদদের কথা মনে করায়। যমজ বোন আর্সলা (লিসা কুড্রো) ছাড়া ফিবির কোনও পরিবার নেই বুঝতে পেরে সে তার অর্ধ-ভাই (গিওভানি রিবিসি) এবং জন্মদাত্রী মায়ের (টেরি গার) সাথে পরিচয় করে। জোই তার সহ-অভিনেত্রী কেটের (ডিনা মেয়ার) সাথে সম্পর্ক শুরু করে এবং মনিকা কোটিপতি পিট বেকারের (জন ফাভারাউ) সাথে সম্পর্ক শুরু করেন যা তাদের মধ্যে মতানৈক্যের কারণে শেষ হয়।\n\n\n=== চতুর্থ মৌসুম ===\nচতুর্থ মৌসুমের শুরুতে রস্ ও রেচেল কিছু সময়ের জন্য সম্পর্ক রাখে যখন রস্ রেচেলের চিঠি পড়ার ভান করে, কিন্তু বারবার বিরতির কথা সামনে আসায় শেষে তাদের বিচ্ছেদ হয়। জোই ক্যাথির (পেজেট ব্রুস্টার) সঙ্গে সম্পর্ক বানাতে চায় যাকে চ্যান্ডেলার পছন্দ করে। ক্যাথি এবং চ্যান্ডেলার একে অপরকে চুমু দেয়, যা চ্যান্ডেলার ও জোইএর বন্ধুত্বে প্রভাব ফেলে। অবশেষে চ্যান্ডেলার একদিন বাক্সের ভিতরে কাটানোর পর জোই তাকে মাফ করে। ফিবি তার ভাই এবং স্ত্রী এলিসের (ডেব্রা জো রাপ) বাচ্চার সৎ মা হতে রাজী হয়। এদিকে রেচেল ও মনিকা জোই ও চ্যান্ডেলারের সাথে অ্যাপার্টমেন্ট বদলাতে বাধ্য হয় যখন প্রশ্নোত্তর প্রতিযোগিতা হেরে যায়, কিন্তু নিক্স প্রতিযোগিতার টিকিট আর রেচেল-মনিকার এক মিনিটের চুম্বনের পর তারা আবার অ্যাপার্টমেন্ট বদলাতে সক্ষম হয়। রস্ এমিলি (হেলেন ব্যাক্সেনডেল) নামে এক ইংরেজের সঙ্গে সম্পর্ক শুরু করে এবং মৌসুমের শেষে তাদের বিয়ে দেখানো হয়। চ্যান্ডেলার ও মনিকা একসাথে শোয় আর রেচেল রস্ ও এমিলির বিয়েতে যেতে চায়। রস্ তার বিয়ের প্রতিজ্ঞা নেওয়ার সময় রেচেলের নাম নেয়, যা এমিলি এবং বাকি সব অতিথিদের চমকে দেয়।\n\n\n=== পঞ্চম মৌসুম ===\nপঞ্চম মৌসুমে দেখানো হয় মনিকা ও চ্যান্ডেলার তাদের সম্পর্কের কথা বন্ধুদের থেকে লুকাতে চায়। ফিবি একসাথে তিনটে বাচ্চার জন্ম দেয় শোয়ের ১০০তম পর্বে। বাচ্চাদের নামঃ একটি ছেলে ফ্র্যাঙ্ক জুনিয়র জুনিয়র, দুটি মেয়ে লেসলি ও চ্যান্ডেলার ( আসলে তারা ভেবেছিল বাচ্চাদের মধ্যে দুটি ছেলে ও একটি মেয়ে, একটি বাচ্চা মেয়ে হওয়ার সত্ত্বেও তারা তার নাম চ্যান্ডেলারই রাখে )। এমিলি বিয়ে বজায় রাখতে শর্ত রাখে যে রসকে রেচেলের সাথে কথা বলা বন্ধ করতে হবে। রস্ তাতে রাজী হয়, কিন্তু সব বন্ধুদের সাথে শেষবারের মত একবার সান্ধ্যভোজ খাওয়ার সময় এমিলি রসকে ফোন করে এবং রেচেল সেখানে আছে জানতে পেরে শুনে তার সাথে বিয়ে ভেঙে দেয়। ফিবি গ্যারি (মাইকেল রাপাপোর্ট) নামে এক পুলিশ অফিসারের সাথে সম্পর্ক বানায় যার ব্যাজ ফিবি খুঁজে পেয়েছিল। বন্ধুদের খুশির জন্য মনিকা ও চ্যান্ডেলার তাদের সম্পর্কের কথা সবাইকে বলে দেয়। তারা লাস্ ভেগাসে গিয়ে বিয়ে করতে চায়, কিন্তু সেখানে খ্রীষ্টীয় ভজনালয় থেকে মদ্যপ রস্ ও রেচেলকে বেরোতে দেখে তারা তাদের পরিকল্পনা পরিবর্তন করে।\n\n\n=== ষষ্ঠ মৌসুম ===\nষষ্ঠ মৌসুমের শুরুতে রস্ এবং রেচেলের বিয়ে একটি মাতলামোর কারণে হওয়া ভুল হিসাবে প্রতিষ্ঠিত হয়। রস্ এবং রেচেল সেটাকে বাতিল করার চেষ্টা করে কিন্তু রস্ তালাক দিতে চায় না। তবুও সে বুঝতে পারে যে সে সেরকম করতে পারবে না এবং রেচেলের কাছ থেকে তাদের বিবাহ গোপন রাখার চেষ্টা করে। তাও, তাদের কয়েকটি পর্বের পরেই তালাক হয়। মনিকা এবং চ্যান্ডেলার একসাথে থাকা চালু করে, যার ফলে রেচেল ফিবির সাথে থাকা চালু করে। জোই Mac and C.H.E.E.S.E. (ম্যাক এন্ড চিজ্) -এ একটি ভূমিকায় অবতীর্ণ হয় যেখানে সে একটি রোবটের পাশাপাশি অভিনয় করে। রস্ নিউইয়র্ক বিশ্ববিদ্যালয়ে একটি লেকচারিং চাকরি পায় এবং তার এক ছাত্রী এলিজাবেথ (আলেকজান্দ্রা হোল্ডেন) -এর সাথে ডেটিং শুরু করে। তাদের পরিপক্কতার পার্থক্যের কারণে সম্পর্ক শেষ হয়ে যায়। রেচেল এবং ফিবির অ্যাপার্টমেন্টে আগুন ধরে যায় এবং রেচেল জোই-এর সাথে থাকা শুরু করে, তখন ফিবি মনিকা এবং চ্যান্ডেলারের সাথে থাকা শুরু করে। চ্যান্ডেলার মনিকাকে প্রোপোজ্ করে এবং সে হ্যাঁ বলে।\n\n\n=== সপ্তম মৌসুম ===\nসপ্তম মৌসুমে মনিকা এবং চ্যান্ডেলার বিয়ের পরিকল্পনা করতে শুরু করে এবং আর্থিক সমস্যায় পড়ে যা চ্যান্ডেলারের গোপন তহবিল দ্বারা দ্রুত সংশোধন করা হয়। জোই-এর টেলিভিশন সিরিজ Mac and C.H.E.E.S.E. বাতিল করা হয়েছে, কিন্তু Days of Our Lives-এ তাকে তার পুরোনো চাকরির প্রস্তাব দেওয়া হয়। ফিবির অ্যাপার্টমেন্ট ঠিক হয়েছে, কিন্তু দুটির পরিবর্তে শুধুমাত্র একটি বড় বেডরুম দেওয়া হয়েছে, তাই রেচেল জোই-এর সাথে থাকার সিদ্ধান্ত নেয়। মৌসুমটি শেষ হয় মনিকা এবং চ্যান্ডেলার বিয়ে দিয়ে যেখানে ফিবি ও রেচেল বাথরুমে একটি ইতিবাচক (positive) প্রেগন্যান্সি টেস্ট কিট পায়।\n\n\n=== Special ===\n\n^†  denotes a \"super-sized\" 40-minute episode (with advertisements; actual runtime around 28 minutes).\n\n\n=== অষ্টম মৌসুম ===\nঅষ্টম মৌসুমে প্রকাশিত হয় যে মনিকার বিয়েতে পাওয়া ইতিবাচক প্রেগন্যান্সি টেস্ট কিটটি রেচেলের। ফিবি প্রথমে রেচেলকে ছল করে বলে যে প্রেগন্যান্সি টেস্ট নেতিবাচক, যাতে গর্ভবতী হওয়ার উপলব্ধি সম্পর্কে রেচেলের আসল আবেগগুলি প্রকাশ পায়। রেচেল দুঃখের অনুভূতি প্রকাশ করে যখন সে মনে করে যে সে গর্ভবতী নয়, তাই ফিবি তাকে সত্য বলে। তিনজন মেয়ে মিলে বাথরুমে আনন্দ প্রকাশ করে। এই মৌসুমে মূলত রেচেলের গর্ভাবস্থার ব্যাপারে আলোচনা হয়; একটি লাল সোয়েটার জড়িত তদন্তের পরে রস্ বাচ্চার বাবা বলে প্রকাশ হয়। রেচেল এবং রস্ সিদ্ধান্ত নেয় যে তারা আর রোমান্টিক সম্পর্ক শুরু করবে না। জোই রেচেলের জন্য রোমান্টিক অনুভূতি তৈরি করে, কিন্তু রেচেল সমানভাবে অনুভব করে না। মৌসুমের শেষে রেচেলের বাচ্চা এমা(Emma) -র জন্ম হয়। হাসপাতালে, রসে্র মা তাকে একটি বাগদানের আংটি অফার করেন কারণ তিনি চান রস্ রেচেলকে বিয়ে করুক। রস্ রেচেলকে বিয়ে করবে বলতে চায় না, তবুও সে আংটিটি নেয় এবং তার জ্যাকেটের পকেটে রাখে। ইতোমধ্যে, পোস্ট-ডেলিভারি রুমে, জোই বিচলিত রেচেলের জন্য কিছু টিস্যু খোঁজে, রসে্র জ্যাকেট তুলে নেয় এবং আংটিটি মেঝেতে পড়ে যায়। সে সেটা নিতে হাঁটু গেড়ে বসে এবং রেচেলের দিকে মুখ করে ছিল। রেচেল তাতে মনে করে জোই তাকে বিয়ের প্রস্তাব দিচ্ছে।\n\n\n=== নবম মৌসুম ===\nনবম মৌসুম শুরু হয় রস্ এবং রেচেল তাদের মেয়ে এমার সাথে রুমমেট হিসাবে একসাথে থাকার মাধ্যমে। মনিকা এবং চ্যান্ডেলার তাদের নিজস্ব একটি শিশু গর্ভধারণের চেষ্টা করে কিন্তু জানতে পারে যে তারা স্বাস্থ্য বিধিনিষেধের কারণে অক্ষম। ফিবি মাইক হ্যানিগান (পল রাড্) -এর সাথে ডেটিং শুরু করে এবং তার প্রাক্তন প্রেমিক ডেভিড (হ্যাঙ্ক আজারিয়া)-কে ছেড়ে মাইকের সাথে থাকা বেছে নেয়। রেচেল এবং এমা মৌসুমের মাঝামাঝি সময়ে জোই-এর সাথে চলে যায় এবং রেচেল তার জন্য রোমান্টিক অনুভূতি গড়ে তোলে, যখন বাকি \"বন্ধুরা\" রস্ এবং রেচেলকে একসাথে ফিরিয়ে আনার জন্য কঠোর চেষ্টা করে। একটি জীবাশ্মবিদ্যা সম্মেলনে রসে্র মূল বক্তব্য শোনার জন্য সবাই মিলে অবশেষে বার্বাডোসে যায়। জোই এবং তার বান্ধবী চার্লি (আইশা টাইলার) ব্রেক আপ করে এবং সে রসে্র সাথে সম্পর্ক শুরু করে। জোই এবং রেচেলের একে অপরের প্রতি অনুভূতি ফিরে আসে এবং চুম্বনের মাধ্যমে মৌসুম শেষ হয়।\n^†  denotes a \"super-sized\" 40-minute episode (with advertisements; actual runtime around 28 minutes).\n\n\n=== দশম মৌসুম ===\nদশম মৌসুমে বেশ কয়েকটি দীর্ঘ-চলমান গল্পসূত্র শেষ হয়। চার্লি তার প্রাক্তন প্রেমিকের সাথে একসাথে ফিরে আসার জন্য রসে্র সাথে ব্রেক আপ করে। জোই এবং রেচেল তাদের একসাথে থাকার বিষয়ে রসের অনুভূতির সাথে লড়াই করার চেষ্টা করে এবং সিদ্ধান্ত নেয় যে বন্ধু থাকাটাই ভাল হবে। ফিবি এবং মাইক সেন্ট্রাল পার্ক কফি হাউসের বাইরে মৌসুমের মাঝামাঝি বিয়ে করে। মনিকা এবং চ্যান্ডেলার একটি শিশুকে দত্তক নেওয়ার জন্য আবেদন করে এবং এরিকা (আনা ফারিস্) দ্বারা বেছে নেওয়া হয়। সিরিজের সমাপ্তিতে, এরিকা যমজ সন্তানের জন্ম দেয়, মনিকা এবং চ্যান্ডেলারকে অবাক করে— একটি ছেলে, জ্যাক (মনিকার বাবার নামে), এবং একটি মেয়ে, এরিকা (জন্মদাত্রী মায়ের নামানুসারে)। মনিকা এবং চ্যান্ডেলার শহরতলিতে যাওয়ার জন্য প্রস্তুত হয় এবং জোই তাদের জীবনের পরিবর্তনে বিরক্ত হয়ে ওঠে। রেচেল তার চাকরি থেকে বরখাস্ত হয় এবং প্যারিসে একটি নতুন প্রস্তাব গ্রহণ করে, কিন্তু রস্ বুঝতে পেরে যে সে তাকে ভালবাসে, তার পিছনে যেতে চায়। রেচেল বুঝতে পারে যে সেও তাকে ভালোবাসে এবং প্যারিসের ফ্লাইট বাতিল করে তার সাথে থাকতে রাজি হয়। সিরিজটি শেষ হয় সমস্ত বন্ধুদের সাথে মনিকা এবং চ্যান্ডেলারের নতুন বাচ্চাদের নিয়ে অ্যাপার্টমেন্ট ছেড়ে শেষ কাপ কফির জন্য সেন্ট্রাল পার্কে চলে যায়। এই সিরিজে ব্যবহৃত সমাপ্তি সংলাপটি চ্যান্ডেলার, শেষবারের মতো একটি রসিকতা করেছে। ক্যামেরার শেষ দৃশ্যটি কাউন্টার টেবিলের অ্যাপার্টমেন্টের সমস্ত চরিত্রের চাবিগুলির, অ্যাপার্টমেন্টের দরজার একটি শট দিয়ে শেষ করে।\n\n\n=== Specials ===\n\n\n== সম্প্রচার ইতিহাস ==\nবৃহস্পতিবার রাত ৮:৩০-৯:০০ এনবিসি: ২২ সেপ্টেম্বর, ১৯৯৪ - ফেব্রুয়ারি ২৩, ১৯৯৫\nবৃহস্পতিবার রাত ৯:৩০-১০:০০ এনবিসি: ফেব্রুয়ারি ২৩ - ১৮ ই মে, ১৯৯৫\nবৃহস্পতিবার রাত ৮:০০-৮:৩০ এনবিসি: সেপ্টেম্বর ২১, ১৯৯৫ - ৬ই মে, ২০০৪\n\n\n== তথ্যসূত্র ==\nটেমপ্লেট:সূত্র তালিকা\n\n\n== বহিঃসংযোগ ==\nটেমপ্লেট:Official\nটেমপ্লেট:আইএমডিবি শিরোনাম\nটেমপ্লেট:Dmoz\nhttp://www.cbsnews.com/stories/2002/04/26/entertainment/main507388.shtml টেমপ্লেট:ওয়েব আর্কাইভ\nhttp://warnervideo.com/friends15/"}