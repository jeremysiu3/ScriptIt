{"pageid": 1505562, "title": "টানা গাড়ি", "url": "https://bn.wikipedia.org/wiki?curid=1505562", "content": "টানা গাড়ি বলতে মানুষ বা ভারবাহী পশু (যেমন খচ্চর, গাধা, ঘোড়া, বলদ, কুকুর, ছাগল) দ্বারা চালিত স্থলযানকে বোঝায়।\n\n\n== ইতিহাস ==\n\nটানার গাড়ির ইতিহাস চাকার ইতিহাসের সঙ্গে গভীরভাবে সম্পর্কিত। খ্রিস্টপূর্ব দ্বিতীয় সহস্রাব্দ থেকে সাহিত্যে টানা গাড়ির উল্লেখ পাওয়া যায়। প্রথম টানা গাড়ি ব্যবহারকারী জনগোষ্ঠী মেসোপটেমীয় ও ইয়ামনায়াবাসী হতে পারে।\nবিচারে শাস্তি হিসাবে টানা গাড়ি ব্যবহার করা হতো। প্রাচীন রোমে বিজয়োৎসবের সময় পরাজিত সেনাপতিদের জয়ী সেনাপতির টানা গাড়িতে নিয়ে যাওয়া হতো, যা নিজেই একপ্রকার প্রকাশ্যে অবমাননা ছিল। এছাড়া ইংল্যান্ডে রানি প্রথম এলিজাবেথের আগে পর্যন্ত অপরাধীদের টানা গাড়ির পিছনদিকের সঙ্গে বেঁধে দিয়ে তাদের উপর প্রকাশ্যে চাবকানো হতো।\n\n\n== পশুচালিত গাড়ি ==\nবৃহত্তর টানা গাড়ির জন্য ভারবাহী পশু ব্যবহার করা হয়, যেমন খচ্চর, ঘোড়া ও বলদ। খ্রিস্টপূর্ব চতুর্থ সহস্রাব্দে চাকার উদ্ভাবন থেকে পশুচালিত গাড়ি ব্যবহৃত হয়ে এসেছে। বাহক প্রাণীর নামানুসারে টানা গাড়ির নামকরণ হয়, যেমন\n\nগরুর গাড়ি — বলদে (মুষ্কহীন পুরুষ গরু) টানা গাড়ি\nঘোড়ার গাড়ি — ঘোড়ায় টানা গাড়ি\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== মানুষচালিত গাড়ি ==\nমানুষচালিত গাড়ির মধ্যে রয়েছে\n\nটানা রিকশা — রিকশার আদিরূপ; সাইকেল রিকশা বা অটোরিকশা উদ্ভাবনের আগে হাতে-টানা রিকশা বহুল প্রচলিত ছিল\nঠেলাগাড়ি\nকেনাকাটার ঠেলাগাড়ি — বৃহত্তর দোকানে কেনাকাটার জন্য ব্যবহৃত ঠেলাগাড়ি\nমালবাহী ঠেলাগাড়ি — মাল বহনের জন্য ব্যবহৃত ঠেলাগাড়ি\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}