{"pageid": 1179928, "title": "করাচি স্টক এক্সচেঞ্জ", "url": "https://bn.wikipedia.org/wiki?curid=1179928", "content": "করাচি স্টক এক্সচেঞ্জ (উর্দু: کراچی بورس‎‎ বা পিএসএক্স-কেএসই) পাকিস্তানের করাচিতে অবস্থিত একটি স্টক এক্সচেঞ্জ ছিল। ১৯৪৭ সাল থেকে এটি আইআই চুন্দ্রিগড় সড়কের স্টক এক্সচেঞ্জ ভবনে অবস্থিত। এটি এখন লাহোর স্টক এক্সচেঞ্জ ও ইসলামাবাদ স্টক এক্সচেঞ্জের সাথে পাকিস্তান স্টক এক্সচেঞ্জে একীভূত হয়েছে। কেএসই ছিল পাকিস্তানের বৃহত্তম ও প্রাচীনতম স্টক এক্সচেঞ্জ। ব্লুমবার্গের মতে ২০০৯ সাল থেকে পাকিস্তানি এই বেঞ্চমার্ক স্টক মার্কেট সূচকে তৃতীয় সেরা পারফরমার। ২০১৫ সালের জুন মাসে খালিজ টাইমস প্রতিবেদন দেয় যে ২০০৯ সাল থেকে পাকিস্তানি ইকুইটিগুলো মার্কিন ডলার বিনিয়োগকারীদের জন্য বছরে ২৬% প্রদান করার মাধ্যমে করাচিকে বিশ্বের শীর্ষ-পারফর্মিং স্টক এক্সচেঞ্জে পরিণত করে।\n\n\n== ইতিহাস ==\nশিক্ষিত ও ধনী মুহাজিরদের আগমনের পর ১৮ সেপ্টেম্বর ১৯৪৭ সালে করাচি স্টক এক্সচেঞ্জ প্রতিষ্ঠিত হয়, এবং এটি ১০ মার্চ ১৯৪৯ সালে করাচি স্টক এক্সচেঞ্জ লিমিটেড হিসেবে অন্তর্ভুক্ত হয়। কেএসই ৫টি কোম্পানির সাথে কেএসই ৫০ হিসেবে শুরু হয় যার মোট বাজার মূলধন ছিলো রুপি৩৭ মিলিয়ন (US$২,৩০,০০০)। ৬০ বছরেরও বেশি সময় ধরে, কেএসই মূলধন গঠনে সহায়তা করে ব্যক্তি ও প্রাতিষ্ঠানিক বিনিয়োগকারীদের সহ বিস্তৃত অংশগ্রহণকারীদের পরিবেশন করছে। ১৯৮০-এর দশকের শেষের দিকে তালিকাভুক্ত কোম্পানি ও ব্যবসায়িক কার্যক্রমের ক্রমবর্ধমান সংখ্যার সাথে এর আরেকটি সূচক প্রস্তাব করা হয়। ১ নভেম্বর ১৯৯১-এ কেএসই ১০০ সূচক চালু করা হয়। ১৯৯৫ সালের মধ্যে একটি ভবিষ্যত সূচকের প্রয়োজনীয়তা উপলব্ধি করা হয় এবং ১৮ সেপ্টেম্বর ১৯৯৫-এ কেএসই সমস্ত শেয়ার সূচক চালু করা হয়েছিল। বিনিয়োগকারী সম্প্রদায়ের চাহিদা পূরণের জন্য ১৯৯০-এর দশকের শেষের দিকে কেএসই-৩০ ও কেএমআই ৩০ সূচক নামে আরো দুটি সূচক চালু করা হয়। একটি সম্পূর্ণ স্বয়ংক্রিয় ট্রেডিং ব্যবস্থার উপর কাজ শুরু হয় ১৯৯০-এর দশকের শেষের দিকে এবং ২০০২ সালে করাচি অটোমেটেড ট্রেডিং সিস্টেম বা কেএটিএস চালু করা হয়, যেটি প্রতিদিন ১০ লাখেরও বেশি ব্যবসা পরিচালনা করার ক্ষমতা রাখতো। একই বছরে কেএসইকে \"বিশ্বের সেরা পারফর্মিং স্টক মার্কেট\" হিসাবে ঘোষণা করা হয়েছিল। ২০১৬ সালে করাচি স্টক এক্সচেঞ্জ, লাহোর স্টক এক্সচেঞ্জ ও ইসলামাবাদ স্টক এক্সচেঞ্জ পাকিস্তান স্টক এক্সচেঞ্জ গঠনের জন্য স্টক এক্সচেঞ্জ (কর্পোরেটাইজেশন, ডিমিউচুয়ালাইজেশন ও ইন্টিগ্রেশন) আইন, ২০১২-এর অধীনে একীভূত হয়।\n\n\n== সময়সূচি ==\nসোম থেকে বৃহস্পতিবার পর্যন্ত এক্সচেঞ্জটির সকাল ৯:৩২ থেকে বিকেল ৩:৩০ পিএসটি পর্যন্ত একটি ট্রেডিং সেশন এবং বিকেল ৩:৩১ থেকে ৪:০০ পিএসটি একটি পোস্ট-মার্কেট সেশন রয়েছে। শুক্রবারে ট্রেডিং সেশনটি সকাল ৯:১৭ থেকে দুপুর ১২:০০ এবং দুপুর ২:৩২ থেকে বিকেল ৪:৩০ পর্যন্ত পর্যন্ত করা হয়েছে৷ এক্সচেঞ্জটি শনি ও রবিবার বন্ধ থাকে এবং এই দুই দিন এক্সচেঞ্জের পক্ষ থেকে ছুটি ঘোষণা করা হয়।\n\n\n== তালিকাভুক্ত কোম্পানি ==\n\n\n== আরও দেখুন ==\nকেএসই ১০০ সূচক\nকেএসই ৩০ সূচক\nলাহোর স্টক এক্সচেঞ্জ\nইসলামাবাদ স্টক এক্সচেঞ্জ\nপাকিস্তানের অর্থনীতি\nকরাচির অর্থনীতি\nপাকিস্তানে ই-ট্রেডিং\nপাকিস্তানি কোম্পানির তালিকা\nস্টক এক্সচেঞ্জের তালিকা\n\n\n== তথ্যসূত্র ==\n\n\n== বহিঃসংযোগ ==\n\"Karachi Stock Exchange\" [করাচি স্টক এক্সচেঞ্জ]। Archived from the original on ডিসেম্বর ৩০, ২০১৫। সংগ্রহের তারিখ জুন ৪, ২০০৬। উদ্ধৃতি শৈলী রক্ষণাবেক্ষণ: বট: আসল-ইউআরএলের অবস্থা অজানা (link)  (ইংরেজি ভাষায়)"}