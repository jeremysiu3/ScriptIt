{"pageid": 1032524, "title": "ডেকলান গ্যালাগার", "url": "https://bn.wikipedia.org/wiki?curid=1032524", "content": "ডেকলান প্যাট্রিক গ্যালাগার (ইংরেজি: Declan Gallagher; জন্ম: ১৩ ফেব্রুয়ারি ১৯৯১; ডেকলান গ্যালাগার নামে সুপরিচিত) হলেন একজন স্কটিশ পেশাদার ফুটবল খেলোয়াড়। তিনি বর্তমানে স্কটল্যান্ডের পেশাদার ফুটবল লীগের শীর্ষ স্তর স্কটিশ প্রিমিয়ারশিপের ক্লাব মাদারওয়েল এবং স্কটল্যান্ড জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলে থাকেন।\nস্কটিশ ফুটবল ক্লাব হ্যামিল্টন একাডেমিকালের যুব পর্যায়ের হয়ে খেলার মাধ্যমে গ্যালাগার ফুটবল জগতে প্রবেশ করেছেন এবং পরবর্তীকালে সেল্টিকের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১০–১১ মৌসুমে, স্কটিশ ক্লাব সেল্টিকের মূল দলে অন্তর্ভুক্ত হওয়ার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, তবে তিনি সেল্টিকের হয়ে একটি ম্যাচেও অংশগ্রহণ না করে একই মৌসুমে ধারে স্ট্র্যানরারে যোগদান করেছেন, যেখানে তিনি ২৬ ম্যাচে ৩টি গোল করেছেন। অতঃপর ২০১১–১২ মৌসুমে তিনি ক্লাইডে যোগদান করেছেন। ক্লাইডে মাত্র ১ মৌসুম অতিবাহিত করার পর ডান্ডির সাথে চুক্তি স্বাক্ষর করেছেন। পরবর্তীকালে, তিনি লিভিংস্টনের হয়ে খেলেছেন, যেখানে তিনি মার্ক বার্চিলের অধীনে ২টি শিরোপা জয়লাভ করেছেন। ২০১৯–২০ মৌসুমে, তিনি বিনামূল্যে লিভিংস্টন হতে মাদারওয়েলে যোগদান করেছেন।\n২০১৯ সালে, গ্যালাগার স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৫-এর অধিক ম্যাচে অংশগ্রহণ করেছেন।\nদলগতভাবে, গ্যালাগার এপর্যন্ত ৪টি শিরোপা জয়লাভ করেছেন, যার মধ্যে ১টি সেল্টিক অনূর্ধ্ব-১৯ দলের হয়ে, ১টি ডান্ডির হয়ে এবং ২টি লিভিংস্টনের হয়ে জয়লাভ করেছেন।\n\n\n== প্রারম্ভিক জীবন ==\nডেকলান প্যাট্রিক গ্যালাগার ১৯৯১ সালের ১৩ই ফেব্রুয়ারি তারিখে স্কটল্যান্ডের রাদারগ্লেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৯ সালের ১৬ই নভেম্বর তারিখে, ২৮ বছর ৯ মাস ৩ দিন বয়সে, উভয় পায়ে ফুটবল খেলায় পারদর্শী গ্যালাগার সাইপ্রাসের বিরুদ্ধে উয়েফা ইউরো ২০২০ বাছাইপর্বের গ্রুপ পর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৫ নম্বর জার্সি পরিধান করে একজন কেন্দ্রীয় রক্ষণভাগের খেলোয়াড় হিসেবে খেলেছেন। ম্যাচটি স্কটল্যান্ড ২–১ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে গ্যালাগার সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nডেকলান গ্যালাগার – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ডেকলান গ্যালাগার  (ইংরেজি)  \nসকারবেসে ডেকলান গ্যালাগার (ইংরেজি) \nওয়ার্ল্ডফুটবল.নেটে ডেকলান গ্যালাগার (ইংরেজি) \nইএসপিএন এফসিতে ডেকলান গ্যালাগার (ইংরেজি) \nন্যাশনাল-ফুটবল-টিমস.কমে ডেকলান গ্যালাগার (ইংরেজি)"}