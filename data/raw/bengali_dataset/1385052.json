{"pageid": 1385052, "title": "মিনেসোটা ইউনাইটেড ফুটবল ক্লাব", "url": "https://bn.wikipedia.org/wiki?curid=1385052", "content": "মিনেসোটা ইউনাইটেড ফুটবল ক্লাব (ইংরেজি: Minnesota United FC; সাধারণত মিনেসোটা ইউনাইটেড এফসি এবং সংক্ষেপে মিনেসোটা ইউনাইটেড নামে পরিচিত) হচ্ছে মিনেসোটা ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ওয়েস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০১৫ সালের ২৫শে মার্চ তারিখে প্রতিষ্ঠিত হয়েছে। ১৯,৪০০ ধারণক্ষমতাবিশিষ্ট আলিয়ানৎস ফিল্ডে দ্য লুনস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় অ্যাড্রিয়ান হিথ এবং সভাপতির দায়িত্ব পালন করছেন উইলিয়াম ডব্লিউ. ম্যাকগুইর। বর্তমানে মার্কিন মধ্যমাঠের খেলোয়াড় উইল ট্র্যাপ এই ক্লাবের অধিনায়কের দায়িত্ব পালন করছেন। \nমাইকেল বক্সাল, ব্রেন্ট কালম্যান, হাসানি ডটসন, দারউইন কিন্তেরো এবং রবিন লদের মতো খেলোয়াড়গণ মিনেসোটা ইউনাইটেডের জার্সি গায়ে মাঠ কাঁপিয়েছেন।\n\n\n== ইতিহাস ==\n২০১৭ মৌসুমে মিনেসোটা ইউনাইটেড প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০১৭ সালের সালের ৪ঠা মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে অ্যাড্রিয়ান হিথের অধীনে মিনেসোটা ইউনাইটেড পোর্টল্যান্ড টিম্বার্সের কাছে ৫–১ গোলের ব্যবধানে পরাজিত হয়েছিল। ২০১৭ মেজর লিগ সকারে মিনেসোটা ইউনাইটেড ১০টি জয় এবং ৬টি ড্রয়ে সর্বমোট ৩৬ পয়েন্ট অর্জন করে সামগ্রিক পয়েন্ট তালিকায় ১৯তম স্থান অর্জন করেছিল, যেখানে ক্রিস্টিয়ান রামিরেজ ১৪টি গোল করে লিগে মিনেসোটা ইউনাইটেডের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে মিনেসোটা ইউনাইটেড ফুটবল ক্লাব (ইংরেজি)"}