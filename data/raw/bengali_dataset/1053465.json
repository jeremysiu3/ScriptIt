{"pageid": 1053465, "title": "রাখাল চিত্রকর", "url": "https://bn.wikipedia.org/wiki?curid=1053465", "content": "রাখাল চিত্রকর (১৯শ/২০শ শতাব্দী) একজন খ্যাতনামা বাঙালি পটুয়া বা পটশিল্পী।\n\n\n== অবদান ==\nবীরভূম জেলার সরধা গ্রামে জন্ম। পিতার নাম মহতাব। তাদের পূর্বপুরুষের অনেকেই নাম-করা পটশিল্পী ছিলেন। তাঁর প্ৰপিতামহ মানিক চিত্রকর, পিতামহ কৈলাস এবং পিতা মহতাব সকলেই বীরভূমের বিখ্যাত যম-পটচিত্র অঙ্কনে পারদর্শী ছিলেন। তিনি মনে করতেন, হাত হাতি ঘোড়া/তিন টিপন্যার গোড়া অর্থাৎ যে হাত হাতি ও ঘোড়া আঁকতে পারে সে জগৎসংসারের যাবতীয় বিষয় আঁকতে পারবে। তাঁর পুত্র বাকুর মূল জীবিকাও ছিল প্ৰতিমা-নির্মাণ ও পট অঙ্কন। রাখাল চিত্রকরের কাছেই বাকুর শিল্পশিক্ষা।\n\n\n== তথ্যসূত্র =="}