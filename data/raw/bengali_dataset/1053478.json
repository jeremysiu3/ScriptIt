{"pageid": 1053478, "title": "সৌদামিনী দেবী", "url": "https://bn.wikipedia.org/wiki?curid=1053478", "content": "সৌদামিনী দেবী (১৮৪৭-১৯২০) ছিলেন একজন ভারতীয় বাঙালী লেখিকা, সঙ্গীত রচয়িতা ও অনুবাদিকা। তিনি জন্মসূত্রে সৌদামিনী ঠাকুর এবং বৈবাহিকসূত্রে সৌদামিনী গঙ্গোপাধ্যায় নামেও পরিচিত।\n\n\n== সংক্ষিপ্ত জীবনী ==\nসৌদামিনী দেবী (জন্ম: ১৮৪৭ খ্রীস্টাব্দ) ছিলেন মহর্ষি দেবেন্দ্রনাথ ঠাকুর ও সারদা দেবীর দ্বিতীয় কন্যা। তিনি ছিলেন বেথুন স্কুলের প্রথম যুগের ছাত্রী। ঠাকুর পরিবারের অন্যান্য মহিলা সদস্যেরা তাঁকে অনুসরণ করলেও, স্বর্ণকুমারী দেবী প্রধানত বাড়িতেই লেখাপড়া শিখেছিলেন।\nসৌদামিনী দেবীর বিয়ে হয়েছিল নদীয়া জেলার দিগনগর গ্রামের যাদবচন্দ্র গঙ্গোপাধ্যায়ের পুত্র সারদাপ্রসাদ গঙ্গোপাধ্যায়ের সঙ্গে। ১৮৮৩ সালের ৯ ডিসেম্বর রবীন্দ্রনাথ ঠাকুর ও মৃণালিনী দেবীর বিয়ের দিন তার স্বামী সারদাপ্রসাদের শিলাইদহে মৃত্যু ঘটে। এরপর তিনি পুত্র (সত্যপ্রসাদ) ও কন্যাদের (ইরাবতী ও ইন্দুুমতী) নিয়ে ঠাকুরবাড়িতেই কাটান। অবশ্য ১৮৭৫ খ্রিষ্টাব্দে দেবেন্দ্রনাথের পত্নী সারদাদেবীর মৃত্যুর পর, বৃহৎ ঠাকুর পরিবারের তিনিই গৃহকর্তীর দায়িত্ব পালন করেছেন। ১৯২০ খ্রিষ্টাব্দে তিনি মৃত্যবরণ করেন।\n\n\n== রচনাবলি ==\nসৌদামিনী দেবী কর্তৃক রচিত গ্রন্থগুলি হল: \"অদ্ভুত রামায়ণ\" এবং \"পিতৃস্মৃতি\"।\nতিনি পিতা দেবেন্দ্রনাথ ঠাকুরকে নিয়ে রচনা করেন পিতৃস্মৃতি। ঠাকুরবাড়ির সাংগীতিক পরিবেশে তিনিও সংগীতানুরাগিণী হয়ে উঠছিলেন। তাঁর রচিত গানের নমুনা খুব বেশি পাওয়া যায় না। ঠাকুরবাড়িতে তাঁর রচিত একটি ব্রহ্মসঙ্গীত বেশ জনপ্রিয়তা পেয়েছিল। এই গানটি হলো− প্রভু পূজিব তোমারে।\n\n\n== তথ্যসূত্র ==\n\n\n== বহিঃসংযোগ =="}