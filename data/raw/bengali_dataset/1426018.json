{"pageid": 1426018, "title": "আজীমুদ্দীন হানাফী", "url": "https://bn.wikipedia.org/wiki?curid=1426018", "content": "মুন্সী আজিমুদ্দিন হানাফী (১৮৩৮-১৯২২) ছিলেন একজন বাঙালি আলেম, সমাজ সংস্কারক, বক্তা, কবি এবং লেখক। তিনি শাহ কারামত আলী জৌনপুরীর অন্যতম খলিফা।\n\n\n== প্রারম্ভিক জীবন এবং পরিবার ==\nমুন্সি আজিমুদ্দিন ১৮৩৮ খ্রীষ্টাব্দে বেঙ্গল প্রেসিডেন্সির মোমেনশাহী জিলার গুজাদিয়া গ্রামের (বর্তমান কিশোরগঞ্জ, বাংলাদেশ) সম্ভ্রান্ত বাঙ্গালী মুনশী খান্দানে জন্মগ্রহণ করেন। তার আব্বা মুনশী বুরহানুল্লাহ হানাফী ছিলেন একজন কেতাবপ্রেমিক । খান্দানটি সুলতান আওরঙ্গজেবের জাহাঙ্গীরনগরে অবস্থিত জনৈক মন্ত্রীর বংশধর, যিনি পরে গোজাদিয়ায় বসতি স্থাপন করেন, যা তখন জঙ্গলবাড়ীর জমিদারদের আওতাধীন ছিল।\n\n\n== প​ড়াশোনা ==\nমুন্সি আজিমুদ্দিন এগারো বছর বয়স পর্যন্ত স্থানীয় মক্তবে প​ড়াশোনা করেন। এরপর এলেম অর্জন করার ইচ্ছায় তিনি কলকাতা এবং বোম্বেতে তালিম গ্রহণ করেন। তিনি হানাফী অনুসারী ছিলেন এবং তাইয়ুনী আন্দোলনের প্রতিষ্ঠাতা কারামত আলী জৌনপুরীর কাছ থেকে খেলাফত লাভ করেন।\n\n\n== কর্মজীবন ==\nমুন্সি আজিমুদ্দিন হানাফী বিখ্যাত হয়ে ওঠেন কারণ তিনি ফরাজী আলেমদের সাথে সাহিত্যিক এবং সামনাসামনি বাহাছে লিপ্ত হন, বিশেষ করে জুমার নামাজ কায়েমের বিষয়ে। আজিমুদ্দিন সাহেব দুইবার হজ করেন, উভয় সময়েই পায়ে হেঁটে মক্কা সফর করেন। ব্রিটিশ ভারত যে দারুল হরব নয় এই ধারণাকেও আজিমুদ্দিন সাহেব সমর্থন করেছিলেন। \nতিনি পুঁথি বিন্যাসে বাংলা ভাষায় বই লিখেছেন এবং ইসলামের আকীদা, ইতিহাস এবং নারী অধিকারের মতো বিভিন্ন বিষয় নিয়ে লিখেছেন।  আরবি ও উর্দুতে তাঁর কিছু কেতাব রচিত হয়েছে এবং তিনি ফারসি ভাষায়ও পারদর্শী ছিলেন। আজিমুদ্দিনের 'আসরারুস সলাহ' নামে একটি বিশাল কাজ রয়েছে। উর্দুতে তাঁর সবচেয়ে উল্লেখযোগ্য কাজ ছিল রেসালা-ই-আজিমুদ্দিন হানাফী (১৮৯৫) যা হানাফি মযহবের সমালোচকদের মোকাবেলা করেছিল।  এই কাজটি কলকাতার আহমদী প্রেস থেকে প্রকাশিত হয়েছিল এবং উর্দুতে লেখা একটি কাসিদা দিয়ে শুরু হয়েছিল।  আজিমুদ্দিন হানাফী সর্বপ্রথম বাংলায় আল্লামা ওয়াকেদীর ফুতূহুশ শাম তরজমা করেন। তার অন্যান্য বাংলা রচনার মধ্যে রয়েছে:\n\nআসকনামা (১৮৬৫)\nকাজীনামা (১৮৬৫)\nনজাতুল ইসলাম (১৮৭০)\nআকলনামা (১৮৯৩)\nগজবনামা (১৮৯৭) \nবাংলা বারো সলার মানে\nকলির ধর্ম\nমওলানা আব্দুল হাই ও আজিমুদ্দিনের বাহাছ\nরসূলের কুরসীনামা\nদেশের শোভা (১৮৮১)\nদুঃখের সাগর (১৯১৩)\n\n\n== ওফাত ও ওয়ারেশ ==\nমুন্সী আজিমুদ্দিন হানাফী ১৯২২ সালে মাতৃভূমিতে ইন্তেকাল করেন।\nলন্ডনে অবস্থিত ইন্ডিয়া অফিসের কুতুবখানায় তাঁর কাজ সংরক্ষিত আছে। 2005 সালে, জনাব মুহম্মদ আব্দুর রশীদ ভূঁইয়া সাহেব আজিমুদ্দিনের জীবনের উপর মুন্সী আজিমুদ্দিন নামা নামে একটি গবেষণাপত্র প্রকাশ করেন। \n\n\n== তথ্যসূত্র =="}