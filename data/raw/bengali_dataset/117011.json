{"pageid": 117011, "title": "এই-ইচি নেগিশি", "url": "https://bn.wikipedia.org/wiki?curid=117011", "content": "এই-ইচি নেগিশি (根岸 英一, Negishi Eiichi, জন্ম জুলাই ১৪, ১৯৩৫) একজন জাপানি রসায়নবিদ, যিনি নেগিশি কাপলিং নামক রাসায়নিক বিক্রিয়া উদ্ভাবনের জন্য সর্বাধিক পরিচিত। তিনি তার কর্মজীবনের অধিকাংশ সময়ই মার্কিন যুক্তরাষ্ট্রের পার্ডু ইউনিভার্সিটিতে অতিবাহিত করেছেন। ২০১০ সালে এই-ইচি নেগিশি, রিচার্ড এফ. হেক ও আকিরা সুজুকির সাথে যৌথভাবে রসায়নে নোবেল পুরস্কার অর্জন করেন।\n\n\n== জীবনী ==\nনেগিশি চীনের চাংচুনে জন্মগ্রহণ করেছিলেন। তিনি ১৯৫৮ টোকিও বিশ্ববিদ্যালয় থেকে স্নাতক সম্পন্ন করেন। এরপর তিনি জাপানি রাসায়নিক ও ঔষধ কোম্পানি তেইজিন-এ শিক্ষানবিশ গ্রহণ করেন। তিনি উচ্চশিক্ষার জন্য মার্কিন যুক্তরাষ্ট্র চলে যান। যুক্তরাষ্ট্রের পেনসিলভেনিয়া বিশ্ববিদ্যালয় থেকে নেগিশি ১৯৬৩ সালে পিএইচডি ডিগ্রী লাভ করেন। পার্ডু ইউনিভার্সিটিতে তিনি স্নাতকত্তোর গবেষক হন। ১৯৬৮ সালে তিনি এই বিশ্ববিদ্যালয়ের সহকারী অধ্যাপক হিসেবে যোগদান করেন। এখানে তিনি নোবেল বিজয়ী হার্বার্ট সি. ব্রাউনের সাথে গবেষণা করেন। ১৯৭২ সালে নেগিশি সাইরাকিউস ইউনিভার্সিটির সহকারী অধ্যাপক হন। ১৯৭৯ সালে তিনি এই বিশ্ববিদ্যালয়ের অধ্যাপক হন। একই সালে তিনি পার্ডু ইউনিভার্সিটিতে ফিরে যান।\n২০০০ সালে নেগিশি রয়াল সোসাইটি অফ কেমিস্ট্রির স্যার এডওয়ার্ড ফ্র্যাঙ্কল্যাণ প্রাইজ লেকচারশিপ অর্জন করেন।\n\n\n== তথ্যসূত্র =="}