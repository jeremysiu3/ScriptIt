{"pageid": 1421713, "title": "বিআরবি ক্যাবল ইন্ডাস্ট্রিজ লিমিটেড", "url": "https://bn.wikipedia.org/wiki?curid=1421713", "content": "বিআরবি ক্যাবল ইন্ডাস্ট্রিজ লিমিটেড বাংলাদেশের একটি আন্তর্জাতিক মানের ক্যাবল উৎপাদনকারী বিআরবি গ্রুপের প্রতিষ্ঠান। এই কোম্পানিটি বিশ্বের শীর্ষস্থানীয় তার ও তারের উৎপাদনকারী কোম্পানিগুলোর মধ্যে ৩৩তম স্থানে রয়েছে।\n\n\n== ইতিহাস ==\nবিআরবি ক্যাবল ইন্ডাস্ট্রিজ লিমিটেডের মালিক মোঃ মজিবর রহমান। তিনি ১৯৭৮ সালের ২৩ অক্টোবর কুষ্টিয়া শহর থেকে পাঁচ কিলোমিটার দূরে কুমারগাড়া বিসিক শিল্প নগরীতে বিআরবি ক্যিবল ইন্ডাস্ট্রিজ লিমিটেডের গোড়াপত্তন করেছিলেন। বৈদ্যুতিক ওয়্যারস অ্যান্ড ক্যাবল কন্ডাক্টর উৎপাদনের কারণে চারদিকে এই প্রতিষ্ঠানের নাম ছড়িয়ে পড়ে এবং উৎপাদন তালিকায় একের পর এক নতুন নতুন পণ্য যোগ হতে থাকে। বর্তমানে এই প্রতিষ্ঠানের লোকবলেরও সম্প্রসারণ ঘটেছে। বর্তমানে কুষ্টিয়া বিসিকে বিআরবি গ্রুপের এই প্রতিষ্ঠানগুলোতে প্রতিদিন প্রায় ১০ হাজার শ্রমিক-কর্মচারী কাজ করছে।\n\n\n== তথ্যসূত্র =="}