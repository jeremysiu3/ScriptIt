{"pageid": 1025895, "title": "মার্কিন সামোয়া জাতীয় ফুটবল দল", "url": "https://bn.wikipedia.org/wiki?curid=1025895", "content": "মার্কিন সামোয়া জাতীয় ফুটবল দল (ইংরেজি: American Samoa national football team) হচ্ছে আন্তর্জাতিক ফুটবলে মার্কিন সামোয়ার প্রতিনিধিত্বকারী পুরুষদের জাতীয় দল, যার সকল কার্যক্রম মার্কিন সামোয়ার ফুটবলের সর্বোচ্চ নিয়ন্ত্রক সংস্থা মার্কিন সামোয়া ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৯৮ সালের ২রা সেপ্টেম্বর তারিখে, মার্কিন সামোয়া প্রথমবারের মতো আন্তর্জাতিক খেলায় অংশগ্রহণ করেছে; কুক দ্বীপপুঞ্জের রারোটোঙ্গায় অনুষ্ঠিত উক্ত ম্যাচে মার্কিন সামোয়া পশ্চিম সামোয়ার কাছে ৩–০ গোলের ব্যবধানে পরাজিত হয়েছে।\n২,০০০ ধারণক্ষমতাবিশিষ্ট পাগো পার্ক ফুটবল স্টেডিয়ামে এলাকার ছেলে নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মার্কিন সামোয়ার রাজধানী পাগো পাগোতে অবস্থিত। বর্তমানে এই দলের ম্যানেজারের দায়িত্ব পালন করছেন তুনোয়া লুই এবং অধিনায়কের দায়িত্ব পালন করছেন গোলরক্ষক নিকি সালাপু।\nমার্কিন সামোয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপেও মার্কিন সামোয়া এপর্যন্ত একবারও অংশগ্রহণ করতে সক্ষম হয়নি।\nনিকি সালাপু, উয়াসিলা হেলেতা, রামিন অট, স্যামুয়েল হ্যাওয়ার্ড এবং জাস্টিন মানাওয়ের মতো খেলোয়াড়গণ মার্কিন সামোয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের অক্টোবর মাসে প্রকাশিত র‌্যাঙ্কিংয়ে মার্কিন সামোয়া তাদের ইতিহাসে সর্বোচ্চ অবস্থান (১৬৪তম) অর্জন করে এবং ২০০৬ সালের মে মাসে প্রকাশিত র‌্যাঙ্কিংয়ে তারা ২০৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মার্কিন সামোয়ার সর্বোচ্চ অবস্থান হচ্ছে ১৮৮তম (যা তারা ১৯৮৩ সালে অর্জন করেছিল) এবং সর্বনিম্ন অবস্থান হচ্ছে ২৩৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মার্কিন সামোয়া জাতীয় ফুটবল দল  ওয়েব্যাক মেশিনে আর্কাইভকৃত ১১ জানুয়ারি ২০১৯ তারিখে (ইংরেজি)\nওএফসি-এ মার্কিন সামোয়া জাতীয় ফুটবল দল (ইংরেজি)"}