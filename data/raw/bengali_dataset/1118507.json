{"pageid": 1118507, "title": "বিশাখাপত্তনম রেলওয়ে স্টেশন", "url": "https://bn.wikipedia.org/wiki?curid=1118507", "content": "বিশাখাপত্তনম জংশন রেলওয়ে স্টেশন  ভারতের অন্ধ্রপ্রদেশ রাজ্যের বিশাখাপত্তনম শহরের অবস্থিত একটি প্রধান রেলওয়ে স্টেশন। এটি হাওড়া-চেন্নাই প্রধান রেলপথে অবস্থিত এবং ভারতীয় রেলওয়ে কর্তৃক দক্ষিণ উপকূল রেলের অধীনে পরিচালিত হয়।\nপ্রথমে স্টেশনটির নামকরণ ওয়াল্টেয়ার রেলওয়ে স্টেশনের করা হয়েছিল, এটি ১৮৯৬ সালে প্রতিষ্ঠিত হয়েছিল। এটির নামকরণ ১৯৮৭ সালে বিশাখাপত্তনম করা হয়।\n\n\n== ইতিহাস ==\n১৮৯৩-১৮৯৬ সাল পর্যন্ত, কটক থেকে বিজয়ওয়াড়া পর্যন্ত উপকূল জুড়ে ১,২৮৭ কিমি (৮০০ মাইল) রেল ট্র্যাক বেঙ্গল নাগপুর রেলওয়ে (পরবর্তীতে দক্ষিণ পূর্ব রেলওয়ে) দ্বারা নির্মিত হয়েছিল। স্টেশনটি ১৮৯৬ সালে ওয়াল্টেয়ার রেলওয়ে স্টেশন হিসাবে প্রতিষ্ঠিত হয়েছিল, এবং বেঙ্গল নাগপুর রেলওয়ের কটক পর্যন্ত রেলপথ ১৮৯৯ সালের ১লা জানুয়ারি খোলা হয়েছিল।  কোম্পানিটি ১৯০২ সালে পূর্ব উপকূল রেলপথের ৫১৪ কিমি (৩১৯ মাইল) দীর্ঘ উত্তর অংশ কটক পর্যন্ত নিয়ে গিয়েছিল, যার মধ্যে পুরী পর্যন্ত শাখা রেলপথ রয়েছে। দক্ষিণ অংশটি পরবর্তীকালে মাদ্রাজ ও দক্ষিণ মারাঠা রেলওয়ে সঙ্গে একীভূত হয়।\n\n\n== পথ ==\nস্টেশনটি একটি টার্মিনাস; ফলে ট্রেনগুলিকে অবশ্যই সেখানে তাদের যাত্রা শেষ করতে হবে বা স্টেশনের থেকে যাত্রা শুরু করতে হবে।\nবিশাখাপত্তনম একটি ব্যস্ত স্টেশন ছিল, যেহেতু এটি ইস্ট কোস্ট রেলওয়ে জোনের অংশ ছিল। আগত ট্রেনের জন্য প্ল্যাটফর্ম সবসময় উপলব্ধ থাকে না, এবং গড় ট্রেনের যাত্রা বিরতির সময়কাল কমপক্ষে ২০ মিনিট।\n\n\n== পরিকাঠামো ও পরিষেবা ==\nবিশাখাপত্তনম স্টেশনের আয়তন হল ১,০৩,১৭৮ বর্গমিটার (১১,১০,৬০০ বর্গফুট)। স্টেশনে ৮ টি প্ল্যাটফর্ম রয়েছে, যার বেশিরভাগই একই আকারের, এবং সমস্ত ট্র্যাক ব্রডগেজ ও বিদ্যুতায়িত।\n\n\n== তথ্যসূত্র ==\n\n\n== বহিঃসংযোগ ==\n\n উইকিভ্রমণ থেকে বিশাখাপত্তনম রেলওয়ে স্টেশন ভ্রমণ নির্দেশিকা পড়ুন।"}