{"pageid": 1433460, "title": "ইন্দ্রনাথ নন্দী", "url": "https://bn.wikipedia.org/wiki?curid=1433460", "content": "ইন্দ্রনাথ নন্দী,ভারতীয় উপমহাদেশের ব্রিটিশ বিরোধী স্বাধীনতা আন্দোলনের এবং অগ্নিযুগের একজন বাঙালি বিপ্লবী ছিলেন।\n\n\n== প্রাথমিক জীবন ==\nইন্ডিয়ান আর্মি মেডিক্যাল সার্ভিসের লেফটেন্যান্ট শচীনচন্দ্র নন্দীর পুত্র ইন্দ্রনাথ নন্দী (১৮৮৫ - ?) কলকাতায় জন্মগ্রহণ করেন; এর বাইরে তাঁর প্রাথমিক জীবন ও শিক্ষা সম্পর্কে কিছুই জানা যায় না; যদিও তিনি প্রেসিডেন্সি কলেজে শেষ করেছিলেন।\n\n\n== বিপ্লবী কর্মজীবন ==\n১৯০৫ সালে রবীন্দ্রনাথ ঠাকুরের গানের সুরে বঙ্গভঙ্গের বিরোধিতা করে যখন রাজপথে নেমে আসে বাঙালিরা; ইন্দ্রনাথও সেই পথ অনুসরণ করলেন; এবং কলকাতায় নিবারণ ভট্টাচার্য প্রতিষ্ঠিত যুগান্তরের পূর্বসূরী আত্মোন্নতি সমিতিতে যোগ দেন। স্বদেশী আদর্শে অনুপ্রাণিত হয়ে ইন্দ্রনাথ তাঁর বন্ধুদের মিলে বয়কট আন্দোলনের সময় দেশীয় পণ্য বিক্রির জন্য ছাত্রভান্ডার (ছাত্র স্টোর) প্রতিষ্ঠা করেন।\nবিপ্লবী ভূপেন্দ্রনাথ দত্ত লিখেছেন কীভাবে ইন্দ্রনাথ ও তাঁর বন্ধুরা বিহারে ব্রিটিশ শাসন থেকে জাতীয়তাবাদ ও মুক্তির ধারণা প্রচারের চেষ্টা করেছিলেন, রাতে জাদুর লণ্ঠন ব্যবহার করে গ্রামে সভা করে ভিড় টানতেন।ঢাকার অদূরে জামালপুরে সাম্প্রদায়িক সংঘর্ষ হলে তারা তা থামাতে সেখানে যায়; কিন্তু তাদের পুলিশ হেফাজতে নেওয়া হয়।\nকলকাতায় ফিরে ইন্দ্রনাথকে আলিপুর বোমা মামলায় গ্রেফতার করে যাবজ্জীবন কারাদণ্ড দেওয়া হয়; কিন্তু পরে হাইকোর্ট থেকে মুক্তি দেওয়া হয়। বাড়িতে বোমা বানাতে গিয়ে তার একটি হাত নষ্ট হয়ে যায়; প্রতিবেশীরা বিষয়টি পুলিশের কাছে প্রকাশ করেননি।\n\n\n== তথ্যসূত্র =="}