{"pageid": 1093208, "title": "সায়ানোজেনমোড", "url": "https://bn.wikipedia.org/wiki?curid=1093208", "content": "সাইনোজেনমোড ( sy-AN-o-jen-mod; সিএম) অ্যান্ড্রয়েড মোবাইল প্ল্যাটফর্মের উপর ভিত্তি করে মোবাইল ডিভাইসের জন্য একটি উন্মুক্ত উৎসের অপারেটিং সিস্টেম যা বর্তমানে বন্ধ হয়ে গিয়েছে। এটি গুগল কর্তৃক অ্যান্ড্রয়েডের প্রাতিষ্ঠানিক মুক্তির উপর ভিত্তি করে মূল এবং তৃতীয় পক্ষের কোড যুক্ত করে মুক্ত ও উন্মুক্ত উৎসের সফটওয়্যার হিসাবে তৈরি করা হয়েছিল এবং রোলিং রিলিজ ডেভেলপমেন্ট মডেলের উপর ভিত্তি করে হালনাগাদ প্রদান করা হতো। যদিও মোট সায়ানোজেনমোড ব্যবহারকারীদের শুধুমাত্র একটি উপসেট তাদের ফার্মওয়্যার ব্যবহারের রিপোর্ট করার জন্য নির্বাচিত, ২৩ মার্চ ২০১৫ -তে, কিছু রিপোর্ট ইঙ্গিত দেয় যে ৫০ মিলিয়নেরও বেশি মানুষ তাদের ফোনে সায়ানোজেনমোড ব্যবহৃত হতো। এটি অন্যান্য রম ডেভেলপারদের দ্বারা প্রায়শই একটি প্রারম্ভিক বিন্দু হিসাবে ব্যবহৃত হতো।\n২০১৩ সালে প্রতিষ্ঠাতা স্টেফানি কন্ডিক, প্রকল্পের বাণিজ্যিকীকরণের অনুমতি দেওয়ার জন্য সায়ানোজেন ইনকর্পোরেটেড নামে উদ্যোগের জন্য অর্থায়ন পেয়েছিলেন। যাইহোক, তার দৃষ্টিতে একটি কোম্পানি তার প্রকল্পের সাফল্যকে পুঁজি করে না এবং ২০১৬ সালে তিনি একটি কর্পোরেট পুনর্গঠনের অংশ হিসাবে চলে যান বা বাধ্য হয়েছিলেন, যার মধ্যে সিইও পরিবর্তন, অফিস, প্রকল্প বন্ধ করা ও পরিষেবা বন্ধ করা ছিল এবং সেইজন্য কোম্পানির ভবিষ্যৎ নিয়ে অনিশ্চয়তা সৃষ্টি হয়েছিল। কোডটি নিজেই, উন্মুক্ত উৎসের হওয়ায় পরবর্তীতে শাখা তৈরি করা হয় এবং বর্তমানে এর উন্নয়ন লিনিয়াজওএস নামে একটি আলাদা কমিউনিটি প্রকল্প হিসাবে অব্যাহত রয়েছে।\nমোবাইল ডিভাইস বিক্রেতাদের দ্বারা বিতরণ করা প্রাতিষ্ঠানিক ফার্মওয়্যারগুলোর মধ্যে সাইনোজেনমোডের বৈশিষ্ট্য এবং বিকল্পগুলি পাওয়া যেতো না। সাইনোজেনমোডের দ্বারা সমর্থিত বৈশিষ্ট্যগুলির মধ্যে রয়েছে স্বকীয় থিম সমর্থন, এফএলএসি অডিও কোডেক সমর্থন, একটি বড় অ্যাক্সেস পয়েন্ট নাম তালিকা, প্রাইভেসি গার্ড (প্রতি-অ্যাপ্লিকেশন অনুমতি ব্যবস্থাপনার জন্য অ্যাপ্লিকেশন), সাধারণ ইন্টারফেসের উপর টিথারিংয়ের জন্য সমর্থন, সিপিইউ ওভারক্লকিং এবং অন্যান্য কর্মক্ষমতা বৃদ্ধি, আনলকযোগ্য বুটলোডার এবং রুট ফোল্ডারে প্রবেশের অনুমতি, সফট বোতাম, স্ট্যাটাস বার পরিবর্তন এবং অন্যান্য \"ট্যাবলেট টুইকস\", নোটিফিকেশন নিচে নামানো (যেমন ওয়াই-ফাই, ব্লুটুথ এবং জিপিএস) এবং অন্যান্য ইন্টারফেস বর্ধনের মধ্যে সমন্বয় করা। সাইনোজেনমোডের ডেভেলপারদের মতে গুপ্তচর প্রোগ্রাম বা ব্লোটওয়্যার নেই। প্রাতিষ্ঠানিক ফার্মওয়্যার মুক্তিগুলোর তুলনায় সাইনোজেনমোডে কর্মক্ষমতা এবং নির্ভরযোগ্যতা বাড়ানোর কথাও বলা হয়েছিল।\nসায়ানোজেন মোড নামটি সায়ানোজেন থেকে উদ্ভূত (কোন্ডিকের ডাকনাম হিসেবে গৃহীত একটি রাসায়নিক যৌগের নাম) + মোড (ব্যবহারকারীর দ্বারা বিকশিত পরিবর্তনের একটি শব্দ, যা মোডিং নামে পরিচিত)।\n\n\n== ইতিহাস এবং উন্নয়ন ==\n২০০৮ সালের সেপ্টেম্বরে এইচটিসি ড্রিম (মার্কিন যুক্তরাষ্ট্রে \"টি-মোবাইল জি ১\" নামক) মোবাইল ফোন প্রবর্তনের পর, অ্যান্ড্রয়েডের লিনাক্স-ভিত্তিক সাব-সিস্টেমের মধ্যে বিশেষাধিকারযুক্ত নিয়ন্ত্রণ (\"রুট প্রবেশাধিকার\") অর্জনের জন্য একটি পদ্ধতি আবিষ্কৃত হয়। অ্যান্ড্রয়েড অপারেটিং সিস্টেমের উন্মুক্ত-উৎস প্রকৃতির সাথে রুট প্রবেশাধিকার থাকার ফলে, ফোনের মূল ফার্মওয়্যার পরিবর্তন করে ফোনে অন্য ফার্মওয়্যার পুনরায় ইনস্টল করার অনুমতি দেওয়া হয়।\nপরের বছর, অ্যান্ড্রয়েড উত্সাহীদের দ্বারা এইচটিসি ড্রিমের জন্য পরিবর্তিত ফার্মওয়্যার তৈরি এবং বিতরণ করা হয়েছিল। যীশুফ্রেক নামে একজন ডেভেলপার দ্বারা পরিচালিত একটি রম এইচটিসি ড্রিমের মালিকদের মধ্যে জনপ্রিয় হয়ে ওঠেছিল। ২০০৮ সালের নভেম্বরে গুগল তার অ্যান্ড্রয়েড আরসি৩০ ওভার-দ্য-এয়ার হালনাগাদ জারি করার পরে যে বাগটি আগে রুট প্রবেশাধিকারের জন্য ব্যবহৃত হয়েছিল তা ঠিক করেছিল, তিনি পরিবর্তিত সংস্করণ দেওয়া শুরু করেন যা মূল প্রবেশাধিকার পুনরুদ্ধার করেছিল এবং ধীরে ধীরে সেগুলি প্রসারিত করেছিল। আগস্ট ২০০৯ সালে যীশুফ্রেক তার ফার্মওয়্যারে কাজ বন্ধ করে দেন এবং ব্যবহারকারীদের তার রমের একটি সংস্করণে পরিবর্তন করার পরামর্শ দিয়েছিলেন যা ডেভেলপার সায়ানোজেন (স্যামসাং সফটওয়্যার প্রকৌশলী স্টেফানি কন্ডিকের ব্যবহৃত অনলাইন নাম), যা \"সায়ানোজেনমোড\" নামে পরিচিত (ব্যবহারকারীরদের মধ্যে যা মোডিং নামে পরিচিত)।\nসায়ানোজেনমোড জনপ্রিয়তা ধীরে ধীরে বৃদ্ধি পেতে থাকে এবং ডেভেলপারদের একটি সম্প্রদায়, যাকে সায়ানোজেনমোড দল বলা হতো (এবং অনানুষ্ঠানিকভাবে \"টিম ডাউচ\")। কয়েক মাসের মধ্যে, সায়ানোজেনমোড দ্বারা সমর্থিত ডিভাইসের সংখ্যা এবং এর বৈশিষ্ট্যসমূহ বৃদ্ধি পেতে শুরু করেছিল এবং সায়ানোজেনমোড জনপ্রিয় অ্যান্ড্রয়েড ফার্মওয়্যার বিতরণগুলির মধ্যে অন্যতম হয়ে ওঠেছিল।\nঅনেক উন্মুক্ত-উৎস প্রকল্পের মতো, সায়ানোজেনমোড একটি বিতরণকৃত সংশোধন নিয়ন্ত্রণ ব্যবস্থা ব্যবহার করে তৈরি করা হয়েছিল যার সাথে গিটহাবে প্রাতিষ্ঠানিক সংগ্রহস্থলগুলি জমা করা হয়েছিল। অবদানকারীরা জেরিট নামক সফটওয়্যার ব্যবহার করে নতুন বৈশিষ্ট্য বা বাগ ঠিক পরিবর্তন জমা দিতো। সায়ানোজেনমোডে অবদান করা কোডগুলি যে কেউ পরীক্ষা করতে পারতো ও নিবন্ধিত ব্যবহারকারীদের দ্বারা উপর বা নিচ ভোট দেওয়া এবং চূড়ান্তভাবে সায়ানোজেনমোড ডেভেলপারদের দ্বারা এক কোডে গৃহীত করা হতো।\nএডিডাব্লু লঞ্চার যা অ্যান্ড্রয়েড অপারেটিং সিস্টেমের জন্য একটি বিকল্প লঞ্চার (হোম স্ক্রীন), তার একটি সংস্করণ সায়ানোজেনমোড ৫.০.৮-এ ডিফল্ট লঞ্চার করা হয়েছিল। লঞ্চারটি অতিরিক্ত বৈশিষ্ট্যগুলি সরবরাহ করে যা ডিফল্ট অ্যান্ড্রয়েড লঞ্চার দ্বারা সরবরাহ করা হতো না। এছাড়া আরও পরিবর্তনীয় ক্ষমতা (আইকন থিম, প্রভাব এবং আচরণ সহ), কনফিগারেশন সেটিংস ব্যাকআপ এবং পুনরুদ্ধার করার ক্ষমতা এবং অন্যান্য বৈশিষ্ট্য এতে বিদ্যমান ছিল। সংস্করণ ৯ থেকে সায়ানোজেনমোড এর নিজস্ব ট্রেবুচেট লঞ্চার ফার্মওয়্যারের সাথে অন্তর্ভুক্ত করা হয়েছিল।\nপ্রাথমিকভাবে, সায়ানোজেনমোড মুক্তিগুলি নাইটলি, মাইলস্টোন এবং \"স্থিতিশীল সংস্করণ\" সময়সূচীতে প্রদান করা হয়েছিল; সায়ানোজেনমোড ১১ এম৬ হিসাবে, \"স্থিতিশীল\" লেবেলটি আর ব্যবহার করা হয়নি, যা \"মাইলস্টোন\" এম-বিল্ড দ্বারা প্রতিস্থাপিত হয়েছিল। এটি সায়ানোজেনমোডের রোলিং রিলিজ ডেভেলপমেন্ট মডেলের অংশ হিসাবে ব্যবহৃত হতো।\nসায়ানোজেনমোড সংস্করণ তালিকা:\n\n\n=== সায়ানোজেনমোড ৭ ===\n\nসায়ানোজেনমোড ৭ফার্মওয়্যারটি সায়ানোজেনমোড দলের অবদানে অতিরিক্ত কাস্টম কোড সহ অ্যান্ড্রয়েড ২.৩ জিঞ্জারব্রেড এর উপর ভিত্তি করে তৈরি করা হয়েছিল। সায়ানোজেনমোডের কাস্টম অংশগুলি প্রাথমিকভাবে সায়ানোজেন (স্টেফানি কন্ডিক) দ্বারা লেখা কিন্তু এক্সডিএ-ডেভেলপার সম্প্রদায়ের অবদান (যেমন একটি উন্নত লঞ্চার ট্রে, ডায়ালার অ্যাপ এবং ব্রাউজার) এবং প্রতিষ্ঠিত উন্মুক্ত-উৎস প্রকল্পের কোড (যেমন বিজিবক্স) শেল) দিয়ে সায়ানোজেনমোড  রম উন্নত করতে অবদান রেখেছিল।\nসায়ানোজেনমোড ৭ এর বিকাশ শুরু হয়েছিল যখন গুগল অ্যান্ড্রয়েড ২.৩ এর উৎস কোড প্রকাশ করেছিল। ১৫ ফেব্রুয়ারি ২০১১ সালে সায়ানোজেনমোড ৭ এর প্রথম মুক্তি প্রার্থীদের বেশ কয়েকটি সমর্থিত ডিভাইসের জন্য প্রকাশ করা হয়েছিল। চতুর্থ মুক্তিটি ৩০ মার্চ, ২০১১ তে প্রকাশ করা হয়েছিল এবং নুক কালার ও অনুরূপ ডিভাইসগুলির পাশাপাশি অনেক বাগ ফিক্সের জন্য বর্ধিত সমর্থন নিয়ে এসেছিল। ১১ এপ্রিল ২০১১ সালে অ্যান্ড্রয়েড ২.৩.৩ এর উপর ভিত্তি করে সায়ানোজেনমোড ৭.০ এর সর্বজনীন সংস্করণ প্রকাশিত হয়েছিল। সায়ানোজেনমোড ৭.১ অ্যান্ড্রয়েড ২.৩.৪ এর উপর ভিত্তি করে ১০ অক্টোবর ২০১১ সালে প্রকাশিত হয়েছিল। সর্বশেষ স্থিতিশীল সংস্করণ, সায়ানোজেনমোড ৭.২ অ্যান্ড্রয়েড ২.৩.৭ এর উপর ভিত্তি করে ১৬ জুন ২০১২ সালে প্রকাশিত হয়েছিল, একটি ভবিষ্যদ্বাণীমূলক ফোন ডায়ালার, লক-স্ক্রিন আপডেট, আইসিএস অ্যানিমেশন ব্যাকপোর্ট এবং অনেক বাগ ফিক্স নিয়ে এটি এসেছিল।\n\n\n=== সায়ানোজেনমোড ৮-৯ ===\nসায়ানোজেনমোড সংস্করণ ৮ অ্যান্ড্রয়েড ৩.এক্স হানিকম্বের উপর ভিত্তি করে তৈরি করার পরিকল্পনা করা হয়েছিল।\nসায়ানোজেনমোড ৯ গুগলের অ্যান্ড্রয়েড ৪.০ আইসক্রিম স্যান্ডউইচের উপর ভিত্তি করে তৈরি করা হয়েছিল এবং এটি সায়ানোজেনমোডের প্রথম সংস্করণ যা ট্রেবুচেট লঞ্চার ব্যবহার করেছিল। স্টেফানি কন্ডিক এবং তার দল ঘোষণা করেছে যে গুগল অ্যান্ড্রয়েড 4.0.1 এর সোর্স কোড প্রকাশ করার পরে তারা নতুন রিলিজের কাজ শুরু করেছে। অ্যান্ড্রয়েড ২.৩ \"জিঞ্জারব্রেড\" এবং ৪.০ \"আইসক্রিম স্যান্ডউইচ\" এর মধ্যে পরিবর্তনগুলির তাৎপর্যের কারণে এই মুক্তিটির বিকাশে পূর্বের মুক্তিগুলির তুলনায় বেশি সময় লেগেছিল এবং ডেভেলপার দলটি রমের জন্য তাদের দৃষ্টিভঙ্গি স্পষ্ট করার এবং অ্যান্ড্রয়েডের মধ্যে উন্নতির জন্য যে কোনও পরিবর্তন নিয়ে পুনর্বিবেচনা করার জন্য এই সুযোগটিকে তারা কাজে লাগিয়েছিল।\n২০১১ সালের নভেম্বরের শেষের দিকে কিছু প্রাথমিক সংস্করণ ছাড়া হয়েছিল, বিশেষ করে স্যামসাং মোবাইল ফোন যেমন নেক্সাস এস এবং গ্যালাক্সি এসের জন্য। ৯ আগস্ট ২০১২ সালে বিভিন্ন বেটা এবং মুক্তির পরে, সায়ানোজেনমোড ডেভেলপার দলটি সায়ানোজেনমোড ৯ এর সমাপ্ত সংস্করণ প্রকাশ করেছিল। অ্যান্ড্রয়েডের পরবর্তী সংস্করণ, ৪.১ \"জেলি বিন\" ইতিমধ্যেই প্রকাশিত হয়েছিল, তাই সায়ানোজেনমোড ১০ এর বিকাশ দ্রুত অগ্রসর হয়েছিল। ২৯ আগস্ট ২০১২ সালে সায়ানোজেনমোড একটি ছোট হালনাগাদ, সংস্করণ ৯.১.০ প্রকাশ করেছিল, যা বাগ ঠিক এবং একটি এনএফসি পেমেন্টের জন্য সিম্পলিট্যাপ নামক অ্যাপ প্রকাশ করেছিল।\n৪ এপ্রিল ২০১২ সালে ডেভেলপার দল সায়ানোজেনমোড \"সিড\" (উচ্চারণ: /sɪd/), নতুন সায়ানোজেনমোড মাসকট উন্মোচন করেছিল, যেটি আগের মাসকট, অ্যান্ডি স্কেটবোর্ডিং \"বাগড্রয়েড\"-কে প্রতিস্থাপন করেছিল। সিয়াও নামক এক ব্যবহারকারী দ্বারা ডিজাইন করা, সিড (ইংরেজি: C.I.D.) হল \"সায়ানোজেনমোড আইডি\" এর সংক্ষিপ্ত রূপ।\n\n\n=== সায়ানোজেনমোড ১০ ===\n\n\n==== সায়ানোজেনমোড ১০.০ ====\n২০১২ সালের জুলাইয়ের শুরুতে, সায়ানোজেনমোড দল তাদের গুগল+ অ্যাকাউন্টের মাধ্যমে ঘোষণা করেছিল যে, সায়ানোজেনমোড ১০ অ্যান্ড্রয়েড ৪.১ জেলিবিনের উপর ভিত্তি করে তৈরি হবে। সায়ানোজেনমোড  ১০ এর নাইটলি বিল্ডগুলি সায়ানোজেনমোড ৯ দ্বারা সমর্থিত অনেক ডিভাইসের জন্য উপলব্ধ করা হয়েছিল। সেপ্টেম্বর ২০১২ সালে এম১ বিল্ড দিয়ে শুরু করে, সায়ানোজেনমোড দল মাসিক \"এম-সিরিজ\" প্রকাশ শুরু করেছিল। প্রতি মাসের শুরুতে, সায়ানোজেনমোড কোডবেসের একটি নরম ফ্রিজ কার্যকর করা হয়; একবার দলটি দৈনিক ব্যবহারের জন্য যথেষ্ট স্থিতিশীল বিল্ড বলে মনে করলে, এটি মাইলফলক বা \"এম\" সিরিজের অধীনে প্রকাশিত করা হতো।\n১৩ নভেম্বর ২০১২ সালে বেশ কয়েকটি ডিভাইসের জন্য চূড়ান্ত স্থিতিশীল বিল্ড প্রকাশ করা হয়েছিল।\nসায়ানোজেনমোড ১০.১\nসায়ানোজেনমোড ১০.১ অ্যান্ড্রয়েড ৪.২ জেলিবিনের উপর ভিত্তি করে তৈরি করা হয়েছিল। এম স্ন্যাপশট (মাসিক স্ন্যাপশট) সহ বিভিন্ন ডিভাইসের জন্য নাইটলি সংস্করণগুলি বিভিন্ন নির্বাচিত ডিভাইসগুলির জন্য প্রকাশিত হয়েছিল।\n২৪শে জুন ২০১৩ সালে সায়ানোজেনমোড ১০.১.০ কোডবেস (অ্যান্ড্রয়েড সংস্করণ ৪.২.২ এর উপর ভিত্তি করে) \"স্থিতিশীল\" স্থিতিতে স্থানান্তরিত হয়েছিল, যা বিভিন্ন সমর্থিত বেশিরভাগ ডিভাইস একই দিনে স্থিতিশীল বিল্ড গ্রহণ করেছিল। সায়ানোজেনমোড এর ডেভেলপাররা ইঙ্গিত দিয়েছে যে তারা পরবর্তী সায়ানোজেনমোড মুক্তি না হওয়া পর্যন্ত নতুন বৈশিষ্ট্যগুলি অন্তর্ভুক্ত করার জন্য মাসিক স্ন্যাপশট সময়সূচী চালিয়ে যাওয়ার ঘোষণা দিয়েছিল। দুর্ভাগ্যবশত, স্যামসাং এক্সিনোস এবং এনভিডিয়া টেগ্রা ২ এসওসি এর ব্যবহার করা অনেক ডিভাইস প্রাথমিক মুক্তির অংশ ছিল না।\nসায়ানোজেনমোড ১০.২\nসায়ানোজেনমোড ১০.২ এর প্রথম নাইটলি মুক্তি, যা অ্যান্ড্রয়েড ৪.৩ জেলিবিনের উপর ভিত্তি করে, ১৪ আগস্ট ২০১৩ সাল থেকে নির্বাচিত সংখ্যক ডিভাইসের জন্য প্রকাশ শুরু হয়েছিল। এটি সিস্টেমে কিছু নতুন বর্ধন নিয়ে এসেছিল, যেমন ব্লুটুথ লো এনার্জি এবং ওপেনজিএল ইএস ৩.০ সমর্থন, একটি নতুন ফোন অ্যাপ, ৪কে রেজোলিউশন সমর্থন, সেইসাথে অনেক নিরাপত্তা এবং স্থিতিশীলতার উন্নতি ইত্যাদি যুক্ত হয়েছিল।\n\n\n=== সায়ানোজেনমোড ১১ ===\n\n৬ নভেম্বর ২০১৩ সালে সায়ানোজেনমোড দল অ্যান্ড্রয়েড ৪.৪ কিটক্যাটের উপর ভিত্তি করে সায়ানোজেনমোড ১১ এর কোড গিটহাবে পুশ করা শুরু করেছিল। সায়ানোজেনমোড ১১.০-এর প্রথম রাত্রিকালীন মুক্তিটি ৫ ডিসেম্বর ২০১৩ সালে নির্বাচিত সংখ্যক ডিভাইসের জন্য প্রকাশ পেতে শুরু করেছিল। তারপর থেকে, এম-বিল্ডগুলি সমর্থিত ডিভাইসগুলির জন্য প্রতি মাসে প্রকাশিত হয়েছিল, যা রাত্রিকালীন মুক্তির তুলনায় আরও স্থিতিশীল অভিজ্ঞতা প্রদান করতো। বিল্ড এম ৬ এর সাথে এটি স্পষ্ট করা হয়েছিল যে সায়ানোজেনমোড আর বিশেষভাবে ট্যাগ করা \"স্থিতিশীল\" চূড়ান্ত বিল্ডগুলি প্রকাশ করবে না, বরং একটি স্থিতিশীল চ্যানেলের প্রতিনিধিত্বকারী এম-বিল্ডগুলির সাথে রোলিং রিলিজ মডেলটি ব্যবহার করতো।\nওয়ানপ্লাস ওয়ানের গ্লোবাল সংস্করণে সায়ানোজেনমোড ১১ এম৯ এর একটি বৈকল্পিক সহ পাঠানো হয়েছে যা \"সায়ানোজেনমোড ১১এস\" নামে পরিচিত। ওয়ানের জন্য সায়ানোজেনমোড ১১এস-এর সর্বশেষ সংস্করণ হল ১১.০-এক্সএনপিএইচ০৫কিউ। সায়ানোজেনমোড ১১ এম১১ এবং অ্যান্ড্রয়েড ৪.৪.৪ কিটক্যাটের এর উপর ভিত্তি করে তৈরিকৃত এবং এটি ফেব্রুয়ারি ২০১৫ সালে একটি ওভার-দ্য-এয়ার (ওটিএ) হালনাগাদ হিসাবে প্রকাশিত হয়েছিল।\n\n\n=== সায়ানোজেনমোড ১২ ===\nএন্ড্রয়েড  ৫.০ ললিপপ-এর উপর ভিত্তি করে সায়ানোজেনমোড ১২-এর প্রথম নাইটলি প্রকাশ, ৬ জানুয়ারি ২০১৫ এ নির্বাচিত সংখ্যক ডিভাইসের জন্য রোল আউট শুরু হয়। একটি স্থিতিশীল স্ন্যাপশট ২৫ জুন ২০১৫ এ প্রকাশিত হয়েছিল, এবং একটি নিরাপত্তা প্যাচ স্ন্যাপশট ১ সেপ্টেম্বর ২০১৫ এ প্রকাশিত হয়েছিল।\n\n\n==== সায়ানোজেনমোড ১২.১ ====\nঅ্যান্ড্রয়েড ৫.১ -এর উপর ভিত্তি করে সায়ানোজেনমোড ১২.১ এর প্রথম নাইটলি প্রকাশ, ১৬ এপ্রিল ২০১৫ তারিখে ঘোষণা করা হয়েছিল। একটি স্থিতিশীল স্ন্যাপশট বিল্ড ১লা সেপ্টেম্বর ২০১৫ তারিখে প্রকাশিত হয়েছিল, কিন্তু নাইটলি বিল্ডগুলি প্রতিদিন রোল আউট হতে থাকে।\nলেনোভো জেডইউকে জেড১ , ওয়িলেয়ফক্স সুইফট এবং স্ট্রোম, ২০১৫ সালের সেপ্টেম্বরে লঞ্চ করার সময় সায়ানোজেনমোড ১২.১ অবস্থায় প্রকাশিত হয়েছিল। ওয়াইইউ কোম্পানির ইউরেকা, ইউরেকা প্লাস, ইয়ুফরিয়া মডেলগুলি একটি সায়ানোজেন ওএস ১২.১ ওটিএ হালনাগাদ পেয়েছিল।\n\n\n=== সায়ানোজেনমোড ১৩ ===\nঅ্যান্ড্রয়েড ৬.০ এর উপর ভিত্তি করে সায়ানোজেনমোড ১৩.০-এর প্রথম রাত্রিকালীন মুক্তিটি ২৩ নভেম্বর ২০১৫ সালে অল্প সংখ্যক ডিভাইসের জন্য প্রকাশিত হয়েছিল, কিন্তু ধীরে ধীরে অন্যান্য ডিভাইসের জন্য তৈরি করা হয়েছিল। অ্যান্ড্রয়েড ৬.০ এর জন্য সায়ানোজেনমোড ১৩.০ এর প্রথম রাত্রিকালীন প্রকাশের কয়েক সপ্তাহ পরে, সায়ানোজেনমোড একটি ছোটখাট আপডেট দেওয়া হয়েছিল এবং এটি অ্যান্ড্রয়েড ৬.০.১ এর উপর ভিত্তি করে ছিল। প্রথম স্থিতিশীল বিল্ডগুলি ২০১৬-০৩-১৫ তে প্রকাশিত হয়েছিল।\n\n\n=== সায়ানোজেনমোড ১৪ ===\n\nঅ্যান্ড্রয়েড ৭.১ এর প্রথম দিকে প্রকাশের কারণে, সায়ানোজেনমোড ১৪ এর জন্য নাইটলি বিল্ড তৈরি করার পরিকল্পনা বাদ দেওয়া হয়েছিল।  প্রাথমিকভাবে সায়ানোজেনমোড ১৪ এর জন্য লেখা কোডটি সায়ানোজেনমোড ১৪.১ শাখায় স্থানতর করা হয়েছিল।\n\n\n==== সায়ানোজেনমোড ১৪.১ ====\nঅ্যান্ড্রয়েড ৭.১ এর উপর ভিত্তি করে সায়ানোজেনমোড ১৪.১ এর প্রথম পরীক্ষামূলক বিল্ডটি ওয়ানপ্লাস ৩ ডিভাইসের জন্য ৪ নভেম্বর ২০১৬ সালে প্রকাশিত হয়েছিল। ৮ নভেম্বর ২০১৬ সালে, অ্যাঙ্গলার (হুয়াওয়েই নেক্সাস ৬পি), বুলহেড (এলজি নেক্সাস ৫এক্স), ক্যানক্র (শাওমি এমআই৩ডাবলু/এমআই৪), ডি৮৫৫ (এলজি জি৩), ফ্যালকন/প্যরেগিণ/থিয়া/টাইটান/ওএসপ্রেয় (মটো জি ভেরিয়েন্ট), এইচ৮১১/এইচ৮১৫ (এলজি জি৪), কেএলটিই/কেএলটিইডিভি/কেএলটিইএসপিআর/কেএলটিইইউএসসি/কেএলটিইভিজেডডাবলু (স্যামসাং গ্যালাক্সি এস৫), ওয়ানপ্লাস৩ (ওয়ানপ্লাস ৩), জেড০০এল/জেড০০টি (জেনফোন ২) এর জন্য অফিসিয়াল নাইটলি শুরু হয়েছিল। এই সংস্করণটি মাল্টি-উইন্ডো সমর্থন যোগ করেছিল। \"সায়ানোজেনমোড\" নামটি ব্যবহার করে এটি ছিল চূড়ান্ত প্রকাশ।\n\n\n== লিনিয়াজওএস শাখা সৃষ্টি ==\nডিসেম্বর 2016-এ সায়ানোজেনমোড বিকাশকারী গোষ্ঠী সায়ানোজেনমোড কোডটিকে লিনিয়াজওএস নামে একটি নতুন প্রকল্পে শাখা এবং পুনরায় ব্র্যান্ড করেছে, যা সায়ানোজেনমোড সংস্করণ ১৩ এবং ১৪.১ এর উপরে নির্মিত এবং পরবর্তী রিলিজের জন্য লিনিয়াজওএস নাম ব্যবহার করে। এই প্রকল্পটি কমিউনিটি-চালিত লিনিয়াজওএস প্রকল্প দ্বারা সমর্থিত। লিনিয়াজওএস সংস্করণ ১৫.১ হল নতুন লিনিয়াজওএস টিমের দ্বারা সম্পূর্ণরূপে নিয়ন্ত্রিত প্রথম সংস্করণ, যদিও এটি সায়ানোজেনমোডে পূর্বে দেওয়া অনেক সাধারণ বৈশিষ্ট্যসমূহ এটিতে অন্তর্ভুক্ত করা ছিল।\n\n\n== সায়ানোজেন ইনক. ==\n\n\n== শিল্প প্রতিক্রিয়া ==\n\n\n== লাইসেন্স ==\n\n\n== সংস্করণ ইতিহাস ==\n\n\n== সায়ানোজেন ওএস ==\n\n\n== সমর্থিত ডিভাইসসমূহ ==\n\n\n== আরো দেখুন ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট ( ওয়েব্যাক মেশিনে আর্কাইভকৃত ২৪ ডিসেম্বর ২০১৬ তারিখে)"}