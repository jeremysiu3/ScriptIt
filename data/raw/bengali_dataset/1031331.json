{"pageid": 1031331, "title": "আইদা আল-কাশিফ", "url": "https://bn.wikipedia.org/wiki?curid=1031331", "content": "আইদা আল-কাশিফ একজন মিশরীয় নারীবাদী চলচ্চিত্র নির্মাতা, অভিনেত্রী এবং পরিচালিকা। তাঁর অভিনয়ের কৃতিত্বের মধ্যে রয়েছে শিপ অফ থিসিয়স এবং ওয়ালাদ ওয় বেন্ত। তিনি \"এ টিন টেল\" এবং \"র‍্যাপসোডি ইন অটাম\" নামে দুটি স্বল্পদৈর্ঘ্য চলচ্চিত্র পরিচালনাও করেছেন।\nআল-কাশিফ তাহরির স্কয়ারের বিক্ষোভে অংশ নিয়েছিলেন এবং তিনি আরব বসন্তের ঘটনাকে চলচ্চিত্রের মাধ্যমে উদ্ঘাটিত করেছিলেন। তিনি তাহরির দখল করার বিরুদ্ধে প্রথম প্রতিবাদকারীদের মধ্যে একজন। প্রতিবাদস্থলে তিনি তাঁবু স্থাপন করেছিলেন।\nতিনি বিক্ষোভ চলাকালীন ঘটে যাওয়া \"মহিলাদের বিরুদ্ধে আক্রমণাত্মক হামলা\" নথিভুক্ত করেছিলেন যা প্রায়শই তাঁকে ব্যক্তিগত নিরাপত্তার ঝুঁকিতে ফেলেছিল। মহিলাদের উপর চালানো যৌন নির্যাতন নিয়ে আল-কাশিফের তৈরি চলচ্চিত্রটি বিশ্বব্যাপী প্রদর্শিত হয়েছিল এবং তিনি ও তাঁর বন্ধুরা সুরক্ষা হিসাবে তীক্ষ্ণ বৈদ্যুতিক অস্ত্র এবং ছুরি নিয়ে লড়াইয়ের জন্য প্রতিশ্রুতিবদ্ধ হয়েছিলেন।নো মিলিটারি ট্রায়ালস ফর সিভিলিয়ান বিক্ষোভে অংশ নেওয়ার জন্য তাঁকে গ্রেপ্তার করা হয়েছিল।\n২০১৪ সালে তিনি সনদ (এসএএনএডি) থেকে \"ওয়ার্ড নাম্বার থ্রি\" চলচ্চিত্রের জন্য অনুদান পেয়েছিলেন। সনদ হল আবুধাবি চলচ্চিত্র উৎসবের জন্য উন্নয়ন এবং প্রযোজনা-উত্তর একটি তহবিল। একই বছর তিনি শিপ অফ থিসিয়সএ অভিনয়ের জন্য সেরা পার্শ্বঅভিনেত্রী হিসেবে ভারতীয় জাতীয় চলচ্চিত্র পুরস্কার জিতেছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আইদা আল-কাশিফ (ইংরেজি)"}