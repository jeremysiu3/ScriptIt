{"pageid": 1436860, "title": "কাহুন স্ত্রীরোগ ও প্রসূতিবিজ্ঞান প্যাপিরাস", "url": "https://bn.wikipedia.org/wiki?curid=1436860", "content": "কাহুন স্ত্রীরোগ ও প্রসূতিবিজ্ঞান প্যাপিরাস (এছাড়াও পেট্রি মেডিকেল প্যাপিরাস, কাহুন মেডিকেল প্যাপিরাস, লাহুন মেডিকেল প্যাপিরাস, বা UC32057  নামে পরিচিত) মিশরীয় ইতিহাসের প্রাচীনতম পরিচিত চিকিৎসা পাঠ্য, যেটি আনু. সাধারণ সালের ১৮২৫ বছর পূর্বাব্দে প্রাচীন মিশরের দ্বাদশ রাজবংশের সময় রচিত। প্যাপিরাসে স্ত্রীরোগ সংক্রান্ত স্বাস্থ্য উদ্বেগ, গর্ভাবস্থা, উর্বরতা এবং জরায়ুর বিভিন্ন চিকিৎসা সমাধান আছে।\n\n\n== ইতিহাস ==\n১৮৮৯ সালে ফ্লিন্ডার্স পেট্রি মিশরের ফাইয়ুম মরুদ্যানের এল লাহুনে এটি খুঁজে পান। ১৮৯৩ সালে ফ্রান্সিস লেওয়েলাইন গ্রিফিথ প্রথম অনুবাদ করেন এবং দ্য পেট্রি প্যাপিরি: হায়ারেটিক প্যাপিরি ফ্রম কাহুন এন্ড গুরোব  বইয়ে প্রথম প্রকাশ করেন। এটি ইউনিভার্সিটি কলেজ লন্ডনের মিশরীয় প্রত্নতত্ত্বের পেট্রি মিউজিয়ামে রাখা হয়েছে। পরবর্তীতে স্ত্রীরোগ বিষয়ক বার্লিন প্যাপিরাস এবং রামেসিয়াম প্যাপিরাস IV-এর পাঠদ্ধারেও  প্রায় অভিন্ন চিকিৎসা প্রণালী পাওয়া যায়।\nএটি তিনটি পাতার সমন্বয়ে গঠিত; প্রথমটি, একটি খুব খণ্ডিত ও ভগ্ন অবস্থায় পাওয়া গেছে, যা ইতিমধ্যেই প্রাচীন কালে অন্যান্য প্যাপিরাসের টুকরা পিছনে জুড়ে মেরামত করা হয়েছিল।\nপাঠ্যটি চৌত্রিশটি বিভাগে বিভক্ত, প্রতিটি বিভাগে একটি নির্দিষ্ট রোগ অথবা প্রদাহ, রোগ নির্ণয় ও চিকিৎসার বর্ণনা করেছে; রোগের পূর্বাভাস বা লক্ষণ উল্লেখ নেই। রোগসমূহের চিকিৎসায় কোন অস্ত্রোপচারের উল্লেখ নেই, কেবল শরীরের প্রদাহের  অংশে ওষুধ প্রয়োগ করা বা মুখে খাওয়ার পরামর্শ দিয়েছে। প্যপিরাসে কিছু রোগের ক্ষেত্রে জরায়ুকে শরীরের অন্যান্য অংশের বিভিন্ন প্রদাহের উৎস হিসাবে দেখা হয়েছে। এরোগের জন্য তেল অথবা আতরের ধোঁয়া দিয়ে চিকিৎসার পরামর্শ আছে, যেন রোগাক্রান্ত মহিলা পোড়া গন্ধ নিতে পারে।\n\n\n== গর্ভনিরোধ ==\nপ্যাপিরাসের তৃতীয় পরিচ্ছেদের ষষ্ঠ লাইনে কুমিরের গোবর পুড়িয়ে বা ছিটানো সংক্রান্ত গর্ভনিরোধ পদ্ধতির বিবরণ আছে। তবে এই গর্ভনিরোধ পদ্ধতিকে প্রায়ই জরায়ুতে কুমিরের গোবর সন্নিবেশ হিসাবে ভুল ব্যাখ্যা করা হয়। একই পরিচ্ছেদের সপ্তম লাইনে গর্ভধারণ রোধে মহিলার গর্ভে মধু এবং ন্যাট্রন লবণ ছিটানো জড়িত আরেকটি গর্ভনিরোধ পদ্ধতি চিত্রিত করা হয়েছে।\n\n\n== আরও দেখুন ==\n\nঔষধের ইতিহাস\n\n\n== তথ্যসূত্র ==\n\n\n=== গ্রন্থপঞ্জি ===\nও'ডোওড, মাইকেল জে; ফিলিপ, ইলিঅট ই (২০০০)। The History of Obstetrics and Gynecology (পেপারব্যাক সংস্করণ)। পার্থেনন পাবলিশিং গ্রুপ। পৃষ্ঠা ৪৩। আইএসবিএন 978-1-85070-040-1। এলসিসিএন 94019129। \nডলিঞ্জার, আন্দ্রে (জুলাই ২৫, ২০০৯)। \"The Kahun Gynaecological Papyrus\"। An introduction to the history and culture of Pharaonic Egypt। কিবুটজ রাশাফিম। সংগ্রহের তারিখ ২০১২-০৪-২১। \n\n\n== বহিঃসংযোগ ==\nপূর্ণ পাঠ্য"}