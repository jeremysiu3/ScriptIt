{"pageid": 1157375, "title": "সব লোকে কয় লালন কি জাত সংসারে", "url": "https://bn.wikipedia.org/wiki?curid=1157375", "content": "'সব লোকে কয় লালন কি জাত সংসারে' লালন শাহ রচিত একটি বাউল সঙ্গীত। এইগানের মাধ্যমে লালন জাতিভেদ নিয়ে প্রশ্ন তুলেছেন। লালনের জীবদ্দশায় গানটির কোন মূদ্রণ হয়নি। মৃত্যুর ১৫ দিন পর ১৮৯০ সালে হিতকরী পত্রিকায় জীবনীসহ এই গানটির প্রাথমিক সংস্করণ প্রকাশিত হয়। এটি মূদ্রণ মাধ্যমে প্রকাশিত দ্বিতীয় লালন সঙ্গীত। ইতোপূর্বে ১২৯২ বঙ্গাব্দে হরিনাথ মজুমদার তার 'ব্রহ্মাণ্ডবেদ' সাময়িকীতে “কে বোঝে সাঁইয়ের লীলাখেলা” গানটি প্রকাশ করেছিলেন। বাংলাদেশের শিক্ষাব্যবস্থায় অষ্টম শ্রেনির পাঠ্যসূচীতে গানটি 'মানবধর্ম' শিরোনামে পদ্য হিসেবে অন্তর্ভূক্ত ও সংকলিত হয়েছে। \n\n\n== গীতি ==\n১৮৯০ সালের ৩১শে অক্টোবর (বঙ্গাব্দ ১৫ই কার্তিক ১২৯৭) হিতকরী পত্রিকায় প্রকাশিত মুদ্রণে লালনকে ‘মহাত্মা লালন ফকির’ হিসেবে সম্বোধন করা হয়। লালন সাধারণত মুখে মুখে গান রচনা করতেন, দিন তারিখ সহ লিপিবদ্ধ হতো না; তাই এইগানের প্রথম রচনাকাল অজানা।  \n\n\n== ভাবার্থ ==\nলালন জাতবিভেদ নিয়ে প্রশ্ন করেছেন। মুসলমান পুরুষকে খাতনা দিলে মুসলমান হয় কিন্তু নারীদের তো খাতনা দেয়া হয়না। তেমনি হিন্দু ব্রাহ্মণ গলায় পৈতা থাকায় চেনা যায় কিন্তু বামুনীকে চেনা যায়না। লালন এই গানের মাধ্যমে বাইরের আচার-ব্যবহার বা পোশাক-আশাকে এই মানুষকে ভিন্ন ভিন্ন সম্প্রদায়ে ভেদাভেদের বিপক্ষে অবস্থান নিয়েছেন। \n\n\n== তথ্যসূত্র =="}