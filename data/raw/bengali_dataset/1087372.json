{"pageid": 1087372, "title": "লিংক৩", "url": "https://bn.wikipedia.org/wiki?curid=1087372", "content": "লিংক৩ টেকনোলজিস লিমিটেড যা লিংক৩ নামেও পরিচিত, এটি বাংলাদেশের রাজধানী ঢাকা এবং গুরুত্বপূর্ণ শহর ভিত্তিক একটি আইটি এবং ইন্টারনেট সেবা প্রদানকারী প্রতিষ্ঠান।\n\n\n== ইতিহাস ==\nলিংক৩ টেকনোলজিস লিমিটেড ২০০০ সালে ঢাকায় শেখ রায়হান আহমেদ এবং সাজ্জিদ হায়দার পাশা দ্বারা প্রতিষ্ঠিত হয়েছিল। লিংক৩ হল বাংলাদেশ টেলিযোগাযোগ নিয়ন্ত্রণ কমিশনের (বিটিআরসি) একটি সরকারি লাইসেন্সধারী প্রতিষ্ঠান যা দেশব্যাপী ইন্টারনেট সংযোগ ও ইন্টারনেট সেবা এবং বাংলাদেশের মধ্যে তথ্য যোগাযোগ পরিষেবা প্রদান করে। এটি বিটিআরসি থেকে আইএসপি লাইসেন্সধারী, যার লাইসেন্স নং- বিটিআরসি/এলএল/আইএসপি-দেশব্যাপী (১০) লিংক৩/২০০৮-৭৯।\nএছাড়াও, লিংক৩ টেকনোলজিস লিমিটেড বিটিআরসি অনুমোদিত ইন্টারনেট প্রটোকল টেলিফোনি সার্ভিস প্রোভাইডার (আইপিটিএসপি) লাইসেন্সধারী একটি প্রতিষ্ঠান, যা ২০০৯ সালের সেপ্টেম্বরে প্রতিষ্ঠানটি অনুমোদন পায়। তখন থেকে লিংক৩ টেকনোলজিস লিমিটেড তার গ্রাহকদের আইপি টেলিফোনি সেবা প্রদান করে আসছে। লিংক৩-এর অভ্যন্তরীণ মোবাইল/পিএসটিএন ফোন কলগুলির জন্য আইসিএক্স (ইন্টার কমিউনিকেশন এক্সচেঞ্জ) এবং আইএসডি কলগুলির জন্য আইজিডাব্লিউ (আন্তর্জাতিক গেটওয়ে) এর সাথে অতিরিক্ত সংযোগ রয়েছে।\nদেশের অভ্যন্তরীণ ইন্টারনেট সংযোগ প্রদানের জন্য বিটিআরসির অনুমোদনের নিয়ে, আইপিটিএস লিংক৩ দেশব্যাপী ৬৪টি জেলায় নেটওয়ার্ক তৈরি করেছে। লিংক৩ টেকনোলজিস লিমিটেড তার দেশব্যাপী নেটওয়ার্ক তৈরির জন্য ২৬২টি পৃথক পিওপি (পয়েন্ট অব প্রেজেন্স) স্থাপন করেছে।\n\n\n== সম্প্রসারণ পরিকল্পনা ==\nপ্রতিষ্ঠানটি ইতিমধ্যেই হোয়াটসঅ্যাপ এবং ভাইবারের মতো স্থানীয় যোগাযোগের অ্যাপস চালু করার জন্য বাংলাদেশ সরকারের কাছে আবেদন করেছে।\n\n\n== আরও দেখুন ==\nবাংলাদেশ টেলিযোগাযোগ নিয়ন্ত্রণ কমিশন\nবাংলাদেশ টেলিকমিউনিকেশন্স কোম্পানি লিমিটেড\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}