{"pageid": 1155257, "title": "ধলভূমগড়", "url": "https://bn.wikipedia.org/wiki?curid=1155257", "content": "ধলভূমগড় হলো ভারতের ঝাড়খণ্ড রাজ্যের পূর্ব সিংভূম জেলার ধলভূম মহকুমার অন্তর্গত ধলভূমগড় সমষ্টি উন্নয়ন ব্লকের একটি গ্রাম।\n\n\n== ইতিহাস ==\nধলভূম সম্পর্কে প্রথম লেখা হয়েছিল যখন, ব্রিটিশ সেনাবাহিনী ১৭৬৭ সালে মেদিনীপুরের রাজার সাথে যৌথভাবে ধলভূম ও ঘাটশিলা অঞ্চলে আক্রমণ করে। ১৭৬৫ সালেও একবার আক্রমণ করছিল  তবে সেই প্রচেষ্টা ব্যর্থ হয়। ধলভূমের বিরুদ্ধে অভিযানের নেতৃত্বে ছিলেন জন ফার্গুসন, যিনি জামবনী থেকে ঘাটশিলায় আক্রমণ শুরু করেন, যুদ্ধে স্থানীয় রাজার পরাজয় হয় ও নরসিংহগড় দুর্গ ধ্বংস হয়। রাজাকে বন্দী করে মেদিনীপুরে নির্বাসিত করা হয়। তাঁর ভাগ্নে জগন্নাথ ধলকে বাৎসরিক ৫৫,০০০ টাকা ব্রিটিশ সরকারকে দিতে হবে এই শর্তে সিংহাসনে বসানো হয়েছিল। কিন্তু, জগন্নাথের পক্ষে দাবিগুলো পূর্ণ করা কঠিন হয়ে পড়ে, যার ফলস্বরূপ তাকে সরিয়ে তিনি বৈকুণ্ঠ ধলে সিংহাসনে বসানো হয়। পরে জগন্নাথ ধল রাজা বৈকুণ্ঠের উপর আক্রমণ করে বসে।\nঅবশেষে, রাজত্বের প্রথম বছরে ২০০০ টাকা, দ্বিতীয় বছরে ৩০০০ টাকা এবং তৃতীয় বছরে ৪০০০ টাকা কর দিতে হবে এই শর্তে জগন্নাথকেই পুনরায় সিংহাসনভার দেওয়া হয়। ১৮০০ সালে, ৪,২৬৭ টাকা ভাড়া নির্ধারণ করা হয়, যা রাজ্যকে পরিশোধ করতে হয়েছিল। ১৮৪৫ সালে অঞ্চলটিকে সিংভূম জেলার অন্তর্ভুক্ত হয়। এর পরে, ১৮৪৮ রেগুলেশন অ্যাক্ট অনুযায়ী, সিংভূম জেলা বাংলার গভর্নরের অধীনে একটি অ-নিয়ন্ত্রিত জেলায় রূপান্তরিত হয়।\n\n\n== ভূগোল ==\n\n\n=== অবস্থান ===\nধলভূমগড় ২২.৫১৬১° উত্তর ৮৬.৫৫৪৩° পূর্ব﻿ / 22.5161; 86.5543-এ অবস্থিত।\nধলভূমগড়কে ডিস্ট্রিক্ট সেনসাস হ্যান্ডবুক, পূর্ব সিংভূম সিরিজ ২১ এর ১২এ খণ্ডে ধলভূমগড় সমষ্টি উন্নয়ন ব্লকের মানচিত্রে পলাশবনি গ্রাম/মৌজায় দেখানো হয়েছে।\n\n\n=== এলাকার সংক্ষিপ্ত বিবরণ ===\nমানচিত্রে দেখানো এলাকাটি \" ছোটা নাগপুর মালভূমির একটি অংশ গঠন করে এবং এটি একটি পাহাড়ি উচ্চভূমি\"। জেলার প্রধান নদীগুলি হল সুবর্ণরেখা ও খরকাই।  জামশেদপুর এবং ঘাটশিলার মধ্যে অবস্থিত এলাকাটি প্রধান শিল্প খনির অঞ্চল। জেলার বাকি অংশ প্রধানত কৃষিনির্ভর। জেলায়, ২০১১ সালের হিসাবে, জনসংখ্যার ৫৬.৯% গ্রামীণ এলাকায় বাস করে এবং সর্বোচ্চ ৪৩.৭% শহরে বাস করে।\nদ্রষ্টব্য: মানচিত্রটি জেলার কিছু উল্লেখযোগ্য স্থান উপস্থাপন করে। মানচিত্রে চিহ্নিত সমস্ত স্থান বৃহত্তর পূর্ণ পর্দা মানচিত্রে সংযোগ দেওয়া হয়েছে৷\n\n\n== নাগরিক প্রশাসন ==\nধলভূমগড়ে একটি থানা রয়েছে।\nধলভূমগড় সমষ্টি উন্নয়ন ব্লকের সদর দফতর ধলভূমগড় গ্রামে অবস্থিত।\n\n\n== জনসংখ্যা ==\n২০১১ ভারতের আদমশুমারি অনুসারে, পলাশবনীর মোট জনসংখ্যা ৪১৫ জন, যার মধ্যে ১৯৭ জন (৪৭%) পুরুষ ও ২১৮ (৫৩%) জন মহিলা। ০–৬ বছর বয়সের জনসংখ্যা ৫৭ জন ছিল। পলাশবনীর স্বাক্ষর ব্যক্তির মোট সংখ্যা ২১৮ জন (৬ বছরের বেশি জনসংখ্যার ৬০.৮৯%) ছিল।\n(*ভাষা সংক্রান্ত বিশদ বিবরণের জন্য ধলভূমগড় ব্লক#ভাষা ও ধর্ম দেখুন)\n\n\n== পরিবহন ==\nধলভূমগড় রেলওয়ে স্টেশন দক্ষিণ পূর্ব রেলওয়ে কর্তৃক পরিচালিত হয়। ১৮ নং জাতীয় সড়ক ধলভূমগড়ের মধ্য দিয়ে গেছে। নিকটতম বিমানবন্দরটি জামশেদপুরে, তবে ধলভূমগড় বিমানবন্দর নির্মাণের পরিকল্পনা করা হয়েছে।\n\n\n== শিক্ষা ব্যবস্থা ==\nএকমাত্র প্রতিষ্ঠান কস্তুরবা গান্ধী বালিকা বিদ্যালয় হলো মেয়েদের জন্য একটি হিন্দি-মাধ্যম বিদ্যালয় যা ২০০৬ সালে প্রতিষ্ঠা করা হয়। এখানে ষষ্ঠ শ্রেণি থেকে দ্বাদশ শ্রেণি পর্যন্ত পাঠদানের সুবিধা রয়েছে। বিদ্যালয়টিতে একটি খেলার মাঠ, ৩০০টি বই সহ একটি লাইব্রেরি এবং শিক্ষা ও শেখার উদ্দেশ্যে ৭টি কম্পিউটার রয়েছে।\n\n\n== বহিঃসংযোগ ==\nধলভূম ব্লক, পূর্ব সিংভূম\n\n\n== তথ্যসূত্র =="}