{"pageid": 1031744, "title": "রসুনের তেল", "url": "https://bn.wikipedia.org/wiki?curid=1031744", "content": "রসুনের তেল এক ধরনের উদ্বায়ী তেল থেকে যা রসুন থেকে তৈরী করা হয়। এটি সাধারণত বাষ্প পাতন বা স্টিম ডিস্টিলেশন পদ্ধতি ব্যবহার করে প্রস্তুত করা হয় এবং ইথার ব্যবহার করে পাতনের মাধ্যমেও উৎপাদন করা যায়। এটি রান্নায় এবং মশলা হিসাবে, পুষ্টির পরিপূরক হিসাবে এবং কীটনাশক হিসেবে ব্যবহার করা হয়।\n\n\n== প্রস্তুতি ==\nরসুন তেল সাধারণত বাষ্প পাতন ব্যবহার করে প্রস্তুত করা হয়, যেখানে রসুন পিষে আগুনে উত্তপ্ত করে এর বাষ্পকে ঘনীভবনের মাধ্যমে শীতল করা হয়। এই তরল রসুনের তেল নামে পরিচিত। রসুন তেলে ডায়ালিল ডিসফ্লাইডের মতো সালফার যৌগ রয়েছে, যা তেলের মোট উপাদানের ৬০ ভাগ।\nবাষ্প-পাতিত রসুন তেল সাধারণত কড়া, কটু গন্ধযুক্ত একটি বাদামী-হলুদ রঙের হয়ে থাকে। এর গন্ধটি ডায়ালিল ডিসফ্লাইডের উপস্থিতির কারণে হয়ে থাকে। প্রায় ১ গ্রাম খাঁটি বাষ্প-নিঃসৃত রসুন তেল উৎপাদন করতে প্রায় ৫০০ গ্রাম রসুনের প্রয়োজন হয়। গাঢ় রসুনের তেল তাজা রসুনের চেয়ে ৯০০ গুণ শক্তিশালী এবং ডিহাইড্রেটেড রসুনের ২০০ গুণ শক্তি ধারণ করে।\nরসুনের তেল তৈরির জন্য ইথারও ব্যবহার করা যেতে পারে। এক ধরনের রসুনের তেলে ভেজিটেবল অয়েলের সাথে রসুনের টুকরো অথবা বাটা রসুন মেশানো থাকে। এটি খাঁটি রসুনের তেল নয়; বরং একে রসুনযুক্ত তেল বলা যায়।\n\n\n== ব্যবহার ==\nরসুন তেল পুষ্টির পরিপূরক হিসাবে ব্যবহৃত হয়। কখনও কখনও ক্যাপসুল আকারে বিপণন হয় যা অন্যান্য উপাদানের সাথে মিশ্রিত থাকে। কিছু বাণিজ্যিক প্রস্তুতি বিভিন্ন মাত্রার রসুনের তেল পাতলা করে তৈরি করা হয়, যেমন একটি প্রস্তুতি হলো যাতে ১০% রসুনের তেল থাকে। ভেষজ লোককাহিনীতে বর্ণিত আছে রসুনের তেলটিতে অ্যান্টিফাঙ্গাল এবং অ্যান্টিবায়োটিক বৈশিষ্ট্য রয়েছে, তবে এ বৈশিষ্টগুলো নিশ্চিতকরণের কোনও ক্লিনিকাল গবেষণা নেই। এটি হজম সহায়ক হিসাবে স্বাস্থ্য খাদ্য দোকানেও বিক্রি হয়।\nএটি কীটনাশক হিসাবেও ব্যবহার করা যেতে পারে, পানি মিশিয়ে পাতলা করে গাছে স্প্রে করা যায়।\nস্থিত রসুনের গন্ধ মিশ্রণ হ'ল রসুনের তেলের সাথে মিশ্রিত ডিহাইড্রেটেড রসুনের গুঁড়োর স্বত্বগত মিশ্রণ, যা রসুনের গুঁড়োর স্বাদ বাড়িয়ে তোলে।\n\n\n== রসুন-স্বাদযুক্ত তেল ==\n\nরসুন-স্বাদযুক্ত তেল রান্না এবং সালাদে মশলা হিসেবে ব্যবহৃত হয় এবং কখনও কখনও মশলার মিশ্রণের উপাদান হিসাবে ব্যবহৃত হয়। এটি রসুনের তেল থেকে আলাদা এবং সাধারণত রসুনের তেলের স্বাদ নিতে বিভিন্ন উদ্ভিজ্জ তেলে কাটা বা বাটা রসুন মেশানো হয়।\n\n\n== আরও দেখুন ==\nরসুনের সস\nসুগন্ধি তেলের তালিকা\nরসুনের খাবারের তালিকা\nথিওডর ওয়ার্টহাইম - রসুনের তেল সম্পর্কে গবেষণা চালিয়েছিলেন\n\n\n== তথ্যসূত্র ==\n\n\n== বহিঃসংযোগ =="}