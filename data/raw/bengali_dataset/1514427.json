{"pageid": 1514427, "title": "ব্যাড মেমোরি ইরেজার", "url": "https://bn.wikipedia.org/wiki?curid=1514427", "content": "ব্যাড মেমোরি ইরেজার (কোরীয়: 나쁜 기억 지우개, ইংরেজি: Bad Memory Eraser) হলো একটি দক্ষিণ কোরীয় কামিং-অব-এজ ভিত্তিক টেলিভিশন ধারাবাহিক। ইউন জি-হুন এবং কিম না-ইয়ংয়ের পরিচালনায় নির্মিত এই ধারাবাহিকটি রচনা করেছেন জুং উন-ইয়ং। কিম জে-জুং, জিন সে-ইয়ন, লি জং-ওন, ইয়াং হিয়ে-জি এবং জাং উই-সুর মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৪ সালের ২রা আগস্ট তারিখে এমবিএনে সম্প্রচার শুরু হয়েছিল, যা প্রতি সপ্তাহের শুক্রবার এবং শনিবার স্থানীয় সময় ২১:৪০টায় প্রচারিত হয়েছে; যার সর্বমোট ১৬টি পর্ব রয়েছে।\n\n\n== সারাংশ ==\nলি গুন (কিম জে-জুং) একসময় প্রতিশ্রুতিশীল টেনিস খেলোয়াড় ছিলেন, কিন্তু একটি গুরুতর আঘাতের কারণে তার ক্যারিয়ার শেষ হয়ে যায়। এই ঘটনার পর তিনি আত্মবিশ্বাস হারিয়ে ফেলেন এবং তার জীবন সম্পূর্ণভাবে পরিবর্তিত হয়। একটি বিশেষ মেমোরি ইরেজার ব্যবহার করে তার খারাপ স্মৃতিগুলো মুছে ফেলা হয়, যার ফলে তিনি পুনর্জন্ম লাভ করেন এবং আত্মবিশ্বাস ফিরে পান। তার এই নতুন জীবনে তিনি স্নায়ুবিজ্ঞানী কিউং জু-ইয়ন (জিন সে-ইয়ন) এর সাথে পরিচিত হন, যিনি একটি মস্তিষ্ক গবেষণা কেন্দ্রে মনোরোগ বিশেষজ্ঞ হিসেবে কাজ করেন। লি গুনের ছোট ভাই লি শিন (লি জং-ওন) বিশ্বের ১ নম্বর টেনিস খেলোয়াড়। তার অনুবাদক হিসেবে কাজ করেন জিয়ন সে-ইয়ান (ইয়াং হিয়ে-জি)। পরিবারের মধ্যে সম্পর্ক এবং পেশাগত প্রতিযোগিতা কাহিনীতে গভীরতা যোগ করে। এই ধারাবাহিকটি লি গুনের আত্ম-আবিষ্কার, প্রেম এবং পারিবারিক সম্পর্কের জটিলতা নিয়ে একটি হৃদয়স্পর্শী গল্প উপস্থাপন করে। তার খারাপ স্মৃতি মুছে ফেলার পর তিনি নতুন করে জীবন শুরু করেন এবং নিজের প্রকৃত সত্তা খুঁজে পান।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nকিম জে-জুং – লি গুন\nজিন সে-ইয়ন – কিউং জু-ইয়ন\nলি জং-ওন – লি শিন\nইয়াং হিয়ে-জি – জিয়ন সে-ইয়ান\n\n\n=== পার্শ্ব চরিত্র ===\nজাং উই-সু – নাম জিন\nকিম কুয়াং-কিউ – হান দোং-চিল\nজুং জু-হিউন\nশিন উন-জুং – সং মি-সোন\nকিম জে-ইয়ন – ইউন তে-ও\nবে হে-সুন – জো ইয়ন-ইল\nলি রুবি – চা সি-অন\nকিউরি – লি শিন\n\n\n== মুক্তি ==\nব্যাড মেমোরি ইরেজারের চিত্রধারণ ২০২১ সালের সেপ্টেম্বর মাসে শুরু হয়ে ২০২২ সালের ফেব্রুয়ারি মাসে সম্পন্ন হয়েছে। অতঃপর, ২০২৪ সালের ২রা আগস্ট তারিখে এমবিএনে এই ধারাবাহিকটির প্রথম পর্ব মুক্তি পেয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় ব্যাড মেমোরি ইরেজার (ইংরেজি)\nইন্টারনেট মুভি ডেটাবেজে ব্যাড মেমোরি ইরেজার  (ইংরেজি)"}