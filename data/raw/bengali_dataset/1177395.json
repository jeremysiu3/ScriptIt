{"pageid": 1177395, "title": "বনজ কুমার মজুমদার", "url": "https://bn.wikipedia.org/wiki?curid=1177395", "content": "বনজ কুমার মজুমদার (জন্ম ১ জানুয়ারি ১৯৬৭) বাংলাদেশ পুলিশের একজন কর্মকর্তা। বর্তমানে তিনি অবসরে আছেন। তিনি অতিরিক্ত মহাপরিদর্শক পদে পুলিশ ব্যুরো অব ইনভেস্টিগেশন (পিবিআই) এর প্রধান হিসেবে দায়িত্ব পালন করেছেন। বিভিন্ন আলোচিত ও ক্লুলেস হত্যাকাণ্ডের ক্লু উদ্ধার করে আলোচনায় আসেন মজুমদার।\n\n\n== জন্ম ও শিক্ষাজীবন ==\nমজুমদার রাজশাহী প্রযুক্তি ও প্রকৌশল বিশ্ববিদ্যালয় থেকে ইলেক্ট্রিক্যাল এন্ড ইলেক্ট্রনিক  ইঞ্জিনিয়ারিং শেষ করে ১৯৯১ সালের ২০ জানুয়ারি বাংলাদেশ পুলিশে যোগদান করেন। \n\n\n== কর্মজীবন ==\nবনজ কুমার সিএমপি’র গোয়েন্দা ইউনিটের সহকারি কমিশনার, চট্টগ্রামের অতিরিক্ত পুলিশ সুপার, আরআরএফ’র উপ কমিশনার, কক্সবাজারের জেলা পুলিশ সুপার, সিএমপি’র উপ কমিশনার হিসেবেও দায়িত্ব পালন করেন। এছাড়াও তিনি অতিরিক্ত ডিআইজি পদমর্যাদায় সিএমপিতে অতিরিক্ত পুলিশ কমিশনার (অপরাধ ও অভিযান) হিসেবে কর্মরত ছিলেন। সর্বশেষ তিনি ২০১৬ সালে পিবিআই প্রধান হিসাবে যোগ দেয়ার আগ পর্যন্ত ঢাকা মেট্রোপলিটন পুলিশের (ডিএমপি) যুগ্ম কমিশনার হিসেবে দায়িত্বরত ছিলেন। ২০২২ সালের ২২ শে জানুয়ারী তে তিনি অতিরিক্ত আইজিপি হিসেবে পদোন্নতি পান। তিনি তার প্রশংসনীয় কাজের জন্য বাংলাদেশ পুলিশ পদক-সেবা (বিপিএম) এবং প্রেসিডেন্ট পুলিশ পদক অর্জন করেন।\n\n\n== সমালোচনা ==\nবাংলাদেশের পুলিশ সুপার বাবুল আক্তারের স্ত্রী মাহমুদা খানম মিতু হত্যার ঘটনায় প্রবাসী বাংলাদেশী সাংবাদিক ইলিয়াস হোসাইন গত ৩ সেপ্টেম্বর ‘স্ত্রী খুন, স্বামী জেলে, খুনি পেয়েছেন তদন্তের দায়িত্ব’ শিরোনামে একটি ভিডিও কনটেন্ট ইউটিউবে প্রকাশ করেন, যেখানে মিতু হত্যা, বাংলাদেশ পুলিশ, পিবিআই প্রধান বনজ কুমার মজুমদার ও সাম্প্রদায়িক ইস্যুসহ বেশ কিছু বিষয় দেখানো হয়। বনজ কুমার ভিডিওটিকে আপত্তিকর এবং অসত্য দাবি করে ধানমন্ডি থানায় মামলা দায়ের করেন এবং মামলার আবেদনে ভিডিওতে উপস্থাপিত তথ্যগুলোর প্রতিউত্তর হিসেবে তার বক্তব্য 'যুক্তি খণ্ডন' হিসেবে প্রদান করেন।\nএছাড়াও, পিবিআই কর্তৃক তদন্ত হওয়া নুসরাত হত্যা মামলার রায় পুনঃতদন্ত, আসামীদের মুক্তি ও বনজ কুমারের শাস্তির দাবিতে মানববন্ধন করে এলাকাবাসী, স্থানীয় আওয়ামিলীগ নেতৃবৃন্দ এবং আসামীর স্বজনরা।\n\n\n== তথ্যসূত্র =="}