{"pageid": 1478689, "title": "গুলশান কুমার মেহতা", "url": "https://bn.wikipedia.org/wiki?curid=1478689", "content": "গুলশান কুমার মেহতা (১২ এপ্রিল ১৯৩৭ - ৭ আগস্ট ২০০৯), গুলশান বাওরা ছদ্মনামেও সুপরিচিত, একজন ভারতীয় গীতিকার ও অভিনেতা ছিলেন। ৪২ বছরের কর্মজীবনে তিনি ২৪০টির মত গান লিখেছেন এবং কল্যাণজী-আনন্দজী, শঙ্কর-জয়কিশন, আর. ডি. বর্মণদের মত প্রখ্যাত সুরকারদের সাথে কাজ করেছেন। তার রচিত গীত সংবলিত উল্লেখযোগ্য চলচ্চিত্র হল খেল খেল মেঁ (১৯৭৫), কসমে বাদে (১৯৭৮) ও সত্তে পে সত্তা (১৯৮২)। এছাড়া আর. ডি. বর্মণের সুরে তার রচিত উপকার (১৯৬৮)-এর \"মেরে দেশ কি ধর্তি\" ও জঞ্জির (১৯৭৩)-এর \"ইয়ারি হ্যায় ঈমান মেরা\" গান দুটির জন্য তিনি শ্রেষ্ঠ গীতিকার বিভাগে ফিল্মফেয়ার পুরস্কার অর্জন করেন। \"ইয়ারি হ্যায় ঈমান মেরা\" গানটি ১৯৭৩ সালের বিনাকা গীতমালার বার্ষিক তালিকায় শীর্ষ স্থান অধিকার করে। গীত রচনার পাশাপাশি তিনি কয়েকটি হিন্দি চলচ্চিত্রে চরিত্রাভিনেতা হিসেবেও অভিনয় করেন।\n\n\n== প্রারম্ভিক জীবন ==\nগুলশান কুমার মেহতা ১৯৩৭ সালের ১২ই এপ্রিল তদানীন্তন ব্রিটিশ ভারতের পাঞ্জাব প্রদেশের শেখুপুরায় জন্মগ্রহণ করেন। তার পিতা নির্মাণ ব্যবসায় নিয়োজিত ছিলেন। তার চাচা শ্রী লভ চান্দ মেহতা ও চাচাতো ভাই রূপলাল মেহতা ও চমনলাল মেহতা। এই দুই পরিবারই ভারত বিভাজনের ফলে সৃষ্ট দাঙ্গায় আক্রান্ত হয় এবং তিনি ও তার চাচাতো ভাইয়ের তাদের সামনে লভ চান্দ মেহতার বাড়িতে তার পিতা ও তার চাচাকে খুন হতে দেখেন। তার বড় বোন জয়পুরে ছিলেন। তিনি তাকে ও তার বড় ভাইকে লালনপালন করেন। তার ভাই চাকরি পাওয়ার পর তারা দিল্লিতে চলে আসেন এবং সেখানে তিনি দিল্লি বিশ্ববিদ্যালয় থেকে স্নাতক ডিগ্রি অর্জন করেন। কলেজে থাকাকালীন তিনি কবিতা লেখা শুরু করেন।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে গুলশান কুমার মেহতা  (ইংরেজি)\nবলিউড হাঙ্গামায় গুলশান কুমার মেহতা"}