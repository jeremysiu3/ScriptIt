{"pageid": 1415564, "title": "জাকির হোসেন সরকার", "url": "https://bn.wikipedia.org/wiki?curid=1415564", "content": "জাকির হোসেন সরকার একজন বাংলাদেশী রাজনীতিবিদ ও সাবেক সংসদ সদস্য। তিনি ২০২৪ সালের বাংলাদেশের সাধারণ নির্বাচনে স্বতন্ত্র প্রার্থী হিসেবে রংপুর-৫ থেকে জাতীয় সংসদের সদস্য নির্বাচিত হয়েছিলেন।\n\n\n== রাজনৈতিক জীবন ==\nজাকির হোসেন সরকার আওয়ামী লীগের হয়ে রংপুর-৫ আসন থেকে জাতীয় নির্বাচনে প্রতিদ্বন্দ্বিতা করার জন্য প্রার্থী হলেও দলীয় টিকিট পেতে ব্যর্থ হন। এরপর তিনি স্বতন্ত্রভাবে প্রতিদ্বন্দ্বিতা করার সিদ্ধান্ত নেন। তবে তথ্য অস্বীকার করায় রিটার্নিং কর্মকর্তা তার মনোনয়ন বাতিল করে। পরে তিনি বাংলাদেশ নির্বাচন কমিশনে আপিলের মাধ্যমে তার প্রার্থিতা ফিরে পান।\nএর আগে তিনি দুইবার রংপুরের মিঠাপুকুর উপজেলা পরিষদের চেয়ারম্যানের দায়িত্ব পালন করেন। তিনি সাধারণ নির্বাচনে প্রতিদ্বন্দ্বিতা করার জন্য ২৮ নভেম্বর ২০২৩ তারিখে এই পদ থেকে পদত্যাগ করেন। ২০২৪ সালের দ্বাদশ জাতীয় সংসদ নির্বাচনে তিনি স্বতন্ত্রভাবেই সংসদ সদস্য নির্বাচিত হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}