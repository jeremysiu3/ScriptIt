{"pageid": 1189921, "title": "ওমবালান্টু বাওবাব বৃক্ষ", "url": "https://bn.wikipedia.org/wiki?curid=1189921", "content": "ওমবালান্টু বাওবাব, (ওমুকওয়া ওয়ামবালান্টু নামেও পরিচিত), এটি অ্যাডানসোনিয়া ডিজিটাটা (Adansonia digitata) প্রজাতির একটি বিশাল বাওবাব গাছ। বিশালাকার বৃক্ষটি উত্তর নামিবিয়ার ওটাপি শহরে টসান্ডি হতে আগত ১২৩ নং মূলসড়কের পাশে অবস্থিত। ২৮ মিটার (৯২ ফুট) লম্বা গাছটির পরিধি ২৬.৫ মিটার (৮৭ ফুট), এবং এটি আনুমানিক ৮০০ বছর পুরানো।\nগাছের গুঁড়িতে একটি দরজা রয়েছে। গুঁড়ির ভিতরে ফাঁপা বা শুন্যস্থানে প্রায় ৩৫ জন লোক থাকতে পারে। নামিবিয়ার ইতিহাসের বিভিন্ন পর্যায়ে এটি একটি চ্যাপেল (খ্রিস্টানদের প্রার্থনাকক্ষ), ডাকঘর, বাড়ি এবং একটি আত্মগোপনের স্থান হিসাবে ব্যবহার করা হয়েছে। ২০১৪ সাল হতে গাছটি \"ওম্বালান্টু বাওবাব বৃক্ষ ঐতিহ্য স্থান\" নামে পরিচিত এবং একটি পর্যটক আকর্ষণের কেন্দ্র। ২০০৪ সালের ডিসেম্বর থেকে  সাইটটিতে ওওয়াম্বো সম্প্রদায়ের ইতিহাস এবং ভূমিকার পাশাপাশি নামিবিয়ার স্বাধীনতা সংগ্রামের ইতিহাস প্রদর্শিত হচ্ছে।\n\n\n== আরও দেখুন ==\nস্বতন্ত্র গাছের তালিকা\n\n\n== তথ্যসূত্র =="}