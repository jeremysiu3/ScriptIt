{"pageid": 1016269, "title": "ওয়ান্ডাভিশন", "url": "https://bn.wikipedia.org/wiki?curid=1016269", "content": "ওয়ান্ডাভিশন (ইংরেজি: WandaVision) হলো একটি মার্কিন টেলিভিশন ক্ষুদ্রধারাবাহিক যা ডিজনি প্লাস প্রচার মাধ্যমের জন্য জ্যাক শেফার কর্তৃক মার্ভেল কমিক্স চরিত্র স্কারলেট উইচ/ওয়ান্ডা মাক্সিমোফ ও ভিশন এর উপর ভিত্তি করে নির্মিত। এটি মার্ভেল সিনেম্যাটিক ইউনিভার্সে(এমসিইউ) স্থাপিত এবং এমসিইউ ফ্র্যাঞ্চাইজিটির চলচ্চিত্রগুলির ধারাবাহিকতার একটি অংশ। ধারাবাহিকটির কাহিনি অ্যাভেঞ্জার্স: এন্ডগেম এর পরবর্তীতে সংঘটিত। ওয়ান্ডাভিশন মার্ভেল স্টুডিওজ দ্বারা প্রযোজিত প্রথম ধারাবাহিক।\nএলিজাবেথ ওলসেন ও পল বেটনি চলচ্চিত্র থেকে তাদের চরিত্র ওয়ান্ডা ও ভিশন এর ভূমিকায় পুনরাবৃত্তি করেন। এছাড়া অভিনয়ে আরও যোগ দেন ডেব্রা জো রাপ, ফ্রেড মেলামেড, ক্যাথরিন হান, টিওনাহ প্যারিস, র‍্যান্ডাল পার্ক, ক্যাট ডেনিংস এবং ইভান পিটার্স। মার্ভেল স্টুডিওজ সেপ্টেম্বর ২০১৮ পর্যন্ত ডিজনি প্লাসের জন্য বহুসংখ্যক ধারাবাহিক প্রযোজনা করে, যা এমসিইউর চলচ্চিত্রে ওয়ান্ডা ও ভিশনের মতো পার্শ্ব-চরিত্রদের উপর কেন্দ্রিত। ২০১৯ এর জানুয়ারিতে প্রধান লেখক হিসেবে জ্যাক শেফার নিযুক্ত হন। এপ্রিলে আনুষ্ঠানিকভাবে ধারাবাহিকের শিরোনাম এবং ওয়ান্ডা ও ভিশন চরিত্রে যথাক্রমে এলিজাবেথ ওলসেন ও পল বেটনির প্রত্যাবর্তন ঘোষণা করা হয়। নভেম্বরে ম্যাট ম্যাকম্যানের পরিচালনায় দৃশ্যধারণ শুরু হলেও কোভিড-১৯ মহামারীর কারণে ২০২০ এর মার্চে তা বন্ধ হয়ে যায়। পরে সেপ্টেম্বরে দৃশ্যধারণ পুনরায় শুরু হয়ে নভেম্বরে শেষ হয়।\nওয়ান্ডাভিশনের প্রথম দুই পর্ব ২০২১ এর ১৫ জানুয়ারি মুক্তি পায়। এটি ৯ পর্ব ধরে চলে মার্চের ৫ তারিখ শেষ হয়। এর কাহিনী ডক্টর স্ট্রেইঞ্জ ইন দ্য মাল্টিভার্স অব ম্যাডনেসের সাথে সম্পর্কিত যেখানে ওয়ান্ডা চরিত্রে এলিজাবেথ ওলসেন প্রত্যাবর্তন করবেন। ধারাবাহিকটির একটি স্পিন-অফ ধারাবাহিক আগাথা: হাউজ অফ হার্কনেস নির্মাণাধীন রয়েছে যাতে আগাথা হার্কনেস চরিত্রে ক্যাথরিন হান প্রত্যাবর্তন করবেন।\n\n\n== প্রেক্ষাপট ==\nঅ্যাভেঞ্জার্স: এন্ডগেম এর ঘটনার তিন সপ্তাহ পর, ওয়ান্ডা এবং ভিশন তাদের যাবতীয় জাদুকরী শক্তি লুকিয়ে শান্তিপূর্ণ শহুরে জীবনযাপন করার চেষ্টা করে। কিন্তু যতই তারা নতুন নতুন দশকের দিকে অগ্রসর হয় ততই বিষয়বস্তু জটিলতর হয়ে ওঠে।\n\n\n== শ্রেষ্ঠাংশে ==\nওয়ান্ডা ম্যাক্সিমফ/স্কারলেট উইচ চরিত্রে এলিজাবেথ ওলসেন:একজন অ্যাভেঞ্জার যে বিশৃঙ্খল জাদু প্রয়োগ, টেলিপ্যাথি, টেলিকিনিসিস ও দৃশ্যজগৎ পরিবর্তনের ক্ষমতাপ্রাপ্ত। ওলসেন বলেন, ধারাবাহিকে চরিত্রটির কমিক বইয়ের সংস্করণের সাথে অনেকটাই মিল রয়েছে, যাতে তার মানসিক অসুস্থতা অন্তর্ভুক্ত এবং প্রথমবারের মতো চরিত্রটিকে \"স্কারলেট উইচ\" নামে উপস্থাপন করা হবে। নির্বাহী প্রযোজক কেভিন ফাইগি যোগ করেন, ধারাবাহিকটিতে ওয়ান্ডার ক্ষমতার সীমা ও উৎস উন্মোচন করা হবে। ওলসেন অনুভব করেন তার চরিত্রটির \"স্বত্ব\" ধারাবাহিকটির উন্নয়নের সময়ে শক্তিশালী হয়, যা তাকে চরিত্রটির কৌতুকরসবোধ ও চনমনে বৈশিষ্ট্যের মতো ব্যক্তিত্বের বিভিন্ন নতুন অংশকে উন্মোচন করতে পারেন। চলচ্চিত্রগুলিতে \"অন্যদের গল্পকাহিনির দ্বারা\" ওয়ান্ডার কাহিনিটিকে প্রকাশের বদলে ওয়ান্ডাভিশনে চরিত্রটির উপর কেন্দ্র করার জন্য তিনি রোমাঞ্চিত বোধ করেন এবং ধারাবাহিকটির জন্য ফাইগির স্কার্লেট উইচ কমিক বইয়ের কাহিনিগুলি থেকে ওয়ান্ডাভিশনের অনুপ্রেরণার উল্লেখ করার পর নিশ্চিত হন। ওয়ান্ডার বাল্যকালের সংস্করণে অভিনয় করেন মিশেলা রাসেল।\nভিশন চরিত্রে পল বেটনি:একজন এন্ড্রোয়েড এবং অ্যাভেঞ্জার যাকে অ্যাভেঞ্জার্স: ইনফিনিটি ওয়ারের ঘটনাক্রমে হত্যা করা হয়। বেটনি ভিশনের এক নতুন সংস্করণ চরিত্রায়ন করেন যাকে ওয়ান্ডা তার শোক, হতা আশা ও ভালোবাসার প্রতীক হিসেবে নিজস্ব বাস্তবতার ভিতরে সৃষ্টি করে। বেটনি ভিশনকে \"শোভন ও সম্মানজনক\" হিসেবে ব্যখ্যা করেন যে \"ওয়ান্ডার জন্য বিদ্যমান\"। এছাড়া পল বেটনি আসল চরিত্রটিও চরিত্রায়ন করেন যাকে এস.ডব্লিউ.ও.আর.ডি./সোয়র্ড(S.W.O.R.D.) পুনরুজ্জীবিত করে। এই সংস্করণটির বাহ্যরূপ সম্পূর্ণ সাদা এবং একে হোয়াইট ভিশন বা দ্য ভিশন আখ্যা দেয়া হয়।\nশ্যারন ডেভিস চরিত্রে ডেব্রা জো রাপ:ওয়েস্টভিউ অঞ্চলের একজন অধিবাসী এবং টডের স্ত্রী, যে ওয়ান্ডাভিশনের কাল্পনিক সিটকমে ওয়ান্ডা ও ভিশনের প্রতিবেশী, \"মিসেস হার্ট\"-এর ভূমিকায় নির্বাচিত।\nটড ডেভিস চরিত্রে ফ্রেড মেলামেড: ওয়েস্টভিউ অঞ্চলের একজন অধিবাসী এবং শ্যারনের স্বামী, যে ওয়ান্ডাভিশনের কাল্পনিক সিটকমে ভিশনের কর্মকর্তা এবং ওয়ান্ডা ও ভিশনের প্রতিবেশী, \"আর্থার হার্ট\"-এর ভূমিকায় নির্বাচিত।\nআগাথা হার্কনেস চরিত্রে ক্যাথরিন হান: একজন জাদুকরী যে নিজেকে অ্যাগনেস নামে পরিচয় দেয় এবং ওয়ান্ডাভিশনের কাল্পনিক সিটকমে ওয়ান্ডা ও ভিশনের \"কৌতূহলী প্রতিবেশী\" হিসেবে অংশ নেয়।\nমনিকা র‍্যাম্বো চরিত্রে টিওনাহ প্যারিস:বিমানবাহিনীর বিমান-চালক মারিয়া র‍্যাম্বোর মেয়ে এবং সোয়র্ড(এস.ডব্লিউ.ও.আর.ডি.) এর ক্যাপ্টেন যে ওয়ান্ডাভিশনের কাল্পনিক সিটকমে নিজেকে জিরাল্ডিন নামে পরিচয় দেয়। ক্যাপ্টেন মার্ভেল চলচ্চিত্রে তার আত্মপ্রকাশের পরবর্তীকালের কার্যক্রমের উপর ধারাবাহিকে কিছুটা আলোকপাত করা হয়।\nজিমি উ চরিত্রে র‍্যান্ডাল পার্ক:একজন এফবিআই কর্মকর্তা যাকে পুর্বে অ্যান্ট ম্যান অ্যান্ড দ্য ওয়াস্প চলচ্চিত্রে দেখা গিয়েছিলো।\nডার্সি লুইস চরিত্রে ক্যাট ডেনিংস:একজন জোতির্পদার্থবিদ যাকে পূর্বের এমসিইউ চলচ্চিত্রে জেন ফস্টারের প্রশিক্ষণার্থী হিসেবে দেখা গেছে। সর্বশেষ থর: দ্য ডার্ক ওয়ার্ল্ড চলচ্চিত্রে তাকে দেখা গিয়েছিলো।\nরালফ বোহনার চরিত্রে ইভান পিটার্স:ওয়েস্টভিউ অঞ্চলের একজন অধিবাসী যে আগাথার নিয়ন্ত্রাণাধীন হয়ে ওয়ান্ডার মৃত ভাই পিয়েত্রোর বেশ ধারণ করে।\nওয়েস্টভিউ অঞ্চলের অন্যান্য বিভিন্ন অধিবাসীদের মধ্যে রয়েছে আসিফ আলি অভিনীত অবিলাস ট্যানডন যে ভিশনের সহকর্মী \"নর্মের\" চরিত্রায়ন করে; ডেভিড লেঞ্জেল অভিনীত হ্যারল্ড প্রোক্টর যে \"ফিল জোনসের\" চরিত্রায়ন করে; অ্যামোস গ্লিক অভিনীত পিজ্জা ডেলিভারি ম্যান যে ডাকপিয়নের চরিত্রায়ন করে; ইথামার এনরিক ও ভিক্টোরিয়া ব্লেড অভিনীত অধিবাসী যারা বাণিজ্যিক অভিনেতা ও অভিনেত্রীর চরিত্রায়ন করে; এমা কফিল্ড ফর্ড অভিনীত সারাহ প্রোক্টর(হ্যারল্ডের স্ত্রী) যে \"ডটি জোনস\" নামক এক সন্দেহপ্রবন মায়ের চরিত্রায়ন করে; ডেভিড পেয়টন অভিনীত জন কোলিনস যে \"হার্বের\" চরিত্রায়ন করে। এছাড়া সোয়র্ডের(এস.ডব্লিউ.ও.আর.ডি.)নির্বাহী পরিচালক চরিত্রে যশ স্টামবার্গ, সোয়র্ডের প্রতিনিধি মোন্টি ও রদ্রিগেজ চরিত্রে অ্যালান হেকনার ও সেলেনা অ্যান্ডুজ প্রত্যাবর্তন করেন। ওয়ান্ডা এবং ভিশনের জমজ ছেলে বিলিও টমির চরিত্রায়ন করে যথাক্রমে জুলিয়ান হিলিয়ার্ড ও জেট ক্লাইন।\nঅতিরিক্ত চরিত্রের মধ্যে রয়েছে জোলেন পার্ডি অভিনীত ইসাবেল মাতসুয়েদা যে ওয়ান্ডা ও ভিশনের প্রতিবেশী \"বেভারলি\"র চরিত্রায়ন করে; স্টান্ডম্যান জ্যাক হেনরি অভিনীত ফ্রাংকলিন, একজন সোয়র্ড প্রতিনিধি যে ওয়ান্ডার সৃষ্ট বাস্তবতায় প্রবেশের পর মৌমাছি পালনকারীতে পরিণত হয়; র‍্যান্ডি অগলেজবি অভিনীত একজন ওয়েস্টভিউ অধিবাসী যে শহরের ডাক্তার \" স্টান নিলসনের\" চরিত্রায়ন করে; কেট ফোর্বস অভিনীত আগাথার মা এভানোরা হার্কনেস। ইলানা কোহানচি ও দানিয়ের যথাক্রমে ওয়ান্ডার মা-বাবা ইরিনা ও ওলেক ম্যাক্সিমফের চরিত্রায়ন করে। ওয়ান্ডার ভাই পিয়েত্রোর বাল্যকালের সংস্করণে গেব্রিয়েল গুরেভিচকে দেখা যায়।\n\n\n== পর্বসমূহ ==\n\n\n== ভবিষ্যৎ ==\n\n\n=== ধারাবাহিকতা ===\n\n২০২১ এর জানুয়ারিতে জ্যাক শেফার বলেন, ধারাবাহিকটির দ্বিতীয় মৌসুম বানানোর আপাতত কোন পরিকল্পনা নেই। তবে এর কাহিনীর ধারাবাহিকতা অন্যান্য দিকে প্রসারিত হবে। ওয়ান্ডাভিশনে যে ঘটনার সূত্রপাত হয়েছে তা আগত ডক্টর স্ট্রেইঞ্জ ইন দ্য মাল্টিভার্স অব ম্যাডনেস চলচ্চিত্রে অব্যাহত থাকবে। এছাড়া টিওনাহ প্যারিস ক্যাপ্টেন মার্ভেল চলচ্চিত্রের ধারাবাহিক দ্য মার্ভেলস চলচ্চিত্রে মনিকা র‍্যাম্বো চরিত্রে প্রত্যাবর্তন করবেন।\n\n\n=== স্পিন-অফ ===\n২০২১ এর অক্টোবরে প্রকাশ করা হয় ক্যাথরিন হানের আগাথা হার্কনেস চরিত্রটি নিয়ে একটি স্পিন-অফ ধারাবাহিক নির্মাণাধীন রয়েছে যেখানে জ্যাক শেফার চিত্রনাট্য ও নির্বাহী প্রযোজনায় থাকবেন। একমাস পর মার্ভেল স্টুডিওজ আনুষ্ঠানিকভাবে আগাথা: হাউজ অফ হার্কনেস ধারাবাহিকটির নাম প্রকাশ করেন।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\n\nMarvel.com এ দাপ্তরিক ওয়েবসাইট \nইন্টারনেট মুভি ডেটাবেজে ওয়ান্ডাভিশন   (ইংরেজি)"}