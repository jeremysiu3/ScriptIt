{"pageid": 1515487, "title": "কাফার কিলা, লেবানন", "url": "https://bn.wikipedia.org/wiki?curid=1515487", "content": "কাফার কিলা বা কফারকিলা ( আরবি: كفركلا  , এছাড়াও, Kfarkila, Kfarkela, Kafarkela ) দক্ষিণ লেবাননের একটি গ্রাম ও পৌরসভা। এর জনসংখ্যার অধিকাংশই শিয়া মুসলিম । \n\n\n== ব্যুৎপত্তি ==\nকাফারকিলা নামের অর্থ \"চারণভূমির গ্রাম\"।\n\n\n== ইতিহাস ==\nআল-মাকদিসি (সি. ৯৪৫/৯৪৬ – ৯৯১) উল্লেখ করেছেন যে, কাফার কিলা (যাকে কাফর কিলা ও বলা হয়) ছিল \" তাবারিয়্যাহ থেকে এক দিনের দূরত্বের স্থান\"।\n\n\n=== অটোমান যুগ ===\n১৫৯৬ সালের কর রেকর্ডে দেখা যায়, এটি সাফাদ সানজাকের অংশ তিবনিনের অটোমান নাহিয়া (উপজেলার)  একটি গ্রাম। যা কাফর কুক নামে পরিচিত ছিল। যেখানে ৩১টি পরিবার ও ২ জন অবিবাহিত লোক ছিল এবং সকলেই মুসলিম । গ্রামবাসীরা কৃষিজাত পণ্যের উপর কর দিত। যেমন গম, যব, জলপাই গাছ, ছাগল, মৌমাছির চাক এবং শীতকালীন চারণভূমি। মোট ৪,৭০০ আকসে  কর দিতে হয়।  \n১৮৩৮ সালে, এলি স্মিথ কাফর কিলার জনসংখ্যাকে মেটাওয়িলেহ হিসেবে উল্লেখ করেন।\n১৮৭৫ সালে ভিক্টর গুয়েরিন পরিদর্শন করেন এবং লক্ষ্য করেন যে গ্রামে প্রায় ১,০০০ মেটাওয়িলেহ বাসিন্দা ছিল।  তিনি আরও উল্লেখ করেন: \"মসজিদ এবং বেশ কয়েকটি ঘর পুরানো উপকরণ দিয়ে তৈরি। এর ঝর্ণাটি আংশিকভাবে প্রাচীন।\"\n১৮৮১ সালে, পিইএফ -এর <i id=\"mwTw\">পশ্চিম প্যালেস্টাইন জরিপ</i> (এসডব্লিউপি) থেকে জানা যায়, এটি \"পাথর ও কাদা দিয়ে তৈরি একটি গ্রাম, যেখানে প্রায় ১৫০ জন মুসলিম বসবাস করত। এর জমিগুলো ঢালু, আবাদযোগ্য এবং চারপাশে ডুমুর, জলপাই জন্মে। এখানে একটি ভালো ঝর্ণা আছে।\"\n\n\n=== আধুনিক যুগ ===\nগ্রামের মোট জনসংখ্যা প্রায় ১৪,৫০০ জন। । গ্রীষ্মকালে বাসিন্দাদের সংখ্যা নাটকীয়ভাবে বৃদ্ধি পায়। সমুদ্রপৃষ্ঠ থেকে এর উচ্চতা প্রায় ৭০০ মিটার। \n\n\n== জনসংখ্যা ==\n২০১০ সালের হিসাব অনুযায়ী, গ্রামে ৭,০০০ জন বাসিন্দা ছিল। গ্রীষ্মের মাসগুলিতে এর জনসংখ্যা ৯,০০০-এ উন্নীত হয়। ২০০৬ সালের লেবানন যুদ্ধের ফলে কমপক্ষে ২,৫০০ গ্রামবাসী লেবাননের অন্যান্য অংশে বাস্তুচ্যুত হয় এবং আরও ৫০০ জন বিদেশে পাড়ি জমায়। \n২০১৪ সালে কাফার কিলায় নিবন্ধিত ভোটারদের মধ্যে মুসলিমরা ৯৯.৫৬% ছিল, যার ৯৭.৪১% ভোটার ছিলেন শিয়া মুসলিম ।\n\n\n== তথ্যসূত্র =="}