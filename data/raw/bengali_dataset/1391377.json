{"pageid": 1391377, "title": "দুবাই টাওয়ার দোহা", "url": "https://bn.wikipedia.org/wiki?curid=1391377", "content": "দুবাই টাওয়ারস- দোহা হলো কাতারের দোহায় অবস্থিত একটি অতি-উঁচু আকাশচুম্বী ভবন যার মূল ছাদের উচ্চতা ৪০০ মিটার বা (১,৩১২.৩৪ ফুট) এবং সার্বিক টাওয়ারের উচ্চতা ৪৩৭ মিটার বা (১৪৩৩.৭৩ ফুট)। দুবাই টাওয়ারের আনুমানিক খরচ ধরা হয়েছে ২.৩ বিলিয়ন কাতারই রিয়াল বা (৬৩১.৬১ মিলিয়ন ইউএস ডলার)। ধারণা করা হচ্ছে, এর নির্মাণ কাঠামোটি সম্পূর্ণ হলে এটি হবে কাতারের সবচেয়ে উঁচু ভবন। এবং এটি হবে আরো সুন্দর আরো চাকচিক্যময় এবং ব্যস্তময় বানিজ্যিক এলাকার মধ্যে একটি।\nকাতার, দোহার ওয়েস্ট বে জেলায় অবস্থিত, দোহা কর্নিচের পাশে, ৯০তলা বিশিষ্ট দুবাই টাওয়ারস/বহুতল ভবনটি নির্মাণ করছে সামা দুবাই, যা পূর্বে দুবাই ইন্টারন্যাশনাল প্রপার্টিজ নামে পরিচিত ছিল, এটি হচ্ছে দুবাই হোল্ডিং-এর আন্তর্জাতিক রিয়েল এস্টেট বিনিয়োগ এবং উন্নয়ন শাখা।\nঅনেক জল্পনা কল্পনা শেষে প্রকল্পটি নির্মাণে ঠিকাদারী প্রতিষ্ঠান আল-হাবতুর এবং আল জাবেরের মধ্যে একটি যৌথ চুক্তিবদ্ধ সম্পাদিত হয়। এর স্থপতি হলেন বিখ্যাত প্রকৌশলী রবার্ট ম্যাথিউ জনসন মার্শাল ( আরএমজিএম) এবং তিনি একই সাথে এর প্রকৌশল পরামর্শদাতাও বটে। আর খরচ বা ব্যয় পরামর্শদাতা হলেন হ্যান্সকম্ব কনসালটেন্টস ইনকর্পোরেশন, প্রকল্প ব্যবস্থাপনা পরামর্শদাতা হলেন সামা ইসিএইচ,দুবাই।\nনানাবিধ ব্যবহারের এই টাওয়ারটির যখন নির্মাণ কাজ শেষ হবে তখন এটি ৭০০০ বর্গমিটার বা প্রায় ৭৫৩৪৭.৩৭ বর্গফুট এলাকার সমান জায়গা দখল করবে বা তার সমান হবে। এতে আরো যা থাকবে তা হলো ২২৫-রুমের পাঁচ তারকা হোটেলের ১৩টি ফ্লোর, ২৯টি অফিস স্পেস এবং ২২৬টি বিলাসবহুল ৩১টি ফ্লোর। অ্যাপার্টমেন্ট এবং তিনটি সুপার লাক্সারি পেন্টহাউসও থাকবে এতে।\nদুবাইয়ের আর্থিক সংকট/বিপর্যয়ের ফলে প্রকল্পটি বর্তমানে অত্যন্ত ধীর গতিতে চলছে। সম্প্রতি যদিও এর বিনিয়োগকারীদের পরামর্শ দেওয়া হয়েছে যে ভবনটির নির্মাণকাজ শেষ হতে এর নির্ধারিত সময়ের মাত্র ৯ মাস বাকি রয়েছে। তবুও ২০১০ সালের মে মাসে নেয়া প্রস্তাবিত ৮৪টি প্রকল্পের ২৯টির নির্মাণকাজ কেবলমাত্র সম্পন্ন হয়েছে। সেই অনুসারে, এটি সম্পূর্ণ না হওয়া পর্যন্ত কমপক্ষে আরও ১১ বছরের বেশি সময় লেগে যেতে পারে বলে বিশেষজ্ঞদের অনুমান/ধারণা।\n২০২২ সালের ফেব্রুয়ারিতে, নির্মাণাধীন দুবাই টাওয়ারস যার কয়েকটি মেঝে নোংরা কাঁচে আবৃত হয়েছে।\n\n\n== তথ্যসূত্র ==\n\n\n== বহিঃসংযোগ ==\nOfficial Website\nস্কাইস্ক্র্যাপারপেইজ -এ দুবাই টাওয়ার দোহা"}