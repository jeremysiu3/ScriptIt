{"pageid": 1015341, "title": "ব্যান্ডেল চিজ", "url": "https://bn.wikipedia.org/wiki?curid=1015341", "content": "ব্যান্ডেল চিজ হলো পূর্ব-ভারতের ব্যান্ডেলে অবস্থিত পর্তুগিজ কলোনিতে উৎপাদিত এশিয়া মহাদেশের চিজ।\n\nবর্তমানে এর উৎপাদন ভারতের পশ্চিমবঙ্গ রাজ্যের কলকাতা সন্নিহিত তারকেশ্বর ও বাঁকুড়ার বিষ্ণুপুরের হয়। লেবুর রস দিয়ে দুধ থেকে ছানা পৃথক করে এগুলো বানানো হয়। ছাঁচে ফেলে তারপর সেগুলো ছোটো ঝুড়িতে ভরা হয়। তারপর তাতে ধোঁয়া ঢোকানো হয় অর্থাৎ ধূমায়িত করা হয়। ফলে শুকনো ঝুরঝুরে আর ধোঁয়াটে স্বাদের জন্য এই চিজ বিখ্যাত ও সুপরিচিত। তৈরির সময়  এটি ভালো ঘ্রাণ ও তাজা ভাবে পাওয়া যায়।\nএটি  দেশীয় পদ্ধতিতে প্রাকৃতিক ও লবণযুক্ত নরম ধরনের চিজ অসংখ্য ছিদ্রযুক্ত পাত্রেই তৈরি হয়। তাই ক্ষুদ্র ক্ষুদ্র গোলাকৃতি আকারের হয় এই লবণাক্ত চিজ। অনেকটা সুরাটে তৈরি পনিরের মতোই তবে গাভীর দুধেই তৈরি হয়। \nব্যান্ডেল চিজ প্রধানত দু'রকমের হয় - সাদা রঙের সাধারণ চিজ ও বাদামি স্মোকড চিজ। \nব্যান্ডেল চিজ ভালই লবণাক্ত, তাই সংরক্ষণ সম্ভব।\n\n\n== বৈজ্ঞানিক গবেষণা ==\n২০১৭ খ্রিস্টাব্দে কলকাতার যাদবপুর বিশ্ববিদ্যালয়ের ফুড টেকনোলজি এন্ড বায়োকেমিক্যাল ইঞ্জিনিয়ারিং ডিপার্টমেন্ট বিভাগের বিজ্ঞানীরা বৈজ্ঞানিক গবেষণা শুরু করেছেন। তারা পশিম বঙ্গ সরকারের  বিজ্ঞান ও প্রযুক্তি বিভাগের অর্থানুকূল্যে বৈজ্ঞানিক পদ্ধতিতে স্বাস্থ্যসম্মত উৎপাদনের লক্ষে পৌঁছানোর জন্য সচেষ্ট আছেন। দেশে ও বিদেশের বাজারে এর চাহিদা এবং সেই সাথে অর্থনৈতিক সম্ভাবনার দিকটির খতিয়ে দেখাটাও যোজনার অন্তর্ভুক্ত।  যে সমস্ত কারিগর এর উৎপাদনের সাথে যুক্ত আছেন, তাদের প্রশিক্ষণে বিষয়টিও যোজনার উদ্দেশ্য। বর্তমানে হুগলি জেলার আরামবাগ সন্নিহিত কোতলপুর থানার চকচাঁদ গ্রামের ঘোষ পরিবার বংশানুক্রমে এই চিজ উৎপাদনে জড়িত। এই ধরনের ঘরোয়া কিন্তু স্থানভিত্তিক উৎকর্ষ পণ্য নিয়ে গবেষণা জরুরি, কেননা আরও তথ্য পাওয়া সম্ভব হলে, ব্যান্ডেল চিজ়ের জন্যও একটি ভৌগোলিক সূচক  তকমা আদায় করা যেতে পারে। \n\n\n== আরো দেখুন ==\nপনির\nছানা\nখোয়া\nচিজের ইতিহাস\n\n\n== তথ্যসূত্র ==\n\n\n== বহিঃসংযোগ =="}