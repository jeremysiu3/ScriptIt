{"pageid": 1528062, "title": "অঞ্জনা মেনন", "url": "https://bn.wikipedia.org/wiki?curid=1528062", "content": "অঞ্জনা মেনন একজন ভারতীয় অভিনেত্রী যিনি মূলত মালায়ালাম ছবিতে অভিনয় করেন।  তিনি ২০১১ সালের মালায়ালাম ছবি ট্র্যাফিকের মাধ্যমে চলচ্চিত্র জগতে প্রবেশ করেন। \n\n\n== জীবনের প্রথমার্ধ ==\nঅঞ্জনার মায়ের নাম পিএন নির্মলা এবং পিতার নাম কেপি অচ্যুতন। অঞ্জনা এয়ার ফোর্স স্কুল থেকে তার উচ্চ বিদ্যালয়ের শিক্ষা সম্পন্ন করেন এবং পরবর্তীতে ব্যাঙ্গালোরের ক্রাইস্ট বিশ্ববিদ্যালয় থেকে মানব সম্পদে স্নাতক এবং স্নাতকোত্তর ডিগ্রি অর্জন করেন। তিনি টাইমস অফ ইন্ডিয়ার মানবসম্পদ বিভাগে কিছুদিন কাজ করেছিলেন, একই সাথে তিনি কয়েকটি প্রকল্পেও মডেল হিসাবে কাজ করেছিলেন।\n\n\n== কর্মজীবন ==\nঅঞ্জনা পরিচালক রাজেশ পিল্লাইয়ের কাছ থেকে ট্র্যাফিক (২০১১) সিনেমায় অভিনয়ের জন্য প্রস্তাব পান। চলচ্চিত্রের পাশাপাশি, তিনি পল আলুক্কাস, এমআইআর রিয়েলটরস, দেওয়া বিল্ডার্স, মালায়ালা মনোরমার মতো বেশ কয়েকটি সংস্থার বিজ্ঞাপন প্রচারণাও করেছিলেন। ট্র্যাফিকের পর অঞ্জনা, পরিচালক সুগীথের থ্রি ডটস ছবিতে অভিনয় করেছিলেন যেখানে তিনি অভিনেতা বিজু মেননের বিপরীতে জুটি বেঁধেছিলেন। এই চলচ্চিত্রে অঞ্জনা গ্রেস নামে একজন বিধবা স্বাধীনচেতা মহিলার ভূমিকায় অভিনয় করেছিলেন।\n\n\n== চলচ্চিত্র তালিকা =="}