{"pageid": 1096970, "title": "সেকেন্দ্রাবাদ জংশন রেলওয়ে স্টেশন", "url": "https://bn.wikipedia.org/wiki?curid=1096970", "content": "সেকেন্দ্রাবাদ জংশন (স্টেশন কোড:এসসি) হল একটি প্রধান আন্তঃনগর জংশন রেলওয়ে স্টেশন এবং হায়দ্রাবাদ শহুরে এলাকার একটি নিত্যযাত্রী রেলের কেন্দ্র। স্টেশনটি শহরের কেন্দ্রস্থলে ভারতীয় রেলের দক্ষিণ মধ্য রেল জোনে অবস্থিত। এটি ব্রিটিশ শাসনকালে হায়দ্রাবাদের নিজাম দ্বারা ১৮৭৪ সালে নির্মিত হয় এবং ১৯১৬ সালে কাচেগুদা রেলওয়ে স্টেশন চালু না হওয়া পর্যন্ত নিজাম গ্যারান্টিড স্টেট রেলওয়ের প্রধান স্টেশন ছিল। স্টেশনটি ভারতীয় রেল কর্তৃক ১৯৫১ সালে এনজিএসআর জাতীয়করণের সময় অধিগ্রহণ করা হয়েছিল। স্টেশনের প্রধান পোর্টিকো ও কনকোর্স নিজামেস্ক স্থাপত্য দ্বারা প্রভাবিত। স্টেশনটি একটি দুর্গের মতো, যা যমজ শহর হায়দ্রাবাদ ও সেকেন্দ্রাবাদের একটি পর্যটক আকর্ষণ।\nএটি ভারতের সমস্ত অঞ্চলের সাথে রেলপথে সংযুক্ত। প্রতিদিন ২২৯ টি ট্রেনে প্রায় ১,৭০,০০০ জন যাত্রী স্টেশনে আসে (বা ছেড়ে যায়)। স্টেশনের প্রধান রেলপথ দুটি হল বিজয়ওয়াড়া-ওয়াদি রেলপথ (এসসিআর-এর প্রধান লাইন) ও সেকেন্দ্রাবাদ–মনমাদ রেলপথ। এটি দক্ষিণ মধ্য রেল জোনের সদর দফতর এবং এসসিআর-এর সেকেন্দ্রাবাদ বিভাগের সদর দফতর। স্টেশনটি টিকিট বুকিং, পার্সেল ও লাগেজ বুকিং এবং প্ল্যাটফর্ম ব্যবস্থাপনায় গুনমান ব্যবস্থাপনার জন্য আইএসও-৯০০০ সংশয় পত্র লাভ করেছে। ভারতীয় রেল উল্লম্ব সম্প্রসারণের উপর জোর দিয়ে একটি বিশ্বমানের স্টেশনে উন্নীত করার প্রস্তাব করেছে। এটি হায়দ্রাবাদ এমএমটিএস, তেলেঙ্গানা স্টেট রোড ট্রান্সপোর্ট কর্পোরেশন বাস ও হায়দ্রাবাদ মেট্রো দ্বারা যমজ শহরের প্রায় সমস্ত অংশের সাথে সংযুক্ত।\n\n\n== তথ্যসূত্র =="}