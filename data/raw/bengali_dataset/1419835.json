{"pageid": 1419835, "title": "পার্থ মুখোপাধ্যায়", "url": "https://bn.wikipedia.org/wiki?curid=1419835", "content": "পার্থ মুখোপাধ্যায় (জন্ম ২১ সেপ্টেম্বর ১৯৪৭ - মৃত্যু ২৫ ডিসেম্বর ২০১৭) ভারতীয় বাংলা চলচ্চিত্র সিলভার স্ক্রিনের একজন অত্যন্ত জনপ্রিয় অভিনেতা। তিনি ধন্যি মেয়ে, অগ্নীশ্বর, বাঘ বন্দি খেলা, আমার পৃথিবী -র মতো জনপ্রিয় চলচ্চিত্রে অভিনয় করেছেন। তিনি একাধিক চলচ্চিত্রে মহানায়ক উত্তম কুমারের সঙ্গে অভিনয় করেছিলেন। বিশেষত ধন্যি মেয়ে চলচ্চিত্রে উত্তমকুমারের ছোট ভাই বগলার চরিত্রে অত্যন্ত জনপ্রিয় হন পার্থ মুখোপাধ্যায়। অধিকাংশ দর্শকই তাঁকে বগলা নামেই মনে রেখেছেন।\n\n\n== প্রাথমিক জীবন ==\nপার্থ মুখোপাধ্যায় ২১ সেপ্টেম্বর ১৯৪৭ সালে পশ্চিমবঙ্গের কলকাতায় জন্মগ্রহণ করেন । কলকাতার চক্রবেড়িয়া উচ্চমাধ্যমিক বিদ্যালয় থেকে পড়াশোনা করেন।  উচ্চমাধ্যমিক পরীক্ষায় উত্তীর্ণ হওয়ার পর তিনি ১৯৬৫ সালে চারুচন্দ্র কলেজে থেকে বি.কম পাশ করেন এবং পরে কলকাতা বিশ্ববিদ্যালয়ে এম.কম এ ভর্তি হন কিন্তু চলচ্চিত্রে অফারের কারণে পরীক্ষা দিতে  পারেননি।\n\n\n== চলচ্চিত্র জীবন ==\n১৯৫৮ সালে চিত্ত বসু পরিচালিত মা চলচ্চিত্রে শিশু অভিনেতা হিসাবে প্রথম আত্মপ্রকাশ। তার পর তিনি ৬০ এর দশকে বেশ কয়েকটি স্মরণীয় চরিত্রে অভিনয় করেন। রবীন্দ্রনাথ ঠাকুরের ছোটগল্পের উপর ভিত্তি করে তপন সিনহা তাকে বাংলা চলচ্চিত্র অতিথিতে নায়ক হিসেবে অভিনয় করেন। সেইসময় ভেনিস ফিল্ম ফেস্টিভালে অংশ নিয়েছিল কিন্তু মাত্র কয়েকটি ভোটে সেরা অভিনেতার পুরস্কার মিস করেছিলেন। এছাড়া তিনি তপন সিনহার আপনজন চলচ্চিত্রে অভিনয় করেছেন। কমেডি, সিরিয়াস এবং ট্র্যাজিক সব ভূমিকাতেই নিজেকে সঠিকভাবে প্রস্তুত করেছিলেন। তিনি ধন্যি মেয়ে, অগ্নীশ্বর, বাঘ বন্দি খেলা, আমার পৃথিবী -র মতো জনপ্রিয় চলচ্চিত্রে অভিনয় করেছেন। তিনি একাধিক চলচ্চিত্রে মহানায়ক উত্তম কুমারের সঙ্গে অভিনয় করেছিলেন। বিশেষত ধন্যি মেয়ে চলচ্চিত্রে উত্তমকুমারের ছোট ভাই বগলার চরিত্রে অত্যন্ত জনপ্রিয় হন পার্থ মুখোপাধ্যায়। অধিকাংশ দর্শকই তাঁকে বগলা নামেই মনে রেখেছেন। তিনি চলচ্চিত্র ছাড়াও বেশ কিছু বাংলা টিভি সিরিয়ালেও দীর্ঘদিন অভিনয় করেন। এছাড়াও তিনি একজন সঙ্গীত শিল্পী ছিলেন। তিনি সঙ্গীত পরিচালক অশিমা ভট্টাচার্যকে বিয়ে করেন। বাংলা চলচ্চিত্রে অবদানের জন্য পার্থ মুখোপাধ্যায়কে একটি বিশেষ পুরস্কারে ভূষিত করেছিল টিএমসির নেতৃত্বাধীন রাজ্য সরকার।\n\n\n== মৃত্যু ==\nপার্থ মুখোপাধ্যায় বার্ধক্যজনিত রোগে ভুগছিলেন। তিনি অসুস্থ হয়ে হাসপাতালে ভর্তি হন এবং হৃদরোগে আক্রান্স হয়ে শেষ নিঃশ্বাস ত্যাগ করেন। তাঁর মৃত্যুকালে বয়স হয়েছিল ৭০বছর।\n\n\n== চলচ্চিত্রের তালিকা ==\nমা (১৯৫৮)\nঅতিথি (১৯৬৫)\nগল্প হলো সত্তি (১৯৬৬) অলোকের চরিত্রে\nবালিকা বধূ (১৯৬৭)\nহাটে বাজারে (১৯৬৭)\nআপনজন (১৯৬৮)\nধন্যি মেয়ে (১৯৭১) বগলার চরিত্রে\nআজকের নায়ক (১৯৭২)\nঅগ্নীশ্বর (১৯৭৫)\nবাঘ বন্দি খেলা (১৯৭৫)\nফরার (১৯৭৫) (হিন্দি)\nসেই চোখ (১৯৭৬) অমলের চরিত্রে\nদম্পতি (১৯৭৬)\nজয় মা তারা (১৯৭৮)\nদুই পুরুষ (১৯৭৮)\nঘটকালী (১৯৭৯)\nপার(চলচ্চিত্র) (১৯৮৪) (হিন্দি)\nআমর পৃথিবী (১৯৮৫)\nঅবশেষে (১৯৮৫)\nপেয়ার ঝুকতা নাহি (১৯৮৫) (হিন্দি)\nরেহগুজার (১৯৮৫)\nছেলেটা (১৯৮৬)\nনান আদিমাই ইল্লাই (১৯৮৬) (তামিল)\nঅভাগিনী (১৯৯১)\nপুরন্দর\n\n\n== তথ্যসূত্র ==\n\n\n== বহিঃসংযোগ ==\nপার্থ মুখোপাধ্যায় - আইএমডিবি"}