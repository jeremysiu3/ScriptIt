{"pageid": 1344416, "title": "শচিনি আয়েন্দ্র স্ট্যানলি", "url": "https://bn.wikipedia.org/wiki?curid=1344416", "content": "শচিনি আয়েন্দ্র স্ট্যানলি (সিংহলি: සචිනි අයේන්ද්‍රා ස්ටැන්ලි), একজন শ্রীলঙ্কার চলচ্চিত্র অভিনেত্রী, যিনি বর্তমানে সিংহল চলচ্চিত্র শিল্পে কাজ করছেন। তিনি ২০০৩ সালে মিস শ্রীলঙ্কা জিতেছিলেন এবং চীনের সানিয়ায় ৫৩তম মিস ওয়ার্ল্ড প্রতিযোগিতায় শ্রীলঙ্কার প্রতিনিধিত্ব করেছিলেন। মিস শ্রীলঙ্কা হিসাবে মুকুট পরার পর, তিনি সেনেশ দিসানাইকে বান্দারা পরিচালিত তার প্রথম চলচ্চিত্র আদারনেয়া ওয়াসানায়া এ অভিনয় করেন যা ২০০৪ সালে মুক্তি পায়। তিনি তার অভিনয়ের জন্য সিগনিস শ্রীলঙ্কা ফিল্ম অ্যাওয়ার্ডে সেরা সহ-অভিনেত্রীর পুরস্কার জিতেন।\n২০০৫ সালে সিরাসা টিভিতে কুমারসিরি আবেকুন পরিচালিত 'হিরুনি' নাটকে নাম ভূমিকায় অভিনয় করে তার টেলিভিশনে আত্মপ্রকাশ ঘটে। ২০০৯ সালে ইন্দু ধর্মসেনা পরিচালিত ফর বেটার অর ফর ওয়ার্স নাটকে সরলা চরিত্রে তার মঞ্চে অভিষেক হয়েছিল। ২০১৬ সালে মার্কিন যুক্তরাষ্ট্রের লস অ্যাঞ্জেলেসে পারফর্মিং আর্টসের বিশ্ব চ্যাম্পিয়নশিপে প্রতিদ্বন্দ্বিতা করা শচিনিই প্রথম শ্রীলঙ্কান। তিনি ক্লাসিক্যাল/ওপেন/কন্টম্পোরারি বিভাগে অভিনয়ের জন্য দুটি রৌপ্য পদক এবং একটি ব্রোঞ্জ জিতেন। তিনি ২০১৭ সালে পারফর্মিং আর্টসের বিশ্ব চ্যাম্পিয়নশিপে আবার প্রতিদ্বন্দ্বিতা করেন এবং অভিনয় বিভাগে ৪টি ব্রোঞ্জ পদক জিতেন এবং তিনি সেরা জাতীয় পোশাকের জন্য সম্মানসূচক উল্লেখও পান।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শচিনি আয়েন্দ্র স্ট্যানলি (ইংরেজি)\nSachini Ayendra on Twitter\nSachini Ayendra at the Sri Lanka Cinema Database\nNita returns to production with new hope"}