{"pageid": 1011637, "title": "ভাইকিংস (২০১৩-এর টিভি ধারাবাহিক)", "url": "https://bn.wikipedia.org/wiki?curid=1011637", "content": "ভাইকিংস হিস্ট্রি চ্যানেলের জন্য মাইকেল হার্স্টের রচিত ও নির্মিত একটি ঐতিহাসিক নাট্যধর্মী টেলিভিশন ধারাবাহিক। আয়ারল্যান্ডে ধারণকৃত ধারাবাহিকটির ২০১৩ সালের ৩রা মার্চ কানাডায় প্রথম প্রচারিত হয়। ২০২০ সালের ৩০শে ডিসেম্বর ধারাবাহিকটির প্রচার সমাপ্ত হয়। ২০২১ সালের ১লা জানুয়ারি থেকে ৩রা মার্চ পর্যন্ত কানাডায় হিস্ট্রি চ্যানেলে প্রচারের পূর্বেই ধারাবাহিকটির ষষ্ঠ মৌসুমের দ্বিতীয়ার্ধ্ব আয়ারল্যান্ডে প্রাইম ভিডিওতে প্রচারিত হয়। এই ধারাবাহিকের অনুবর্তী ধারাবাহিক ভাইকিংস: ভালহালা নেটফ্লিক্সের জন্য নির্মিত হচ্ছে।\nভাইকিংস প্রখ্যাত কিংবদন্তি নর্স বীর এবং ইংল্যান্ড ও ফ্রান্সের জন্য কুখ্যাত ভাইকিং র‍্যাগনার লদব্রোকের বীরত্বগাথা। ধারাবাহিকটিতে দেখানো হয় রাগনার একজন কৃষক থেকে তার পরিবার ও সতীর্থ যোদ্ধাদের সমর্থনে ইংল্যান্ড লুট করার মধ্য দিয়ে খ্যাতি অর্জন করেন এবং স্ক্যান্ডিনেভিয়ার রাজা হয়ে ওঠেন। পরবর্তী মৌসুমগুলোতে তার পুত্রদের অদৃষ্ট ও তাদের ইংল্যান্ড, স্ক্যান্ডিনেভিয়া, কিয়েভান রুশ, ভূমধ্যসাগর ও উত্তর আমেরিকায় দুঃসাহসিক অভিযান দেখানো হয়েছে।\n\n\n== পটভূমি ==\nধারাবাহিকটি প্রারম্ভিক মধ্যযুগীয় স্ক্যান্ডিনেভিয়ার নর্স জাতির উপাখ্যান থেকে অনুপ্রাণিত। এতে কিংবদন্তি ভাইকিং নেতা র‍্যাগনার লদব্রোক ও তার দল, পরিবার ও বংশধরদের অভিযান চিত্রিত হয়েছে, যা ১৩শ শতাব্দীর বীরত্বগাথা রাগনার্স সাগা লদব্রোকার ও রাগনার্সোনা পাট্র, এবং ডেনীয় লেখক সাক্সো গ্রামাতিকুসের ১২শ শতাব্দীর গেস্তা দানোরুম থেকে নেওয়া হয়েছে। নর্স কিংবদন্তি বীরত্বগাথা মূলত নর্সদের মুখে মুখে চলে আসা কাল্পনিক উপাখ্যান, যা গল্প বলার ২০০ থেকে ৪০০ বছর পর লিখে রাখা হয়েছিল। এই যুগের ঐতিহাসিক সূত্রাবলি, যেমন দ্বিতীয় পর্বে প্রদর্শিত লিন্ডিসফার্নে ভাইকিং লুটপাটের নথি, বা আহমেদ ইবনে ফাদলানের ১০ম শতাব্দীর ভারাঞ্জিয়ান্সের নথি থেকেও অনুপ্রেরণা নেওয়া হয়েছে। ধারাবাহিকটি শুরু হয় ভাইকিং যুগের শুরু থেকে, যা ৭৯৩ সালে লিন্ডিসফার্ন লুটের মধ্য দিয়ে চিহ্নিত করা হয়।\n\n\n== কুশীলব ==\n\nট্র্যাভিস ফিমেল - র‍্যাগনার লদব্রোক (১ম-৪র্থ মৌসুম)\nক্যাথরিন উইনিক - ল্যাগার্থা\nক্লাইভ স্ট্যান্ডেন - রলো (১ম-৪র্থ মৌসুম, ৫ম মৌসুমে বিশেষ উপস্থিতি)\nজেসালিন গিলিসিগ - সিগি (১ম-৩য় মৌসুম)\nগুস্তাফ স্কার্সগার্ড - ফ্লোকি\nগ্যাব্রিয়েল বায়ার্ন - আর্ল হ্যারাল্ডসন (১ম মৌসুম)\nজর্জ ব্ল্যাগডেন - অ্যাথেলস্টান (১ম-৩য় মৌসুম, ৪র্থ মৌসুমে অনিয়মিত)\nডোনাল লগ - ডেনমার্কের হরিক (১ম-২য় মৌসুম)\nঅ্যালিসা সাদারল্যান্ড - আউসলাগ (১ম-৪র্থ মৌসুম)\nলিনাস রোচ - রাজা একবার্ট (২য়-৪র্থ মৌসুম)\nআলেকজান্ডার লুডউইগ - বিয়োর্ন আয়রনসাইড (২য়-৬ষ্ঠ মৌসুম)\nবেন রবসন - কালফ (৩য়-৪র্থ মৌসুম)\nকেভিন ডুরান্ড - হার্বার্ড (৩য়-৪র্থ মৌসুম)\nলোতায়ার ব্লুতো - রাজা চার্লস\nজন কাভানা - সিয়ার (১ম-৩য় মৌসুমে অনিয়মিত, ৪র্থ-৬ষ্ঠ মৌসুম)\nপিটার ফ্রাঞ্জেন - হ্যারাল্ড ফাইনহেয়ার (৪র্থ-৬ষ্ঠ মৌসুম)\nজাসপার পাক্কোনেন - হাফডান দ্য ব্ল্যাক (৪র্থ-৬ষ্ঠ মৌসুম)\nআলেক্স হিউ অ্যান্ডারসন - আইভার দ্য বোনলেস (৪র্থ-৬ষ্ঠ মৌসুম)\nমার্কো ইলসো - ভিৎসার্ক (৪র্থ-৬ষ্ঠ মৌসুম)\nডেভিড লিন্ডস্ট্রম - সিগার্ড স্নেক-ইন-দ্য-আই (৪র্থ মৌসুম)\nজর্ডান প্যাট্রিক স্মিথ - উবা (৪র্থ-৬ষ্ঠ মৌসুম)\nমো ডানফোর্ড - অ্যাথেলউল্‌ফ (২য়-৩য় মৌসুমে অনিয়মিত, ৪র্থ-৫ম মৌসুম)\nজোনাথন রিস মেয়ার্স - বিশপ হেকমুন্ড (৪র্থ-৫ম মৌসুম)\nদানিলা কজলোভ্‌স্কি - ওলেগ দ্য প্রফেট (৬ষ্ঠ মৌসুম)\nএরিক জনসন - এরিক দ্য রেড (-৬ষ্ঠ মৌসুম)\nজর্জিয়া হার্স্ট - তোর্ভি (২য়-৫ম মৌসুমে অনিয়মিত, ৬ষ্ঠ মৌসুম)\nরেগা র‍্যাগনার্স - গুনহিল্ড (৫ম মৌসুমে অনিয়মিত, ৬ষ্ঠ মৌসুম)\nরে স্টিভেনসন - ওথের (৬ষ্ঠ মৌসুম)\n\n\n== সম্প্রচার ==\n\nভাইকিংস ২০১৩ সালের ৩রা মার্চ কানাডা ও মার্কিন যুক্তরাষ্ট্রে প্রথম প্রচারিত হয়। ২০১৫ সালের মার্চ মাসে ধারাবাহিকটির ৪র্থ মৌসুম থেকে অতিরিক্ত ১০টি পর্বসহ মোট ২০টি পর্ব নিয়ে নতুনরূপে নির্মাণ শুরু হয়, যা ২০১৬ সালের ১৮ই ফেব্রুয়ারি প্রথম প্রচারিত হয়। ২০১৬ সালের ১৭ই মার্চ ২০টি পর্ব নিয়ে ভাইকিংস-এর পঞ্চম মৌসুমের নির্মাণ শুরু হয়, যা ২০১৭ সালের ২৯শে নভেম্বর প্রথম প্রচারিত হয়। ২০১৭ সালের ১২ই সেপ্টেম্বর পঞ্চম মৌসুম প্রচারের আগেই ২০টি পর্ব নিয়ে ৬ষ্ঠ মৌসুমের নির্মাণ শুরু হয়। ২০১৯ সালের ৪ঠা জানুয়ারি ঘোষণা করা হয় ৬ষ্ঠ মৌসুমই এই ধারাবাহিকের শেষ মৌসুম হবে। ২০১৯ সালের ৪ঠা ডিসেম্বর ৬ষ্ঠ মৌসুমের প্রচার শুরু হয়। ৬ষ্ঠ ও শেষ মৌসুমের দ্বিতীয় অংশ ২০২০ সালের ৩০শে ডিসেম্বর আয়ারল্যান্ডে, মার্কিন যুক্তরাষ্ট্র, যুক্তরাজ্য, জার্মানি ও অস্ট্রিয়ায় প্রাইম ভিডিওতে প্রচারিত হয় এবং কানাডায় হিস্ট্রি চ্যানেলে ২০২১ সালের ১লা জানুয়ারি থেকে প্রচার শুরু হয়।\n\n\n== হোম মিডিয়া মুক্তি ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nHistory Canada Vikings website  ওয়েব্যাক মেশিনে আর্কাইভকৃত ২৩ সেপ্টেম্বর ২০১৭ তারিখে\nইন্টারনেট মুভি ডেটাবেজে ভাইকিংস  (ইংরেজি)\n\nটেমপ্লেট:স্যাটেলাইট পুরস্কার শ্রেষ্ঠ নাট্যধর্মী টেলিভিশন ধারাবাহিক"}