{"pageid": 1031505, "title": "কোটমবক্কম", "url": "https://bn.wikipedia.org/wiki?curid=1031505", "content": "কোটমবক্কম বা কে-টাউন বা কোলিউড) দক্ষিণ ভারতের তামিলনাড়ু রাজ্যের চেন্নাই জেলার একটি বসতি, ব্যবসায়িক ও অর্থনৈতিক অঞ্চল৷ এখানে রয়েছে চেন্নাই শহরতলি রেলওয়ের অন্তর্গত কোটমবক্কম রেলওয়ে স্টেশন৷ এখানে প্রচুর পরিমাণে চলচ্চিত্র স্টুডিও থাকার ফলে জায়গাটি তামিল ফিল্ম ইন্ডাস্ট্রির আঁতুড়ঘর নামে পরিচিত৷ ভারতীয় সঙ্গীত পরিচালক এ আর রহমানের বাসভবন ও এএম স্টুডিওটি এখানেই অবস্থিত৷\n\n\n== অবস্থান ==\nকোটমবক্কম ১৩ ডিগ্রি ০৫ মিনিট উত্তর অক্ষাংশ ও ৮০ ডিগ্রি ২২ মিনিট পূর্ব দ্রাঘিমায় অবস্থিত৷ চেন্নাইয়ের পশ্চিম দিকে অবস্থিত লোকালয়গুলির মধ্যে এটি একটি৷ লোকালয়ের পূর্ব দিকে রয়েছে নুঙ্গমবক্কম, দক্ষিণ দিকে রয়েছে মহাবিল্বম এবং ত্যাগরায়নগর, পশ্চিম দিকে রয়েছে বড়পালনি এবং দক্ষিণ-পশ্চিমে রয়েছে কে কে নগর ও অশোকনগর এবং উত্তর দিকে রয়েছে শূলাইমেড়ু৷ কোটমবক্কম ফোর্ট সেন্ট জর্জ থেকে ৮ কিলোমিটার দূরে অবস্থিত৷\n\n\n== নামকরণ ==\nঅনেকে মনে করেন কোটমবক্কম নাম এসেছে উর্দু শব্দ ঘোড়া বাগ থেকে, যার অর্থ ঘোটকোদ্যান বা ঘোড়াশাল৷ আবার অনেকের মতে নামটি এসেছে \"কর্কোটকম ভাগম\" থেকে৷ হিন্দু পুরাণ অনুযায়ী কর্কোটক একটি সাপের নাম৷ জনশ্রুতি রয়েছে কর্কোটক এই স্থানে ভগবান শিবকে তুষ্ট করেছিলেন৷\n\n\n== ইতিহাস ==\nকোটমবক্কমের ইতিহাস প্রায় দুহাজার বছর পুরাতন৷ পল্লব এবং চোল সাম্রাজ্যের অন্তিমকালে কোটমবক্কমের পশ্চিমাংশ ছিল ঐতিহাসিকভাবে গুরুত্বপূর্ণ মন্দির নগরী বড়পালনির অন্তর্গত। এখানে অবস্থিত সবচেয়ে প্রাচীন মন্দির ভর্তুকেশ্বর শিব মন্দির ৫০০ বছর পুরাতন।\nবর্তমান কোটমবক্কম‌ খ্রিস্টীয় সপ্তদশ থেকে অষ্টাদশ শতাব্দীতে উৎসকৃত হয়, সম্ভবত এটি ছিল কর্ণাটের নবাবের ঘোড়াশাল।\nব্রিটিশ শাসনাধীন ভারতে কোটমবক্কম ছিল চিঙ্গলপৎ জেলার একটি পুরনগর। ১৯২১ খ্রিস্টাব্দে এখানে লং ট্যাংক নামে একটি নিকাশি নালার খনন করা হয় এবং কোটমবক্কমকে মাদ্রাজ শহরের অন্তর্ভুক্ত করে কোটমবক্কম-শালিগ্রামম-পোলিয়ুর জেলা ক্ষেত্র গঠন করা হয়। বর্তমান লং ট্যাংকের পশ্চিমবঙ্গে অবস্থিত একাধিক জনপদ এর অন্তর্ভুক্ত ছিল ও ১৯৩৯ খ্রিস্টাব্দে জনসংখ্যা ছিল ৪৯৭ জন। ১৯৩৮ খ্রিস্টাব্দে কোটমবক্কম জোরপূর্বক হিন্দি আরোপণ এর বিরুদ্ধে হওয়া আন্দোলনগুলিতে গুরুত্বপূর্ণ ভূমিকা পালন করেছে। ঐ বছর ৩রা জুন মাদ্রাজ প্রেসিডেন্সিতে হিন্দি ভাষা চাপিয়ে দেওয়ার বিরুদ্ধে হাওয়া সম্মেলনে মারাইমালাই আড়িগল সভাপতিত্ব করেছিলেন।\n১৯৪৮ খ্রিস্টাব্দে কোটমবক্কমে আবিচি মেইয়াপ্পা শেঠিয়ার প্রথম চলচ্চিত্র স্টুডিও প্রতিষ্ঠা করেন।\n\n\n== পরিকাঠামো ==\nকোটমবক্কম লোকালয়ে ১৯৬৭ খ্রিস্টাব্দে শহরের প্রথম আধুনিক উড়ালপুল নির্মিত হয়।\n\n\n== তথ্যসূত্র =="}