{"pageid": 1029087, "title": "কৃষ্ণ মন্দির, রাওয়ালপিন্ডি", "url": "https://bn.wikipedia.org/wiki?curid=1029087", "content": "শ্রী‌ কৃষ্ণ মন্দির অথবা কৃষ্ণ মন্দির রাওয়ালপিন্ডির একমাত্র সক্রিয় মন্দির যেখানে পূজা-অর্চনা পালিত হয়। মন্দিরটি পাকিস্তানের পাঞ্জাব প্রদেশের রাওয়ালপিন্ডির সাদ্দারে কাবারি বাজার ও রাওয়ালপিন্ডি রেলওয়ে স্টেশনের মধ্যে অবস্থিত। রাওয়ালপিন্ডি ও ইসলামাবাদে বসবাসকারী হিন্দুদের একমাত্র উপাসনার পীঠস্থান হল এই মন্দির। হিন্দু উৎসবের মধ্যে হোলি, দীপাবলি  ইত্যাদি উদযাপিত হয়।\n\n\n== ইতিহাস ==\n\n১৮৯৭ সালে কঞ্জি মাল ও উজগার মাল রাম রাচপাল পাশ্ববর্তী অঞ্চলের হিন্দুদের উপাসনালয় রূপে মন্দিরটি নির্মাণ করেন। দেশভাগের সময়, ১৯৪৭ সালে মন্দিরটি বন্ধ করে দেওয়া হয়েছিল।  দেশভাগের পর যেসমস্ত হিন্দু সম্প্রদায়ের মানুষ পাকিস্তানেই থাকতে চেয়েছিলেন, তাদের দ্বারা গঠিত একটি হিন্দু পঞ্চায়েতকে ১৯৪৯ সালে মন্দিরটির দায়িত্ব দেওয়া হয় এবং তারপর থেকে রাওয়ালপিন্ডির হিন্দুদের জন্য এটি প্রধান উপাসনালয় হয়ে ওঠে।\n১৯৭০ সালে, ইভাকুই ট্রাস্ট প্রোপার্টি বোর্ড (ETPB), স্থানীয় ব্যবসায়ীদের জন্য মন্দিরের আশেপাশের এলাকাটিকে বরাদ্দ করে। হিন্দু সম্প্রদায়ের লোকেরা মন্দির চত্বর এভাবে অধিকার করে রাখার জন্য প্রতিবাদ করে চলেছে। \n\n\n== পুনঃসংস্কার ==\n২০১৮ সালে, পাঞ্জাব সরকার মন্দিরটির পুনঃসংস্কারের জন্য ২০ মিলিয়ন রুপি অর্থ বরাদ্দ করে। এবং এই পুনঃসংস্কার ও পুনরুদ্ধার ২০২০ সালে সম্পূর্ণ হয়েছে।\n\n\n== আরও দেখুন ==\nরামাপীর মন্দির তান্ডো আল্লাহইয়ার\nহিংলাজ মাতা মন্দির\nকালকা গুহা মন্দির\nউমরকোট শিব মন্দির\nকৃষ্ণ মন্দির, সাদিকাবাদ\n\n\n== তথ্যসূত্র ==\n\n\n== বহিঃসংযোগ =="}