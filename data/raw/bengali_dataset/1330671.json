{"pageid": 1330671, "title": "পিয়াল ডি সিলভা", "url": "https://bn.wikipedia.org/wiki?curid=1330671", "content": "পিয়াল  ডি সিলভা শ্রীলঙ্কা নৌবাহিনীর একজন অ্যাডমিরাল ছিলেন। তিনি শ্রীলঙ্কার নৌবাহিনী কমান্ডার হিসেবে ১ জানুয়ারি ২০১৯ থেকে ১৪ জুলাই ২০২০ তারিখ পর্যন্ত দায়িত্ব পালন করেন।\n\n\n== নৌবাহিনীর কর্মজীবন ==\nপিয়াল ১৯৮৪ সালে নেভাল অ্যান্ড ম্যারিটাইম একাডেমীতে ক্যাডেট হিসেবে যোগদান করেন ১২তম ব্যাচে। ১৯৮৬ সালের ফেব্রুয়ারি মাসে তিনি শ্রীলঙ্কা নৌবাহিনীর এক্সিকিউটিভ শাখায় সাব লেফটেন্যান্ট পদবীতে কমিশন প্রাপ্ত হন। তিনি ডুবুরি প্রশিক্ষণ গ্রহণ করেন এবং শ্রীলঙ্কা নৌবাহিনীর কমান্ডো শাখা স্পেশাল বোট স্কোয়াড্রনে যোগ দেন। তিনি চীন থেকে উচ্চতর প্রশিক্ষণ লাভ করেন।\nতিনি বিভিন্ন যুদ্ধ-জাহাজের অধিনায়কত্ব করেন।\nরিয়ার অ্যাডমিরাল পদবীতে তিনি উত্তরাঞ্চলীয় নৌ কমান্ডের ফ্ল্যাগ অফিসার কমান্ডিং এবং ফ্ল্যাগ অফিসার কমান্ডিং, নেভাল ফ্লিট হিসেবে দায়িত্ব পালন করেন। এছাড়াও এ পদবীতে তিনি নৌ সদরে ডাইরেক্টর জেনারেল অপারেশন্স হিসেবে দায়িত্ব পালন করেন, এবং নৌ প্রধান হবার পূর্বে তিনি ডেপুটি চীফ অব স্টাফ এবং চীফ অব স্টাফ ছিলেন।\n\n\n== তথ্যসূত্র =="}