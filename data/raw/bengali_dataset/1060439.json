{"pageid": 1060439, "title": "গংগাচড়া মহিলা ডিগ্রী কলেজ", "url": "https://bn.wikipedia.org/wiki?curid=1060439", "content": "গংগাচড়া মহিলা ডিগ্রী কলেজ রংপুর জেলার গংগাচড়া উপজেলার একটি ডিগ্রী মহাবিদ্যালয়। কলেজটি উপজেলার একমাত্র নারী শিক্ষার উচ্চ বিদ্যাপিঠ। \n\n\n== ইতিহাস ==\nগংগাচড়া উপজেলার নারী শিক্ষার একমাত্র ডিগ্রী কলেজ ‘গংগাচড়া মহিলা ডিগ্রী কলেজ’। এলাকার ২৫ জন ব্যক্তি নারী শিক্ষার উচ্চতর ক্ষেত্রে ঘাটতি কমাতে ১৯৯৭ সালে  প্রথমে ইন্টারমেডিয়েট পর্যন্ত চালু করে। বিজ্ঞান ও মানবিক শাখায় ছাত্রী ভর্তি হয়। প্রথম ৮-৯-১৯৯৮ সালে নিবন্ধ পায়। বর্তমানে বিজ্ঞান, মানবিক ও কমার্স  বিষয়ে  ইন্টার ও ডিগ্রীতে পাঠদান করা হয়। প্রথমে বাঁশ, টিন দিয়ে তৈরী ঘরে কার্যক্রম শুরু হয়। প্রায় ২ একর জমির উপর রয়েছে চারতলা একাডেমিক ভবনসহ চারটি ভবন। এ মহাবিদ্যালয়টি স্থাপনে যারা অবদান রেখেছেন তাদের মধ্যে মজিবর রহমান প্রামাণিক , আবুল হসেন ফটিক, হাজী রফিকুল ইসলাম, মোঃ রুহুল  আমিন, আব্দুল হাকিম, ক্ষিতিশ চন্দ্র প্রমুখের উদ্যগে এই কলেজ প্রতিষ্ঠিত হয়। কলেজের প্রতিষ্ঠাতা অধ্যক্ষ ছিলেন আনিসুর রহমান। কলেজটি গংগাচড়া উপজেলা বাজারের উত্তর পারশ্বে অবস্থিত। কলেজটি এমপিও ভুক্ত। এমপিও কোড নং-৯১০২০৩৩১০২। কলেজ কোড-৩২৪০।\n\n\n== প্রশাসনিক ইউনিট ==\nসুযোগ্য গভর্ণিবডি ও  একজন অধ্যক্ষের পরিচালনায় বিদ্যালয়টি পরিচালিত হচ্ছে।\n\n\n== ফলাফল ==\n২০১৩ সালের এইচএসসি পাবলিক পরীক্ষায় ৮১% এবং ২০১১ সালে ৫৮% ছাত্রী পাশ করে।\n\n\n== পোশাক ==\nসাদা পায়জামা, সাদা কামিজ, সাদা ওড়না ও সাদা জুতা। প্রতিষ্ঠানের আইডি কার্ড সাথে থাকা আবশ্যক।\n\n\n== অন্যান্য ==\nএখানে রয়েছে বিজ্ঞান শিক্ষার্থর  জন্য ল্যাবরেটরি, কম্পিউটার ল্যাব, বিশাল খেলাধুলার মাঠ। ছাত্রীদের পরিবহনের জন্য রয়েছে একটি বাস।\n\n\n== তথ্যসূত্র =="}