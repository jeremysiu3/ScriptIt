{"pageid": 1157456, "title": "বৃহত্তর আন্তিলীয় দ্বীপপুঞ্জ", "url": "https://bn.wikipedia.org/wiki?curid=1157456", "content": "বৃহত্তর আন্তিলীয় দ্বীপপুঞ্জ বলতে ক্যারিবীয় সাগরের অপেক্ষাকৃত বৃহৎ দ্বীপগুলির একটি দলকে বোঝায়, যার মধ্যে কিউবা (কুবা), হিস্পানিওলা (ইস্পানিওলা), পুয়ের্তো রিকো, জামাইকা ও কেইম্যান দ্বীপপুঞ্জটি অন্তর্ভুক্ত। ক্ষুদ্রতর আন্তিলীয় দ্বীপপুঞ্জসহ দলটি আন্তিলীয় দ্বীপপুঞ্জ গঠন করেছে।    \nদ্বীপপুঞ্জটি ইংরেজিতে গ্রেটার অ্যান্টিলিজ, ফরাসি ভাষায় গ্রঁত অঁতিই (ফরাসি: Grandes Antilles), স্পেনীয় ভাষায় গ্রান্দেস আন্তিয়াস বা আন্তিয়াস মায়োরেস (স্পেনীয়: Grandes Antillas or Antillas Mayores) নামে পরিচিত।\nবৃহতর আন্তিলীয় দ্বীপপুঞ্জের অধিকাংস অঞ্চলই স্বাধীন ও সার্বভৌম রাষ্ট্র। এখানে মোট ছয়টি দ্বীপরাষ্ট্র অবস্থিত। হাইতি ও ডোমিনিকান প্রজাতন্ত্র রাষ্ট্র দুইটি হিস্পানিওলা দ্বীপটি ভাগাভাগি করে নিয়ে অবস্থিত। তবে পুয়ের্তো রিকো মার্কিন যুক্তরাষ্ট্রের সাথে সম্পর্কিত কিন্তু অ-অঙ্গীভূত অঞ্চল এবং কেম্যান দ্বীপপুঞ্জটি একটি ব্রিটিশ সামুদ্রিক অঞ্চল। আয়তন অনুযায়ী কিউবা এখানকার বৃহত্তর দ্বীপ, এটি দ্বীপপুঞ্জের পশ্চিম প্রান্তে পড়েছে। পুয়ের্তো রিকো সর্বপূর্বে অবস্থিত দ্বীপ। অন্যদিকে সর্বাধিক জনসংখ্যাবিশিষ্ট হিস্পানিওলা দ্বীপটি মধ্যভাগে পড়েছে। জামাইকা ও কেম্যান দ্বীপপুঞ্জ কিউবার দক্ষিণে অবস্থিত। মার্কিন যুক্তরাষ্ট্রের মূল ভূখণ্ডের ফ্লোরিডা অঙ্গরাজ্যটি বৃহত্তর আন্তিলীয় দ্বীপপুঞ্জের সবচেয়ে কাছে অবস্থিত। ফ্লোরিডা ও কিউবার মধ্যবর্তী স্থানে ফ্লোরিডা কিজ দ্বীপপুঞ্জটি অবস্থিত, যেটি বৃহত্তর আন্তিলীয় দ্বীপপুঞ্জের অন্তর্ভুক্ত নয়।"}