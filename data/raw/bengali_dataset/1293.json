{"pageid": 1293, "title": "ক্যাক্‌টাস", "url": "https://bn.wikipedia.org/wiki?curid=1293", "content": "ক্যাক্‌টাস (ইংরেজি: cactus) হচ্ছে Caryophyllales  বর্গের এবং Cactaceae পরিবারের উদ্ভিদ। শব্দটি লাতিন ভাষার κάκτος (kaktos) থেকে এসেছে। এটি সালোকসংশ্লেষের জন্যে ক্যাম (ক্রাসুলেসিয়ান অ্যাসিড মেটাবোলিজম) বিপাক পথ ব্যবহার করে।\nক্যাক্‌টাস ঘরের ভেতর টবে লাগানো হলে  ১০ থেকে ৪০ বছর এবং জমিতে আরও বেশি বছর বেঁচে থাকে পারে।\n\n\n== জাত ==\nপ্রায় দুই হাজার জাত আছে। যেমন কোচিনেলিফেরা, মনাকাটা, নাইগ্রিকান্স, ওপানসিয়া ইত্যাদি।\n\n\n== ক্যাকটাসের অভিযোজন ==\nযে সমস্ত এলাকায় জলের পরিমাণ কম সেখানে বিশেষ ধরনের উদ্ভিদ জন্মায়। মরুভূমিতে, অথবা উঁচু শুকনো এলাকায়, যে উদ্ভিদ জন্মায় তাদের জাঙ্গল উদ্ভিদ (Xerophytes) বলা হয়। ফণিমনসা, তেশিরা মনসা ইত্যাদি ক্যাকটাস জাতীয় জাঙ্গল উদ্ভিদ। বিভিন্ন ধরনের ক্যাকটাসের অভিযোজন-কৌশল প্রায় একই তা উল্লেখ করা হলঃ\n\nমূল (Roots): ক্যাকটাসের মূল মাটির বিস্তীর্ণ এলাকায় ছড়িয়ে পড়ে। শুকনো মাটিতে এই সব উদ্ভিদ জন্মায়। যাতে মাটির সামান্য পরিমাণ জলও উদ্ভিদ গ্রহণ করতে পারে। তার ব্যবস্থা মূলে থাকে। ক্যাকটাসের মূলের কোষে বড় বড় কোষগহ্বর দেখা যায়। কোষগহ্বরের কোষরসের অভিস্রবণ চাপ বেশী হওয়ায় মূলের জল শোষণ ক্ষমতা খুব বেশী হয়।\nপর্ণকাণ্ড (Phylloclade): কাণ্ড পরিবর্তিত হয়ে চ্যাপ্টা, গোল বা বিভিন্ন আকৃতির হতে পারে। এই ধরনের কাণ্ড বেশ রসালো হয়। কাণ্ডে প্রচুর ক্লোরোফিল থাকায় এর রঙ সবুজ। কাণ্ডের বাইরে পুরু কিউটিকল (Cuticle) আবরণ দেখা যায়। ফলে বাষ্পমোচনের হার খুব কম হয়। এই রকম পরিবর্তিত রসাল কাণ্ডকে পর্ণকাণ্ড (Phylloclade) বলে।\nপত্রকন্টক (Spines): অভিযোজনের ফলেই ক্যাকটাসের পাতা কাঁটায় পরিবর্তিত হয়। এতে বাষ্পমোচনের প্রক্রিয়া হ্রাস পায়। এছাড়া পত্রকন্টক উদ্ভিদের আত্মরক্ষার সহায়ক।\nপুষ্টি (Nutrition): ক্যাকটাস জাতীয় উদ্ভিদ স্বভোজী। এরা সালোকসংশ্লেষে খাদ্য উৎপন্ন করতে পারে। রসালো, সবুজ রঙের পরিবর্তিত কান্ডই সালোক-সংশ্লেষে অংশ নেয়। কোষগুলিতে মিউসিলেজ নামে গঁদ জাতীয় পদার্থ থাকায় জলধারণ ক্ষমতা বেশী হয়।\nজনন (Reproduction): বীজ সৃষ্টির মাধ্যমে যৌন উপায়ে বা অঙ্গজ বিস্তারে এদের জনন ঘটে। পর্ণকান্ডের এক-একটি ছোট ছোট  অংশ আলাদা হয়ে মাটিতে পড়লে সহজেই তা থেকে অপত্য উদ্ভিদ জন্মায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}