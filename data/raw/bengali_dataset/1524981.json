{"pageid": 1524981, "title": "শক্তি আনন্দ", "url": "https://bn.wikipedia.org/wiki?curid=1524981", "content": "শক্তি আনন্দ (জন্ম: ২৩ সেপ্টেম্বর ১৯৭৫) একজন ভারতীয় টেলিভিশন অভিনেতা। তিনি তেনালি রামা, সারা আকাশ, সম্ভব অসম্ভব, এক লড়কি অনজানি সি সহ বিভিন্ন টেলিভিশন ধারাবাহিকে অভিনয় করেছেন। তিনি ২০০৪ সালে ক্রাইম প্যাট্রোল ধারাবাহিকের প্রথম মৌসুম উপস্থাপনা করেছিলেন।\n\n\n== প্রারম্ভিক জীবন ==\nশক্তি আনন্দ ১৯৭৫ সালের ২৩ সেপ্টেম্বর দিল্লিতে একটি পাঞ্জাবি পরিবারে জন্মগ্রহণ করেন। তিনি দিল্লির তামিল এডুকেশন অ্যাসোসিয়েশন বিশ্ববিদ্যালয়ে পড়াশোনা করেন এবং বিজ্ঞান বিভাগে স্নাতকোত্তর ডিগ্রি অর্জন করেন। এরপর তিনি ফার্মাসিউটিক্যাল ইঞ্জিনিয়ারিংয়ে স্নাতকোত্তর ডিগ্রি অর্জন করেন।\n\n\n== ব্যক্তিগত জীবন ==\nশক্তি আনন্দ ২০০৫ সালে অভিনেত্রী সাই দেওধরকে বিয়ে করেন। ২০১১ সালে তাদের একটি কন্যা সন্তানের জন্ম হয়।\n\n\n== কর্মজীবন ==\nশক্তি আনন্দ দিল্লিতে জিই ক্যাপিটালে মেডিকেল পরীক্ষক হিসেবে কর্মরত থাকা অবস্থায় টেলিভিশন অনুষ্ঠান কিউঁকি সাস ভি কভি বহু থি-তে অভিনয়ের প্রস্তাব পান। তিনি দীপক শর্মা প্রযোজিত এবং সঞ্জীব খান্না সম্পাদিত দূরদর্শনের টেলিফিল্ম নয়ন জ্যোতি-তে একজন অন্ধ ছেলের চরিত্রে অভিনয় করেন।\nশক্তি এবং তার স্ত্রী সাই দেওধর সেলিব্রিটি নৃত্য অনুষ্ঠান নাচ বলিয়ে-এর প্রথম মৌসুমে অংশগ্রহণ করেছিলেন।\nতিনি ভারত কা বীর পুত্র - মহারাণা প্রতাপ ধারাবাহিকে মহারাণা উদয় সিং চরিত্রে অভিনয় করেছিলেন। তিনি লাইফ ওকে চ্যানেলের সুপারকপস ভার্সেস সুপারভিলেনস ধারাবাহিকেও কাজ করেছেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব ধারাবাহিক ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শক্তি আনন্দ (ইংরেজি)\nবলিউড হাঙ্গামায় শক্তি আনন্দ"}