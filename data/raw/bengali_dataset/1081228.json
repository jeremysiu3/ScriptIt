{"pageid": 1081228, "title": "মহাথালা আমেরিয়া", "url": "https://bn.wikipedia.org/wiki?curid=1081228", "content": "ফ্যালকেট ওকব্লু(বৈজ্ঞানিক নাম: Mahathala ameria (Hewitson)) 'লাইসিনিডি' গোত্রের এবং 'থেকেলিনি' উপগোত্রের অন্তর্ভুক্ত মাঝারি আকার বিশিষ্ট প্রজাতি। বন্যপ্রাণ সংরক্ষণ আইন অনুসারে এই প্রজাতি তফ্‌সিল ২ এর তালিকার অন্তর্ভুক্ত।\n\n\n== উপপ্রজাতি ==\nফ্যালকেট ওকব্লু এর প্রজাতিগুলো হলো:\n\nM. a. ameria Hewitson, 1862\nM. a. zistra Fruhstorfer, 1908\nM. a. javana Fruhstorfer, 1908\nM. a. hainani Bethune-Baker, 1903\n\n\n=== ভারতে প্রাপ্ত ফ্যালকেট ওকব্লু এর উপপ্রজাতি ===\nভারতে প্রাপ্ত ফ্যালকেট ওকব্লু এর উপপ্রজাতি হল-\n\nMahathala ameria ameria (Hewitson, 1862) – Khasi Falcate Oakblue\n\n\n== বিস্তার ==\nভারতে পশ্চিমবঙ্গ থেকে আসাম, খাসি পাহাড় এবং উত্তর-পূর্ব ভারতের অন্যান্য অংশে দক্ষিণ মায়ানমার, থাইল্যান্ড, লাওস এবং জাভা পর্যন্ত দেখা যায়। এছাড়া পশ্চিম এবং দক্ষিণ চীন, হাইনান এবং তাইওয়ান এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল উজ্জ্বল ঘন নীল এবং সামনের ডানার কোস্টাল এবং টর্নাল প্রান্তভাগ সরুভাবে কালচে বাদামী বর্ডারযুক্ত। অ্যাপেক্স একই বর্নের এবং চওড়া। পিছনের ডানার কোস্টাল এবং টর্নাল বর্ডার অধিক চওড়া এবং কোস্টাল অং ফ্যালকেট অথবা কাস্তের মত। পিছনের ডানা লেজযুক্ত এবং লেজটি সামান্য চওড়া এবং প্রান্তভাগ গোলাকৃতি।\nডানার নিম্নতল বাদামী এবং কালচে বাদামী মিশ্রন। সামনের ডানায় সেল এর ভিতরে কালচে বাদামী বর্নের এবং উভয় প্বার্শে সাদা প্রান্তে ঘেরা দুটি বার (bar) দেখা যায়। সেল প্রান্তের বারটি সেল মধ্যভাগের বার অপেক্ষা বড়। অ্যাপেক্স ফ্যাকাশে সাদা বর্নের। পোস্ট ডিসকাল বন্ধনীটি বাইরের এবং ভিতরের দিকে ফ্যাকাশে সাদা সীমানাযুক্ত। টার্মেন ঢেউ খেলানো। নিচের ডানায় বেসাল অংশে ছোট-বড় কিছু ফ্যাকাশে সাদা ছোপ বর্তমান। ডিসকাল বন্ধনীর ছোপগুলির বাইরের দিকের প্রান্ত কম-বেশী দন্তাকৃতি (dentated)। ডানার ভিতরে দিকের অর্ধ কালচে বাদামী এবং বাইরের অর্ধ ফ্যাকাশে সাদা এবং ফ্যাকাশে বাদামীর মিশ্রন।\n\n\n=== স্ত্রী ===\nডানার উপরিতল বাদামী অথবা কালচে বাদামী এবং ডানার বেসাল এবং ডিসকাল অংশের খানিকটা নীলচে বেগুনি। ডানার নিম্নতল পুরুষ প্রকারের অনুরূপ।\n\n\n== আচরণ ==\nঅন্যান্য ওকব্লুদের ন্যায়, ফ্যালকেট ওকব্ল র উড়ান খুবই স্বল্পদূরত্বের এবং দ্রুতভেগে চক্রাকারে পাঁক খেয়ে আবার পূর্বের অবস্থানে ফিরে আসে। এরা স্বভাবে আঞ্চলিক অথবা স্থানিক (territoriaL)। জঙ্গল অথবা ঝোপঝাড় আবৃত পরিবেশে কম অথবা মাঝারী উচ্চতা সম্পন্ন অঞ্চলে এদের দেখতে পাওয়া যায় বিশেষ করে বর্ষাকালে। গাছের কান্ডের রস এবং ফলের রস ইত্যাদি এদের অতি প্রিয়, বিশেষত পাম গাছ (তাল এবং খেজুর ইত্যাদি)।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}