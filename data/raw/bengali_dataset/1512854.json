{"pageid": 1512854, "title": "শ্রুতিকা অর্জুন", "url": "https://bn.wikipedia.org/wiki?curid=1512854", "content": "শ্রুতিকা অর্জুন (জন্ম: ১৭ সেপ্টেম্বর ১৯৮৭)  একজন ভারতীয় টেলিভিশন ব্যক্তিত্ব, উদ্যোক্তা এবং প্রাক্তন অভিনেত্রী, যিনি মূলত তামিল এবং মালায়ালাম চলচ্চিত্রে অভিনয় করেছেন।  তিনি ২০০২ সালে চলচ্চিত্রে আত্মপ্রকাশ করেন, তবে মাত্র দুই বছর অভিনয়ের পর বিনোদন জগৎ থেকে সরে যান। দীর্ঘ বিরতির পর, ২০২২ সালে তিনি \"কুকু উইথ কোমালী\" সিজন ৩-এ প্রতিযোগী হিসেবে ফিরে আসেন এবং বিজয়ী হন। এছাড়া, তিনি বিগ বস সিজন ১৮- এ অংশগ্রহণ করেন এবং প্রতিযোগিতায় নবম স্থান অর্জন করেন।\n\n\n== প্রাথমিক এবং ব্যক্তিগত জীবন ==\nশ্রুতিকার জন্ম ১৯৮৭ সালের ১৭ সেপ্টেম্বর। তার পিতামহ হলেন কিংবদন্তি অভিনেতা থেঙ্গাই শ্রীনিবাসন। তিনি চেন্নাইয়ের আদর্শ বিদ্যালয় উচ্চ মাধ্যমিক বিদ্যালয়ে পড়াশোনা করেছেন।  তার পরিবারে আরও রয়েছেন তার কাকাতো ভাই যোগী এবং ভাই আদিত্য, যারা দুজনেই অভিনয় জগতে যুক্ত।।  শ্রুতিকার মা পাঞ্জাবি বংশোদ্ভূত।  তিনি ব্যবসায়ী অর্জুনের সঙ্গে বিবাহবন্ধনে আবদ্ধ এবং তাঁদের একটি পুত্রসন্তান রয়েছে।  ২০১৮ সালে, তিনি হ্যাপি হার্বস নামে একটি আয়ুর্বেদিক স্কিনকেয়ার ব্র্যান্ড প্রতিষ্ঠা করেন। \n\n\n== কর্মজীবন ==\nমাত্র ১৫ বছর বয়সে  শ্রুতিকা সুরিয়ার -এর বিপরীতে \"শ্রী\" (২০০২) সিনেমায় প্রথম অভিনয় করেন।দ্য হিন্দুর সমালোচকদের মতে, এই জুটি \"দারুণ পর্দার রসায়ন\" প্রদর্শন করেছিল।  এরপর তিনি মালায়ালাম সিনেমা \"স্বপ্নম কোন্ডু থুলাভারম\"-এ আম্মুর চরিত্রে অভিনয় করেন, যা প্রশংসিত হয়। তিনি তামিল চলচ্চিত্র নালা দময়ন্তী- তে মাধবন এবং থিথিকুধে- তে জীবার বিপরীতে সহায়ক চরিত্রে অভিনয় করেন।\nএরপর, তিনি অভিনয় ছেড়ে পড়াশোনায় মনোযোগ দেন।  ২০২০ সালে, তিনি এক সাক্ষাৎকারে ফের অভিনয়ে ফেরার ইচ্ছা প্রকাশ করেন  এবং ২০২২ সালে \"কুকু উইথ কোমালী\" সিজন ৩-এ ফিরে এসে বিজয়ী হন।  ২২০২৪ সালে, তিনি বিগ বস হিন্দির ১৮ তম সিজনে প্রথম তামিল প্রতিযোগী হিসেবে অংশগ্রহণ করেন। প্রতিযোগিতায় ৯৬তম দিনে তিনি বাদ পড়েন এবং নবম স্থান অর্জন করেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}