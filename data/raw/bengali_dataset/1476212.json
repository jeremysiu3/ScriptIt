{"pageid": 1476212, "title": "আওয়াজ উডা", "url": "https://bn.wikipedia.org/wiki?curid=1476212", "content": "আওয়াজ উডা বাংলাদেশ ২০২৪ সালে প্রকাশিত বাংলা ভাষার একটি জুলাই বিপ্লবের প্রতিবাদী হিপ হপ সঙ্গীত। এতে কথা, সুর ও কণ্ঠ দিয়েছেন র‍্যাপার হান্নান হোসাইন শিমুল এবং মিক্স ও মাস্টারিং করেছে স্নেয়ারবিট।\n\n\n== পটভূমি ==\n২০২৪ সালে বাংলাদেশে কোটা সংস্কার আন্দোলন চলাকালীন সময়ে গানটি মুক্তি পায়। গানটি মুক্তির এক সপ্তাহ পর অর্থাৎ ২৫ জুলাই নারায়ণগঞ্জ থেকে হান্নানকে বাংলাদেশ পুলিশ গ্রেফতার করে। নিউ ইয়র্ক শহরের অলাভজনক সংগঠন আর্টিস্ট অ্যাট রিস্ক কানেকশন (এআরসি) হান্নানকে গ্রেফতারের নিন্দা জানান।\n\n\n== জনপ্রিয়তা ==\n\n২০২৪ সালের বাংলাদেশে কোটা সংস্কার আন্দোলনকে ঘিরে গানটি শ্রোতাদের কাছে তুমুল জনপ্রিয়তা অর্জন করে। মাত্র ১৩ দিনের ব্যবধানে এটি ইউটিউবে প্রায় ছয় লক্ষের অধিকবার দেখা হয় এবং ইউটিউব ট্রেন্ডিংয়ে বাংলাদেশ থেকে পঞ্চম স্থান দখল করে নেয়।\n\n\n== আরও দেখুন ==\nদেশটা তোমার বাপের নাকি\n\n\n== তথ্যসূত্র =="}