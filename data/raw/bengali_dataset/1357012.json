{"pageid": 1357012, "title": "মাতসুশিমা সুমাইয়া", "url": "https://bn.wikipedia.org/wiki?curid=1357012", "content": "মাতসুশিমা সুমাইয়া একজন জাপানি-বাংলাদেশী ফুটবলার, যাকে বাংলাদেশের প্রথম মহিলা ফ্রিস্টাইলার হিসেবেও বিবেচনা করা হয়। বর্তমানে সুমাইয়া বাংলাদেশ জাতীয় মহিলা ফুটবল দল ও বসুন্ধরা কিংস মহিলা ফুটবল দলের মিডফিল্ডার হিসেবে খেলেন।\n\n\n== ব্যক্তিগত জীবন ==\nসুমাইয়া জাপানে জন্মগ্রহণ করেন, তার মা মাতসুশিমা তোমোমি হলেন জাপানি ও তার বাবা মাসুদুর রহমান হলেন বাংলাদেশী। দুই বছর বয়সে সুমাইয়া বাংলাদেশে আসেন এবং ২০০৮ সালে স্থায়ীভাবে স্থানান্তরিত হন।\nসুমাইয়ার ছোটবেলা থেকেই ফুটবলের প্রতি আগ্রহ ছিল। তিনি ৮ম শ্রেণী পর্যন্ত সি ব্রীজ ইন্টারন্যাশনাল স্কুলে পড়াশোনা করেছেন। তারপর তিনি ডন বস্কো স্কুল অ্যান্ড কলেজে স্থানান্তরিত হন। ২০১৮ সালে, তিনি একটি ফুটবল দল গঠন করেন এবং ইন্টার-ইংলিশ মিডিয়াম স্কুল উৎসবে অংশগ্রহণ করেন। তার দল ৬ বার প্রতিযোগিতায় অংশগ্রহণ করে এবং তারা টানা চার বার চ্যাম্পিয়ন শিরোপা অর্জন করে। প্রতিযোগিতার সর্বোচ্চ গোলদাতা ও সেরা খেলোয়াড় হন সুমায়া।\n\n\n== খেলোয়াড় জীবনী ==\nতিনি ধীভেহি সিফাইঞ্জ ক্লাবের হয়ে মালদ্বীপে পেশাদারীভাবে খেলতে শুরু করেন। ২০২০ সালে বসুন্ধরা কিংসের একজন নির্বাচক তাকে সেখানে খেলতে দেখে তাকে বসুন্ধরা ক্লাবে খেলার প্রস্তাব করে।\nসুমাইয়া মালদ্বীপে ফুটসাল খেলেছেন। এছাড়া সাবিনা খাতুনের সঙ্গে ডিএসসিতে খেলেছেন।\nসুমাইয়া ২০২৩ সালের ১৫ জুলাই বাংলাদেশের হয়ে নেপালের বিপক্ষে খেলার মাধ্যমে তার আন্তর্জাতিক খেলোয়াড় জীবন শুরু করেন।\n\n\n== তথ্যসূত্র =="}