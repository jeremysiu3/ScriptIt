{"pageid": 1528652, "title": "হেলেন গিরি সাইয়েম", "url": "https://bn.wikipedia.org/wiki?curid=1528652", "content": "হেলেন গিরি সাইয়েম একজন ভারতীয় সঙ্গীতবিদ এবং ইতিহাসবিদ, যিনি খাসি সঙ্গীত ঐতিহ্যের প্রচারে তাঁর প্রচেষ্টার জন্য পরিচিত। তিনি নর্থ ইস্টার্ন হিল ইউনিভার্সিটি অনুষদের প্রাক্তন সদস্য ছিলেন। তিনি সঙ্গীত নাটক আকাদেমির নির্বাহী পরিষদের একজন সদস্য।\n\n\n== জীবনী ==\nতিনি ঐতিহ্যবাহী খাসি বাদ্যযন্ত্রের পুনরুদ্ধারে অবদান রেখেছেন বলে জানা যায় এবং এইসঙ্গে তিনি খাসি সঙ্গীতের প্রচারের জন্য শিলংয়ের মার্টিন লুথার খ্রিস্টান বিশ্ববিদ্যালয়ে একটি বৃত্তি তহবিল প্রতিষ্ঠা করেছেন।\nতিনি ৩৫টি ঐতিহ্যবাহী সঙ্গীত প্রতিষ্ঠান প্রতিষ্ঠায় সহায়তা করেছেন এবং শারীরিকভাবে প্রতিবন্ধী শিশুদের পুনর্বাসনের জন্য কাজ করার পাশাপাশি সঙ্গীত উৎসব আয়োজন করেছেন।\nহেলেন গিরি সাইয়েম স্বাধীনতা-পূর্ববর্তী সময়ের খাসি জীবন নিয়ে একটি বই লিখেছেন, যার নামখাসি আণ্ডার ব্রিটিশ রুল, ১৮২৪ - ১৯৪৭, এটি সেই সময়ের একটি ঐতিহাসিক আখ্যান।\nখাসি সঙ্গীতে অবদানের জন্য ভারত সরকার ২০০৮ সালে তাঁকে চতুর্থ সর্বোচ্চ বেসামরিক সম্মান পদ্মশ্রী প্রদান করে।\n\n\n== আরও দেখুন ==\nখাসি জনগণ\n\n\n== তথ্যসূত্র ==\n\n\n== আরও পড়ুন ==\nহেলেন গিরি (১৯৯০)। দ্য খাসিজ আণ্ডার ব্রিটিশ রুল (১৮২৪ - ১৯৪৭)। আকাশী বুক ডিপো। পৃষ্ঠা ২০৭। আইএসবিএন 9788186030677।"}