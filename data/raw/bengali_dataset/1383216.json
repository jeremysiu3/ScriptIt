{"pageid": 1383216, "title": "শবাসন", "url": "https://bn.wikipedia.org/wiki?curid=1383216", "content": "শবাসন ( সংস্কৃত: शवासन; আইএএসটি: śavāsana), মৃতদেহের ভঙ্গি বা মৃতাসন,  হঠযোগে একটি আসন এবং আধুনিক যোগ ব্যায়াম হিসাবে, প্রায়শই একটি অধিবেশন শেষে শিথিল করার জন্য ব্যবহৃত হয়। এটি যোগ নিদ্রা ধ্যান অনুশীলনের জন্য সাধারণ ভঙ্গি, এবং এটি পুনরুদ্ধারকারী যোগব্যায়ামের একটি গুরুত্বপূর্ণ ভঙ্গি।\n\n\n== ব্যুৎপত্তি এবং উত্স ==\nশবাসন নামটি সংস্কৃত शव শব, \"মৃতদেহ\" এবং आसन আসন, \"ভঙ্গি\" থেকে এসেছে। মৃতাসনের বিকল্প নামটি সংস্কৃত मृत মৃত, \"মৃত্যু\" থেকে এসেছে। ভঙ্গিটির প্রথম উল্লেখ পাওয়া যায় ১৫ শতকের হঠযোগ প্রদীপিকা ১.৩২-এ, যা একটি মধ্যযুগীয় বিশ্বাস ব্যবস্থার প্রেক্ষাপটে বলে যে \"মৃতদেহের মতো মাটিতে শুয়ে থাকাকে শবাসন বলা হয়। যা ক্লান্তি দূর করে এবং মনের প্রশান্তি বাড়ায়।\"\nসুপ্ত পদঙ্গুষ্ঠাসন নামটি সংস্কৃত सुप्त पादाङ्गुष्ठासन সুপ্ত পদাঙ্গুষ্ঠাসন থেকে এসেছে, सुप्त সুপ্ত, \"শায়িত\" এবং पादाङ्गुष्ठ পদাঙ্গুষ্ঠ, \"বৃদ্ধাঙ্গুলি\" থেকে। ভঙ্গিটি মধ্যযুগীয় হঠযোগ গ্রন্থে বর্ণনা করা হয়নি, তবে ২০ শতকে প্রদর্শিত হয়; এটি অষ্টাঙ্গ বিন্যাস যোগের প্রাথমিক সিরিজের ২৭তম ভঙ্গি।\nনাম পবনমুক্তাসন (সংস্কৃত: पवनमुक्तासन) সংস্কৃত पवन পবন, \"বায়ু\" এবং मुक्त, \"মুক্ত\" থেকে এসেছে। মধ্যযুগীয় হঠযোগে ভঙ্গিটি অজানা, ২০ শতকে আবির্ভূত হয়, উদাহরণস্বরূপ বিক্রম যোগের মৌলিক অনুক্রমের একটি আসন হিসাবে।\n\n\n== বর্ণনা ==\n\nশবাসন এবং কিছু বসার আসন তাদের শারীরিক উদ্দীপনার সমান ইনপুট দ্বারা শিথিলকরণ এবং ধ্যানের (যোগের দুটি মূল উপাদান) মধ্যে ভারসাম্য বজায় রাখে।\nশবাসন পিঠের উপর সম্পাদিত হয় পা দুটোকে  ব্যায়াম মাদুরের সমান প্রশস্ততায় প্রসারিত করে, সেসময়ে বাহু শরীরের উভয় পাশে শিথিল থাকবে এবং চোখ নিমিলিত থাকবে। প্রতিটি নিঃশ্বাসের সাথে বুক এবং পেট উঠা-নামার সচেতনতার সাথে পুরো শরীর মেঝেতে শিথিল হয়। শবাসনের সময়, শরীরের সমস্ত অংশ যে কোনো ধরনের পেশী টান জন্য পরখ করা হয়। শরীরের যেকোন পেশীর টান পাওয়া গেলে তা সচেতনভাবে মুক্ত করা হয়। শ্বাস, মন এবং শরীরের সমস্ত নিয়ন্ত্রণ তখন আসনের সময়কালের জন্য ছেড়ে দেওয়া হয়। শবাসন সাধারণত একটি আসন অনুশীলনের শেষে ৫-১০ মিনিটের জন্য অনুশীলন করা হয়, তবে ২০-৩০ মিনিটের জন্য অনুশীলন করা যেতে পারে। শিবানন্দ যোগে, এটি কেবল একটি অধিবেশনের শেষে \"চূড়ান্ত বিশ্রামের\" জন্য নয়, অধিবেশনের আগে এবং আসনগুলির মধ্যে অনুশীলন করা হয়।\nআসনটিতে ধীরে ধীরে শ্বাসকে গভীর করে, আঙ্গুল ও পায়ের আঙ্গুলগুলোকে নমনীয় করে, মাথার উপরে বাহুতে পৌঁছে, পুরো শরীরকে প্রসারিত করে এবং শ্বাস ছাড়ার সময় হাঁটুকে বুকের কাছে নিয়ে আসে এবং মায়ের পেটে থাকার ভঙ্গিতে পাশের দিকে গড়িয়ে পড়ে, ডান বাহুতে মাথা রাখবে। এখান থেকে, একজন উঠ বসতে পারে। শবাসনে থাকার মাধ্যমে তন্দ্রাভাব অথবা মনের অস্থিরতাকে শ্বাস-প্রশ্বাসের হার এবং গভীরতা বৃদ্ধি করে প্রতিহত করা যেতে পারে। শবাসনে থাকাকালীন, নিরপেক্ষ অবস্থানে থাকা গুরুত্বপূর্ণ।\n\n\n== বৈচিত্র্য ==\nশবাসনকে হাঁটু বাঁকিয়ে, পায়ের নিতম্ব-প্রস্থকে আলাদা করে রেখে, পিঠের নিচপ্রান্তের ব্যথায় আক্রান্ত ব্যক্তিদের আরামে হেলান দিয়ে পরিবর্তন করা যেতে পারে। প্রকরণটি তেমন অনুশীলনকারীদের দ্বারাও ব্যবহার করা যেতে পারে যারা সমতল শুয়ে থাকার সময় শিথিল করা কঠিন বোধ করেন।\nসুপ্ত পদঙ্গুষ্ঠাসনে (\"হাত দিয়ে পায়ের বুড়ো আঙুল ধরার ভঙ্গি\") শবাসন থেকে প্রবেশ করা হয় একটি পা তুলে এবং ঐচ্ছিকভাবে একই পাশের হাত দিয়ে বুড়ো আঙুলটি আঁকড়ে ধরে। একটি বিকল্প হল পা বাইরের দিকে ঘুরিয়ে নিতম্ব এবং মূল শরীরের স্তর বজায় রেখে তাকে মাটির দিকে নেমে যেতে দেওয়া। আরেকটি বিকল্প, কেবল নমনীয় হ্যামস্ট্রিং দিয়ে সম্ভব, উত্থিত পা সামনের দিকে নিয়ে আসা, পায়ে স্পর্শ করার জন্য মাথাকে উঠিয়ে পায়ের বুড়ো আঙুলটি ধরে এবং কাঁধের উপরে আঁকড়ে ধরে বাহুটি প্রসারিত করা। পিঠ শক্ত হলে বা হ্যামস্ট্রিং শক্ত হলে, দুই হাতে থাকা বেল্ট পায়ের ওপরে লুপ করা যেতে পারে। বিকল্পভাবে, উল্লম্ব পা একটি কলাম বা দরজা ফ্রেম দ্বারা সমর্থিত হতে পারে।\nপবনমুক্তাসন, যাকে বাতায়নাসন বা \"উইন্ড-রিলিভিং পোজ\"ও বলা হয়। দু’হাত দিয়ে, হাঁটু বুকের কাছে নিয়ে এসে পা চেপে রাখা হয়। মাথাটি উত্তোলন করা যেতে পারে, এবং অন্য পা সামান্য উঁচু করে দেহটি পেছন এবং সামনের দিকে দোলানো যেতে পারে।\n\n\n== প্রভাব ==\nশবাসন শরীর, মন এবং আত্মাকে পুনরুজ্জীবিত করার উদ্দেশ্যে করা হয়। আসনটিতে, শ্বাস গভীর হয় এবং দিনের ক্লেদ মুক্তি পায়। যোগী অন্যান্য সমস্ত চিন্তা ভুলে যায় এবং যে কোনও মানসিক প্রচেষ্টাকে আত্মসমর্পণ করে। শবাসনে থাকাকালীন, যোগীরা আনন্দময় নিরপেক্ষতায় চলে যায় এবং অনুশীলনের প্রতি নিবিষ্ট হয়। আসনটিতে আরাম নেয়া অপরিহার্য; অস্বস্তির সামান্যতমও অবিরাম বিভ্রান্তিকর হতে পারে। স্ট্রেস এবং টেনশন কমানোর জন্য শবাসন একটি ভাল উপায়।\n\n\n== শিথিলায়ন এবং পুনরুদ্ধারের জন্য যোগ অনুশীলন ==\nব্যায়ামের পরিবর্তে শিথিলকরণ এবং পুনরুদ্ধারের উদ্দেশ্যে আধুনিক যোগ অনুশীলনে শবাসনের ব্যাপক ব্যবহার করে। যোগ নিদ্রা (\"যোগ ঘুম\") ধ্যান প্রায়শই শবাসনে অনুশীলন করা হয়। পুনরুদ্ধারমূলক যোগব্যায়ামও, শরীরকে সমর্থন করার জন্য প্রপসের উদার ব্যবহার সহ আসনগুলোকে দীর্ঘায়িত করার একটি শৈলী জড়িত, এতে শবাসনের একাধিক বৈচিত্র রয়েছে, সমর্থন সহ বা ছাড়াই; জুডিথ হ্যানসন লাসাটার \"বিশ্রামের ভঙ্গি\" হিসাবে শবাসনের পাঁচটি রূপের প্রস্তাব করেছেন।\n\n\n== আরো দেখুন ==\nআসনের তালিকা\n\n\n== তথ্যসূত্র ==\n\n\n== সূত্র ==\nIyengar, B. K. S. (১৯৭৯)। Light on Yoga: Yoga Dipika। Unwin Paperbacks। \nLidell, Lucy; The Sivananda Yoga Centre (১৯৮৩)। The Book of Yoga: the complete step-by-step guide। Ebury। আইএসবিএন 978-0-85223-297-2। ওসিএলসি 12457963। \nMehta, Silva; Mehta, Mira; Mehta, Shyam (১৯৯০)। Yoga: The Iyengar Way। Dorling Kindersley। \nটেমপ্লেট:Asanaটেমপ্লেট:Yoga as exerciseটেমপ্লেট:Hatha yoga"}