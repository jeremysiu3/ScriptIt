{"pageid": 1098109, "title": "হংকং সময়", "url": "https://bn.wikipedia.org/wiki?curid=1098109", "content": "হংকং সময় (আদ্যাক্ষর: এইচকেটি; চীনা: 香港時間; জিউটপিং: hoeng1 gong2 si4 gaan3) হল হংকং-এ ব্যবহৃত সময় যা পুরো বছর জুড়ে ইউটিসি+০৮:০০-তে হিসাব করা হয়ে থাকে। হংকং মানমন্দির হল হংকং সময়ের সময়রক্ষক।\n\n\n== সময় আদর্শ ==\nহংকং-এ এর আইনের \"ব্যাখ্যা এবং সাধারণ ধারা অধ্যাদেশ (ক্যাপ ১)\" এর অধীনে সময়কে সংজ্ঞায়িত করা হয়েছে।\nঅধ্যাদেশের অনুচ্ছেদ ৬৭(২) তে উল্লেখ রয়েছে:\n\n\"হংকং সময়\" (香港時間) অর্থ হংকং এর উদ্দেশ্যে ব্যবহৃত সময়, সর্বজনীন আদর্শ সময় থেকে ৮ ঘন্টা, বা অন্য কোন সময় পরে যা হংকং আইনের এই উপধারা অথবা তেল অধ্যাদেশের ১৬ (সংরক্ষণ এবং নিয়ন্ত্রণ, ক্যাপ ২৬৪)-এর অধীনে আইন পরিষদ দ্বারা নির্ধারিত।\nবর্তমানে হংকং সময়কে ইউটিসি+০৮:০০ দ্বারা সংজ্ঞায়িত করা হয়। তেল সংরক্ষণে লক্ষ্যে তেল সংরক্ষণ ও নিয়ন্ত্রণে ৬৭(২) মোতাবেক আইন পরিষদ চাইলে হংকং-এর সময় বদল করার ক্ষমতা রাখে, যেমন দিবালোক সংরক্ষণ সময় এর বাস্তবায়ন। যদিও ১৯৭৯ সাল থেকে কোন দিবালোক সংরক্ষণ সময় আরোপ করা হয়নি।\nহংকং সময় হংকং মানমন্দির দ্বারা প্রথম ১ জানুয়ারি ১৮৮৫ তারিখের দুপুর একটায় স্থানীয় গড় সময়ে (জিএমটি+০৭:৩৬:৪২) নির্ধারণ করা হয়। ১৯০৪ সালে গ্রিনউইচ গড় সময়কে হংকং এর সময় হিসেবে গ্রহণ করা হয়। বর্তমান সর্বজনীন সমন্বিত সময় ১ জানুয়ারি ১৯৭২ তারিখে সরকারি সময় হিসেবে গৃহীত হয়। যদিও বৈধ হংকং সময় তখনো গ্রিনউইচ গড় সময়ে স্থির ছিল যা ১৯৯৮ সালে হংকংয়ের সার্বভৌমত্ব হস্তান্তরের পরে হংকং আইন পরিষদ সর্বজনীন আদর্শ সময়ে পালটে ফেলে।\n\n\n== সময় রক্ষণ ==\n\n১৮৮৫ থেকে, হংকং মানমন্দির ৬ ইঞ্চি নিরক্ষীয় মাউন্ট ও ৩ ইঞ্চি ট্রানজিট সার্কেল ব্যবহার করে জ্যোতির্বিজ্ঞানীয় পর্যবেক্ষণের দ্বারা হংকং সময় নির্ধারণ করেছিলো। হংকং সময় জনসাধারণ, বিশেষত নাবিকদের মেরিন পুলিশ সদরদপ্তর প্রাঙ্গণের সামনে টাওয়ার থেকে প্রতিদিন দুপুর একটায় ঘোষণা করা হত যা ভিক্টোরিয়া হারবার থেকে দেখা যেতো। ১৯০৮ এর জানুয়ারিতে সময় রক্ষণ বলটি ব্ল্যাকহেড পয়েন্টের পাহাড়ে নিয়ে যাওয়া হয় যেখান থেকে সেটা খুব সহজে দেখা যেতো। ১৯২২ সালে রেডিও হংকং চালু ও রেডিও সম্প্রচারের উত্থানের পর সময় রক্ষণ বলের গুরুত্ব কমে যায়। এর ব্যবহার ৩০ জুন ১৯৩৩ তারিখে বন্ধ হয়ে যায়।\nদ্বিতীয় বিশ্বযুদ্ধের সময় নিরক্ষীয় মাউন্ট ও ট্রানজিট সার্কেল দুটি হারিয়ে যায়। যুদ্ধের পর অন্যান্য সময় রক্ষণ কেন্দ্র হতে রেডিও সময় সিগনাল দ্বারা নিয়ন্ত্রিত একটি পেন্ডুলাম ঘড়ি বসানো হয়। সময়ের নির্ভুলতা প্রতিদিন প্রযুক্তি সহনশীলতার মাধ্যমে কিছু সেকেন্ড থেকে সেকেন্ডের এক-পঞ্চমাংশ দ্বারা উন্নিত হতে থাকে।\n১৯৬৬ সালে হংকং রাজকীয় মানমন্দিরের পেন্ডুলাম ঘড়ির স্থলে ক্রিস্টাল অসিলেটর সময় ব্যবস্থা প্রতিস্থাপন করা হয়। একই বছরে রাজকীয় মানমন্দির ৯৫ মেগাহার্জের ৬-পিপ এর সময় সিগনাল দ্বারা সরাসরি সময় সম্প্রচার করতে শুরু করে। এভাবে চলতে থাকে ১৬ সেপ্টেম্বর, ১৯৮৯ পর্যন্ত।\n১৯৮০ সালে রাজকীয় মানমন্দির সিজিয়াম বিম পারমাণবিক ঘড়ি ভিত্তিক সময় ব্যবস্থা চালু করে। এই ব্যবস্থা প্রযুক্তি সহনশীলতার পার্থক্য ১ মিলিসেকেন্ডের কম সময়ে নামিয়ে আনে। ঘড়ির এই ফ্রিকোয়েন্সি আদর্শটি জাপান যোগাযোগ গবেষণা গবেষণাগারের প্রাথমিক আদর্শ অবলম্বনে তৈরি। ১৯৯৪ সালে পারমাণবিক ঘড়িটিকে নতুন মডেল দ্বারা প্রতিস্থাপন করা হয়।\nবর্তমান হংকং সময় মানমন্দিরের নেটওয়ার্ক সময় সার্ভার  ওয়েব্যাক মেশিনে আর্কাইভকৃত ১৪ মার্চ ২০১৪ তারিখে থেকে পাওয়া যায়।\n\n\n== দিবালোক সংরক্ষণ ==\nহংকং ১৯৪১ সালে দিবালোক সংরক্ষণ পদ্ধতি গ্রহণ করে। যদিও এর ব্যবহার ক্রমশ কমত৩ থাকে এবং ১৯৭৯ এর পরে বিলুপ্ত হয়ে যায়।\n\n\n== সময় অঞ্চল ক্রম ==\nএশিয়া/হং_কং\n\n\n== আরও দেখুন ==\nইউটিসি+০৮:০০\nআসিয়ান সাধারণ সময়\nটিজেড ডেটাবেস\n\n\n== তথ্যসূত্র ==\n\n\n== বহিঃসংযোগ ==\nহংকং মানন্দির\nহংকং মানমন্দিরের হংকং সময়  ওয়েব্যাক মেশিনে আর্কাইভকৃত ২৪ জুন ২০০৮ তারিখে\nইতিহাসে হংকং গ্রীষ্মকালীন সময়  ওয়েব্যাক মেশিনে আর্কাইভকৃত ২২ অক্টোবর ২০১৯ তারিখে\nহংকং সময় সেবার ইতিহাস  ওয়েব্যাক মেশিনে আর্কাইভকৃত ২২ মে ২০০৯ তারিখে\nআইএএনএ সময় অঞ্চল ডেটাবেস\nপিএইচপি সময় অঞ্চল এশিয়া"}