{"pageid": 1136842, "title": "ইজরা", "url": "https://bn.wikipedia.org/wiki?curid=1136842", "content": "ইজরা (হিব্রু ভাষায়: עֶזְרָא‎, ʿEzrāʾ; আরবি: عزرا, প্রতিবর্ণীকৃত: ʿAzrāʾ; ৪৮০–৪৪০ খ্রী.পূ.), যিনি লেখক ইজরা (עֶזְרָא הַסּוֹפֵר‬, ʿEzrāʾ hasSōfēr) ও যাজক ইজরা নামেও পরিচিত, ছিলেন হিব্রু বাইবেল মোতাবেক একজন ইহুদি লেখক ও যাজক। প্রাচীন গ্রীক-লাতিনে ইজরাকে এসদ্রাস (গ্রিক: Ἔσδρας) নামে ডাকা হয়। তানাখ অনুসারে তিনি ছিলেন প্রথম মন্দিরে সেবাদানকারী সর্বশেষ মহাযাজক সরায়ের বংশধর এবং দ্বিতীয় মন্দিরের প্রথম মহাযাজক যিহোশূয়ের একজন নিকটাত্মীয়। তিনি বাবিলীয় নির্বাসন থেকে ফিরে আসেন এবং যিরূশালেমে তোরাহ পুনঃপ্রচার করেন। ইজরার পুস্তকের একটি গ্রীক অনুবাদ এসদ্রাস ১, যা পূর্বদেশীয় অর্থোডক্সিতে আজও ব্যবহৃত হয়, অনুসারব তিনি একজন মহাযাজকও ছিলেন। রব্বিনীয় ঐতিহ্য মনে করে যে তিনি পৌরহিত্যের একজন সাধারণ সদস্য ছিলেন।\nতার সমাধিস্থল নিয়ে বেশ কিছু ঐতিহ্য গড়ে উঠেছে। একটি রেওয়ায়েতে বলা হয়েছে যে তাকে বসরা (ইরাক) কাছে আল-উজাইরে সমাহিত করা হয়েছে, অন্যদিকে আরেকটি ঐতিহ্য বলে যে তাকে উত্তর সিরিয়ার আলেপ্পোর কাছে তাদিফে সমাহিত করা হয়েছে।\nতার নাম হতে পারে עזריהו‬ Azaryāhu, \"ইয়াহ সাহায্য করেন-এর সংক্ষিপ্ত রূপ। গ্রীক সপ্ততিতে নামটি Ésdrās (Ἔσδρας), যেখান থেকে লাতিন নাম Esdras এসেছে।\nইজরার পুস্তক বর্ণনা করে যে কীভাবে তিনি বাবিলে বসবাসরত একদল যিহূদীয় নির্বাসিতদের তাদের নিজ শহর যিরূশালেমে নিয়ে গিয়েছিলেন যেখানে তিনি তোরাহের পালন প্রয়োগ করছিলেন বলে কথিত আছে। তিনি ইস্রায়েল-সন্তানদের তোরাহের আইন অনুসরণ করার বিষয়ে নিশ্চিত হওয়ার পরামর্শ দিয়ে বর্ণনা করেছেন যাতে বিশেষ কিছু ভিন্ন ধর্মের লোকেদের সাথে বিবাহ বন্ধনে আবদ্ধ না হয়, যা পঞ্চপুস্তকে বর্ণিত আদেশের একটি ধারা।\nইজরা, হাজলীয় সাহিত্যে “ইজরা লেখক” নামে পরিচিত, তিনি ইহুদিধর্মের একজন অত্যন্ত সম্মানিত ব্যক্তিত্ব।\n\n\n== তথ্যসূত্র =="}