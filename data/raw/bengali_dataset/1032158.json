{"pageid": 1032158, "title": "জিঙ্ক আয়োডাইড", "url": "https://bn.wikipedia.org/wiki?curid=1032158", "content": "জিংক আয়োডাইড একটি অজৈব যৌগ যার রাসায়নিক সংকেত ZnI2। এটি দস্তা অর্থাৎ জিংক এবং আয়োডিনের একটি রাসায়নিক যৌগ। অনার্দ্র জিংক আয়োডাইড দেখতে সাদা এবং সহজেই বাতাস থেকে জলীয় বাষ্প শোষণ করতে পারে। ইথারের উপস্থিতিতে দস্তা এবং আয়োডিনের সরাসরি বিক্রিয়া করে এটি প্রস্তুত করা যেতে পারে। এছাড়া জলীয় দ্রবণে আয়োডিনের সাথে জিংকের বিক্রিয়া করেও জিংক আয়োডাইড প্রস্তুত করা যায়।\nZn + I2→ ZnI2\nজিংক আয়োডাইডের জলীয় দ্রবণে Zn(H2O)62+, [ZnI(H2O)5]+  আয়নগুলি অষ্টতলক গঠনরূপে এবং  ZnI2(H2O)2, ZnI3(H2O)− এবং ZnI42−  আয়নগুলি চতুস্তলকীয় গঠনরূপে শনাক্ত করা হয়েছে।\n\n\n== ব্যবহার ==\nউৎপাদন শিল্পে রেডিওগ্রাফিতে ভাঙ্গা এবং অক্ষত বস্তুর পার্থক্য নির্ণয় করতে জিঙ্ক আয়োডাইড প্রায়শই ব্যবহৃত হয়।\nইলেকট্রন মাইক্রোস্কোপিতে অসমিয়াম টেট্রক্সাইডের সাথে একত্রে জিংক আয়োডাইডের ব্যবহার রয়েছে।\nমিথানলকে ট্রিপটেন এবং হেক্সামেথাইলবেনজিনে  রূপান্তরিত করতে জিংক আয়োডাইড অনুঘটক হিসাবে ব্যবহার হয়।\n\n\n== তথ্যসূত্র =="}