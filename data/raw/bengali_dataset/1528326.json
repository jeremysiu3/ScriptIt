{"pageid": 1528326, "title": "নানজিয়াম্মা", "url": "https://bn.wikipedia.org/wiki?curid=1528326", "content": "নানজিয়াম্মা একজন জাতীয় পুরস্কার বিজয়ী মহিলা সংগীত শিল্পী। তিনি কেরালার একটি আদিবাসী সম্প্রদায়ের অন্তর্ভুক্ত। ২০২০ সালে মালয়ালম চলচ্চিত্র আয়াপ্পানুম কোশিয়ুম -এ নেপথ্য গায়িকা হিসাবে কাজ করার পর তিনি জনসাধারণের দৃষ্টি আকর্ষণ করেছিলেন।  ইরুলা ভাষায় তার নিজের লেখা এবং জ্যাকস বেজয়ের সুরারোপিত  কালক্কাথা গানটি ইউটিউবে মুক্তির পর জনপ্রিয়তা অর্জন করে। এক মাসে ১ কোটিরও বেশি লোক ইউটিউবে এই গানটি শুনেছেন। \n\n\n== প্রাথমিক জীবন এবং কর্মজীবন ==\nনানজিয়াম্মা ভারতের কেরালার পালাক্কাড় জেলার আত্তাপ্পাদি অঞ্চলের একটি উপজাতি গ্রাম নাক্কুপতিতে বসবাসকারী ইরুলা সম্প্রদায়ের অন্তর্ভুক্ত।\nনানজিয়াম্মা আজাদ কলা সমিতির একজন লোকগায়িকা, যার নেতৃত্বে ছিলেন পাজানি স্বামী নামক আত্তাপ্পাদিবাসী একজন আদিবাসী শিল্পী। পরে ২০২০ সালে, তিনি আয়প্পানুম কোশিয়ুম চলচ্চিত্রের মাধ্যমে প্লেব্যাক গানের জগতে প্রবেশ করেন। তিনি সেই ছবিতে নায়ক বিজু মেননের শাশুড়ির ভূমিকায়ও অভিনয় করেছিলেন। নানজিয়াম্মা কৃষিকাজ এবং গবাদি পশু পালন করে জীবিকা নির্বাহ করে। তার বেশিরভাগ লোকগীতি প্রজন্ম থেকে প্রজন্মান্তরে প্রসিদ্ধ হয়ে উঠেছে। তিনি প্রথমে সিন্ধু সাজন পরিচালিত আগেদু নায়াগা  তথ্যচিত্রের জন্য গান করেছিলেন।  নানজিয়াম্মা কেরালা সরকারের আবাসন কর্মসূচি পরিকল্পনার জন্য প্রচারমূলক গান গেয়েছিলেন। এই সংগীতের মাধ্যমেই প্রথমবারের মতো কেরালায় জনসংযোগ কর্মসূচিতে ইরুলা ভাষা ব্যবহার করা হয়েছিল। \nনানজিয়াম্মা আয়প্পানুম কোশিয়ুম চলচ্চিত্রে তার কালক্কাথা গানের জন্য ভারতের ৬৮তম জাতীয় চলচ্চিত্র পুরষ্কার অনুষ্ঠানে সেরা মহিলা প্লেব্যাক গায়িকার জাতীয় চলচ্চিত্র পুরষ্কারে ভূষিত হন।  তিনি ২০২০ সালে কেরালা রাজ্য চলচ্চিত্র পুরস্কারের বিশেষ বিভাগীয় পুরস্কারও পেয়েছিলেন। \n\n\n== তথ্যসূত্র =="}