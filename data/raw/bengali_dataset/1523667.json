{"pageid": 1523667, "title": "কমলা কামেশ", "url": "https://bn.wikipedia.org/wiki?curid=1523667", "content": "কমলা কামেশ ছিলেন তামিল চলচ্চিত্র জগতের একজন বিশিষ্ট অভিনেত্রী।  তিনি ১৯৭০ এবং ১৯৮০ এর দশকের শেষের দিকে বহু তামিল চলচ্চিত্রে মূলত  সহ-অভিনেত্রীর ভূমিকা পালন করেছিলেন। তিনি তামিল ভাষায় প্রায় ৪৮০টি সিনেমায় অভিনয় করেছেন।  পরিচালক ভিসুর প্রায় সব সিনেমাতেই তার উপস্থিতি ছিল।\n\n\n== ব্যক্তিগত জীবন ==\nকমলা তামিল সঙ্গীত পরিচালক কামেশের সাথে বিবাহ বন্ধনে আবদ্ধ হন। তার একমাত্র কন্যা উমা রিয়াজ খানের জন্ম ১৯৭৫ সালে। তিনি তামিল চলচ্চিত্রের একজন অভিনেত্রীও।  কামেশ ১৯৮৪ সালে মারা যান। মালায়লাম-তামিল অভিনেতা রিয়াজ খান তার জামাই। \n\n\n== কর্মজীবন ==\nকমলা কামেশ কুড়িসাই (১৯৭৯) চলচ্চিত্রের মাধ্যমে অভিনয় জগতে আত্মপ্রকাশ করেন। চলচ্চিত্রটি সমালোচকদের দ্বারা প্রশংসিত হয়েছিল। কেবলমাত্র এই চলচ্চিত্রেই কমলা প্রধান চরিত্রে অভিনয় করেছিলেন। পরিচালক ভিসু তার অভিনয়ে মুগ্ধ হয়ে তাকে তার কুদুম্বম ওরু কদম্বম ছবিতে একটি চরিত্রে অভিনয় করার সুযোগ দেন। তিনি আলাইগাল ওইভাথিল্লাই ছবিতে এক মাতৃস্থানীয়া চরিত্রের ভূমিকায় অভিনয় করেন এবং তারপর তার সমগ্র অভিনয় জীবন জুড়ে বেশিরভাগ সময় তিনি মাতৃস্থানীয়া চরিত্রেই অভিনয় করেছেন। \n\n\n== চলচ্চিত্র তালিকা ==\n\n\n== তথ্যসূত্র =="}