{"pageid": 1344892, "title": "চালমুগরা", "url": "https://bn.wikipedia.org/wiki?curid=1344892", "content": "চালমুগরা বা চাউলমুগরা, সংস্কৃতে তুবরক (যার বৈজ্ঞানিক নাম- Hydnocarpus laurifolia, পূর্বের নাম Hydnocarpus wightiana) হল Achariaceae (আচারিয়াসি) পরিবারের এবং হাইডনোকার্পাস বংশের একটি চিরসবুজ সপুষ্পক বৃক্ষ। এই গাছের বীজ হতে নিষ্কাশিত চালমুগরার তেল ঐতিহ্যবাহী ভারতীয় চিকিৎসায় বিশেষকরে আয়ুর্বেদে ভেষজ ওষুধ হিসাবে ব্যবহৃত হয়।  ঊনবিংশ শতকের প্রথমদিকে বিভিন্ন চর্মরোগ এবং কুষ্ঠরোগের চিকিৎসায় পশ্চিমী দেশগুলিতে সালফোনামাইড এবং অন্যান্য অ্যান্টিবায়োটিক ব্যবহারের আগে এটি ব্যাপকভাবে ব্যবহৃত হয়েছে। চালমুগরার তেল কুষ্ঠরোগের চিকিৎসায় মলম হিসাবে ব্যবহারে বা দুবেলা দশ ফোঁটা মাত্রায় কোন মিশ্রণ দ্বারা সেবনে ব্যথা ইত্যাদির উপশম হয়ে থাকে। \n\n\n== পরিচিতি ==\nচিরসবুজ, সপুষ্পক, মাঝারি আকারের এই বৃক্ষ সমভূমির চাইতে পাহাড়িয়া অঞ্চলে বেশি জন্মায়। সাধারনত গাছটি এশিয়ার সিকিম, খাসিয়া চট্টগ্রাম ও রেঙ্গুন প্রভৃতি স্থানে পাওয়া যায়। গাছটির উচ্চতা ১২ থেকে ১৫ মিটার এবং কাণ্ড সরল, গোলাকার ও সোজা হয়ে থাকে। কাঠ খুব শক্ত হয় এবং কাঠের ভিতরের রং সাদা হলেও বাইরের রং হলদে, বাকল মসৃণ ও সবুজাভ ধূসর। গাছটির ডালপালা বেশি ও নিচের দিকে ঝুলে থাকে। গাছের গাঢ় সবুজ রঙের পাতা সামনের দিকটা ছুঁচালো, ২০-২৫ সেন্টিমিটার,দেখতে অনেকটা বাসক পাতার মত হলেও তার চেয়ে কিছুটা মোটা হয়। মনমাতানো গন্ধের হলদে ফুল ফোটে গ্রীষ্ম থেকে বর্ষাকালে। ফল পরিপক্ক হয় হেমন্তকালে। ধূসর রঙের ফলটি দেখতে অনেকটা বেদানার মতো শক্ত ও পুরু। ফলের ভিতর ১ ইঞ্চি লম্বা ২-৩টি বীজ থাকে। একে বাংলা ও হিন্দিতে চালমুগরা বা চালমুগরা ও সংস্কৃতে তুবরক বলে। এর বোটানিক্যাল নাম Gynocardia Odorata R. Br.\nচালমুগরার তেল আরো দুটি flacourtiaceae পরিবারের সপুষ্পক উদ্ভিদ হতে প্রাপ্ত হয় সেগুলি হল -\n১) হাইডনোকার্পাস কুর্জি (Hydnocarpus Kurzii)\n২) হাইডনোকার্পাস লরিফোলিয়া ( Hydnocarpus laurifolia) পূর্বের নাম- হাইডনোকার্পাস উইটিয়ানাম (Hydnocarpus wightianum) \n\n\n== সাধারণ নাম ==\nপ্রচলিত নাম: জংলী কাঠবাদাম\n\nহিন্দি : কালমোগরা, চালমোগরা, চাউলমুগরা, জংলী বাদাম\nকন্নড় : চলমোগরা ইয়েনে মারা, মিরোলহাকাই, সুরতি, সুরন্তি, তোরাত্তি, গরুড়ফালা\nমালায়ালম : কোডি, মারাভাট্টি, মারোত্তি, নির্ভাট্টা, নির্ভেত্তি\nমারাঠি : কাদু কাওয়াথ\nসংস্কৃত : তুবরক\nতামিল : মারাভেট্টি, মারাভাত্তাই, মারোত্তি\nতেলুগু : নিরাদি-ভিটুলু\n\n\n=== বাসস্থান ===\nভারতে : দক্ষিণ ভারতের সমুদ্রতীরবর্তী পার্বত্য অঞ্চলে, আন্দামান ও নিকোবর দ্বীপপুঞ্জে, মহারাষ্ট্র থেকে কেরালা , আসাম , ত্রিপুরা পর্যন্ত উপকূল বরাবর পশ্চিম ঘাট বরাবর গ্রীষ্মমণ্ডলীয় বনাঞ্চলে জন্মে। প্রায়শই পাহাড়ি এলাকায় রাস্তার পাশে রোপিত হয়।\nঅন্যান্য দেশ : গাছটি দক্ষিণ পূর্ব এশিয়ার প্রধানত ইন্দো-মালয় অঞ্চলে, বর্মা, বাংলাদেশের শ্রীহট্ট ও পার্বত্য চট্টগ্রাম, শ্রীলঙ্কা , নাইজেরিয়া এবং উগান্ডায় চাষ হয়। \n\n\n== চাউলমুগরা তেল ==\n\nতেলের ভৌত বৈশিষ্ট্যের সারণী \n\n\n== আরও দেখুন ==\nভারতের গাছ\n\n\n== তথ্যসূত্র =="}