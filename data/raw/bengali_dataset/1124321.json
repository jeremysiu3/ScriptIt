{"pageid": 1124321, "title": "বিশটি কবিতা ভালোবাসার একটি গান হতাশার", "url": "https://bn.wikipedia.org/wiki?curid=1124321", "content": "বিশটি কবিতা ভালোবাসার একটি গান হতাশার (স্পেনীয়: Veinte poemas de amor y una canción desesperada) চিলীয় কবি পাবলো নেরুদার প্রেমের কবিতার সংকলন। এটি ১৯২৪ সালে সান্তিয়াগোর এডিটোরিয়াল নাসিমেন্তো থেকে প্রথম প্রকাশিত হয়। এটি ১৯২৩ সালে প্রকাশিত ক্রেপুসকুলারিও-এর পর নেরুদার প্রকাশিত দ্বিতীয় বই।\nবিশটি কবিতা এতে উল্লিখিত যৌনউদ্দীপক বিষয়বস্তুর জন্য সমালোচিত হয়, বিশেষ করে কবির অল্প বয়সের জন্য। এই দশকে বিশটি কবিতা নেরুদার সবচেয়ে প্রসিদ্ধ সৃষ্টিকর্মে পরিণত হয় এবং বইটির ২০ মিলিয়নের বেশি কপি বিক্রি হয়। বইটি অসংখ্য ভাষায় অনূদিত হয়; বাংলা ভাষায় বইটি অনুবাদ করেন রবিউল হুসাইন।\nএটি প্রথম প্রকাশের পর থেকে প্রায় ১০০ বছর পর পর্যন্ত স্পেনীয় ভাষার সর্বোচ্চ বিক্রীত বই হিসেবে তার স্থান ধরে রাখে। ২০২০ সাল থেকে এটি মার্কিন যুক্তরাষ্ট্রের পাবলিক ডোমেইনে  অন্তর্ভুক্ত।\n\n\n== উপযোগকরণ ==\n২০০১ সালে অল্টারনেটিভ রক সঙ্গীতজ্ঞ লিন্ডা টমাস একক ফ্ল্যামেঙ্কো গান \"আয়, আয়, আয়\" প্রকাশ করেন, যা এই সৃষ্টিকর্মের উপর ভিত্তি করে রচিত।\nএই কবিতার বইটি পাবলো লারাইনের সমাদৃত চলচ্চিত্র নেরুদা (২০১৬)-এর বিষয়বস্তু। এতে নেরুদা চরিত্রে অভিনয় করেছেন লুইস নেকো।\n\n\n== তথ্যসূত্র =="}