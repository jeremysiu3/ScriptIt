{"pageid": 107068, "title": "পশ্চিমবঙ্গ জাতীয় আইনবিজ্ঞান বিশ্ববিদ্যালয়", "url": "https://bn.wikipedia.org/wiki?curid=107068", "content": "পশ্চিমবঙ্গ জাতীয় আইনবিজ্ঞান বিশ্ববিদ্যালয়  (ইংরেজি: West Bengal National University of Juridical Sciences, ওয়েস্ট বেঙ্গল ন্যাশানাল ইউনিভার্সিটি অফ জুরিডিক্যাল সায়েন্সেস; সংক্ষেপে ডব্লিউবিএনইউজেএস বা এনইউজেএস) কলকাতার একটি আইনবিজ্ঞান বিশ্ববিদ্যালয়। এটি কলকাতার উপনগরী বিধাননগরে অবস্থিত। এই বিশ্ববিদ্যালয়ে স্নাতক ও স্নাতকোত্তর স্তরে আইনবিজ্ঞানের পাঠ দেওয়া হয়। এই বিশ্ববিদ্যালয়টি অগ্রণী জাতীয় আইন শিক্ষাপ্রতিষ্ঠানগুলির অন্যতম। এখানে ভারতের বার কাউন্সিল প্রস্তাবিত ও প্রযুক্ত পাঁচ বছরের আইন ডিগ্রি মডেলে শিক্ষাদান করা হয়।\n১৯৯৯ সালে ভারতের বার কাউন্সিল পশ্চিমবঙ্গ সরকারের সহযোগিতায় এই বিশ্ববিদ্যালয় প্রতিষ্ঠা করেন। লোকসভার প্রাক্তন অধ্যক্ষ সোমনাথ চট্টোপাধ্যায় এই বিশ্ববিদ্যালয়কে পশ্চিমবঙ্গের প্রাক্তন মুখ্যমন্ত্রী জ্যোতি বসুর \"মস্তিষ্কপ্রসূত\" বলে বর্ণনা করেছিলেন। উল্লেখ্য, জ্যোতি বসু স্বয়ং ছিলেন একজন মিডল টেম্পল ইন'স ব্যারিস্টার।\nউচ্চমানের শিক্ষাপ্রতিষ্ঠান হিসেবে জাতীয় আইনবিজ্ঞান বিশ্ববিদ্যালয় বর্তমানে বিশেষ খ্যাতি অর্জন করেছে। লেক্সিসনেক্সিস হ্যালবেরি ল মান্থলি হায়দরাবাদের ন্যাশানাল অ্যাকাডেমি অফ লিগাল স্টাডিক অ্যান্ড রিসার্চ ইউনিভার্সিটি এবং বেঙ্গালুরুর ন্যাশানাল ল স্কুল অফ ইন্ডিয়া ইউনিভার্সিটির সঙ্গে এই বিশ্ববিদ্যালয়কে \"টায়ার ওয়ান\" আইন শিক্ষাপ্রতিষ্ঠানের স্বীকৃতি দিয়েছে। ২০০৯ সালে আউটলুক পত্রিকা এই বিশ্ববিদ্যালয়কে ভারতের দ্বিতীয় সর্বশ্রেষ্ঠ আইন শিক্ষাপ্রতিষ্ঠান বলে উল্লেখ করে। এর আগে ২০০৮ সালে ওয়াল স্ট্রিট জার্নাল ও মিন্ট ভারতের তৃতীয় সর্বশ্রেষ্ঠ আইন শিক্ষাপ্রতিষ্ঠান বলে উল্লেখ করেছিল। জনপ্রিয় গণমাধ্যমগুলি এই বিশ্ববিদ্যালয়কে \"শ্রেষ্ঠ তিন জাতীয় আইন বিশ্ববিদ্যালয়ের অন্যতম\" (দ্য হিন্দু), \"দেশে আইন শিক্ষার ক্ষেত্রে সর্বাপেক্ষা সম্মানজনক প্রতিষ্ঠানগুলির অন্যতম\" (দ্য টেলিগ্রাফ), এবং এই বিশ্ববিদ্যালয়ের ছাত্রছাত্রীদের কৃতিত্ব \"তিন বছরের মধ্যে কলকাতাকে বিশ্বমানচিত্রে স্থান করে দেবে\" (দ্য টাইমস অফ ইন্ডিয়া) বলে বর্ণনা করে থাকে।\n\n\n== ইতিহাস ==\n\n১৯৯৯ সালে বার কাউন্সিল অফ ইন্ডিয়া ও পশ্চিম বঙ্গ সরকারের যৌথ উদ্যোগে পশ্চিমবঙ্গ জাতীয় আইনবিজ্ঞান বিশ্ববিদ্যালয়ের সুচনা হয়।\n\n\n== কৃতি ছাত্রছাত্রী ==\n\n\n== তথ্যসূত্র ==\n\n\n== বহিঃসংযোগ ==\nOfficial website\nNUJS Law Review\nOUTLAWED: The Annual NUJS Fest - official website\n\"The Law School Experience\", The Hindu  ওয়েব্যাক মেশিনে আর্কাইভকৃত ১ জানুয়ারি ২০১১ তারিখে\n\"Quota at IIMs, IITs will not help disadvantaged: Narayanamurthy\", The Hindu  ওয়েব্যাক মেশিনে আর্কাইভকৃত ১ জানুয়ারি ২০১১ তারিখে\n\"The Society for Global Democracy\",\n\"Leading law schools of India\""}