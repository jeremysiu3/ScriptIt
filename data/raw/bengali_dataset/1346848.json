{"pageid": 1346848, "title": "আরতী", "url": "https://bn.wikipedia.org/wiki?curid=1346848", "content": "আরতী (জন্ম ১৯৫৪) একজন ভারতীয় অভিনেত্রী যিনি মূলত সত্তর এবং আশির দশকে কন্নড় চলচ্চিত্রে অভিনয় করেছিলেন। তিনি চারবার সেরা অভিনেত্রীর জন্য ফিল্মফেয়ার পুরস্কার দক্ষিণ এবং কর্ণাটক রাজ্য চলচ্চিত্র পুরস্কার জিতেছেন। ১৯৮০-এর দশকের মাঝামাঝি সময়ে তিনি চলচ্চিত্রজগত থেকে দীর্ঘ অবসর নিয়েছিলেন। আবার ২০০৫ সালে মিথাই মানে নামক কন্নড় সিনেমার পরিচালনার মাধ্যমে একজন পরিচালক হিসাবে চলচ্চিত্র জগতে প্রত্যাবর্তন করেন। এই সিনেমার জন্য তিনি সমালোচকদের ভূয়ষী প্রশংসা পান। এই চলচ্চিত্রটি সেরা শিশু চলচ্চিত্র বিভাগে কর্ণাটক রাজ্য চলচ্চিত্র পুরস্কার জিতেছিল। \nতিনি বিধান পরিষদের আইন পরিষদের সদস্য হিসেবেও মনোনীত হয়েছিলেন। বি. জয়াম্মার পরে তিনিই একমাত্র অভিনেত্রী যিনি এই পদের জন্য মনোনীত হন।\n\n\n== কর্মজীবন ==\n১৯৬৯ সালে মুক্তিপ্রাপ্ত গেজে পুজে সিনেমাতে একটি সংক্ষিপ্ত ভূমিকার মাধ্যমে চলচ্চিত্র জগতে তার আত্মপ্রকাশ। তিনি ১২০ টিরও বেশি ছবিতে প্রধান অভিনেত্রী হিসাবে অভিনয় করেছিলেন। তার অভিনীত উল্লেখযোগ্য সিনেমাগুলি হল, আরথী নাগরহাভু, অনুগ্রহ, প্রতিধ্বনি, শ্রীকৃষ্ণ রুক্মিনী সত্যভামা, সিপাই রামু, ভালে হুচ্চা, মহা ত্যাগা, এদাকাল্লু গুদ্দাদা মেলা, বিলি হেন্ডথি, ধর্মাসেরে, নাগারাহাভু, দেভারা কান্নু, কস্তুরী নিবাস, প্রেমেদা কানিকে, হোম্বিসিলু, বসন্ত লক্সমী, আদালু বাদালু, মানিনি, অপরাধী, পদুভারাল্লি পান্ডভারু, রঙ্গনায়াকি, সুবর্না সেথুবে, হাস্যরত্না রামকৃষ্ণ, বজ্র মুষ্টী, তুলসি দালা, টাইগার, হম্বিসিলু, শুভমংগল, উপাসনে, বিল্লি হেন্থি, কথা সংগম ইত্যাদি।  পরিচালক পুত্তনা কানাগালের সাথে তিনি বারোটি চলচ্চিত্রে কাজ করেছিলেন।  ১৯৮৬ সালে তিনি টিভি সিরিজ নাম্মা নাম্মাল্লি পরিচালনা করেন।  ২০০৫ সালে তিনি কন্নড় ভাষায় শিশু চলচ্চিত্র মিথাই মানে পরিচালনা করেন।\n\n\n== তথ্যসূত্র =="}