{"pageid": 1430448, "title": "কান এন ভং", "url": "https://bn.wikipedia.org/wiki?curid=1430448", "content": "কান এন ভং (জন্ম ১৮৯৯), গ্রেস কান বা গ্রেস সুইট নামেও পরিচিত, একজন চীনা কিণ্ডারগার্টেন শিক্ষাবিদ ছিলেন। তাঁর প্রধান আগ্রহের বিষয় ছিল শিশু মনোবিজ্ঞান।\n\n\n== প্রাথমিক জীবন ==\nশৈশবে কান এন ভং হাংচৌতে মার্কিন ব্যাপটিস্ট মিশনারি রেভারেণ্ড এবং মিসেস উইলিয়াম এস সুইটের পরিবারে যোগ দিয়েছিলেন; বলা হয়েছিল যে, তাঁর পাঁচ বছর বয়সে তাঁকে তাঁর জৈবিক পিতা ৩৫ সেন্টের বিনিময়ে বিক্রি করে দিয়েছিলেন, পিতা আফিমের প্রতি আসক্ত একজন ব্যক্তি ছিলেন  পরে ফিলাডেলফিয়ার রেভারেণ্ড এ ই হ্যারিসকে তাঁর পালক পিতা হিসেবে বর্ণনা করা হয়।\nকান এন ভং হাই স্কুল থেকে স্নাতক হন এবং হাংচৌতে আমেরিকান মিশনারি শিক্ষক হেলেন রলিংসের অধীনে কিণ্ডারগার্টেন শিক্ষক হিসেবে প্রশিক্ষণ নেন। তিনি পরে মার্কিন যুক্তরাষ্ট্রের ওবারলিন কলেজে সঙ্গীত ও শিক্ষা গ্রহণ করেন। তিনি ১৯২২ সালে ওবারলিন থেকে স্নাতক হন।\n\n\n== কর্মজীবন ==\nকান এন ভং হাংচৌতে ইউনিয়ন হাই স্কুল কিণ্ডারগার্টেনের সুপারিনটেনডেন্ট ছিলেন। ১৯২৩ সালে, তিনি শানথৌতে একটি ব্যাপটিস্ট মিশনারি কিণ্ডারগার্টেনে পড়াতেন।\n১৯২১ সালে কান এন ভং মিনিয়াপোলিস, সান ফ্রান্সিসকো, ও নিউ ইয়র্ক, এবং অন্যান্য আমেরিকান ও কানাডিয়ান শহরে বক্তৃতা দেন। তিনি শ্রোতাদের বলেছিলেন,- \"আমাদের শিশুরা গান গায় এবং খেলায় অংশগ্রহণ করে, ঠিক আপনার দেশের শিশুরা যেমন করে। কিন্তু আমি মনে করি না আমেরিকান শিশুরা সম্ভবত চীনা কিশোরদের মতো তাদের কাজ উপভোগ করতে পারে\"। \"চীনে এই ধারণাটি এতটাই নতুন যে প্রথমে মায়েরা জানত না এটি থেকে কি তৈরি করতে হবে। এখন শিশুরা দুই ঘন্টা আগে চলে আসে, তারা কিণ্ডারগার্টেনে আসতে খুব আগ্রহী।\"\n\n\n== ব্যক্তিগত জীবন ==\nকান এন ভং ১৯২১ সালে কলাম্বিয়া বিশ্ববিদ্যালয়ের একজন চীনা ছাত্রের সাথে বাগদান করেছিলেন। পরে তিনি লরেন্স লিউকে বিয়ে করেন।\n\n\n== তথ্যসূত্র =="}