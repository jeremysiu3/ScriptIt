{"pageid": 1187619, "title": "যশোর সরকারি বালিকা উচ্চ বিদ্যালয়", "url": "https://bn.wikipedia.org/wiki?curid=1187619", "content": "যশোর সরকারি বালিকা উচ্চ বিদ্যালয় হচ্ছে বাংলাদেশের যশোর জেলার যশোর সদর উপজেলায় অবস্থিত একটি মাধ্যমিক বিদ্যালয়। বিদ্যালয়টি প্রতিষ্ঠিত হয়েছিলো ১৯৩৫ সালে। স্থানীয়দের কাছে বিদ্যালয়টি মোমিন গার্লস স্কুল নামে পরিচিত।\n\n\n== ইতিহাস ==\n১৯৩৫ সালে যশোর জেলার মেয়েদের শিক্ষার মান বৃদ্ধির উদ্দেশ্যে তৎকালীন জেলা ম্যাজিস্ট্রেট মোঃ মোমিন উদ্দিন ও স্থানীয় ব্যক্তিবর্গের প্রচেষ্টায় মোমিন গার্লস স্কুল নামে একটি বিদ্যালয় প্রতিষ্ঠিত হয়। পরবর্তীতে ১৯৬২ সালে জাতীয়কৃত হলে বিদ্যালয়ের নাম পরিবর্তন করে যশোর সরকারি বালিকা উচ্চ বিদ্যালয় রাখা হয়।\n\n\n== শিক্ষা কার্যক্রম ==\nবিদ্যালয়টিতে শুধুমাত্র মেয়েদের অধ্যয়নের সুযোগ থাকে। বর্তমানে এ বিদ্যালয়ে ৩য় থেকে ১০ম শ্রেণি পর্যন্ত শিক্ষাদান করা হয়।\n\n\n== ইউনিফর্ম ==\nনীল কামিজ  , কামিজের উপর সাদা ক্রস বেল্ট  , কোমরে সাদা বেল্ট  , সাদা অ্যাপ্রোন   এবং সাদা কেডস্  \n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ \n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== খেলাধুলা ও বিভিন্ন সাংস্কৃতিক কর্মকাণ্ড ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। বছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সহশিক্ষা কার্যক্রম ==\nএ বিদ্যালয়ে খেলাধুলা, সাংস্কৃতিক ও অন্যান্য সহশিক্ষা কার্যক্রম সাফল্যের সাথে পরিচালিত হয়।\n\n\n=== ক্লাব কথন ===\nআইসিটি ক্লাব\nবিজ্ঞান ক্লাব\nবিতর্ক ক্লাব\nসংগীত ও নাট্য ক্লাব\n\n\n=== অন্যান্য কার্যক্রম ===\nবিশ্বসাহিত্য কেন্দ্র কর্তৃক পরিচালিত বইপড়া কর্মসূচি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nযশোর সদর উপজেলা\nযশোর জেলা\nযশোর জেলার শিক্ষা প্রতিষ্ঠানের তালিকা\n\n\n== তথ্যসূত্র =="}