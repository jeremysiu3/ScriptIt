{"pageid": 1532967, "title": "মুহাম্মদ মারিফি মসজিদ", "url": "https://bn.wikipedia.org/wiki?curid=1532967", "content": "মারিফি মসজিদ (তুর্কি: Maarifi Camii ) তুরস্কের ইস্তাম্বুলের কারতাল জেলার একটি ঐতিহাসিক ভবন। এটি একসময় একটি রিফাই তেক্কে ছিল কিন্তু বর্তমানে এটি একটি মসজিদ।\n\n\n== বিবরণ ==\nমসজিদটি কাঠ, ইট ও পাথর দিয়ে তৈরি। প্রধান নামাজের স্থান বারোটি কাঠের স্তম্ভের উপর স্থাপিত প্লাস্টার করা কাঠের গম্বুজ দ্বারা আচ্ছাদিত। বলা হয় যে বারোটি স্তম্ভ বারোজন ইমাম এর প্রতিনিধিত্ব করে।\n\n\n== ইতিহাস ==\nরিফাই সুফি মুহাম্মদ মারিফি যখন তার মুরিদদের নিয়ে ইস্তাম্বুলে আসেন। তখন তিনি কারতালের চাভুওলু (বর্তমানে কর্ডনবইয়ু) পাড়ায় ১৮১৮ সালে নির্মিত একটি পাথরের বাড়িতে বসতি স্থাপন করেন। কোনো এক সময়ে তিনি এই বাড়িটিকে একটি তেক্কেতে রূপান্তরিত করেন। এই তেক্কে সুলতান দ্বিতীয় মাহমুদ এবং ধর্মীয় ওয়াকফ মন্ত্রণালয় এর সাহায্য লাভ করে এবং তেক্কের রান্নাঘর একটি ইমারেত হিসেবে কাজ করত এবং দরিদ্রদের খাদ্য বিতরণ করত। তেক্কে কমপ্লেক্সটি যখন সক্রিয় ছিল, তখন এর মধ্যে একটি সেমাহানে (সামা এর স্থান) একটি ফুকরা (ফকির) কক্ষ, একটি এদেবহানে (পায়খানা), একটি আবদেসহানে (ওজুর স্থান), দুটি ফেভকানি (উপরের কক্ষ), একটি তাহতানি (নিচের কক্ষ), একটি রান্নাঘর এবং জলের জন্য একটি কুয়া ছিল। ১৮৯৪ সালের ইস্তাম্বুল ভূমিকম্পে কমপ্লেক্সটি ক্ষতিগ্রস্ত হয়েছিল, তবে এর পরপরই মেরামত কাজ শুরু হয়। ১৯২৫ সালে সরকারের সুফি লজ বন্ধ করার পর শেষ শেখের পরিবার হারেম অংশ ব্যবহার করতে থাকে। কিন্তু কমপ্লেক্সের বাকি অংশ ভেঙে পড়ে। ১৯৪০ সালের মধ্যে, লজের তেভভিদহানে (নামাজ এর স্থান) এবং মারিফির সমাধি ছাড়া আর কিছুই অবশিষ্ট ছিল না। ১৯৬৪ সালে, মারিফির পরিবারের মেহমেত মারিফি ইয়ালভাষ্টোরুনলারি তেভভিদহানে এবং সমাধি মেরামত করেন। ১৯৭৬ সালে, কারতালের বাসিন্দারা তেভভিদহানে মেরামত করেন এবং তখন থেকে এটি মসজিদ হিসেবে ব্যবহৃত হচ্ছে। ১৯৮০ সালে, সমাধিটি আবার মেরামত করা হয় এবং মসজিদে একটি  (বারান্দা), মিনার এবং শাদিরভান যুক্ত করা হয়।\n\n\n== তথ্যসূত্র =="}