{"pageid": 1362105, "title": "সিমোন আন্তোনিও সেন্ট-বন", "url": "https://bn.wikipedia.org/wiki?curid=1362105", "content": "সিমোন আন্তোনিও প্যাকোরেট ডি সেন্ট-বন (২ে০শে মার্চ ১৮২৮ খ্রিঃ - ২৬শে নভেম্বর ১৮৯২ খ্রিঃ) ছিলেন ইতালীয় রেজিয়া মেরিনার (রয়্যাল নেভি) একজন অ্যাডমিরাল ।\nসেন্ট-বন চ্যাম্বেরিতে জন্মগ্রহণ করেছিলেন,যা তখন সার্ডিনিয়া রাজ্যের অংশ ছিল। বর্তমানে এটি ফ্রান্সের অন্তর্গত।\nতিনি ১৮৪৭ সালে নেভাল একাডেমি ত্যাগ করেন, ১৮৬০ সালে কমান্ডার এবং ১৮৬৭ সালে ভাইস-এডমিরাল পদে অধিষ্ঠিত হন। তিনি ক্রিমিয়ান যুদ্ধে অংশ নিয়েছিলেন, ১৮৬০ সালে অ্যাঙ্কোনার অবরোধে নিজেকে প্রতিষ্ঠা করেছিলেন এবং গাইটা অবরোধে বীরত্বের জন্য পুরস্কৃত হয়েছিলেন। লিসার যুদ্ধে (১৮৬৬), তার জাহাজ ফরমিডেবল সান জর্জিও বন্দরের প্রবেশদ্বারকে উন্মুক্ত করে অস্ট্রিয়ান জাহাজগুলোকে ধ্বংস করে দেয়, যার ফলে তিনি স্বর্ণপদক পেয়েছিলেন। ১৮৭৩ সালে সালে তিনি মার্কো মিনগেটির সামুদ্রিক মন্ত্রী হিসাবে নিযুক্ত হন, যে পদে আসীন হয়ে তিনি ইতালীয় নৌবাহিনীতে বিপ্লব ঘটান। আক্রমণ এবং প্রতিরক্ষার উচ্চ ক্ষমতাসম্পন্ন বৃহৎ যুদ্ধজাহাজের প্রয়োজনীয়তার উপর জোর দিয়ে এবং একক ইউনিট হিসাবে যুদ্ধ করতে সক্ষম এরকম যুদ্ধজাহাজ প্রবর্তন করেন, যার প্রথম উদাহরণ ছিল ডুইলিও এবং এনরিকো ডানডোলো । ১৮৭৬ ক্ষমতা থেকে পতনের পর, তিনি আবার সক্রিয় পরিষেবা শুরু করেন কিন্তু ১৮৯১ সালে আবার সামুদ্রিক মন্ত্রী নিযুক্ত হন।\n১৮৯২ সালের ২৬ নভেম্বর তিনি রোমে মৃত্যুবরণ করেন। আধুনিক ইতালীয় নৌবহরের প্রবর্তক হিসেবে ইতালিতে তাকে স্মরণ করা হয়।\nতার নামে ইতালীয় নৌবাহিনীর দুটি জাহাজের নামকরণ করা হয়।\n\nইতালীয় যুদ্ধজাহাজ আম্মিরাগ্লিও ডি সেন্ট বন, যা ১৯০১ সালে চালু হয়েছিল\nইতালীয় সাবমেরিন আম্মিরাগ্লিও সেন্ট-বন, একটি ক্যাগনি-শ্রেণীর সাবমেরিন যা ১৯৪০ সালে চালু হয়েছিল\n\n\n== তথ্যসূত্র ==\n এই নিবন্ধটি একটি প্রকাশন থেকে অন্তর্ভুক্ত পাঠ্য যা বর্তমানে পাবলিক ডোমেইনে: চিসাম, হিউ, সম্পাদক (১৯১১)। \"Saint-Bon, Simone Arturo\"। ব্রিটিশ বিশ্বকোষ। 23 (১১তম সংস্করণ)। কেমব্রিজ ইউনিভার্সিটি প্রেস। পৃষ্ঠা 1018। উদ্ধৃতি টেমপ্লেট ইংরেজি প্যারামিটার ব্যবহার করেছে (link)  (Note the error \"Arturo\" instead of the correct \"Antonio\".)\nGuido Almagià: SAINT-BON, Simone Antonio Pacoret de. In Enciclopedia Italiana, vol. 30, Rome 1936 (online at treccani.it)\n\n\n== বহিঃসংযোগ ==\nইতালীয় সিনেটের ডাটাবেস সেনেটরি ডি'ইতালিয়ার আইটেম  ওয়েব্যাক মেশিনে আর্কাইভকৃত ৩ মার্চ ২০১৬ তারিখে\nক্যামেরা দেই ডেপুটিটির পোর্টাল স্টোরিকোতে আইটেম"}