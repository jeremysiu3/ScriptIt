{"pageid": 1049308, "title": "আবিস্পা ফুকুওকা", "url": "https://bn.wikipedia.org/wiki?curid=1049308", "content": "আবিস্পা ফুকুওকা (ইংরেজি: Avispa Fukuoka, জাপানি: アビスパ福岡) হচ্ছে ফুকুওকা ভিত্তিক একটি জাপানি পেশাদার ফুটবল ক্লাব। এই ক্লাবটি বর্তমানে জাপানের শীর্ষ স্তরের ফুটবল লিগ জে১ লিগে প্রতিযোগিতা করে। এই ক্লাবটি ১৯৮২ সালে চুও বোহান নামে প্রতিষ্ঠিত হয়েছে। আবিস্পা ফুকুওকা তাদের সকল হোম ম্যাচ ফুকুওকাের বেস্ট ডেনকি স্টেডিয়ামে আয়োজন করে থাকে; যার ধারণক্ষমতা হচ্ছে ২২,৫৬৩। বর্তমানে এই ক্লাবের ম্যানেজারের দায়িত্ব পালন করছেন জাপানি সাবেক ফুটবল খেলোয়াড় শিগেতোশি হাসেবে। জাপানি মধ্যমাঠের খেলোয়াড় হিসাশি জোগো এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আবিস্পা ফুকুওকা এপর্যন্ত ৩টি শিরোপা জয়লাভ করেছে; যার মধ্যে ১টি জে২ লিগ শিরোপা রয়েছে। হিসাশি জোগো, জুন সুজুকি, ইয়ুসুকে তানাকা, দাইসুকে ইশিজু এবং আলেক্সের মতো খেলোয়াড়গণ আবিস্পা ফুকুওকাের জার্সি গায়ে মাঠ কাঁপিয়েছেন।\n\n\n== ইতিহাস ==\nএই ক্লাবটি ১৯৮২ সালে শিজুওকার ফুজেইদার নিরাপত্তা সংস্থা চুও বোহানের শ্রমিকদের সমন্বয়ে চুও বোহান ফুটবল ক্লাব হিসেবে প্রতিষ্ঠিত হয়েছিল। তারা ১৯৯১ সালে জাপান সকার লিগের ২য় বিভাগে উত্তীর্ণ হয়েছিল। তারা ১৯৯২ সালে সদ্য প্রতিষ্ঠিত জাপান ফুটবল লিগের ২য় বিভাগে অংশগ্রহণ করেছিল এবং ১৯৯৩ সালে ১ম বিভাগে উত্তীর্ণ হয়েছিল। তারা জে.লিগ সদস্য হওয়ার উদ্দেশ্যে তাদের নাম পরিবর্তন করে ফুজেইদা ব্লাক্স করেছিল। তবে, জে.লিগের প্রয়োজনীয়তা পূরণকারী স্টেডিয়াম না থাকায় এবং হুবিলো ইওয়াতা এবং শিমিজু এস-পালসের স্থানীয় প্রতিযোগিতার সাথে, শিজুওকা প্রশাসনিক অঞ্চলের ফুটবল ভক্তরা ইতোমধ্যে সম্পৃক্ত বলে বিবেচিত হয়েছিল। এর ফলশ্রুতিতে, ১৯৯৪ সালে তারা ফুকুওকায় স্থানান্তরিত হওয়ার সিদ্ধান্ত নিয়েছিল, যেখানে তাদের সম্প্রদায়টি জে লিগের ক্লাব করতে আগ্রহী ছিল। তারা তাদের নতুন নাম ফুকুওকা ব্লাক্স গ্রহণ করে জে.লিগের সহযোগী সদস্য হয়েছিল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (জাপানি)"}