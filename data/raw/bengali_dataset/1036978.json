{"pageid": 1036978, "title": "রুথ হার্বার্ট লুইস", "url": "https://bn.wikipedia.org/wiki?curid=1036978", "content": "রুথ হার্বার্ট লুইস (২৯ নভেম্বর ১৮৭১- ২৬ আগস্ট ১৯৪৬) ছিলেন ম্যানক্স বংশোদ্ভূত একজন ইংরেজ মিতাচার আন্দোলনকর্মী এবং ওয়েলশ লোকগানের সংগ্রাহক। তিনি ওয়েলশ লোকসঙ্গীত সম্পর্কে বই লিখেছিলেন এবং এই বিষয়ে একটি জার্নালও প্রকাশ করেছিলেন।\n\n\n== প্রাথমিক ও শিক্ষাজীবন ==\nরুথ কেইন লিভারপুলে জন্মগ্রহণ করেছিলেন। তিনি উইলিয়াম স্প্রস্টন কেইন এবং অ্যালিস ব্রাউন কেইনের কন্যা। তার বাবা একজন সংসদ সদস্য ছিলেন। তিনি কেমব্রিজের নিউনহাম কলেজে পড়াশোনা করেছিলেন এবং ডাবলিন বিশ্ববিদ্যালয় থেকে স্নাতকোত্তর ডিগ্রি অর্জন করেছিলেন।\n\n\n== লোকসঙ্গীত ==\nএকজন ওয়েলশ রাজনীতিবিদকে বিয়ে করার পরে তিনি ওয়েলসে চলে যান, ওয়েলশ ভাষায় কথা বলতে শিখেন এবং ওয়েলশ সংস্কৃতি শেখার জন্য নিজেকে প্রতিশ্রুতিবদ্ধ করেন। ১৯০৬ সালে তিনি ওয়েলশ লোকসঙ্গীত সমিতির অন্যতম সনদ সদস্য ছিলেন এবং ১৯৩০ সালে তিনি সমিতির সভাপতি হিসেবে মেয়াদে নির্বাচিত হয়েছিলেন। তিনি এবং সমিতির অন্যান্য সদস্যরা ওয়েলশ ভাষার ঐতিহ্যবাহী গানের মোম সিলিন্ডার রেকর্ডিং সংগ্রহ করেছিলেন এবং তাদের অনুসন্ধানের একটি জার্নাল প্রকাশ করেছিলেন। \n\n\n== সমাজ সংস্কার ==\nলেডি রুথ লুইস নর্থ ওয়েলস উইমেন্স টেম্পারেন্স ইউনিয়নে সক্রিয় ছিলেন। তিনি প্রথম বিশ্বযুদ্ধের সময় ওয়েস্টমিনস্টারে সৈন্যদের জন্য নৈশকালীন খাবারের দোকানও চালাতেন। লেডি রুথ লুইস যুদ্ধের সময় তাঁর কাজের জন্য ওবিই সম্মাননা পেয়েছিলেন।\n\n\n== ব্যক্তিগত জীবন ==\nরুথ কেইন ১৮৯৭ সালে জন হার্বার্ট লুইসকে বিয়ে করেন। তাঁরা কারউইস এবং লন্ডনে থাকতেন এবং কিটি ও মোস্টিন নামে তাঁদের দুটি সন্তান ছিল। রুথ ১৯৩৩ সালে বিধবা হয়েছিলেন এবং ১৯৪৬ সালে ৭৫ বছর বয়সে মৃত্যুবরণ করেছিলেন।\n\n\n== তথ্যসূত্র =="}