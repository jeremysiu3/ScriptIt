{"pageid": 1392929, "title": "বৈজয়ন্তী", "url": "https://bn.wikipedia.org/wiki?curid=1392929", "content": "বৈজয়ন্তী ( সংস্কৃত: वैजयन्ति         )  হলো অপ্রাকৃত পৌরাণিক মালা যা মূলত বিষ্ণুর সাথে যুক্ত।  একে বৈজয়ন্তীমালা বা বনমালাও বলা হয়।  \nশ্রী বৈষ্ণব সম্প্রদায়ে, কবি-সন্ত থন্ডরাদিপ্পোদি আলবরকে বনমালার অবতার মনে করা হয়। \n\n\n== সাহিত্য ==\nমহাভারতের বিষ্ণুসহস্রনামে  বিষ্ণুকে বনমালি (বনজাতমালা গলায় যার)  বলা হয়েছে। \n\nমহাভারতে উল্লিখিত হয়েছে, বৈজয়ন্তী অক্ষয় পদ্ম দিয়ে তৈরি। \nস্কন্দ পুরাণে, বরুণ লক্ষ্মীকে বিবাহের উপঢৌকনস্বরূপ মালা প্রদান করেছিলেন। \nবিষ্ণু পুরাণ অনুসারে, মালাটি পাঁচটি মূল্যবান রত্নপাথর যথা পান্না, নীলকান্তমণি, পদ্মরাগ, মুক্তা ও হীরে দিয়ে গঠিত। রত্নসমূহ যথাক্রমে মাটি, জল, আগুন, বায়ু ও আকাশ সমন্বিত পঞ্চভুতের প্রতীক।   \nশিব পুরাণে, অসুর তারকের সাথে যুদ্ধের পূর্বে বিষ্ণু জামাতা কার্তিকেয়কে তার মালা অর্পণ করেন। \nগরুড় পুরাণে, বিষ্ণু পঞ্জরম্  স্তোত্রে বলা হয়েছে: \"বৈজয়ন্তী ও শ্রীবৎসধারী হে দেবতা, হে হয়গ্রীব, উত্তর-পশ্চিমে তুমি আমাকে রক্ষা করো। তোমাকে নমস্কার। \" \n\n\n== আরও দেখুন ==\nপদ্ম\nকৌস্তভ\nশালগ্রাম\n\n\n== তথ্যসূত্র =="}