{"pageid": 1167061, "title": "জামালপুর টেক্সটাইল ইঞ্জিনিয়ারিং কলেজ", "url": "https://bn.wikipedia.org/wiki?curid=1167061", "content": "বাংলাদেশে বস্ত্র প্রকৌশলীর চাহিদা পূরনে ও বস্ত্র শিক্ষার প্রসারে ময়মসিংহ বিভাগের জামালপুর জেলার মেলান্দহের ভাবকি বাজারে জামালপুর টেক্সটাইল ইঞ্জিনিয়ারিং কলেজ প্রতিষ্ঠিত হয়।\n\n\n= ইতিহাস =\nজামালপুর টেক্সটাইল ইঞ্জিনিয়ারিং কলেজ ২৭.৩৭ একর জমির উপর প্রতিষ্ঠিত। এটি বাংলাদেশের সর্ববৃহৎ টেক্সটাইল ইঞ্জিনিয়ারিং প্রতিষ্ঠান, যেখানে বুটেক্স ১১.৬৭ একর জমির উপর প্রতিষ্ঠিত। শুরুতে SHTEC (এখনকার JMTEC) ১৭ একর জমির উপর প্রতিষ্ঠিত হয় এলাকার দানবীর লিখন মন্ডলের ওয়ারিশগণ ৭'৫০ একর জমি দান করেছেন। কলেজের বাজেট বরাদ্দ ২৮৩ কোটি টাকা। কলেজটিকে বিশ্ববিদ্যালয় হিসেবে প্রস্তাব রাখা হলেও নানাবিধ কারণে বুটেক্স অধিভুক্ত করা হয়।\nক্যাম্পাস নির্মাণাধীন অবস্থায় কলেজটির প্রথম প্রাতিষ্ঠানিক কার্যক্রম ২৭ নভেম্বর, ২০২২ সালে শুরু হয়। ২০২২ সালের ২৭ নভেম্বর প্রতিষ্ঠানের প্রথম ব্যাচ \"অরিত্র-০১\" এর অরিয়েন্টেশন সম্পন্ন হয় এবং ২৮ নভেম্বর, ২০২২ থেকে ক্লাসে পাঠদান শুরু হয়।\nদ্বিতীয় ব্যাচ \"অনিন্দ্য-০২\" এর অরিয়েন্টেশন ৭ ডিসেম্বর,২০২৩ তারিখে অনলাইনের মাধ্যমে অনুষ্ঠিত হয় এবং ১০ ডিসেম্বর রবিবার হতে অনলাইনে ক্লাস শুরু হয়।\nক্যাম্পাস নির্মাণ শেষে ১৪ নভেম্বর ২০২৩ খ্রিষ্টাব্দ (২৯ কার্তিক ১৪৩০ বঙ্গাব্দ) সাবেক প্রধানমন্ত্রীর ভিডিও কনফারেন্সের মাধ্যমে কলেজটির শুভ উদ্ভোধন হয়। ২০২৫ সালের ২৩শে জানুয়ারি গণপ্রজাতন্ত্রী বাংলাদেশের অন্তর্বর্তীকালীন সরকার কলেজটির নাম পরিবর্তন করে জামালপুর টেক্সটাইল ইঞ্জিনিয়ারিং কলেজ রাখেন।\n\n\n= প্রতিষ্ঠান প্রাঙ্গন =\nবাংলাদেশের জামালপুর জেলার মেলান্দহের ভাবকি বাজারে অবস্থিত একটি স্নাতক পর্যায়ের সরকারি প্রকৌশল কলেজ। নকশীকাঁথা, হস্তশিল্পের স্বর্গরাজ্য, নদীবিধৌত অঞ্চল, যমুনা ও পুরাতন ব্রক্ষপুত্রের মিলনস্থল জামালপুর জেলার কেন্দ্র থেকে মাত্র ৫ কি.মি. পশ্চিমে অবস্থিত।\n\n\n====== আবাসিক ব্যবস্থা ======\nবর্তমানে কলেজ ক্যাম্পাসে ছাত্র ছাত্রীদের জন্য\n\nছাত্র হল - ২টি (৩০০ আসন)\nছাত্রী হল - ১টি (২৫০ আসন)\nশিক্ষকদের জন্য\n\nঅধ্যক্ষের বাসভবন (প্রিন্সিপাল কোয়ার্টার)\nঅফিসার্স কোয়ার্টার\nঅফিসার্স ডরমিটরি\nস্টাফ'স কোয়ার্টার\nএছাড়াও কেন্দ্রীয় মসজিদ, শহিদ মিনার, ক্যাফেটেরিয়া, মুক্তমঞ্চ,ভিউয়ার্স গ্যালারি, সাব-স্টেশন, ওয়াটার ট্রিটমেন্ট প্লান্ট রয়েছে।\n\n\n= শিক্ষা কার্যক্রম =\nবাংলাদেশ টেক্সটাইল বিশ্ববিদ্যালয়ের অধীনে এই কলেজটিতে যেসব বিষয়ে চার বছর মেয়াদী বিএসসি ইন টেক্সটাইল ইঞ্জিনিয়ারিং কোর্স চালু রয়েছেঃ-\n\nইয়ার্ন ইঞ্জিনিয়ারিং (Yarn Engineering)\nফেব্রিক ইঞ্জিনিয়ারিং (Fabric Engineering)\nওয়েট প্রসেস ইঞ্জিনিয়ারিং (Wet Process Engineering)\nঅ্যাপারেল ইঞ্জিনিয়ারিং (Apparel Engineering)\n\n\n==== কোর্সের মেয়াদ ও কাঠামো: ====\nকোর্সের মেয়াদ: ৪ বছর।প্রতিটি বছর লেভেল হিসেবে গণ্য।প্রতিটি লেভেল ২টি টার্মে বিভক্ত।মোট টার্ম ৮ টি।প্রতি টার্মে নির্দিষ্ট সংখ্যক তাত্ত্বিক ও ব্যবহারিক কোর্স অন্তর্ভুক্ত থাকে।এই কোর্সগুলো টেক্সটাইল শিল্পের বিভিন্ন ক্ষেত্রে দক্ষ প্রকৌশলী তৈরিতে গুরুত্বপূর্ণ ভূমিকা পালন করে।\nকোর্সের ভাষা: ইংরেজি\n\n\n=== শ্রেণিশিক্ষা কার্যক্রম ===\nশ্রেণি কার্যক্রমে অংশ নেয়া বাধ্যতামূলক। কোন ছাত্র ছাত্রী ক্লাসে উপস্থিত না হলে প্রয়োজনীয় ব্যবস্থা নেয়া হয়। শ্রেণীকক্ষে নিয়মিত ফলপ্রসূ পাঠদান, পড়া আদায় এবং নিয়মিত শ্রেণীকুইজ পরীক্ষার মাধ্যমে ছাত্রছাত্রীদের উপযুক্ত করে গড়ে তুলতে পারাই এই কলেজের মূল লক্ষ্য। ছাত্র ছাত্রী শিক্ষাবোর্ডের বিধি মোতাবেক শ্রেণী কার্যক্রমে শতকরা ৮০ ভাগের বেশি উপস্থিত না হলে তাকে ডিসকলেজিয়েট ঘোষণা করা হয় এবং পরীক্ষাতে অংশগ্রহণ করতে দেয়া হয় না। এছাড়া শিক্ষার্থীদের নিয়মিত ব্যবহারিক ক্লাস নেওয়া হয়।আদর্শ পাঠদানে ব্যবহার করা হচ্ছে মাল্টিমিডিয়া ক্লাসরুম।\n\n\n=== শিক্ষার্থীদের মূল্যায়ন ===\nপ্রতি পর্ব এবং বর্ষোন্নয়ন পরীক্ষাতে ৪০ শতাংশ নম্বর পেলে ছাত্রছাত্রীরা পরবর্তী পর্বে বা বর্ষে উত্তীর্ণ হতে পারে। সকল পর্বে শ্রেণিকুইজ এবং বোর্ড নির্বাচনী পরীক্ষায় উত্তীর্ণ হয়ে পরবর্তী পর্বে অংশগ্রহণ করার সুযোগ পায়।\n\n\n= শিক্ষার্থী =\n\n\n==== অ্যাকাডেমিক কার্যক্রম ====\nকলেজটিতে বর্তমানে এখানে ৩ টি ব্যাচ(১ম,২য়, ও ৩য়)।কলেজটিতে মোট ব্যাচ সংখ্যা ১৪।\n\n\n====== অধ্যয়নরত ব্যাচ ও শিক্ষাবর্ষ: ======\n১ম ব্যাচ(অরিত্র)- শিক্ষাবর্ষ: ২০২১-২২\n২য় ব্যাচ(অনিন্দ্য)- শিক্ষাবর্ষ: ২০২২-২৩\n৩য় ব্যাচ- শিক্ষাবর্ষ: ২০২৩-২৪\n\n\n====== অধ্যয়ন সম্পন্নকৃত ব্যাচ ও শিক্ষাবর্ষ: ======\nনেই\n\n\n= ওয়ার্কশপ ও ল্যাবরেটরি: =\nউইভিং শেড\nডাইং শেড\nস্পিনিং শেড\n\n\n== ক্যাম্পাস জীবন ==\nকালচারাল এন্ড ইভেন্ট ম্যানেজমেন্ট ক্লাব জেটেক\nরক্তদান ও সমাজকল্যাণ ক্লাব (নিবর্তন)\nজেটেক স্পোর্টস ক্লাব\nজেটেক ক্যারিয়ার ক্লাব\nজেটেক ডিবেটিং ক্লাব\nজেটেক ফটোগ্রাফী সোসাইটি\nইনোভেশন এন্ড রিসার্চ ক্লাব জেটেক\n\n\n== আরও দেখুন ==\nটেক্সটাইল ইঞ্জিনিয়ারিং কলেজ, চট্টগ্রাম\nপাবনা টেক্সটাইল ইঞ্জিনিয়ারিং কলেজ\nটেক্সটাইল ইঞ্জিনিয়ারিং কলেজ, নোয়াখালী\nবরিশাল টেক্সটাইল ইঞ্জিনিয়ারিং কলেজ\nঝিনাইদহ টেক্সটাইল ইঞ্জিনিয়ারিং কলেজ, ঝিনাইদহ\nরংপুর টেক্সটাইল ইঞ্জিনিয়ারিং কলেজ\nগোপালগঞ্জ টেক্সটাইল ইঞ্জিনিয়ারিং কলেজ\nবাংলাদেশের টেক্সটাইল প্রকৌশল কলেজ তালিকা\n\n\n== তথ্যসূত্র =="}