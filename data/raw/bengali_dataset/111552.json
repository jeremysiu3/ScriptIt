{"pageid": 111552, "title": "উত্তর কোরিয়া জাতীয় ফুটবল দল", "url": "https://bn.wikipedia.org/wiki?curid=111552", "content": "উত্তর কোরিয়া জাতীয় ফুটবল দল (কোরীয়: 조선민주주의인민공화국 축구 국가대표팀; এছাড়াও গণতান্ত্রিক গণপ্রজাতন্ত্রী কোরিয়া জাতীয় ফুটবল দল এবং কোরিয়া ডিপিআর নামে পরিচিত) হচ্ছে আন্তর্জাতিক ফুটবলে উত্তর কোরিয়ার প্রতিনিধিত্বকারী পুরুষদের জাতীয় দল, যার সকল কার্যক্রম উত্তর কোরিয়ার ফুটবলের সর্বোচ্চ নিয়ন্ত্রক সংস্থা উত্তর কোরিয়া ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫৮ সাল হতে ফুটবলের সর্বোচ্চ সংস্থা ফিফার এবং ১৯৭৪ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৫৬ সালের ৭ই অক্টোবর তারিখে, উত্তর কোরিয়া প্রথমবারের মতো আন্তর্জাতিক খেলায় অংশগ্রহণ করেছে; চীনের বেইজিংয়ে অনুষ্ঠিত উক্ত ম্যাচে উত্তর কোরিয়া চীনকে ১–০ গোলের ব্যবধানে পরাজিত করেছে।\n৫০,০০০ ধারণক্ষমতাবিশিষ্ট কিম ইল-সুং স্টেডিয়ামে চল্লিমা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় উত্তর কোরিয়ার রাজধানী পিয়ং ইয়াংয়ে অবস্থিত। বর্তমানে এই দলের ম্যানেজারের দায়িত্ব পালন করছেন ইয়ুন জং-সু এবং অধিনায়কের দায়িত্ব পালন করছেন রিমিয়ংসুর আক্রমণভাগের খেলোয়াড় জং ইল-গোয়ান।\nউত্তর কোরিয়া এপর্যন্ত ২ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ১৯৬৬ ফিফা বিশ্বকাপের কোয়ার্টার-ফাইনালে পৌঁছানো, যেখানে তারা পর্তুগালের কাছে ৫–৩ গোলের ব্যবধানে পরাজিত হয়েছে। অন্যদিকে, এএফসি এশিয়ান কাপে উত্তর কোরিয়া এপর্যন্ত ৫ বার অংশগ্রহণ করেছে, যার মধ্যে সেরা সাফল্য হচ্ছে ১৯৮০ এএফসি এশিয়ান কাপে চতুর্থ স্থান অর্জন করা, যেখানে তারা ইরানের কাছে ৩–০ গোলের ব্যবধানে পরাজিত হয়েছে। এছাড়াও এএফসি চ্যালেঞ্জ কাপে উত্তর কোরিয়া অন্যতম সফল দল, যেখানে তারা ২টি (২০১০ এবং ২০১২) শিরোপা জয়লাভ করেছে।\nরি মিয়ং-গুক, পাক ডু-ইক, জং ইল-গোয়ান, পাক সং-চল এবং পাক কোয়াং-রিয়ংয়ের মতো খেলোয়াড়গণ উত্তর কোরিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের নভেম্বর মাসে প্রকাশিত র‌্যাঙ্কিংয়ে উত্তর কোরিয়া তাদের ইতিহাসে সর্বোচ্চ অবস্থান (৫৭তম) অর্জন করে এবং ১৯৯৮ সালের অক্টোবর মাসে প্রকাশিত র‌্যাঙ্কিংয়ে তারা ১৮১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে উত্তর কোরিয়ার সর্বোচ্চ অবস্থান হচ্ছে ১০ম (যা তারা ১৯৭০ সালে অর্জন করেছিল) এবং সর্বনিম্ন অবস্থান হচ্ছে ১৩১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nফিফা-এ উত্তর কোরিয়া জাতীয় ফুটবল দল  ওয়েব্যাক মেশিনে আর্কাইভকৃত ১৮ জুন ২০১৮ তারিখে (ইংরেজি)\nএএফসি-এ উত্তর কোরিয়া জাতীয় ফুটবল দল (ইংরেজি)"}