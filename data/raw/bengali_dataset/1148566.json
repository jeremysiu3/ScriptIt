{"pageid": 1148566, "title": "শ্যানন পাওয়েল", "url": "https://bn.wikipedia.org/wiki?curid=1148566", "content": "শ্যানন পাওয়েল (জন্ম ৮ এপ্রিল ১৯৬২) হলেন একজন মার্কিন জ্যাজ ও র‍্যাগটাইম ড্রামবাদক। তিনি বিশ্বের বিভিন্ন দেশে ভ্রমণ করেন এবং এলিস মার্সালিস, হ্যারি কনিক, জুনিয়র, ড্যানি বার্কার, ব্র‍্যানফোর্ড মার্সালিস, ওয়াইন্টন মার্সালিস ও লিঙ্কন সেন্টার জ্যাজ অর্কেস্ট্রা, ডায়ানা ক্রাল, আর্ল কিং, ড. জন, মার্কাস রবার্টস, জন স্কোফিল্ড, জেসন মার্সালিস, লেরয় জোন্স, নিকোলাস পেটন ও ডোনাল্ড হ্যারিসন জুনিয়র প্রমুখের সাথে ড্রাম বাজিয়েছেন। পাওয়েল ও নিউ অরলিন্সের অপর বাসিন্দা হ্যারি কনিক জুনিয়রের সাথে বিশ্বভ্রমণ করেছেন এবং গান রেকর্ড করেছেন।\n\n\n== প্রারম্ভিক জীবন ==\nশ্যানন সঙ্গীত ও সাংস্কৃতিকভাবে ঐতিহ্যবাহী ট্রেমে শহরতলীতে জন্মগ্রহণ করেন ও বেড়ে ওঠেন। ফ্রেঞ্চ কোয়ার্টারের পাশে অবস্থিত এই ফোবুর্গ ট্রেমে একসময় এক উঠতি জনপদ ছিল। আলফন্সি পিকু, জর্জ লুইস ও কারমিট রাফিনস প্রমুখ এই শহর থেকে উঠে আসেন। শহরের নামে এইচবিওর একটি ধারাবাহিকের কারণে শহরটি আরও পরিচিতি পায়।\nশ্যাননের দাদি ভেরোনিকা বাতিস্তে নির্বাক চলচ্চিত্র ও বাপ্তিস্ত গির্জায় পিয়ানো বাজাতেন। ৬ বছর বয়সের মধ্যে শ্যানন দ্য ফার্স্ট গার্ডেন ক্রাইস্ট গির্জায় ড্রাম বাজানো শুরু করেন।\n\n\n== ড্যানি বার্কার ==\nনিউ অর্লিন্স ও ট্রেমের সঙ্গীতের ঐতিহ্য এবং আশেপাশে সঙ্গীতজনের উপস্থিতি শ্যানন পাওয়েলের সঙ্গীত মানস গঠনে বিশেষ ভূমিকা রাখে। কিন্তু এতে সবচেয়ে বেশি প্রভাব ফেলেন ড্যানি বার্কার। ড্যানি বার্কার শ্যাননকে ফেয়ারভিউ ব্যাপ্টিস্ট চার্চ মার্চিং ব্যান্ডে যোগ দিতে বলেন। সেখানে তখন লেরয় জোন্স, ওয়াইন্টন ও ব্র‍্যানফোর্ড মার্সালিস, মাইকেল হোয়াইট, জো টরেগানো, অ্যান্থনি “টুবা ফ্যাটস” ল্যাসেন, চার্লস জোসেফ, কার্ক জোসেফ, জিন ওলুফেমি ও লুসিয়েন বার্বারিন প্রমুখ বিখ্যাত সঙ্গীতজ্ঞ যুক্ত ছিলেন।\nশ্যানন ১৪ বছর বয়সে ড্যানি বার্কারের নিজস্ব ব্যান্ড দ্য জ্যাজহাউন্ডসের হয়ে জ্যাজ ফেস্টে অংশগ্রহণ করে প্রথম উপার্জন করে।\n\n\n== কৈশোর ==\nউচ্চ বিদ্যালয়ে পড়াকালীন শ্যানন পাওয়েল জোসেফ এস ক্লার্ক উচ্চ বিদ্যালয়ের বিখ্যাত কনসার্ট ব্যান্ড ও ট্রাম্পেটবাদক লেরয় জোন্সের প্রথম ব্যান্ড নিউ অর্লিন্স ফাইনেস্টের সদস্য ছিলেন। তিনি উইলি মেটকাফ জুনিয়রের সাথে পড়াশোনা করতে ব্ল্যাক একাডেমি অব আর্টসে পড়তে যান। পাওয়েলের পূর্বের পরামর্শদাতার মতো মেটকাফও তাকে তার ব্যান্ডে যোগ দিতে বলেন। সেখানে তার সহযোগী ছিলেন ওয়াইন্টন ও ব্র‍্যানফোর্ড মার্সালিস। পরবর্তীতে শ্যানন টেনর স্যাক্সোফোনবাদক ডেভিড ল্যাস্টির নেতৃত্বে টেস্ট অব নিউ অর্লিন্স ব্যান্ডের মূল সদস্য হিসেবে যোগ দেন।\n\n\n== কর্মজীবন ==\nজ্যাজ ফেস্টের নিয়মিত সদস্য হিসেবে শ্যানন এলিস মার্সালিস, টমি রিজলি, জনি অ্যাডামস, কার্মিট রাফিনস ও লিলিয়ান বুটে প্রমুখ ত্রয়ী গিগদের সাথে ইউরোপ ও এশিয়ায় ভ্রমণ করেছেন। তিনি বর্তমানে প্রিজারভেশন হল জ্যাজ ব্যান্ডে বাদ্য বাজান এবং জেসন মার্সালিস, স্টিভ মাসাকোভস্কি ও রোনাল্ড গুয়েরিনের সাথে নিজস্ব চতুর্থীর নেতৃত্ব দেন।\n\n\n== পুরস্কার ==\nশ্যানন পাওয়েল ও হার্লিন রাইলি ২০১০ সালে সুইজারল্যান্ডের শ্‌কোনার শ্‌কোনা জ্যাজ ফেস্টিভ্যাল শ্‌কোনা জ্যাজ পুরস্কার লাভ করেন।\n\n\n== চলচ্চিত্র ==\n২০১১ সালে নিউ অর্লিন্সের সঙ্গীত সংস্কৃতি নিয়ে নির্মিত ট্র‍্যাডিশন ইজ অ্যা টেম্পল প্রামাণ্যচিত্রে পাওয়েলের সাক্ষাৎকার ও সঙ্গীত উপস্থাপনা উল্লেখযোগ্যবার প্রদর্শিত হয়।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nAt Preservation Hall\nTradition is a Temple (film)\nAscona Jazz Festival(award)"}