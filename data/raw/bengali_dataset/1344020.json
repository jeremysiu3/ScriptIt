{"pageid": 1344020, "title": "রোসকাস (ফিলিপিনো রন্ধনশৈলী)", "url": "https://bn.wikipedia.org/wiki?curid=1344020", "content": "ফিলিপিন্স দেশের রন্ধনশৈলীর অন্তর্গত রোসকাস বা বিসকোচো দে রস্কাস হল আঞ্চলিক লেইতে প্রদেশে নির্মিত একটি প্যাস্ট্রি কুকি, অর্থাত খাস্তা বিস্কুট জাতীয় খাবার। খাবারের এই পদটি প্রধানত ফিলিপিন্সের বারুগো এবং কারিগারা শহর থেকে উদ্ভূত হয়েছে এবং দেশের অন্যন্য অংশে প্রসারিত হয়েছে। এই রোসকাস প্রস্তুতির প্রধান উপাদানগুলি হল লার্ড (একপ্রকার ফ্যাটজাতীয় উপাদান), মৌরি, ময়দা, চিনি, মাখন এবং ডিম।    রোসকাস অর্ধচন্দ্রাকার বা পেনানুলার বলয়-এর (যে বলয়ের কিছুটা অংশ কাটা) আকৃতিবিশিষ্ট হয়। স্প্যানিশ ভাষায় রোসকাস  কথার অর্থ হল রিং বা গোলাকার আকৃতিবিশিষ্ট বস্তু। তাই এই খাবারটির এইরূপ নামকরন হয়েছে। প্রতিটি রোসকাস, ভাপানোর আগে বা বেক করার আগে অর্ধেক করে কাটা হয় এবং দুটি পৃথক কনুই-আকৃতির কুকি বা খাস্তা বিস্কুটের আকার দেওয়া হয়। \nএটি ফিলিপিন্সের স্থানীয় খাবার প্যাসালুবং প্যাস্ট্রি কুকি -এর একটি প্রকার হিসাবে বিবেচিত হয়। কেউ কেউ দাবি করেন যে এই খাস্তা বিস্কুট বা কুকিটির উৎপত্তির ইতিহাস স্প্যানিশ ঔপনিবেশিক সময়কালের সাথে জড়িত।  আবার কোন কোন ইতিহাসবিদের ইঙ্গিত অনুযায়ী ফিলিপিন্সের লেইতে প্রদেশের বারুগো শহরে রোসকাস তৈরির সূচনা হয়। প্রধানত ১৯৬০ এর দশকের শেষের দিকে এই খাবারের উৎপত্তি বলে মান্য করা হয়। এই সময় বিদেশ থেকে আগত কিছু অভিবাসীদের হাত ধরে এই রান্নার পদ উদ্ভব হয় ও বিকশিত হয়। স্থানীয় অঞ্চলে এর সাফল্যের ফলে পার্শ্ববর্তী অঞ্চলের লোকেরাও তাদের রন্ধনশৈলী অনুসরণ করে এই খাবারটি বানাতে থাকে। ক্যারিগারা শহর এবং সমর প্রদেশের দূরবর্তী শহর ক্যালবায়োগ -এও এই খাস্তা বিস্কুটের জনপ্রিয়তা বাড়তে থাকে। রোসকাসের মূল উৎপত্তির সঠিক ঘটনাক্রম এবং কিভাবে এই খাবারটি বিকশিত রয়েছে সে সম্পর্কে কোন নির্দিষ্ট তথ্য অবশ্য পাওয়া যায়নি। গবেষকরা এখনও এবিষয়ে খোঁজ করে চলেছেন। লোকপ্রিয় খাস্তা বিস্কুট বা কুকি -র এই পদটি ফিলিপিন্সের খাদ্যশৈলীতে এক গুরুত্বপূর্ণ সংযোজন।\n\n\n== তথ্যসূত্র =="}