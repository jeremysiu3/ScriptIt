{"pageid": 1029783, "title": "গোলু", "url": "https://bn.wikipedia.org/wiki?curid=1029783", "content": "গোলু হল দক্ষিণ ভারতে প্রচলিত শরৎকালের বিভিন্ন উৎসবে আয়োজিত একপ্রকার পুতুল ও প্রতিমা প্রদর্শনী। বিশেষত হিন্দু ধর্মের কয়েক দিন ব্যাপী উদযাপিত নবরাত্রি (বিজয়াদশমী) উৎসবকে ঘিরে এই প্রদর্শনীর আয়োজন করা হয়। প্রদর্শনীগুলো সাধারণত বাস্তবিক বিষয়বস্তুনির্ভর হয়। হিন্দু গ্রন্থ ও পাঠ্য থেকে শুরু করে আদালত জীবন, বিবাহ, প্রতিদিনের দৃশ্য, রান্নাঘরের বাসনসহ ছোট্ট একটি মেয়ের প্রয়োজনীয় যেকোন খেলনাসামগ্রীই এর বিষয়বস্তু হতে পারে। অঞ্চলভেদে এই ধরনের প্রদর্শনীগুলো কোলু, গোম্বে হব্বা, বোম্মা কোলু বা বোম্মলা কোলুবু নামেও পরিচিত।\nএটি বিজয়নগর সাম্রাজ্যের সংগম যুগ থেকেই তামিল ব্রাহ্মণদের একটি উৎসব ছিল। পরবর্তীতে গোলুর এই ঐতিহ্যটি অন্ধ্রপ্রদেশে ছড়িয়ে পড়েছিল। মহীশূর রাজাদের মাধ্যমে এটি কর্ণাটকেও পৌঁছেছিল এবং বিজয়াদশমীর (দশেরা) সাথে মিশে গিয়ে মহীশূরের সবচেয়ে জনপ্রিয় একটি উৎসবে পরিণত হয়েছে।\nগোলু প্রদর্শনীতে প্রদর্শিত প্রতিটি সামগ্রীকে প্রায়শই গোলু পুতুল বা এজাতীয় কিছু একটা বলে ডাকা হয়। এগুলো সাধারণত গ্রামীণ কারিগররা মাটি এবং কাঠের উপকরণ দিয়ে তৈরি করেন তবে তা উজ্জ্বলভাবে রং ও নকশা করা হয়।\nএগুলো সাধারণত কোনও গল্প বলার জন্য বিজোড় সংখ্যক সারি ও স্তরে সাজানো হয়। দেবী-সম্পর্কিত বিষয়বস্তু বা থিমগুলোই বেশি দেখা যায়, তবে পরিবার এবং বন্ধুদের মধ্যে বিবাহের মতো বিভিন্ন সম্পর্কগত বিষয়বস্তুও প্রচলিত রয়েছে। গোলু প্রদর্শনের মরসুমে দক্ষিণ ভারতীয় পরিবারগুলো একে অপরকে উপহারসহ দেখতে আসে এবং গোলু প্রদর্শন নিয়ে খোশগল্প করে। তারা উৎসবের খাবার-দাবার ভাগ করে নেয় এবং কখনো কখনো একসাথে  সংগীত বা ভক্তিপূর্ণ গান গায়। মীনাক্ষী মন্দিরের মতো প্রধান হিন্দু মন্দিরগুলো প্রতি বছর নবরাত্রির জন্য সবিস্তার গোলু প্রদর্শনের ব্যবস্থা করে থাকে।\n\n\n== তথ্যসূত্র =="}