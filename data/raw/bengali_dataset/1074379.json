{"pageid": 1074379, "title": "ভিতালিনা বাতসারাশকিনা", "url": "https://bn.wikipedia.org/wiki?curid=1074379", "content": "ভিতালিনা আইগোরেভনা বাতসারাশকিনা (রুশ: Виталина Игоревна Бацарашкина; জন্ম: ১ অক্টোবর ১৯৯৬) একজন রুশ শুটার। তিনি ২০২০ টোকিও অলিম্পিকে ১০ মিটার এবং ২৫ মিটার এয়ার পিস্তল দুটি ইভেন্টেই অলিম্পিক রেকর্ডের সাথে স্বর্ণপদক জয় করেন এবং আর্টেম চেরনোউসভের সাথে মিশ্র ইভেন্টে রৌপ্য পদক জয় করেন। এর মাধ্যমে তিনি প্রথম নারী হিসেবে একই আসরে তিনটি পদক জেতার কৃতিত্ব তৈরি করেন। অলিম্পিক গেমসের পূর্বের আসরে তিনি ১০ মিটার এয়ার পিস্তলে দ্বিতীয় স্থান অর্জন করেছিলেন। এছাড়াও, তিনি ২০১৮ বিশ্ব চ্যাম্পিয়নশিপে স্বর্ণ, রৌপ্য এবং ব্রোঞ্জ পদক জয় করেছেন।\n\n\n== ক্রীড়া জীবন ==\n\n\n=== প্রাথমিক জীবন ===\nবাতসারাশকিনার বাবা ছিলেন একজন পুলিশ অফিসার, এক দাদা ছিলেন পেশাদার শিকারি এবং অন্যজন ছিলেন একজন পেশাদার সামরিক কর্মকর্তা। ১০ বছর বয়স অবধি, তিনি তাদের কাছ থেকে শ্যুটিং-এর প্রাথমিক বিষয়গুলি আয়ত্ত করেন এবং ইতোমধ্যে তার নিজের রাইফেল দখলে নেন। তবে, পরবর্তী জীবনে তিনি পিস্তলই পছন্দ করেছিলেন। তার প্রশিক্ষক নাতালিয়া কুদরিনার অধীনে তিনি ১২ বছর বয়সে শুটিং ক্রীড়া শুরু করেন।\n\n\n=== আন্তর্জাতিক ক্যারিয়ার ===\nআন্তর্জাতিক ইভেন্টসমূহে, বাতসারাশকিনা ১০ মিটার এবং ২৫ মিটার পিস্তল বিভাগে অংশগ্রহণ করেন। তার প্রথম উল্লেখযোগ্য আন্তর্জাতিক সাফল্য ছিল মস্কোতে ২০১৪ সালের ইউরোপীয় জুনিয়র চ্যাম্পিয়নশিপে, ১০ মিটার এয়ার পিস্তল ইভেন্টে তৃতীয় স্থান অর্জন এবং ফাইনালে ১৭৯.২ পয়েন্ট সংগ্রহ। একই বছর এবং একই বিভাগে তিনি গ্রানাদায় বিশ্ব জুনিয়র চ্যাম্পিয়নশিপে দ্বিতীয় স্থান অর্জন করেন ও ফাইনালে ১৯৮.২ পয়েন্ট সংগ্রহ করেন। ২০১৫ সালে, বাতসারাশকিনা ১০ মিটার পিস্তল ফাইনালে ২০০.২ পয়েন্ট অর্জন করে সুহল এ অনুষ্ঠিত জুনিয়র বিশ্বকাপে স্বর্ণপদক জয় করেন। তিনি ২৫ মিটার ফাইনালে রৌপ্য পদকও  জিতেছিলেন। তিনি ম্যারিবোর এ অনুষ্ঠিত ইউরোপীয় জুনিয়র চ্যাম্পিয়নশিপেও স্বর্ণপদক জয় করেন। ২০১৫ আইএসএসএফ বিশ্বকাপের ২৫ মিটার ইভেন্টে মধ্যে তিনি শেষে এক পয়েন্ট নিয়ে দ্বিতীয় স্থান অর্জন করেন।\nবাতসারাশকিনা ২০১৬ গ্রীষ্মকালীন অলিম্পিকে অংশ নিয়েছিলেন। সেরা ফলাফল (৩৯০) নিয়ে ফাইনালে খেলার যোগ্যতা অর্জন করলেও, তিনি চীনা ঝাং মেংজু এর অলিম্পিক রেকর্ডের মাধ্যমে সমাপ্তির কারণে স্বর্ণপদক জিততে ব্যর্থ হন। উক্ত আসরে, বাতসারাশকিনা মেয়েদের ১০ মিটার এয়ার পিস্তল ইভেন্টে তার প্রথম রৌপ্য পদক জয় করেন।\n২০১৮ ইউরোপিয়ান চ্যাম্পিয়নশিপের ১০ মিটার টিম ইভেন্টে তিনি তার প্রথম স্বর্ণপদক জয় করেন। এর আগে, ২০১৭ সালে ম্যারিবোরের ১০ মিটার ইউরোপীয় চ্যাম্পিয়নশিপে মিশ্র এবং দলীয় ইভেন্টেও তিনি পদক জিতেছিলেন। ২০১৮ আইএসএসএফ ওয়ার্ল্ড শুটিং চ্যাম্পিয়নশিপে, তিনি মিশ্র ১০ মিটার এয়ার পিস্তল, ২৫ মিটার পিস্তল এবং ১০ মিটার টিম এয়ার পিস্তল ইভেন্টে স্বর্ণ, রৌপ্য এবং ব্রোঞ্জ পদক সংগ্রহ করেন। মিশ্র ইভেন্টে তিনি আর্টেম চেরনোউসভের সাথে অংশীদার হন, যিনি ইউরোপীয় চ্যাম্পিয়নশিপেও তার অংশীদারও ছিলেন। \nএরপর তিনি বেলারুশের মিনস্ক এ অনুষ্ঠিত টুর্নামেন্টের ২য় সংস্করণ, ২০১৯ ইউরোপীয় গেমসে অংশগ্রহণ করেন। উভয় পিস্তল ইভেন্টে (১০ মিটার এবং ২৫ মিটার) চতুর্থ স্থান অর্জন করে, বাতসারাশকিনা এবং চেরনোউসভ রাশিয়ার পক্ষে প্রথম স্বর্ণপদক এনে দেন। ২০২০ ইউরোপিয়ান ১০ মিটার ইভেন্টেস চ্যাম্পিয়নশিপে, তিনি একক ইভেন্টে চতুর্থ স্থান অর্জন করেন। টিম ইভেন্টে, তিনি এবং তার সতীর্থরা পঞ্চম অবস্থান অর্জন করেন। তবে, তিনি এবং চেরনোউসভ পুনরায় স্বর্ণপদক জয় করেন।\n২০২১ মৌসুমে, তিনি ২০২১ ইউরোপীয় শুটিং চ্যাম্পিয়নশিপে চারটি পদক জয় করেন, যার মধ্যে একটি ছিল স্বর্ণপদক। একক ইভেন্টে, ১০ মিটার এবং ২৫ মিটার ইভেন্টে তিনি যথাক্রমে রৌপ্য এবং ব্রোঞ্জ পদক জয় করেন। তিনি ১০ মিটার দলীয় ইভেন্টে আরেকটি রৌপ্য পদক জয় করেন। ২০২১ এ অনুষ্ঠিত ২০২০ টোকিও অলিম্পিকে তিনি, নারী শুটার হিসেবে একই আসরে তিনটি পদক জেতার অনন্য রেকর্ড তৈরি করেন।\n\n\n== তথ্যসূত্র ==\n\n\n== বহিঃসংযোগ ==\nভিতালিনা বাতসারাশকিনা at ISSF (ইংরেজি)\nঅলিম্পিকস.কমে ভিতালিনা বাতসারাশকিনা (ইংরেজি)\nঅলিম্পিডিয়ায় ভিতালিনা বাতসারাশকিনা (ইংরেজি)"}