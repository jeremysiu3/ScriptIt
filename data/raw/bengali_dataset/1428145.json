{"pageid": 1428145, "title": "শান্তিচিত্রা", "url": "https://bn.wikipedia.org/wiki?curid=1428145", "content": "শান্তিচিত্রা (জন্ম ২৪শে এপ্রিল ১৯৭৮) একজন ভারতীয় শিক্ষাবিদ এবং লেখক। তিনি তাঁর ২০১৬ সালের উপন্যাস, দ্য ফ্র্যাক্টালসের জন্য পরিচিত। এট ২০১৮ সালে নোশনপ্রেস দ্বারা পুনঃপ্রকাশিত হয়েছিল। তাঁর দ্বিতীয় উপন্যাস 'লোনলি ম্যারেজেস'ও ২০১৮ সালে প্রকাশিত হয়েছিল। এটি উপন্যাসের ধারায় তাঁর জন্য একটি বিশেষ স্থান চিহ্নিত করেছে। উপন্যাস লেখার পাশাপাশি তিনি সংবাদপত্র এবং পত্রিকার জন্য অসংখ্য ছোট গল্প লিখেছেন এবং বিভিন্ন সাহিত্য এবং অন্যান্য সমালোচনামূলক ক্ষেত্র- যেমন ঘটনাবিদ্যা এবং অস্তিত্ববাদের উপর গবেষণাপত্র প্রকাশ করেছেন।\n২০১২ সাল থেকে তিনি চেন্নাইয়ের এসআরএম বিশ্ববিদ্যালয়ের ইংরেজি বিভাগের প্রধান।\n\n\n== প্রাথমিক জীবন এবং শিক্ষা ==\nশান্তিচিত্রার জন্ম চেন্নাইয়ের একজন প্রাক্তন রিসার্চ অ্যান্ড অ্যানালাইসিস উইং (র) -এর প্রতিনিধির ঘরে। তাঁর বাবার চাকরির সুবাদে, তিনি নিজের শৈশবের একটি অংশ নাগাল্যাণ্ডে কাটিয়েছেন এবং তারপর তাঁকে দিল্লিতে নিয়ে আসা হয়। সেখানে তিনি বিদ্যালয় শিক্ষা শেষ করেন। ভারতের বিভিন্ন অঞ্চলে ভ্রমণ করার পর, সংস্কৃতি এবং মনোবিজ্ঞানে তাঁর আগ্রহ প্রকাশ পায়। তিনি চেন্নাইতে ফিরে আসেন এবং উচ্চ শিক্ষায় কর্মজীবন শুরু করেন। ২০০২ সালে হোলি ক্রস ভারতীদাসন বিশ্ববিদ্যালয় থেকে সাহিত্যে স্নাতকোত্তর যোগ্যতা অর্জনের পর তিনি কাউন্সেলিং এবং সাইকোথেরাপি অধ্যয়ন করার সিদ্ধান্ত নেন।\nতিনি ২০১১ সালে ভারতীদাসন বিশ্ববিদ্যালয়ের বিশপ হেবার কলেজে ইংরেজি সাহিত্যে ডক্টরেট সম্পন্ন করেন।\n\n\n== ব্যক্তিগত জীবন ==\nশান্তিচিত্রা তামিল চলচ্চিত্র অভিনেতা করুণাকরণের বোন।\n\n\n== পেশাগত জীবন ==\nকথাসাহিত্যে হাত দেওয়ার আগে শান্তিচিত্রা বেশ কয়েক বছর সাহিত্যের শিক্ষক হিসাবে কাজ করেছিলেন। তিনি ২০১২ সালের আগস্ট মাস থেকে এসআরএম ইনস্টিটিউট অফ সায়েন্স অ্যাণ্ড টেকনোলজিতে ইংরেজি বিভাগের প্রধানের পদে দায়িত্ব পালন করছেন।\n\n\n== অর্জন ==\nতিনি এম.ফিলে প্রথম স্থান অধিকারী হন, বিশপ হেবার কলেজে।\n\n\n== তথ্যসূত্র =="}