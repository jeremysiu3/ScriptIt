{"pageid": 1183930, "title": "ই-রুপি", "url": "https://bn.wikipedia.org/wiki?curid=1183930", "content": "ই-রুপি (e₹) হল ভারতীয় রিজার্ভ ব্যাঙ্ক দ্বারা পরিকল্পিত  ভারতীয় টাকার একটি ডিজিটাল সংস্করণ, যা ভারতের কেন্দ্রীয় ব্যাঙ্ক তথা ভারতীয় রিজার্ভ ব্যাঙ্কের পূর্ণ নিয়ন্ত্রণে 'সিবিডিসি' ডিজিটাল মুদ্রা হিসাবে জারি থাকবে।\nই-রুপি প্রচলন করার প্রস্তবনা ২০১৭ খ্রিস্টাব্দের জানুয়ারি মাসে গ্রহণ করা হয়েছিল এবং ২০২২-২৩ আর্থিক বৎসরে চালু করার কথা বলা হয়েছিল। ব্লকচেইন প্রযুক্তির উপর ভিত্তি করে ডিজিটাল মুদ্রা প্রচলনের পরিকল্পনা নেওয়া হয়। \nপ্রচলিত ভারতীয় মুদ্রা বা ব্যাঙ্কনোটের মতো এটিকে স্বতন্ত্রভাবে শনাক্ত করা সম্ভব হবে এবং এর দায়ভার ভারতীয় রিজার্ভ ব্যাঙ্কের উপর বর্তাবে। অনলাইন এবং অফলাইন দু-ই পদ্ধতিতে লেনদেন সম্ভব হবে।\n\n\n== পাইলট ডিজিটাল রুপি ==\nপাইকারির ক্ষেত্রে লেনদেনের জন্য  ডিজিটাল মুদ্রা ই-রুপি  ২০২২ খ্রিস্টাব্দের ১ নভেম্বর হতে চালু হয়। , ২০২২ খ্রিস্টাব্দের ১ ডিসেম্বর হতে সর্বসাধারণের জন্য খুচরা ক্ষেত্রেও সীমিতভাবে পাইলট ডিজিটাল মুদ্রা চালু হয়েছে।\n\n\n== পেক্ষাপট ==\nবিগত কয়েক বৎসর ধরে ক্রমাগত ইন্টারনেট জগতে বিদ্যমান  গুপ্তমুদ্রা তথা ক্রিপ্টোকারেন্সি (যেমন, বিটকয়েন) লেনদেনের ফলে মানুষের লোকসানের মুখে পড়ার বা প্রতারিত হওয়ার খবর ছিল। এই ব্যাপারে দেশের কেন্দ্রীয় তদন্তকারী সংস্থা তদন্তও শুরু করেছে। ইতোমধ্যে বিশ্বের প্রায় ৬০টি দেশের কেন্দ্রীয় ব্যাঙ্ক ডিজিটাল মুদ্রা জারি করেছে।  ভারত সরকারের নিয়ন্ত্রণে ভারতীয় রিজার্ভ ব্যাঙ্কের ডিজিটাল মুদ্রায় লেনদেনে ঝুঁকি কমবে এবং অন্যদিকে আন্তর্জাতিক ডিজিটাল লেনদেন ব্যবস্থায় গতি আসবে। এই লক্ষেই ভারতীয় রিজার্ভ ব্যাঙ্কের- ই-রুপি (e₹)।\n\n\n== বৈশিষ্ট্য ==\nব্লকচেইন প্রযুক্তি নির্ভর ডিজিটাল মুদ্রা\nসাধারণের জন্য খুচরা এবং আর্থিক প্রতিষ্ঠানের জন্য পাইকারি লেনদেন\nসাধারণ বা প্রচলিত মুদ্রার বৈশিষ্ট্য ডিজিটাল মুদ্রায় যোগ  করার লক্ষ্য।\n\n\n== তথ্যসূত্র =="}