{"pageid": 1330624, "title": "শেলি ওবেরয়", "url": "https://bn.wikipedia.org/wiki?curid=1330624", "content": "শেলি ওবেরয় একজন ভারতীয় রাজনীতিবিদ। তিনি  আম আদমি পার্টির (আপ) এর হয়ে ২০২৩ সালে দিল্লির মেয়র নির্বাচিত হন। রাজনীতির পাশাপাশি তিনি দিল্লি ইউনিভার্সিটির সহকারী অধ্যাপক।\n\n\n== প্রাথমিক জীবন ==\nশেলির জন্ম ১৯৮৩ সালে বাবা একজন ব্যবসায়ী সতীশ কুমার ওবেরয় এবং মা সরোজ ওবেরয় একজন গৃহিণী। তার এক ভাই এবং এক বোর রয়েছে। দিল্লির ফেইথ একাডেমি ও জানকি দেবী মেমোরিয়াল কলেজ থেকে তিনি পড়াশোনা করেছেন। হিমাচল প্রদেশ ইউনিভার্সিটি থেকে বাণিজ্যে স্নাতকোত্তর করেন শেলি এবং তামিলনাড়ুর আন্নামালাই ইউনিভার্সিটি থেকে দর্শন বিষয়ে স্নাতকোত্তর ডিগ্রি লাভ করেন। ইন্দিরা গান্ধী ন্যাশনাল ওপেন ইউনিভার্সিটির স্কুল অব ম্যানেজমেন্ট স্টাডিজ থেকে পিএইচডি করেন তিনি।\n\n\n== কর্মজীবন ==\nশেলি ২০১৪ সালের সেপ্টেম্বরে দিল্লি বিশ্ববিদ্যালয়ে শিক্ষকতা শুরু করেন। ২০২১ সালের জানুয়ারিতে মুম্বাইয়ের এমএমআইএমএসে ব্যবস্থাপনা বিষয়ে ভিজিটিং ফ্যাকাল্টি হিসেবে কাজ করেন। তিনি ইন্ডিয়ান কমার্স অ্যাসোসিয়েশন (আইসিএ) এর আজীবন সদস্য।\n\n\n== রাজনীতি ==\nশেলী রাজনীতিতে নবীন। দিল্লির মুখ্যমন্ত্রী অরবিন্দ কেজরিওয়ালের পরামর্শে তিনি আম আদমি পার্টিতে (এএপি) যোগ দেন। তিনি দলের দিল্লি মহিলা শাখার সহ-সভাপতি এবং আম আদমি পার্টি-এর জন্য বেশ কয়েকটি নির্বাচনী প্রচারে কাজ করেছেন। ১০ বছরেরও কম সময় আগে, শেলি প্রথমবারের মতো নির্বাচনে অংশ নিয়েছিলেন এবং গত বছরের ডিসেম্বরে দিল্লি পৌরসভা নির্বাচনে পূর্ব প্যাটেল নগর (ওয়ার্ড নং ৮৬) থেকে কাউন্সিলর হিসেবে নির্বাচিত হন।\n২০২৩ সালে দিল্লির মেয়র পদে শেলীকে পার্টি মনোনীত করেছিল। ৩৪ ভোটে বিজেপির রেখা গুপ্তার বিরুদ্ধে নির্বাচনে জিতেছেন যেখানে ওবেরয় ১৫০ ভোট পেয়েছেন এবং গুপ্তা ১১৬ ভোট পেয়েছেন।\n\n\n== তথ্যসূত্র =="}