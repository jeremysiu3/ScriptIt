{"pageid": 1032162, "title": "স্টিফেন জেরার্ড ও'ডোনেল", "url": "https://bn.wikipedia.org/wiki?curid=1032162", "content": "স্টিফেন জেরার্ড ও'ডোনেল (ইংরেজি: Stephen O'Donnell; জন্ম: ১১ মে ১৯৯২; স্টিফেন ও'ডোনেল নামে সুপরিচিত) হলেন একজন স্কটিশ পেশাদার ফুটবল খেলোয়াড়। তিনি বর্তমানে স্কটল্যান্ডের পেশাদার ফুটবল লিগের শীর্ষ স্তর স্কটিশ প্রিমিয়ারশিপের ক্লাব মাদারওয়েল এবং স্কটল্যান্ড জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় এবং ডান পার্শ্বীয় মধ্যমাঠের খেলোয়াড় হিসেবে খেলে থাকেন।\n১৯৯৮–৯৯ মৌসুমে, স্কটিশ ফুটবল ক্লাব উইশ উইকোম্ব ওয়ান্ডারার্সের যুব পর্যায়ের হয়ে খেলার মাধ্যমে ও'ডোনেল ফুটবল জগতে প্রবেশ করেছেন এবং পরবর্তীকালে আরেবডিন এবং সেল্টিকের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৯–১০ মৌসুমে, স্কটিশ ক্লাব পার্টিক থিসলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৪ মৌসুম অতিবাহিত করেছেন; পার্টিক থিসলের হয়ে তিনি ১২১ ম্যাচে ৯টি গোল করেছেন। অতঃপর ২০১৫–১৬ মৌসুমে তিনি বিনামূল্যে লুটন টাউনে যোগদান করেছেন। লুটন টাউনে ২ মৌসুম অতিবাহিত করার পর কিলমারনকের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১২২ ম্যাচে ৭টি গোল করেছেন। ২০২০–২১ মৌসুমে, তিনি প্রায় ০০ মিলিয়ন ইউরোর বিনিময়ে কিলমারনক হতে মাদারওয়েলে যোগদান করেছেন।\n২০১৩ সালে, ও'ডোনেল স্কটল্যান্ড অনূর্ধ্ব-২১ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। তিনি ২০১৮ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১৫-এর অধিক ম্যাচে অংশগ্রহণ করেছেন।\nব্যক্তিগতভাবে, ও'ডোনেল বেশ কিছু পুরস্কার জয়লাভ করেছেন, যার মধ্যে ২০১২–১৩ মৌসুমে পিএফএ স্কটল্যান্ডের বর্ষসেরা দলে অন্তর্ভুক্ত ছিলেন। দলগতভাবে, ও'ডোনেল এপর্যন্ত ১টি শিরোপা জয়লাভ করেছেন, যা তিনি পার্টিক থিসলের হয়ে জয়লাভ করেছেন।\n\n\n== প্রারম্ভিক জীবন ==\nস্টিফেন জেরার্ড ও'ডোনেল ১৯৯২ সালের ১১ই মে তারিখে স্কটল্যান্ডের বেলশিলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nও'ডোনেল স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৩ সালের ৬ই এপ্রিল তারিখে তিনি এক প্রীতি ম্যাচে গ্রিস অনূর্ধ্ব-২১ দলের বিরুদ্ধে ম্যাচে স্কটল্যান্ড অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন, এটিই ছিল ও'ডোনেলের স্কটল্যান্ডের বয়সভিত্তিক দলের হয়ে অংশগ্রহণ করা একমাত্র ম্যাচ।\n২০১৮ সালের ৩০শে মে তারিখে, মাত্র ২৬ বছর ১৯ দিন বয়সে, ডান পায়ে ফুটবল খেলায় পারদর্শী ও'ডোনেল পেরুর বিরুদ্ধে এক প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২ নম্বর জার্সি পরিধান করে একজন ডান পার্শ্বীয় রক্ষণভাগের খেলোয়াড় হিসেবে খেলেছেন। ম্যাচটিতে স্কটল্যান্ড ২–০ গোলের ব্যবধানে পরাজিত হয়েছিল। স্কটল্যান্ডের হয়ে অভিষেকের বছরে ও'ডোনেল সর্বমোট ৬ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১২ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nস্টিফেন জেরার্ড ও'ডোনেল – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে স্টিফেন জেরার্ড ও'ডোনেল  (ইংরেজি)  \nসকারবেসে স্টিফেন জেরার্ড ও'ডোনেল (ইংরেজি) \nওয়ার্ল্ডফুটবল.নেটে স্টিফেন জেরার্ড ও'ডোনেল (ইংরেজি) \nইএসপিএন এফসিতে স্টিফেন জেরার্ড ও'ডোনেল (ইংরেজি) \nন্যাশনাল-ফুটবল-টিমস.কমে স্টিফেন জেরার্ড ও'ডোনেল (ইংরেজি)"}