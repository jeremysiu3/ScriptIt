{"pageid": 1365352, "title": "বিএন পন্টুন", "url": "https://bn.wikipedia.org/wiki?curid=1365352", "content": "বিএন পন্টুন হচ্ছে বাংলাদেশে নির্মিত সামরিক পন্টুন এর শ্রেণী যা বাংলাদেশ নৌবাহিনী কর্তৃক ব্যবহৃত হয়। এসব জাহাজ নদী এবং উপকূলবর্তী অঞ্চলে অস্থায়ী জেটি স্থাপন ও অন্যান্য জাহাজ সমূহকে সার্বিক সহযোগিতা করার জন্য দেশীয় প্রযুক্তিতে বিএন ডকইয়ার্ড, খুলনা শিপইয়ার্ড লিমিটেড এবং ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড কর্তৃক নির্মিত হয়।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। সে অনুযায়ী বাংলাদেশ নৌবাহিনীর জন্য দেশীয় প্রযুক্তিতে বিএন ডকইয়ার্ড, খুলনা শিপইয়ার্ড লিমিটেড এবং ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড হতে জাহাজ নির্মাণের পদক্ষেপ গ্রহণ করা হয়। এরই ধারাবাহিকতায়, সামরিক পন্টুন জাহাজসমূহ নির্মাণ করা হয়। দেশীয় প্রযুক্তিতে এসব জাহাজ নির্মাণ কার্যক্রম গ্রহণের ফলে বাংলাদেশ নৌবাহিনীর নিজস্ব প্রয়োজন অনুযায়ী জাহাজের নকশা করার সুযোগ সৃষ্টি হয়। নিজস্ব প্রযুক্তিতে জাহাজ নির্মাণ সক্ষমতায় আরোও একটি মাইলফলক অর্জন হয় এসব সামরিক পন্টুন নির্মাণের ফলে।\n\n\n== বৈশিষ্ট্য ও যান্ত্রিক কাঠামো ==\nবিএন পন্টুন-শ্রেণীর সামরিক পন্টুন জাহাজের দৈর্ঘ্য ৩৬ মিটার (১১৮ ফুট), প্রস্থ ১০ মিটার (৩৩ ফুট), গভীরতা ৩ মিটার (৯.৮ ফুট) এবং ড্রাফট ০.৫৫ মিটার (১.৮ ফুট)। এছাড়াও, প্রতিটি জাহাজ ১০০ টন বিশুদ্ধ পানি এবং ৪০ টন জ্বালানী তেল ধারণ করতে সক্ষম।\n\n\n== তথ্যসূত্র =="}