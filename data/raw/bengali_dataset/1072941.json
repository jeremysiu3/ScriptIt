{"pageid": 1072941, "title": "গাব্রিয়েলা আগুন্দেস", "url": "https://bn.wikipedia.org/wiki?curid=1072941", "content": "গাব্রিয়েলা আগুন্দেস গার্সিয়া (স্পেনীয়: Gabriela Agúndez; জন্ম: ৪ আগস্ট ২০০০; গাব্রিয়েলা আগুন্দেস নামে সুপরিচিত) হলেন একজন মেক্সিকীয় ডাইভার। তিনি ২০২০ সালে জাপানের টোকিওতে অনুষ্ঠিত গ্রীষ্মকালীন অলিম্পিকে মেক্সিকোর প্রতিনিধিত্ব করেছেন এবং ডাইভিংয়ের নারীদের সমলয় ১০ মিটার প্ল্যাটফর্ম বিভাগে ব্রোঞ্জ পদক জয়লাভ করেছেন।\n২০১৪ সালে মেক্সিকোর ভেরাক্রুজে অনুষ্ঠিত মধ্য আমেরিকান ও ক্যারিবীয় গেমসে তিনি ১০ মিটার প্ল্যাটফর্মে ব্রোঞ্জ পদক জয়লাভ করেছিলেন। তিনি আর্জেন্টিনার বুয়েনোস আইরেসে অনুষ্ঠিত ২০১৮ গ্রীষ্মকালীন যুব অলিম্পিকে অংশ নিয়ে ১০ মিটার প্ল্যাটফর্মে ব্রোঞ্জ পদক জয়লাভ করেছিলেন। এছাড়াও তিনি ৩ মিটার স্প্রিংবোর্ডে পঞ্চম স্থান এবং ইতালির আন্তোনিও ভোলপের সাথে মিশ্র দলের প্রতিযোগিতায় দশম স্থান অধিকার করেছিলেন।\n\n\n== তথ্যসূত্র =="}