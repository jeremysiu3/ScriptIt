{"pageid": 1360033, "title": "দৃশ্যম (২০১৫-এর চলচ্চিত্র)", "url": "https://bn.wikipedia.org/wiki?curid=1360033", "content": "দৃশ্যম নিশিকান্ত কমত পরিচালিত ২০১৫ সালের ভারতীয় হিন্দি ভাষার অপরাধ থ্রিলার চলচ্চিত্র। এটি ২০১৩ সালের মালয়ালম ভাষার দৃশ্যম চলচ্চিত্রের পুনর্নির্মাণ। চলচ্চিত্রটি প্যানোরামা স্টুডিওজের ব্যানারে প্রযোজিত এবং ভায়াকমএইটিন মোশন পিকচার্সের ব্যানারে পরিবেশিত হয়। এতে শ্রেষ্ঠাংশে অভিনয় করেন অজয় দেবগন, অক্ষয় খান্না, তাবু, ও শ্রিয়া সরন।\nদৃশ্যম ২০১৫ সালের ৩১শে জুলাই মুক্তির পর সমালোচকদের নিকট থেকে ইতিবাচক পর্যালোচনা অর্জন করে। চলচ্চিত্রটি বিশ্বব্যাপী ১১১ কোটি রুপী আয় করে ব্যবসাসফল হয়। এই চলচ্চিত্রের অনুবর্তী পর্ব দৃশ্যম ২ ২০২২ সালে মুক্তি পায়। ২০২২ সালে দৃশ্যম চীনে মুক্তি দেওয়া হয় এবং সেখানে ৪.০৫ মিলিয়ন রুপী আয় করে, ফলে এর বিশ্বব্যাপী মোট আয় দাঁড়ায় ১৪৭.৮৭ কোটি রুপী।\n\n\n== অভিনয়শিল্পীদল ==\n\nঅজয় দেবগন - বিজয় সালগাঁওকর, মিরেজ ক্যাবল নেটওয়ার্কের মালিক, নন্দিনীর স্বামী এবং অঞ্জু ও অনুর বাবা\nতাবু - ইনস্পেক্টর জেনারেল মীরা দেশমুখ, স্যামের মা ও মহেশের স্ত্রী\nশ্রিয়া সরন - নন্দিনী সালগাঁওকর, বিজয়ের স্ত্রী এবং অঞ্জু ও অনুর মা\nইশিতা দত্ত - অঞ্জু সালগাঁওকর, বিজয় ও নন্দিনীর পালিত বড় মেয়ে ও অনুর বড় বোন\nমৃণাল জাদব - অনু সালগাঁওকর, বিজয় ও নন্দিনীর ছোট মেয়ে ও অঞ্জুর ছোট বোন\nকমলেশ সাওয়ান্ত - সাব ইনস্পেক্টর লক্ষ্মীকান্ত গাইতোন্ডে\nরজত কাপুর - মহেশ দেশমুখ, স্যামের বাবা ও মীরার স্বামী\nপ্রথমেশ পরব - জোস, মিরেজ ক্যাবল নেটওয়ার্কে বিজয়ের সহকারী\nঋষব চাডা - সমীর \"স্যাম\" দেশমুখ, মহেশ ও মীরার পুত্র, অঞ্জু ও নন্দিনীকে ব্ল্যাকমেইল করতে গিয়ে দুর্ঘটনাবশত মারা যায়\nবিকাশ কুমার - অ্যালেক্স, স্যামের বন্ধু ও অঞ্জুর এমএমএস ধারণে সাহায্যকারী\nশরদ ভুটাডিয়া - মার্টিন, মার্টিনস কর্নারের মালিক\nরমেশ পরদেশী - ঠিকাদার রানে\nযোগেশ সোমন - সহকারী ইনস্পেক্টর বিনায়ক সাওয়ান্ত\nপ্রসন্ন কেটকর - সিনিয়র ইনস্পেক্টর শ্রীকান্ত প্রভু\nআশীষ ওয়ারাং - শেষ দৃশ্যে পুলিশ অফিসার\n\n\n== সঙ্গীত ==\nদৃশ্যম চলচ্চিত্রের সঙ্গীতায়োজন করেছেন বিশাল ভারদ্বাজ এবং গীত লিখেছেন গুলজার। অ্যাশ কিংয়ের গাওয়া \"কার্বন কপি\" গানটি ২০১৫ সালের ৭ই জুলাই প্রকাশিত হয়। দৃশ্যম চলচ্চিত্রের গানের স্বত্ত্ব জি মিউজিক কোম্পানির।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দৃশ্যম  (ইংরেজি)\nরটেন টম্যাটোসে দৃশ্যম (ইংরেজি)"}