{"pageid": 1304695, "title": "খায়েরুজ্জামান মজুমদার", "url": "https://bn.wikipedia.org/wiki?curid=1304695", "content": "মো. খায়েরুজ্জামান মজুমদার বাংলাদেশ সিভিল সার্ভিসের একজন কর্মকর্তা। বর্তমানে তিনি অর্থ মন্ত্রণালয়ের অর্থ বিভাগের সচিব হিসেবে পালন করছেন। ইতিপূর্বে তিনি জ্বালানি ও খনিজ সম্পদ বিভাগের সচিব হিসেবে দায়িত্ব পালন করেছেন।\n\n\n== প্রাথমিক জীবন ==\nখায়েরুজ্জামান মজুমদারের জন্ম ঢাকা জেলায়। তিনি বিবাহিত এবং দুই কন্যার পিতা।\nতিনি ঢাকা বিশ্ববিদ্যালয়ে আন্তর্জাতিক সম্পর্ক বিষয়ে এমএসএস ডিগ্রি এবং একই বিষয়ে বিএসএস (সম্মান) ডিগ্রি অর্জন করেন। তিনি কানাডার ম্যাকগিল বিশ্ববিদ্যালয় থেকে রাজনৈতিক অর্থনীতিতে এম এ ডিগ্রি অর্জন করেন। যুক্তরাজ্যের এসেক্স বিশ্ববিদ্যালয় থেকে তিনি সরকার (রাজনৈতিক অর্থনীতি) বিষয়ে পিএইচডি ডিগ্রি অর্জন করেন। \n\n\n== কর্মজীবন ==\nখায়েরুজ্জামান মজুমদার বিসিএসের প্রশাসন ক্যাডারের ১১ তম কর্মকর্তা হিসেবে কর্মজীবন শুরু ১৯৯৩ সালে। তিনি বিসিএস (শুল্ক ও আবগারি) কর্মকর্তা হিসেবে অর্থ মন্ত্রণালয়ের অধীনে জাতীয় রাজস্ব বোর্ডের বিভিন্ন পদে দায়িত্ব পালন করেন। ২০২৩ খ্রিষ্টাব্দের ৩ জানুয়ারি সচিব পদে পদোন্নতি লাভ করেন। ইতঃপূর্বে তিনি অর্থ বিভাগে সংযুক্ত অতিরিক্ত সচিব হিসেবে দায়িত্ব পালন করেন। \nতিনি ৩ জানুয়ারি ২০২৩ থেকে ২২ আগস্ট ২০২৩ তারিখ পর্যন্ত জ্বালানি ও খনিজ সম্পদ বিভাগের সচিব হিসেবে দায়িত্ব পালন করছেন।\nতিনি ২৮ আগস্ট ২০২৩ তারিখ থেকে অর্থ মন্ত্রণালয়ের অর্থ বিভাগের সচিব হিসেবে পালন করছেন।\n\n\n== তথ্যসূত্র =="}