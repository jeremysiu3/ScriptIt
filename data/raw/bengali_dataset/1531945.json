{"pageid": 1531945, "title": "ইসলাম এবং সহিংসতা", "url": "https://bn.wikipedia.org/wiki?curid=1531945", "content": "ইসলামে রাজনৈতিক ও ধর্মীয় উদ্দেশ্যপ্রণোদিত সহিংসতার ব্যবহার ইসলামের প্রাথমিক ইতিহাস পর্যন্ত বিস্তৃত। ইসলামের উৎপত্তি ইসলামী নবী হযরত মুহাম্মদ, তাঁর সাহাবীগণ এবং ৭ম, ৮ম ও ৯ম শতকের প্রথম দিকের খলিফাদের আচরণ, উক্তি ও নির্দেশনার মধ্যেই নিহিত। মূলধারার ইসলামি আইন সহিংসতার ব্যবহারের জন্য বিস্তারিত নিয়মাবলি নির্ধারণ করে দেয়, যার মধ্যে শারীরিক শাস্তি ও মৃত্যুদণ্ডের বিধান, এবং কখন, কিভাবে ও কার বিরুদ্ধে যুদ্ধ করা যাবে—এই সংক্রান্ত নিয়মাবলি অন্তর্ভুক্ত রয়েছে।\n\n\n== আইনি পটভূমি ==\n\nশরিয়া আইন ইসলামি ধর্মীয় নির্দেশনার ওপর ভিত্তি করে গঠিত একটি মৌলিক আইনব্যবস্থা, যার মূল উৎস কুরআন এবং নবী মুহাম্মদ (সা.)-এর হাদিস ও সুন্নাহ। যেসব বিষয়ে এসব মূল উৎসে সরাসরি নির্দেশনা নেই, সেসব ক্ষেত্রে শরিয়া নির্ধারিত হয় ইজমা (সাহাবিদের ঐকমত্য), কিয়াস (তুলনামূলক উপমা), ইস্তিহসান (ইসলামের কল্যাণে বিচারবিবেচনামূলক রায়) ও উরফ (সাংস্কৃতিক রীতি) দ্বারা। সুন্নি ও শিয়া মতের মধ্যে এবং হানাফি, মালিকি, শাফিই, হাম্বলি ও জাফারি মতবাদের মধ্যে শরিয়া নির্ধারণের পদ্ধতিতে পার্থক্য রয়েছে। বিশ্বের অনেক মুসলিম দেশে, যেমন সৌদি আরব, সুদান, ইরান, ইরাক, ব্রুনাই, সংযুক্ত আরব আমিরাত, কাতার, ইয়েমেন, মৌরিতানিয়া, পাকিস্তান ও আফগানিস্তানে শরিয়া আইন সম্পূর্ণ বা আংশিকভাবে প্রয়োগ হয় এবং শিরশ্ছেদ, চাবুক মারা বা প্রস্তরাঘাতের মতো শাস্তি এখনো ব্যবহৃত হয়। ইসলামপন্থী আন্দোলনগুলোর দীর্ঘদিনের লক্ষ্য শরিয়া আইন প্রতিষ্ঠা হলেও তা বিতর্ক, সহিংসতা ও যুদ্ধের জন্ম দিয়েছে। মানবাধিকার, নারী অধিকার, চিন্তার স্বাধীনতা ও ধর্মনিরপেক্ষ শাসনব্যবস্থার সঙ্গে শরিয়ার সামঞ্জস্য নিয়ে আজও তীব্র বিতর্ক রয়েছে।\n\n\n== সন্ত্রাসবাদ ==\n\nইসলামী সন্ত্রাসবাদ বলতে ধর্মীয় উদ্দেশ্যপ্রণোদিত এমন সন্ত্রাসবাদকে বোঝানো হয়, যা মুসলিম গোষ্ঠী বা ব্যক্তি দ্বারা সংঘটিত হয় এবং যারা ইসলামী, ইসলামী মৌলবাদী বা ইসলামপন্থী উদ্দেশ্য বা লক্ষ্য, যেমন দাসপ্রথা পুনঃপ্রতিষ্ঠা ও বাস্তবায়নের কথা বলে। সাম্প্রতিক কয়েক দশকে ইসলামী সন্ত্রাসবাদের ঘটনা বৈশ্বিক পর্যায়ে দেখা গেছে—শুধু আফ্রিকা ও এশিয়ার মুসলিম সংখ্যাগরিষ্ঠ দেশগুলোতেই নয়, বরং ইউরোপ, রাশিয়া ও যুক্তরাষ্ট্রেও। এসব হামলার লক্ষ্য হয়েছে মুসলিম না-হওয়া ব্যক্তিরা এবং এমনকি মুসলিম সম্প্রদায়ের ভেতরের কিছু অংশও, যাদের তারা মুনাফিক বলে বিবেচনা করে। যেসব মুসলিম সংখ্যাগরিষ্ঠ অঞ্চলে এই সন্ত্রাসবাদ সবচেয়ে বেশি বিস্তার লাভ করেছে, সেখানে এসব জঙ্গিদের মোকাবেলায় সশস্ত্র স্বাধীন প্রতিরোধ গোষ্ঠী, রাষ্ট্রীয় বাহিনী ও তাদের মদদপুষ্ট শক্তি এবং রাজনৈতিকভাবে উদারপন্থী মুসলিম বিক্ষোভকারীরা সক্রিয় হয়ে উঠেছে।\n\n\n== আরো দেখুন ==\nতালেবানীকরণ\n\n\n== মন্তব্য ==\n\n\n== তথ্যসূত্র ==\n\n\n== আরও পড়া ==\nFerguson, John (১৯৭৮) [1977]। War and Peace in the World's Religions। New York: Oxford University Press। আইএসবিএন 9780195200744। ওসিএলসি 715220863।"}