{"pageid": 1518679, "title": "কমল কুমারী বড়ুয়া", "url": "https://bn.wikipedia.org/wiki?curid=1518679", "content": "কমল কুমারী বড়ুয়া (অসমীয়া : কমল কুমাৰী বৰুৱা) (১৮৯৯ - ১৯৭৮) ছিলেন আসামের ঠেঙ্গালের খঙ্গিয়া বড়ুয়া পরিবারের  মা ও কর্ত্রী। তিনি বোরেলেঙ্গি সাতরাতে মহেন্দ্রনাথ মহন্ত এবং স্বর্ণলতা মহন্তের ঘরে জন্মগ্রহণ করেন। ১৯১৭ সালে, তিনি খোঙ্গিয়া বড়ুয়া পরিবারের শিবপ্রসাদ বড়ুয়াকে বিয়ে করেন। এই পরিবারটি অসমীয়া সংস্কৃতি ও ঐতিহ্যের ভাণ্ডার এবং অসমীয়া স্বার্থের সমর্থক হিসেবে আবির্ভূত হয়েছিল। বিখ্যাত ভারতীয় উদ্যোক্তা, চা চাষী এবং সমাজসেবক হেমেন্দ্র প্রসাদ বড়ুয়া ছিলেন তাঁর পুত্র।\n\n\n== কর্মজীবন ==\n১৯৩৮ সালে কমল কুমারীর স্বামীর মৃত্যুর পর, তাঁকে একাই বিশাল ঠেঙ্গাল পরিবার পরিচালনা করতে হয়েছিল। তাঁদের চা-বাগান চালানো থেকে শুরু করে তাঁর সন্তানদের জন্য পারিবারিক সম্পত্তি রক্ষণাবেক্ষণের ব্যবস্থাও তিনিই করেছিলেন। যে সময়ে নারীরা পুরুষ-আধিপত্যপূর্ণ বাণিজ্য জগতে প্রবেশ করতে অক্ষম বলে বিবেচিত হতেন, সেই সময় তিনি নিজে নিজে ইংরেজির পাশাপাশি চা শিল্পে নিজেকে শিক্ষিত করেছিলেন এবং দক্ষতার সাথে এটি পরিচালনা করেছিলেন।।\n\n\n== কে কে ফাউণ্ডেশন ==\n১৯৯০ সালে, তাঁর স্নেহময় স্মৃতিতে কমল কুমারী ফাউণ্ডেশন বা কে কে ফাউণ্ডেশন প্রতিষ্ঠিত হয়। ১৯৯১ সাল থেকে শিল্প, সংস্কৃতি ও সাহিত্য এবং বিজ্ঞান ও প্রযুক্তি ক্ষেত্রে অসামান্য অবদানের জন্য ব্যক্তি বা গোষ্ঠীকে কমল কুমারী জাতীয় পুরস্কার প্রদান করে আসছে। ফাউণ্ডেশনটি যে অন্য পুরস্কারটি প্রদান করে আসছে তা হল সাংবাদিকতায় শিব প্রসাদ বড়ুয়া জাতীয় পুরস্কার। বিজ্ঞান ও প্রযুক্তি, সাংবাদিকতা এবং শিল্প ও সংস্কৃতির জন্য কমল কুমারী জাতীয় পুরস্কার-২০১২তে ভূষিত হয়েছেন যথাক্রমে বিশিষ্ট বিজ্ঞানী অধ্যাপক ধীরাজ বোরা, অসমীয়া পাক্ষিক পত্রিকা প্রান্তিক, সুপরিচিত শাস্ত্রীয় নৃত্যশিল্পী প্রয়াত পুষ্প ভূঁইয়া (মরণোত্তর) এবং ঐশ্বর্য পি কনওয়ার।\n\n\n== আরও দেখুন ==\nশিব প্রসাদ বড়ুয়া\nকমল কুমারী ফাউণ্ডেশন\nকমল কুমারী জাতীয় পুরস্কার\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট\nকমল কুমারী পুরস্কার ঘোষণা করা হয়েছে"}