{"pageid": 1085538, "title": "বেঞ্জামিন উইলিয়াম ওয়াইট", "url": "https://bn.wikipedia.org/wiki?curid=1085538", "content": "বেঞ্জামিন উইলিয়াম ওয়াইট (ইংরেজি: Ben White; জন্ম: ১০ অক্টোবর ১৯৯৭; বেন ওয়াইট নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং ইংল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং রক্ষণাত্মক মধ্যমাঠের খেলোয়াড় হিসেবে খেলেন।\nইংরেজ ফুটবল ক্লাব সাউদাম্পটনের যুব পর্যায়ের হয়ে খেলার মাধ্যমে ওয়াইট ফুটবল জগতে প্রবেশ করেছেন এবং পরবর্তীকালে ব্রাইটনের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, ব্রাইটনের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ব্রাইটনের হয়ে চার মৌসুমে ৩৬ ম্যাচে অংশগ্রহণ করেছেন। মাঝে তিনি নিউপোর্ট কাউন্টি, পিটারবরো ইউনাইটেড এবং লিডস ইউনাইটেডের হয়ে ধারে খেলেছেন। ২০২১–২২ মৌসুমে, তিনি প্রায় ৫৯ মিলিয়ন ইউরোর বিনিময়ে ব্রাইটন হতে ইংরেজ ক্লাব আর্সেনালে যোগদান করেছেন।\n২০২১ সালে, ওয়াইট ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ২ ম্যাচে অংশগ্রহণ করেছেন। তিনি ইংল্যান্ডের হয়ে উয়েফা ইউরো ২০২০-এ অংশগ্রহণ করেছেন, যেখানে তিনি গ্যারেথ সাউথগেটের অধীনে রানার-আপ হয়েছেন।\nব্যক্তিগতভাবে, ওয়াইট বেশ কিছু পুরস্কার জয়লাভ করেছেন, যার মধ্যে ২০১৭–১৮ মৌসুমে নিউপোর্ট কাউন্টির বর্ষসেরা খেলোয়াড় এবং ২০২০–২১ মৌসুমে ব্রাইটনের বর্ষসেরা খেলোয়াড়ের পুরস্কার অন্যতম। দলগতভাবে, ওয়াইট এপর্যন্ত ১টি শিরোপা জয়লাভ করেছেন, যা তিনি লিডস ইউনাইটেডের হয়ে জয়লাভ করেছেন।\n\n\n== প্রারম্ভিক জীবন ==\nবেঞ্জামিন উইলিয়াম ওয়াইট ১৯৯৭ সালের ১০ই অক্টোবর তারিখে ইংল্যান্ডের পুলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবেঞ্জামিন উইলিয়াম ওয়াইট – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বেঞ্জামিন উইলিয়াম ওয়াইট  (ইংরেজি)  \nসকারবেসে বেঞ্জামিন উইলিয়াম ওয়াইট (ইংরেজি) \nবিডিফুটবলে বেঞ্জামিন উইলিয়াম ওয়াইট  (ইংরেজি)  \nট্রান্সফারমার্কেটে বেঞ্জামিন উইলিয়াম ওয়াইট (ইংরেজি) \nওয়ার্ল্ডফুটবল.নেটে বেঞ্জামিন উইলিয়াম ওয়াইট (ইংরেজি) \nইএসপিএন এফসিতে বেঞ্জামিন উইলিয়াম ওয়াইট (ইংরেজি) \nন্যাশনাল-ফুটবল-টিমস.কমে বেঞ্জামিন উইলিয়াম ওয়াইট (ইংরেজি)"}