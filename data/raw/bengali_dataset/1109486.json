{"pageid": 1109486, "title": "গালফপোর্ট, মিসিসিপি", "url": "https://bn.wikipedia.org/wiki?curid=1109486", "content": "গালফপোর্ট রাজ্যের রাজধানী জ্যাকসনের পরে মিসিসিপির দ্বিতীয় বৃহত্তম শহর। বিলোক্সির পাশাপাশি, গালফপোর্ট হল হ্যারিসন কাউন্টির অন্য একটি কাউন্টি আসন ও মিসিসিপি রাজ্যের গালফপোর্ট-বিলোক্সি মহানগর পরিসংখ্যান অঞ্চলের দুটি প্রধান শহরের মধ্যে বৃহত্তম, যা মিসিসিপি রাজ্যের গালফপোর্ট–বিলোক্সি–পাসকাগুলা সম্মিলিত পরিসংখ্যান অঞ্চলের অন্তর্ভুক্ত। ২০১০ সালের আদমশুমারি অনুসারে, গালফপোর্ট শহরের মোট জনসংখ্যা ৬৭,৭৯৩ জন ছিল, ২০১৮ সালের হিসাবে মেট্রো অঞ্চলের জনসংখ্যা প্রায় ৪,০০,০০০ জন। এছাড়াও এটি মার্কিন নৌবাহিনীর আটলান্টিক ফ্লিট সিবি'র আবাসস্থল।\n\n\n== ইতিহাস ==\n\nএই অঞ্চলটি হাজার হাজার বছর ধরে আদিবাসী সংস্কৃতির অন্তর্গত ছিল, যা চোক্টো ও এই এলাকার প্রথম ইউরোপীয় অভিযাত্রীদের মধ্যে ঐতিহাসিক সংঘর্ষের মধ্যে দিয়ে সমাপ্ত হয়েছিল। মার্কিন যুক্তরাষ্ট্র ১৮০৩ সালে লুইসিয়ানা ক্রয়ের সময় ফ্রান্সের কাছ থেকে অঞ্চলটি অধিগ্রহণ করার আগে, উপসাগরীয় উপকূল বরাবর ফরাসি উপনিবেশবাদীরা ১৮ শতকে বিলোক্সি ও মোবাইলের কাছাকাছি প্রতিষ্ঠা করেছিল। মার্কিন যুক্তরাষ্ট্র ১৮৩০ সালের ইন্ডিয়ান রিমুভাল অ্যাক্টের মাধ্যমে চোক্টো ও অন্যান্য উপজাতীয় ভূমির দাবিসমূহ নির্বাপিত করার জন্য চুক্তিসমূহ সম্পন্ন করে এবং সেগুলিকে ইন্ডিয়ান অঞ্চল তথা বর্তমান সময়ের ওকলাহোমাতে সরিয়ে দেয়। সেই সময়কালে, দক্ষিণ-পূর্বের পাঁচটি সভ্য উপজাতির মধ্যে অন্য চারটিকেও সরিয়ে দেওয়া হয়েছিল, যাতে শ্বেতাঙ্গ বসতি স্থাপনকারীরা জমিসমূহর অধিকার লাভ করতে সক্ষম হয় এবং সেগুলিকে কৃষি, বিশেষ করে তুলা চাষের জন্য বিকশিত করা যায়।\nএই অবস্থানের নিকটবর্তী মিসিসিপি সিটি নামে পরিচিত একটি প্রাথমিক বসতি ১৮৫৮ সাল থেকে মিসিসিপির মানচিত্রে আবির্ভূত হয়। মিসিসিপি সিটি ১৮৪১ সাল থেকে ১৯০২ সাল পর্যন্ত হ্যারিসন কাউন্টির কাউন্টি আসন ছিল, কিন্তু এখন এটি পূর্ব গালফপোর্টের একটি শহরতলি।\n\n\n== ভূগোল ==\nমার্কিন যুক্তরাষ্ট্রের আদমশুমারি ব্যুরো অনুসারে, শহরের মোট আয়তন ৬৪.২ বর্গ মাইল (১৬৬.৪ বর্গ কিমি), যার মধ্যে ৫৬.৯ বর্গ মাইল (১৪৭.৪ বর্গ কিলোমিটার) ভূমি ও ৭.৩ বর্গ মাইল (১৯.০ বর্গ কিলোমিটার) (১১.৪০%) জলভাগ রয়েছে।\n\n\n== জনসংখ্যা ==\n\n\n=== ২০২০ সালের আদমশুমারি ===\n\n২০২০-এর মার্কিন যুক্তরাষ্ট্রের আদমশুমারি অনুসারে, শহরে ৭২,৯২৬ জন বাসিন্দার, ২৫,৫৫৯ জন বাড়ির মালিক ও ১৫,৫৮৪ টি পরিবার ছিল।\n\n\n== শীর্ষ নিয়োগকর্তারা ==\nগাল্ফপোর্টের ২০১৪ ব্যাপক বার্ষিক আর্থিক প্রতিবেদন অনুসারে, শহরের শীর্ষ নিয়োগকর্তারা ছিলেন:\n\n\n== শিক্ষা ==\nগালফপোর্ট শহরটির বিদ্যালয় শিক্ষা গালফপোর্ট বিদ্যালয় জেলা ও হ্যারিসন কাউন্টি বিদ্যালয় জেলা দ্বারা পরিবেশিত হয়। মিসিসিপি গাল্ফ কোস্ট কমিউনিটি কলেজের হ্যারিসন কাউন্টি ক্যাম্পাসটি গাল্ফপোর্টেও অবস্থিত।\nহারিকেন ক্যাটরিনার আগে, গালফপোর্টে উইলিয়াম কেরি বিশ্ববিদ্যালয়ের একটি উপগ্রহ বিদ্যায়তন ছিল। বিশ্ববিদ্যালয়টি ২০০৯ সালে উত্তর হ্যারিসন কাউন্টিতে মিসিসিপি হাইওয়ে ৬৭-এর নিকট নির্মিত তার নতুন ঐতিহ্যগত বিদ্যায়তনে স্থানান্তরিত হয়।\nদক্ষিণী মিসিসিপি বিশ্ববিদ্যালয়ের গালফ পার্ক বিদ্যায়তনটি গাল্ফপোর্টের ঠিক পশ্চিমে লং বিচে অবস্থিত। ক্যাটরিনা হারিকেন দ্বারা ২০০৫ সালে ব্যাপক ক্ষতির পর বিদ্যায়তনের ভবনসমূহের মেরামত ও সংস্কার ২০১২ সালেও চলমান ছিল।\n\n\n== আরও দেখুন ==\n\n\n== তথ্যসূত্র ==\n\n\n== বহিঃসংযোগ ==\n\nগাল্ফপোর্ট শহরের দাপ্তরিক ওয়েবসাইট"}