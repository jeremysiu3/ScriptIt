{"pageid": 1488896, "title": "নেসলিহান আতাগুল", "url": "https://bn.wikipedia.org/wiki?curid=1488896", "content": "নেসলিহান আতাগুল (জন্ম ২০ আগস্ট ১৯৯২) একজন তুর্কি অভিনেত্রী। তিনি মূলত 'কারা সেভদা' (২০১৫–২০১৭) ধারাবাহিকে তার চরিত্রের জন্য বিখ্যাত, যা ১১০টিরও বেশি দেশে বিক্রি হয়েছে এবং ২০১৭ সালে প্রথম আন্তর্জাতিক এমি পুরস্কার জয়ী তুর্কি টিভি ধারাবাহিক। তিনি 'ফাতিহ হারবিয়ে' (২০১৩–২০১৪) এবং 'সেফিরিন কিজি' (২০১৯-২০২০) ধারাবাহিক ও 'আরাফ' এবং 'সেন্ডেন বানা কালান' চলচ্চিত্রে প্রধান ভূমিকায় অভিনয় করেছেন। তার অভিনয় জীবনে তিনি অসংখ্য পুরস্কার ও সম্মাননা পেয়েছেন, যার মধ্যে টোকিও আন্তর্জাতিক চলচ্চিত্র উৎসবে \"সেরা অভিনেত্রী\" হিসেবে একাডেমি পুরস্কারও রয়েছে।\n\n\n== জীবনী ==\nনেসলিহান আতাগুল ১৯৯২ সালের ২০শে আগস্ট ইস্তাম্বুলে জন্মগ্রহণ করেন। তার বাবা ছিলেন একজন গাড়ি চালক এবং তার মা একজন গৃহিণী। তার বাবা সার্কাসীয় বংশোদ্ভূত এবং তার মা বেলারুশীয় বংশোদ্ভূত।\nতিনি ইয়েদিতেপ বিশ্ববিদ্যালয়ে নাট্যমঞ্চ নিয়ে পড়াশোনা করেছেন।\n\n\n== কর্মজীবন ==\n\n\n=== প্রারম্ভিক বছর ===\nআট বছর বয়সেই আতাগুল অভিনেত্রী হওয়ার স্বপ্ন দেখেছিলেন। ২০০৫ সালে, ১৩ বছর বয়সে তিনি নেশে এরবেরকের মালিকানাধীন এরবেরক এজেন্সির নম্বর খুঁজে পান; এজেন্সির ঠিকানা সংগ্রহ করে তিনি তার মায়ের সাথে গিয়ে নাম নিবন্ধন করেন। এক মাস পরেই তিনি তার প্রথম বিজ্ঞাপনে অভিনয় করেন।\n২০০৬ সালে তিনি 'ইলক আশক' চলচ্চিত্রে অভিনয় শুরু করেন এবং \"প্রতিশ্রুতিশীল নবীন অভিনেত্রী\" হিসেবে তার প্রথম পুরস্কার অর্জন করেন। ২০০৬ থেকে ২০১০ সালের মধ্যে, তিনি 'ইয়াপরাক দ্যকুমু' ধারাবাহিকে অভিনয় করেন, যা একই নামের উপন্যাসের উপর ভিত্তি করে নির্মিত হয়েছিলো। পরবর্তী বছরগুলিতে, তিনি 'জানাম বাবাম', 'কালবিম সেনি সেচতি', 'হায়াত দেবাম এদিয়র' এর মতো অন্যান্য ধারাবাহিকেও অভিনয় করেন।\n২০১২ সালে তিনি 'আরাফ' চলচ্চিত্রে প্রধান চরিত্রে অভিনয়ের জন্য খ্যাতি অর্জন করেন। এই ভূমিকায় অভিনয়ের জন্য তিনি সম্মানজনক টোকিও আন্তর্জাতিক চলচ্চিত্র উৎসবে \"সেরা অভিনেত্রী\" হিসেবে একাডেমি পুরস্কার জিতেছিলেন।\n\n\n=== ২০১৩-১৪: ফাতিহ হারবিয়ে ===\n২০১৩ সালে আতাগুল প্রথমবারের মতো প্রধান চরিত্রে অভিনয়ের সুযোগ পান 'ফাতিহ হারবিয়ে' রোম্যান্স ড্রামা ধারাবাহিকে, যেখানে তার সহ-অভিনেতা ছিলেন কাদির দোগলু। এই ধারাবাহিকটি তুর্কি লেখক পেয়ামি সাফা-এর ১৯৩১ সালে প্রকাশিত একই নামের বইয়ের উপর ভিত্তি করে নির্মিত। এখানে তিনি মহল্লার মায়াহীন তরুণী নেরিমান সোলমাজের চরিত্রে অভিনয় করেন, যিনি পুরাতন প্রেমিকের সঙ্গে বাগদান করেছিলেন, কিন্তু ম্যাসিত আরকাওলুর (কাদির দোগলু) সঙ্গে দেখা হলে তার জীবন পরিবর্তিত হয়।\nফাতিহ হারবিয়ে ২০১৩ সালের ৩১শে আগস্টে ফক্স চ্যানেলে প্রিমিয়ার হয়েছিল, কিন্তু পরে শো টিভিতে চলে যায়। এটি দুটি মরসুমের জন্য চলে এবং ২০১৪ সালের ‌১০শে ডিসেম্বরে শেষ হয়।\n\n\n=== ২০১৫-১৭: কারা সেভদা এবং ক্রমবর্ধমান জনপ্রিয়তা ===\n২০১৫ সালে, তার ক্যারিয়ারের সবচেয়ে গুরুত্বপূর্ণ এবং জনপ্রিয় ভূমিকাগুলির মধ্যে একটি আসে, যখন তিনি মেলোড্রামা 'কারা সেভদা'-তে নিহান সেজিন চরিত্রে অভিনয় করেন। এই ধারাবাহিকটি ২০১৭ সালে সেরা টেলিনোভেলা হিসেবে আন্তর্জাতিক এমি পুরস্কার জিতেছিল, যা প্রথম তুর্কি ধারাবাহিক হিসেবে এই পুরস্কার পেয়েছিল। এছাড়াও, ধারাবাহিকটি সিওল আন্তর্জাতিক ড্রামা অ্যাওয়ার্ডসে বিশেষ জুরি পুরস্কারও অর্জন করে।\nকারা সেভদা বিশ্বের সবচেয়ে বেশি দেখা তুর্কি ধারাবাহিকের একটি হয়ে উঠে। ৫০টিরও বেশি ভাষায় অনুবাদ করা হয়েছে এবং রাশিয়া, ইরান, স্লোভেনিয়া, উরুগুয়ে এবং গ্রিসসহ ১১০টিরও বেশি দেশে সম্প্রচার করা হয়েছিলো। হিস্পানিক সম্প্রদায়ের জন্য যুক্তরাষ্ট্রে সম্প্রচারের সময়, এটি ইউনিভিশন চ্যানেলে অ-স্প্যানিশ ভাষায় সর্বাধিক দেখা ধারাবাহিক হয়ে ওঠে।\nএই ধারাবাহিকে দক্ষতার জন্য আতাগুল চারটি পুরস্কার জিতেছেন। তার জনপ্রিয়তা এবং স্বীকৃতি আকাশচুম্বী হয়েছে, শুধু তুরস্কেই নয়, আন্তর্জাতিকভাবেও, বিশেষ করে আরব দেশগুলিতে।\nদিপ (২০‌‌১৮) ধারাবাহিকের মাধ্যমে তিনি অনলাইন স্ট্রিমিং প্ল্যাটফর্মে আত্মপ্রকাশ করেন ইলকার কালির সাথে।\n\n\n=== ২০১৯-পরবর্তী: সেফিরিন কিজি ===\n২০১৯ সালে, নেসলিহান আতাগুল নারে চরিত্রে সেফিরিন কিজি ধারাবাহিকের মাধ্যমে ছোট পর্দায় ফিরে আসেন।\nধারাবাহিকটি মোট ৫২টি পর্বসহ স্টার টিভিতে দুটি মওসুমে প্রচারিত হয়েছিল। এটি ২০১৯ সালের ১৬ই ডিসেম্বরে প্রিমিয়ার হয়েছিল এবং ২০২১ সালের ১১ই মেতে শেষ হয়েছিল এবং তার অভিনয়ের জন্য তিনি ইজমির আর্টেমিস আন্তর্জাতিক চলচ্চিত্র উৎসবে \"সেরা অভিনেত্রী\" পুরস্কার পেয়েছিলেন। যাইহোক, ধারাবাহিকের মাঝপথে, তিনি স্বাস্থ্য সমস্যার কারণে ধারাবাহিক থেকে নিজেকে প্রত্যাহার করার ঘোষণা দেন কারণ তিনি লিকি গাট সিনড্রোমে ভুগছিলেন।\n\n\n== ব্যক্তিগত জীবন ==\nনেসলিহান তার ফাতিহ হারবিয়ের সহ-অভিনেতা কাদির দোগুলুর সাথে ২০১৩ সালের অক্টোবরে ডেটিং শুরু করেন। তারা ২০১৫ সালের নভেম্বরে বাগদান করেন এবং ২০১৬ সালের জুলাই মাসে বিয়ে করেন।\n\n\n== চলচ্চিত্র ==\n\n\n== পুরস্কার এবং মনোনয়ন ==\n\n\n== তথ্যসূত্র =="}