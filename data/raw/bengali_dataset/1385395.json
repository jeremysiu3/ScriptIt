{"pageid": 1385395, "title": "জাফরাবাদ ফাজিল মাদ্রাসা", "url": "https://bn.wikipedia.org/wiki?curid=1385395", "content": "জাফরাবাদ ফাজিল মাদ্রাসা বাংলাদেশের চট্টগ্রাম জেলার একটি আলিয়া মাদ্রাসা। মাদ্রাসাটি চট্টগ্রাম জেলার চন্দনাইশ উপজেলার বৈলতলী ইউনিয়নে অবস্থিত। মাদ্রাসার দাখিল ও আলিম শ্রেণী বাংলাদেশ মাদ্রাসা শিক্ষাবোর্ডের অধীনে পরিচালিত হয়।\n\n\n== ইতিহাস ==\n১৯৭৬ সালে মাদ্রাসাটি প্রতিষ্ঠিত হয়। চট্টলার ঐতিহ্যবাহী স্বনামধন্য বার আউলিয়া কেরামের আসনস্থলে এক বড় বট বৃক্ষের ছায়া তলে মাদ্রাসাটি প্রতিষ্ঠিত।\n\n\n== ব্যবস্থাপনা ==\nমাদ্রাসা পরিচালনার জন্য একে এম শামসুদ্দিন সভাপতি করে ১৩ জন বিশিষ্ট পরিচালনা পরিষদ রয়েছে। মাদ্রাসার অধ্যক্ষ মাওলানা আব্দুল গফুর রেজভী। এছাড়া আরও ১৬ জন অভিজ্ঞ শিক্ষকমণ্ডলী এ মাদ্রাসায় কর্মরত আছেন। এ প্রতিষ্ঠানে সহ-শিক্ষা ব্যবস্থা রয়েছে। এ মাদ্রাসায় আলিম (উচ্চ মাধ্যমিক) পর্যায় পর্যন্ত শিক্ষালাভের সুযোগ রয়েছে। বর্তমানে সাড়ে ৫ শতাধিক শিক্ষার্থী অধ্যয়নরত আছে।\n\n\n== ফলাফল ও কৃতিত্ব ==\nবিগত বছরের পাশের হার ৯৮%। প্রত্যেক বছর এ প্রতিষ্ঠান থেকে আলিম, দাখিল, জেডিসি ও ইবতেদায়ী সমাপনী পরীক্ষায় কৃতিত্বের সাথে শিক্ষার্থীরা ফলাফল করে আসছে।\n\n\n== আরও দেখুন ==\nবাংলাদেশ মাদ্রাসা শিক্ষাবোর্ড\nঢাকা আলিয়া মাদ্রাসা\nইসলামী বিশ্ববিদ্যালয়, বাংলাদেশ\nবাংলাদেশের আলিয়া মাদ্রাসার তালিকা\n\n\n== তথ্যসূত্র ==\n\n\n== বহিঃসংযোগ =="}