{"pageid": 1053153, "title": "ছাদেকুল আরেফিন", "url": "https://bn.wikipedia.org/wiki?curid=1053153", "content": "ছাদেকুল আরেফিন (আরেফিন মাতিন নামেও পরিচিত) একজন বাংলাদেশী শিক্ষাবিদ। তিনি রাজশাহী বিশ্ববিদ্যালয়ের সমাজকর্ম বিভাগের অধ্যাপক এবং বরিশাল বিশ্ববিদ্যালয়ের সাবেক উপাচার্য।\n\n\n== শিক্ষাজীবন ==\nছাদেকুল আরেফিন রাজশাহী বিশ্ববিদ্যালয়ের সমাজকর্ম বিভাগ থেকে স্নাতক (সম্মান) ও স্নাতকোত্তর ডিগ্রি লাভ করেন। তিনি একই বিশ্ববিদ্যালয়ের ইনস্টিটিউট অব বাংলাদেশ স্টাডিজ থেকে ১৯৯৩ সালে এমফিল এবং ২০০৩ সালে পিএইচডি ডিগ্রি অর্জন করেন।\n\n\n== কর্মজীবন ==\nআরেফিন মাতিন ১৯৯৬ সালে সিলেটের শাহজালাল বিজ্ঞান ও প্রযুক্তি বিশ্ববিদ্যালয়ের সমাজকর্ম বিভাগে শিক্ষকতা জীবন শুরু করেন। তিনি ১৯৯৮ সালে রাজশাহী বিশ্ববিদ্যালয়ের সমাজকর্ম বিভাগে যোগ দেন এবং এরই ধারাবাহিকতায় বিশ্ববিদ্যালয়টির অধ্যাপক পদে উন্নীত হন। তিনি ২০১৯ থেকে ২০২৩ সাল পর্যন্ত বরিশাল বিশ্ববিদ্যালয়ের উপাচার্য হিসেবে দায়িত্ব পালন করেন।\n\n\n=== দায়িত্ব পালন ===\nমহাসচিব, বাংলাদেশ বিশ্ববিদ্যালয় শিক্ষক সমিতি ফেডারেশন\nসাধারণ সম্পাদক, রাজশাহী বিশ্ববিদ্যালয় শিক্ষক সমিতি\nসিন্ডিকেট সদস্য, ইসলামী বিশ্ববিদ্যালয়, কুষ্টিয়া\nসিনেট সদস্য, রাজশাহী বিশ্ববিদ্যালয়\nসভাপতি, সমাজকর্ম বিভাগ, রাজশাহী বিশ্ববিদ্যালয়\nছাত্র উপদেষ্টা, রাজশাহী বিশ্ববিদ্যালয়\nসহকারী প্রক্টর, রাজশাহী বিশ্ববিদ্যালয়।\nসহ-সভাপতি, শাহজালাল বিজ্ঞান ও প্রযুক্তি বিশ্ববিদ্যালয় শিক্ষক সমিতি\nকোষাধ্যক্ষ, বাংলাদেশ বিশ্ববিদ্যালয় শিক্ষক সমিতি ফেডারেশন\nযুগ্ম সম্পাদক, সাংগঠনিক সম্পাদক ও দপ্তর সম্পাদক, রাজশাহী জেলা বঙ্গবন্ধু পরিষদ\nযুগ্ম সম্পাদক, রাজশাহী বিশ্ববিদ্যালয় শিক্ষক সমিতি\nনির্বাচিত সদস্য, রাজশাহী বিশ্ববিদ্যালয় একাডেমিক কাউন্সিল\nনির্বাচিত কমনরুম সম্পাদক, কুষ্টিয়া সরকারি কলেজ ছাত্র সংসদ\nনির্বাচিত সদস্য এবং সাচিবিক দায়িত্ব পালন, মুক্তিযুদ্ধের চেতনা ও মূল্যবোধে বিশ্বাসী প্রগতিশীল শিক্ষক সমাজ, রাজশাহী বিশ্ববিদ্যালয়\nপ্রতিষ্ঠাতা সদস্য, কুষ্টিয়া জেলা বঙ্গবন্ধু পরিষদ\nসাধারণ সম্পাদক, রাজশাহী বিশ্ববিদ্যালয় সমাজকর্ম অ্যালামনাই অ্যাসোসিয়েশন\n\n\n== গবেষণাকর্ম ==\nগ্রামীণ দরিদ্র জনগোষ্ঠীর ক্ষমতায়নের ওপর তার লেখা ১টি গবেষণা গ্রন্থ দেশ-বিদেশে সমাদৃত হয়েছে। এছাড়া দেশীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}