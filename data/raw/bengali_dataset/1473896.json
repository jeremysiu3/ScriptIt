{"pageid": 1473896, "title": "প্রজন্ম", "url": "https://bn.wikipedia.org/wiki?curid=1473896", "content": "প্রজন্ম বলতে সমষ্টিগতভাবে বিবেচিত প্রায় একই সময়ে জন্মগ্রহণকারী ও বসবাসকারী সকল মানুষকে বোঝায়। এটি সাধারণত ২০-⁠৩০ বছরের একটি গড় সময়কালকেও নির্দেশ করে, যে সময়ে শিশুরা জন্মগ্রহণ করে ও বড় হয়, প্রাপ্তবয়স্ক হয় ও সন্তান ধারণ করা শুরু করে। আত্মীয়তার মধ্যে, প্রজন্ম শব্দটি কাঠামোগত, যার মাধ্যমে পিতা-মাতা ও সন্তানের সম্পর্ক নির্ধারণ করা হয়। জীববিজ্ঞানে, প্রজন্ম দ্বারা বায়োজেনেসিস ও প্রজননকেও বোঝানো হয়।\nজনসংখ্যাতত্ত্ব, বিপণন ও সামাজিক বিজ্ঞানে জন্মভিত্তিক/বয়সভিত্তিক জনসংখ্যাগত দলের একটি সমার্থক শব্দও হলো প্রজন্ম, যেখানে এর অর্থ হলো একটি চিহ্নিত জনসংখ্যার মধ্যে থাকা মানুষ যাঁদের একটি নির্দিষ্ট সময়ের মধ্যে একই উল্লেখযোগ্য ঘটনাগুলোর অভিজ্ঞতা হয়। এই অর্থে, প্রজন্ম শব্দটি সামাজিক প্রজন্ম হিসাবেও পরিচিত, যেটি জনপ্রিয় সংস্কৃতিতে ব্যাপকভাবে ব্যবহৃত হয় এবং এটি সমাজতাত্ত্বিক বিশ্লেষণের ভিত্তি। ঊনবিংশ শতাব্দীতে প্রজন্মের গম্ভীর বিশ্লেষণ শুরু হয়, যেটি স্থায়ী সামাজিক পরিবর্তনের সম্ভাবনা এবং প্রতিষ্ঠিত সমাজ ব্যবস্থার বিরুদ্ধে তারুণ্যের বিদ্রোহের ধারণা সম্পর্কে ক্রমবর্ধমান জনসচেতনতা থেকে উদ্ভূত হয়েছিল। কিছু বিশ্লেষক বিশ্বাস করেন যে একটি প্রজন্ম একটি সমাজের মৌলিক সামাজিক বিভাগসমূহেত মধ্যে একটি; অন্যরা প্রজন্মকে শ্রেণি, লিঙ্গ, জাতি ও শিক্ষার তুলনায় কম গুরুত্বপূর্ণ মনে করে।\n\n\n== পারিবারিক প্রজন্ম ==\n\nপারিবারিক প্রজন্ম হলো জীবিত প্রাণীদের একটি দল যা পূর্বপুরুষের বংশধারায় একটি একক ধাপ গঠন করে। উন্নত দেশগুলোতে পারিবারিক প্রজন্মের গড় দৈর্ঘ্য ২০ বছর, এমনকি কিছু দেশে ৩০ বছরেও পৌঁছাতে পারে। ১৮ শতকের শেষ থেকে বর্তমান পর্যন্ত প্রজন্মের দৈর্ঘ্য বৃদ্ধিতে অবদান রাখা বিভিন্ন প্রভাবকসমূহের মধ্যে রয়েছে বৃহত্তর শিল্পায়ন ও সস্তা শ্রমের চাহিদা, নগরায়ন, বিলম্বিত প্রথম গর্ভধারণ এবং কর্মসংস্থান আয় ও সম্পর্কের স্থিতিশীলতা উভয় ক্ষেত্রেই বৃহত্তর অনিশ্চয়তা। এই পরিবর্তনগুলোর জন্য সামাজিক ফ্যাক্টরগুলোকে দায়ী করা যেতে পারে, যেমন জিডিপি ও রাষ্ট্রীয় নীতি, বিশ্বায়ন, স্বয়ংক্রিয়করণ এবং সংশ্লিষ্ট ব্যক্তিস্তরের পরিবর্তনশীল, বিশেষ করে একজন নারীর শিক্ষাগত অর্জন। বিপরীতভাবে, স্বল্পোন্নত দেশগুলোতে প্রজন্মের দৈর্ঘ্য যৎসামান্যই পরিবর্তিত হয়েছে এবং ২০ বছরের মধ্যেই রয়ে গেছে।\nএকক পরিবারে পিতামাতা ও তাঁদের দুই বা তার বেশি সন্তানের মধ্যে আন্তঃপ্রজন্মগত কলহ অকার্যকর পরিবারের সম্ভাব্য গতিশীলতাসমূহের মধ্যে একটি। পরিবারের মধ্যে বিভেদ হলো আরও কঠিন সীমাসহ পরিবারের মধ্যে উপদল তৈরি এবং এটিকে পারিবারিক অকার্যকারিতার লক্ষণ বলে মনে করা হয়।\n\n\n== তথ্যসূত্র ==\n\n\n== বহিঃসংযোগ ==\n উইকিঅভিধানে প্রজন্ম-এর আভিধানিক সংজ্ঞা পড়ুন।\n উইকিঅভিধানে generation-এর আভিধানিক সংজ্ঞা পড়ুন।"}