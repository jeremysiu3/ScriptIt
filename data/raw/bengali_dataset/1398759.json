{"pageid": 1398759, "title": "ইএসলিন্ট", "url": "https://bn.wikipedia.org/wiki?curid=1398759", "content": "ইএসলিন্ট একটি স্ট্যাটিক কোড এনালাইজার যন্ত্র যার মাধ্যমে জাভাস্ক্রিপ্টের সমস্যাযুক্ত কোড চিহ্নিত করা যায়। নিকোলাস সি. জাকাস ২০১৩ সালে এটি উদ্ভাবন করেন। ইএসলিন্ট কিভাবে ও কোন নিয়মে জাভাস্ক্রিপ্ট কোডের সমস্যাগুলো চিহ্নিত করবে সেটি কোডিং এর মাধ্যমে সম্পাদনা করা যায় এবং সম্পাদিত এসব নিয়মকে সংজ্ঞায়িত ও বাস্তবে প্রয়োগ করা যায়। ইএসলিন্ট দিয়ে কোডের শুদ্ধতা এবং কোড সাজানোর নিয়ম ঠিক করা যায়। ইএসলিন্ট একমাস্ক্রিপ্টের বর্তমান আদর্শ সংস্করণ ও ভবিষ্যতে যুক্ত হবে এমন সিনট্যাক্সের জন্য বিভিন্ন সুবিধা প্রদান করে থাকে। প্লাগইন অথবা ট্রান্সপাইলার ব্যবহার করে জেএসএক্স অথবা টাইপস্ক্রিপ্টের কোডও ইএসলিন্ট দ্বারা প্রক্রিয়াকরণ করা যায়।\n\n\n== ইতিহাস ==\nজেএসলিন্ট এবং জেএসহিন্ট জাভাস্ক্রিপ্ট কোডের শুদ্ধতা ও কোড সাজানোর নিয়ম নিরূপণে নতুন নিয়ম তৈরিতে ব্যর্থ হচ্ছিল। জেএসহিন্ট নিয়ে কাজ করার পর জাকাস ২০১৩ সালের জুন মাসে একটি নতুন লিন্টিং যন্ত্র উদ্ভাবনের সিদ্ধান্ত গ্রহন করেন। জাকাস কর্তৃক উদ্ভাবিত লিন্টিং যন্ত্রটিকে প্রথমে জেএসচেক নামকরণ করা হলেও এক মাস পর এটির নাম বদলে ইএসলিন্ট করে ফেলা হয়। ইএসলিন্টে সকল নিয়ম সম্পাদনযোগ্য ছিল এমনকি নতুন নিয়ম লিখে রান-টাইমে নিয়মগুলো সংজ্ঞায়ন ও সংরক্ষণ করা যেত।\n২০১৬ সালের এপ্রিল মাসে ইএসলিন্ট প্রকল্প জেকোয়েরি ফাউন্ডেশনের সঙ্গে যুক্ত হয়। একই বছরের শেষ দিকে জেকোয়েরি ফাউন্ডেশন ডোজো ফাউন্ডেশনের সাথে একীভূত হয়ে একটি লিনাক্স ফাউন্ডেশন প্রকল্প হিসেবে জেএস ফাউন্ডেশন নামে আত্নপ্রকাশ করে।\n২০১৭ সালের অক্টোবর মাসে ইএসলিন্ট প্রকল্প জেএস ফাউন্ডেশনের শিক্ষামূলক কর্মসূচির মাধ্যমে একটি \"স্নাতন প্রকল্প\" হিসেবে স্বীকৃত হয়।\nমার্চ ২০১৯ সাল পর্যন্ত ইএসলিন্ট ওপেনজেএস ফাউন্ডেশনের একটি অংশ। ওপেনজেএস ফাউন্ডেশন জেএস ফাউন্ডেশন ও নোড জেএস ফাউন্ডেশনের একীভূতকরণের মাধ্যমে প্রতিষ্ঠা লাভ করেছে।\n\n\n== গ্রহণযোগ্যতা ==\nজেটব্রেন তাদের ওয়েবস্টর্ম নামক কোড সম্পাদনা যন্ত্রের জন্য ইএসলিন্টের সমন্বিত সেবা প্রদান করছে। এই সম্পাদক যন্ত্রটি খোলা রাখা নথিতে কোডের যেসব লাইনে সমস্যা আছে সেসব লাইনের পাশে সতর্কীকরণ চিহ্ন প্রদর্শন করে। \n২০১৬ সাল থেকে ভিউজেএস প্রকল্প ভিউজেএস টেমপ্লেটসমূহ ও অন্যান্য সেবাসমূহের ব্যবহার শুদ্ধতা নিরূপণে একটি ইএসলিন্ট প্লাগইন প্রদান করে আসছে। ২০১৮ সাল হতে নতুন ভিউজেএস প্রকল্প শুরু করার উইজার্ডে এই প্লাগইনটির ব্যবহার উৎসাহিত করা হচ্ছে।\n২০১৮ সালের অক্টোবর মাসে ফেসবুক কর্তৃক উদ্ভাবিত রিয়েক্ট প্রকল্পে তাদের কোডিং নিয়ম প্রয়োগ করার জন্য একটি ইএসলিন্ট প্লাগইন উন্মোচন করে।\n২০২১ সাল পর্যন্ত ইএসলিন্ট বিশ্বব্যাপী সর্বাধিক ব্যবহৃত জাভাস্ক্রিপ্ট লিন্টার এবং প্রতি সপ্তাহে এটি ১ কোটি ৪০ লক্ষবার ডাউনলোড করা হচ্ছে।\n\n\n== তথ্যসূত্র ==\n\n\n== বহিঃসংযোগ ==\nইএসলিন্টের দাপ্তরিক ওয়েবসাইট"}