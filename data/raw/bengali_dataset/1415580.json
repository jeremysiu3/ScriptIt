{"pageid": 1415580, "title": "সাইফুল ইসলাম (ঢাকার রাজনীতিবিদ)", "url": "https://bn.wikipedia.org/wiki?curid=1415580", "content": "সাইফুল ইসলাম একজন বাংলাদেশি রাজনীতিবিদ ও সংসদ সদস্য। তিনি ঢাকা-১৯ আসন থেকে ২০২৪ সালের দ্বাদশ জাতীয় সংসদ নির্বাচনে স্বতন্ত্র প্রার্থী হিসেবে সংসদ সদস্য নির্বাচিত হন। ২০২৪ সালে অসহযোগ আন্দোলনের পর রাষ্ট্রপতি মোহাম্মদ সাহাবুদ্দিন জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== রাজনৈতিক জীবন ==\nসাইফুল ইসলাম রাষ্ট্রবিজ্ঞানে মাস্টার্স করেছেন। তিনি ২০১৮-২০২৩ মেয়াদে ধামসোনা ইউনিয়নের চেয়ারম্যান ছিলেন। মুহাম্মদ সাইফুল ইসলাম আশুলিয়া থানায় আওয়ামী লীগের সাধারণ সম্পাদক। এছাড়া তিনি পরপর দুইবার নির্বাচিত ধামসোনা ইউনিয়নের চেয়ারম্যান।\n\n\n== মামলা ==\nআশুলিয়ায় ছাত্র-জনতার আন্দোলনের সময় লাশ পোড়ানোর মামলায় ২০২৪ সালের ২৪ ডিসেম্বর আন্তর্জাতিক অপরাধ ট্রাইব্যুনাল তাঁর বিরুদ্ধে গ্রেপ্তারি পরোয়ানা জারি করেন।\n\n\n== তথ্যসূত্র =="}