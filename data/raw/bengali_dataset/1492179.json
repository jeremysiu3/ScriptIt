{"pageid": 1492179, "title": "কালা-ই-বোস্ত", "url": "https://bn.wikipedia.org/wiki?curid=1492179", "content": "বোস্তের দুর্গ, (স্থানীয়ভাবে কালা-ই-বোস্ত নামে পরিচিত) আফগানিস্তানের হেলমান্দ প্রদেশের লস্করগাহের কাছে অবস্থিত কাদামাটির দুর্গপ্রাকার, যা প্রায় ৩০০০ বছর আগে নির্মিত বলে ধারণা করা হয়। অনেক স্থানীয় এবং বিদেশি পর্যটকদের দুর্গ পরিদর্শনে ইতিহাস আছে। সম্পূর্ণ প্রত্নস্থল প্রায় ১০ কিলোমিটার (বা 8 মাইল) এলাকা জুড়ে বিস্তৃত। বোস্তের দুর্গ লস্করগাহ থেকে দক্ষিণে প্রায় আধঘণ্টার গাড়ি চালানো দূরত্বে হেলমান্দ ও আরঘান্দাব নদীর মিলনস্থলের কাছে ৩১° ৩০' ০২″ উত্তর, ৬৪° ২১' ২৪″ পূর্ব অক্ষাংশে অবস্থিত। দুর্গ এলাকায় বিভিন্ন ফল এবং খেজুর গাছ রয়েছে।\n\n\n== ইতিহাস ==\nকালা-ই-বোস্ত হেলমান্দ প্রদেশের ১২টি প্রত্নস্থলের একটি। দুর্গটিকে প্রাক-ইসলামিক যুগে নির্মিত আফগানিস্তানের অন্যতম সেরা সাংস্কৃতিক ঐতিহ্যবাহী প্রত্নস্থল ধরা হয়। গজনভি সুলতান মাসউদ এখানে একবার অবকাশ যাপন করেন। স্থানীয়দের মতে দুর্গের বয়স প্রায় ৩০০০ বছর হলেও ঐতিহাসিকরা ধারণা করেন, দুর্গটি নওশেরওয়ান নামে পরিচিত সাসনিয় সম্রাট প্রথম খসরুর শাসনামলে প্রায় ২৫০০ বছর আগে নির্মিত।\n২০০৬ সালে, লস্করগাহের দক্ষিণ থেকে কালা-ই-বোস্তের খিলান পর্যন্ত যাওয়ার জন্য একটি পাথুরে রাস্তার নির্মাণ শুরু হয়। ২০০৮ সালের এপ্রিলে প্রায় ২০ ফুট প্রস্থের এবং ২০০ ফুট গভীর একটি প্রাচীন খাদ আবিস্কার হয়েছিল, যেখানে খাদের পাশে থাকা অনেক অন্ধকার ঘর এবং নীচের নামার জন্য একটি সর্পিল সিঁড়ি রয়েছে। ২০২০ সালে, দুর্গের সংস্কার কাজ শুরু হয়। ২০২১ সালে, গৃহযুদ্ধের ফলে পালিয়ে আসা শতাধিক লোক এখানে আশ্রয় নিয়েছিল।\n\n\n== অবশিষ্ঠাংশ ==\nপ্রত্নস্থলে  ১১- শতকের একটি আলংকারিক খিলান আছে, যা ১০০০০ আফগান মুদ্রার ব্যাংকনোটে প্রদর্শিত হয়েছে। টিকে থাকা খিলান একটি প্রাচীন মসজিদের অবশিষ্টাংশের অংশ। যারা দুর্গ পরিদর্শন করেছেন তারা এটিকে একটি সমৃদ্ধ সম্প্রদায়ের কৃষ্টি হিসাবে বর্ণনা করেছেন। হেলমান্দ ও আরঘান্দাব নদীর মোহনায় অবস্থান ও নদী ভাঙ্গনের কারণে দূর্গটি বিলীন হওয়ার শংকাগ্রস্থ। \n\n\n== এছাড়াও দেখুন ==\n\nআফগানিস্তানের পর্যটন\n\n\n== তথ্যসূত্র ==\n\n\n== বহির্সংযোগ ==\nকালা-ই-বোস্তের ছবি"}