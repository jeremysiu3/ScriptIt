{"pageid": 1150483, "title": "আবখাজিয়ান স্টেট ইউনিভার্সিটি", "url": "https://bn.wikipedia.org/wiki?curid=1150483", "content": "আবখাজিয়ান স্টেট ইউনিভার্সিটি আবখাজিয়ার একমাত্র বিশ্ববিদ্যালয়। এটি ১৯৭৯ সালে সুখুমি পেডাগজিকাল ইনস্টিটিউটের ভিত্তিতে প্রতিষ্ঠিত হয়েছিল। এর প্রথম রেক্টর ছিলেন জুরাব আনচাবাদজে ।\nবিশ্ববিদ্যালয়টি পদার্থবিদ্যা এবং গণিত, জীববিজ্ঞান এবং ভূগোল, ইতিহাস, ভাষাবিদ্যা, অর্থনীতি, আইন বিভাগ; শিক্ষাগত এবং কৃষি-প্রকৌশল বিভাগ নিয়ে গঠিত।\nআবখাজিয়ার প্রথম কলেজ, সুখুমি এগ্রো-প্যাডাগোজিকাল ইনস্টিটিউট ১৯৩২ সালে প্রতিষ্ঠিত হয় এবং পরের বছর মাক্সিম গোর্কি পেডাগোজিকাল ইনস্টিটিউটে রূপান্তরিত হয়। ১৯৭৮ সালে সমাবেশ এবং রাস্তায় বিক্ষোভের ফলে এটি আবখাজ, জর্জিয়ান এবং রাশিয়ান বিভাগগুলোর সাথে মিলে আবখাজিয়ান স্টেট ইউনিভার্সিটিতে রূপান্তরিত হয়। ১৯৮৯ সালে জর্জিয়ান ছাত্ররা দাবি করেছিল যে জর্জিয়ান সেক্টরকে তিবিলিসি স্টেট ইউনিভার্সিটির একটি শাখায় রূপান্তরিত করা হোক। এটি আবখাজরা বিরোধিতা করে এবং শেষ পর্যন্ত তা শহরটিতে সংঘর্ষের দিকে গড়ায়। \n২০১৮ সালে, আবখাজিয়ান স্টেট ইউনিভার্সিটির অধ্যাপকরা একটি বিনিময় কর্মসূচির অংশ হিসাবে মার্কিন যুক্তরাষ্ট্রে গিয়েছিলেন। বিশ্ববিদ্যালয়ের চাকুরীজীবিরা অ্যারিজোনা স্টেট ইউনিভার্সিটি, সান দিয়েগো স্টেট ইউনিভার্সিটি, রুটগার্স ইউনিভার্সিটি, ভার্জিনিয়া টেক, পেনসিলভেনিয়া স্টেট ইউনিভার্সিটি, মেরিল্যান্ড বিশ্ববিদ্যালয়, কলেজ পার্ক এবং ইউনাইটেড স্টেটস ডিপার্টমেন্ট অফ এগ্রিকালচার পরিদর্শন করেন।\n২০২০ সালে, আবখাজিয়ান স্টেট ইউনিভার্সিটি আর্মেনিয়ান ন্যাশনাল ইউনিভার্সিটি অফ আর্কিটেকচার অ্যান্ড কনস্ট্রাকশন অফ আর্মেনিয়া, রাশিয়ান নর্থ-ককেশাস ফেডারেল ইউনিভার্সিটি এবং সাউথ ওসেশিয়ান স্টেট ইউনিভার্সিটির সাথে গ্রেট ককেশাস ফর্ম্যাট প্রতিষ্ঠা করেছে। যেখানে চারটি বিশ্ববিদ্যালয় একসঙ্গে কাজ করবে এবং রাশিয়ান ভাষার ব্যবহার ছড়িয়ে দেবে।\n\n\n== মন্তব্য ==\n\n\n== বহিঃসংযোগ ==\nআবখাজিয়ান স্টেট ইউনিভার্সিটির অফিসিয়াল তথ্য"}