{"pageid": 10944, "title": "অঞ্জনা ভৌমিক", "url": "https://bn.wikipedia.org/wiki?curid=10944", "content": "অঞ্জনা ভৌমিক (৩০ ডিসেম্বর ১৯৪৪ – ১৭ ফেব্রুয়ারি ২০২৪) ছিলেন একজন ভারতীয় বাঙালী অভিনেত্রী।\n\n\n== প্রারম্ভিক জীবন ==\nতিনি ১৯৪৪ সালের ৩০ ডিসেম্বর পশ্চিমবঙ্গের কোচবিহারে জন্মগ্রহণ করেন। তার আসল নাম আরতি ভৌমিক এবং ডাক নাম বাবলি। তার বাবার নাম ছিল বিভূতিভূষণ ভৌমিক। তিনি কোচবিহার স্কুলে লেখাপড়া করেন এবং ১৯৬১ সালে কোচবিহারের সুনীতি একাডেমি থেকে উচ্চ মাধ্যমিক পরীক্ষায় অংশগ্রহণ করেন। এরপরে তিনি সরোজিনী নাইডু কলেজে লেখাপড়া শুরু করেন এবং কলকাতা বিশ্ববিদ্যালয় থেকে স্নাতক সম্পন্ন করেন।\n\n\n== অভিনয় জীবন ==\nতিনি উত্তম কুমারের সাথে বেশ কিছু চলচ্চিত্রে অভিনয় করেছিলেন। তিনি ৬০ ও ৭০ এর দশকে বিভিন্ন বাংলা চলচ্চিত্রে অভিনয় করেন৷ তার অভিনীত চলচ্চিত্রগুলোর মধ্যে শুকসারী, নায়িকা সংবাদ অন্যতম।\n\n\n== ব্যক্তিগত জীবন ==\nঅঞ্জনা ভৌমিক নৌবাহিনীর কর্মকর্তা অনিল শর্মা'র সাথে বিবাহ বন্ধনে আবন্ধ হন এবং তার সাথে মুম্বইয়ে বসবাস করতেন। তাদের নীলাঞ্জনা শর্মা ও চন্দনা শর্মা নামে দুই কন্যা সন্তান রয়েছে, উভয়ই অভিনেত্রী। বড় কন্যা নীলাঞ্জনা শর্মা অভিনেতা যীশু সেনগুপ্তকে বিয়ে করেছেন।\nঅঞ্জনা ১৭ ফেব্রুয়ারি ২০২৪-এ ৭৯ বছর বয়সে মৃত্যুবরণ করেন।\n\n\n== চলচ্চিত্রের তালিকা ==\nনিশিবাসর (১৯৮৭)\nভাগ্যলিপি (১৯৭৯)\nরৌদ্রছায়া (১৯৭৩)\nপ্রথম বসন্ত (১৯৭১)\nদিবারাত্রির কাব্য (১৯৭০)\nশুকসারী (১৯৬৯)\nচৌরঙ্গি (১৯৬৮)\nকখনো মেঘ (১৯৬৮)\nনায়িকা সংবাদ (১৯৬৭)\nমহাশ্বেতা (১৯৬৭)\nগৃহ সন্ধানে (১৯৬৬)\nরাজদ্রোহী (১৯৬৬)\nথানা থেকে আসছি (১৯৬৫)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অঞ্জনা ভৌমিক (ইংরেজি)"}