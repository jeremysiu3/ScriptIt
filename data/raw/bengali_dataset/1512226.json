{"pageid": 1512226, "title": "ঐশানি শেট্টি", "url": "https://bn.wikipedia.org/wiki?curid=1512226", "content": "ঐশানি শেট্টি একজন ভারতীয় অভিনেত্রী এবং পরিচালক, যিনি মূলত কন্নড় চলচ্চিত্র শিল্পে কাজ করেন। ২০১৫ সালে \"বাস্তু প্রকার\" চলচ্চিত্রে অভিনয়ের মাধ্যমে চলচ্চিত্র জগতে তাঁর অভিষেক ঘটে এবং সেরা অভিনেত্রী হিসেবে আইফা উৎসবম পুরস্কারের জন্য তিনি মনোনীত হন। এছাড়াও তিনি রকেট (২০১৫), নাদুভে অন্তরাভিরালি (২০১৮) এবং ধরণী মণ্ডালা মধ্যদোলাগে (২০২২)-এর মতো চলচ্চিত্রে অভিনয় করেছেন।\n\n\n== প্রাথমিক জীবন এবং শিক্ষা ==\nঐশানি শেট্টি বেঙ্গালুরুতে বড় হয়েছেন। তিনি বিশপ কটন গার্লস স্কুলে তাঁর স্কুলের পড়াশোনা শেষ করেন এবং ব্যাঙ্গালোরের জ্যোতি নিবাস কলেজ থেকে স্নাতক ডিগ্রি অর্জন করেন। ঐশানি বেঙ্গালুরুর সেন্ট জোসেফ কলেজ থেকে গণযোগাযোগ ও সাংবাদিকতায় স্নাতকোত্তর ডিগ্রি অর্জন করেছেন।\n\n\n== কর্মজীবন ==\n\n\n=== অভিনেত্রী ===\n২০১৫ সালে যোগরাজ ভাট পরিচালিত \"বাস্তু প্রকার\" চলচ্চিত্রের মাধ্যমে ঐশানী কন্নড় চলচ্চিত্র জগতে তাঁর যাত্রা শুরু করেন। তিনি আইফা উৎসবম- এর জন্য সেরা অভিনেত্রী হিসেবে মনোনীত হয়েছিলেন। এরপর তিনি সতীশ নিনাসমের বিপরীতে রকেট চলচ্চিত্রে অভিনয় করেন, যেটি ২০১৫ সালের নভেম্বরে মুক্তি পায়। রকেট তাঁর গায়িকা হিসেবে আত্মপ্রকাশেরও চলচ্চিত্র, তিনি 'থান্নাগে ইদভি' গানে পুনীত রাজকুমারের বিপরীতে নারীর কণ্ঠ তিনিই ছিলেন। ঐশানি তাঁর স্নাতকোত্তর ডিগ্রি অর্জনের সময় চলচ্চিত্র থেকে একটি ছোট বিরতি নিয়েছিলেন। এই সময়কালে তিনি কন্নড় রোমান্টিক নাটক নাদুভে অন্তরাভিরালিতে অভিনয় করেন। ২০২২ সালে, তিনি ধরণী মণ্ডলা মধ্যদোলাগে চলচ্চিত্রে অভিনয় করেন।\n\n\n=== পরিচালক ===\nঅভিনয়ের পাশাপাশি ঐশানি 'কাজি' নামের স্বল্পদৈর্ঘ্য চলচ্চিত্রের মাধ্যমে পরিচালক হিসেবে আত্মপ্রকাশ করেন। ২০১৭ সালে তাঁর পরিচালনায় এই অভিষেক চলচ্চিত্রটি বেঙ্গালুরু শর্টস ফিল্ম ফেস্টিভ্যাল, পিঙ্ক সিটি ইন্টারন্যাশনাল ফিল্ম ফেস্টিভ্যাল সহ বেশ কয়েকটি আন্তর্জাতিক চলচ্চিত্র উৎসবে আনুষ্ঠানিকভাবে প্রদর্শিত হয়েছিল। কাজি  ছবিটি সাইমা পুরস্কার অনুষ্ঠানে সেরা চলচ্চিত্রের পুরস্কার এবং পিঙ্ক সিটি আন্তর্জাতিক চলচ্চিত্র উৎসবে সেরা নবাগত পরিচালকের পুরস্কার সহ বেশ কয়েকটি পুরস্কার জিতেছে\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== পরিচালক হিসেবে ===\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ঐশানি শেট্টি (ইংরেজি)"}