{"pageid": 1175254, "title": "কোল বিদ্রোহ", "url": "https://bn.wikipedia.org/wiki?curid=1175254", "content": "কোল বিদ্রোহ হল বিহারের ছোটনাগপুর, সিংভূম, মানভূম প্রভৃতি অঞ্চলে কোল উপজাতির বিদ্রোহীদের দ্বারা ব্রিটিশ সরকারের বিরুদ্ধে ১৮৩১-৩২ খ্রিস্টাব্দে সংগঠিত হওয়া বিদ্রোহ। শোষণ, জীবিকায় আঘাত, কোল ঐতিহ্য ধ্বংস, রাজস্ব বৃদ্ধি, নগদ খাজনা আদায় ইত্যাদি কারণে এই বিদ্রোহ হয়েছিল। বুদ্ধ ভগৎ, জোয়া ভগৎ, সুই মুন্ডা, ঝিন্দরাই মানকি, সিংড়ায়, সূর্য প্রমুখরা কোল বিদ্রোহের নেতৃত্ব দেন। মুন্ডা, খেড়িয়া, ওরাওঁ, হো ও ভূমিজ সহ ছোটনাগপুরের আদিবাসীদের কোল বলা হত। \nশেষ পর্যন্ত ব্রিটিশ সেনা নির্মম দমন-পীড়নের মাধ্যমে এই বিদ্রোহ দমন করে। তাছাড়া সুযোগ্য নেতার অভাব, আঞ্চলিক সীমাবদ্ধতা, শিক্ষিত মানুষের সমর্থনের অভাব, বিদ্রোহীদের মধ্যে যোগাযোগের অভাব প্রভৃতি কারণে কোল বিদ্রোহ শেষপর্যন্ত ব্যর্থ হয়।\n\n\n== তথ্যসূত্র =="}