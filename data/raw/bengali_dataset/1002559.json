{"pageid": 1002559, "title": "নাইজেরিয়ার ইতিহাস", "url": "https://bn.wikipedia.org/wiki?curid=1002559", "content": "নাইজেরিয়ার ইতিহাস -এর সূত্রের খোঁজ পাওয়া যেতে পারে ১১০০ খ্রিস্টপূর্বে মধ্য প্রাচ্য থেকে আফ্রিকা জুড়ে বসতি স্থাপনকারী বণিকদের মাধ্যমে।  আজকের নাইজেরিয়া হিসাবে পরিচিত স্থানটিতে এক সময় বহু প্রাচীন আফ্রিকান সভ্যতা গড়ে উঠেছিল। যেমন নৃ সাম্রাজ্য, বেনিন সাম্রাজ্য, এবং ওয়ো সাম্রাজ্য। প্রায় একাদশ শতাব্দীতে বর্নো সাম্রাজ্য (১০৬৮ খ্রিস্টাব্দ) থেকে হাউসা যুক্তরাষ্ট্র (১৩৮৫ খ্রিস্টাব্দ) পর্যন্ত সময়কালে তাঁদের মাধ্যমে ইসলাম নাইজেরিয়ায় পৌঁছোয়।  অপর দিকে খ্রিস্টান (ধর্ম) নাইজেরিয়ায় এসেছিল ১৫ ম শতাব্দীতে পর্তুগাল থেকে আসা আগস্টিনিয়ান এবং কাপুচিন সন্ন্যাসীদের মাধ্যমে। এই অঞ্চলটিকে সোনহাই সাম্রাজ্য-ও দখল করেছিল। \nনাইজেরিয়ার ইতিহাস অত্যন্ত গুরুতরভাবে ট্রান্স-আটলান্টিক ক্রীতদাস ব্যবসা দ্বারা প্রভাবিত হয়েছে যা নাইজেরিয়ায় ১৫ শতকের শেষদিকে শুরু হয়েছিল। ব্রিটিশ এবং পর্তুগিজদের ব্যবহৃত প্রথম দাস-বাণিজ্য ঘাঁটিটি ছিল একটি উপকূলীয় বন্দর বাদাগ্রি-তে। স্থানীয় দালালরা তাদের দাস সরবরাহ করত। তারা তা করত এ অঞ্চলের নৃগোষ্ঠীর মধ্যে দ্বন্দ্ব বাড়িয়ে তুলে এবং পুরানো বাণিজ্য নিদর্শন ব্যাহত করে ট্রান্স-সাহারান পথের মাধ্যমে।\n১৮৫১ সালে ব্রিটিশ বাহিনী লেগোস আক্রমণ করে এবং ১৮৬৫ সালে আনুষ্ঠানিকভাবে তাকে সংযুক্ত করে।  ১৯০১ সালে নাইজেরিয়া একটি ব্রিটিশ শাসিত রাজ্যে পরিণত হয়। ১৯৬০ সালে নাইজেরিয়ার স্বাধীনতা আন্দোলন সফল হওয়ার আগে পর্যন্ত স্থায়ী হয়েছিল সেই উপনিবেশিক শাসন কাল।  ১৯৬৩ সালে নাইজেরিয়া প্রথম প্রজাতন্ত্রে পরিণত হয়। কিন্তু তিন বছর পরে এক রক্তাক্ত অভ্যুত্থানের পরে সামরিক শাসন জারি হয়। পরবর্তী কালে ১৯৬৭ সালে একটি বিচ্ছিন্নতাবাদী আন্দোলন বিয়াফ্রা প্রজাতন্ত্র গঠন করে যাতে শুরু হয় তিন বছরের নাইজেরিয়ান গৃহযুদ্ধ।  ১৯৭৯ সালে নতুন সংবিধান রচনার পরে নাইজেরিয়া আবার প্রজাতন্ত্র হয়ে ওঠে। এবারও প্রজাতন্ত্রটি স্বল্পস্থায়ী ছিল। কারণ সামরিক শক্তি পুনরায় ক্ষমতা দখল করে এবং আরও চার বছর রাজত্ব করে। ১৯৯৩ সালে একটি নতুন প্রজাতন্ত্র প্রতিষ্ঠা করার পরিকল্পনা করা হয়েছিল কিন্তু জেনারেল সানী আবাচা কর্তৃক সেটিকে বাতিল করে দেওয়া হয়েছিল। ১৯৯৮ সালে আবাচা মারা যান এবং পরের বছর একটি চতুর্থ প্রজাতন্ত্র প্রতিষ্ঠিত হয়। এর ফলে বিগত তিন দশকের অবিচ্ছিন্ন সামরিক শাসনের অবসান ঘটে। \n\n\n== হাউসা রজত্ব ==\nহাউসা রজত্ব হ'ল নাইজার নদী এবং চাদ হ্রদের মধ্যে অবস্থিত হাউসা জনগোষ্ঠী দ্বারা শুরু করা রাজ্যগুলির একটি সমষ্টি। তাদের ইতিহাস প্রতিফলিত হয়েছে বায়জিদ্দা কিংবদন্তি দ্বারা  যাতে বাগদাদী নায়ক বায়জিদ্দার দুঃসাহসিকতার বর্ণনা পাওয়া যায়। তিনি দৌরা এর কূপে একটি সাপ হত্যা করেন এবং স্থানীয় রানী মাগাজিয়া দৌরামা এর সাথে বিবাহ বন্ধনে আবদ্ধ হয়েছিলেন। নায়কের এক সন্তান বাও ছিলেন রানীর সাথে এবং রানীর দাসীর সাথে ছিলেন আরেকটি সন্তান কারবাগারী।\n\n\n=== সারকি পুরাণ ===\nবায়জিদ্দা কিংবদন্তি অনুসারে হাউসা রাজ্যগুলি বায়জিদ্দার পুত্রদের দ্বারা প্রতিষ্ঠিত হয়েছিল। একজন রাজকুমারের কথা পাওয়া যাঁর উৎস ঐতিহ্যের সাথে পৃথক ছিল। সরকারী অনুশাসন তাঁকে নথিবদ্ধ করেছে যে তিনি দৌরার শেষ কাবারা-কে বিয়ে করেছিলেন এবং মাতৃতান্ত্রিক শাসনের মধ্যেই তিনি হাউসার লোকদের উপর রাজত্ব করেছিলেন।  সমসাময়িক ঐতিহাসিক পণ্ডিতরা এই কিংবদন্তিকে আফ্রিকার সেই অঞ্চলের অনেকের মতোই রূপক হিসাবে দেখেন যা সম্ভবত কোনও বড় ঘটনা যেমন ক্ষমতাসীন রাজবংশের পরিবর্তনের মতো ঘটনার ইঙ্গিত দান করে।\n\n\n== তথ্যসূত্র =="}