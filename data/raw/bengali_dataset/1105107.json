{"pageid": 1105107, "title": "আলা বখশ", "url": "https://bn.wikipedia.org/wiki?curid=1105107", "content": "শাহ মুহম্মদ আলা বখশ ছিলেন ষোড়শ শতাব্দীর একজন বাঙ্গালী ধর্মতত্ত্ববিদ বা আলিমে দ্বীন। তিনি আব্দুল লতিফ চৌধুরী ফুলতলীর পূর্বপুরুষ ছিলেন, যিনি বিংশ শতাব্দীর একজন বিশিষ্ট সুফিও ছিলেন।\n\n\n== প্রারম্ভিক জীবন ও খান্দান ==\nআলা বখশ ১৫০০-এর শতাব্দীতে শাহী বাঙ্গালার শ্রীহট্ট শহরের একটি সম্ভ্রান্ত বাঙ্গালী মুসলিম খান্দানে পয়দা হলেন। তিনি ইয়েমেনের শাহ কামাল (যিনি শাহ পাহলোয়ান নামেও পরিচিত) এর বংশধর ছিলেন। শাহ কামাল ছিলেন শাহ জালালের অন্যতম মুরীদ এবং ১৩০৩ খ্রীষ্টাব্দের শ্রীহট্ট বিজয়ে অংশগ্রহণ করেছিলেন। বিজয়ের বাদে, উনি শাহ মঈনুদ্দীনের ও শাহ জওহর উদ্দীনের সাথে বর্তমান জালালপুরের মোকামদুয়ার গাঁওয়ে বসতি স্থাপন করেন। মোকামদুয়ারে এই তিন পীরদের মাজার এখনও বিদ্যমান রয়েছে।\nআধ্যাত্মিক কারণে আলা বখশ তার খান্দানের সাথে জালালপুর থেকে চলে আসেন, অবশেষে ফুলতলী গাঁওয়ে বসতি স্থাপন করেন। শাহ এলাহী বখশ নামে তার একটি ছেলে ছিল।\n\n\n== দৃষ্টিভঙ্গি ==\nআলা বখশ সম্ভবত তাঁর পরদাদা-আওলাদদের মতোই নকশবন্দী তরীকার সাথে জড়িত ছিলেন। এই আন্দাজটি আরো স্পষ্ট হয় যখন দেখা যায় যে আলা বখশ পঞ্জাবের সমসাময়িক আলিম আহমদ সিরহিন্দীর তাবেদার ছিলেন। সিরহিন্দীর মতোই, আলা বখশও মোগল বাদশাহ আকবর কর্তৃক প্রতিষ্ঠিত দীন-ই-ইলাহীর সমালোচক ছিলেন এবং ১৫৮০-এর দশকে সিরহিন্দির বিরোধী আন্দোলনে অংশ নিয়েছিলেন।\n\n\n== ওয়ারিশ ==\nবখশের আওলাদরা দ্বীনী এলেমের উল্লেখযোগ্য আশখাস হওয়ার খান্দানী ঐতিহ্য অব্যাহত রেখেছে। তাঁর নাতি শাহ মুহম্মদ সাদেককের ছেলে শাহ মুহম্মদ দানিশ। দানিশের ছেলে শাহ মুহম্মদ হিরন নামে পরিচিত ছিলেন। হিরন ছিলেন শাহ মুফতি মুহম্মদ আব্দুল মজীদ নকশবন্দী মুজদ্দিদীর বাবা, যিনি চৌধুরী উপাধিতে ভূষিত হন। হিরনের নাতি, আবদুল লতিফ চৌধুরী ফুলতলী বাংলাদেশ, ভারত এবং যুক্তরাজ্যের ফুলতলী মসলকের প্রতিষ্ঠাতা হিসেবে বিশিষ্টতা অর্জন করেন। আলা বখশের আরেকজন বংশধর ছিলেন ফাতির আলী, যিনি ১৯২০ খ্রীষ্টাব্দে বাদেদেওরাইল ফুলতলী কামিল মাদ্রাসা প্রতিষ্টা করেছিলেন।\n\n\n== আরও দেখুন ==\nআলী শের বাঙ্গালী, আরেকজন ষোড়শ শতাব্দীর বাঙ্গালী আলিমে দ্বীন\n\n\n== তথ্যসূত্র =="}