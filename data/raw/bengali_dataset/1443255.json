{"pageid": 1443255, "title": "শহীদ নূরুল হোসেন ডিগ্রি কলেজ", "url": "https://bn.wikipedia.org/wiki?curid=1443255", "content": "শহীদ নূরুল হোসেন ডিগ্রি কলেজ পাবনা জেলার সাঁথিয়া উপজেলার একটি কলেজ।\n\n\n== প্রতিষ্ঠার ইতিহাস ==\nশহীদ নূরুল হোসেন ডিগ্রি কলেজ ১৯৭২ সালে এলাকার বিশিষ্ট ব্যক্তিবর্গের সম্মিলিত প্রচেষ্টায় প্রতিষ্ঠা করা হয়। প্রতিষ্ঠাকালীন সময়ে কলেজের দাতা সদস্যদের মধ্যে অন্যতম একজন সদস্য ছিলেন বীর মুক্তিযোদ্ধা আব্দুল কাদের ও শহীদ নূরুল হোসেনের পিতা নগরবাড়ী ঘাটের বিশিষ্ট ব্যবসায়ী আব্দুর রহমান মিয়া।\n\n\n== নামকরণের ইতিহাস ==\nপ্রতিষ্ঠাকালীন সময়ে কলেজ প্রতিষ্ঠার অন্যতম সদস্য আব্দুল কাদের কলেজটির নাম শহীদ নূরুল হোসেন ডিগ্রি কলেজ রাখার জন্য প্রস্তাব দেন। প্রস্তাবটি সবাই সমর্থন করেন। তখন থেকেই কলেজটির নামকরণ করা হয় শহীদ নূরুল হোসেন ডিগ্রি কলেজ।\n\n\n== শিক্ষা কার্যক্রম ==\nশুরু থেকেই কলেজটি একাদশ ও দ্বাদশ শ্রেণিতে বিজ্ঞান, মানবিক এবং ব্যবসায় শিক্ষা বিভাগে পাঠদান করে আসছিল। পরবর্তীতে ডিগ্রি শাখা চালু হলে বি.এ (পাস), বি.এস.এস (পাশ) এবং বি.বি.এস (পাস) কোর্সে পাঠদান শুরু করা হয়।\n\n\n== তথ্যসূত্র =="}