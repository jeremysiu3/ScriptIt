{"pageid": 1065599, "title": "দেওয়ান নজরুল", "url": "https://bn.wikipedia.org/wiki?curid=1065599", "content": "দেওয়ান নজরুল একজন বাংলাদেশী চলচ্চিত্র পরিচালক, গীতিকার, চিত্রনাট্যকার এবং মুক্তিযোদ্ধা। তিনি বাংলাদেশ চলচ্চিত্র সাংবাদিক সমিতি কর্তৃক প্রদত্ত বাচসাস পুরস্কার (আজীবন সম্মাননা), আরটিভি প্রদত্ত আরটিভি পুরুস্কার (আজীবন সম্মাননা) লাভ করেছেন।\n\n\n== জন্ম ও শৈশব ==\nদেওয়ান নজরুল ১৯৫০ সালে বাংলাদেশের সিরাজগঞ্জ জেলার উল্লাপাড়া উপজেলায় জন্মগ্রহণ করেন। তার বাবার নাম দেওয়ান সাবির হোসেন এবং মায়ের নাম শরিফা বেগম। সিরাজগঞ্জ থেকে স্থানীয়ভাবে প্রকাশিত 'যমুনা' পত্রিকায় কবিতা প্রকাশের মাধ্যমে তার লেখালেখির জীবন শুরু হয়।\n\n\n== কৈশোরকাল ==\n১৯৬৯ সালে তিনি বাংলাদেশের রাজধানী ঢাকায় চলে যান। সেখানে দৈনিক স্বদেশ পত্রিকায় কাজ শুরু করেন। পরবর্তীতে তিনি এই পত্রিকার সাংস্কৃতিক সম্পাদক পদে দায়িত্বলাভ করেন। সাংবাদিকতার পাশাপাশি তিনি কবিতা লিখতেন। 'কে তুমি' চলচ্চিত্রে গান লিখার মধ্য দিয়ে বাংলা চলচ্চিত্র অঙ্গনে প্রবেশ করেন। এরপর মুক্তিযুদ্ধ শুরু হলে তিনি যুদ্ধে যোগদান করেন। তিনি ৭ নাম্বার সেক্টরের অধীনে পাবনা অঞ্চলে যুদ্ধ করেছিলেন।\n\n\n== চলচ্চিত্র নির্মাণ ==\nদেওয়ান নজরুল চলচ্চিত্র নির্মাণের সাথে যুক্ত হন ইবনে মিজান পরিচালিত নাগিনীর প্রেম চলচ্চিত্রে শিক্ষানবিশ হিসেবে। বাংলাদেশের স্বাধীনতা অর্জনের পর ১৯৭৪ সালে ইবনে মিজান পরিচালিত ডাকু মনসুর, দুই রাজকুমার,নিশান, এক মুঠো ভাল,জিঘাংসা, বাহাদুর চলচ্চিত্রে সহকারী এবং প্রধান সহকারী পরিচালক এবং গীতিকার হিসেবে কাজ করেন। নিশান চলচ্চিত্রেটি  ছিল পরিচালক ইবনে মিজানে সাথে করা শেষ চলচ্চিত্র এরপর থেকে তিনি বিভিন্ন চলচ্চিত্রে সহকারী পরিচালকের দায়িত্ব পালন করতে থাকেন। প্রধান সহকারী পরিচালক থেকে পরিচালক হিসেবে দেওয়ান নজরুলের প্রথম চলচ্চিত্র আসামী হাজির। তবে কোন কারণে চলচ্চিত্রটির কাজ শেষ করতে পারেন নি। এরপর তিনি ১৯৭৬ সালে শুরু করেন দোস্ত দুশমন চলচ্চিত্র নির্মাণের কাজ। ১৯৭৭ সালে তা মুক্তি পায়। এটিই দেওয়ান নজরুল পরিচালিত প্রথম মুক্তিপ্রাপ্ত চলচ্চিত্র। এখানে জসিম খল চরিত্রে অভিনয় করে দারুন খ্যাতি লাভ করেন। পরবর্তীতে তিনি অ্যাকশন হিরো হিসেবে ঢাকাই চলচ্চিত্রে স্থান করে নিয়েছিলেন। চলচ্চিত্রটি বিখ্যাত হয় এবং দেওয়ান নজরুল পরিচালক হিসেবে স্থায়ী আসন লাভ করেন। এই চলচ্চিত্রে পশ্চিমা ধারার মারামারির দৃশ্য সফলভাবে চিত্রায়িত হয়। এরপর তিনি তার পূর্বের অর্ধ সমাপ্ত আসামি হাজির চলচ্চিত্র পুণঃনির্মাণ শুরু করেন। এটিও ব্যাবসা সফল চলচ্চিত্র হিসেবে ঢাকাই চলচ্চিত্রে সুনাম অর্জন করে। অভিনেতা রিয়াজ তার হাত ধরে \" বাংলার নায়ক\" চলচ্চিত্রে মাধ্যমে পা রাখেন । দেওয়ান নজরুলের সহকারী এবং প্রধান সহকারী পরিচালকেরা এখন চলচ্চিত্র বা টিভির জগতে নামকরা মুখ তাদের মধ্যে রয়েছেন অভিনেতা কায়েস চৌধুরী, পরিচালক রায়হান মুজিব ,পরিচালক রানা নাসের এবং পরিচালক সোহানুর রহমান সোহান । তার \" জনি\" চলচ্চিত্র এর প্রদর্শনের মাধ্যমে  শুরু হয়েছিল যশোরে \"মনিহার \" সিনেমার যাত্রা ।\n\n\n=== পরিচালক ===\nদেওয়ান নজরুল পরিচালিত কিছু উল্লেখযোগ্য চলচ্চিত্র হলো: \n\nদোস্ত দুশমন (১৯৭৭) (কালজয়ী  চলচ্চিত্র )\nবারুদ (১৯৭৮\nআসামী হাজির (১৯৭৯)\nজনি (১৯৮৩)\nকুরবানি\nধর্ম আমার মা (১৯৮৬ )\nআসমান জমিন\nমাটির দুর্গ\nলিঞ্জা (প্রয়োজক)\nমাস্তান রাজা (১৯৯২)\nকালিয়া (১৯৯৩ ) ( কালজয়ী  চলচ্চিত্র )\nবাংলার নায়ক (১৯৯৫)\nসুজন বন্ধু\nদোজখ (২০০৫)\n\n\n=== চিত্রনাট্য ===\nতিনি বেশ কিছু চলচ্চিত্রের চিত্রনাট্য লিখেছেন। যেমন:\n\nআসামী হাজির (১৯৭৮) - চিত্রনাট্য, সংলাপ ও কাহিনি)\n\n\n=== গীতিকার ===\nনিম্নোক্ত চলচ্চিত্রে তিনি গীতিকার হিসেবে কাজ করেছেন:\n\nকে তুমি (১৯৭৩)\nজিঘাংসা (১৯৭৪)\nবাহাদুর (১৯৭৬)\nদোস্ত দুশমন (১৯৭৭)\nআসামী হাজির (১৯৭৮)\nপ্রিয়জন (১৯৯৬)\nআজকের হাঙ্গামা\nভালোবাসলে দোষ কি তাতে (২০১৪)\nহিরো\n\n\n== গান ==\nচলচ্চিত্র নির্মাণের পাশাপাশি দেওয়ান নজরুল অসংখ্য কালজয়ী গান লিখেছেন। তার লেখা বিখ্যাত কিছু গান হলো:\n\n\n== সাহিত্যকর্ম ==\nদেওয়ান নজরুল ইসলাম কাব্য, উপন্যাস ও শিশুতোষ বই লিখেছেন। যেমনঃ\n\nএক পৃথিবী ভালোবাসা (কাব্য)\nমন খুশি (উপন্যাস)\nহ থেকে হঠাৎ  (শিশুতোষ)\nকথা, গান, কবিতা (প্রকাশিতব্য)\n\n\n== পুরস্কার ==\nবাচসাস পুরস্কার (আজীবন সম্মাননা)\nআরটিভি পুরুস্কার (আজীবন সম্মাননা)\n\" কে তুমি\" বলে দাও মাটির চলচ্চিত্রের গানের জন্য পেয়েছে পুরুস্কার\n\n\n== তথ্যসূত্র ==\n\n\n== বহিঃসংযোগ ==\nবাংলা মুভি ডেটাবেজে দেওয়ান নজরুল"}