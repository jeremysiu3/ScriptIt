{"pageid": 1171468, "title": "আমরা পথে পথে যাব সারে সারে", "url": "https://bn.wikipedia.org/wiki?curid=1171468", "content": "আমরা পথে পথে যাব সারে সারে একটি রবীন্দ্রসঙ্গীত। এটি একটি বাংলা দেশাত্মবোধক গান। এটি ১৯০৫ খ্রিষ্টাব্দে (১৩১২ বঙ্গাব্দ) রচিত। এটির স্বরলিপিকার হলেন ইন্দিরা দেবী চৌধুরাণী। রবীন্দ্রনাথ ঠাকুর জীবিতকালে তাঁর স্বরচিত যে গানগুলো গ্রামোফোনে রেকর্ড করেছিলেন সেগুলোর মধ্যে এটি অন্যতম।\n\n\n== গানের কথা ==\nআমরা       পথে পথে যাব সারে সারে,\nতোমার     নাম গেয়ে ফিরিব দ্বারে দ্বারে॥\n             বলব \"জননীকে কে দিবি দান,\n             কে দিবি ধন তোরা কে দিবি প্রাণ'--\n\"তোদের         মা ডেকেছে' কব বারে বারে॥\n             তোমার নামে প্রাণের সকল সুর\n             আপনি উঠবে বেজে সুধামধুর\nমোদের     হৃদয়যন্ত্রেরই তারে তারে।\n             বেলা গেলে শেষে তোমারই পায়ে\n             এনে দেব সবার পূজা কুড়ায়ে\nতোমার     সন্তানেরই দান ভারে ভারে॥\n\n\n== আরও দেখুন ==\nরবীন্দ্রনাথ ঠাকুরের রেকর্ডকৃত গান ও কবিতার তালিকা\n\n\n== তথ্যসূত্র ==\n\n\n== বহিঃসংযোগ ==\nhttps://www.jiosaavn.com/album/amra-pothe-pothe-jabo-sare-sare/jliW2n-o4jU_"}