{"pageid": 1085395, "title": "রুথ হালপারিন-কাদরি", "url": "https://bn.wikipedia.org/wiki?curid=1085395", "content": "রুথ হালপারিন-কাদরি (জন্ম: ১৫ মে ১৯৬৬; হিব্রু ভাষায়: רות הלפרין-קדרי‎) একজন ইসরায়েলি আইনবিদ এবং আন্তর্জাতিক নারী অধিকারের আইনজীবী যিনি পারিবারিক আইন, নারীবাদী আইনি তত্ত্ব, আন্তর্জাতিক আইনে নারীর অধিকার এবং নারী ও ধর্মের জন্য তার কাজের জন্য পরিচিত। তিনি ২০০৬ থেকে ২০১৮ সাল পর্যন্ত নারীর বিরুদ্ধে বৈষম্য দূরীকরণ সংক্রান্ত জাতিসংঘের কমিটির সদস্য ছিলেন এবং বিভিন্ন মেয়াদে কমিটির ভাইস চেয়ারম্যান ছিলেন।  তিনি বার-ইলান বিশ্ববিদ্যালয়ের আইন বিভাগের অধ্যাপক এবং রুথ ও ইমানুয়েল র্যাকম্যান সেন্টারের ফর দ্য অ্যাডভান্সমেন্ট অব দ্য অ্যাডভান্স অব উইমেন এর প্রতিষ্ঠাতা পরিচালক। তিনি নারী, রাষ্ট্র এবং ধর্ম নিয়ে আন্তর্জাতিক একাডেমিক সহযোগিতার সাথেও জড়িত এবং ইসরায়েলি পারিবারিক আইনের বিশেষজ্ঞ হিসেবে আন্তর্জাতিক মামলা-মোকদ্দমায় অংশগ্রহণ করেন। \n২০০৭ সালে আন্তর্জাতিক নারী অধিকার নিয়ে কাজ করার জন্য তিনি মার্কিন পররাষ্ট্রমন্ত্রীর আন্তর্জাতিক সাহসী নারী পুরস্কারের প্রথম প্রাপকদের একজন। তিনি ২০১৮ সালে লিঙ্গ সমতা নীতিতে বিশ্বের শততম প্রভাবশালী ব্যক্তিদের মধ্যে স্থান পেয়েছিলেন। \n\n\n== ক্যারিয়ার ==\nহালপারিন-কদ্দারী মেনাচেম জেভি কদ্দারির কন্যা, একজন প্রখ্যাত ভাষাবিদ এবং প্রাচীন সেমেটিক ভাষার বিশেষজ্ঞ যিনি বার-ইলান বিশ্ববিদ্যালয়ের রেক্টর ছিলেন।\nতিনি বার-ইলান বিশ্ববিদ্যালয়ে আইন অধ্যয়ন করেন, যেখান থেকে তিনি এলএলবি অর্জন করেন ১৯৮৯ সালে। যুক্তরাষ্ট্রের ইয়েল ল স্কুল থেকে এলএলএম অর্জন করেন ১৯৯০ সালে এবং বিচারিক বিজ্ঞানে ডক্তর হন ১৯৯৩ সালে। তিনি বার-ইলান বিশ্ববিদ্যালয়ের আইনের অধ্যাপক; ২০০১ সালে তিনি রুথ অ্যান্ড ইমানুয়েল র্যাকম্যান সেন্টার ফর দ্য অ্যাডভান্সমেন্ট অব দ্য স্ট্যাটাস অব উইমেন প্রতিষ্ঠা করেন, যা একটি সামাজিক-আইনি কেন্দ্র, যা লিঙ্গভিত্তিক ন্যায়বিচার নিয়ে কাজ করে। এটি প্রতিষ্ঠার পর থেকেই তিনি এ কেন্দ্রের পরিচালক হিসেবে কাজ করছেন। \n\n\n=== জাতিসংঘের ভূমিকা ===\nতিনি ২০০৬ সালে মহিলাদের বিরুদ্ধে বৈষম্য দূরীকরণ সংক্রান্ত জাতিসংঘের কমিটিতে রাষ্ট্রীয় দলগুলির দ্বারা চার বছরের মেয়াদে নির্বাচিত হন এবং ২০০৯ থেকে ২০১০ সাল পর্যন্ত কমিটির ভাইস চেয়ারম্যান ছিলেন। নির্বাচনের সময় তিনি কমিটির সর্বকনিষ্ঠ সদস্য ছিলেন। তিনি ২০১০ সালে কমিটিতে তার দ্বিতীয় মেয়াদে নির্বাচিত হন। তিনি তৃতীয় মেয়াদে পুনর্নির্বাচিত হন ২০১৪ সালে। তিনি আবার ২০১৭ সালে কমিটির ভাইস চেয়ারম্যান নির্বাচিত হন।  কমিটিতে তিনি এক দশকেরও বেশি সময় ধরে ফ্রান্সের প্রাক্তন লিঙ্গ সমতা মন্ত্রী নিকোল অ্যামেলাইন এবং সংঘাতে যৌন সহিংসতা সম্পর্কিত জাতিসংঘের বিশেষ প্রতিনিধি ও জাতিসংঘের আন্ডার সেক্রেটারি জেনারেল প্রমিলা প্যাটেনের  সাথে দায়িত্ব পালন করেন।\n\n\n== তথ্যসূত্র =="}