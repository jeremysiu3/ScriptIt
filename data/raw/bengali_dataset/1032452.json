{"pageid": 1032452, "title": "এউগুই পর্বতচূড়া", "url": "https://bn.wikipedia.org/wiki?curid=1032452", "content": "এউগুই পর্বতচূড়া (ফরাসি: Aiguille; অনু. সুচ) কানাডার আলবার্টা ও ব্রিটিশ কলাম্বিয়া প্রদেশের সীমানায় ব্যানফ জাতীয় উদ্যানে অবস্থিত ৩,০০১-মিটার (৯,৮৪৬-ফুট) উচ্চতাবিশিষ্ঠ একটি সুচালো পর্বত চূড়া। ফরাসি ভাষায় \"এইগুই\" মানে 'সুই' বা 'সুচ', এছাড়াও পর্বতারোহণবিদ্যায় পর্বতের সূক্ষ খাড়া চূড়াকে বর্ণনার জন্য 'এইগুই' শব্দটি ব্যবহার করা হয়।\n\n\n== ইতিহাস ==\n১৯২৫ সালে, আর্থার ও হুইলার এই পর্বতচূড়াটির নামকরণ করেছিলেন। ১৯৫২ সালে, মেন্ডেনহল পরিবারের স্বামী-স্ত্রী মিস্টার ও মিসেস জে ডি মেন্ডেনহল সর্বপ্রথম এই চূড়ায় আরোহণ করেছিলেন।\n\n\n== ভূতত্ত্ব ==\nব্যানফ জাতীয় উদ্যানের অন্যান্য পর্বতের মত এইগুই পর্বত চূড়া মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়।\n\n\n== জলবায়ু ==\nকোপেনের জলবায়ু শ্রেনীবিভাগ অনুযায়ী এইগুই পর্বত চূড়া, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। এখানে তাপমাত্রা সাধারণত -২০° এবং শীতল বায়ুপ্রবাহ থাকলে -৩০° সেলসিয়াস পর্যন্ত নেমে যায়। এইগুই পর্বত চূড়ায় বারিপাতে জমা পানি পূর্বদিকে মিস্টায়া নদী এবং পশ্চিম দিকে ব্লিবেরি নদীর মূল বা শাখার মাধ্যমে নিষ্কাশিত হয়।\n\n\n== আরও দেখুন ==\nআলবার্টার পর্বত\n\n\n== তথ্যসূত্র ==\n\n\n== বহিঃসংযোগ ==\nফ্লিকারে এইগুই পর্বত চূড়া"}