{"pageid": 1462622, "title": "অ্যামি ভির্ক", "url": "https://bn.wikipedia.org/wiki?curid=1462622", "content": "অমনিন্দরপাল সিং ভির্ক, অ্যামি ভির্ক নামে বেশি পরিচিত, একজন ভারতীয় গায়ক, অভিনেতা এবং প্রযোজক। উনি পাঞ্জাবি সঙ্গীত, পাঞ্জাবি চলচ্চিত্র এবং হিন্দি চলচ্চিত্রে তার কাজের জন্য পরিচিত। তিনি ভিলেজার্স ফিল্ম স্টুডিও নামে একটি প্রোডাকশন হাউস এবং ইন হাউস গ্রুপ নামে একটি ডিস্ট্রিবিউশন কোম্পানি শুরু করেছিলেন। তিনি নিক্কা জাইলদার সিরিজে নিক্কা, কিসমত ও কিসমত ২-এ শিবজিৎ, হারজিতা -তে হারজিৎ সিং এবং আংরেজে হাকাম চরিত্রে অভিনয় করার জন্য সবচেয়ে বেশি পরিচিত।\nতিনি ঐতিহাসিক প্রণয়ধর্মী পাঞ্জাবি চলচ্চিত্র আংরেজ (২০১৫)-এ হাকাম চরিত্রে অভিনয় করে তার অভিনয় জীবন শুরু করেছিলেন, যার জন্য তিনি পিটিসি পাঞ্জাবি চলচ্চিত্র পুরস্কারে সেরা নবাগত অভিনেতার পুরস্কার জিতেছিলেন। এছাড়াও, তিনি বাম্বুকাট, আরদাস, নিক্কা জাইলদার, লং লাচি এবং কিসমত সহ একাধিক চলচ্চিত্রে অভিনয় করেছেন। দ্য ট্রিবিউনের গুরনাজ কৌর ভির্ককে নিক্কা হিসাবে পাঞ্জাবি সিনেমার অন্যতম প্রিয় চরিত্র হিসাবে বর্ণনা করেছেন। তিনি তার পাটিয়ালা-শাহী পাগড়ির জন্য পরিচিত। তাঁর চলচ্চিত্র আংরেজ এবং কিসমত সর্বকালের সর্বাধিক উপার্জনকারী পাঞ্জাবি চলচ্চিত্রগুলোর মধ্যে দুটি। অভিষেক দুধাইয়া পরিচালিত ভূজ: দ্য প্রাইড অব ইন্ডিয়া (২০২১) চলচ্চিত্রের মাধ্যমে তিনি বলিউডে আত্মপ্রকাশ করেন।\nঅ্যামি বিবাহিত এবং তার একটি কন্যা সন্তান রয়েছে তবে তিনি তার পারিবারিক জীবনকে গোপন রাখতে পছন্দ করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে অ্যামি ভির্ক  (ইংরেজি)"}