{"pageid": 1320015, "title": "খোলাম কুচি", "url": "https://bn.wikipedia.org/wiki?curid=1320015", "content": "খোলাম কুচি সৌরভ পালোধি পরিচালিত ভারতীয় ওটিটি প্লাটফর্ম উরিবাবা এ প্রকাশিত একটি বাংলা ও ইংরেজি ওয়েব ধারাবাহিক নাটক।\n\n\n== পটভূমি ==\nএকটি ছোট শহরের এক জুটিকে কেন্দ্র করেই তৈরি হয়েছে সিরিজের গল্প। সম্পূর্ণ বিপরীত মেরুর দুই মানুষ, নিজেদের সামঞ্জস্য বিচার করার জন্য বিয়ের আগে 'লিভ ইন' (Live In) করার সিদ্ধান্ত নেয়। এরপর একে একে তাদের জীবনে ঘটতে থাকে নানারকম ছোট বড় ঘটনা। প্রকৃতপক্ষে একে অপরের সঙ্গে হাঁটতে হাঁটতে জীবনের অনেক কিছু শেখে তারা। পেরিয়ে আসে অনেকটা পথ। দু'জনের অসম্পূর্ণতা এবং বৈপরীত্যের নিখুঁত বন্ধনের ভারসাম্য বজায় রেখে জীবনের পথে হাঁটতে সাহায্য করে একে অপরকে। এক কথায় বলা যায়, জীবনের সমস্ত জটিল ধাঁধাঁকে বুড়ো আঙুল দেখিয়ে সাদামাটা এক মধ্যবিত্ত জীবনের পথে পাশাপাশি হেঁটে যাওয়ার গল্প ‘খোলাম কুচি’।\n\n\n== তথ্যসূত্র =="}