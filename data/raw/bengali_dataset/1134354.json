{"pageid": 1134354, "title": "দ্য সাউন্ড অব ম্যাজিক", "url": "https://bn.wikipedia.org/wiki?curid=1134354", "content": "দ্য সাউন্ড অব ম্যাজিক (কোরীয়: 안나라수마나라; আরআর: Annarasumanara) হচ্ছে একটি দক্ষিণ কোরীয় স্ট্রিমিং টেলিভিশন ধারাবাহিক, যা হা ইল-কুয়ানের নাভার ওয়েবটুন আনারাসুমানারার উপর ভিত্তি করে নির্মিত। কিম মিন জন পরিচালিত এবং কিম সং-ইউন রচিত এই ধারাবাহিকে জি চাং-উক, চোই সং-এন এবং হুয়াং ইন-ইয়ুপের মতো অভিনয়শিল্পী অভিনয় করেছেন। সঙ্গীত বিষয়ক নাট্য ধরনের এই ধারাবাহিকটি ইউন আহ-ই (যিনি খুব দ্রুত বড় হতে চাওয়া এক মেয়ে) এবং লি ইউলের (যিনি এক রহস্যময় যাদুকর, একজন প্রাপ্তবয়স্ক কিন্তু একটি শিশু হিসেবে থাকতে চান) গল্প কে কেন্দ্র করে নির্মিত। এই ধারাবাহিকটি ২০২২ সালের ৬ই মে তারিখে একচেটিয়াভাবে নেটফ্লিক্সে মুক্তি পেয়েছে।\n\n\n== কাহিনী ==\nদ্য সাউন্ড অফ ম্যাজিক একটি আবেগময় সঙ্গীত নাট্য, যা ইউন আহ-ইকে আবর্তন করে নির্মিত। একটি সাধারণ স্কুল মেয়ে ইউন তার প্রথম দিন থেকেই জাদুকর হতে চেয়েছিলেন। তিনি তার স্বপ্ন পূরণের জন্য আরো দ্রুত বড় হতে চেয়েছিলেন। তারপরে তিনি একজন প্রাপ্তবয়স্ক জাদুকর লি ইউলের সাথে দেখা করেন, যিনি সময়কে থামাতে চান এবং একটি শিশু হিসেবে বেঁচে থাকতে চান। লি ইউলের সাথে দেখা হওয়ার পরে আন্তরিকভাবে ইউন স্বপ্ন অনুসরণ করার সিদ্ধান্ত নেয়ার তার জীবন পরিবর্তিত হয়।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nজি চাং-উক – লি ইউল; একজন রহস্যময় জাদুকর,যিনি প্রাপ্তবয়স্ক হওয়ার পরেও শিশু হিসাবে থাকতে চান।\nনাম দা-রেয়ম – তরুণ লি ইউল\nচোই সং-এন – ইউন আহ-ই; এক মেয়ে যে খুব তাড়াতাড়ি একটি প্রাপ্তবয়স্ক হতে চায়।\nহুয়াং ইন-ইয়ুপ – না ইল-দং; উচ্চ বিদ্যালয়ের এক প্রতিভাবান ছাত্র, যিনি অন্য লোকেদের সাথে কীভাবে যোগাযোগ করতে হয় তা জানেন না এবং কেবল নিজের মধ্যে নিমজ্জিত থাকেন।\n\n\n=== পার্শ্ব চরিত্র ===\nলি সাং-হুয়া\nহং সো-হি – তরুণ জি-সু\nইউ জে-মিয়াং – না ইল-দংয়ের বাবা\nজি হাই-উন\n\n\n== প্রযোজনা ==\n২০২০ সালের জুলাই মাসে, এক প্রতিবেদনে উল্লেখ করা হয়েছিল যে কিম সং-ইউন, যিনি লাভ ইন দ্য মুনলাইট এবং ইতেওন ক্লাস-এর মতো ধারাবাহিক পরিচালনা করেছিলেন, তিনি হা ইল-কুয়ানের নাভার ওয়েবটুন আনারাসুমানারা-এর উপর ভিত্তি করে একটি ছয়-পর্বের নেটফ্লিক্স মৌলিক নাট্য ধারাবাহিক পরিচালনা করার জন্য আলোচনায় রয়েছেন। ২০২১ সালের এপ্রিল মাসে, নেটফ্লিক্স আনুষ্ঠানিকভাবে জেটিবিসি স্টুডিওজ এবং জিউম কনটেন্টের সাথে এই ধারাবাহিকটি নির্মাণের ঘোষণা দিয়েছিল। লেখক কিম মিন জন, যিনি পরিচালক কিম সং-ইউনের সাথে লাভ ইন দ্য মুনলাইট ধারাবাহিকে কাজ করেছিলেন, তিনিও এই ধারাবাহিকটির রচনায় নেতৃত্ব দিয়েছিলেন।\n২০২০ সালের ডিসেম্বর মাসে, গ্লোরিয়াস এন্টারটেইনমেন্টের একজন কর্মকর্তা ঘোষণা করেছিলেন যে জি চাং-উককে জাদুকরের চরিত্রে অভিনয়ের প্রস্তাব দেওয়া হয়েছিল। একই মাসে, হুয়াং ইন-ইয়ুপকে না ইল-দংয়ের চরিত্রে অভিনয়ের প্রস্তাব দেওয়া হয়েছিল বলে জানা যায়। ২০২১ সালের ফেব্রুয়ারি মাসে, অ্যাস ফ্যাক্টরি ঘোষণা করেছিল যে চোই সং-এন ইউন ইউন আহ-ইয়ের চরিত্রে অভিনয় করার প্রস্তাব পেয়েছিলেন। ২০২১ সালের এপ্রিল মাসে, নাম দা-রেয়ম এই ধারাবাহিকে কাজ করার জন্য সংযুক্ত হয়েছিলেন এবং এর লিপি পড়ায় অংশ নিয়েছিলেন বলে জানা গিয়েছিল, তিনি জি চাং-উকের তরুণ লি ইউলের চরিত্রে অভিনয় করবেন। একই মাসে, নেটফ্লিক্স আনুষ্ঠানিকভাবে জি চাং-উক, চোই সং-এন এবং হুয়াং ইন-ইয়ুপের সাথে কেন্দ্রীয় চরিত্রের অভিনয়শিল্পী হিসেবে ঘোষণা করার পাশাপাশি এই ধারাবাহিকের চিত্রণ শুরুর ঘোষণা করেছিল। ২০২১ সালের জুলাই মাসে, লাকি মনস্টারের নতুন অভিনেত্রী হং সং হেকে লি ইউলের বন্ধু জিসুর চরিত্রে অভিনয় করার জন্য নির্ধারণ করা হয়েছিল। ২০২১ সালের সেপ্টেম্বর মাসে, অভিনেতা ইউ জে-মিয়াং, যিনি পূর্বে ইতেওন ক্লাসের পরিচালক কিম সিয়ং-ইউনের সাথে কাজ করেছিলেন, তাকে না ইল-দংয়ের বাবা হিসেবে কাজ করার দিয়েছিলেন।\n২০২১ সালের ২৬শে জুলাই তারিখে এক ঘোষণায় জানা গিয়েছিল যে, জি চাং-উক এবং একজন কর্মকর্তার কোভিড-১৯-এর পরীক্ষা ইতিবাচক ফলাফল এসেছিল। যেহেতু অভিনেতা নিয়ম অনুযায়ী নিজেই সংনিরোধ অবস্থায় ছিলেন, তাই এই ধারাবাহিকের চিত্রগ্রহণ স্থগিত করা হয়েছিল। জি চাং-উক সুস্থ হওয়ার পর ২০২১ সালের ১১ই আগস্ট থেকে চিত্রগ্রহণ পুনরায় শুরু হয়েছিল।\n\n\n== তথ্যসূত্র ==\n\n\n== বহিঃসংযোগ ==\nনেটফ্লিক্সে দ্য সাউন্ড অব ম্যাজিক \nইন্টারনেট মুভি ডেটাবেজে দ্য সাউন্ড অব ম্যাজিক   (ইংরেজি)\nহানসিনেমায় দ্য সাউন্ড অব ম্যাজিক (ইংরেজি) \nলাইন ওয়েবটুনে আনারাসুমানারা (ইংরেজি)\nদমে দ্য সাউন্ড অব ম্যাজিক (কোরীয়)"}