{"pageid": 1086723, "title": "রোমান ব্রনফম্যান", "url": "https://bn.wikipedia.org/wiki?curid=1086723", "content": "রোমান ব্রনফম্যান ( হিব্রু ভাষায়: רומן ברונפמן‎, জন্ম ২২ এপ্রিল ১৯৫৪) একজন ইউক্রেনীয় বংশোদ্ভূত ইসরায়েলি রাজনীতিবিদ । তিনি ইংরেজি, রাশিয়ান এবং ইউক্রেনীয় ভাষায় কথা বলেন। \n\n\n== জীবনী ==\nব্রনফম্যান সোভিয়েত ইউনিয়নের ইউক্রেনীয় এসএসআর (বর্তমানে ইউক্রেন) চের্নিভৎসিতে একটি ইহুদি পরিবারে জন্মগ্রহণ করেন। তিনি ১৯৭১ থেকে ১৯৭৬ সাল পর্যন্ত চের্নিভৎসি বিশ্ববিদ্যালয়ে অধ্যয়ন করেন। তিনি একজন সাংবাদিক ছিলেন, এবং মস্কো এবং লেনিনগ্রাদের প্রধান সংবাদপত্রে নিবন্ধ প্রকাশ করেছিলেন। ব্রনফম্যান ১৯৮০ সালে ইজরায়েলে অভিবাসিত হন। তিনি ইজরায়েলি বিমান বাহিনীতে দায়িত্ব পালন করেন এবং ১৯৮২ সালের লেবানন যুদ্ধে অংশ নেন। সামরিক সেবার পর তিনি জেরুজালেমের হিব্রু বিশ্ববিদ্যালয়ে অধ্যয়ন করেন এবং ১৯৮৯ সালে রাষ্ট্রবিজ্ঞানে পিএইচডি করেন। ১৯৮৬ থেকে ১৯৯৩ সাল পর্যন্ত তিনি হিব্রু বিশ্ববিদ্যালয় এবং হাইফা বিশ্ববিদ্যালয়ের প্রভাষক ছিলেন। ১৯৯০-এর দশকে তিনি রাশিয়ান ভাষার সংবাদপত্র আলেফ এবং মারিভের সাংবাদিক এবং কোল ইজরায়েলের রাশিয়ান ভাষা পরিষেবার একজন ঘোষক ছিলেন।\n\n\n== রাজনৈতিক পেশা ==\n১৯৯৩ সালে তিনি হাইফা পৌরসভা অভিনিবেশ কর্তৃপক্ষের প্রধান হন এবং তারপর থেকে তিনি এই পদে রয়েছেন। ঐ বছর তিনি হাইফা সিটি কাউন্সিলে নির্বাচিত হন এবং জায়নবাদী ফোরামের ডেপুটি চেয়ারম্যান হন। তিনি ১৯৯৬ সাল পর্যন্ত এই দুটি পদেই ছিলেন, এরপর তিনি প্রথমবার নেসেট-এ নির্বাচিত হন। নেসেট-এ থাকাকালীন তিনি ইজরায়েল বালিয়াহ এবং তারপর ডেমোক্রেটিক চয়েসের সদস্য ছিলেন।\nতিনি হাউস কমিটি, রাজ্য নিয়ন্ত্রণ কমিটি, পাবলিক পিটিশন কমিটি, অর্থনৈতিক বিষয়ক কমিটি, সংবিধান, আইন ও বিচার কমিটি, অভ্যন্তরীণ বিষয় ও পরিবেশ কমিটি, মাদক সেবন সম্পর্কিত কমিটি এবং অভিবাসন, শোষণ ও প্রবাসী বিষয়ক কমিটির সদস্য ছিলেন। নেসেটের সদস্য থাকাকালীন তিনি সামাজিক-পরিবেশগত লবি, পরিবেশ গত লবি, ইজরায়েলে মাদকের বিরুদ্ধে যুদ্ধের জন্য লবি এবং গ্যানিল এবং নেগেভের লবির সদস্য ছিলেন।\nতিনি ২০০৬ সালের নেসেট নির্বাচনে পরাজিত হন এবং এর পর থেকে আর নেসেটের সদস্য হন নি।\n\n\n== দৃষ্টিভঙ্গি ও মতামত ==\nব্রনফম্যান বলেছেন যে ইসরায়েল-ফিলিস্তিন সংঘাতের একমাত্র মানবিক সমাধান হচ্ছে দুই রাষ্ট্র ভিত্তিক সমাধান। অগ্রহণযোগ্য বিকল্পগুলো হ'ল গাজা ও পশ্চিম তীর থেকে ফিলিস্তিনিদের গণ নির্বাসন দেওয়া, অথবা এই অঞ্চলগুলিতে ফিলিস্তিনিদের উপর নির্মমভাবে শাসন করা।। \n২০০৫ সালে ব্রনফম্যান নেসেটের কাছে ডেঞ্জারাস ড্রাগস অর্ডার সংশোধন করার জন্য একটি বিল জমা দেন যাতে ৫০ গ্রাম বা প্রায় ১.৮ আউন্স গাঁজা রাখা বৈধ হবে, এর আগে কারোর দখলে থাকা গাঁজার আইনি পরিমাণ ছিল ১৫ গ্রাম বা ০.৫ আউন্স। তিনি বলেন, গাঁজার উপর সম্পূর্ণ নিষেধাজ্ঞা গাঁজার ব্যবহার বন্ধ করতে ব্যর্থ হয়েছে এবং এর ব্যবহার বন্ধ করার উপায় হচ্ছে মাদক ব্যবসায়ীদের পিছনে লাগা।  \n\n\n== প্রকাশিত রচনা ==\nদ্য মিলিয়ন যে বদলে দিয়েছে মধ্যপ্রাচ্য: সাবেক ইউএসএসআর থেকে আসা অভিবাসীরা, সহলেখক লিলি গালিলি \n\n\n== তথ্যসূত্র =="}