{"pageid": 1528608, "title": "পদ্মপ্রিয়া", "url": "https://bn.wikipedia.org/wiki?curid=1528608", "content": "পদ্মপ্রিয়া (জন্ম নামঃ পদ্মলোচনী ; মৃত্যুঃ 16 নভেম্বর ১৯৯৭ ) ছিলেন একজন ভারতীয় অভিনেত্রী যিনি কন্নড়, তামিল, মালায়ালাম এবং তেলেগু চলচ্চিত্রে কাজ করেছিলেন। তেলেগু চলচ্চিত্রে আদাপিল্লা তন্দ্রি (১৯৭৪) -তে তিনি প্রথম অভিনয়ের সুযোগ পান। পদ্মপ্রিয়ার প্রথম কন্নড় চলচ্চিত্রবাঙ্গারদা গুড়ি (১৯৭৬)। ১৯৭০ এর দশকের শেষের দিকে তিনি একজন জনপ্রিয় অভিনেত্রী ছিলেন। ১৯৭৮ সালে তিনি পরপর তিনটি বানিজ্যিকভাবে সফল সিনেমায় কিংবদন্তি অভিনেতা ডঃ রাজকুমারের বিপরীতে অভিনয় করার গৌরব অর্জন করেছেন। এই তিনটি চলচ্চিত্রী নামঅপারেশন ডায়মন্ড র‍্যাকেট, থাইগে থাক্কা মাগা এবং শঙ্কর গুরু । পদ্মপ্রিয়া অভিনেতা অনন্ত নাগের সাথে নারদ বিজয়া এবং বাদদা হু -এই দুই চলচ্চিত্র প্রকল্পে  অভিনয় করেছিলেন এবং দুটিই অত্যন্ত সফল হয়েছিল। পদ্মপ্রিয়া ডঃ বিষ্ণুবর্ধনের সাথে চার থেকে পাঁচটি সিনেমায় অভিনয় করেছিলেন। কন্নড় চলচ্চিত্রে তার অন্যান্য সহ-অভিনেতা ছিলেন শ্রীনাথ, অশোক এবং লোকেশ।\n১৯৭৪ থেকে ১৯৮১ সালের মধ্যে তিনি   তামিল চলচ্চিত্রে একজন জনপ্রিয় অভিনেত্রী ছিলেন। তার উল্লেখযোগ্য তামিল চলচ্চিত্রগুলি হল ভাজথুঙ্গাল, ভাইরা নেঞ্জাম, মোহনা পুন্নাগাই, ভাজন্থু কাতুগিরেন, কুপপাথু রাজা, আয়িরাম জেনমঙ্গল, এবং মধুরাইয়াই মিত্তা সুন্দরপান্ডিয়া  । তিনি ভাইরা নেঞ্জাম এবং মোহনা পুন্নাগাইতে চলচ্চিত্রে অভিনেতা শিবাজি গণেসানের সাথে অভিনয় করেছিলেন।\nপদ্মপ্রিয়া মধুরাইয়াই মিত্তা সুন্দরপান্ডিয়ান চলচ্চিত্রে এম জি রামচন্দ্রনের সাথে জুটি বেঁধেছিলেন এবং এক রাজকন্যার ভূমিকায় অভিনয় করেছিলেন।  তিনি প্রায় ৮০টি সিনেমায় অভিনয় করেছেন, যার বেশিরভাগই দক্ষিণ ভারতীয় ভাষায়।\nপদ্মপ্রিয়া তামিল, তেলেগু, মালয়ালম, কন্নড় -এই চারটি দক্ষিণ ভারতীয় আঞ্চলিক ভাষাতেই সাবলীল ছিলেন। তামিল ভাষায় তার শেষ ছবি ছিল থোটা চিনুঙ্গি, যেখানে তিনি একজন মায়ের ভূমিকায় অভিনয় করেছিলেন।\n\n\n== ব্যক্তিগত জীবন ==\nপদ্মপ্রিয়াকে দক্ষিণ ভারতীয় চলচ্চিত্র জগতের হেমা মালিনী হিসেবে গণ্য করা হত।  পদ্মপ্রিয়ার জন্ম কর্ণাটকে । ১৯৮৩ সালে, তিনি শ্রীনিবাসনকে বিয়ে করেন এবং এই দম্পতির একটি কন্যা সন্তান রয়েছে যার নাম বসুমতী। বিয়ের মাত্র এক বছর পর এই দম্পতি বিবাহবিচ্ছেদের আবেদন করেন, যা দীর্ঘ সময় ধরে চলে। বিবাহবিচ্ছেদের আবেদন করার পর, পদ্মপ্রিয়া তার বাবা-মায়ের সাথে ১৩ বছর টি. নগরে বসবাস ছিলেন।\n\n\n== মৃত্যু ==\nপদ্মপ্রিয়া ১৯৯৭ সালের ১৬ নভেম্বর হৃদরোগ এবং কিডনির অসুস্থতার কারণে মারা যান। তার মৃত্যুর পর তার মেয়ে বসুমতী চলচ্চিত্র জগতে প্রবেশের চেষ্টা করেছিলেন কিন্তু অভিনেত্রী হিসাবে তিনি ব্যর্থ হন। এখন তিনি যুক্তরাজ্যে স্থায়ীভাবে বাস করছেন।\n\n\n== তথ্যসূত্র =="}