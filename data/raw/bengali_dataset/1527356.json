{"pageid": 1527356, "title": "সজিতা মাদাথিল", "url": "https://bn.wikipedia.org/wiki?curid=1527356", "content": "সজিতা মাদাথিল একজন ভারতীয় চলচ্চিত্র এবং নাট্যমঞ্চ অভিনেত্রী।  জয় ম্যাথিউর পূর্ণদৈর্ঘ্য চলচ্চিত্র শাটার (২০১২)  -এ তার অভিনয়ের জন্য তিনি সেরা সহ অভিনেত্রী হিসাবে কেরালা রাজ্য চলচ্চিত্র পুরস্কার জিতেছেন। \nসজিতা কেরালা সরকার কর্তৃক প্রতিষ্ঠিত একটি স্বায়ত্তশাসিত প্রতিষ্ঠান, কে আর নারায়ণন ন্যাশনাল ইনস্টিটিউট অফ ভিজ্যুয়াল সায়েন্স অ্যান্ড আর্টস (কেআরএনএনআইভিএসএ) -এর অভিনয় বিভাগের প্রধান।\nসজিতা ভারত সরকারের সংস্কৃতি মন্ত্রণালয়ের অধীন একটি স্বায়ত্তশাসিত সংস্থা, সঙ্গীত নাটক আকাদেমি, নয়াদিল্লি  (সঙ্গীত ও নৃত্য একাডেমী, ভারত) এর উপ-সচিব ছিলেন। তিনি ২০১২ সালে মুক্তিপ্রাপ্ত শাটার, ২০১১ সালে মুক্তিপ্রাপ্তআদিমধ্যান্তম  এবং ২০১১ সালে শালিনী ঊষা নায়ারের আকাম (দ্য ইন্টেরিয়র) চলচ্চিত্রে তার ভূমিকার জন্য সবচেয়ে বেশি পরিচিত।\n\n\n== কর্মজীবন ==\nসজিতা মাদাথিল ২০১৪ সাল পর্যন্ত সঙ্গীত নাটক আকাদেমি নয়াদিল্লির উপ-সচিব ছিলেন। এছাড়াও তিনি কেরালা চলচিত্র একাডেমি -এর উপ-পরিচালক ছিলেন। সজিতা কৈরালি টিভি চ্যানেলে প্রযোজক হিসেবেও কাজ করেছেন। তিনি নয়াদিল্লির ন্যাশনাল ইনস্টিটিউট অফ ইন্টিগ্রেটেড লার্নিং অ্যান্ড ম্যানেজমেন্ট -এর একজন অনুষদ। নাট্যমঞ্চ বিশেষজ্ঞ হিসাবে তিনি সুপরিচিত।\nসজিতা ভারত এবং বিদেশে বিভিন্ন প্রাতিষ্ঠানিক বক্তৃতা অনুষ্ঠানে কেরালার সংস্কৃতির উপর বক্তব্য উপস্থাপন করেছেন। সজিতা কলকাতার রবীন্দ্র ভারতী বিশ্ববিদ্যালয় থেকে নাট্যমঞ্চ শিল্পে স্নাতকোত্তর (নাটকে এমএ) ডিগ্রি অর্জন করেছেন। তিনি এম.ফিলও সম্পন্ন করেছেন। কেরালার কোট্টায়ামের মহাত্মা গান্ধী বিশ্ববিদ্যালয়ের অধীনস্থ স্কুল অফ লেটারস থেকে তিনি নাট্যকলা অধ্যয়ন করেছেন। সজিতা বর্তমানে নয়াদিল্লির জওহরলাল নেহেরু বিশ্ববিদ্যালয়ের অধীনস্থ স্কুল অফ আর্টস অ্যান্ড এস্থেটিক্স থেকে পিএইচডি করছেন।\n\n\n== সক্রিয়তা ==\nকেরালা শাস্ত্র সাহিত্য পরিষদ (কেএসএসপি)-এর পথনাটক (কলা জাঠা) -এর কলাকুশলীদের মধ্যে উল্লেখযোগ্য ছিলেন সজিতা। তিনি কেরালার বিভিন্ন মহিলা দলের মাধ্যমে নাট্যজগতে প্রবেশ করেন। কে এস এস পি হল কেরালার একটি বিখ্যাত সামাজিক ও গণবিজ্ঞান আন্দোলন যা নাটকের মাধ্যমে তার দৃষ্টিভঙ্গি এবং ধারণা প্রচার করত। সজিতা এই প্রতিষ্ঠানের গুরুত্বপূর্ন সদস্য ছিলেন।\n\n\n== চলচ্চিত্র তালিকা ==\n\n\n== তথ্যসূত্র =="}