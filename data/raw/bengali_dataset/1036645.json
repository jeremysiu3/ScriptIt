{"pageid": 1036645, "title": "রশিদা বি", "url": "https://bn.wikipedia.org/wiki?curid=1036645", "content": "রশিদা বি হলেন ভোপালের থেকে আগত একজন ভারতীয় সক্রিয়কর্মী। ২০০৪ সালে তিনি চম্পা দেবী শুক্লার সাথে যৌথভাবে গোল্ডম্যান পরিবেশ পুরস্কার পেয়েছিলেন। তারা দুজন ১৯৮৪ সালের ভোপাল বিপর্যয়ের পর, এই বিপর্যয় থেকে বেঁচে যাওয়া ব্যক্তিদের জন্য ন্যায়বিচার আদায়ে সংগ্রাম করেন এবং বিপর্যয়ের জন্য দায়ীদের বিচারের জন্য অভিযান, প্রচার প্রচারণা চালান। এই বিপর্যয়ে প্রায় ২০,০০০ মানুষ মারা গিয়েছিল।\n\n\n== পুরস্কার ==\n২০০৪ সালে, ভোপালের বিপর্যয়ের ২০তম বার্ষিকীতে রশিদা বি এবং চম্পা দেবী শুক্লা, ক্যালিফোর্নিয়ার সান ফ্রান্সিসকোতে একটি অনুষ্ঠানে গোল্ডম্যান পরিবেশ পুরস্কার পেয়েছিলেন। পুরস্কারের অর্থ তিনি চিঙ্গারি ট্রাস্ট খোলার জন্য ব্যবহার করেছিলেন। ট্রাস্টটি ত্রুটিযুক্ত নবজাতক শিশুদের চিকিৎসা সহায়তা প্রদানে কাজ করে। ট্রাস্টটি অসুস্থতার কারণে কাজ করতে পারে না এমন লোকদেরকেও কর্মসংস্থান সুযোগ করে দেয়।\n\n\n== ব্যক্তিগত জীবন ==\nরশিদা বি কেন্দ্রীয় সরকারের ছাপাখানায় অধস্তন বাঁধাইকারী হিসেবে কাজ করেন।\n\n\n== তথ্যসূত্র =="}