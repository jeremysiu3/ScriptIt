{"pageid": 1524018, "title": "গোপচন্দ্র", "url": "https://bn.wikipedia.org/wiki?curid=1524018", "content": "মহারাজাধিরাজ গোপচন্দ্র হচ্ছে প্রাচীন বাংলার স্বাধীন বঙ্গ রাজ্যের প্রতিষ্ঠাতা এবং গুরুত্বপূর্ণ শাসক। তিনি বাংলায় গুপ্ত সাম্রাজ্যের অবসানের মধ্য দিয়ে আনুমানিক ৫২৫ খ্রিস্টাব্দে স্বাধীন বঙ্গ রাজ্য প্রতিষ্ঠা করেন। ঐতিহাসিকদের মতে, তিনি প্রায় আঠারো বছর রাজত্ব করেছিলেন।\n\n\n== রাজ্য বিস্তার ==\nবৃহৎ বঙ্গের বিভিন্ন স্থানে স্বাধীন বঙ্গ রাজ্যের বিভিন্ন তাম্রশাসন পাওয়া গেছে, যার মধ্যে বৃহত্তর ফরিদপুর থেকে সর্বাধিক পাঁচটি তাম্রশাসন পাওয়া গেছে। এছাড়াও বর্ধমানের মল্লসারুল এবং মেদিনীপুর সংলগ্ন উড়িষ্যার বালেশ্বরের জয়রামপুর থেকে দুটি তাম্রশাসন আবিষ্কৃত হয়েছে। বর্তমান ঢাকার সাভার এবং কুমিল্লার ময়নামতি থেকে গোপচন্দ্র সহ অন্যান্য বঙ্গ রাজাদের অনেক স্বর্ণমুদ্রা পাওয়া গেছে। বঙ্গ রাজ্য পূর্বে কুমিল্লা থেকে পশ্চিমবঙ্গের বর্ধমান জেলা পর্যন্ত বিস্তৃত ছিল এবং দক্ষিণে দণ্ডভুক্তিসহ অধুনা উড়িষ্যার বালেশ্বর অঞ্চল মহারাজ গোপচন্দ্রের অধীনস্থ ছিল। তাম্রশাসন থেকে মহারাজা গোপচন্দ্রের 'নব্যাব্যকাশিকা' এবং 'বর্ধমানভুক্তি' নামে দুটি প্রদেশেরও উল্লেখ পাওয়া যায়।\n\n\n== তথ্যসূত্র =="}