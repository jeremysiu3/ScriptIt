{"pageid": 1031762, "title": "রাজিয়া ইকবাল", "url": "https://bn.wikipedia.org/wiki?curid=1031762", "content": "রাজিয়া ইকবাল (জন্ম ১৯৬২) বিবিসি নিউজে কর্মরত একজন সাংবাদিক। তিনি বিবিসি আউটলেট জুড়ে প্রতিবেদনের জন্য  বিশেষ সংবাদদাতা। ২০১১ সাল থেকে তিনি বিবিসি ওয়ার্ল্ড সার্ভিসে নিউশোর উপস্থাপনাও করছেন। তিনি বিবিসি নিউজ চ্যানেলে টকিং বুকসও উপস্থাপনা করেছেন।\n\n\n== শৈশব ও শিক্ষাজীবন ==\nরাজিয়া ইকবাল ১৯৬২ সালে উগান্ডার একটি পাঞ্জাবি পরিবারে জন্মগ্রহণ করেছিলেন। তিনি দক্ষিণ লন্ডনের টুটিংয়ের গ্যারেট গ্রিন কমপ্রিহেনসিভ স্কুলে পড়াশোনা করেছিলেন, তারপরে পূর্ব অ্যাংলিয়া বিশ্ববিদ্যালয় থেকে ১৯৮৫ সালে আমেরিকান স্টাডিজে বিএ নিয়ে স্নাতক ডিগ্রি অর্জন করেছিলেন। পূর্ব অ্যাংলিয়া বিশ্ববিদ্যালয়ে পড়াশোনা করার সময় তিনি কানেক্টিকাটের ট্রিনিটি কলেজে এক বছর কাটিয়েছিলেন।\n\n\n== কর্মজীবন ==\nরাজিয়া ইকবাল বিবিসি নিউজের একজন প্রাক্তন শিল্পকলা সংবাদদাতা, নিয়মিতভাবে নিউজ বুলেটিনে শিল্পকলা সম্পর্কিত গল্পের প্রতিবেদন দেওয়ার জন্য উপস্থিত হতেন। তিনি বিবিসির হার্ডটক এক্সট্রা অনুষ্ঠানটিও সঞ্চালনা করেছেন এবং স্টিং ও জ্যাকলিন উইলসন সহ চারুকলার বিশিষ্ট ব্যক্তিত্বদের সাক্ষাৎকার দিয়েছেন। ২০০৯ সালে তিনি বিবিসি নিউজে শিল্পসম্পাদকের পদে আবেদন করেছিলেন তবে তা পেয়েছিলেন উইল গোমপার্ট্জ। রাজিয়া ইকবাল বিবিসি নিউজের মূলধারার সংবাদ অনুষ্ঠানগুলোতে প্রতিবেদন করেছেন। এর মধ্যে প্রথমটি ছিল ২০১০ সালের জানুয়ারিতে হাইতির ভূমিকম্পের পরে দাতব্য কেলেঙ্কারির তদন্ত। ২০১০ সালের মাঝামাঝি সময়ে তিনি বিবিসি নিউজ চ্যানেলের টকিং বুকস উপস্থাপনা করেছিলেন। ২০১১ সাল থেকে তিনি বিবিসি ওয়ার্ল্ড সার্ভিসে নিউশোর নিয়মিত উপস্থাপকও হয়েছিলেন।\n\n\n== পুরস্কার ও মনোনয়ন ==\n২০১৩ সালের জানুয়ারিতে রাজিয়া ইকবালকে ব্রিটিশ মুসলিম পুরস্কারে সার্ভিস টু মিডিয়া বিভাগে পুরস্কৃত করার জন্য মনোনীত করা হয়েছিল।\n\n\n== ব্যক্তিগত জীবন ==\nরাজিয়া ইকবাল দ্য ওয়ার্ল্ড টুডের উপস্থাপক স্বামী জর্জ আর্নির সাথে বিবাহবন্ধনে আবদ্ধ হয়েছিলেন এবং পরবর্তীতে তাঁদের মধ্যে বিবাহবিচ্ছেদ হয়ে গেছে।\n\n\n== তথ্যসূত্র ==\n\n\n== বহিঃসংযোগ ==\nরাজিয়াস আর্টহাউস ব্লগ\nইন্টারনেট মুভি ডেটাবেজে রাজিয়া ইকবাল (ইংরেজি)"}