{"pageid": 1174180, "title": "কচ্ছ এজেন্সি", "url": "https://bn.wikipedia.org/wiki?curid=1174180", "content": "কচ্ছ এজেন্সি ছিল ব্রিটিশ ভারতের বোম্বে প্রেসিডেন্সির অন্তর্গত একটি অন্যতম এজেন্সি। অন্যান্য বেশিরভাগ এজেন্সির সাথে এই এজেন্সির পার্থক্য হচ্ছে এতে মাত্র একটি রাজ্যে অন্তর্ভূক্ত ছিল, সেটি কচ্ছ রাজ্য। তাই, ব্রিটিশ প্রশাসনের নিয়োগপ্রাপ্ত রাজনৈতিক এজেন্ট শুধুমাত্র এই রাজ্যের বিষয়েই তদারকি করতেন। এই অঞ্চলের আয়তন ছিল ১৯,৭২৫ বর্গকিলোমিটার (৭,৬১৬ বর্গমাইল)। বর্তমান কচ্ছ অঞ্চলের অনেকাংশই এর অন্তর্ভূক্ত হলেও কচ্ছের রণ এর অন্তর্ভুক্ত ছিল না।\nএজেন্সির সদর দপ্তর ছিল ভূজ শহরে। সাধারণত সেখানেই ছিল পূর্বোক্ত রাজনৈতিক এজেন্টের দপ্তর। তিনি সরাসরি বোম্বেতে বোম্বে প্রেসিডেন্সির রাজনৈতিক বিভাগের অফিসে রিপোর্ট করেন।\n\n\n== ইতিহাস ==\n১৮১৯ সালে কচ্ছ রাজ্য ব্রিটিশদের আশ্রিত রাজ্যে পরিণত হওয়ার পর এজেন্সিটি গঠিত হয়েছিল।\nক্যাপ্টেন জেমস ম্যাকমুর্ডো কচ্ছের কালেক্টর এবং রেসিডেন্ট হিসাবে প্রথম রাজনৈতিক এজেন্ট নিযুক্ত হন। তিনি আঞ্জারে তার অফিস থেকে কাজ করতেন। কিন্তু কচ্ছ রাজ্যের রাজধানী ভুজে অবস্থিত ছিল।\n১৮৯৯-১৯০০ সালের চরম তীব্রতার সাথে রাজ্যের সর্বত্র অনুভূত দুর্ভিক্ষে কচ্ছের ক্রমবর্ধমান সমৃদ্ধি ধ্বংস হয়ে গিয়েছিল। ১৮৯১ থেকে ১৯০১ সালের মধ্যে কচ্ছ রাজ্যের জনসংখ্যা দুর্ভিক্ষের কারণে ৫৫৮,৪১৫ জন অধিবাসী থেকে ৪৮৮,০২২ জনে নেমে আসে।\n১০ অক্টোবর ১৯২৪-এ কচ্ছ এজেন্সি বিলুপ্ত হয়ে পশ্চিম ভারত রাজ্য এজেন্সিতে একীভূত হয়।\n\n\n== আরও দেখুন ==\nথারপার্কারের ইতিহাস\n\n\n== তথ্যসূত্র =="}