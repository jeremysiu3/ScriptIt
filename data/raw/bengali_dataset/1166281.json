{"pageid": 1166281, "title": "ঢাকা ইলেকট্রিক সাপ্লাই কোম্পানি লিমিটেড", "url": "https://bn.wikipedia.org/wiki?curid=1166281", "content": "ঢাকা ইলেকট্রিক সাপ্লাই কোম্পানি লিমিটড (ডেসকো) হচ্ছে বাংলাদেশের একটি সরকারি মালিকানাধীন বিদ্যুৎ কোম্পানি। এটি বাংলাদেশ সরকারের বিদ্যুৎ, জ্বালানি ও খনিজ সম্পদ মন্ত্রণালয় এর অধীনে থাকা বাংলাদেশ বিদ্যুৎ উন্নয়ন বোর্ড কর্তৃক পরিচালিত হয়। এই সংস্থাটি প্রধানত ঢাকা উত্তর সিটি কর্পোরেশন এলাকায় বিদ্যুৎ পরিসেবা প্রদান করে। এর সদর দপ্তর ঢাকায় অবস্থিত। ঢাকা ইলেকট্রিক সাপ্লাই কোম্পানি নিবন্ধিত হয় ৩ নভেম্বর, ১৯৯৬ সালে এবং বাণিজ্যিকভাবে কার্যক্রম শুরু করে ২৪ সেপ্টেম্বর, ১৯৯৮ সালে।\n\n\n== ইতিহাস ==\nকোম্পানি আইন, ১৯৯৪-এর আওতায় ৩ নভেম্বর ১৯৯৬ সালে দেশের প্রথম বিদ্যুৎ বিতরণ কোম্পানি হিসেবে ঢাকা ইলেকট্রিক সাপ্লাই কোম্পানি লিমিটেড (ডেসকো) গঠিত হয়। এটি সরকারি মালিকানাধীন কোম্পানি। সেপ্টেম্বর ১৯৯৮ এ ৫০০ কোটি টাকার অনুমোদিত মূলধন নিয়ে ঢাকা বিদ্যুৎ বিতরণ কর্তৃপক্ষ (ডেসা’র) নিকট থেকে মিরপুর অঞ্চলের বিদ্যুৎ বিতরণ ব্যবস্থা অধিগ্রহনের মাধ্যমে প্রাথমিকভাবে ডেসকো’র বাণিজ্যিক কার্যক্রম শুরু হয়।\n\n\n== তথ্যসূত্র =="}