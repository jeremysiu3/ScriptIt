{"pageid": 1509235, "title": "ফারখর বিমান ঘাঁটি", "url": "https://bn.wikipedia.org/wiki?curid=1509235", "content": "ফারখর বিমান ঘাঁটি তাজিকিস্তানের রাজধানী দুশানবের ১৩০ কিলোমিটার (৮১ মাইল) দক্ষিণ-পূর্বে ফারখর শহরের কাছে স্থাপিত সামরিক বিমান ঘাঁটি। এটি তাজিক বিমানবাহিনীর সহযোগিতায় ভারতীয় বিমানবাহিনী পরিচালিত বিমান ঘাঁটি হিসেবে স্থাপনের পরিকল্পনা করা হয়েছিল। আফগানিস্তানে তালেবান সরকারের বিরোধি জোটকে সামরিক সহায়তা দেওয়ার জন্য ভারত ২০০২ সালে ফারখরে এ ঘাঁটি স্থাপন করে। নিজ ভূখণ্ডের বাইরে এটি ভারতের প্রথম সামরিক ঘাঁটি। দ্বিতিয়টি তাজিকিস্তানের আয়নিতে অবস্থিত।\n\n\n== ইতিহাস ==\n১৯৯৬-৯৭ সালে, ভারত আফগানিস্তানের তালেবান সরকার বিরোধী উত্তরাঞ্চলীয় জোটের সমর্থনে সামরিক সহায়তা দেওয়া শুরু করে। রিসার্চ অ্যান্ড অ্যানালাইসিস উইং তাজিকিস্তানের সাথে ফারখর বিমান ঘাঁটি ব্যবহার করে জোটের কাছে অধিক উচ্চতায় ব্যবহার্য সামরিক সরঞ্জাম সরবরাহ, পরিবহন, তাদের হেলিকপ্টার পরিষেবা এবং গোয়েন্দা তথ্য সংগ্রহের জন্য আলোচনা শুরু করে। সে সময় ভারত ফারখর অঞ্চলে একটি ছোট সামরিক হাসপাতাল পরিচালনা করত। ফারখরের হাসপাতালটি সামরিক নেতা আহমেদ শাহ মাসউদ সহ তালেবানদের সাথে যুদ্ধে আহত আফগান উত্তর জোট সদস্যদের চিকিৎসার জন্য ব্যবহার করা হয়েছিল মাসউদ তার বিরুদ্ধে আত্মঘাতী হামলার পরে ফারখরে চিকিৎসা নেন। ভারতের বিমানবাহিনী ও এভিয়েশন রিসার্চ সেন্টারের প্রকৌশলিরা, উত্তরাঞ্চলীয় জোটের ব্যবহার করা রুশ এমআই-১৭ ও এমআই-৩৮ সিরিজের হেলিকপ্টারগুলি মেরামত করে দিত।\n২০০২ সালে, ভারত স্বীকার করে যে তারা ফারখরে একটি বিমান ঘাঁটি স্থাপন করছে। তাজিকিস্তানের সাথে সামরিক সহায়তা চুক্তির অধিনে ফারখরে ভারত তাদের ঘাঁটি স্থাপন করে। একাজে রাশিয়া সহায়তা, মধ্যস্ততা ও সুরক্ষা  দিয়েছিল।  ১৯৮০ সাল থেকে ফারখরের বিমান ঘাটি অব্যবহৃত থাকায় জরাজীর্ণ ছিল। ভারত সরকার ২০০৫ সালের মধ্যে বিমানঘাঁটির সংস্কার ও পুনর্নির্মাণের জন্য ২০০৩ সালে একটি বেসরকারী নির্মাতাকে ১০ মিলিয়ন ডলারের কর্মাদেশ দেয়।\nসে নির্মাতা কাজ শেষ না করাত, সীমান্ত সড়ক সংস্থা নির্সমাণ সম্পন্ন করে ২০০৫ সালে ভারত সরকারকে ঘাঁটি বুঝিয়ে দেয়। ২০০৬ সালে, ভারত এখানে মিগ-২৯ বিমানের একটি স্কোয়াড্রন মোতায়েন করে।\n\n\n== কৌশলগত অবস্থান ==\nফারখর বিমান ঘাঁটি মধ্য এশিয়ায় ভারতীয় সশস্ত্র বাহিনীর কৌশলগত শক্তি ও পরিসর বৃদ্ধির প্রাথমিক পদক্ষেপ ছিল।\n\n\n== তথ্যসূত্র =="}