{"pageid": 1086817, "title": "সুলতান হোসেন খান", "url": "https://bn.wikipedia.org/wiki?curid=1086817", "content": "সুলতান হোসেন খান (১৯২৫-৪ জুলাই ২০১৫) বাংলাদেশী বিচারপতি যিনি বাংলাদেশ সুপ্রীম কোর্টের হাইকোর্ট বিভাগের বিচারক ও বাংলাদেশের চতুর্থ প্রধান নির্বাচন কমিশনার ছিলেন। তিনি ছিলেন দুর্নীতি দমন কমিশনের প্রথম চেয়ারম্যান।\n\n\n== প্রাথমিক জীবন ==\nসুলতান হোসেন খান ১৯২৫ সালে ঝালকাঠির রাজাপুরে জন্মগ্রহণ করেন।\n\n\n== কর্মজীবন ==\nসুলতান হোসেন খান ১৩ মার্চ  ১৯৭৮ সালে সুপ্রিম কোর্টের হাইকোর্ট বিভাগের বিচারপতি হিসেবে নিয়োগ পেয়ে  ১ জানুয়ারি ১৯৯০ সালে অবসরে যান। তিনি ১৭ ফেব্রুয়ারি ১৯৯০ সালে প্রধান নির্বাচন কমিশনার হিসেবে নিয়োগ পেয়ে ২৪ ডিসেম্বর ১৯৯০ সাল পর্যন্ত দায়িত্ব পালন করেন। ২১ নভেম্বর ২০০৪ সালে তিনি দুর্নীতি দমন কমিশনের প্রথম চেয়ারম্যান হিসেবে নিয়োগ পেয়ে ১০ ফেব্রুয়ারি ২০০৭ সালে পদত্যাগ করেন। তিনি বাংলাদেশ প্রেস কাউন্সিলের চেয়ারম্যান ছিলেন।\n\n\n== মৃত্যু ==\nসুলতান হোসেন খান ৪ জুলাই ২০১৫ সালে ঢাকার স্কয়ার হাসপাতালে চিকিৎসাধীন অবস্থায় মৃত্যুবরণ করেন। ঝালকাঠির রাজাপুরে তাকে সমাহিত করা হয়।\n\n\n== তথ্যসূত্র =="}