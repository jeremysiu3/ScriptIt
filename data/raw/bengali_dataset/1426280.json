{"pageid": 1426280, "title": "স্ত্রী মুক্তি সংগঠন", "url": "https://bn.wikipedia.org/wiki?curid=1426280", "content": "স্ত্রী মুক্তি সংগঠন হল একটি বেসরকারি সংস্থা, এটি ১৯৭৫ সালে প্রতিষ্ঠিত হয়েছিল। এই সংস্থা নারীর ক্ষমতায়নের জন্য কাজ করে, প্রধানত নারীর সমস্যা সম্পর্কে সমাজে সচেতনতা সৃষ্টি করে এবং শিক্ষা, স্বাস্থ্যসেবা ও লিঙ্গ সমতার মাধ্যমে নারীর জীবনকে উন্নত করে। এটি একটি স্বায়ত্তশাসিত, নিবন্ধিত সংস্থা যা কোনো রাজনৈতিক দল বা রাজনৈতিক গোষ্ঠীর সাথে সম্পৃক্ত নয়।\nএটির কেন্দ্র রয়েছে মুম্বাইয়ের দাদর, চেম্বুর, পাওয়াই, পারেল এবং গোভান্দিতে, নবি মুম্বইয়ের ভাশি এবং কোপারখাইরানে এবং থানেতে। এছাড়াও পুনে, বুলদানা এবং ওসমানাবাদের মতো অন্যান্য শহরেও এদের কেন্দ্র রয়েছে।\n\n\n== ইতিহাস ==\n\n১৯৭৫ সালে জ্যোতি মহাপসেকর, শারদা সাঠে এবং অন্যান্যরা স্ত্রী মুক্তি সংগঠন (এসএমএস) প্রতিষ্ঠা করেছিলেন।\n\n\n== লক্ষ্য ==\nএসএমএস তাদের ওয়েবসাইটে নিম্নলিখিত লক্ষ্য তালিকাভুক্ত করেছে।-\n\n\n== কার্যক্রম ==\nএসএমএস নারীর অধিকার, শিক্ষা, স্বাস্থ্যসেবা, লিঙ্গ সমতা এবং পরিবেশের ক্ষেত্রে কাজ করে।\nসংস্থাটি কর্মজীবী মায়েদের শিশুদের জন্য ১০টি দিবাগত শিশু যত্ন কেন্দ্র (ডে কেয়ার কেন্দ্র) পরিচালনা করে।\nকিশোর-কিশোরীর জন্য এই সংস্থার একটি সংবেদনশীলতা কার্যক্রম হলো  \"জিজ্ঞাসা\" (কৌতূহল)। এটি বিদ্যালয়গামী কিশোরদের জন্য লিঙ্গ সমস্যা, স্ট্রেস ম্যানেজমেন্ট, \"মাদককে না বলা\", যৌনতা এবং পরিবেশগত উদ্বেগগুলিকে নিয়ে আলোচনা করে।\nএটি সাতটি পারিবারিক পরামর্শ কেন্দ্র স্থাপন করেছে যারা গার্হস্থ্য নির্যাতনের শিকার নারীদের সাহায্য করে।\nসচেতনতার জন্য, এসএমএস সাংস্কৃতিক দল দ্বারা পরিবেশিত একটি নাটক হলো \"মুলগি ঝালি হো (একটি মেয়ে জন্ম নিয়েছে)।\"\n\n\n== বর্জ্য সংগ্রহকারী এবং কঠিন বর্জ্য ব্যবস্থাপনার সাথে কাজ ==\nএসএমএস ১৯৯৮ সালে পরিসর বিকাশ কার্যক্রম চালু করার সাথে সাথে বর্জ্য সংগ্রহকারীদের সাথে কাজ শুরু করে। এই এনজিওর অন্যতম প্রধান কর্মসূচিপরিসর বিকাশ-এর লক্ষ্য বর্জ্য পুনর্ব্যবহার করা এবং শূন্য-বর্জ্য শহর তৈরি করা। এর লক্ষ্য বর্জ্য বাছাইকারীদের সংগঠিত করা, তাদের শিক্ষিত করা এবং মহিলাদের স্বাস্থ্য ও পরামর্শ পরিষেবা প্রদান করা। ৫,০০০-এরও বেশি মহিলা এখনও পর্যন্ত সংস্থাটির লক্ষ্যের অবিরত সাধনা থেকে উপকৃত হয়েছেন। এই সংস্থার লক্ষ্য একটি শহরের অর্থনীতিতে বর্জ্য বাছাইকে তার সঠিক স্থান দেওয়া উচিত। এসএমএস বর্জ্য-বাছাইকারী মহিলাদের শিশুদের জন্য শহরের প্রথম শিশু-যত্ন কেন্দ্র স্থাপন করেছিল, চেম্বুরে একটি প্রাপ্তবয়স্ক সাক্ষরতা প্রচার শুরু করেছিল এবং ১৯৮৯ - ৯০ সালে বর্জ্য-বাছাইকারী ইউনিয়ন গঠনে সহায়তা করেছিল। ২০০৪ সালে, বর্জ্য বাছাইকারীদের স্ব-সহায়ক গোষ্ঠীগুলির ফেডারেশন নিবন্ধিত হয়েছিল। এটি এ পর্যন্ত বর্জ্য বাছাইকারী নারীদের ৫,০০০-এরও বেশি শিশুকে শিক্ষিত করার জন্য সংস্থান সংগ্রহ করেছে।\n২০০৩ সালে, এসএমএস বৃহন্মুম্বাই মিউনিসিপ্যাল কর্পোরেশনের (বিএমসি) জন্য প্রথম বায়ো-গ্যাস প্ল্যান্ট চালু করে। তারপর থেকে, এটি বায়োগ্যাস প্লান্ট এবং কম্পোস্ট পিট রক্ষণাবেক্ষণ ও পরিচালনার জন্য বেশ কয়েকটি শিক্ষা প্রতিষ্ঠান, আবাসিক কলোনি এবং ব্যবসা কেন্দ্রের সাথে চুক্তিভিত্তিক কাজ পেয়েছে।\n২০১৩  -  ২০১৫ সালে, এসএমএস সফলভাবে \"মুম্বাই শহরের বর্জ্য-বাছাইকারীদের অ্যাসোসিয়েশন দ্বারা বিকেন্দ্রীভূত বর্জ্য পুনর্ব্যবহার এবং ব্যবস্থাপনা\" প্রকল্প সফলভাবে সম্পন্ন করেছে। এটি ইউএনডিপি (এসজিপি) দ্বারা অনুমোদিত একটি প্রকল্প।\n\n\n== স্বীকৃতি ==\n১৯৯৯ সালে, এসএমএস জাতিসংঘ অর্থনৈতিক ও সামাজিক পরিষদ  -এর দ্বারা স্বীকৃত হয়েছিল।\n\n\n== তথ্যসূত্র =="}