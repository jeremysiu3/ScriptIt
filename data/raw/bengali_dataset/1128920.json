{"pageid": 1128920, "title": "ইউন-সক ইয়ল", "url": "https://bn.wikipedia.org/wiki?curid=1128920", "content": "ইউন-সক ইয়ল (কোরীয়: 윤석열; হাঞ্জা: 尹錫悅; জন্ম ১৮ই ডিসেম্ব্রে, ১৯৬০) একজন দক্ষিণ কোরীয় রাজনীতিবিদ, প্রাক্তন জন-অভিশংসক ও আইনজীবী, যিনি ২০২২ থেকে ২০২৫ পর্যন্ত দক্ষিণ কোরিয়ার ১৩তম রাষ্ট্রপতি হিসেবে দায়িত্বাধীন ছিলেন। ৪ এপ্রিল ২০২৫ তারিখে, কোরিয়ার সংবিধানিক আদালত একমত হয়ে জাতীয় পরিষদের মাধ্যমে ইয়ুনের অভিশংসন সমর্থন করে এবং আনুষ্ঠানিকভাবে তার রাষ্ট্রপতিত্ব সমাপ্ত ঘোষণা করে। এর আগে তিনি ২০১৯ থেকে ২০২১ সাল পর্যন্ত রাষ্ট্রপতি মিন জায়ে-ইনের অধীনে দক্ষিণ কোরিয়ার প্রধান অভিশংসক হিসেবে কাজ করেন।\nইউন-সক ইয়ল দক্ষিণ কোরিয়ার রাজধানী সিউল (সউল) নগরীতে জন্মগ্রহণ করেন এবং সউল জাতীয় বিশ্ববিদ্যালয়ে উচ্চশিক্ষা লাভ করেন। দক্ষিণ কোরিয়ার প্রধান অভিশংসক হিসেবে তিনি ২০১৬ খ্রিস্টাব্দে দক্ষিণ কোরিয়ার প্রাক্তন রাষ্ট্রপতি পার্ক গেউন-হিয়েকে ক্ষমতার অপব্যবহারের দায়ে অভিযুক্ত করে দোষী সাব্যস্ত করতে প্রধান ভূমিকা রাখেন। তিনি দক্ষিণ কোরিয়ার রক্ষণশীল পিপল পাওয়ার পার্টির একজন সদস্য হিসেবে ২০২২ সালের রাষ্ট্রপতি নির্বাচনে অংশ নেন এবং স্বল্প ব্যবধানে ডেমোক্রেটিক পার্টির মনোনীত প্রার্থী লি জায়ে-মিউংয়ের বিরুদ্ধে ভোটে নির্বাচিত হন। ২০২২ সালের ১০ই মে তারিখে তিনি দক্ষিণ কোরিয়ার রাষ্ট্রপতি হিসেবে দায়িত্ব পালন শুরু করবেন।\n২০২৪ সালের ৩ ডিসেম্বর রাতে জাতির উদ্দেশে দেয়া এক ভাষণে হঠাৎ করে সামরিক আইন জারির ঘোষণা দেন ইউন। তার এ ঘোষণা ব্যাপক বিরোধের মুখে পড়ে। পরে প্রবল বিরোধিতার মুখে সামরিক আইন প্রত্যাহারে বাধ্য হন এবং পার্লামেন্ট তাঁকে অভিশংসিত করেন।\nটানা দুইবার গ্রেপ্তারি প্রচেষ্টা ব্যর্থ হওয়ার পর ২০২৫ সালের ১৫ জানুয়ারি তৃতীয়বারে তাকে গ্রেপ্তার করেন তদন্তকারীরা। \n\n\n== টীকা ==\n\n\n== তথ্যসূত্র =="}