{"pageid": 1331083, "title": "শাহনাজ আরেফিন", "url": "https://bn.wikipedia.org/wiki?curid=1331083", "content": "শাহনাজ আরেফিন এনডিসি বাংলাদেশ সিভিল সার্ভিসের একজন কর্মকর্তা। তিনি মন্ত্রিপরিষদ বিভাগে অতিরিক্ত সচিব ছিলেন। বর্তমানে তিনি পরিসংখ্যান ও তথ্য ব্যবস্থাপনা বিভাগে সিনিয়র সচিব হিসেবে দায়িত্ব পালন করছেন।\n\n\n== শিক্ষাজীবন ==\nশাহনাজ ঢাকা বিশ্ববিদ্যালয়ের লোকপ্রশাসন বিভাগ থেকে স্নাতক, স্নাতকোত্তর ও এমফিল ডিগ্রি লাভ করেন। ২০০০ সালে তিনি অস্ট্রেলিয়ার ক্যানবেরা বিশ্ববিদ্যালয় থেকে এমপিএ ও ২০১৩ সালে জাহাঙ্গীরনগর বিশ্ববিদ্যালয় থেকে  পিএইচডি ডিগ্রি অর্জন করেন। ২০১৮ সালে তিনি ন্যাশনাল ডিফেন্স কলেজ থেকে ন্যাশনাল ডিফেন্স কোর্স সম্পন্ন করেছেন।\n\n\n== কর্মজীবন ==\nশাহনাজ আরেফিন বাংলাদেশ সিভিল সার্ভিসের প্রশাসন ক্যাডারের ১০ম ব্যাচের কর্মকর্তা হিসেবে ১৯৯১ সালে কর্মজীবন শুরু করেন। তিনি মাঠ প্রশাসনসহ দুর্যোগ ব্যবস্থাপনা ব্যুরো, মহিলা ও শিশু বিষয়ক মন্ত্রণালয়, মন্ত্রিপরিষদ বিভাগ, পরিবেশ, বন ও জলবায়ু পরিবর্তন মন্ত্রণালয়, প্রবাসী কল্যাণ মন্ত্রণালয়, জাতীয় সংসদ সচিবালয় এবং অর্থনৈতিক সম্পর্ক বিভাগে বিভিন্ন দায়িত্ব পালন করেছেন। এছাড়া বিভিন্ন আন্তর্জাতিক সংস্থায়ও তার কাজ করার অভিজ্ঞতা রয়েছে। তিনি মন্ত্রিপরিষদ বিভাগে অতিরিক্ত সচিব ছিলেন। ২০২১ সালের অক্টোবর মাসে তিনি সচিব পদে পদোন্নতি লাভ করেন। বর্তমানে তিনি পরিসংখ্যান ও তথ্য ব্যবস্থাপনা বিভাগে সচিব হিসেবে দায়িত্ব পালন করছেন। ৭ জুলাই ২০২৪ সালে তাকে সিনিয়র সচিব পদে পদোন্নতি দেয়া হয়। \n\n\n== তথ্যসূত্র =="}