{"pageid": 1160664, "title": "ভরতখালী কাষ্ঠ কালী মন্দির", "url": "https://bn.wikipedia.org/wiki?curid=1160664", "content": "ভরতখালী কাষ্ঠ কালী মন্দির গাইবান্ধা জেলার সাঘাটা উপজেলার একটি ঐহিত্যবাহী কালী মন্দির। এই মন্দিরটি প্রায় দু’শ বছরের ও বেশি পুরাতন।\n\n\n== ইতিহাস ==\nপ্রায় দু’শ বছরের বেশি পুরোনো ঐহিত্যবাহী এই কালী মন্দিরটি। লোক মুখে শোনা যায়, ঘাঘট নদীতে ভেসে আসা একটি কাঠের গুঁড়ি ভরতখালীতে এসে আটকে যায়। সেই কাঠ তুলে এনে সাধারণ কাঠ মনে করে এক ব্যক্তি তাতে কুড়াল দিয়ে আঘাত করলে সাথে সাথে রক্ত বেরিয়ে আসে। তখন সেখানকার জমিদার রমনীকান্ত রায় স্বপ্নে কালী দেবীর স্বপ্নাদেশ পেয়ে, কারিগর এনে সেই কাঠের খণ্ডটি দিয়ে কালী মূর্তি তৈরি করেন এবং পূজা অর্চনা করেন। প্রথমদিকে পূজা হতো একটি খড়ের ঘরে। পরে জমিদার মন্দিরটি সুন্দর করে তৈরি করেন। বলা হয়ে থাকে প্রাচীনকাল থেকেই মানুষের মনোবাসনা পূর্ণ হওয়ায় আজও মানুষ ভিড় করে এখানে পূজা দেয়।\n\n\n== পূজা পার্বণ ==\nপ্রত্যেক বছর পুরো বৈশাখ জুড়ে প্রতি শনি ও মঙ্গলবার এখানে পূজা দেয়া হয়, সেই সাথে ১লা বৈশাখ থেকে মাস ব্যাপী মেলা চলে।\n\n\n== তথ্যসূত্র =="}