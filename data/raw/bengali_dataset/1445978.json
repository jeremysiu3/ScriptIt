{"pageid": 1445978, "title": "জোয়াও পেদ্রো গনসালভেস নেভেস", "url": "https://bn.wikipedia.org/wiki?curid=1445978", "content": "জোয়াও পেদ্রো গনসালভেস নেভেস (পর্তুগিজ: João Neves; জন্ম: ২৭ এপ্রিল ২০০৪; জোয়াও নেভেস নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লিগের শীর্ষ স্তর প্রিমেইরা লিগার ক্লাব বেনফিকা এবং পর্তুগাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৯ সালে, নেভেস পর্তুগাল অনূর্ধ্ব-১৫ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় তিন বছর যাবত পর্তুগালের বয়সভিত্তিক দলের হয়ে খেলার পর, তিনি ২০২৩ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজোয়াও পেদ্রো গনসালভেস নেভেস ২০০৪ সালের ২৭শে এপ্রিল তারিখে পর্তুগালের তাভিরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nনেভেস পর্তুগাল অনূর্ধ্ব-১৫, পর্তুগাল অনূর্ধ্ব-১৯ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৯ সালের ২৭শে এপ্রিল তারিখে তিনি উত্তর মেসিডোনিয়া অনূর্ধ্ব-১৫ দলের বিরুদ্ধে ম্যাচে পর্তুগাল অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৩ বছরে ২৭ ম্যাচে অংশগ্রহণ করে ৪টি গোল করেছেন।\n২০২৩ সালের ১৬ই অক্টোবর তারিখে, ১৯ বছর, ৫ মাস ও ১৯ দিন বয়সে, ডান পায়ে ফুটবল খেলায় পারদর্শী নেভেস বসনিয়া ও হার্জেগোভিনার বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৮৫তম মিনিটে মধ্যমাঠের খেলোয়াড় ওতাভিওয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি পর্তুগাল ৫–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে নেভেস সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজোয়াও পেদ্রো গনসালভেস নেভেস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জোয়াও পেদ্রো গনসালভেস নেভেস  (ইংরেজি)  \nসকারবেসে জোয়াও পেদ্রো গনসালভেস নেভেস (ইংরেজি) \nবিডিফুটবলে জোয়াও পেদ্রো গনসালভেস নেভেস  (ইংরেজি)  \nইইউ-ফুটবলে জোয়াও পেদ্রো গনসালভেস নেভেস (ইংরেজি) \nট্রান্সফারমার্কেটে জোয়াও পেদ্রো গনসালভেস নেভেস (ইংরেজি) \nওয়ার্ল্ডফুটবল.নেটে জোয়াও পেদ্রো গনসালভেস নেভেস (ইংরেজি) \nইএসপিএন এফসিতে জোয়াও পেদ্রো গনসালভেস নেভেস (ইংরেজি) \nন্যাশনাল-ফুটবল-টিমস.কমে জোয়াও পেদ্রো গনসালভেস নেভেস (ইংরেজি)"}