{"pageid": 1051871, "title": "আদম খাকী", "url": "https://bn.wikipedia.org/wiki?curid=1051871", "content": "আদম খাকী (আরবি: آدم خاكي) ছিলেন সিলেট অঞ্চলের চতুর্দশ শতাব্দীর মুসলিম সুফি। ১৩০৩ সালে তিনি শাহ জালালের নেতৃত্বে সিলেট বিজয় আন্দোলনে অংশগ্রহণ করেন। বর্তমানে তাঁর মাজারটি একটি জনপ্রিয় পর্যটন স্থানে পরিণত হয়েছে।\n\n\n== জীবন ==\nশাহ জালালের সাথে সাক্ষাতের পর আদম ইসলাম ধর্ম প্রচার করার জন্য ভারত উপমহাদেশ জুড়ে অভিযানে তার সঙ্গী হওয়ার সিদ্ধান্ত নিয়েছিলেন। ১৩০৩ সালে তিনি রাজা গৌর গোবিন্দের বিরুদ্ধে শাহ জালালের নেতৃত্বে সিলেটের বিজয়ের চূড়ান্ত লড়াইয়ে অংশ নিয়েছিলেন। এই জয়ের পরে শাহ জালাল তাঁর সঙ্গীদের পূর্ব বাংলা এবং আশেপাশের অঞ্চলগুলিতে ছড়িয়ে পরার নির্দেশ দিয়েছিলেন। আদম বদরপুরের আধুনিক দেওরাইল গ্রামে চলে এসেছিলেন যেখানে তিনি স্থানীয় লোকদের কাছে ইসলাম ধর্ম প্রচার করেছিলেন।\n\n\n== উত্তরাধিকার ==\nতিনি কীভাবে এবং কোন বছরে মারা গেছেন তা স্পষ্ট নয়, তবে বর্তমান বদরপুর রেলস্টেশনের নিকটবর্তী করিমগঞ্জের বদরপুরের একটি দরগায় তাঁকে সমাহিত করা হয়েছিল। কমপ্লেক্সের মধ্যে একটি মসজিদ নির্মিত হয়েছিল এবং এটি বদরপুরে একটি উল্লেখযোগ্য স্থান হয়ে ওঠেছে যা মুসলমান এবং হিন্দুদের একসাথে আকৃষ্ট করে। আদম খাকির মাকামের সাথে যারা যুক্ত ছিলেন তাদের পীরমুতরার জমি অনুদান দেওয়া হয়েছিল।\n\n\n== তথ্যসূত্র =="}