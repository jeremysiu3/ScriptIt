{"pageid": 1473327, "title": "চার্লস কেইন", "url": "https://bn.wikipedia.org/wiki?curid=1473327", "content": "চার্লস লুইস কেইন (ইংরেজি: Charles Lewis Kane; জন্ম ১২ই জানুয়ারি, ১৯৬৩) একজন মার্কিন তাত্ত্বিক ঘনপদার্থবিজ্ঞানী। তিনি মার্কিন যুক্তরাষ্ট্রের পেন্সিলভেনিয়া বিশ্ববিদ্যালয়ের পদার্থবিজ্ঞান বিভাগের ক্রিস্টোফার এইচ. ব্রাউন বিশিষ্ট অধ্যাপক। তিনি ১৯৮৫ সালে শিকাগো বিশ্ববিদ্যালয় থেকে স্নাতক উপাধি লাভ করেন এবং ১৯৮৯ সালে ম্যাসাচুসেটস ইনস্টিটিউট অভ টেকনোলজি থেকে ডক্টরেট উপাধি লাভ করে। পেন্সিলভেনিয়া বিশ্ববিদ্যালয়ের শিক্ষকবর্গে যোগদান করার আগে তিনি আইবিএম কোম্পানির টি জে ওয়াটসন গবেষণাকেন্দ্রে একজন ডক্টরেটোত্তর সহযোগী হিসেবে তাঁর বিজ্ঞ পরামর্শদাতা ম্যাথিউ পি. এ. ফিশারের সাথে কাজ করেন।\nকেইন কোয়ান্টাম স্পিন হল প্রতিক্রিয়ার (আদিতে গ্রাফিন নামক পদার্থে) ঘটনাটির তাত্ত্বিক পূর্বাভাস দেয়ার জন্য পরিচিত। এই ধর্মবিশিষ্ট পদার্থগুলিকে পরবর্তীতে স্থানিকবৃত্তীয় অন্তরক নাম দেওয়া হয়।\nকেইন ২০১২ সালে শৌছেং চাং ও ডানকান হালডেনের সাথে যৌথভাবে ডির‍্যাক পদক লাভ করেন। তাঁরা দ্বিমাত্রিক ও ত্রিমাত্রিক স্থানবিন্যাসগত অন্তরকসমূহের উপরে অভিনব গবেষণাকর্মের জন্য এই সম্মান লাভ করেন। ঐ বছরেই তাঁকে গণিত ও ভৌত বিজ্ঞানসমূহের ক্ষেত্রে সাইমন্স ইনভেস্টিগেটর অভিষেক দলের সদস্য (সাইমন্স ফাউন্ডেশনের নির্বাচিত তদন্তকারী গবেষক) নির্বাচিত করা হয়। তিনি ২০১৩ সালে যৌথভাবে লাউরেন্স মোলেনকাম্প ও শৌছেং চাংয়ের সাথে যৌথভাবে স্থানিকবৃত্তীয় অন্তরকগুলির উপর গবেষণার জন্য পদার্থবিজ্ঞান সীমান্ত পুরস্কার লাভ করেন। \n২০১৮ সালে তিনি মার্কিন পদার্থবিজ্ঞানী ও পেন্সিলভেনিয়া বিশ্ববিদ্যালয়ের অধ্যাপক ইউজিন মেলি-র সাথে যৌথভাবে বিবিভিএ ফাউন্ডেশন জ্ঞানের সীমান্ত পুরস্কার লাভ করেন। ২০১৯ সালে আবারও এই দুইজন স্থানিকবৃত্তীয় অন্তরকসমূহের উপরে গবেষণাকর্মের জন্য মৌলিক পদার্থবিজ্ঞানে ব্রেকথ্রু পুরস্কার লাভ করেন।\n\n\n== তথ্যসূত্র =="}