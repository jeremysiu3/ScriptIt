{"pageid": 1533389, "title": "আরভিং ইসলামিক স্কুল", "url": "https://bn.wikipedia.org/wiki?curid=1533389", "content": "আরভিং ইসলামিক স্কুল (আইএসআই) হল টেক্সাসের আরভিং- এ অবস্থিত ডালাস-ফোর্ট ওয়ার্থ এলাকায় অবস্থিত প্রি-কিন্ডারগার্টেন থেকে দ্বাদশ শ্রেণী পর্যন্ত একটি ইসলামিক স্কুল। ২০২২ সালের আগস্ট পর্যন্ত এর ছাত্র সংখ্যা ছিল ৭৭৫ জন। এটি ১৯৯৬ সালের ২১শে অক্টোবর কিন্ডারগার্টেন শিক্ষার্থীদের নিয়ে উদ্বোধন করা হয়েছিল।\n\n\n== আইএসআই-এর ইতিহাস ==\nআইএসআই ২১শে অক্টোবর, ১৯৯৬ সালে খোলা হয়েছিল। প্রথম যে ক্লাস্টি খোলা হয়েছিল তা ছিল কিন্ডারগার্টেন, যেখানে ১৯৯৭ সালের জুলাই মাসে ছয়জন শিশু ভর্তি হয় এবং পাশ করে বের হয়। ১৯৯৭-১৯৯৮ শিক্ষাবর্ষে প্রথম এবং দ্বিতীয় এই দুইটি অতিরিক্ত গ্রেড যোগ করা হয়েছিল। ১৯৯৭-১৯৯৮ সালে, আইএসআই-এর বিভিন্ন শ্রেণী থেকে উনিশ জন শিক্ষার্থী পাশ করেছিল। বছরের পর বছর ধরে, স্কুলটি তার গ্রেডগুলোকে বৃদ্ধি করেছে এবং এখন প্রাক-কিন্ডারগার্টেন থেকে দ্বাদশ শ্রেণী পর্যন্ত এখানে শিক্ষা প্রদান করা হয়। বর্তমানে, স্কুলের ভর্তির সংখ্যা বেড়ে ৬৫০ জনেরও বেশি হয়েছে। আরভিং ইসলামিক সেন্টার এবং স্থানীয় ডিএফডব্লিউ সম্প্রদায়ের বছরের পর বছর পরিকল্পনা ও সহায়তায় আরভিং এবং ডিএফডব্লিউর আশেপাশের শহরগুলোর মুসলিম শিশুদের জন্য উচ্চমানের শিক্ষার সংস্থান প্রতিষ্ঠায় এটি অবদান রেখে আসছে।\n\n\n== তানজিল একাডেমি ==\nএখানে পাঁচ বছর বা তার বেশি বয়সী মেয়েরা এবং ছেলেরা কুরআন শিখতে এবং মুখস্থ করতে সক্ষম। তানজিল একাডেমি শিক্ষার্থীদের পূর্ণকালীন কুরআন বা খণ্ডকালীন কুরআন মুখস্থকরণ এবং শেখার প্রোগ্রাম সরবরাহ করে যা শিক্ষার্থীদের শেখার এবং আধ্যাত্মিক ফলাফলকে উন্নত করে। এই উদ্যোগটি শিক্ষার্থীদের কুরআনের প্রথম প্রান্ত থেকে শেষ প্রান্ত পর্যন্ত মুখস্থ করতে এবং সাবলীলভাবে সূরাগুলো তেলাওয়াত করতে সাহায্য করে। এই প্রোগ্রামে অংশগ্রহণের সময়, শিক্ষার্থীরা তাদের মূল বিষয়গুলো অধ্যয়ন করে এবং তাদের একাডেমিক বিষয়গুলোর মধ্যে রূপান্তর করে, যেমন গণিত, বিজ্ঞান এবং ইংরেজি, এবং তাদের কুরআন মুখস্থ করার দক্ষতা অর্জন করে।\n\n\n== পুরষ্কার এবং সার্টিফিকেট ==\n\n\n=== মার্কিন যুক্তরাষ্ট্রের শীর্ষ ৫,০০০ এসটিইএম উচ্চ বিদ্যালয়ের মধ্যে স্থান পেয়েছে এটি ===\nনিউজউইক এবং STEM.org অনুসারে, আইএসআই মার্কিন যুক্তরাষ্ট্রের সেরা ৫,০০০ এসটিইএম উচ্চ বিদ্যালয়ের মধ্যে একটি হিসেবে স্থান পেয়েছে। তিন বছর ধরে দেশজুড়ে ত্রিশ হাজার উচ্চ বিদ্যালয় বিশ্লেষণ করা হয়ে এবং সেই ৩০,০০০ বিদ্যালয়ের মধ্যে আইএসআই ২২৬৮ তম স্থানে রয়েছে।\n\n\n=== তথ্যসূত্র ===\nটেমপ্লেট:Irving, Texasটেমপ্লেট:Dallas County, Texas Schoolsটেমপ্লেট:Religion in DFWটেমপ্লেট:Islamic schools in the United States"}