{"pageid": 1156028, "title": "২০২৩ ইন্ডিয়ান প্রিমিয়ার লিগ", "url": "https://bn.wikipedia.org/wiki?curid=1156028", "content": "২০২৩ ইন্ডিয়ান প্রিমিয়ার লিগ, যা আইপিএল ১৬ ও স্পনসরজনিত কারণে টাটা আইপিএল ২০২৩ নামেও পরিচিত। এটি হবে ইন্ডিয়ান প্রিমিয়ার লিগের (আইপিএল) ষোড়শ মৌসুম। আইপিএল ভারতীয় ক্রিকেট নিয়ন্ত্রণ বোর্ড (বিসিসিআই) দ্বারা প্রতিষ্ঠিত একটি পেশাদার টি২০ ক্রিকেট লিগ। গুজরাত টাইটান্স দল গত মৌসুমের বিজয়ী দল।\nএই ১৬তম আসরের ফাইনাল ম্যাচ বৃষ্টির কারণে সংরক্ষিত দিনে স্থানান্তর খেলা হয় এবং সংরক্ষিত দিনেও বৃষ্টির জন্য খেলার ২য় ইনিংস দেড়ঘন্টা যাবৎ খেলা বন্ধ থাকে। পরবর্তিতে ডিএলএস নিয়ম অনুযায়ী চেন্নাইকে ১৫ ওভারে ১৭১ রানের টার্গেট নির্ধারন করে দেয় ম্যাচ রেফারি। ১৫ ওভারে ১৭১ রানের একটি ঝড়ো ইনিংস খেলে নিজেদের ৫ম শিরোপা ঘরে তোলে চেন্নাই সুপার কিংস।\n\n\n== পটভূমি ==\nপ্রতিযোগিতাটিতে দীর্ঘ ৪ বছর পর তার মূল স্থানীয় দল ও অতিথি দল ধারাটি ফিরে আসে। কোভিড-১৯ এর বৈশ্বিক মহামারীর কারণে পূর্ববর্তী তিনটি আসর অনুষ্ঠিত হয় নিরপেক্ষ ভেন্যুতে। \"ফ্যান পার্ক\" দেশের ৪৫টি শহরে তৈরি করা হয়েছে, যা সর্বশেষে অনুষ্ঠিত হয়েছিল ২০১৯ সালে। মহামারীর পর প্রথমবারের মতো উদ্বোধনী অনুষ্ঠানের আয়োজন করা হয়, যেখানে অংশগ্রহণ করেন অরিজিৎ সিং, তামান্না ভাটিয়া, রশ্মিকা মন্দানা।\nবিসিসিআই এই মৌসুম শুরুর আগে একটি প্রভাবশালী খেলোয়াড় প্রথা চালু করেছে। দলগুলি তাদের মূল একাদশের খেলোয়াড় ছাড়াও প্রতিটি খেলা শুরুর আগে তাদের দলের জন্য ৪জন বিকল্প খেলোয়াড় মনোনয়ন করতে পারবে। ম্যাচ চলাকালীন সময়ে একজন বিকল্প খেলোয়াড়কে ব্যবহার করতে পারবে।\n\n\n== অংশগ্রহণকারী দলসমূহ ==\nইন্ডিয়ান প্রিমিয়ার লিগ ২০২২ আসরের সবগুলো দলই কর্মকর্তাদের কিছুটা পরিবর্তন নিয়ে এবারের আসরে খেলছে।\n\n\n== নতুন নিয়ম ==\nএই আসর থেকেই বিসিসিআই চাচ্ছে নতুন কিছু নিয়ম প্রণয়ন করতে, যেমন মাঠে থাকা ফিল্ডার ও উইকেট-রক্ষকের অবিচারিত গতিবিধি ও অঙ্গভঙ্গি কারণে তারা ৫ রানের জরিমানা গুনবে এবং সাথে সাথে \nমাঠে থাকা আম্পায়ার উক্ত বলটিকে ডেড বা বাতিল বলে ঘোষণা করতে পারবে। উভয় দলের অধিনায়কগণ টসের পরে তাদের একাদশ ও বিকল্প খেলোয়াড় ঘোষণা করতে পারবে, ফলে তারা অবস্থা অনুযায়ী খেলতে পারবে। ৩০ গজের বাইরে কেবল চার জন খেলোয়াড় থাকার অনুমতি পাবে যদি নির্ধারিত সময়ের মধ্যে ওভার সম্পন্ন করা না হয়। খেলোয়াড়গন এখন ডিআরএস এর মাধ্যমে নো-বল ও ওয়াইড বল পর্যবেক্ষণের সুযোগ পাবে, যা বর্তমানে মহিলা প্রিমিয়ার লিগে ব্যবহার হচ্ছে। টি২০ ক্রিকেটে এর ব্যবহার এটিই হবে প্রথম।\n\n\n== কর্মকর্তার পরিবর্তন ==\n\n২০২২ এর নভেম্বরে, শিখর ধাওয়ানের পরিবর্তে মায়াঙ্ক আগরওয়ালকে পাঞ্জাব কিংস এর অধিনায়ক নিযুক্ত করা হয়। অনিল কুম্বলে এর বদলে ট্রেভর বেলিসকে পাঞ্জাব কিংসের প্রধান কোচ নিযুক্ত করা হয়। ২০২২ এর আগস্টে, চন্দ্রকান্ত পণ্ডিতকে ব্রেন্ডন ম্যাককুলাম-এর স্থলে কলকাতা নাইট রাইডার্স এর প্রধান কোচ নির্বাচন করা হয়। টম মুডিকে পরিবর্তন করে ব্রায়ান লারাকে সানরাইজার্স হায়দ্রাবাদ এর প্রধান কোচ নিযুক্ত করা হয়।\n২৩ ডিসেম্বর ২০২২ তারিখে কোচিতে আইপিএল-এর নিলাম অনুষ্ঠিত হয়। সবচেয়ে দামী খেলোয়াড় হিসাবে নিলাম হয় টম কারেন, যাকে পাঞ্জাব কিংস ₹ ১৮.৫০ কোটি (ইউএস$ ২.২৬ মিলিয়ন) মূল্যে কিনে নেয়। যা আইপিএল আসরের ইতিহাসে সর্বাধিক পরিশোধিত খেলোয়াড়।\n\n\n== সরাসরি সম্প্রচার ==\n২০২২-এর জুনে প্রতিযোগিতাটির সম্প্রচারস্বত্ত্ব ₹৪৮,৩৯০ কোটি (ইউএস$ ৫.৯১ বিলিয়ন) তে বিক্রয় হয়, যার ফলে প্রতিযোগিতাটি ন্যাশনাল ফুটবল লিগ-এর পর পৃথিবীর দ্বিতীয় দামী প্রতিযোগিতায় পরিণত হয় এবং ইংলিশ প্রিমিয়ার লিগকেও পেছেনে ফেলে দেয়। স্টার স্পোর্টস তাদের সম্প্রচারস্বত্ত্ব নবায়ন করে এবং ভায়াকম ১৮ একচেটিয়াভাবে অনলাইন স্ট্রিমিংয়ের স্বত্ত্ব পায় যা তারা জিও সিনেমা অ্যান্ড্রয়েড অ্যাপের মাধ্যেমে দর্শকের হাতে পৌছে দিবে।\nপ্রথমবারের মতো আইপিএলের ম্যাচগুলো সম্প্রচারিত হবে ৪কে (আল্ট্রা এইচডি); ভারতে এটি সম্প্রচারিত হবে বিনামূল্য শুধুমাত্র জিও সিনেমা অ্যাপে। সরাসরি ম্যাচ চলাকালীন সময়ে দর্শকদের হাতে থাকছে ক্যামেরার দৃশ্যপট, ধারাভাষ্য ও ভাষা পরিবর্তনের সুযোগ।\n\n\n== মাঠ ==\nখেলাগুলো সারা ভারতে মোট ১২টি মাঠে অনুষ্ঠিত হবে, যদিও নক-আউট পর্বের খেলাগুলোর সূচি এখনো প্রকাশ করা হয়নি। গুয়াহাটি স্টেডিয়ামটি এবারের আইপিএল আসরে অভিষেক করতে যাচ্ছে এবং রাজস্থানের প্রথম ২টি স্থানীয় খেলা অনুষ্ঠিত হবে। পরের ৫টি স্থানীয় খেলা অনুষ্ঠিত হবে জয়পুরে, অপরদিকে দীর্ঘ ১০ বছর পর ধর্মশালায় অনুষ্ঠিত হবে পাঞ্জাব কিংসের শেষ ২টি খেলা, যার প্রথম ৫টি খেলা অনুষ্ঠিত হবে মোহালিতে। অপর ৮টি দল তাদের স্থানীয় খেলাগুলো খেলবে তাদের পূর্বনির্ধারিত মাঠেই।\n\n\n== বিন্যাস ==\nপূর্বের আসরের ন্যায় দলগুলো দুটি গ্রুপে বিভক্ত হয়ে খেলবে। প্রতিটি দল গ্রুপ পর্যায়ে ১৪টি ম্যাচ খেলবে, নিজগ্রুপের দলের সাথে একটি করে এবং অপরগ্রুপের দলের সাথে দুইটি করে ঘরের মাঠে ও প্রতিপক্ষের মাঠে।\n\n\n== ম্যাচের অগ্রগতি ==\n\n\n=== পয়েন্ট তালিকা ===\n\n\n=== ম্যাচের সারাংশ ===\n\n\n== গ্রুপ পর্ব ==\n\n১৭ ফেব্রুয়ারি ২০২৩ তারিখে গ্রুপ পর্বের সময়সূচী প্রকাশ করা হয়।\n\n\n=== খেলাগুলো ===\n\n\n== প্লে-অফ ==\nভারতীয় ক্রিকেট নিয়ন্ত্রণ বোর্ড (বিসিসিআই) ২১ এপ্রিল ২০২৩ তারিখে প্লে-অফের খেলাগুলোর সময়সূচী প্রকাশ করে। \n\n\n=== বাছাই ১ ===\n\n\n=== এলিমিনেটর ===\n\n\n=== বাছাই ২ ===\n\n\n=== ফাইনাল ===\n\n\n== পরিসংখ্যান ==\n\n\n=== সর্বাধিক রান ===\n\n  কমলা টুপি\n\n\n=== সর্বাধিক উইকেট ===\n\n  বেগুনি টুপি\n\n\n=== মৌসুম সমাপ্তি পুরস্কার ===\n\nউৎস:\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}