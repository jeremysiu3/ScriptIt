{"pageid": 1121437, "title": "সারণীকৃত ইসলামি বর্ষপঞ্জি", "url": "https://bn.wikipedia.org/wiki?curid=1121437", "content": "সারণীকৃত ইসলামি বর্ষপঞ্জি (যার উদাহরণ ফাতেমীয় বা মিশরি বর্ষপঞ্জি) হল ইসলামিক বর্ষপঞ্জির একটি নিয়ম-ভিত্তিক প্রকরণ। এই বর্ষপঞ্জিতে বছর এবং মাসের একই সংখ্যা থাকে, তবে মাসগুলো পর্যবেক্ষণ বা জ্যোতির্বিজ্ঞানের গণনার পরিবর্তে গাণিতিক নিয়ম দ্বারা নির্ধারিত হয়ে থাকে। এটি দ্বিতীয় শতাব্দী হিজরির (সাধারণ সালের ৮ম শতাব্দী) প্রথম দিকের মুসলিম জ্যোতির্বিজ্ঞানীদের দ্বারা চন্দ্র, সূর্য এবং গ্রহের অবস্থান গণনার জন্য একটি পূর্বাভাসযোগ্য সময়ের ভিত্তি প্রদানের জন্য তৈরি করা হয়েছিল। অন্য কোনো তথ্য (সপ্তাহের দিনের মতো) পাওয়া না গেলেও এটি এখন ঐতিহাসিকরা একটি ইসলামি তারিখকে পশ্চিমা বর্ষপঞ্জির তারিখে রূপান্তর করতে ব্যবহার করেন। এর পঞ্জিকা সাল হল হিজরি সন।\nএটি দৈনন্দিন জীবনে কিছু মুসলিম ব্যবহার করে, বিশেষ করে ইসমাইলি এবং শিয়া সম্প্রদায়ের, যারা বিশ্বাস করে যে এই বর্ষপঞ্জি আলী তৈরি করেছিলেন। এটা বিশ্বাস করা হয় যে আলী যখন এই বর্ষপঞ্জি তৈরি করেছিলেন তখন পূর্ববর্তী নবীদের পূর্ববর্তী ঘটনাগুলোও এই বর্ষপঞ্জির সাথে সামঞ্জস্যপূর্ণ ছিল। এটা তাদের বিশ্বাস যে সমস্ত ফাতেমীয় ইমাম এবং তাদের দাঈ এই রীতি অনুসরণ করেছেন।\nএটাতে প্রতি বছরে ১২ মাস থাকে। বিজোড় সংখ্যার মাসে ৩০ দিন এবং জোড় সংখ্যার মাসে ২৯ দিন থাকে, একটি অধিবর্ষ ছাড়া যখন ১২ তম এবং শেষ মাস জিলহজ্জে ৩০টি দিন থাকে।\n\n\n== আন্তঃগণনা পদ্ধতি ==\n\n\n=== ৩০ বছরের চক্র ===\nসাধারণ অর্থে ৩০ বছরের চক্রে ১১ টি অধিবর্ষ রয়েছে। উল্লেখ্য যে গড় বছরে ৩৫৪ ১১/৩০ দিন ও একটি সাধারণ বছরে ৩৫৪ দিন থাকে, ৩০ বছরের চক্রের প্রথম বছরের শেষে বাকি থাকে ১১/৩০ দিন। যখনই অবশিষ্টটি অর্ধ দিন (১৫/৩০ দিন) ছাড়িয়ে যায়, তখন অবশিষ্টাংশ একদিন কমিয়ে দিয়ে সেই বছরে একটি অধি দিবস যোগ করা হয়। এইভাবে দ্বিতীয় বছরের শেষে অবশিষ্ট থাকবে ২২/৩০ দিন যা একটি অধি দিবস দ্বারা −৮/৩০ দিনে কমে যায়। এই নিয়মটি ব্যবহার করে অধিবর্ষ পাওয়া যায় ৩০ বছরের চক্রের ২ম, ৫ম, ৭ম, ১০ম, ১৩তম, ১৬তম, ১৮তম, ২১তম, ২৪তম, ২৬তম ও ২৯তম বছরে।\nযদি অধি দিবসগুলো যোগ করা হয় যখনই অবশিষ্টগুলি অর্ধ দিনের সমান বা অর্ধ দিন অতিক্রম করে, সেক্ষেত্রে প্রতি চক্রের ষষ্ঠ দীর্ঘ বছর হিসাবে ১৫টি অধিবর্ষকে ১৬টি দ্বারা প্রতিস্থাপিত করা ব্যতীত সমস্ত অধিবর্ষ একই হয়৷\nইসমাইলি তাইয়েবি সম্প্রদায় তাদের ৩০ বছরের চক্রে এক বছরে তিনটি অধি দিন বিলম্বিত করে: এইভাবে তৃতীয়টি ৮ বছর, সপ্তম থেকে ১৯ বছর এবং ১০ম থেকে ২৭তম বছর। আরেকটি সংস্করণ রয়েছে যেখানে এছাড়াও চতুর্থ অধি দিনটি ১১ বছরে স্থগিত করা হয় এবং শেষ অধি দিবসটি ৩০-বছরের চক্রের শেষ বছরে রাখা হয়।\nএর গড় মাস হল ২৯ ১৯১/৩৬০ দিন = ২৯.৫৩০৫৫৫৫... দিন, বা ২৯ দিন ১২ ঘন্টা ৪৪ মিনিট৷ এটি সামান্য খুব ছোট এবং তাই প্রায় ২৫০০ সৌর বছর বা ২৫৭০ চান্দ্র বছরে একটি দিন যুক্ত হবে। সারণীকৃত ইসলামি বর্ষপঞ্জিও বিভিন্ন কারণে স্বল্প মেয়াদে পর্যবেক্ষণ ভিত্তিক বর্ষপঞ্জি থেকে বিচ্যুত হয়।\n\n\n=== কুয়েতি অ্যালগরিদম ===\nগ্রেগরীয় বর্ষপঞ্জি তারিখ এবং ইসলামি বর্ষপঞ্জি তারিখের মধ্যে রূপান্তর করতে মাইক্রোসফটের কুয়েতি অ্যালগরিদম উইন্ডোজে ব্যবহার করা হয়।  অ্যালগরিদমীয় গ্রেগরীয় সৌর পঞ্জিকা ও প্রকৃত পর্যবেক্ষণ দ্বারা নির্ধারিত ইসলামি চন্দ্র পঞ্জিকার মাঝে আগাম সংজ্ঞায়িত কোনো নির্দিষ্ট সাদৃশ্য নেই। বর্ষপঞ্জিগুলোর মধ্যে কিছুটা অনুমানযোগ্য রূপান্তর করার প্রচেষ্টা হিসাবে মাইক্রোসফট কুয়েত থেকে ঐতিহাসিক তথ্যের পরিসংখ্যানগত বিশ্লেষণের ভিত্তিতে এই অ্যালগরিদম তৈরি করেছে বলে দাবি করে৷ রব ভ্যান জেন্টের মতে, তথাকথিত \"কুয়েতি অ্যালগরিদম\" হল ১১শ শতাব্দীর ইসলামি জ্যোতির্বিজ্ঞানের সারণীতে ব্যবহৃত আদর্শ সারণীকৃত ইসলামি বর্ষপঞ্জি অ্যালগরিদমের শুধুই একটি বাস্তবায়ন।\n\n\n=== ৮ বছরের চক্র ===\nউসমানীয় সাম্রাজ্য ও দক্ষিণ-পূর্ব এশিয়াতেও ৮ বছরের চক্রের উপর ভিত্তি করে (২য়, ৫ম ও ৮ম অধিবর্ষ সহ) সারণীকৃত ইসলামি বর্ষপঞ্জি ব্যবহার করা হত। চক্রটিতে ২৮৩৫ দিনে ৯৬ মাস থাকে, যার গড় মাসের দৈর্ঘ্য ২৯.৫৩১২৫ দিন বা ২৯ দিন ১২ ঘন্টা ৪৫ মিনিট।\n৩০-বছরের চক্র নির্ভর সারণীকৃত বর্ষপঞ্জির তুলনায় কম নির্ভুল হলেও এটি জনপ্রিয় ছিল কারণ প্রতিটি চক্রে সপ্তাহের দিনগুলি একই বর্ষপঞ্জির তারিখে পড়ে। অন্য কথায়, ৮ম বছরের চক্রটি ঠিক ৪০৫ সপ্তাহ দীর্ঘ, যার ফলে প্রতি মাসে ঠিক ৪.২১৮৭৫ সপ্তাহ পড়ে।\n\n\n=== ১২০ বছরের চক্র ===\nডাচ ইস্ট ইন্ডিজে ২০শ শতাব্দীর গোড়ার দিকে ৮-বছরের চক্রটি প্রতি ১২০ বছরে গত বছরের শেষে আন্তঃগণনাকৃত দিন বাদ দিয়ে পুনরায় ব্যবহার করা হত, ফলে ৩০-বছরের চক্রের ব্যবহৃত গড় মাসের দৈর্ঘ্যের সমান হত।\n\n\n== আরো দেখুন ==\nহিজরি সন\nইসলামি বর্ষপঞ্জি\n\n\n== তথ্যসূত্র ==\n\n\n== উৎস ==\nMarcus Gossler, \"Basisformeln zur programmierten Umrechnung einiger astronomischer Kalendertypen\", Astronomische Nachrichten, 301 (1980), 191–194 online link.\nD.A. Hatcher, \"Generalized Equations for Julian Day Numbers and Calendar Dates\", Quarterly Journal of the Royal Astronomical Society, 26 (1985), 151–155 online link.\nDenis Savoie, \"Calcul des concordances entre calendrier musulman et calendrier grégorien ou julien\", Observations et Travaux (Société astronomique de France), 26 (1991), 12–19 online link.\nLeRoy E. Doggett, \"Calendars\", in: P. Kenneth Seidelmann (ed.), Explanatory Supplement to the Astronomical Almanac: A Revision to the Explanatory Supplement to the Astronomical Ephemeris and the American Ephemeris and Nautical Almanac (Mill Valley [CA]: University Science Books, 1992), pp. 575–608 (cf. sections 12.4 & 12.93 for the Islamic calendar) online link.\nJean Meeus, \"Jewish and Moslem Calendars\", in: Astronomical Algorithms: Second Edition (Richmond: Willmann-Bell, 1998), chapter 9.\nEdward G. Richards, \"Calendars\", in: S.E. Urban & P. Kenneth Seidelmann (eds.), Explanatory Supplement to the Astronomical Almanac: Third Edition (Mill Valley [CA]: University Science Books, 2013), pp. 585–624 (cf. sections 15.6 & 15.11 for the Islamic calendar).\nEdward M. Reingold & Nachum Dershowitz, Calendrical Calculations: The Ultimate Edition (Cambridge: Cambridge University Press, 2018), chapters 7 & 18.3.\n\n\n== বহিঃসংযোগ ==\nইসলামি-পশ্চিমা বর্ষপঞ্জি রূপান্তকারক (পাটিগণিত বা সারণীকৃত বর্ষপঞ্জির উপর ভিত্তি করে) - চারটি পরিচিত রূপ অন্তর্ভুক্ত\nঅনলাইন আলাভি তাইয়েবি বর্ষপঞ্জি  ওয়েব্যাক মেশিনে আর্কাইভকৃত ১০ সেপ্টেম্বর ২০১১ তারিখে\nবর্ষপঞ্জি রূপান্তরকারক"}