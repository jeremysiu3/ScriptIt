{"pageid": 1188149, "title": "সি. ভি. আনন্দ বোস", "url": "https://bn.wikipedia.org/wiki?curid=1188149", "content": "সিভি আনন্দ বোস ইন্ডিয়ান অ্যাডমিনিস্ট্রেটিভ সার্ভিসের (আইএএস) একজন প্রাক্তন কর্মকর্তা। তিনি পশ্চিমবঙ্গের ২২তম রাজ্যপাল।\n\n\n== প্রাথমিক জীবন ==\nআনন্দ ১৯৫১ সালের ২ জানুয়ারি কেরলের কোট্টায়মে জন্মগ্রহণ করেন।\n\n\n== কর্মজীবন ==\nআনন্দ বোস ১৯৭৭ ব্যাচের কেরল ক্যাডার আইএএস কর্মকর্তা। তিনি ভারতের কেন্দ্রীয় সরকার ও রাজ্য সরকারে বিভিন্ন গুরুত্বপূর্ণ পদে কাজ করেছেন। তিনি কেরলের মুখ্যমন্ত্রীর সচিব, জেলা শাসক, বিশ্ববিদ্যালয়ের উপাচার্যসহ বিভিন্ন দায়িত্ব পালন করেছেন। তিনি ভারত সরকারের বিভিন্ন প্রকল্পে যুক্ত ছিলেন। কাজ করেছেন মেঘালয় সরকারের উপদেষ্টা হিসেবেও। ইংরেজি, হিন্দি ও মালয়ালম ভাষায় তার দক্ষতা রয়েছে। তিনি প্রায় ৪০টি বইয়ের রচয়িতা। তিনি ২৯টি জাতীয় ও আন্তর্জাতিক পুরস্কার পেয়েছেন। শিক্ষাজীবনে ১৫টি স্বর্ণপদকসহ তিনি ১০০টির বেশি পদক লাভ করেন। স্টেট ব্যাঙ্ক অব ইন্ডিয়ার প্রবেশনারি অফিসার হিসেবে প্রথম চাকরিতে কলকাতাতেই তিনি কর্মজীবন শুরু করেছিলেন।\n\n\n== তথ্যসূত্র =="}