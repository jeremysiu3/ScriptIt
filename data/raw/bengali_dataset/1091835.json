{"pageid": 1091835, "title": "ফার্ডিনান্ড অ্যাডামস", "url": "https://bn.wikipedia.org/wiki?curid=1091835", "content": "ফার্ডিনান্ড ইলোয় অ্যাডামস (ইংরেজি: Ferdinand Adams; ৩ মে ১৯০৩ – ২৫ ডিসেম্বর ১৯৮৫; ফার্ডিনান্ড অ্যাডামস নামে সুপরিচিত) একজন বেলজীয় পেশাদার ফুটবল খেলোয়াড় ছিলেন। ফার্ডিনান্ড তার খেলোয়াড়ি জীবনের পুরোটা সময় আন্ডারলেখট এবং বেলজিয়ামের হয়ে আক্রমণভাগের খেলোয়াড় হিসেবে খেলেছিলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেছিলেন।\n১৯১৮–১৯ মৌসুমে, বেলজীয় ফুটবল ক্লাব আন্ডারলেখটের যুব পর্যায়ের হয়ে খেলার মাধ্যমে ফার্ডিনান্ড ফুটবল জগতে প্রবেশ করেছিলেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছিলেন। ১৯২১–২২ মৌসুমে, আন্ডারলেখটের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছিলেন; আন্ডারলেখটের হয়ে ১২ মৌসুম খেলার পর তিনি অবসর গ্রহণ করেছিলেন।\nফার্ডিনান্ড ১৯২৪ সালে বেলজিয়ামের হয়ে আন্তর্জাতিক পর্যায়ে অভিষেক করেছিলেন; বেলজিয়ামের জার্সি গায়ে তিনি সর্বমোট ২৩ ম্যাচে ৯টি গোল করেছিলেন। তিনি বেলজিয়ামের হয়ে ১৯৩০ ফিফা বিশ্বকাপে অংশগ্রহণ করেছিলেন।\n\n\n== আন্তর্জাতিক ফুটবল ==\n১৯২৪ সালের ৫ই অক্টোবর তারিখে, মাত্র ২১ বছর, ৫ মাস ও ২ দিন বয়সে, ডান পায়ে ফুটবল খেলায় পারদর্শী ফার্ডিনান্ড ডেনমার্কের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছিলেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ডেনমার্ক ১–২ গোলের ব্যবধানে জয়লাভ করেছিল। জাতীয় দলের হয়ে অভিষেক ম্যাচেই বেলজিয়ামের জার্সি গায়ে প্রথম গোলটি করেছিলেন; ম্যাচের ৫৯তম মিনিটে  বেলজিয়ামের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছিলেন। বেলজিয়ামের হয়ে অভিষেকের বছরে ফার্ডিনান্ড সর্বমোট ২ ম্যাচে ১টি গোল করেছিলেন।\nফার্ডিনান্ড উরুগুয়েতে অনুষ্ঠিত ১৯৩০ ফিফা বিশ্বকাপের জন্য হেক্টর খুটিঙ্কের অধীনে ঘোষিত বেলজিয়াম দলে স্থান পাওয়ার মাধ্যমে প্রথমবারের মতো ফিফা বিশ্বকাপে অংশগ্রহণ করার সুযোগ পেয়েছিলেন। ১৩ই জুলাই তারিখে, তিনি মার্কিন যুক্তরাষ্ট্রের বিরুদ্ধে গ্রুপ পর্বে নিজেদের ১ম ম্যাচে অংশগ্রহণ করার মাধ্যমে ফিফা বিশ্বকাপে অভিষেক করেছিলেন। এই আসরে তিনি ২ ম্যাচে অংশগ্রহণ করেছিলেন।\n১৯৩০ সালের ২০শে জুলাই তারিখে ফার্ডিনান্ড ২৭ বছর বয়সে বেলজিয়ামের হয়ে তার সর্বশেষ ম্যাচটি খেলে আন্তর্জাতিক ফুটবল থেকে অবসর গ্রহণ করেছিলেন। উরুগুয়ের মোন্তেভিদেওয়ের সেন্সেনারিও স্টেডিয়ামে অনুষ্ঠিত প্যারাগুয়ের বিরুদ্ধে উক্ত ম্যাচে প্যারাগুয়ে ০–১ গোলের ব্যবধানে জয়লাভ করেছিল, যেখানে তিনি পূর্ণ ৯০ মিনিট খেলেছিলেন। আন্তর্জাতিক ফুটবলে, তার ৬ বছরের খেলোয়াড়ি জীবনে তিনি সর্বমোট ২৩ ম্যাচে ৯টি গোল করেছিলেন।\n\n\n== ব্যক্তিগত জীবন ==\nফার্ডিনান্ড ইলোয় অ্যাডামস ১৯০৩ সালের ৩রা মে তারিখে বেলজিয়ামের বেরখেমে জন্মগ্রহণ করেছিলেন এবং সেখানেই তার শৈশব অতিবাহিত করেছিলেন। ১৯৮৫ সালের ২৫শে ডিসেম্বর তারিখে, বেলজিয়ামের আন্ডারলেখটে তিনি মৃত্যুবরণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\nফার্ডিনান্ড অ্যাডামস – ফিফা প্রতিযোগিতার রেকর্ড (ইংরেজি) \nট্রান্সফারমার্কেটে ফার্ডিনান্ড অ্যাডামস (ইংরেজি) \nওয়ার্ল্ডফুটবল.নেটে ফার্ডিনান্ড অ্যাডামস (ইংরেজি) \nন্যাশনাল-ফুটবল-টিমস.কমে ফার্ডিনান্ড অ্যাডামস (ইংরেজি)"}