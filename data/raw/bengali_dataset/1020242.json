{"pageid": 1020242, "title": "রূপান্তরিত প্রাকৃতিক গ্যাস কোম্পানী লিমিটেড", "url": "https://bn.wikipedia.org/wiki?curid=1020242", "content": "রূপান্তরিত প্রাকৃতিক গ্যাস কোম্পানী লিমিটেড, সংক্ষেপে আরপিজিসিএল (রূপান্তরকারী প্রাকৃতিক গ্যাস কোম্পানী লিমিটেড নামেও পরিচিত), বাংলাদেশের সরকারি মালিকানাধীন একটি বৃহৎ গ্যাস সংস্থা যা তরল প্রাকৃতিক গ্যাস সরবরাহ করে। এই সংস্থাটি পেট্রোবাংলার অধীনে এবং এর সদর দফতর ঢাকায় অবস্থিত।\n\n\n== ইতিহাস ==\n১ জানুয়ারি, ১৯৮৭ তারিখে ‘কমপ্রেসড ন্যাচারাল গ্যাস কোম্পানী লিমিটেড’ গঠন করা হয়। পরবর্তীতে ৯ ফেব্রুয়ারি, ১৯৯১ তারিখে কোম্পানির নাম পরিবর্তন করে রাখা হয় ‘রূপান্তরিত প্রাকৃতিক গ্যাস কোম্পানী লিমিটেড (আরপিজিসিএল)'। \nপরিবেশ উন্নয়নে যানবাহনে সিএনজি (সংকুচিত প্রাকৃতিক গ্যাস) ব্যবহার, তদারকি, বাণিজ্যিকভাবে এর পরিচালন, সম্প্রসারণের দায়িত্ব পালনসহ সিলেটের গ্যাস ক্ষেত্রসমূহে এলপিজি গ্যাস সংক্রান্ত কার্যক্রম পরিচালনার দায়িত্ব এ কোম্পানির ওপর ন্যস্ত করা হয়েছে।\n\n\n== লক্ষ্য ও উদ্দেশ্য ==\n\n\n==== লক্ষ্য ====\nটেকসই জ্বালানি আমদানি, উৎপাদন ও সরবরাহে অগ্রণী ভূমিকা পালন। \n\n\n==== উদ্দেশ্য ====\nগ্যাস ফিল্ড হতে প্রাপ্ত উপজাত প্রক্রিয়া করে উৎপাদিত পণ্য সরবরাহসহ যানবাহনে বিকল্প জ্বালানি ব্যবহার ও সম্প্রসারণ এবং এলএনজি আমদানি, মজুদ, রি-গ্যাসিফিকেশন ও বিতরণ। \n\n\n== স্থাপনাসমূহ ==\nসিএনজি সেন্ট্রাল ওয়ার্কশপ ও রিফুয়েলিং স্টেশন\nসিএনজি কনভারশন এবং টেস্টিং ওয়ার্কশপ\nকৈলাশটিলা এলপিজি প্লান্ট\nআশুগঞ্জ কনডেনসেট হ্যান্ডলিং স্থাপনা\n\n\n== আরও দেখুন ==\nপেট্রোবাংলা;\nবিদ্যুৎ, জ্বালানি ও খনিজ সম্পদ মন্ত্রণালয়\n\n\n== তথ্যসূত্র =="}