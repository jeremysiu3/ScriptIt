{"pageid": 1467148, "title": "শারমীন এস মুরশিদ", "url": "https://bn.wikipedia.org/wiki?curid=1467148", "content": "শারমীন এস মুরশিদ হচ্ছেন একজন বাংলাদেশী আন্দোলনকর্মী ও বর্তমান অন্তর্বর্তীকালীন সরকারের একজন উপদেষ্টা। তিনি একজন সুপরিচিত নির্বাচন বিশেষজ্ঞ এবং নির্বাচন পর্যবেক্ষণকারী সংস্থা ‘ব্রতী’র প্রধান নির্বাহী কর্মকর্তা। \n\n\n== ব্যক্তিগত জীবন ==\nশারমীন মুরশিদের পিতা খান সারওয়ার মুরশিদ ছিলেন ঢাকা বিশ্ববিদ্যালয়ের প্রখ্যাত শিক্ষক। তিনি একাধারে শিক্ষাবিদ, কূটনীতিক ও বুদ্ধিজীবী ছিলেন। তার মা নূরজাহান মুরশিদ ছিলেন একজন সাংবাদিক, শিক্ষক ও সমাজকর্মী।\n\n\n== কর্মজীবন ==\nশারমীন এস মুরশিদ ১৯৭১ সালে মুক্তিযুদ্ধের সময় বাংলাদেশ ‘মুক্তি সংগ্রামী শিল্পী সংস্থা’র সদস্য ছিলেন। সাংস্কৃতিক দলটি শরণার্থীশিবিরসহ বিভিন্ন মুক্তাঞ্চলে যেত। দেশাত্মবোধক গান পরিবেশন মাধ্যমে তারা মুক্তিযোদ্ধাদের অনুপ্রাণিত ও যুদ্ধবিধ্বস্ত মানুষের চেতনাকে উজ্জীবিত করত। এছাড়া পাপেট শো, মঞ্চনাটকের আয়োজনও করত। পরবর্তীতে ১৯৯৫ সালে এই সাংস্কৃতিক দলটির কাজের ওপর ‘মুক্তির গান’ নামের একটি বিখ্যাত তথ্যচিত্র তৈরি হয়।\nতিনি ২০২৪ সালের ৮ আগস্ট বাংলাদেশের অন্তর্বর্তী সরকার এর উপদেষ্টা হিসেবে নিযুক্ত হন এবং ৯ আগস্ট  সমাজকল্যাণ মন্ত্রণালয়ের উপদেষ্টা হিসেবে দায়িত্ব পান। ২০২৪ সালের ২৭ আগস্ট তিনি মহিলা ও শিশু বিষয়ক মন্ত্রণালয়ের উপদেষ্টা হিসেবে দায়িত্ব পান। এছাড়াও তিনি একজন সুপরিচিত নির্বাচন বিশেষজ্ঞ। তিনি নির্বাচন পর্যবেক্ষণকারী সংস্থা ‘ব্রতী’র প্রধান নির্বাহী কর্মকর্তা। তিনি সাংস্কৃতিক কেন্দ্র ‘উত্তরসূরী’-এর মহাসচিবের দায়িত্বও পালন করছেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে শারমীন এস মুরশিদ সম্পর্কিত মিডিয়া দেখুন।"}