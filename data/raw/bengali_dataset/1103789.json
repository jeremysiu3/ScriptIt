{"pageid": 1103789, "title": "দেইরুস সুদান", "url": "https://bn.wikipedia.org/wiki?curid=1103789", "content": "দেইরুস সুদান ( আরবি: دير السودان   ) হলো রামাল্লাহ এবং আল-বিরহ গভর্নরেটের একটি ফিলিস্তিনি শহর। রামাল্লা থেকে ২০ কিলোমিটার উত্তর-পশ্চিমে পশ্চিম তীরের উত্তরে  অবস্থিত।  ফিলিস্তিনি সেন্ট্রাল পরিসংখ্যান ব্যুরোর তথ্য (পিসিবিএস) মতে, ২০০৭ সালে শহরে প্রায় ১৯৯১ বাসিন্দা ছিল।\n\n\n== অবস্থান ==\nদেইরুস সুদান, রামাল্লার ১৪.৭ কিলোমিটার (৯.১ মাইল)  উত্তর-পশ্চিমে অবস্থিত। এর পূর্বে আজজুল, উত্তরে বনি জাইদ আল-শারকিয়া , পশ্চিমে কাফর আইন, দক্ষিণে উম্মে সাফা এবং আন নবী সালিহ অবস্থিত।\n\n\n== ইতিহাস ==\nবাইজেন্টাইন,  ক্রুসেডার / আইয়ুবিদ  এবং মামলুক  যুগের সিরামিক শেডগুলি এখানে পাওয়া গেছে।\n\n\n=== অটোমান যুগ ===\n১৫১৭ সালে, গ্রামটিকে প্যালেস্টাইনের বাকি অংশের সাথে অটোমান সাম্রাজ্যের অন্তর্ভুক্ত করা হয় এবং ১৫৯৬ সালের ট্যাক্স-রেকর্ডে এটি দাইরুস সুদান হিসাবে আবির্ভূত হয়, যা আল-কুদসের লিওয়া কুদসের নাহিয়াতে অবস্থিত। জনসংখ্যা ছিল ১৪টি পরিবারের মধ্যে, সবাই মুসলমান ছিল । তারা মাঝে মাঝে রাজস্ব ছাড়াও গম, বার্লি, জলপাই গাছ, আঙ্গুর ক্ষেত/ফল গাছ, ছাগল এবং মৌমাছির মতো কৃষি পণ্যের উপর ৩৩.৩% এর একটি নির্দিষ্ট কর হার প্রদান করেছিল; যার পরিমাণ ছিল মোট ৩৪০০ একসি। আদি অটোমান যুগের মৃৎপাত্রও এখানে পাওয়া গেছে।  ১৯৩৮ সালে, এটি জেরুজালেমের উত্তরে বেনি জেইদ জেলার একটি মুসলিম গ্রাম হিসাবে উল্লেখ করা হয়েছিল। ১৮৭০ সালের একটি অটোমান গ্রামের তালিকায় ২২টি বাড়ি এবং ৯০ জন জনসংখ্যা নির্দেশ করা হয়েছে, যদিও জনসংখ্যার গণনা শুধুমাত্র পুরুষদের অন্তর্ভুক্ত ছিল। ১৮৮২ সালে, পিইএফ এর পশ্চিম ফিলিস্তিনের সার্ভে অনুযায়ী দেইরুস সুদানকে এভাবে বর্ণনা করে: \"একটি মাঝারি আকারের গ্রাম হিসাবে, এর পশ্চিমে একটি পাহাড়ের ঢালে একটি কূপ,  চারদিকে জলপাই গাছ আছে।\" ১৮৯৬ সালে দেইরুস সুদানের জনসংখ্যা অনুমান করা হয়েছিল প্রায় ১৫৩ জন।\n\n\n=== ব্রিটিশ ম্যান্ডেট যুগ ===\nব্রিটিশ ম্যান্ডেট কর্তৃপক্ষ কর্তৃক পরিচালিত ফিলিস্তিনের ১৯২২ সালের আদমশুমারিতে দাইরুস সুদান নামে গ্রামটির জনসংখ্যা ছিল ১৭৩ জন, তারা সবাই মুসলিম ছিল। ১৯৩১ সালের আদমশুমারিতে ৫৩টি বাড়িতে ২৪৩ জন মুসলমান ছিল। ১৯৪৫ সালের পরিসংখ্যানে দেইরুস সুদানের জনসংখ্যা ছিল ২৮০ জন মুসলমান। একটি সরকারী জমি ও জনসংখ্যার জরিপ অনুযায়ী এখানে ৪৪৯৮ ডুনাম জমি ছিল। এর মধ্যে ২৪১৬ ডুনাম ছিল আবাদ এবং সেচযোগ্য জমি, ৮৪১ যুনাম শস্যের জন্য, এবং ১৫ ডুনাম গৃহ নির্মাণের জন্য ছিল।\n\n\n=== জর্ডান যুগ ===\n১৯৪৮ সালের আরব-ইসরায়েল যুদ্ধের পরিপ্রেক্ষিতে এবং ১৯৪৯ সালের যুদ্ধ চুক্তির পর, দেইরুস সুদান জর্ডানের শাসনের অধীনে আসে। ১৯৬১ সালের জর্ডানের আদমশুমারিতে দেইরুস সুদানে ৪৮৬ জন বাসিন্দা পাওয়া গেছে।\n\n\n=== ১৯৬৭ সাল থেকে বর্তমান ===\n১৯৬৭ সালে ছয় দিনের যুদ্ধের পর থেকে, দেইরুস সুদান ইসরায়েলের দখলে রয়েছে । ১৯৯৫ সালের চুক্তির পর, গ্রামের মোট এলাকার ৫৭.২% এলাকা 'এ' জমি হিসাবে, ৬.৫% এলাকা 'বি' জমি হিসাবে সংজ্ঞায়িত করা হয়েছে, বাকি ৩৬.৩% এলাকা 'সি' হিসাবে ধরা হয়েছে। \n\n\n== তথ্যসূত্র =="}