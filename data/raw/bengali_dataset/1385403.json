{"pageid": 1385403, "title": "ডিসি ইউনাইটেড", "url": "https://bn.wikipedia.org/wiki?curid=1385403", "content": "ডিসি ইউনাইটেড (ইংরেজি: D.C. United; সংক্ষেপে ডিসি ইউনাইটেড নামে পরিচিত) হচ্ছে ওয়াশিংটন, ডি.সি. ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ১৯৯৪ সালের ১৫ই জুন তারিখে প্রতিষ্ঠিত হয়েছে। ২০,০০০ ধারণক্ষমতাবিশিষ্ট আউডি ফিল্ডে ব্ল্যাক-অ্যান্ড-রেড নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় ওয়েন রুনি এবং মালিকানায় রয়েছে ডিসি ইউনাইটেড হোল্ডিংস। বর্তমানে মার্কিন রক্ষণভাগের খেলোয়াড় স্টিভ বার্নবাম এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ডিসি ইউনাইটেড এপর্যন্ত ১১টি শিরোপা জয়লাভ করেছে; যার মধ্যে চারটি এমএলএস কাপ, চারটি সাপোর্টার্স শিল্ড এবং তিনটি ইউএস ওপেন কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ২টি শিরোপা জয়লাভ করেছে। হাইমে মোরেনো, বিল হামিদ, ওয়েন রুনি, ক্রিস্তিয়ান গোমেস এবং রাউল দিয়াস আর্সের মতো খেলোয়াড়গণ ডিসি ইউনাইটেডের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৬ মৌসুমে ডিসি ইউনাইটেড প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ১৯৯৬ সালের সালের ৬ই এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে ব্রুস এরিনার অধীনে ডিসি ইউনাইটেড সান হোসে ক্ল্যাশের কাছে ১–০ গোলের ব্যবধানে পরাজিত হয়েছিল। ১৯৯৬ মেজর লিগ সকারে ডিসি ইউনাইটেড ১৬টি জয়ে সর্বমোট ৪৬ পয়েন্ট অর্জন করে সামগ্রিক পয়েন্ট তালিকায় ৩য় স্থান অর্জন করেছিল, যেখানে রাউল দিয়াস আর্সে ২৩টি গোল করে লিগে ডিসি ইউনাইটেডের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে ডিসি ইউনাইটেড (ইংরেজি)"}