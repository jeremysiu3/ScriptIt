{"pageid": 1482940, "title": "ভর্গ", "url": "https://bn.wikipedia.org/wiki?curid=1482940", "content": "ভর্গ ২০২৪ সালের একটি বাংলা ভাষার ভারতীয় নাট্য চলচ্চিত্র। আকাশ অঞ্জলি প্রোডাকশনের ব্যানারে প্রযোজনা করেছেন ভক্তিপদ দাস। চিত্রনাট্য লেখার সাথে পরিচালনা করেছেন শুভম রায় । প্রধান চরিত্রে অভিনয় করেছেন সৌরভ দাস, প্রান্তিকা দাস এবং খরাজ মুখোপাধ্যায়। ছবিটির গল্প বাবা-মেয়ের আবেগঘন সম্পর্ককে কেন্দ্র করে, যেখানে মূল চরিত্ররা তাদের জীবনের বিভিন্ন চ্যালেঞ্জের মোকাবিলা করে। যা ২৭ সেপ্টেম্বর প্রেক্ষাগৃহে মুক্তি পায়।\nএটি পরিচালকের পরিচারিত প্রথম চলচ্চিত্র। বেশিরভাগ দৃশ্যের শ্যুট করা হয়েছে রানাঘাটে এবং একটি বিশেষ গানের ক্রম উত্তরবঙ্গের  মনোরম লোকেলে চিত্রায়িত হয়েছে। গাম্বি আরবিন্দ চিত্রগ্রহণে সম্পাদনা করেছেন প্রনয় দাশগুপ্ত।  \n\n\n== কাহিনী ==\nচলচ্চিত্রটির কেন্দ্রবিন্দুতে রয়েছেন সৌমেন্দু সান্যাল, একজন স্কুল শিক্ষক এবং সমাজকর্মী। তিনি অত্যন্ত সহৃদয় মানুষ, এবং তার মেয়ে শর্মিলা তাকে বিভিন্নভাবে সাহায্য করে। শর্মিলা কৌস্তভ নামে উচ্চ-মধ্যবিত্ত পরিবারের এক যুবকের সাথে পরিচিত হয়। ছবিটি বাবা-মেয়ের মধ্যে বন্ধনের একটি অনন্য দৃষ্টান্ত স্থাপন করে এবং তাদের সম্পর্কের মধ্য দিয়ে গল্পটি আবর্তিত হয়।\n\n\n== অভিনয়শিল্পী ==\nসৌরভ দাস - কৌস্তভ\nপ্রান্তিকা দাস - শর্মিলা, সৌমেন্দুর মেয়ে\nখরাজ মুখোপাধ্যায় - সৌমেন্দু সান্যাল, একজন স্কুল শিক্ষক\nলোকনাথ দে - শৈবাল\nদেবাশীষ গাঙ্গুলি - অনাদি\nসূর্য্য মজুমদার - রনি\nগার্গী সেনগুপ্ত - সিঞ্জিনি\nঅঞ্জন সরকার - উকিল\nশুভঙ্কর চ্যাটার্জী - কালী\n\n\n== সঙ্গীত ==\n\nচলচ্চিত্রটির সঙ্গীত পরিচালনা করেছেন অদ্রিত ঝিনুক এবং সৌরভ দাস। এই চলচ্চিত্রে নচিকেতা চক্রবর্তী, অর্ণব দত্ত, সুস্বতী মল্লিক, আদ্রিতা ঝিনুক এবং সৌরভ দাস গান গেয়েছেন। গানের কথা লিখেছেন অদ্রিত ঝিনুক এবং সৌরভ দাস।\n\nআকাশ অঞ্জলি প্রোডাকশন উপস্থাপনায় ভর্গ চলচ্চিত্রের প্রথম গান ‘এক রাতেরি মজা’ গেয়েছেন সুস্বতী মল্লিক, র‌্যাপ মিকি, গান লিখেছেন এবং সুর করেছেন আদ্রিতা ঝিনুক। যা ২০২৪ সালের ১৩ই সেপ্টেম্বর প্রকাশ করা হয়। দ্বিতীয় গান ‘আলতা পায়ে’ গেয়েছেন নচিকেতা চক্রবর্তী, গানের কথা লিখেছেন এবং সুর করেছেন অদ্রিতা ঝিনুক। যা ২০ সেপ্টেম্বর প্রকাশ করা হয়।\n\n\n== মুক্তি ==\nচলচ্চিত্রটি ২০২৪ সালের ২৭শে সেপ্টেম্বর পশ্চিমবঙ্গের প্রেক্ষাগৃহে মুক্তির পর সমালোচকদের প্রশংসা কুড়ায়, বিশেষ করে এর আবেগঘন কাহিনী এবং অভিনয়ের জন্য। বাবা-মেয়ের সম্পর্কের গভীরতা এবং বিভিন্ন স্তরের মানবিক অনুভূতিগুলিকে তুলে ধরার জন্য এটি প্রশংসিত হয়।\nচলচ্চিত্রটির ট্রিজার ১০ আগস্ট  এবং ট্রেইলার ১৮ সেপ্টেম্বর আকাশ অঞ্জলি প্রোডাকশনের ইউটিউব চ্যানেলে প্রকাশ করা হয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ভর্গ   (ইংরেজি)"}