{"pageid": 1020375, "title": "মারাইমালাইনগর", "url": "https://bn.wikipedia.org/wiki?curid=1020375", "content": "মারাইমালাইনগর দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে অবস্থিত একটি জনবসতিপূর্ণ শহর। চেন্নাই মহানগরের দক্ষিণ প্রান্তে অবস্থিত একটি পুরনিগম৷ চেন্নাইয়ের এগমোর থেকে ৫০ কিলোমিটার ও বণ্ডলুর থেকে ১৫ কিলোমিটার দক্ষিণে এটি অবস্থিত৷\nমারাইমালাইনগর চেন্নাই মহানগর এলাকার অন্তর্গত৷ চেন্নাই নগরোন্নয়ন কর্তৃপক্ষ ১৯৮০ খ্রিস্টাব্দ নাগাদ এটিকে উপগ্রহ নগরে উন্নীত করে৷ মারাইমালাইনগরে বহু ভারীশিল্প সংস্থান৷ এখান থেকে এক মাইল দূরত্বের মধ্যেই রয়েছে ফোর্ড ইন্ডিয়া প্রাইভেট লিমিটেড ও বিএমডব্লিউ গাড়ী প্রস্তুতকারক দুটি সংস্থা৷ ৮ কিলোমিটার দূরত্বে ভারতের সফটওয়্যারের সিংহভাগ দখল করে রাখা ইনফোসিসের একটি কার্যালয় রয়েছে৷ নিকটবর্তী পোতেরিতে রয়েছে এসআরএম বিশ্ববিদ্যালয়ের মূল বিদ্যায়তন প্রাঙ্গণ, এটি মূলত বিজ্ঞান ও প্রযুক্তি বিশ্ববিদ্যালয়৷\n২০১১ খ্রিস্টাব্দ অনুযায়ী এর জনগণনা ছিলো ৮১,৮৭২ জন৷ এই অঞ্চলটিতে রয়েছে চেন্নাই শহরতলি রেলওয়ের মারাইমালাইনগর রেলওয়ে স্টেশন৷ এর উত্তর দিকে রয়েছে কাট্টাঙ্কুলতুর ও‌ দক্ষিণ দিকে রয়েছে সিংহপেরুমালকোয়িল।\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে মারাইমালাইনগরের জনসংখ্যা ছিল ৮১,৮৭২ জন, যেখানে প্রতি হাজার পুরুষে ৯৫৩ জন নারী বাস করতেন, যা জাতীয় গড়ের তুলনায় অধিক হলেও রাজ্যের গড় অনুযায়ী কম। মোট শিশু সংখ্যা ৮,৮২১ জন যেখানে শিশুপুত্র সংখ্যা ৪,৫৫৫ জন এবং শিশুকন্যা সংখ্যা ৪,২৬৬ জন। জনসংখ্যা অনুপাতে তপশিলি জাতি এবং তপশিলি উপজাতি শতাংশ যথাক্রমে ১৮.৫৪ ও ০.৪৫। শহরটির সাক্ষরতার হার ছিল ৭৮.৬৭ শতাংশ যা জাতীয় সাক্ষরতার হারের তুলনায় বেশি। শহরে মোট পরিবার সংখ্যা ১৯,৯৭০ টি। মোট শ্রমজীবীর সংখ্যা ৩১,৯২৬ জন, যার মধ্যে কৃষক ৩২৯ জন, মূল কৃষিজীবী ৭৩২ জন গৃহস্থলী সংক্রান্ত শ্রমজীবী ৮৫৩ জন, অন্যান্য শ্রমজীবী ২৫,৬৩৭ জন। মোট প্রান্তিক শ্রমজীবী সংখ্যা ৪,৩৭ জন, যার মধ্যে প্রান্তিক কৃষক ৭১ জন, প্রান্তিক কৃষিজীবী ১৯১ জন, প্রান্তিক গৃহস্থলী সংক্রান্ত শ্রমজীবী ১৬৪ জন, অন্যান্য শ্রমজীবী ৩,৯৪৯ জন।\n\n\n== তথ্যসূত্র =="}