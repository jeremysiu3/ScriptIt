{"pageid": 1197519, "title": "ব্রাহ্মন্দী কামিনী কিশোর মৌলিক সরকারি উচ্চ বিদ্যালয়", "url": "https://bn.wikipedia.org/wiki?curid=1197519", "content": "ব্রাহ্মন্দী কামিনী কিশোর মৌলিক সরকারি উচ্চ বিদ্যালয় বাংলাদেশের নরসিংদী জেলার নরসিংদী সদরের পশ্চিম ব্রাহ্মন্দীতে অবস্থিত একটি প্রাচীন এবং স্বনামধন্য উচ্চ বিদ্যালয়।\n\n\n== ইতিহাস ==\nস্কুলটি ১৯৪৬ সালে জমিদার এবং হোমিওপ্যাথি ডাক্তার জিতেন্দ্র কিশোর মৌলিক তার পিতা কামিনী কিশোর মৌলিকের স্মৃতিতে প্রতিষ্ঠা করেন। এটি মাঝে ১৯৫৫ সাল থেকে কয়েক বছরের জন্য নরসিংদী সরকারি কলেজের সাথে যুক্ত ছিল, তাই সেই সময়ের জন্য স্কুলটির নাম ছিল ব্রাহ্মন্দী কে. কে. এম. কলেজিয়েট স্কুল। এরপর ১৯৮১ সালের ১ এপ্রিল বিদ্যালয়টি নরসিংদীর প্রথম বিদ্যালয় হিসেবে জাতীয়করণ করা হয়। এটি ১৯৯১ সাল পর্যন্ত একটি কম্বাইন্ড স্কুল ছিল। এরপর এটিকে ছেলেদের প্রতিষ্ঠানে রূপান্তরিত করা হয়।\n\n\n== শিক্ষক ও কর্মচারীবৃন্দ ==\nবর্তমানে এখানে ৫১ জন শিক্ষক কর্মরত আছেন।\n\n\n== পাঠক্রম বহির্ভূত কার্যক্রম ==\nশিক্ষার পাশাপাশি স্কুলটিতে সহপাঠ্যক্রমিক কার্যক্রম যেমন স্কাউটিং, রেড ক্রিসেন্ট স্বেচ্ছাসেবা এবং বিতর্কের সুযোগ আছে।\n\n\n== তথ্যসূত্র =="}