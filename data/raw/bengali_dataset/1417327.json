{"pageid": 1417327, "title": "স্পোর্টস১৮", "url": "https://bn.wikipedia.org/wiki?curid=1417327", "content": "স্পোর্টস১৮ নেটওয়ার্ক হলো ভায়াকম ১৮-এর মালিকানাধীন ভারতীয় বহুজাতিক ক্রীড়া টেলিভিশন চ্যানেলগুলোর একটি গ্রুপ। এটি নেটওয়ার্ক ১৮ এবং প্যারামাউন্ট গ্লোবালের মধ্যকার একটি যৌথ উদ্যোগ। ২০২২ সালের ১৫ই এপ্রিল তারিখে প্রতিষ্ঠিত হওয়া এই চ্যানেলটি ২০২২ ফিফা বিশ্বকাপ, এটিপি ট্যুর মাস্টার্স ১০০০, বিডাব্লিউএফ বিশ্ব চ্যাম্পিয়নশিপ, মোটোজিপি, ইন্ডিয়ান সুপার লিগ, লা লিগা, সেরিয়ে আ-এর মতো প্রতিযোগিতা সরাসরি সম্প্রচার করার অধিকার রাখে।\n\n\n== ইতিহাস ==\nভায়াকম ১৮ যেসময় সেরিয়ে আ এবং লা লিগা সম্প্রচার করার অধিকার ক্রয় করেছিল, উক্ত সময় তাদের কোন ক্রীড়া চ্যানেল ছিল না। সুতরাং, কিছু সময়ের জন্য, এই প্রতিযোগিতার ম্যাচগুলো এমটিভি ইন্ডিয়াতে সম্প্রচারের পাশাপাশি ডিজিটালভাবে উপলব্ধ ছিল। অবশেষে, স্পোর্টস১৮ ১ এবং স্পোর্টস১৮ ১ এইচডি নামে দুটি চ্যানেল ২০২২ সালের ১৫ই এপ্রিল তারিখে চালু হয়েছে; এবং স্পোর্টস১৮ খেল নামে আরও একটি চ্যানেল ২৫শে এপ্রিল তারিখে চালু হয়েছে। রিলায়েন্স ইন্ডাস্ট্রিজের সহযোগী সংস্থা ভায়াকম ১৮ ২০২৩ সালের সেপ্টেম্বর থেকে ২০২৮ সালের মার্চ পর্যন্ত পরবর্তী পাঁচ বছরের জন্য ভারতীয় ক্রিকেট নিয়ন্ত্রণ বোর্ড (বিসিসিআই) কর্তৃক ৫,৯৬৩ কোটি রুপির বিনিময়ে আন্তর্জাতিক ও ঘরোয়া ম্যাচগুলোর জন্য এক্সক্লুসিভ মিডিয়া রাইটস অর্জন করেছে।\n\n\n== অধীনস্থ চ্যানেল ==\n\n\n=== আসন্ন চ্যানেল ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}