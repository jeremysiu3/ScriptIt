{"pageid": 1076389, "title": "ব্রাহ্মস্ফুটসিদ্ধান্ত", "url": "https://bn.wikipedia.org/wiki?curid=1076389", "content": "ব্রাহ্মস্ফুটসিদ্ধান্ত (ব্রহ্মার সংশোধিত নীতিমালা বা সিদ্ধান্ত) ৬২৮ খ্রিস্টাব্দে ব্রহ্মগুপ্তের লেখা এবং বিশেষত সেই সময়ের তুলনায় একটি বিশাল আকৃতির বই যা তার সেরা কাজ হিসেবে স্বীকৃত। গাণিতিক জ্যোতির্বিজ্ঞানের উপর লিখিত এই পুস্তকটি গুরুত্বপূর্ণ গাণিতিক বিষয়াবলী অন্তর্ভুক্ত করা হয়েছে যাদের মধ্যে রয়েছে শূন্য নিয়ে কার্যক্রমের তথা শূন্যের ভূমিকার একটি উত্তম ধারণা, ধনাত্মক বা ঋণাত্মক যেকোন সংখ্যা প্রয়োগের কিছু নিয়ম, বর্গমূল নির্ণয়ের একটি নিয়ম, রৈখিক ও দ্বিঘাত সমীকরণ সমাধান এবং ধারার সমষ্টি নির্ণয়ের পদ্ধতি উপরন্তু ব্রহ্মগুপ্তের অভেদ ও ব্রহ্মগুপ্তের উপপাদ্য।\nবইটির পুরোটাই পদ্যে রচিত হয়েছে যেখানে কোন গাণিতিক চিহ্ন ব্যবহার করা হয়নি। শুধু তাই নয়, এই বইতেই দ্বিঘাত সমীকরণের সমাধান দ্বিঘাত সূত্রের প্রথম সুস্পষ্ট বর্ণনা দেওয়া হয়েছে।\n\n\n== সংখ্যার জন্য ব্রাহ্মস্ফুটসিদ্ধান্তের নিয়মসমূহ ==\nধনাত্মক সংখ্যা, ঋণাত্মক সংখ্যা এবং শূন্যের বাস্তবিক বা গাঠনিক ধারণার উল্লেখ যেসব বইয়ে প্রথম পাওয়া যায় ব্রাহ্মস্ফুটসিদ্ধান্ত সেগুলোর একটি। এই বইয়ে ব্রহ্মগুপ্ত সংখ্যা বিষয়ক তার নিম্নোক্ত নিয়মসমূহ প্রদান করেছেন:\n\nদুটি ধনাত্মক রাশির যোগফল ধনাত্মক\nদুটি ঋনাত্মক রাশির যোগফল ঋনাত্মক\nশূন্য এবং ধনাত্মক সংখ্যার যোগফল ধণাত্মক\nশূন্য এবং ঋণাত্মক সংখ্যার যোগফল ঋণাত্মক\nশূন্যের সাথে শূন্যের যোগফল শূন্য\nকোন ধনাত্মক সংখ্যার সাথে ঋণাত্মক সংখ্যার যোগফল হবে ঐ সংখ্যাদুটির পার্থক্য নতুবা এরা সমান হলে যোগফলটি হবে শূন্য\nধনাত্মক থেকে ধনাত্মক সংখ্যার বিয়োগের ক্ষেত্রে বড়টি থেকে ছোটটি বিয়োগ করতে হবে\nঋনাত্মক থেকে ঋনাত্মক সংখ্যার বিয়োগের ক্ষেত্রেও বড়টি থেকে ছোটটি বিয়োগ করতে হবে\nযাই হোক না কেন ছোট সংখ্যাটি থেকে বড়টি বিয়োগ করলে বিয়োগফল বা পার্থক্য উল্টে যাবে\nঋণাত্মক থেকে ধনাত্মকের বিয়োগ এবং ধনাত্মক থেকে ঋণাত্মকের বিয়োগ উভয় ক্ষেত্রেই   এদেরকে অবশ্যই পরস্পরের সাথে যোগ করতে হবে\nএকটি ধনাত্মক ও একটি ঋণাত্মক সংখ্যার গুণফল ঋণাত্মক\nদুটি ঋণাত্মক সংখ্যার গুণফল ধনাত্মক\nদুটি ধণাত্মক সংখ্যার গুণফল ধনাত্মক\nধনাত্মককে ধনাত্মক দ্বারা অথবা ঋণাত্মককে ঋণাত্মক দ্বারা ভাগের  ফল ধনাত্মক\nধনাত্মককে ঋণাত্মক দ্বারা অথবা ঋণাত্মককে ধনাত্মক দ্বারা ভাগের  ফল ঋণাত্মক\nশূন্যকে ধনাত্মক বা ঋণাত্মক যেকোন সংখ্যা দ্বারা ভাগ করলে ভাগফল হয় শূন্য হবে নতুবা শূন্য লব এবং সসীম সংখ্যার হরযুক্ত একটি ভগ্নাংশ হবে\nএকটি ধনাত্মক বা ঋণাত্মক সংখ্যাকে শূন্য দ্বারা ভাগ হল শূন্য হর বিশিষ্ট একটি ভগ্নাংশ\nশূন্যকে শূন্য দ্বারা ভাগের ফল শূন্য\nশেষ দুটি নিয়ম শূন্য দ্বারা ভাগকে সংজ্ঞায়িত করার প্রথম প্রচেষ্টা হিসেবে স্মরণীয় যদিও এগুলো আধুনিক সংখ্যাতত্ত্বের সাথে সঙ্গতিপূর্ণ নয় যখন আধুনিক মতবাদ অনুসারে কোন ক্ষেত্রের শূন্য দ্বারা ভাগের বিষয়টি অসংজ্ঞায়িত।\n\n\n== তথ্যসূত্র ==\n\n\n== বহিঃসংযোগ ==\n\nBrahmasphutasiddhanta at GRETIL (mathematical chapters: 12, 18-20, 21.17-23)\nও'কনর, জন জে.; রবার্টসন, এডমুন্ড এফ., \"Brahmagupta\", ম্যাকটিউটর হিস্টোরি অব ম্যাথমেটিকস আর্কাইভ, সেন্ট অ্যান্ড্রুজ বিশ্ববিদ্যালয় উদ্ধৃতি টেমপ্লেট ইংরেজি প্যারামিটার ব্যবহার করেছে (link) ।\n\nটেমপ্লেট:ভারতীয় জ্যোতির্বিদ্যা"}