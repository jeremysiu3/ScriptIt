{"pageid": 1198248, "title": "ওবায়দুর রহমান নবাব", "url": "https://bn.wikipedia.org/wiki?curid=1198248", "content": "ওবায়দুর রহমান নবাব (জন্ম: ১৮ ডিসেম্বর ১৯৯৮; ওবায়দুর রহমান নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ ফুটবল প্রিমিয়ার লিগের ক্লাব শেখ জামালের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৬–১৭ মৌসুমে, মাত্র ১৮ বছর বয়সে, কাতারি ফুটবল ক্লাব এস্পায়ার অ্যাকাডেমির যুব পর্যায়ের হয়ে খেলার মাধ্যমে নবাব ফুটবল জগতে প্রবেশ করেছেন এবং পরবর্তীকালে আল দুহাইলের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০২০–২১ মৌসুমে, কাতারি ক্লাব আল দুহাইলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল দুহাইলের হয়ে এক মৌসুমে মাত্র ১ ম্যাচে অংশগ্রহণ করার পর ২০২১–২২ মৌসুমে তিনি বাংলাদেশী ক্লাব বসুন্ধরা কিংসে যোগদান করেছেন। বসুন্ধরা কিংসে এক মৌসুম অতিবাহিত করার পর আরেক বাংলাদেশী ক্লাব মুক্তিযোদ্ধা সংসদে ধারে যোগদান করেছেন, যেখানে তিনি সকল প্রতিযোগিতায় ১০ ম্যাচে ৩টি গোল করেছেন। ২০২২–২৩ মৌসুমে, তিনি বসুন্ধরা কিংস হতে শেখ জামালে যোগদান করেছেন।\n\n\n== প্রারম্ভিক জীবন ==\nওবায়দুর রহমান নবাব ১৯৯৮ সালের ১৮ই ডিসেম্বর তারিখে বাংলাদেশের ফেনী জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ওবায়দুর রহমান নবাব  (ইংরেজি)  \nট্রান্সফারমার্কেটে ওবায়দুর রহমান নবাব (ইংরেজি) \nওয়ার্ল্ডফুটবল.নেটে ওবায়দুর রহমান নবাব (ইংরেজি)"}