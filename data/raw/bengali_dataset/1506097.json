{"pageid": 1506097, "title": "আশিকা রঙ্গনাথ", "url": "https://bn.wikipedia.org/wiki?curid=1506097", "content": "আশিকা রঙ্গনাথ (জন্ম: ৫ আগস্ট ১৯৯৬) একজন ভারতীয় অভিনেত্রী, যিনি মূলত কন্নড় চলচ্চিত্রে অভিনয় করেন; এছাড়া তিনি কিছু তামিল ও তেলুগু চলচ্চিত্রেও অভিনয় করেছেন। ২০১৬ সালে কন্নড় চলচ্চিত্র ক্রেজি বয়–এ অভিনয়ের মাধ্যমে তিনি চলচ্চিত্রে অভিষেক করেছিলেন। আশিকা রাম্বো ২, রাইমো ও মাদাগাজা চলচ্চিত্রের জন্য শ্রেষ্ঠ অভিনেত্রী – কন্নড় বিভাগে সাইমা পুরস্কারে মনোনীত হয়েছিলেন, তন্মধ্যে মাদাগাজা চলচ্চিত্রের জন্য তিনি পুরস্কার অর্জন করেছিলেন।\n\n\n== প্রারম্ভিক জীবন ==\nআশিকা রঙ্গনাথ ১৯৯৬ সালের ৫ আগস্ট কর্ণাটকের তুমকুরে জন্মগ্রহণ করেন। তার বড় বোন অনুষা রঙ্গনাথও কন্নড় চলচ্চিত্রের একজন অভিনেত্রী। আশিকা তুমকুরের বিশপ সার্জেন্ট স্কুলে পড়াশোনা করেছেন। পরবর্তীতে তিনি প্রাক-বিশ্ববিদ্যালয়ের জন্য বেঙ্গালুরুতে জ্যোতি নিবাস কলেজে ভর্তি হয়েছিলেন। সেখানে তিনি ক্লিন অ্যান্ড ক্লিয়ার ফ্রেশ ফেস বেঙ্গালুরু প্রতিযোগিতায় অংশগ্রহণ করে মিস ফ্রেশ ফেস ২০১৪–এর রানার-আপ হয়েছিলেন। পরে তিনি এমইএস কলেজ অফ আর্টস, কমার্স অ্যান্ড সায়েন্স থেকে বাণিজ্যে ডিগ্রি অর্জন করেছিলেন। অভিনয়ের পাশাপাশি তিনি ফ্রিস্টাইল, বেলি ও ওয়েস্টার্ন সহ বিভিন্ন নৃত্যশৈলীতে প্রশিক্ষণপ্রাপ্ত।\n\n\n== গণমাধ্যমে ভাবমূর্তি ==\nবেঙ্গালুরু টাইমসের \"মোস্ট ডিজায়ারেবল উইমেন\" তালিকায় আশিকা ২০১৭ সালে ১১তম, ২০১৮ ও ২০১৯ সালে ২য় এবং ২০২০ সালে ৪র্থ স্থান অর্জন করেছিলেন। তিনি ইনস্টাগ্রামে সর্বাধিক অনুসরণকৃত কন্নড় অভিনেত্রীদের একজন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== সঙ্গীত ভিডিও ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আশিকা রঙ্গনাথ (ইংরেজি)\nইন্সটাগ্রামে আশিকা রঙ্গনাথ"}