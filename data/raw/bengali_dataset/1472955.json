{"pageid": 1472955, "title": "জিনিয়া জাফরিন লুইপা", "url": "https://bn.wikipedia.org/wiki?curid=1472955", "content": "জিনিয়া জাফরিন লুইপা (জন্ম: ৮ আগস্ট ১৯৯২) একজন বাংলাদেশী গায়িকা।\n\n\n== জীবনী ==\n\n\n=== ব্যক্তিগত জীবন ও শিক্ষা ===\nলুইপার জন্ম বগুড়ায়। তিনি বগুড়া ক্যান্টনমেন্ট পাবলিক স্কুল ও কলেজ থেকে ২০০৭ সালে এসএসসি এবং ২০০৯ সালে এইচএসসি সম্পন্ন করেন। ২০১৩ সালে আলমগীর হোসেনের সঙ্গে তার বিয়ে হয়। তার একটি সন্তান রয়েছে।\n\n\n=== কর্মজীবন ===\nলুইপা তিন বছর বয়সে গান শেখা শুরু করেন। তিনি তিন বছর বয়সে একটি সম্পূর্ণ গান মুখস্থ করতে পারায় তার বাবা-মা তাকে গান শিখাতে চেয়েছিলেন। গানের পাশাপাশি তিনি বাংলাদেশ শিশু একাডেমিতে নাচ, অভিনয় এবং আবৃত্তির মতো অন্যান্য শিল্পও শিখেন। তিনি অল্প বয়সে অনেক জাতীয় প্রতিযোগিতায় অংশগ্রহণ করেন এবং গানে ১৪টি স্বর্ণপদক পান। তিনি \"নতুন কুড়ি\" এবং \"শাপলা কুড়ি\" এ অংশগ্রহণ করে সেরা প্রতিযোগী নির্বাচিত হন। ২০১০ সালে তিনি চ্যানেল-আই সেরা কণ্ঠে অংশগ্রহণ করেন এবং তিনি চূড়ান্ত প্রতিযোগীদের একজন ছিলেন ও ৪র্থ স্থানে ছিলেন। এরপর শুরু হয় তার পেশাগত যাত্রা। তিনি টেলিভিশন, মুক্ত সঙ্গীতানুষ্ঠান, টিভিসি, মিশ্র অ্যালবামে উপস্থিত হতে শুরু করেন। ২০১৪ সালে তার একক অ্যালবাম ছায়াবাজী প্রকাশিত হয়েছিল। ২০১৭ সালে তিনি তার একক গান \"জেন্টলম্যান\" প্রকাশ করেন। ২০২১ সালে তিনি তার নতুন সঙ্গীত ভিডিও রঙ্গিলা হাওয়া প্রকাশ করেন। এই সঙ্গীত ভিডিওতে লুইপার সঙ্গে অভিনয় করেছেন অভিনেতা জিয়াউল রোশান। ২০২২ সালে তার নতুন গান নাচ ময়ুরী নাচ প্রকাশিত হয়। গানটি লিখেছেন ও সুর করেছেন কৌশিক হোসেন তাপস। এই সঙ্গীত ভিডিওতে অভিনয় করেছেন অভিনেত্রী নুসরাত জাহান।\n\n\n== পুরস্কার ও মনোনয়ন ==\nসেরা প্রতিশ্রুতিশীল গায়িকা হিসেবে আরটিভি তারকা পুরস্কার ২০১৪।\n‘ছায়াবাজি’ অ্যালবামের জন্য মেরিল-প্রথম আলো পুরস্কারের মনোনয়ন\nনতুন নারী কণ্ঠশিল্পী হিসেবে সিম্ফনি চ্যানেল-আই মিউজিক পুরস্কার ২০১৫।\nসেরা গায়িকা হিসেবে শাকো টেলিফিল্ম পুরস্কার ২০১৮।\n\n\n== তথ্যসূত্র ==\n\n\n== বহিঃসংযোগ ==\nফেসবুকে জিনিয়া জাফরিন লুইপা"}