{"pageid": 1099036, "title": "সৈয়দ গিয়াসউদ্দিন আহমেদ", "url": "https://bn.wikipedia.org/wiki?curid=1099036", "content": "সৈয়দ গিয়াসউদ্দিন আহমেদ (অজানা - ১০ সেপ্টেম্বর ২০২১) একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের লোক প্রশাসন বিভাগের অবসরপ্রাপ্ত অধ্যাপক এবং জাতীয় কবি কাজী নজরুল ইসলাম বিশ্ববিদ্যালয়ের (জাককানইবি) দ্বিতীয় উপাচার্য ছিলেন।\n\n\n== কর্মজীবন ==\nসৈয়দ গিয়াসউদ্দিন আহমেদ প্রায় ৪০ বছর ঢাকা বিশ্ববিদ্যালয়ের রাষ্ট্রবিজ্ঞান ও লোকপ্রশাসন বিভাগে শিক্ষকতা করেছেন। তিনি ২০০৯ থেকে ২০১৩ সাল পর্যন্ত জাতীয় কবি কাজী নজরুল ইসলাম বিশ্ববিদ্যালয়ের দ্বিতীয় উপাচার্য হিসেবে দায়িত্ব পালন করেন।\n\n\n== প্রকাশনা ==\nদেশি ও বিদেশি জার্নালে তার প্রায় ৫০টি গবেষণামূলক নিবন্ধ প্রকাশিত হয়েছে। এছাড়া তিনি জনপ্রশাসন, রাষ্ট্রবিজ্ঞান, স্থানীয় সরকার এবং সিভিল সার্ভিস ম্যানেজমেন্ট - এর উপর একাধিক গ্রন্থের রচয়িতা।\n\n\n== মৃত্যু ==\nসৈয়দ গিয়াসউদ্দিন আহমেদ নিউমোনিয়া ও বার্ধক্যজনিত কারণে চিকিৎসাধীন অবস্থায় ২০২১ সালের ১০ সেপ্টেম্বর ঢাকায় মৃত্যুবরণ করেন। মৃত্যুকালে তার বয়স হয়েছিল ৮০ বছর।\n\n\n== তথ্যসূত্র =="}