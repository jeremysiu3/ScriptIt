{"pageid": 1141828, "title": "ম্যাট হার্ডি", "url": "https://bn.wikipedia.org/wiki?curid=1141828", "content": "ম্যাথিউ মুর হার্ডি (জন্ম সেপ্টেম্বর ২৩, ১৯৭৪) একজন আমেরিকান পেশাদার কুস্তিগির যিনি বর্তমানে এইডাব্লিউর সাথে চুক্তিবদ্ধ রয়েছেন। তিনি তার ডাব্লিউডাব্লিউইতে কাটানো সময়ের জন্য সর্বাধিক পরিচিত।\nতার বাস্তব জীবনের ভাই জেফের সাথে মিলে হার্ডি ট্যাগ টিম বিভাগে ২০০০ এর দশকে ডাব্লিউডাব্লিউএফ এর বেশকিছু টিএলসি ম্যাচে অংশ নিয়ে খ্যাতি অর্জন করে। হার্ডি ১৪ বারের ওয়ার্ল্ড ট্যাগ টিম চ্যাম্পিয়ন, যেখানে তিনি ৬ বারের ডাব্লিউডাব্লিউই ওয়ার্ল্ড ট্যাগ টিম চ্যাম্পিয়ন, ৩ বারের র ট্যাগ টিম চ্যাম্পিয়ন, ৩ বারের স্ম্যাকডাউন ট্যাগ টিম চ্যাম্পিয়ন। এছাড়াও তিনি রিং অফ অনার ট্যাগ টিম চ্যাম্পিয়নশিপ এবং ডাব্লিউসিডাব্লিউ ট্যাগ টিম চ্যাম্পিয়নশিপ একবার করে এবং টিএনএ ওয়ার্ল্ড ট্যাগ টিম চ্যাম্পিয়নশিপ দুইবার জিতেছেন।\nচার দশক ধরে কুস্তি করে আসা হার্ডিকে তার ক্যারিয়ারের বিভিন্ন সময় বিভিন্ন গিমিকে দেখা গেছে। ২০০২ সালে হার্ডি ডাব্লিউডাব্লিউই তে একা ক্যারিয়ার শুরু করে। তার ভার্সন ১.০ ব্যক্তিত্বটি রেসলিং অবজারভার নিউজলেটার থেকে বেস্ট গিমিক এর পুরস্কার পায়। ২০১৬ সালে হার্ডি \"ব্রোকেন\" (ডাব্লিউডাব্লিউই তে ওকেন) গিমিকে আবির্ভূত হন যা তাকে বিভিন্ন পুরস্কার এবং প্রশংসার সাথে সাথে দ্বিতীয়বার বেস্ট গিমিক পুরস্কার জিততে সাহায্য করে। এটি পেশাদারি কুস্তির অন্যতম সেরা চর্চিত বিষয়ে পরিণত হয়। একজন একাকী কুস্তিগির হিসেবে হার্ডি একবার ইসিডাব্লিউ চ্যাম্পিয়ন এবং দুইবার টিএনএ ওয়ার্ল্ড হেভিওয়েট চ্যাম্পিয়ন হয়। ডাব্লিউডাব্লিউই, টিএনএ/ইম্প্যাক্ট এবং রিং অফ অনার মিলিয়ে হার্ডি সর্বমোট ২১ টি চ্যাম্পিয়নশিপ অর্জন করে।\n\n\n== তথ্যসূত্র =="}