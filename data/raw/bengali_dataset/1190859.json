{"pageid": 1190859, "title": "পাক্রা জহুর", "url": "https://bn.wikipedia.org/wiki?curid=1190859", "content": "পাক্রা জহুর(বৈজ্ঞানিক নাম: Polytremis lubricans (Herrich-Schäffer)) 'হেসপারিডি' (Hespaeriidae) বা স্কিপারস (Skippers) গোত্র ও  হেসপারিনি (Hesperiinae) উপ-গোত্রের অন্তর্ভুক্ত প্রজাতি। এই প্রজাতি ভারতের বন্যপ্রাণ সংরক্ষণ আইন (Wild Life Protection Act, 1972) অনুসারে তফ্‌সিল ৪ এর তালিকার অন্তর্ভুক্ত।\n\n\n== আকার ==\nপাক্রা জহুর এর প্রসারিত অবস্থায় ডানার আকার ৩৬-৪২ মিলিমিটার দৈর্ঘ্যের হয়।\n\n\n== উপপ্রজাতি ==\nপাক্রা জহুর এর প্রজাতিগুলো হলো:\n\nPolytremis lubricans lubricans\nPolytremis lubricans taiwana\n\n\n=== ভারতে প্রাপ্ত পাক্রা জহুর এর উপপ্রজাতি ===\nভারতে প্রাপ্ত পাক্রা জহুর এর উপপ্রজাতি হল-\n\nPolytremis lubricans lubricans (Herrich-Schäffer, 1869) – Oriental Contiguous Swift\n\n\n== বিস্তার ==\nএই প্রজাতি ভারত এর পশ্চিমঘাট পর্বতমালা, কর্নাটক,  উত্তরাখণ্ড থেকে অরুণাচল প্রদেশ, নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nএই প্রজাতির পিছনের ডানার উভয়পৃষ্ঠের ৪ ও ৫ নং শিরামধ্যস্থ দুটি ছোপ একদম গায়ে গায়ে লাগানো, তবে সংযুক্ত নয়- এই বৈশিষ্ট জন্য এদের এইরোপ নামকরন। সামনের ডানার উপরিতলের ছোপগুলি স্বচ্ছ এবং ইষদ হলুদ। উক্ত ইষদ হলুদ ছোপগুলির মধ্যে ২টি সেলস্থ ছোপ ছাড়াও আর কতকগুলি বিভিন্ন আকৃতির ছোপ ১খ থেকে ৪ নং শিরামধ্যস্থ এবং ৬নং থেকে ৪নং শিরামধ্যে অবস্থিত। উভয় ডানার উপরিতলের গোড়ার অংশ (base) এবং পিছনের ডানার অধিকাংশ ভাগ কমলা-হলুদ (ochreous) লোম দ্বারা আবৃত। সামনের ডানার ২ নং শিরামধ্যস্থ ছোপটি বড় এবং লম্বাটে। পিছনের ডানার উপরিতলে ২ থেকে ৬ নং শিরামধ্যে একসারি ছোপ কখনো উপস্থিত আবার কখনো অনুপস্থিত। পিছনের ডানা নিম্নতলে ২ থেকে ৬ নং শিরামধ্যস্থ ছোপগুলি প্রায় বক্রাকারে সজ্জিত। এই প্রজাতির পুরুষ প্রকারে সামনের ডানার উপরিতলে কোন দাগ বা brand থাকে না। স্ত্রী এবং পুরুষ অনুরূপ।\n\n\n== তথ্যসূত্র ==\n\n\n== বহিঃসংযোগ =="}