{"pageid": 1105283, "title": "ইউসুফ বাঙ্গালী", "url": "https://bn.wikipedia.org/wiki?curid=1105283", "content": "মুফতি ইউসুফ বাঙ্গালী ষোড়শ শতকের শত্তারী তরীকার একজন পীর ছিলেন। ফারুকী ও মোগল বাদশাহ আকবরের শাসনামলে তিনি একজন বিশিষ্ট ওস্তাদ ছিলেন।\n\n\n== পটভূমি ==\nইউসুফ, বাঙ্গালী বংশোদ্ভূত। তিনি আরও ইসলামী তালীমের জন্য বর-ই-সগীর জুড়ে সফর করেছিলেন, শেষে ওজীহুদ্দীন আলবীর শাগরেদ ও মুরীদ হয়েছিলেন।\n\n\n== কর্মজীবন ==\nআলবী সাহেবের এজাজত নিয়ে, তিনি বুরহানপুরে বসতি স্থাপন করেন ও সেখানে তিনি একটি খানকা এবং একটি মাদ্রাসা পরিচালনা শুরু করেন।\nইউসুফ সাহেব শত্তারী তরীকার একজন বিশিষ্ট বাঙ্গালী বংশোদ্ভূত আলেমদের মধ্যে ছিলেন, অন্যান্য বাঙ্গালী বংশোদ্ভূত শত্তারী পীর হলেন শ্রীহট্টের আলী শের এবং লখনৌতির শাহ মনঝন। ঈসা বুরহানপুরী ও পীর মুহম্মদ বিন আব্দুল হলীম ইউসুফের অধীনে পড়াশোনা করেন। মুফতি ইউসুফ সাহেব মুসলিম শিশুদের খৎনাও করাতেন, এর মধ্যে উল্লেখযোগ্য হল সাকা জী বুরহানপুরী, যিনি পরবর্তীতে বুরহানপুরের অন্যতম বিশিষ্ট আলেমে দ্বীন হয়ে ওঠেন। যদিও ইউসুফের অনেক শাগরেদ ছিল, তবুও তিনি কাউকে তাঁর মুরীদ হতে কবুল করেননি এবং পরিবর্তে তাঁর শাগরেদদের তাঁর সমসাময়িক তাহির ইউসুফ সিন্ধির কাছে নির্দেশ দেন। তার দুই ছেলে আবদুল্লাহ ও আব্দুর-রহমান, যারা উভয়েই সিন্ধি সাহেবের মুরীদ হয়েছিলেন, তাদেরও একই মানসিকতা ছিল।\n\n\n== আরও দেখুন ==\nআলা বখশ, আরেকজন ষোড়শ শতাব্দীর বাঙ্গালী আলিমে দ্বীন\n\n\n== তথ্যসূত্র =="}