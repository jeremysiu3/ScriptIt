{"pageid": 1440509, "title": "লুনা ই-৬এলএস নং. ১১২", "url": "https://bn.wikipedia.org/wiki?curid=1440509", "content": "লুনা ই-৬এলএস নং. ১১২, কখনও কখনও নাসা কর্তৃক লুনা ১৯৬৮এ হিসাবে চিহ্নিত করা হয়, হলো লুনা কর্মসূচির অংশ হিসাবে ১৯৬৮ সালে মহাশূণ্যে প্রেরণ করা একটি সোভিয়েত মহাকাশযান যা উৎক্ষেপণ ব্যর্থতায় হারিয়ে গিয়েছে। এটি ছিলো ১,৭০০-কিলোগ্রাম (৩,৭০০-পাউন্ড) ভর বিশিষ্ট লুনা ই-৬এলএস মহাকাশযান, তিনটির মধ্যে দ্বিতীয় উৎক্ষেপণ করাটি। এটি ছিলো সৌর-কক্ষপথে প্রবেশ করার জন্য প্রেরিত মহাকাশযান, যেটি সেখান হতে চন্দ্র সম্পর্কে তথ্য সংগ্রহ করতো এবং পরবর্তীতে মহাকাশে মনুষ্যবাহী নভোযানসমূহ উৎক্ষেপন করার উদ্দেশ্যে প্রদর্শন করার জন্য প্রেরিত।\n\n\n== বিবরণ ==\nলুনা ই-৬এলএস নং. ১১২ মহাকাশযানটি ১৯৬৮ সালের ৭ ফেব্রুয়ারি ১০:৪৩:৫৪ ইউটিসি-এ বাইকোনুরের সাইট ১/৫ থেকে ব্লক-এল উচ্চ-স্তর যুক্ত একটি মোলনিয়া-এম ৮কে৭৮এম বাহক রকেটের উপরে বসিয়ে উৎক্ষেপণ করা হয়েছিল। উড্ডয়নের তৃতীয় পর্যায়ে এর একটি জ্বালানী ভালভ বা খাঁড়ি আটকে যায়, যার ফলে গ্যাস জেনারেটর স্বাভাবিকের চেয়ে বেশি হারে জ্বালানী গ্রহণ করে। উৎক্ষেপণের ৫২৪.৬ সেকেন্ড পরই রকেটটির জ্বালানি শেষ হয়ে যায় এবং এর ফলে এটি কক্ষপথে পৌঁছাতে ব্যর্থ হয়। এই অভিযান সম্পর্কে তথ্য প্রকাশের আগেই নাসা সঠিকভাবে সনাক্ত করতে সক্ষম হয় যে এটি চাঁদের চারপাশের কক্ষপথে একটি মহাকাশযান স্থাপন করার প্রচেষ্টা ছিল এবং পরবর্তীতে প্রেরিত লুনা ১৪ মহাকাশযানে একই কনফিগারেশন ব্যবহৃত হয়।\n\n\n== তথ্যসূত্র ==\n\n\n== বহিঃসংযোগ ==\nZarya - লুনা কর্মসূচির কালপঞ্জী  ওয়েব্যাক মেশিনে আর্কাইভকৃত ১ জুলাই ২০২২ তারিখে\n\nটেমপ্লেট:Orbital launches in 1968"}