{"pageid": 1524040, "title": "আর্থার কলিন্স (ক্রিকেটার)", "url": "https://bn.wikipedia.org/wiki?curid=1524040", "content": "আর্থার কলিন্স ছিলেন একজন ইংরেজ ক্রিকেটার। তিনি ১৮৯৫ থেকে ১৯০২ সালের মধ্যে সাসেক্সের হয়ে প্রথম-শ্রেণীর ক্রিকেট খেলেছিলেন। তিনি ৫৩টি প্রথম-শ্রেণীর ম্যাচে ডানহাতি ব্যাটসম্যান হিসেবে খেলেছেন তাছাড়া তিনি বাম-হাতি অর্থোডক্স স্পিন বল করতেন । \n\n\n== ক্রিকেট জীবন ==\nওপেনিং ব্যাটসম্যান হিসেবে তিনি ১৯০০ সালের জুনে গ্লুচেস্টারশায়ারের বিপক্ষে তার একমাত্র প্রথম-শ্রেণীর সেঞ্চুরি করেন। সেই ম্যাচে কলিন্স পর্যায়ক্রমে ২২ রান এবং ১০২ রান করেছিলেন।  পরবর্তীতে একই মাসের শেষের দিকে, ইস্টবোর্নে তিনি ১৯৫ মিনিট ব্যাট করেছিলেন এবং এসেক্সের বিপক্ষে দলের মোট ১০৮ রানের মধ্যে সর্বোচ্চ ২৯ রান করেছিলেন।   ১৯০১ সালে তিনি টাইফয়েড জ্বরে আক্রান্ত হন যার ফলে সেই মৌসুমে তার আর খেলা হয় নি।  ১৮৯৬ সালে গ্লুচেস্টারশায়ারের বিপক্ষে সাসেক্সের দুটি ম্যাচে তিনি তার স্পিন বোলিংয়ের মাধ্যমে ডব্লিউজি গ্রেসকে দুবার আউট করেছিলেন, যদিও গ্রেস দুটি ম্যাচে মোট ৫৪৭ রান করেছিলেন। \n\n\n== জন্ম ও মৃত্যু ==\nআর্থার কলিন্স ৭ সেপ্টেম্বর ১৮৭১ সালে ইংল্যান্ডের সাসেক্সের পূর্ব গ্রিনস্টেড শহরে জন্মগ্রহণ করেন ও ২২ জুলাই ১৯৪৫ সালের সাসেক্সের হ্যাডলো ডাউন গ্রামে মৃত্যুবরণ করেন। \n\n\n== তথ্যসূত্র =="}