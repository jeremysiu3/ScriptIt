{"pageid": 1074475, "title": "এ. এফ. এম. আওরঙ্গজেব", "url": "https://bn.wikipedia.org/wiki?curid=1074475", "content": "এ. এফ. এম. আওরঙ্গজেব একজন বাংলাদেশী শিক্ষাবিদ। তিনি চট্টগ্রাম বিশ্ববিদ্যালয়ের মানব সম্পদ ব্যবস্থাপনা বিভাগের অধ্যাপক এবং চট্টগ্রামে অবস্থিত বেসরকারি বিশ্ববিদ্যালয়, বিজিসি ট্রাস্ট বিশ্ববিদ্যালয় বাংলাদেশ এর উপাচার্য।\n\n\n== শিক্ষাজীবন ==\nএ. এফ. এম. আওরঙ্গজেব চট্টগ্রাম বিশ্ববিদ্যালয় থেকে স্নাতক (সম্মান) ও স্নাতকোত্তর ডিগ্রি লাভ করেন। পরবর্তীকালে তিনি বেলজিয়ামের খ্যাতনামা বিশ্ববিদ্যালয় থেকে গ্লোবাল ম্যানেজমেন্ট অ্যান্ড ডেভেলপমেন্ট এ এমএস এবং চট্টগ্রাম বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nআওরঙ্গজেব চট্টগ্রাম বিশ্ববিদ্যালয়ের মানব সম্পদ ব্যবস্থাপনা বিভাগের অধ্যাপক। কর্মজীবনে অধ্যাপনা ও গবেষণার পাশাপাশি তিনি চট্টগ্রাম বিশ্ববিদ্যালয়ের ব্যবসায় প্রশাসন অনুষদের ডিন, ব্যবস্থাপনা বিভাগ ও মানব সম্পদ ব্যবস্থাপনা বিভাগের সভাপতিসহ বিভিন্ন গুরুত্বপূর্ণ পদে দায়িত্ব পালন করেছেন।\nএ. এফ. এম. আওরঙ্গজেব ২০২১ সালের ১১ জানুয়ারি চট্টগ্রামে অবস্থিত বেসরকারি বিশ্ববিদ্যালয়, বিজিসি ট্রাস্ট বিশ্ববিদ্যালয় বাংলাদেশ এর উপাচার্য হিসেবে যোগদান করেন।\n\n\n== গবেষণাকর্ম ও প্রকাশনা ==\nজাতীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== সদস্যপদ ==\nআওরঙ্গজেব বিভিন্ন পেশাজীবী সংগঠনের সক্রিয় সদস্য। তিনি চট্টগ্রাম বিশ্ববিদ্যালয় শিক্ষক সমিতির সভাপতি হিসেবেও দায়িত্ব পালন করেন।\n\n\n== তথ্যসূত্র =="}