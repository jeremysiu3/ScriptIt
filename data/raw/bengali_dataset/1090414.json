{"pageid": 1090414, "title": "হাসান নাজিম", "url": "https://bn.wikipedia.org/wiki?curid=1090414", "content": "হাসান নাজিম (ইংরেজি: Hassan Nazeem; জন্ম: ২৪ মে ২০০১) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব গ্রিন স্ট্রিটস এবং মালদ্বীপ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\nমালদ্বীপীয় ফুটবল ক্লাব আর্লি টাচের যুব পর্যায়ের হয়ে খেলার মাধ্যমে নাজিম ফুটবল জগতে প্রবেশ করেছেন এবং পরবর্তীকালে জামালউদ্দিন স্কুল এবং ফোয়াকাইডুর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, মালদ্বীপীয় ক্লাব ফোয়াকাইডুর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ফোয়াকাইডুর হয়ে ২ মৌসুম অতিবাহিত করেছেন। মাঝে তিনি এক মৌসুমের জন্য ধারে ঈগলসের হয়ে খেলেছেন। ২০২০–২১ মৌসুমে, তিনি ঈগলস হতে মালদ্বীপীয় ক্লাব গ্রিন স্ট্রিটসে যোগদান করেছেন।\nনাজিম মালদ্বীপ অনূর্ধ্ব-১৪ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পর, তিনি ২০১৯ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nহাসান নাজিম ২০০১ সালের ২৪শে মে তারিখে মালদ্বীপের মালেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nনাজিম মালদ্বীপ অনূর্ধ্ব-১৪, মালদ্বীপ অনূর্ধ্ব-১৮, মালদ্বীপ অনূর্ধ্ব-১৯ এবং মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন।\n২০১৯ সালের ৫ই সেপ্টেম্বর তারিখে, মাত্র ১৮ বছর, ৩ মাস ও ১২ দিন বয়সে, ডান পায়ে ফুটবল খেলায় পারদর্শী নাজিম গুয়ামের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৬৯তম মিনিটে কেন্দ্রীয় আক্রমণভাগের খেলোয়াড় আব্দুল্লা আসাদুল্লার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১২ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি মালদ্বীপ ১–০ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে নাজিম সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হাসান নাজিম  (ইংরেজি)  \nট্রান্সফারমার্কেটে হাসান নাজিম (ইংরেজি) \nওয়ার্ল্ডফুটবল.নেটে হাসান নাজিম (ইংরেজি) \nইএসপিএন এফসিতে হাসান নাজিম (ইংরেজি) \nন্যাশনাল-ফুটবল-টিমস.কমে হাসান নাজিম (ইংরেজি)"}