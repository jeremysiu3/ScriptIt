{"pageid": 1089171, "title": "জেরার্ড জন শেফার", "url": "https://bn.wikipedia.org/wiki?curid=1089171", "content": "জেরার্ড জন শেফার জুনিয়র (২৬ মার্চ, ১৯৪৬  –  ৩ ডিসেম্বর, ১৯৯৫) একজন আমেরিকান হত্যাকারী এবং সন্দেহভাজন সিরিয়াল কিলার, যিনি ১৯৭৩ সালে ফ্লোরিডার মার্টিন কাউন্টিতে শেরিফের ডেপুটি থাকাকালীন হত্যার জন্য কারাবাস করেছিলেন। তিনি দুটি খুনের জন্য দোষী সাব্যস্ত হয়েছিল, কিন্তু অন্য অনেক হত্যায় তার জড়িত থাকার সন্দেহ করা হয়। তিনি প্রায়ই তার দোষী সাব্যস্তের বিরুদ্ধে আপিল করেছিলেন, কিন্তু মৌখিক ও লিখিত উভয়ভাবেই ব্যক্তিগতভাবে ত্রিশেরও বেশি নারী ও মেয়েকে হত্যা করার ব্যাপারে গর্ব করেছিলেন। তাকে ১৯৯৫ সালের ডিসেম্বর মাসে তাকে কারাগার কক্ষে ছুরিকাঘাতে হত্যা করা হয়েছিল।\n\n\n== জীবনের প্রথমার্ধ ==\nতিনি ক্যাথলিক পিতা জেরার্ড ও মাতা ডরিস মারি শেফারের ঘরে জন্ম নেওয়া তিনটি সন্তানের মধ্যে প্রথম জন ছিলেন। তিনি উইসকনসিনে জন্মগ্রহণ করেছিলেন এবং জর্জিয়ার আটলান্টায় বেড়ে ওঠেন, যেখানে তিনি ১৯৬০ সাল পর্যন্ত মেরিস্ট একাডেমিতে  যুক্ত ছিলেন, যখন তার পরিবার ফ্লোরিডার ফোর্ট লডারডেলে চলে আসেন। তিনি তার বাবার সাথে ভালভাবে সম্পর্ক গড়ে তুলতে পারেননি,  তিনি বিশ্বাস করতেন যে তার পিতা তার বোনের পক্ষে রয়েছেন। \nতার কিশোর বয়সে, তিনি মহিলাদের অন্তর্বাস নিয়ে আবেশ শুরু করেছিলেন এবং লেই হেইনলাইন নামে প্রতিবেশী একটি মেয়ের প্রতি গোপনে উঁকিঝুঁকি মারা শুরু করেছিলেন। পরবর্তীতে মেয়েটির হত্যার ব্যাপারে তাকে সন্দেহ করা হয়েছিল। তিনি পরে তার যৌবনের পশু হত্যা এবং ক্রস ড্রেসিংয়ের কথা স্বীকার করেছিলেন, যদিও অন্য সময়ে তিনি দাবি করেছিলেন যে ভিয়েতনাম যুদ্ধের সময় 'অনিবার্য সৈন্য সেবা' এড়াতে তিনি ক্রস ড্রেসিং করেছিলেন। \nতিনি ১৯৬৪ সালে সেন্ট থমাস অ্যাকুইনাস হাই স্কুল থেকে স্নাতক হওয়ার পরে  ফ্লোরিডা আটলান্টিক বিশ্ববিদ্যালয়ের কলেজে গিয়েছিলেন, এবং সেই সময় বিবাহ করেছিলেন। তিনি ১৯৬৯ সালে প্ল্যান্টেশন হাই স্কুলে শিক্ষক হয়েছিলেন, কিন্তু অধ্যক্ষের মতে শীঘ্রই \"সম্পূর্ণ অনুপযুক্ত আচরণের\" জন্য বহিস্কৃত হয়েছিলেন।  যাজকবর্গ থেকে প্রত্যাখ্যাত হওয়ার পর, তিনি পেশা হিসাবে আইন প্রয়োগের দিকে ঝুঁকলেন, ১৯৭১ সালের শেষের দিকে ২৫ বছর বয়সে একজন টহলদার হিসাবে স্নাতক হন।\n\n\n== গ্রেফতার ==\n১৯৭২ সালের সালের ২১ জুলাই তার টহল চলাকালে ন্যান্সি ট্রটার ও পাউলা সু ওয়েলস নামে দুজন কিশোরী মেয়েকে তুলে নিয়ে যান, যারা হিচহাইকিং করছিল। পরের দিন, তিনি তাদের অপহরণ করেন, তাদের একটি প্রত্যন্ত জঙ্গলে নিয়ে যান এবং তাদের গাছের সাথে বেঁধে দেন, যেখানে তিনি তাদের হত্যা করার বা পতিতাবৃত্তিতে বিক্রি করার হুমকি দেন।\n\n\n== তথ্যসূত্র =="}