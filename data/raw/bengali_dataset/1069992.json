{"pageid": 1069992, "title": "মনস্টার হান্টার (চলচ্চিত্র)", "url": "https://bn.wikipedia.org/wiki?curid=1069992", "content": "মনস্টার হান্টার ২০২০ সালের দানব চলচ্চিত্র। একই নামের ভিডিও গেইম সিরিজকে ভিত্তি করে নির্মিত চলচ্চিত্রটি রচনা, পরিচালনা এবং প্রযোজনা করেছেন পল ডব্লিউ. এস. অ্যান্ডারসন। এর শ্রেষ্ঠাংশে অভিনয় করেছেন অ্যান্ডারসনের স্ত্রী মিলা ইয়োভাভিচ। এটি তাদের দুইজনের একসাথে পরিচালক ও কেন্দ্রীয় চরিত্রে কাজ করা পঞ্চম চলচ্চিত্র। এর অন্যান্য চরিত্রে অভিনয় করেছেন টনি জা, টিপ হ্যারিস, মেগান গুড, দিয়েগো বনেতা, জশ হ্যালম্যান, জিন উ-ইয়াং এবং রন পার্লম্যান।\nচলচ্চিত্রটি নির্মাণের ধারণা নিয়ে অ্যান্ডারসন ২০১২ সাল থেকে কাজ শুরু করেছিলেন। ২০১৮ সালে ক্যাপকম চলচ্চিত্রটির কথা ঘোষণা করে এবং কনস্টানটিন ফিল্মের সাথে এর নির্মাণ শুরু হয়েছিল। ২০১৮ সালের ৫ অক্টোবর এটির মূল দৃশ্যধারণ শুরু হয় এবং একই বছরের ১৯ ডিসেম্বর দক্ষিণ আফ্রিকার কেপ টাইনে দৃশ্যধারণ শেষ হয়।\nমনস্টার হান্টার করোনা মহামারির মধ্যেই সনি পিকচার্স রিলিজিং কর্তৃক (জার্মানি ও জাপান বাদে) মুক্তি পেয়েছিল। চলচ্চিত্রটি ২০২০ সালের ৪ ডিসেম্বর চীন এবং ১৮ ডিসেম্বর যুক্তরাষ্ট্রের প্রেক্ষাগৃহে মুক্তি পেয়েছিল। এটি $৬০ মিলিয়ন মার্কিন ডলার নির্মাণ ব্যয়ের বিপরীতে বিশ্বব্যাপী $৪৪ মিলিয়ন মার্কিন ডলার আয় করেছে। চলচ্চিত্রটি এর অ্যাকশন সিক্যুয়েন্স ও ভিজ্যুয়াল ইফেক্টের জন্য প্রশংসা পেলেও পরিচালনা ও সম্পাদনার জন্য সমালোচিত হয়েছে।\n\n\n== চরিত্র ==\nমিলা ইয়োভাভিচ - ক্যাপ্টেন নাটালি আর্টেমিস, জাতিসংঘ বাহিনীর ইউএস আর্মি রেঞ্জার সদস্য।\nটনি জা - হান্টার, বিভিন্ন বিষয়ে দক্ষ একজন যোদ্ধা।\nরন পার্লম্যান - অ্যাডমিরাল, একদল শিকারীর নেতা।\nটিপ \"টি.আই.\" হ্যারিস]] - লিংকন\nদিয়েগো বনেতা - মার্শাল\nমেগান গুড - ড্যাশ\nজশ হ্যালম্যান - স্টিলার\nজিন উ-ইয়াং - 'অ্যাক্স'\nহিরোনা ইয়ামাজাকি - হ্যান্ডলার\nজেনিক শুম্যান - এইডেন\nনন্দ কস্তা - লিয়া\nনিক রাসেন্তি - ক্যাপ্টেন রোআর্ক\nঅ্যারন বিলনার - পালিকো\n\n\n== তথ্যসূত্র =="}