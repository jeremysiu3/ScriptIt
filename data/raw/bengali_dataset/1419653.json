{"pageid": 1419653, "title": "তাইনা এল্‌গ", "url": "https://bn.wikipedia.org/wiki?curid=1419653", "content": "তাইনা এলিজাবেথ এল্‌গ (জন্ম: ৯ মার্চ ১৯৩০) একজন ফিনীয়-মার্কিন অভিনেত্রী ও নৃত্যশিল্পী। তিনি ১৯৫৭ সালে বর্ষসেরা নতুন বিদেশি তারকা অভিনেত্রী বিভাগে গোল্ডেন গ্লোব পুরস্কার অর্জন করেন এবং পরের বছর সঙ্গীতধর্মী-হাস্যরসাত্মক লে গার্লস (১৯৫৭)-এ অভিনয়ের জন্য তার সহশিল্পী কে কেন্ডলের সাথে যৌথভাবে সঙ্গীতধর্মী বা হাস্যরসাত্মক চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কার অর্জন করেন।\n\n\n== প্রারম্ভিক জীবন ==\nএল্‌গ ১৯৩০ সালে ফিনল্যান্ডের হেলসিঙ্কি শহরে জন্মগ্রহণ করেন। তার পিতা আকে এল্‌গ (জন্ম: লুডভিগ) একজন ফিনীয় পিয়ানোবাদক এবং মাতা হেলেনা দোরোমোভা রুশ বংশোদ্ভূত ছিলেন। তিনি তার পিতামাতার সাথে তুরকু শহরে বেড়ে ওঠেন।\n\n\n== কর্মজীবন ==\n\n১৯৫৮ সালে তিনি সেরা নতুন নারী ব্যক্তিত্ব হিসেবে লরেল পুরস্কারের জন্য মনোনীত হন। ১৯৫৯ সালে তিনি কেনেথ মোরের সাথে দ্য থার্টি নাইট স্টেপস চলচ্চিত্রে অভিনয় করেন। ১৯৭৫ সালে তিনি হোয়্যারস চার্লি? নাটকে ডোনা লুসিয়া ডালভাদোরেজ চরিত্রে অভিনয় করে টনি পুরস্কারের মনোনয়ন লাভ করেন। এছাড়া তিনি ব্রডওয়ে মৌলিক নাটক নাইন-এ গুইদো কন্তিনির মায়ের চরিত্রে অভিনয় করেন। তিনি ১৯৮০ সালে সিবিএসের দীবাকালীন নাট্যধর্মী সোপ অপেরা গাইডিং লাইট-এ ডক্টর ইংরিড ফিশার চরিত্রে এবং ১৯৮০-১৯৮২ সালে এবিসির সোপ অপেরা ওয়ান লাইফ টু লাইভ-এ অ্যাসা বুকানানের প্রথম স্ত্রী অলিম্পিয়া বুকানান চরিত্রে অভিনয় করেন। ১৯৮৯ সালে তিনি কোলেতের রচিত উপন্যাস থেকে আনিটা লুসের নাট্যরূপ শেরি নাটকে লিয়া চরিত্রে অভিনয় করেন।\n\n\n== ব্যক্তিগত জীবন ==\nএল্‌গ ১৯৫৩ সালে কার্ল-গুস্তাভ বিয়োর্কেনহাইমকে বিয়ে করেন। ১৯৬০ সালে তাদের বিবাহবিচ্ছেদ ঘটে। তাদের এক পুত্র রাউল বিয়োর্কেনহাইম ফিনীয়-মার্কিন জ্যাজ গিটারবাদক। এরপর এল্‌গ ১৯৮৫ সালে ইতালীয় শিক্ষাবিদ ও সমাজবিজ্ঞানের অধ্যাপক রক্কো কাপোরালেকে বিয়ে করেন। কাপোরালে ২০০৮ সালে মৃতুবরণ করেন। এল্‌গ নিউ ইয়র্ক সিটিতে বসবাস করেন।\n\n\n== চলচ্চিত্রের তালিকা ==\nদ্য প্রোডিজাল (১৯৫৫)\nডায়ান (১৯৫৬)\nগ্যাবি (১৯৫৬)\nলে গার্লস (১৯৫৭)\nইমিটেশন জেনারেল (১৯৫৮)\nদ্য থার্টি নাইন স্টেপস (১৯৫৯)\nওয়াটুসি (১৯৫৯)\nলে বাক্কান্তি (১৯৬১)\nহারকিউলিস ইন নিউ ইয়র্ক (১৯৭০)\nলিবেস্ট্রাউম (১৯৯১)\nদ্য মিরর হ্যাজ টু ফেসেস (১৯৯৬)\n\n\n== মঞ্চনাটক ==\nলুক টু দ্য লিলিস\nটু বাই টু (মার্কিন যুক্তরাষ্ট্রে রাষ্ট্রীয় সফর)\nনাইন\nহোয়ার্স চার্লি'?\nদ্য আটার গ্লোরি অব মোরিসি হল\nআ লিটল নাইট মিউজিক (অস্ট্রেলিয়ায়)\nশেরি (অফ-ব্রডওয়ে, নিউ ইয়র্ক)\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে তাইনা এল্‌গ (ইংরেজি)\nSoap Central character brief"}