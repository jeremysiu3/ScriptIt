{"pageid": 1036964, "title": "নিনা ফিশম্যান", "url": "https://bn.wikipedia.org/wiki?curid=1036964", "content": "নিনা ফিশম্যান (২৬ মে ১৯৪৬– ৫ ডিসেম্বর ২০০৯) ছিলেন মার্কিন বংশোদ্ভূত একজন ইংরেজ নারী যিনি শ্রম আন্দোলনের ইতিহাসবেত্তা এবং রাজনৈতিক কর্মী ছিলেন।\n\n\n== প্রারম্ভিক জীবন ==\nফিশম্যান সান ফ্রান্সিসকোতে জন্মগ্রহণ করেছিলেন। তার বাবা লেসলি ফিশম্যান বার্কলের ক্যালিফোর্নিয়া বিশ্ববিদ্যালয়ের অর্থনীতিবিদ ছিলেন এবং মার্কিন যুক্তরাষ্ট্রের কমিউনিস্ট পার্টির সদস্য ছিলেন। ১৯৪০এর দশকের শেষের দিকে বিশ্ববিদ্যালয় থেকে তাকে বের করে দেওয়া হলে লেসলি ফিশম্যান প্রথমে আইডাহো স্টেট কলেজ এবং তারপর কলোরাডো বোল্ডার বিশ্ববিদ্যালয়ে চলে গিয়েছিলেন।\nফিশম্যান বোল্ডারের জুনিয়র হাই স্কুল এবং উচ্চ বিদ্যালয়ে পড়াশোনা করেছিলেন, যদিও তিনি ১৯৬২ সালে ব্রিটেনে থাকতেন যখন তার বাবা ক্যামব্রিজ বিশ্ববিদ্যালয়ের ফেলো ছিলেন।\n১৯৭০-এর দশকে তিনি ব্রিটিশ এবং আইরিশ কমিউনিস্ট সংস্থার সদস্য ছিলেন, যেখানে তিনি প্রায়শই নিনা স্টিড নামে লেখালেখি করতেন।\n\n\n== কর্মজীবন ==\nনিনা ফিশম্যান হ্যারো কলেজ অফ হাইয়ার এডুকেশনে শিক্ষকতার চাকুরি পেয়েছিলেন, যা ১৯৯০ সালে পলিটেকনিক অফ সেন্ট্রাল লন্ডনের সাথে একীভূত হয়েছিল। পলিটেকনিকটি ১৯৯২ সালে ওয়েস্টমিনস্টার বিশ্ববিদ্যালয়তে পরিণত হয়। তিনি ২০০৪ সালে শিল্প ও শ্রম ইতিহাসের অধ্যাপক হিসাবে দায়িত্ব পালন করে ২০০৭ সালে অবসর গ্রহণের আগ পর্যন্ত সেখানে শিক্ষকতা করেছিলেন। অবসর গ্রহণের পরে তিনি সোয়ানসি চলে গেলেন এবং সোয়ানসি  বিশ্ববিদ্যালয়ের সম্মানসূচক গবেষণা অধ্যাপক হয়েছিলেন। নব্বইয়ের দশকে ফিশম্যান কমন ভয়েসের অন্যতম শীর্ষস্থানীয় সদস্য ছিলেন।\n\n\n== মৃত্যু ও উত্তরাধিকার ==\nনিনা ফিশম্যান তার জীবনের শেষ দশকটি ১৯৪৬ থেকে ১৯৫৯ সাল পর্যন্ত ন্যাশনাল ইউনিয়ন অফ মাইনওয়ার্কার্সের সাধারণ সম্পাদক আর্থার হর্নারের জীবনী নিয়ে গবেষণা করে কাটিয়েছিলেন। তিনি ৬৩ বছর বয়সে ক্যান্সারে মৃত্যুবরণ করেছিলেন।\n\n\n== পাদটীকা ==\n\n\n== তথ্যসূত্র ==\nডোনাল্ড সাসসুন দ্বারা অভিব্যক্তি, দ্য গার্ডিয়ান, 13 ডিসেম্বর ২০০৯\nনিনা ফিশম্যানের লেখার সংরক্ষণাগার"}