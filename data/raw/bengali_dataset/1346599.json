{"pageid": 1346599, "title": "কানসেট পাপাটাই", "url": "https://bn.wikipedia.org/wiki?curid=1346599", "content": "কানসেট পাপাটাই একটি ঐতিহ্যবাহী ইন্দোনেশিয়ান যুদ্ধের নৃত্য যা একজন যুদ্ধের নায়ক (বা দায়াক কেনিয়া ) এবং শত্রুর বিরুদ্ধে তার সংগ্রাম সম্পর্কে অবগত করায়। তার সাহস এবং তার বিজয়ের জন্য তাকে আজাই উপাধিতে ভূষিত করার অনুষ্ঠানের বর্ণনা করা হয় এই কানসেট পাপাটাই নৃত্যের মাধ্যমে।\nএই নৃত্যের গতিবিধি খুব চটপটে এবং উদ্যমী। কখনও কখনও নর্তকদের উচ্চ চিৎকার করে যুদ্ধকালীন পরিবেশ তৈরি করে। কানসেট পাপাটাই সাক পাকু গানের সাথে পরিবেশন করা হয় এবং বাদ্যযন্ত্র শুধুমাত্র সাপেহ ব্যবহার করা হয়। সাপেহ একটি ঐতিহ্যবাহী ইন্দোনেশিয়ান তার বাদ্যযন্ত্র।\n\n\n== নৃত্য অনুষঙ্গী ==\nকানসেট পাপাটাই নাচের পরিবেশনায় পুরুষ (বা আজাই) নর্তকের সাথে সাধারণত একজন মহিলা নর্তকী থাকে যারা দুটি ভিন্ন ধরণের নৃত্য উপস্থাপনা করে।\n\nনর্তকীর প্রথম পরিবেশনা হল কানসেট লেডো নাচ। এই নাচে একজন মহিলার নরম প্রকৃতিকে ধানের টুকরার সাথে তুলনা করা হয় যা প্রবল হাওয়ার ঝাপটাতে উড়ে যেতে পারে। এই নৃত্যটি ঐতিহ্যবাহী দায়াক কেনিয়ার পোশাক পরিহিত মহিলা নর্তকীর দ্বারা সঞ্চালিত হয় যার উভয় হাতে হর্নবিলের লেজের পালক থাকে। এই নৃত্যটি সাধারণত একটি গং এর সাথে করা হয়, তাই কানসেট লেডোকে একটি গং নাচও বলা হয়।\n\nনর্তকীর দ্বিতীয় পরিবেশনা হল কানসেট লাসান নৃত্য যা হর্নবিলের দৈনন্দিন জীবনকে চিত্রিত করে, ধনেশ বা হর্নবিল পাখি দায়াক কেনিয়ার দ্বারা মহিমান্বিত একটি পাখি যা মহিমা ও বীরত্বের প্রতীক হিসেবে চিহ্নিত। কানসেট লাসান নৃত্যে সাধারণত অনেক মহিলা ভাগ নেন। তারা কানসেট লেডো নাচের মতো একই নড়াচড়া এবং ভঙ্গি ব্যবহার করে, কিন্তু গং এবং পালক ছাড়াই এই নৃত্য পরিবেশন করা হয়। এই নৃত্যটি উড়ে যাওয়ার সময় এবং গাছে বসে থাকার সময় হর্নবিলের পালকের নাড়াচাড়ার ভংগী দ্বারা প্রেরিত হয়ে এই নৃত্যের অংগ সঞ্চালনা প্রস্তুত করা হয়েছে।\n\n\n== তথ্যসূত্র =="}