{"pageid": 1137834, "title": "প্রভাত চন্দ্র বড়ুয়া", "url": "https://bn.wikipedia.org/wiki?curid=1137834", "content": "প্রভাত চন্দ্র বড়ুয়া (জন্ম: ১৬ অক্টোবর ১৯৫৪) একজন বাংলাদেশী চিকিৎসক ও শিক্ষাবিদ। তিনি চট্টগ্রামে অবস্থিত বেসরকারি বিশ্ববিদ্যালয়, বিজ্ঞান ও প্রযুক্তি বিশ্ববিদ্যালয় চট্টগ্রামের (ইউএসটিসি) সাবেক উপাচার্য।\n\n\n== জন্ম ==\nতিনি ১৯৫৪ সালের ১৬ অক্টোবর চট্টগ্রামের বাঁশখালী উপজেলার উত্তর জলদী গ্রামে জন্মগ্রহণ করেন। তিনি সোমেশ চন্দ্র বড়ুয়া এবং অনিলা বড়ুয়া দম্পতির জ্যেষ্ঠ সন্তান।\n\n\n== শিক্ষা ==\nপ্রভাত চন্দ্র বড়ুয়া চিকিৎসাশাস্ত্রে স্নাতক ও স্নাতকোত্তর ডিগ্রিসহ বিভিন্ন প্রশিক্ষণ লাভ করেছেন। তিনি স্যার সলিমুল্লাহ মেডিকেল কলেজ ও অস্ট্রেলিয়ার ইউনিভার্সিটি অব নিউক্যাসলে অধ্যয়ন করেছেন।\n\n\n== কর্মজীবন ==\nপ্রভাত চন্দ্র বড়ুয়া বিসিএস (স্বাস্থ্য) ক্যাডারের একজন কর্মকর্তা হিসেবে অধ্যাপনা, চিকিৎসা ও গবেষণা কাজে নিয়োজিত ছিলেন। এর পাশাপাশি তিনি বাংলাদেশ সরকারের স্বাস্থ্য অধিদপ্তরের পরিচালকসহ বিভিন্ন গুরুত্বপূর্ণ পদে দায়িত্ব পালন করেছেন। ২০১১ সালে তিনি সরকারি চাকরি থেকে অবসর গ্রহণ করেন।\nতিনি ২০১৪ থেকে ২০১৮ সাল পর্যন্ত চট্টগ্রামে অবস্থিত বেসরকারি বিশ্ববিদ্যালয়, বিজ্ঞান ও প্রযুক্তি বিশ্ববিদ্যালয় চট্টগ্রামের (ইউএসটিসি) উপাচার্য হিসেবে দায়িত্ব পালন করেন।\n\n\n== প্রকাশনা ==\nবিভিন্ন জার্নালে তার ৩০টি বেশি গবেষণা প্রবন্ধ প্রকাশিত হয়েছে।\n\n\n== সংগঠন ==\nপ্রভাত চন্দ্র বড়ুয়া বিভিন্ন পেশাজীবী ও সমাজকল্যাণমূলক সংগঠনের সাথে সংযুক্ত।\n\n\n== তথ্যসূত্র =="}