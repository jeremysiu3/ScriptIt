{"pageid": 1184455, "title": "হুমায়ুন কবীর খোন্দকার", "url": "https://bn.wikipedia.org/wiki?curid=1184455", "content": "হুমায়ুন কবীর খোন্দকার একজন বাংলাদেশি সরকারি কর্মকর্তা। তিনি তথ্য ও সম্প্রচার মন্ত্রণালয়ের সিনিয়র সচিব পদে নিযুক্ত ছিলেন। তিনি ইতঃপূর্বে নির্বাচন কমিশন সচিবালয়ের সচিব হিসেবে দায়িত্ব পালন করেন।\n\n\n== প্রারম্ভিক জীবন ==\nহুমায়ুন কবীর খোন্দকার নোয়াখালী জেলায় জন্মগ্রহণ করেন।\n\n\n== শিক্ষাজীবন ==\nহুমায়ুন কবীর খোন্দকার ঢাকা বিশ্ববিদ্যালয় থেকে দর্শনে অনার্স (স্নাতক) এবং স্নাতকোত্তর ডিগ্রি অর্জন করেন।\n\n\n== কর্মজীবন ==\nহুমায়ুন কবীর খোন্দকার বিসিএস প্রশাসন ক্যাডারের ১০ম ব্যাচের কর্মকর্তা। তিনি সহকারী কমিশনার হিসেবে ১৯৯১ সালে বাংলাদেশ সিভিল সার্ভিসে যোগদান করেন। তিনি মাঠ প্রশাসনে সহকারী কমিশনার, প্রথম শ্রেণির ম্যাজিস্ট্রেট, উপজেলা নির্বাহী অফিসার, অতিরিক্ত জেলা প্রশাসক, ফেনী জেলার জেলা প্রশাসক ও জেলা ম্যাজিস্ট্রেট, রাজশাহী বিভাগের বিভাগীয় কমিশনার হিসেবে দায়িত্ব পালন করেন। এছাড়াও খোন্দকার প্রধানমন্ত্রীর রাজনৈতিক উপদেষ্টার একান্ত সচিব, সড়ক পরিবহন ও সেতু মন্ত্রণালয়ের যুগ্মসচিব ও অতিরিক্ত সচিব এবং নির্বাচন কমিশন সচিবের দায়িত্ব পালন করেন। হুমায়ুন কবীর খোন্দকার ১ নভেম্বর ২০২২ সালে তথ্য ও সম্প্রচার মন্ত্রণালয়ে সচিব হিসেবে যোগদান করেন। ৯ অক্টোবর ২০২৩ সালে তিনি সিনিয়র সচিব হিসেবে পদোন্নতি লাভ করেন।\n\n\n== সম্মাননা ==\nহুমায়ুন কবীর খোন্দকার ২০১৪ সালে তথ্য ও যোগাযোগ প্রযুক্তি পদক এবং ২০১৬ সালে জনপ্রশাসন পদকে ভূষিত হন।\n\n\n== তথ্যসূত্র ==\n\n\n== বহিঃসংযোগ =="}