{"pageid": 12064, "title": "মদন উপজেলা", "url": "https://bn.wikipedia.org/wiki?curid=12064", "content": "মদন উপজেলা বাংলাদেশের নেত্রকোণা জেলার একটি প্রশাসনিক এলাকা।\n\n\n== অবস্থান ও আয়তন ==\nএই উপজেলার উত্তরে মোহনগঞ্জ উপজেলা ও আটপাড়া উপজেলা, দক্ষিণে কিশোরগঞ্জ জেলার ইটনা উপজেলা ও তাড়াইল উপজেলা, পূর্বে খালিয়াজুড়ি উপজেলা, পশ্চিমে কেন্দুয়া উপজেলা।\n\n\n== প্রশাসনিক এলাকা ==\nমদন উপজেলায় বর্তমানে ১টি পৌরসভা ও ৮টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম মদন থানার আওতাধীন।\n\nপৌরসভা:\nমদন\nইউনিয়নসমূহ:\n১নং কাইটাইল\n২নং চানগাঁও\n৩নং মদন\n৪নং গোবিন্দশ্রী\n৫নং মাঘান\n৬নং তিয়শ্রী\n৭নং নায়েকপুর\n৮নং ফতেপুর\n\n\n== ইতিহাস ==\nপ্রাকৃতিক স্নিগ্ধতায় রঞ্জিত হাওড়-বাওর ও মগড়া, জেলাই, কৈজানী প্রভৃতি নদী নালায় বেষ্টিত সূফী সাধক সৈয়দ আহাম্মদ বসরী (র:) এর স্মৃতি বিজড়িত, ঐতিহাসিক সমৃদ্ধি নিয়ে মদন থানা নেত্রকোণা জেলার অন্যান্য থানাগুলো থেকে স্বতন্ত্র। ভৌগোলিক পরিবেশে খালিয়াজুরী, আটপাড়া, কেন্দুয়া থেকে পৃথক না হলেও বৈচিত্র্যতায় অনেক ব্যবধান লক্ষ্য করা যায়। ১৯৭০ খৃষ্টাব্দে দেশের আঞ্চলিক শান্তি শৃঙ্খলা রক্ষার্থে ময়মনসিংহের জেলা কালেক্টর যে সকল স্থানগুলোতে থানা স্থাপনের অনুমতি প্রার্থনা করেছিলেন, তন্মোধ্যে পরগনা নাসিরুজিয়ালের জন্য মদন একটি, কিন্তু সেটি রেভেনিউ বোর্ড নামঞ্জুর করলে বর্তমান মদন থানাভূক্ত ফতেপুর নামক স্থানে ১৮৪৫ খৃষ্টাব্দে থানা স্থাপনের প্রস্তাব প্রেরিত হয়। নিকলী, বাজিতপুর, ফতেপুর ও মাদারগঞ্জ এ চারটি থানা নিয়ে হোসেনপুর বা নিকলী মহকুমা স্থাপনের প্রস্তাব ছিল। এই ফতেপুরেই ঈসা খাঁর পরিষদ দেওয়ান মসহিদ জালারে বংশধর ফতেইয়ার খাঁর আবাস্থল। এই ফতেইয়ার খাঁর নামানুসারের স্থানের নামকরণ হয় ফতেপুর। তৎরূপ একই বংশের দেওয়ান জাহাঙ্গীরের নামানুসারে মদন থানার জাহাঙ্গীরপুর নামক গ্রামের নামকরণ হয়েছে।১৮৮৪ খ্রিস্টাব্দে কেন্দুয়ায় পুলিশ প্রশাসন কেন্দ্র স্থাপনের বর্তমান মদন উপজেলার আখশ্রী গ্রামে কেন্দুয়া থানার একটি ফাড়ি স্থাপিত হয়েছিল। সে সময় মদন ও ফতেপুর ব্যবসা কেন্দ্র হিসেবে বিবেচিত ছিল। কালের প্রবাহে মদনের গুরুত্ব বাড়তে থাকে। এতে যোগাযোগসহ শাসন প্রক্রিয়ারও পরিবর্তন আসে। নায়েকপুরে আখশ্রী থেকে ফাড়ি থানা প্রত্যাহার করা হয় এবং পূর্ণাঙ্গ থানা স্থাপন করার প্রক্রিয়া শুরু হয়। খালিয়াজুরী, আটপাড়া ও কেন্দুয়ার ১৩১টি গ্রাম নিয়ে ১৯১৭ সালের ৩১ ডিসেম্বর মদন থানা প্রতিষ্ঠা লাভ করে। [No. 417.  P.J. Dated 14th December 1918] প্রজ্ঞাপনমূলে মদন থানাকে পুলিশ বিভাগ অনুমোদন প্রদান করে। ১৯৬২ খ্রিষ্টাব্দে মদন থানায় সার্কেল উন্নয়ন ও রাজস্ব বিভাগ খোলা হয়। ১৯৮৩ খ্রিষ্টাব্দে মদনকে উপজেলায় উন্নীত করা হয়।  ৯১ বর্গমাইল আয়তনে ৮টি ইউনিয়ন নিয়ে মদন উপজেলার কার্যক্রম চলছে। ১১ জুলাই ২০০১ সালে মদন থানা সদরকে পৌরসভায় উন্নীত করা হয়। মহুয়া মলুয়ার দেশ খ্যাত নেত্রকোণা জেলার মদন উপজেলার সাধারণ মানুষ খুবই সাংষ্কৃতিকমনা। এ উপজেলায় নৌকা বাইচ, ষাড়ের লড়াই, বাউলগান, যাত্রা, নাটক বছরের বিভিন্ন সময় পালাক্রমে অনুষ্ঠিত হয়।\n\n\n== জনসংখ্যার উপাত্ত ==\n\n\n== শিক্ষা ==\n\n\n== অর্থনীতি ==\nএই উপজেলায় ধান, পাট, গম ইত্যাদি প্রধান অর্থকরী ফসল। প্রধান ফল-ফলাদি হচ্ছে আম, কাঁঠাল, কলা, জাম, লিচু, পেয়ারা, তরমুজ, সুপারি, পেঁপে ইত্যাদি। বিলুপ্ত বা বিলুপ্তপ্রায় ফসলাদি হচ্ছে কাউন, খেসারি, ছোলা, আউশ ধান, অড়হর, মাষকলাই। এখানে প্রচুর হাঁস-মুরগি এবং খামার,গরু-ছাগলের খামার, মৎস্য খামার রয়েছে যা কিনা এই উপজেলার অর্থনীতিকে এগিয়ে নিতে ব্যাপক অবদান রেখেছে। ব্যবসা বাণিজ্য পরিচালনায় এই উপজেলায় গড়ে উঠেছে অসংখ্য ছোট ও মাঝারি আকারের ক্ষুদ্র শিল্প।\n\n\n== উল্লেখযোগ্য ব্যক্তিত্ব: ==\nচারুচন্দ্র অধিকারী (১৮৬৮ - ১৯২৮) - ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম ব্যক্তিত্ব এবং অগ্নিযুগের বিপ্লবী;\nহৃদয় মাঝি(সরকার): শিল্পী।\nঅমূল্যচন্দ্র অধিকারী (১৯০১ - ১৯৫১) - ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম ব্যক্তিত্ব, অগ্নিযুগের বিপ্লবী এবং  সাম্যবাদী চিন্তা ও আদর্শের অনুসারী।\nআল্লামা হযরত মাওলানা আব্দুল হাকিম রেজভী আল কাদেরী:ইসলাম প্রচারক  পীর সাহেব।\nশফিকুল আলম খান চৌধুরী:এমডি পূবালী ব্যাংক।\nক্ষিতীন্দ্র চন্দ্র বৈশ্য:মুক্তিযোদ্ধে একুশে পদকপ্রাপ্ত  ও দূর পাল্লার প্রখ্যাত জল সাঁতারু।\nসিরাজুল ইসলাম খান :সাবেক সাধারণ সম্পাদক বাংলাদেশ উপজেলা চেয়ারম্যান সমিতি।\nসুন্দরেরমা-গীত গানের শিল্পী।\nআবদুস সাত্তার (বীর বিক্রম): শহীদ।\nনোরা আলী :আমেরিকার জুনিয়র আইডল।(গোবিন্দ্রশ্রী গ্রামনিবাস) আমেরিকা প্রবাসী।\nপিতাম্বর:প্রখ্যাত মরমী বাউল সাধক।\nআব্দুস সালাম তালুকদার :বাউল কবিয়াল।\nদেওয়ান শাহজাহান ইয়ার চৌধুরী :আইনবিদ ও সাবেক সংসদ সদস্য।\nশাহজাহান খান ভূইঁয়া :সেনাকর্মকর্তা ও শিক্ষা সংগঠক।\nমাহবুব উল ইসলাম : বিচারপতি,হাই কোর্ট বিভাগ।\n।মোহাম্মদ নিজামউদ্দিন বীর বিক্রম(মৃ-1971)শহীদ\nজহিরুল হক:ডি আই জি\nশফী আহমেদ :রাজনিতি।\nলুৎফুজ্জামান বাবর: সাবেক স্বরাষ্ট্রপ্রতিমন্ত্রী ও বিতর্কিত রাজনীতিবিদ।\nলিয়াকত আলী খান:রাজনিতি।\nকেরামত আলী: শিক্ষাবিদ।\nখালেকদাদ চৌধুরী : লেখক ও সাংবাদিক।\nমধু সরকার :কবি গানের শিল্পী।\nআলী  হোসেন  সরকার :মরমী বাউল\nআলী আশরাফ ভূঁঞা: পুলিশ কর্মকর্তা।\nএ.কে.এম. শামসুল হক :বীর মুক্তিযোদ্ধা।\nআলহাজ্ব মহিউদ্দিন  আহমদ: সাবেক প্রথম  উপজেলা চেয়ারম্যান,\n\n\n== বিবিধ: ==\nজল ভ্রমণের জন্য মদন বিখ্যাত। এই উপজেলার অন্যতম আকর্ষণ উচিতপুর হাওর । দেশের বিভিন্ন প্রান্ত থেকে পর্যটকরা ঘুরতে আসেন ।\n\n\n== আরও দেখুন ==\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nবাংলাপিডিয়ায় মদন উপজেলা"}