{"pageid": 1361455, "title": "আব্দে এসালসৌলি", "url": "https://bn.wikipedia.org/wiki?curid=1361455", "content": "আব্দে সামাদ এসালসৌলি (আরবি: عبد الصمد الزلزولي; জন্ম: ১৭ ডিসেম্বর ২০০১; আব্দে এসালসৌলি নামে সুপরিচিত) হলেন একজন মরক্কী পেশাদার ফুটবল খেলোয়াড়। তিনি বর্তমানে স্পেনীয় ক্লাব রিয়াল বেতিস এবং মরক্কো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৯ সালে, এসালসৌলি মরক্কো অনূর্ধ্ব-২০ দলের হয়ে মরক্কোর বয়সভিত্তিক পর্যায়ে অভিষেক করেছিলেন। প্রায় দুই বছর যাবত মরক্কোর বয়সভিত্তিক দলের হয়ে খেলার পর, তিনি ২০২২ সালে মরক্কোর হয়ে আন্তর্জাতিক পর্যায়ে অভিষেক করেছেন; মরক্কোর জার্সি গায়ে তিনি এপর্যন্ত ১৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআব্দে সামাদ এসালসৌলি ২০০১ সালের ১৭ই ডিসেম্বর তারিখে মরক্কোর বনি মিল্লালে জন্মগ্রহণ করেছেন। তিনি মাত্র সাত বছর বয়সে তার পরিবারের সাথে স্পেনে চলে যান এবং এলচে শহরের কারুশ শহরে তার ফুটবল যুব কর্মজীবন শুরু করেন।\n\n\n== ক্লাব ফুটবল ==\n\n\n=== প্রাথমিক কর্মজীবন ===\nএসালসৌলি পেনা ইলিসিটানা রাভাল সিএফ, সিডি পাবলো ইগলেসিয়াস, কেলমে সিএফ প্রোমেসাস এলচে সিএফ এবং সিডি কালচারাল ক্যারুসের যুব একাডেমির অংশ ছিলেন। তিনি তার নিজ শহরের প্রধান ক্লাব এলচে ফুটবল ক্লাবে প্রশিক্ষণ নিয়েছিলেন, কিন্তু একাডেমিতে তার জায়গা হয়নি।\nহারকিউলিস বি কোচ আন্তোনিও মোরেনো ডোমিঙ্গেজের থেকে একটি চুক্তির প্রস্তাব আসার আগ পর্যন্ত এসালসৌলি এলচের প্রতিবেশী ক্লাবগুলোর হয়ে খেলা চালিয়ে যান এবং পরবর্তীকালে পার্শ্ববর্তী শহর আলিকান্তের প্রধান ক্লাবে যোগ দেন। তিনি ২০১৬ সালে হারকিউলিসের সংরক্ষণে চলে যান যেখানে তিনি ২০১৯ সালে তার জ্যেষ্ঠ কর্মজীবন শুরু করেন।\n\n\n=== বার্সেলোনা ===\nএসালসৌলি ৩১ আগস্ট ২০২১ সালে বার্সেলোনা বিতে স্থানান্তরিত হন। ২০২১ সালের ৩০ অক্টোবর আলাভেসের সাথে ১–১ লা লিগা ড্রয়ের ম্যাচে ৮০ তম মিনিটে বদলি হিসেবে মাঠে নেমে বার্সেলোনার সাথে তার পেশাদার অভিষেক হয়। এসালসৌলি বার্সার প্রথম দলে খেলা প্রথম মরক্কী বংশোদ্ভূত খেলোয়াড়। তিনি বার্সেলোনার হয়ে প্রথম গোলটি করেন ওসাসুনার বিপক্ষে ২-২ ড্রয়ের ম্যাচে।\n\n\n=== ওসাসুনা ===\n\n২০২২ সালের সেপ্টেম্বরে তিনি ২০২৬ সাল পর্যন্ত বার্সেলোনার সাথে তার চুক্তি পুনর্নবীকরণ করেন এবং পরবর্তীতে তাকে ধারে ওসাসুনায় পাঠানো হয়। ৪ সেপ্টেম্বর ৮১তম মিনিটে রায়ো ভায়েকানোর বিপক্ষে ওসাসুনা দলের হয়ে প্রথম খেলায় অংশগ্রহণ করেন, সে খেলায় তিনি জয়ের দ্বিতীয় গোলটিতে সহায়তা করেন যাতে তারা ২–১ গোলে জয় পায়।\n২৬ জানুয়ারী ২০২৩ সালে এসালসৌলি ক্লাবটির হয়ে তার প্রথম গোলটি করেন, যেখানে তারা ২০২২–২৩ কোপা দেল রেই কোয়ার্টার ফাইনালে সেভিয়া ফুটবল ক্লাবের বিরুদ্ধে ২–১ গোলে জয়লাভ করে। সেভিয়া ফুটবল ক্লাবের বিরুদ্ধে ৩–২ গোলে জয়ের ম্যাচে তিনি তার প্রথম লিগ গোলটি করেন।\n\n\n== আন্তর্জাতিক ফুটবল ==\nএসালসৌলি মরক্কো অনূর্ধ্ব-২০ এবং মরক্কো অনূর্ধ্ব-২৩ দলের হয়ে খেলার মাধ্যমে মরক্কোর প্রতিনিধিত্ব করেছেন। ২০১৯ সালে তিনি মরক্কো অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। এসালসৌলি ২০২০ আরব অনূর্ধ্ব-২০ কাপে মরক্কো অনূর্ধ্ব-২০ দলের প্রতিনিধিত্ব করে পাঁচটি ম্যাচে দুটি গোল করেন। ২০ ডিসেম্বর ২০২১ সালে আবদিসসামাদ তার ক্লাবে মনোনিবেশ করার জন্য ২০২১ আফ্রিকা কাপ অব নেশন্সে ভাহিদ হালিলহোদজিচের মরক্কো জাতীয় ফুটবল দলের হয়ে প্রতিনিধিত্ব করার আমন্ত্রণ প্রত্যাখ্যান করেন।\n২০২২ সালের ১৭ই মার্চ এসালসৌলিকে ২০২২ ফিফা বিশ্বকাপ বাছাইপর্বে সিএএফ তৃতীয় রাউন্ডে ডিআর কঙ্গোর মুখোমুখি হওয়ার জন্য ২৬ সদস্যের দলে তালিকাভুক্ত করা হয়।\n২০২২ সালের সেপ্টেম্বরে এসালসৌলিকে মরক্কো জাতীয় দলে যোগ দেওয়ার জন্য ডাকা হয়। তিনি কর্নেয়া দে লোব্রেগাতের আরসিডিই স্টেডিয়ামে চিলির বিপক্ষে একটি প্রীতি ম্যাচে তার প্রথম ম্যাচটি খেলেন যাতে তারা ২–০ গোলে জয়লাভ করে।\n২০২২ সালের ১০ই নভেম্বর কাতারে অনুষ্ঠিত ২০২২ ফিফা বিশ্বকাপের জন্য মরক্কোর ২৬ সদস্যের দলে তার নাম অন্তর্ভুক্ত করা হয়।\nএসালসৌলি ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মরক্কো অলিম্পিক দলে স্থান পেয়েছেন।\n\n\n== পরিসংখ্যান ==\n\n\n=== ক্লাব ===\n১৩ মে ২০২৩ পর্যন্ত হালনাগাদকৃত।\n\n\n=== আন্তর্জাতিক ===\n১৩ আগস্ট ২০২৪ পর্যন্ত হালনাগাদকৃত।\n\n\n== অর্জন ==\nওসাসুনা\n\nকোপা দেল রেই রানার-আপঃ ২০২২–২৩\nঅর্ডার\n\nঅর্ডার অফ দ্য থ্রোন: ২০২২\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আব্দে এসালসৌলি  (ইংরেজি)  \nসকারবেসে আব্দে এসালসৌলি (ইংরেজি) \nবিডিফুটবলে আব্দে এসালসৌলি  (ইংরেজি)  \nট্রান্সফারমার্কেটে আব্দে এসালসৌলি (ইংরেজি) \nওয়ার্ল্ডফুটবল.নেটে আব্দে এসালসৌলি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আব্দে এসালসৌলি (ইংরেজি)"}