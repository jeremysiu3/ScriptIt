{"pageid": 1492144, "title": "বাহারুল আলম", "url": "https://bn.wikipedia.org/wiki?curid=1492144", "content": "বাহারুল আলম বাংলাদেশ পুলিশ-এর একজন কর্মকর্তা এবং বর্তমানে ৩১তম মহাপরিদর্শক হিসেবে দায়িত্ব পালন করছেন। তিনি ২০ নভেম্বর, ২০২৪ তারিখে এই পদে নিয়োগ পান। আইজিপি হিসেবে নিয়োগের আগে তিনি আইসিডিডিআর,বি-তে হাসপাতালের প্রধান হিসেবে দায়িত্ব পালন করেন। তিনি র্যাব-এর প্রাক্তন মহাপরিচালক এবং স্পেশাল ব্রাঞ্চ-এর প্রাক্তন প্রধান।\n\n\n== প্রাথমিক জীবন ও শিক্ষা ==\nতার গ্রামের বাড়ি কিশোরগঞ্জ জেলার তাড়াইল উপজেলায়। শৈশবে তাকে ময়মনসিংহ শহরের পশ্চিম প্রান্তে অবস্থিত ইংরেজী মাধ্যমের মরিয়ম স্কুলে ভর্তি করা হয়। ময়মনসিংহ জিলা স্কুলের ৭৫তম ব্যাচের শিক্ষার্থী ছিলেন এবং ১৯৭৫ সালে ঢাকা শিক্ষা বোর্ডে  সকল বিভাগে প্রথম স্থান অধিকার করে এস.এস.সি পাশ করেন। অতঃপর তিনি ঢাকার রেসিডেনশিয়াল মডেল কলেজে ভতি হন ও ১৯৭৭ সালে প্রথম বিভাগে এইচ.এস.সি. পাশ করেন।\nতিনি ময়মনসিংহ মেডিকেল কলেজ থেকে এমবিবিএস পাশ করেন। ১৯৮৪ সালে এ কলেজেই তার ইন্টার্ণশীপ শেষ হয়। কিন্তু ডাক্তারী পেশার পরিবর্তে প্রশাসক হওয়ার সিদ্ধান্ত নেন। এ সিদ্ধান্তক্রমে তিনি বাংলাদেশ সিভিল সার্ভিসের ১৯৮৪ ব্যাচের জন্য পরীক্ষা দেন ও পুলিশ সার্ভিস লাভ করেন। তিনি পুলিশ সার্ভি রসে যোগ দেন এবং ১৯৮৬-৮৭ মেয়াদে সাভারস্থ বাংলাদেশ পাবলিক অ্যাডমিন্সট্রেশন ট্রেনিং সেন্টারে বুনিয়াদী লাভ করেন। \nতিনি ১৯৯২ সালে বিবাহ করেন। তিনি দুই কন্যার জনক।\n\n\n== কর্মজীবন ==\n২০০৫ সালের নভেম্বর মাসে, আলম রংপুর বিভাগের উপ-মহাপরিদর্শক হিসেবে নীলফামারী জেলা থেকে পুলিশ ব্যবহার করে রংপুর জেলায় জেএমবি-এর বিরুদ্ধে অভিযান চালান। তার আশঙ্কা ছিল, রংপুর জেলা পুলিশের ইউনিট থেকে তথ্য ফাঁস হতে পারে।\n২০০৭ সালের ফেব্রুয়ারিতে, আলম র‌্যাপিড অ্যাকশন ব্যাটালিয়ন-এর মহাপরিচালক হিসেবে নিয়োগ পান। ২০০৭ থেকে ২০০৮ সাল পর্যন্ত তিনি স্পেশাল ব্রাঞ্চ-এর প্রধান হিসেবে দায়িত্ব পালন করেন। ২০০৯ সালের মার্চ মাসে মোহাম্মদ জাবেদ পাটোয়ারী স্পেশাল ব্রাঞ্চ-এর প্রধান নিযুক্ত হলে তাকে পুলিশ সদর দপ্তরে বদলি করা হয়।\nপরবর্তী সময়ে, আলম পুলিশ সদর দপ্তরে বিভিন্ন পদে দায়িত্ব পালন করেন। ২০০৯ থেকে ২০১৩ সাল পর্যন্ত তিনি জাতিসংঘ শান্তিরক্ষা কার্যক্রম-এ পুলিশ সংযোগ কর্মকর্তা হিসেবে কাজ করেন। ২০১৫ সালে তিনি আফগানিস্তানে জাতিসংঘের শান্তিরক্ষা মিশনে সিনিয়র পুলিশ উপদেষ্টা হিসেবে দায়িত্ব পালন করেন। এর আগে তিনি ক্রোয়েশিয়া, সার্বিয়া, কসোভো এবং সিয়েরা লিওন-এ দায়িত্ব পালন করেন। দু'বার পদোন্নতি থেকে বঞ্চিত হওয়া সত্ত্বেও, তিনি ২০২০ সালে অবসর গ্রহণ করেন।\nতিনি আইসিডিডিআর,বি-তে হাসপাতালের প্রধান হিসেবেও কাজ করেছেন।\n২০ নভেম্বর ২০২৪ তারিখে,বাংলাদেশের পরিবর্তিত পরিস্থিতিতে আলমকে ৩১তম মহাপরিদর্শক হিসেবে দুই বছরের চুক্তিভিত্তিক নিয়োগ দেওয়া হয়।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে বাহারুল আলম সম্পর্কিত মিডিয়া দেখুন।"}