{"pageid": 1052411, "title": "প্রবর্তক স্কুল এন্ড কলেজ", "url": "https://bn.wikipedia.org/wiki?curid=1052411", "content": "প্রবর্তক স্কুল এন্ড কলেজ (পূর্বনাম: প্রবর্তক বিদ্যাপীঠ) চট্টগ্রামের প্রবর্তক মোড়ে অবস্থিত একটি শিক্ষাপ্রতিষ্ঠান। এটি ১৯৩০ সালে স্কুল হিসেবে প্রতিষ্ঠিত হয় এবং দীর্ঘ যাত্রার ধারাবাহিকতায় ২০১৪ সালে এর কলেজ সেকশন চালু করা হয়। ২০২৩ সাল থেকে এই প্রতিষ্ঠানে ভোকেশনাল শাখার কার্যক্রমও যুক্ত হয়। বহিরাগত শিক্ষার্থীদের পাশাপাশি প্রবর্তক অনাথ আশ্রমের শিশুরা এই স্কুলে  পড়াশুনা করে।\n\n\n== ইতিহাস ==\n\n১৯৩০ সালে ১৬ জুলাই প্রবর্তক বিদ্যাপীঠ চট্টগ্রামের প্রাণকেন্দ্রে পাঁচলাইশে প্রতিষ্ঠিত হয়। ২০১৪-১৫ শিক্ষাবর্ষে প্রতিষ্ঠানটি উচ্চ মাধ্যমিক স্তরে উন্নীত হয়, যেখানে বিজ্ঞান, মানবিক এবং ব্যবসায় শিক্ষা শাখার পাঠদান করা হয়। ১৯৮৪ সালে মাধ্যমিক ও  ২০২২ সালে উচ্চ মাধ্যমিক স্তর এমপিওভুক্তকরণ করা হয়। বর্তমানে এখানে প্রাথমিক, নিম্ন মাধ্যমিক, উচ্চ মাধ্যমিক ও এসএসসি (ভোকেশনাল) স্তর চালু আছে। \n\n\n== অবস্থান ==\nএটি পাঁচলাইশ থানায় অবস্থিত। এর থেকে আধ মাইল দূরেই চট্টগ্রাম মেডিকেল কলেজের অবস্থান। প্রতিষ্ঠানটির পাশেই রয়েছে প্রবর্তক সংঘ। \n\n\n== শিক্ষার্থী ==\nবাংলাদেশ শিক্ষাতথ্য ও পরিসংখ্যান ব্যুরোর তথ্যমতে ২০২৪ সালে প্রাথমিক স্তরে ৩৬, নিম্ন মাধ্যমিক স্তরে ৫৭১, মাধ্যমিক স্তরে ৩৪৯, উচ্চ মাধ্যমিক স্তরে ৩৪০ জন মিলে মোট ১২৯৬ শিক্ষার্থী শিক্ষাগ্রহণ করছে। \n\n\n== ফলাফল ও র‍্যাংকিং ==\n\n\n=== ফলাফল ===\nএইচএসসি পরীক্ষার ফলাফল\n২০১৬ থেকে ২০২৪ সাল পর্যন্ত প্রতিষ্ঠানের মোট ১২৪৩ জন শিক্ষার্থী এইচএসসি পরীক্ষায় অংশগ্রহণ করে। এর মধ্যে পাস করেছে ১০১৩ জন এবং ফেল করেছে ২৩০ জন। ১০ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৮১.৫০%, এবং জিপিএ ৫ প্রাপ্তির হার ছিল ০.৮০%।\n\nএসএসসি পরীক্ষার ফলাফল\n২০০৯ থেকে ২০২৪ সাল পর্যন্ত প্রতিষ্ঠান থেকে মোট ২৬৫২ জন শিক্ষার্থী এসএসসি পরীক্ষায় অংশগ্রহণ করে। এর মধ্যে পাস করেছে ২২৭৫ জন এবং ফেল করেছে ৩৭৭ জন। ৫৫ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৮৫.৭৮%, এবং জিপিএ ৫ প্রাপ্তির হার ছিল ২.০৭%।\n\nজেএসসি পরীক্ষার ফলাফল\n২০১০ থেকে ২০১৯ সাল পর্যন্ত প্রতিষ্ঠান থেকে মোট ২৫৭৭ জন শিক্ষার্থী জেএসসি পরীক্ষায় অংশগ্রহণ করে। এর মধ্যে পাস করেছে ২১৮৩ জন এবং ফেল করেছে ৩৯৪ জন। ৫০ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৮৪.৭১%, এবং জিপিএ ৫ প্রাপ্তির হার ছিল ১.৯৪%।\n\n\n=== র‍্যাংকিং ===\n২০২৪ সালের স্কুল র‍্যাংকিং\n২০২৪ সহপাঠী স্কুল র‍্যাংকিং অনুযায়ী, কলেজটি জাতীয় পর্যায়ে ৩৪৭৮ তম, বোর্ডে ১৯৫ তম, বিভাগে ৭৭৪ তম এবং জেলার মধ্যে ২১৯ তম স্থানে অবস্থান করেছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}