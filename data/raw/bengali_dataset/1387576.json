{"pageid": 1387576, "title": "জ্ঞানেন্দ্রমোহন দাস", "url": "https://bn.wikipedia.org/wiki?curid=1387576", "content": "জ্ঞানেন্দ্রমোহন দাস (১৮৭২ – ১৯৩৯) একজন ব্রিটিশ-ভারতীয় বাঙালি সাহিত্যিক ও অভিধান রচয়িতা। তিনি বাঙ্গালা ভাষার অভিধানসহ আরও বিভিন্ন গ্রন্থ রচনা করেন।\n\n\n== জীবনী ==\nতার জন্ম ভারতের কলকাতায়। কিন্তু তিনি তার শৈশব ও যৌবনকাল তার পিতার চাকরির কারণে এলাহাবাদে। পড়াশোনা শেষ করে তিনি এলাহাবাদেই পুলিশের মুনশির চাকরি নেন। এরপর তিনি চাকরির সুবাদে এলাহাবাদ ছাড়াও লখনউ, নৈনিতাল প্রভৃতি এলাকায় অবস্থান করেন। চাকরিজীবনেই প্রবাসী পত্রিকায় লেখালেখির মাধ্যমে তার সাহিত্য জীবনের শুরু হয়। তিনি ১৯১০ সালে অসুস্থতার কারণে চাকরি থেকে অব্যাহতি নেন এবং পুরোপুরিভাবে লেখালেখিতে মনোনিবেশ করেন। ১৩০৮ বঙ্গাব্দ থেকে ১৩৩৫ বঙ্গাব্দ পর্যন্ত প্রবাসী পত্রিকায় তিনি ৮৯টি প্রবন্ধ লিখেন। উত্তর-পশ্চিম প্রদেশের বাঙ্গালীদের নিয়ে কাজ করার জন্য প্রবাসী পত্রিকা কর্তৃক সুবর্ণ পদক লাভ করেন। জর্জ আব্রাহাম গ্রিয়ার্সনের মতে তার লিখিত অভিধানটিই বাংলা ভাষার প্রথম অভিধান। তিনি মাইকেল মধুসূদন দত্ত রচিত মেঘনাদবধ কাব্যের সম্পাদনা ও টীকা যুক্ত করেছিলেন।\n\n\n== কর্ম ==\nবাঙ্গালা ভাষার অভিধান (১৯১৭)\nবঙ্গের বাহিরে বাঙ্গালী (উত্তর ভারত) (১৯২৫)\nঋদ্ধি (১৯০৯)\nচরিত্র গঠন (১৯০৯)\nইব্রীয় ধর্ম (১৯১৯)\nসৃষ্টিতত্ত্বে পুরাণ ও বিজ্ঞান (১৯১৯)\nপ্রাণীদের অন্তরের কথা (১৯২১)\nছাত্রপাঠ\nশিক্ষা ও সুনীতি\nসাহিত্য প্রবেশিকা\nজন্তুদের বন্ধু নন্তুবাবু ও শ্বেতপরির গল্প\nবাঘ ভালুকের গল্প\nসৃষ্টিতত্ত্বে পুরাণ ও বিজ্ঞান\n\n\n== পরবর্তী ==\nসরস্বতী মিশ্র তার প্রকাশিত ও অপ্রকাশিত প্রবন্ধগুলো একত্রিত করে \"প্রবন্ধ সংগ্রহ\" নামে একটি বই প্রকাশ করেন, যেটি অক্ষর প্রকাশনী প্রকাশ করেছে।\n\n\n== আরও দেখুন ==\nবাংলা সাহিত্যের ইতিহাস\nমাইকেল মধুসূদন দত্ত\n\n\n== তথ্যসূত্র ==\n\n\n== বহিঃসংযোগ ==\n উইকিসংকলনে জ্ঞানেন্দ্রমোহন দাস সম্পর্কিত কর্ম দেখুন।"}