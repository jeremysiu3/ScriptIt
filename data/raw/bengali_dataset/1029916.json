{"pageid": 1029916, "title": "বাহুন", "url": "https://bn.wikipedia.org/wiki?curid=1029916", "content": "বাহুন ( নেপালি: बाहुन) বা খাস ব্রাহ্মণ ( নেপালি: खस ब्राह्मण) হলো খাস জাতিগোষ্ঠীর একটি বর্ণ যার উৎস হল আদি নেপালের ইন্দো-আর্য জনগোষ্ঠী। ২০১১ সালের নেপালের জনশুমারি অনুসারে নেপালে ছেত্রির পরে বাহুন হল দ্বিতীয় বৃহত্তম জনবহুল গোষ্ঠী।\n১৮৫৪ মুলুকি আইন (নেপালি আইনি কোড) অনুসারে, বাহুনরা তাগাধারি এবং দ্বিজা হিন্দুদের মধ্যবর্তী বর্ণ হিসাবে বিবেচিত হত।\n\n\n== উৎস ==\nঐতিহ্যগতভাবে বাহুনরা ছেত্রির সাথে খাস (খাস ক্ষত্রিয়) সম্প্রদায়ের সদস্য ছিল। সম্ভবত খাস মল্ল রাজ্যের রাজনৈতিক শক্তির কারণে খাস বাহুন এবং খাস রাজপুতরা (ছেত্রি) বর্তমান পশ্চিম নেপালের আদিবাসী সাধারণ ব্রাহ্মণ ও রাজপুত হিসাবে সামাজিক উচ্চমর্যাদা পেয়েছিল। ছেত্রির সাথে একত্রে উচ্চ শ্রেণির খাস গোষ্ঠী হিসাবে বিবেচিত বাহুনদের বেশিরভাগই গোর্খা রাজ্যের সাথে যুক্ত ছিল। কমি, সরকি ইত্যাদি নিম্নবর্ণের তুলনায় বাহুনকে (ছেত্রি বর্ণ সহ)বেশিরভাগ ক্ষেত্রে খাসের উপজাতি হিসেবে আখ্যায়িত করা হয়।\n\n\n== জনসংখ্যা ==\n২০১১ সালের নেপালের জনশুমারি অনুসারে, নেপালের মোট জনসংখ্যার ১২.২ শতাংশ ব্যক্তি ছেত্রি গোষ্ঠীর অন্তর্ভুক্ত, সংখ্যার হিসেবে যা ৩২,২৬,৯০৩ জন। সংখ্যাগরিষ্ঠ ছেত্রির পরে দ্বিতীয় জনবহুল হিন্দু গোষ্ঠী হল বাহুন (পাহাড়ি ব্রাহ্মণ নামে পরিচিত) যার জনসংখ্যা ৩২,১২,৭০৪।  নেপালের ১৫ টি জেলাতে বাহুনরা সংখ্যাগরিষ্ঠ, জেলাগুলো হল- ঝাপা, মোরং, কাঠমান্ডু  (২৩.৫%), চিতবন, নবলপরাসী, রূপন্দেহী, কাস্কী (২৭.৮%), স্যাংজা (৩০.৯%), পর্বত (৩৫.৭%), গুল্মী (২৫.২%) এবং অর্ঘাখাঁচী (৩২.৮%)।\n\n\n== তথ্যসূত্র =="}