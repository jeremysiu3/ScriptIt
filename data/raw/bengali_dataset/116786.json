{"pageid": 116786, "title": "কংসাবতী প্রকল্প", "url": "https://bn.wikipedia.org/wiki?curid=116786", "content": "কংসাবতী প্রকল্প পশ্চিমবঙ্গের একটি জলাধার ও সেচ প্রকল্প। এই প্রকল্প কংসাবতী সেচ প্রকল্প বা কংসাবতী জলাধার প্রকল্প নামেও পরিচিত। ১৯৫৬ খ্রিস্টাব্দে ভারতের দ্বিতীয় পঞ্চবার্ষিকী পরিকল্পনার অঙ্গ হিসেবে বর্তমান পশ্চিম ও পূর্ব মেদিনীপুর, বাঁকুড়া ও হুগলি জেলার ৩,৪৮৪.৭৭ বর্গকিলোমিটার এলাকায় জলসেচের উদ্দেশ্যে এই প্রকল্প চালু হয়। এই প্রকল্পে কংসাবতী নদীর পাশাপাশি শিলাবতী ও ভৈরববাঁকি নদীর জলও সেচের কাজে ব্যবহৃত হয়। প্রায় ৮ লক্ষ একর জমিতে চাষাবাদ হয়। মুকুটমণিপুরের কংসাবতী জলাধারকে কেন্দ্র করে এক পর্যটন কেন্দ্র গড়ে উঠেছে।\nপ্রকল্পের অঙ্গ হিসেবে বাঁকুড়া জেলার খাতড়ার কাছে মুকুটমণিপুরে একটি ৩৮ মিটার উঁচু এবং ১০,০৯৮ মিটার লম্বা জলাধার নির্মাণ করা হয়েছে। মেদিনীপুর শহরের কাছে ১৮৭২ খ্রিস্টাব্দে নির্মিত কংসাবতীর একটি জলাধারও এই প্রকল্পের কাজে ব্যবহার করা হয়।\n\n\n== তথ্যসূত্র =="}