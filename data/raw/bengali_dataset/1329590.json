{"pageid": 1329590, "title": "এলেন পার্ক", "url": "https://bn.wikipedia.org/wiki?curid=1329590", "content": "এলেন জে পার্ক (জন্ম ৬ই মার্চ ১৯৭২) হলেন একজন আমেরিকান আইনজীবী এবং ডেমোক্রেটিক পার্টির রাজনীতিবিদ। তিনি ২০২১ সালের নিউ জার্সির সাধারণ পরিষদ নির্বাচনে নিউ জার্সির ৩৭ তম বিধানসভা জেলার জন্য একজন পরিষদীয় মহিলা হিসেবে নির্বাচিত হয়েছিলেন। নির্বাচিত হবার পর নিউ জার্সির বিধানসভায় তিনি হলেন প্রথম কোরিয়ান আমেরিকান মহিলা।\n\n\n== শিক্ষা এবং রাজনৈতিক কর্মজীবন ==\nদক্ষিণ কোরিয়ায় জন্মগ্রহণ করলেও পার্ক শৈশবেই মার্কিন যুক্তরাষ্ট্রে চলে আসেন এবং নিউ ইয়র্ক শহরের সানিসাইড এবং ফ্লাশিং এলাকায় বড় হয়ে ওঠেন। তিনি ব্রঙ্কস হাই স্কুল অফ সায়েন্স এবং নিউ ইয়র্ক বিশ্ববিদ্যালয় থেকে পড়াশোনা করেছেন। তিনি হফস্ট্রা বিশ্ববিদ্যালয়ের মরিস এ. ডিন স্কুল অফ ল থেকে আইন ব্যবসায়ে জুরিস ডক্টর ডিগ্রি অর্জন করেছেন। ২০১৬ সালে তিনি নিউ জার্সির এঙ্গেলউড ক্লিফস বরো কাউন্সিলে কাজ করার জন্য নির্বাচিত হন। ২০২১ সালের নভেম্বরে নিউ জার্সির সাধারণ পরিষদ নির্বাচনে, তিনি তাঁর বিধানসভার অন্যান্য সঙ্গীদের সাথে একত্রে নির্বাচিত হয়েছিলেন। এর ফলে তিনি হয়েছিলেন প্রথম কোরিয়ান আমেরিকান মহিলা যিনি রাজ্যের বিধানসভায় দায়িত্ব পালন করেছেন।\n\n\n=== কমিটি ===\nবর্তমান অধিবেশনের জন্য কমিটির কার্যভার হল:\n\nআর্থিক প্রতিষ্ঠান এবং বীমা\nবিজ্ঞান, উদ্ভাবন এবং প্রযুক্তি\n\n\n=== জেলা ৩৭ ===\nনিউ জার্সির বিধানসভার ৪০টি জেলার প্রতিটিতে নিউ জার্সির সেনেটে একজন প্রতিনিধি আছেন এবং সেইসঙ্গে নিউ জার্সির সাধারণ পরিষদে দুইজন সদস্য রয়েছেন। ২০২২ - ২৩ বিধানসভা অধিবেশনের জন্য ৩৭ তম জেলার অন্যান্য প্রতিনিধিরা হলেন: \n\nসিনেটর গর্ডন এম জনসন (ডি)\nসংসদ সদস্য শামা হায়দার (ডি)\n\n\n== তথ্যসূত্র ==\n\n\n== বহিঃসংযোগ ==\nআইনী ওয়েবপৃষ্ঠা\nটেমপ্লেট:নিউ জার্সি সাধারণ পরিষদ"}