{"pageid": 1449069, "title": "এসলা উইরাকুন", "url": "https://bn.wikipedia.org/wiki?curid=1449069", "content": "এসলা রুয়ান উইরাকুন হলেন একজন শ্রীলঙ্কার কূটনীতিক। তিনি ১ মার্চ ২০২০ সাল থেকে ১২ জুলাই ২০২৩ সাল পর্যন্ত সার্ক মহাসচিবের দায়িত্বভার পালন করেন। তিনি শ্রীলঙ্কার পর্যটন উন্নয়ন মন্ত্রণালয়ের স্থায়ী সচিব এবং পররাষ্ট্র মন্ত্রণালয়ের স্থায়ী সচিব এবং ভারতে শ্রীলঙ্কার হাইকমিশনার এবং নরওয়েতে রাষ্ট্রদূত হিসেবে দায়িত্ব পালন করেন।  \n\n\n== প্রথমিক জীবন ==\nবেসামরিক কর্মচারী ব্র্যাডম্যান উইরাকুন এবং দময়ন্তী গুনাসেকারার ঘরে জন্মগ্রহণ করেন, তিনি কলম্বোর রয়্যাল কলেজে শিক্ষা লাভ করেন। তিনি কেলানিয়া বিশ্ববিদ্যালয়ে অর্থনীতি অধ্যয়ন করেন এবং লন্ডন স্কুল অফ ইকোনমিক্সে স্নাতকোত্তর অধ্যয়ন করেন। \n\n\n== কর্মজীবন ==\n১৯৮৮ সালে শ্রীলঙ্কা ফরেন সার্ভিসে যোগদান করে, তিনি লন্ডন, ক্যানবেরা, কুয়ালালামপুর এবং প্যারিসে বেশ কয়েকটি বিদেশী পোস্টিংয়ে কাজ করেন। তিনি ওয়াশিংটন ডিসি এবং টোকিওতে শ্রীলঙ্কার দূতাবাসে চার্জ ডি অ্যাফেয়ার্স হিসেবে দায়িত্ব পালন করেছেন। পররাষ্ট্র মন্ত্রণালয়ে তার চাকরির সময়কালে, তিনি অর্থনৈতিক বিষয়ক বিভাগের মহাপরিচালক এবং পূর্ব এশিয়া ও প্রশান্ত মহাসাগরীয় বিভাগের মহাপরিচালক সহ বিভিন্ন পদে দায়িত্ব পালন করেছেন। এছাড়াও তিনি অর্থনৈতিক উন্নয়ন মন্ত্রকের অতিরিক্ত সচিব (বহিরাগত সম্পর্ক) এবং গৃহায়ণ ও সমৃদ্ধি মন্ত্রকের অতিরিক্ত সচিব (বিশেষ প্রকল্প) হিসাবে দায়িত্ব পালন করেছেন। তিনি নরওয়েতে রাষ্ট্রদূত, সেশেলে হাইকমিশনার হিসেবে দায়িত্ব পালন করেছেন এবং নভেম্বর ২০১৫ সালে ভারতে শ্রীলঙ্কার হাইকমিশনার হিসেবে নিযুক্ত হন \n\n\n== তথ্যসূত্র =="}