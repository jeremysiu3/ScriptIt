{"pageid": 1056921, "title": "তোণ্ডিয়ারপেট", "url": "https://bn.wikipedia.org/wiki?curid=1056921", "content": "তোণ্ডিয়ারপেট দক্ষিণ ভারতের তামিলনাড়ু রাজ্যের চেন্নাই জেলার উত্তর দিকে অবস্থিত একটি আবাসিক অঞ্চল।\n\n\n== নামকরণ ==\nএই এলাকার নাম এসেছে উনবিংশ শতাব্দীর খ্যাতনামা তামিল মুসলিম ধর্মপ্রচারক কুনঙ্গুড়ি মস্তান সাহেব মহাশয়ের থেকে। তার জন্মস্থান বর্তমান রামনাথপুরম জেলার তোণ্ডি অঞ্চলে। তিনি চেন্নাই নিকট \"লেব্বাই কাডু\" নামে পরিচিত একটি স্থানে ধ্যানস্থ হন।  স্থানীয়রা তাঁকে \"তোণ্ডিয়ার\"‌ নামে ডাকতেন, যার অর্থ তোণ্ডি থেকে আগত। পরে লেব্বাইকাডু তোণ্ডিয়ারপেট নামে পরিচিত হয়।\n\n\n== অবস্থান ==\nএই লোকালয়টি চেন্নাইয়ের উত্তর দিকে বঙ্গোপসাগরের কাছাকাছি অবস্থিত। এটি চেন্নাই জর্জ টাউনের উত্তর পার্শ্বস্থ।  চেন্নাই আন্তর্জাতিক বিমানবন্দর এখান থেকে প্রায় ২৬ কিলোমিটার দূরে অবস্থিত। চেন্নাই শহরতলি রেলওয়ের উত্তর শাখার অন্তর্গত তোণ্ডিয়ার রেলওয়ে স্টেশন ও চেন্নাই মেট্রোর তোণ্ডিয়ার মেট্রো স্টেশন এই লোকালয়ে অবস্থিত।\n\n\n== অর্থনীতি ==\nবাণিজ্য ও বিপণন তোণ্ডিয়ারপেটের অর্থনৈতিক উৎস। এছাড়া এখানে রয়েছে বিভিন্ন প্রস্তুতকারক ও বিতরন এন্টারপ্রাইজ। এই এলাকায় রয়েছে গহনা প্রস্তুতকারক এবং সিল্কের কুটির শিল্পের একাধিক দোকান। চেন্নাইয়ের মৎস্য ক্রয় বিক্রয়ের মূল কেন্দ্রটি এখানৈ অবস্থিত।\n\n\n== তথ্যসূত্র =="}