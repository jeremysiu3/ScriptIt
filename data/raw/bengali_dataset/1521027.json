{"pageid": 1521027, "title": "দ্য জলি পিন্ডার অফ ওয়েকফিল্ড", "url": "https://bn.wikipedia.org/wiki?curid=1521027", "content": "দ্য জলি পিন্ডার অব ওয়েকফিল্ড (রাউড ৩৯৮১, চাইল্ড ১২৪) একটি ইংরেজি লোকগীতি, যা রবিন হুডকে কেন্দ্র করে রচিত। রোচেস্টার বিশ্ববিদ্যালয়ের মতে, এই ইংরেজি ব্রডসাইড ব্যালাড-এর প্রাচীনতম পান্ডুলিপি ১৫৫৭ সালের, এবং ব্যালাডের একটি খণ্ডাংশ পার্সি ফোলিওতে পাওয়া যায়। ব্যালাডটির অনুলিপি স্কটল্যান্ডের জাতীয় গ্রন্থাগার, ব্রিটিশ গ্রন্থাগার এবং ম্যাগডালেন কলেজ-এ সংরক্ষিত রয়েছে। এছাড়া, এর অনলাইন প্রতিলিপিও সর্বসাধারণের জন্য উন্মুক্ত।\n\n\n== সারাংশ ==\nএই ব্রডসাইড ব্যালাডটি শহরবাসী এক খোঁয়াড় মালিককে (পিন্ডার) নিয়ে শুরু হয়, যার দায়িত্ব ছিল দলছুট পশুদের আটকে রাখা। সে ঘোষণা করে যে তার নজরদারিতে ওয়েকফিল্ডে কেউ প্রবেশ করতে পারবে না। তার এই উক্তি রবিন হুড ও তার সঙ্গীরা শুনে ফেলে এবং তারা তার কাছে পৌঁছালে পিন্ডার তাদের চলে যেতে বলে। এরপর রবিন ও তার সঙ্গীদের সঙ্গে পিন্ডারের সংঘর্ষ বাধে, যেখানে পিন্ডার তাদের পরাজিত করে। রবিন হুড তার যুদ্ধকৌশল ও দুর্বলদের রক্ষার ইচ্ছায় মুগ্ধ হয়ে তাকে তার দলে যোগ দেওয়ার প্রস্তাব দেয়। ব্যালাডের শেষে, পিন্ডার মাইকেলমাস-এর পর রবিন ও তার দলের সাথে যোগ দেওয়ার প্রতিশ্রুতি দেয়।\n\n\n== তথ্যসূত্র ==\n\n\n== অতিরিক্ত পাঠ ==\n\"Having a Brawl – Fencing and Grudge Contests in 16th Century Rural England\"\n\n\n== বহিঃসংযোগ ==\n উইকিসংকলনে দ্য জলি পিন্ডার অফ ওয়েকফিল্ড সম্পর্কিত কর্ম দেখুন।\nএই ব্যালাডের রেকর্ডিং ইংলিশ ব্রডসাইড ব্যালাড আর্কাইভ-এও পাওয়া যাবে।\n\"দ্য জলি পিন্ডার অব ওয়েকফিল্ড: ভূমিকা\""}