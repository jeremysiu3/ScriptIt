{"pageid": 113042, "title": "কমলাকান্ত", "url": "https://bn.wikipedia.org/wiki?curid=113042", "content": "কমলাকান্ত বঙ্কিমচন্দ্র চট্টোপাধ্যায় রচিত একটি ব্যক্তিধর্মী প্রবন্ধ-সংকলন। বইটির প্রথম সংস্করণ ১৮৭৫ সালে কমলাকান্তের দপ্তর, প্রথম ভাগ নামে প্রকাশিত হয়। ১৮৮৫ সালে (১২৯২ বঙ্গাব্দ) \"কমলাকান্তের দপ্তর\" (মোট ১৪টি প্রবন্ধ, তন্মধ্যে ১১টি বঙ্কিমচন্দ্রের), \"কমলাকান্তের পত্র\" (পাঁচটি প্রবন্ধ) ও \"কমলাকান্তের জোবানবন্দী\" – এই তিনটি অংশ একত্রে কমলাকান্ত নামক গ্রন্থটি প্রকাশিত হয়। এই গ্রন্থে আফিঙখোর ব্রাহ্মণ কমলাকান্তের জবানিতে লেখক তথ্য ও যুক্তিবিনির্ভর সমাজ, ধর্ম ও রাষ্ট্রতত্ত্ব বর্ণনা করেছেন। গ্রন্থটিকে বঙ্কিমচন্দ্রের অন্যতম শ্রেষ্ঠ রচনা বলে অভিহিত করা হয়।\n\n\n== পাদটীকা =="}