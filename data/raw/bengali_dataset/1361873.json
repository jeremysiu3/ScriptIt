{"pageid": 1361873, "title": "মধুমতি-শ্রেণীর টহল জাহাজ", "url": "https://bn.wikipedia.org/wiki?curid=1361873", "content": "মধুমতি-শ্রেণী হলো দক্ষিণ কোরিয়ায় নির্মিত টহল জাহাজের শ্রেণী যা বাংলাদেশ নৌবাহিনী কর্তৃক ব্যবহৃত হয়।। এই জাহাজটি নদী, উপকূলবর্তী অঞ্চল ও গভীর সমুদ্রে টহল প্রদান, উদ্ধার ও অনুসন্ধান কার্যক্রম, অবৈধ অনুপ্রবেশ ও চোরাচালান রোধ, জলদস্যূতা দমন, মৎস্য ও প্রাকৃতিক সম্পদ রক্ষায় কার্যকরী ভূমিকা রাখতে সক্ষম।\n\n\n== ইতিহাস ==\nসশস্ত্র বাহিনীর জন্য গৃহীত আধুনিকায়ন পরিকল্পনার অংশ হিসেবে বাংলাদেশ সরকার দক্ষিণ কোরিয়া থেকে জাহাজটি ক্রয় করে। ৩১ আগস্ট, ১৯৯৭ সালে জাহাজটি প্রথম বারের মত পানিতে ভাসানো হয়। পরবর্তীতে ১৮ ফেব্রুয়ারি, ১৯৯৮ সালে জাহাজটি বাংলাদেশ নৌবাহিনীতে কমিশন লাভ করে। বর্তমানে যা চট্টগ্রামে অবস্থিত বানৌজা ঈসা খান নৌ ঘাঁটিতে মোতায়েন রয়েছে।\n\n\n== বৈশিষ্ট্য ও যান্ত্রিক কাঠামো ==\nমধুমতি-শ্রেণীর জাহাজটির দৈর্ঘ্য ৬০.৮ মিটার (১৯৯ ফুট), প্রস্থ ৮ মিটার (২৬ ফুট) এবং গভীরতা ২.৭ মিটার (৮.৯ ফুট)। জাহাজটিতে রয়েছে ২টি এসইএমটি-পিয়েলসটিক ১২ পিএ৬ ডিজেল; ৯৬০০ অশ্বশক্তি (৭.০৮ মেগাওয়াট) এবং ২টি শ্যাফট। যার ফলে জাহাজটি ঘন্টায় সর্বোচ্চ ২৪ নট (৪৪ কিলোমিটার প্রতি ঘণ্টা; ২৮ মাইল প্রতি ঘণ্টা) গতিতে চলতে সক্ষম। এছাড়াও ১৫ নট (২৮ কিলোমিটার প্রতি ঘণ্টা; ১৭ মাইল প্রতি ঘণ্টা) গতিতে ৬,০০০ নটিক্যাল মাইল (৬,৯০০ মাইল; ১১,০০০ কিলোমিটার) সমুদ্র এলাকা জুড়ে টহল কার্যক্রম পরিচালনা করতে সক্ষম।\n\n\n== রণসজ্জা ==\nমধুমতি-শ্রেণীর জাহাজটি মূলত একটি বৃহৎ টহল জাহাজ যা নদী, উপকূলবর্তী অঞ্চল এবং গভীর সমুদ্রে অভিযান পরিচালনায় সক্ষম। শত্রু জাহাজ মোকাবেলা, চোরাচালান রোধ, জলদস্যূতা দমনে জাহাজটিতে রয়েছে:\n\n১টি বোফোর্স ৫৭ মিমি/৭০ মার্ক-১ কামান\n১টি বোফোর্স ৪০ মিমি/৭০ কামান\n২টি অরলিকন ২০ মিমি কামান।\n\n\n== জাহাজসমূহ ==\n বাংলাদেশ নৌবাহিনী\n\n\n== তথ্যসূত্র =="}