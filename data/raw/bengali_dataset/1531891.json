{"pageid": 1531891, "title": "পর্তুগিজ সিস্টার্ন (মাজাগান)", "url": "https://bn.wikipedia.org/wiki?curid=1531891", "content": "পর্তুগিজ সিস্টার্ন হচ্ছে মরক্কোর এল জাদিদা শহরের একটি ঐতিহাসিক সিস্টার্ন বা ভূগর্ভস্থ জলের ট্যাংক। এটি শহরের কেন্দ্রে অবস্থিত দুর্গের নিচে নির্মিত, যা আগে পর্তুগিজদের দ্বারা নির্মিত মাজাগান নামক দুর্গবেষ্টিত নগরীর অংশ ছিল। এটি মরক্কোর একটি সাংস্কৃতিক ঐতিহ্যবাহী স্মারক হিসেবে স্বীকৃত হয়েছে। সমগ্র পুরনো শহরটি ইউনেস্কোর বিশ্ব ঐতিহ্যবাহী স্থানের অংশ হওয়ায় এটিও বিশেষ খ্যাতি অর্জন করেছে।\n\n\n== ইতিহাস ==\nএই সিস্টার্নটি দুর্গের নিচে নির্মিত হয়। সিস্টার্নটিই এই স্থানে ১৫১৪ সালে পর্তুগিজদের নির্মিত প্রথম স্থায়ী কাঠামো ছিল। পরবর্তীতে এটি ১৫৪১ সালে বড় দুর্গে রূপান্তরিত হয়। এই চেম্বারের মূল উদ্দেশ্য নিশ্চিতভাবে জানা যায় না। এটি হয়তো অস্ত্রাগার, সৈন্য ছাউনি অথবা শস্য গুদাম ছিল। তবে এটি ১৫৪১ সালে একটি সিস্টার্নে রূপান্তরিত হয়েছিল বলে জানা যায়। এর নকশা করেন স্থপতি মিগুয়েল দে আররুদা এবং নির্মাণের দায়িত্ব পেয়েছিলেন জোয়াঁও দে কাস্তিলো। এটি কয়েকটি চলচ্চিত্রের শুটিং লোকেশন হিসেবেও ব্যবহৃত হয়েছে, যার মধ্যে অরসন ওয়েলসের ওথেলো সবচেয়ে বেশি পরিচিত।\n\n\n== স্থাপত্য ==\nআধা-ভূগর্ভস্থ এই কক্ষটি প্রায় বর্গাকৃতি আকৃতিসম্পন্ন যার প্রতিটি পাশে দৈর্ঘ্য প্রায় ৩৩ থেকে ৩৪ মিটার (১০৮ থেকে ১১২ ফুট)। এটি পাথরের তৈরি পাঁচটি সারি, পাঁচটি স্তম্ভ এবং কলাম দিয়ে নির্মিত। এই কক্ষটি দেরি গথিক ধারার ম্যানুয়েলাইন শৈলীতে নির্মিত। কক্ষের মাঝখানে একটি গোলাকার খোলা স্থান আছে, যা বৃষ্টির পানি সংগ্রহের জন্য ব্যবহৃত হতো।\nবর্তমানে এই সিস্টার্নটি বিখ্যাত তার অপূর্ব প্রভাবের জন্য। এর মেঝেতে পাতলা পানির স্তর থাকায় ছাদের মাঝের ফোকর দিয়ে আসা আলো প্রতিফলিত হয়, যার ফলে চমৎকার এক দৃশ্য তৈরি হয়।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nপর্তুগিজ সাম্রাজ্য\n\n\n== বহিঃসংযোগ ==\n\nপর্তুগিজ নগরী (এল জাদিদা)\n\n\n== তথ্যসূত্র =="}