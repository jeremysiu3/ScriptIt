{"pageid": 1036755, "title": "মার্গারিটা দাবদৌব সিকাফি", "url": "https://bn.wikipedia.org/wiki?curid=1036755", "content": "মার্গারিটা দাবদৌব সিকাফি হলেন একজন হন্ডুরান রাজনীতিবিদ। তিনি সাধারণত মার্গি ডিপ হিসেবেই সমধিক পরিচিত। তিনি লা সেইবার প্রথম নারী নগরাধ্যক্ষ ছিলেন। ১৯৯৪ থেকে ১৯৯৮ সাল পর্যন্ত তিনি লা সেইবার নগরাধ্যক্ষ হিসেবে দায়িত্ব পালন করেন। নির্বাচনী রাজনীতিতে প্রবেশের আগে দাবদৌব স্ট্যান্ডার্ড ফ্রুট কোম্পানি নামক প্রতিষ্ঠানের মুখপাত্র হিসাবে কাজ করেছিলেন।  রাষ্ট্রপতি ম্যানুয়েল জেলিয়া তাকে আতলান্তিদা বিভাগের গভর্নর নিয়োগ করেছিলেন। ২০০৯ সালে হন্ডুরা অভ্যুত্থানে জেলিয়াকে ক্ষমতাচ্যুত করার পর, দাবদৌব ঘোষণা করেন যে, তিনি “কারতিস্তা” ছিলেন না, অর্থাৎ গণভোটে সংবিধান সংস্কারের পক্ষে ছিলেন না। তবে, তিনি এই অভ্যুত্থানের বিরোধিতা করেন।\n২০০৯ সালের সাধারণ নির্বাচনে দাবদৌব আতলান্তিদা লিবারেল পার্টির প্রার্থী হিসেবে জাতীয় কংগ্রেসে নির্বাচিত হন। ৩০,২৩৪টি ভোট (মোট বৈধ ভোটের ৩০.৭%) নিয়ে তিনি এই আসনে সর্বাধিক ভোট প্রাপ্ত লিবারেল প্রার্থী ছিলেন। এর আগে ২০০৮ সালে অনুষ্ঠিত লিবারেল পার্টির প্রাইমারিতে তিনি আতলান্তিদা থেকে ১২,৬০৩ ভোট (৬.৯৪%) পেয়ে দ্বিতীয় স্থান অর্জন করেছিলেন। তিনি “এলভিনিস্ট লিবারেল মুভমেন্টে”র (রাষ্ট্রপতিপ্রার্থী এলভিন সান্তোসের পক্ষে) প্রার্থী ছিলেন।\nদাবদৌব তার নামানুসারে প্রতিষ্ঠিত “ফুন্দাসিয়ন মার্গি” নামক একটি দাতব্য প্রতিষ্ঠানের সভাপতি।\n\n\n== তথ্যসূত্র =="}