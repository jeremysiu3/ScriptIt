{"pageid": 1174288, "title": "নীরদাকান্ত লাহিড়ী চৌধুরী", "url": "https://bn.wikipedia.org/wiki?curid=1174288", "content": "নীরদাকান্ত লাহিড়ী চৌধুরী (১৭ জুলাই ১৯০০ - ১৪ সেপ্টেম্বর ১৯৪০) ছিলেন প্রখ্যাত বাঙালি সেতারবাদক।\n\n\n== সংক্ষিপ্ত জীবনী ==\nনীরদাকান্তের জন্ম ১৯০০ খ্রিস্টাব্দের ১৭ জুলাই  ব্রিটিশ ভারতের অধুনা বাংলাদেশের ময়মনসিংহের কালীপুরে। পিতা ছিলেন জমিদার প্রমদাকান্ত লাহিড়ী চৌধুরী। তার সঙ্গীত শিক্ষা শুরু হয় অগ্রজ জ্ঞানদাকান্তের কাছে। যিনি \"বঙ্গীয় ভাতখণ্ডে\" নামে সুপরিচিত ছিলেন। পরে ওস্তাদ এনায়েত খাঁর (১৮৯৪-১৯৩৮) শিষ্যত্ব গ্রহণ করে সেতার বাজনা শেখেন। তিনি ইমদাদখানি শৈলীর বিশিষ্ট ধারক ও বাহক হিসাবে ভারতীয় সঙ্গীত সমাজে খ্যাতি অর্জন করেন। ১৯৩৯ খ্রীষ্টাব্দে এলাহাবাদে অনুষ্ঠিত নিখিল ভারত সঙ্গীত সম্মেলনে তার সেতারবাদন উচ্চ প্রশংসিত হয়। তিনি আকাশবাণী কলকাতা বেতার কেন্দ্রের একজন নিয়মিত সঙ্গীতশিল্পী ছিলেন।\nঅতি অল্প বয়সে ১৯৪০ খ্রিস্টাব্দের ১৪ সেপ্টেম্বর নীরদাকান্তের প্রয়াণ ঘটে।\n\n\n== তথ্যসূত্র =="}