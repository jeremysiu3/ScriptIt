{"pageid": 1385906, "title": "দেব আশীষ", "url": "https://bn.wikipedia.org/wiki?curid=1385906", "content": "শ্রী দেব আশীষ (১৯৪৬-২০১৭) ছিলেন একজন অস্ট্রেলিয়ায় জন্মগ্রহণকারী ভারতীয় অধ্যাত্মবাদী নেতা। তিনি ১৯৯৭ থেকে ২০১৭ সাল পর্যন্ত উত্তরাখণ্ডের মীর্টোলা আশ্রম পরিচালনা করেছিলেন।\n\n\n== জীবনী ==\nশ্রীদেব আশীষ ১৯৪৬ সালে সিডনিতে  জন্মগ্রহণ করেন। তার পিতৃদত্ত নাম ছিল ডেভিড বেরেসফোর্ড। পিতা নেলসন ভেন্টার্স বেরেসফোর্ড ছিলেন তুরামুরার একজন  কৃষক, \n ও মাতা শিল্পী  ইথেলিন ফ্লোরা (née Venables) । বেরেসফোর্ডরা আধ্যাত্মিকতায় আগ্রহী ছিলেন। তারা প্রথমে জিদ্দু কৃষ্ণমূর্তি ও পরে পন্ডিচেরির শ্রী অরবিন্দ আশ্রমে অনুগামী হিসেবে ভারতে সময় কাটিয়েছিলেন। ডেভিড কুমায়নে বেড়ে ওঠেন । \nযদিও তার পিতামাতা ডেভিডকে মূলত ইংল্যান্ডের একটি বায়োডাইনামিক ফার্মে রাখার ইচ্ছা পোষণ করেছিলেন, তবে বেরেসফোর্ড পরে মীর্টোলায় চলে যান, তারপরে দুজন ব্রিটিশ বংশোদ্ভূত গুরু শ্রী কৃষ্ণ প্রেম এবং তার শিষ্য শ্রী মাধব আশীষ-এর সান্নিধ্যে বাস করতে শুরু করেন । মাধব আশীষের শিষ্য বিল আইটকেন লিখেছেন, \"যে মুহুর্তে শ্রী মাধব আশীষ ডেভিডের দিকে চোখ রেখেছিলেন ,\" তিনি বুঝতে পারেন,  তার আধ্যাত্মিক উত্তরাধিকারীকে খুঁজে পেয়ে গেছেন ।\n১৯৬৫ সালের নভেম্বরে তার পরম-গুরু কৃষ্ণ প্রেমের মৃত্যুর পর দেব আশীষ মাধব আশীষের সাথে আশ্রমের খামার ও বনকে উন্নত করার জন্য কাজ করেন, যা পরিবেশগতভাবে সুস্থ গ্রামীণ উন্নয়নের জন্য আদর্শস্থানীয় হয়েছিল।  পরিবেশবাদী শিক্ষার উপর তার অবদানের সম্মান হিসেবে ১৯৯২ সালে দেবাশীষ পদ্মশ্রী পুরস্কারে ভূষিত হন।\nব্যবহারিক দক্ষতার পাশাপাশি দেব আশীষের একটি \"গভীর স্বজ্ঞাত দিক\" ছিল। তিনি মানুষের ব্যক্তিত্ব ও বৈশিষ্ট্যগুলি অনন্যভাবে ব্যাখ্যা করতেন। \"   তিনি 'দেব দা'ও নামেও আশ্রমিকদের কাছে পরিচিত ছিলেন, \"দা\" অর্থ বড় ভাই, তার পূর্বসূরি কৃষ্ণ প্রেম ('গোপাল দা') ও মাধব আশীষ ('আশীষ দা') কেও 'দা' বলে ঘনিষ্ঠ জনেরা সম্বোধন করতেন।\nতিনি তাঁর গুরুর প্রতি গভীরভাবে নিবেদিত ছিলেন এবং জীবনের শেষ পর্যায়ে \"একান্ত স্বতঃস্ফূর্ততার সাথে তাঁর কাছে উপস্থিত ছিলেন\"।  ১৯৯৭ সালের এপ্রিল মাসে মাধব আশীষের মৃত্যুর পর দেব আশীষ মীর্টোলা আশ্রমের পরিচালনার দায়িত্ব গ্রহণ করেন। \n\n\n== মৃত্যু ও উত্তরাধিকার ==\n২০১৭ সালের ২৭ জুলাই তারিখে শ্রী দেব আশিস গুলিবিদ্ধ হয়ে মারা যান। স্থানীয় কর্তৃপক্ষ জানায়,  দেব আশীষ \" এই অঞ্চলে সামাজিক ও ধর্মীয় কাজে গভীরভাবে নিয়োজিত ছিলেন\"। তার মৃত্যুর কারণ আত্মহত্যা হতে পারে। \nপণ্ডিত অ্যাণ্ড্রু রলিনসন বলেন, \" একজন পশ্চিমা অস্ট্রেলিয়ান ডেভিড বেরেসফোর্ড/দেবকে তার উত্তরসূরি হিসেবে নিযুক্ত করেছিলেন\" মাধব আশীষ মীর্টোলাকে পশ্চিমা বংশোদ্ভূত শিক্ষকদের উত্তরাধিকারী দ্বারা পরিচালিত একটি আশ্রম হিসেবে আরও সুদৃঢ় করেছেন। তিনি লিখেছেন \"এছাড়া ভারতে গৌড়ীয় বৈষ্ণবধর্মের একটি শাখা আছে। এখানে পশ্চিমা গুরুদের একটি প্রতিষ্ঠিত শাখা রয়েছে\"।\n\n\n== তথ্যসূত্র =="}