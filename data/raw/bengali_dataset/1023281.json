{"pageid": 1023281, "title": "১,৩,৫-ট্রাইঅক্সেন", "url": "https://bn.wikipedia.org/wiki?curid=1023281", "content": "১,৩,৫-ট্রাইঅক্সেন (ইংরেজি: 1,3,5-Trioxane, যা ট্রাইঅক্সেন বা ট্রাইঅক্সিন নামেও পরিচিত) হল C3H6O3 আণবিক সংকেত বিশিষ্ট একটি রাসায়নিক যৌগ। এটি ক্লোরোফর্মের মত গন্ধযুক্ত একটি সাদা রঙের কঠিন পদার্থ। এটি ফরমালডিহাইডের একটি স্থিতিশীল চাক্রিক ট্রাইমার এবং ট্রাইঅক্সেনের তিনটি সমাণুর একটি। এর আণবিক কাঠামে ছয় সদস্যবিশিষ্ট একটি চক্রকে ভিত্তি করে গঠিত, যার তিনটি কার্বন পরমাণু এবং বাকি তিনটি অক্সিজেন।\n\n\n== উৎপাদন ==\nএসিড প্রভাবকের উপস্থিতিতে ফরমালডিহাইডের গাঢ় জলীয় দ্রবণের চাক্রিক ট্রাইমারকরণের মাধ্যমে ট্রাইঅক্সেন পাওয়া যায়। \n\n\n== ব্যবহার ==\nফরমালডিহাইড ও প্যারাফরমালডিহাইডের পরিবর্তে প্রায়ই ট্রাইঅক্সেন ব্যবহৃত হয়। পলিঅক্সিমিথাইলিন প্লাস্টিক তৈরি করতে ফরমালডিহাইডকে ট্রাইঅক্সেনে রূপান্তর করে নিতে হয়। এছাড়া, ট্রাইঅক্সেনের ফরমালডিহাইড মুক্ত করার প্রবণতাকে কাজে লাগিয়ে একে বিভিন্ন কাজে ব্যবহার করা যায়। উদাহরণ স্বরূপ কাঠের জিনিস ও বস্ত্র শিল্পে বাইন্ডার হিসেবে এটি ব্যবহার করা যায়। ট্রাইঅক্সেনকে হেক্সামিনের সাথে মিশ্রিত করে একে সংকুচিত করে হেক্সামিন ফুয়েল ট্যাবলেট প্রস্তুত করা হয়, যা সেনা সদস্য এবং তাবুবাসীরা রান্নার কাজে জ্বালানি হিসেবে ব্যবহার করে থাকে।\nগবেষণাগারে ফরমালডিহাইডের অনাদ্র উৎস হিসেবে ট্রাইঅক্সেন ব্যবহার করা হয়।\n\n\n== আরো দেখুন ==\nফরমালিন\nটেট্রাহাইড্রোফিউরান\nডাইঅক্সেন\n\n\n== তথ্যসূত্র =="}