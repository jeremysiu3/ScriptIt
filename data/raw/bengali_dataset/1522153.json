{"pageid": 1522153, "title": "তৈলারদ্বীপ সেতু", "url": "https://bn.wikipedia.org/wiki?curid=1522153", "content": "তৈলারদ্বীপ সেতু বাংলাদেশের চট্টগ্রাম বিভাগের একটি গুরুত্বপূর্ণ সেতু, যা আনোয়ারা উপজেলার বারখাইন ইউনিয়ন এবং বাঁশখালী উপজেলার পুকুরিয়া ইউনিয়ন সংযোগকারী একটি অবকাঠামো। এটি সাঙ্গু নদীর উপর নির্মিত হয়।\n\n\n== নির্মাণ ও উদ্বোধন ==\nসেতুটির নির্মাণকাজ শুরু হয় ২০০১ সালের ১৭ জানুয়ারি। উদ্বোধন করেন তৎকালীন প্রধানমন্ত্রী শেখ হাসিনা। পরবর্তীতে ২০০৬ সালের ২৯ আগস্ট এটি আনুষ্ঠানিকভাবে উদ্বোধন করেন তৎকালীন প্রধানমন্ত্রী ও বিএনপি চেয়ারপারসন বেগম খালেদা জিয়া। সেতুটি নির্মাণে ব্যয় হয় প্রায় ৩২ কোটি টাকা। এর মোট দৈর্ঘ্য ৫১২ মিটার।\n\n\n== যোগাযোগে যুগান্তকারী প্রভাব ==\nসেতুটি বাঁশখালী উপজেলা এবং কক্সবাজার জেলার চকরিয়া উপজেলা, মহেশখালী উপজেলা, কুতুবদিয়া উপজেলা ও পেকুয়া উপজেলার বাসিন্দাদের জন্য যোগাযোগ ব্যবস্থায় রাতারাতি অভূতপূর্ব পরিবর্তন নিয়ে আসে। এই সেতু উদ্বোধনের আগে বাঁশখালীর বাসিন্দাদের চট্টগ্রাম শহরে যেতে হত সাতকানিয়া, লোহাগাড়া, চন্দনাইশ, পটিয়া, বোয়ালখালী হয়ে। সকালে যাত্রা শুরু করলে বিকেলে, সন্ধ্যায় তাঁরা পৌঁছাত। একইভাবে পেকুয়া, মহেশখালী, কুতুবদিয়া, চকরিয়া (আংশিক) বাসিন্দাদের উক্ত উপজেলা গুলো হয়ে আসতে হত। যদিও এই সেতু উদ্বোধনের পূর্বে ফেরী চলাচল ছিল। ঐ সময়ে নগরে পৌঁছাতে সময় লাগত ৫-৮ ঘন্টা। ফলশ্রুতিতে কৃষি পণ্যের বাজারজাত হতনা, কৃষকেরা তাঁদের কষ্টের ফসলের ন্যায্য মূল্য পেতনা, ব্যবসাবাণিজ্য, শিক্ষায় পিছিয়ে থাকা জনপদ হিসেবে স্বীকৃত ছিল। এই সেতু রাতারাতি বদলে দেয় উক্ত জনপদের মানুষের ভাগ্য।\n\n\n== টোল বিতর্ক ==\nস্থানীয় যাত্রী ও চালকরা এই সেতুতে টোল আদায়কে অযৌক্তিক বলে দাবি করে আসছেন। বিভিন্ন সময়ে চট্টগ্রাম সিটি করপোরেশনের সাবেক মেয়র মাহমুদুল ইসলাম চৌধুরীসহ বিভিন্ন সংগঠন এই টোল আদায়ের বিরুদ্ধে আন্দোলন করেছেন। তারা উল্লেখ করেছেন যে, সাঙ্গু নদীর উপর আরও ৬টি সেতু থাকলেও শুধুমাত্র তৈলারদ্বীপ সেতুতেই টোল আদায় করা হয়, যা বৈষম্যমূলক।\n\n\n== অবস্থান ==\n\n\n== তথ্যসূত্র ==\n\nতৈলারদ্বীপ সেতুর টোল বিতর্ক\nবাংলানিউজ২৪ প্রতিবেদন\nদৈনিক ভোরের ডাক প্রতিবেদন\nদৈনিক পূর্বকোণ প্রতিবেদন\nদৈনিক আজাদী প্রতিবেদন\nদৈনিক যুগান্তর প্রতিবেদন\nমানবজমিন প্রতিবেদন"}