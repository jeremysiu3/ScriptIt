{"pageid": 1058339, "title": "রজনীনাথ রায়", "url": "https://bn.wikipedia.org/wiki?curid=1058339", "content": "রজনীনাথ রায় (১৫ ডিসেম্বর ১৮৪৯ ― ১৫ এপ্রিল ১৯০২) একজন বাঙালি সমাজসংস্কারক ও শিক্ষাবিদ।\n\n\n== অবদান ==\nরজনীনাথ গাওদিয়া ইউনিয়নে জন্মগ্রহণ করেন। পড়াশোনায় অত্যন্ত মেধাবী ছিলেন তিনি। এফ.এ. ও বি.এ. পরীক্ষায় কলকাতা বিশ্ববিদ্যালয়ে প্রথম স্থান অধিকার করেন। সরকারী অর্থ দপ্তরের উচ্চপদে কাজ করতেন। প্রগতিশীল চিন্তার রজনীনাথ সাধারণ ব্ৰাহ্মসমাজের উৎসাহী নেতা ছিলেন। ব্রাহ্মসমাজের সম্পাদক ও সভাপতি হন তিনি। নারীশিক্ষা বিস্তার, বিধবা ও অসবর্ণ বিবাহে তার অবদান রয়েছে। নিজে একটি কুলীন কন্যাকে বহুপত্নীক বৃদ্ধের সঙ্গে বিবাহের দুৰ্গতি থেকে বাঁচানোর জন্য সিভিল ম্যারেজ আইনে তাকে বিবাহ করেন। রক্ষণশীল হিন্দুরা এই বিবাহ বিরোধীতা করে কুৎসা প্রচারের জন্য পুস্তিকা বিতরণ করে। কলকাতার প্রেসিডেন্সী কলেজে সহশিক্ষা চালু করার জন্য তার অবদান আছে। দ্বারকানাথ গাঙ্গুলী, দুর্গামােহন দাশ, অন্নদাচরণ খাস্তগীর, রাখালচন্দ্র রায়, শিবনাথ শাস্ত্রীদের সাথে স্ত্রী শিক্ষা বিস্তারে অবদান রাখেন তিনি। তার চেষ্টায় ১৮৯৭ সালে প্রেসিডেন্সী কলেজে মেয়েদের ভর্তি হওয়ার সুযোগ মিলেছিল। তার কন্যা অমিয়া রায় এই কলেজের প্রথম মহিলা ছাত্রীদের অন্যতমা। নারীশিক্ষার প্রসারকল্পে ১৮৭৬ সালে বঙ্গ মহিলা বিদ্যালয় প্রতিষ্ঠাকালে তিনি দুৰ্গামোহন দাশকে সাহায্য করেন। ভারতীয়দের মধ্যে প্রথম Comptroller of Accounts হন তিনি। পদস্থ সরকারী কর্মচারী হওয়া সত্বেও লর্ড কার্জনের নীতির সমালোচনা করেন তিনি।\n\n\n== তথ্যসূত্র =="}