{"pageid": 1047013, "title": "বাস্তু-বিয়োগবিধুরতা", "url": "https://bn.wikipedia.org/wiki?curid=1047013", "content": "বাস্তু-বিয়োগবিধুরতা বা পরিবেশ বিয়োগবিধুরতা বলতে কোনও ব্যক্তি জীবদ্দশাতেই তার চিরপরিচিত পরিবেশ বা বাস্তুসংস্থানের বিভিন্ন উপাদান হারিয়ে যাওয়ার কারণে যে অব্যক্ত ও নিজ অস্তিত্বের সাথে জড়িত এক ধরনের মানসিক চাপ, বেদনা ও বিষাদ অনুভব করে, তাকে বোঝানো হয়। একে ইংরেজিতে সোলাস্টালজিয়া (ইংরেজি: Solastalgia) বলে।\nশোক ও বাস্তু-বিয়োগবিধুরতার মধ্যে পার্থক্য হচ্ছে শোক পালন করা হয় যার জন্য তা আর ফিরে পাওয়া যায় না আর বাস্তু-বিয়োগবিধুরতাতে মানুষের মানসিক অবস্থার বিবেচনা করা হয় (যাকে তুলনা করা যায় \"পূর্ববর্তী মানসিক চাপ\",পরবর্তী মানসিক চাপ এর সাপেক্ষে)\nগ্লেন আলব্রেক্ট এটাকে ব্যাখ্যা করেছেন এভাবে যে বাস্তু-বিয়োগবিধুরতা হচ্ছে গৃহকাতরতা বা অতীতবিধুরতার (Nostalgia) একটি বিশেষ রূপ, যা একটি ব্যক্তি গৃহসদৃধ বাস্তুসংস্থানে অবস্থান করেই অনুভব করে এবং গৃহের পরিবেশ বদলানোর কারণে মানসিক চাপ অনুভব করে। বেশিরভাগ ক্ষেত্রেই জলবায়ু পরিবর্তন বাস্তু-বিয়োগবিধুরতার প্রধান কারণ। তবে এছাড়াও বিভিন্ন এলাকাভিত্তিক ঘটনা যেমন - আগ্নেয়গিরির উদগীরণ, খরা বা অনিরাপদ খনন প্রযুক্তি এগুলির কারণেও বাস্তু-বিয়োগবিধুরতার সৃষ্টি হতে পারে। দার্শনিক গ্লেন আলব্রেক্ট এর ২০০৫ সালে ইংরেজি সোলাস্টালজিয়া পরিভাষাটি দুটি লাতিন শব্দ দিয়ে গঠিত সোলাসিয়াম (সান্ত্বনা বা প্রবোধ) এবং -আলগিয়া(ব্যথা বা বেদনা)। গৃহকাতরতা ব্যতীত বাস্তু-বিয়োগবিধুরতা মানে আসলেই পরিবেশের সাথে মানসিক অবস্থার সম্পর্ক।  ২০১৫ সালে চিকিৎসাবৈজ্ঞানিক গবেষণা সাময়িকী দ্য লানসেটের একটি নিবন্ধে বাস্তু-বিয়োগবিধুরতাকে মানুষের শারীরিক ও মানসিক স্বাস্থ্যের উপর জলবায়ু পরিবর্তনের প্রভাব হিসাবে উল্লেখ করেছে। \n\n\n== বিভিন্ন আঙ্গিকে ==\nআলব্রেক্ট কর্তৃক ২০০৫ সালে প্রকাশিত নিবন্ধে ২ টি বিষয়কে মুখ্য করে দেখা হয়:নিউ সাউথ ওয়েলস এলাকায় চলমান খরার প্রভাব এবং  সম্পূর্ণ উন্মুক্ত উপায়ে নিউ সাউথ ওয়েলস এলাকার আপার হান্টার ভ্যালি তে কয়লা উত্তোলন মানুষের উপর কী প্রভাব ফেলছে।\nদুই ক্ষেত্রেই দেখা যায় যে মানুষের উপর নেতিবাচক প্রভাব পড়েছে এবং মানুষ শক্তিহীনতায় ভুগছে। একটি এলাকার যে ভূ-প্রকৃতি তাতে পরিবর্তনের ফলে মানুষের মধ্যে যে অনিশ্চয়তা সৃষ্টি হয় তাকেই বাস্তু-বিয়োগবিধুরতা বলে। আস্কল্যান্ডের নিবন্ধ অনুযায়ী সামাজিক এবং রাজনৈতিকভাবে মানুষের মধ্যে মিথষ্ক্রিয়া বিঘ্নিত হয় এবং ওই জাতি বাস্তু-বিয়োগবিধুরতাতে ভোগে। যেসমস্ত সমাজ বেশি কৃষির সাথে যুক্ত তারাই এতে বেশি আক্রান্ত এবং অন্যান্যরা এত ক্ষতিগ্রস্ত হয়না।  কৃষিভিত্তিক সমাজ যারা তারাই বেশি ঝুঁকির মুখে আছে।  আফ্রিকা অঞ্চলে এমন প্রচুর উদাহরণ রয়েছে যে পরিবেশের পরিবর্তনের জন্য অনেক মূল্যবান কৃষিজ ফসল হারিয়ে গেছে। এর ফলে সাম্প্রতিক বছরগুলিতে বাস্তুহারা বা উদ্বাস্তু মানুষের সংখ্যাও বেড়ে গিয়েছে। এটি বিত্তবানদের জীবনে তেমন প্রভাব ফেলেনা।  ওয়েস্টার্ন ইউএসএ তে গবেষণা চালিয়ে দেখা যায় একটি ভয়ঙ্কর দাবানলে নিম্নবিত্ত মানুষেরা বেশি ক্ষতিগ্রস্ত হয়েছিল বিত্তবানদের চেয়ে।  এর কারণ তাদের অতিরিক্ত সম্পদ থাকায় তাদের হাতে বিকল্প পথ ছিল। ফলে তারা নতুন জায়গায় গিয়ে আবার ঘরবাড়ি বানাতে পেরেছে,অনিশ্চয়তা কম ছিল তাদের জীবনে । অন্য আরেকটি গবেষণায় দেখা যায় আপালেচীয় গোষ্ঠীতে পর্বতের উপরে কয়লা উত্তোলনে তারা ব্যাপক ক্ষতিগ্রস্ত হয়। যারা ওই এলাকার কাছাকাছি ছিল তারাই বেশি আক্রান্ত ছিল, দূরে অবস্থানকারীরা এর প্রভাব তেমন টের পায়নি। \n১৫ বছর ধরে চলা বিভিন্ন গবেষণায় দেখা যায় বাস্তু-বিয়োগবিধুরতা কীভাবে মানুষকে আক্রান্ত করেছে এবং জলবায়ু পরিবর্তন দ্বারা কীভাবে তার পরিমাপ করা যায়।\nগবেষণায় দেখা যায় জনগন সমন্বিতভাবে বাস্তু-বিয়োগবিধুরতার সাথে খাপ খাইয়ে নিতে পারে,যেমন অন্যান্য প্রাকৃতিক দুর্যোগে মানুষ একে অপরের সাথে কথা বলে এবং এতে তাদের অনুভব প্রশমিত হয় , কাজের গতি বাড়ে যা পরবর্তীতে সহনশীলতা এবং বৃদ্ধিতে সাহায্য করে । \n\n\n== আরও দেখুন ==\nপরিবেশগত উদ্বেগ\nপরিবেশগত শোক\nপরিবেশভীতি\nপরিবেশ মনোবিজ্ঞান\nমানুষের স্বাস্থ্যের উপর জলবায়ু পরিবর্তনের প্রভাব\nপরিবেশগত মনোবিজ্ঞান\nপ্যারাডাইস,ক্যালিফোর্নিয়া\n\n\n== তথ্যসূত্র =="}