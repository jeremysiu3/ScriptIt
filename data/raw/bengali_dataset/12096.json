{"pageid": 12096, "title": "কন্নড় ভাষা", "url": "https://bn.wikipedia.org/wiki?curid=12096", "content": "কন্নড় ভাষা (ಕನ್ನಡ, কন্নড্অ, উচ্চারিত [kɐnːɐɖɐ]) বা কানাড়ি ভাষা ভারতের ২২টি তফসিলি ভাষার একটি। এটি কর্ণাটক রাজ্যের সরকারি ভাষা এবং এই রাজ্যের প্রায় সাড়ে তিন কোটি লোক এই ভাষায় কথা বলেন। এছাড়াও এটি অন্ধ্রপ্রদেশ, তামিলনাড়ু ও মহারাষ্ট্রে প্রচলিত। মাতৃভাষী ও দ্বিতীয় ভাষাভাষীর সংখ্যা মিলিয়ে কন্নড়ভাষীর সংখ্যা প্রায় ৪ কোটি ৩৭ লক্ষ।\nকন্নড়ের আদিতম শিলালিপি ৪৫০ খ্রিস্টাব্দের, আর এতে সাহিত্য রচনা শুরু হয় ৮৫০ খ্রিষ্টাব্দ নাগাদ। কন্নড়ের প্রাথমিক উন্নতি তামিল ও তেলুগু ভাষার সাথে তুলনীয়। পরবর্তী শতাব্দীগুলোতে কন্নড় সংস্কৃত ভাষার শব্দভাণ্ডার ও সাহিত্যিক ধারার প্রভাবাধীন হয়।\n\nকন্নড় ভাষার মৌখিক ও লিখিত রূপের মধ্যে যথেষ্ট বৈসাদৃশ্য আছে। কথ্য কন্নড়ের অনেকগুলি আঞ্চলিক উপভাষা আছে, কিন্তু এর লিখিত রূপ প্রায় সবজায়গাতেই একই রকম। চলিত কন্নড়ের তিনটি উপভাষা সামাজিক শ্রেনীভিত্তিক: ব্রাহ্মণ, অ-ব্রাহ্মণ, এবং অস্পৃশ্য।\n\n\n== তথ্যসূত্র ==\n\n\n== বহিঃসংযোগ =="}