{"pageid": 1450365, "title": "দোমিনিক সোবোসলাই", "url": "https://bn.wikipedia.org/wiki?curid=1450365", "content": "দোমিনিক সোবোসলাই (হাঙ্গেরীয়: Dominik Szoboszlai; জন্ম: ২৫ অক্টোবর ২০০০) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব লিভারপুল এবং হাঙ্গেরি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৪ সালে, সোবোসলাই হাঙ্গেরি অনূর্ধ্ব-১৫ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় তিন বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০১৯ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ৪০ ম্যাচে ১২টি গোল করেছেন।\n\n\n== প্রারম্ভিক জীবন ==\nদোমিনিক সোবোসলাই ২০০০ সালের ২৫শে অক্টোবর তারিখে হাঙ্গেরির সেকেস্ফেহেরভারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসোবোসলাই হাঙ্গেরি অনূর্ধ্ব-১৭, হাঙ্গেরি অনূর্ধ্ব-১৯ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১৪ সালের ৩০শে সেপ্টেম্বর তারিখে তিনি হাঙ্গেরি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ৩ বছরে ২৩ ম্যাচে অংশগ্রহণ করে ৭টি গোল করেছেন।\n২০১৯ সালের ২১শে মার্চ তারিখে, ১৮ বছর, ৪ মাস ও ২৪ দিন বয়সে, ডান পায়ে ফুটবল খেলায় পারদর্শী সোবোসলাই স্লোভাকিয়ার বিরুদ্ধে অনুষ্ঠিত উয়েফা ইউরো ২০২০ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ৫৫তম মিনিটে মধ্যমাঠের খেলোয়াড় লাসলো ক্লেইনহেইসলারের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি স্লোভাকিয়া ২–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে সোবোসলাই সর্বমোট ৮ ম্যাচে ১টি গোল করেছেন। জাতীয় দলের হয়ে অভিষেকের ৫ মাস ও ১৯ দিন পর, হাঙ্গেরির জার্সি গায়ে প্রথম গোলটি করেছেন; ২০১৯ সালের ৯ই সেপ্টেম্বর তারিখে, স্লোভাকিয়ার বিরুদ্ধে ম্যাচের ৫০তম মিনিটে হাঙ্গেরির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nদোমিনিক সোবোসলাই – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দোমিনিক সোবোসলাই  (ইংরেজি)  \nসকারবেসে দোমিনিক সোবোসলাই (ইংরেজি) \nবিডিফুটবলে দোমিনিক সোবোসলাই  (ইংরেজি)  \nইইউ-ফুটবলে দোমিনিক সোবোসলাই (ইংরেজি) \nট্রান্সফারমার্কেটে দোমিনিক সোবোসলাই (ইংরেজি) \nওয়ার্ল্ডফুটবল.নেটে দোমিনিক সোবোসলাই (ইংরেজি) \nইএসপিএন এফসিতে দোমিনিক সোবোসলাই (ইংরেজি) \nন্যাশনাল-ফুটবল-টিমস.কমে দোমিনিক সোবোসলাই (ইংরেজি)"}