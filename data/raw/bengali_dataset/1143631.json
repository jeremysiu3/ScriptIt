{"pageid": 1143631, "title": "জনগণের গণতান্ত্রিক একনায়কতন্ত্র", "url": "https://bn.wikipedia.org/wiki?curid=1143631", "content": "জনগণের গণতান্ত্রিক একনায়কতন্ত্র (সরলীকৃত চীনা: 人民民主专政; প্রথাগত চীনা: 人民民主專政; ফিনিন: Rénmín Mínzhǔ Zhuānzhèng) হলো একটি বাক্যাংশ যা চীনের কমিউনিস্ট পার্টির (সিসিপি) তৎকালীন চেয়ারম্যান মাও সেতুং দ্বারা গণপ্রজাতন্ত্রী চীনের (পিআরসি) সংবিধানে অন্তর্ভুক্ত করেন। এর ধারণা ও সরকারের রূপটি জনগণের গণতন্ত্রের অনুরূপ, যা সোভিয়েত ইউনিয়নের নির্দেশনায় মধ্য ও পূর্ব ইউরোপীয় কমিউনিস্ট-নিয়ন্ত্রিত রাষ্ট্রসমূহে বাস্তবায়িত হয়েছিল।\n\"জনগণের গণতান্ত্রিক একনায়কতন্ত্রের\" ভিত্তি হলো সিসিপি ও রাষ্ট্র জনগণের প্রতিনিধিত্ব করে ও জনগণের জন্য কাজ করে, কিন্তু সর্বহারা শ্রেণির একনায়কতন্ত্র রক্ষায় প্রতিক্রিয়াশীল শক্তির বিরুদ্ধে ক্ষমতার অধিকারী এবং শক্তি প্রয়োগও  করতে পারে। জনগণের গণতান্ত্রিক একনায়কতন্ত্রের ধারণার অন্তর্নিহিত ধারণাটি হলো যে, সরকারকে \"বুর্জোয়াদের একনায়কতন্ত্রে\" ঢলে পড়া থেকে বিরত রাখতে দলের সার্বভৌম শাসনে নিয়ন্ত্রণ প্রয়োজন। বুর্জোয়াদের একনায়কতন্ত্র একটি উদার গণতন্ত্র যার অর্থ রাজনীতিবিদরা বুর্জোয়াদের স্বার্থে কাজ করেন, যেটির বিরোধিতা উক্ত বাক্যাংশে করা হচ্ছে। কারণ এটি হবে সিসিপির সমাজতান্ত্রিক সনদের বিরোধী।\n\n\n== উদ্ভব ==\nচীনের কমিউনিস্ট পার্টির প্রতিষ্ঠার ২৮ তম বার্ষিকীর স্মরণে ৩০ জুন, ১৯৪৯ তারিখে বাক্যাংশটির সবচেয়ে পরিচিত ব্যবহার হয়েছিল। জনগণের গণতান্ত্রিক একনায়কতন্ত্রের প্রতি তাঁর বক্তৃতায়, চেয়ারম্যান মাও একটি জনগণের গণতান্ত্রিক একনায়কতন্ত্র সম্পর্কে তাঁর ধারণাগুলো তুলে ধরেন সেই সাথে তিনি সমালোচনার কিছু খণ্ডন প্রদান করেছিলেন যা তিনি ধারণা করেছিলেন যে তিনি মুখোমুখি হতে পারেন।\n\n\n== আরও দেখুন ==\nমার্ক্সবাদ\nমার্ক্সবাদ-লেনিনবাদ\nমাওবাদ\n\n\n== তথ্যসূত্র ==\n\n\n== বহিঃসংযোগ ==\n\"জনগণের গণতান্ত্রিক একনায়কতন্ত্রের প্রতি\", ৩০ জুন ১৯৪৯ তারিখে প্রদান করা জনগণের গণতান্ত্রিক একনায়কতন্ত্র সম্পর্কিত মাও সেতুং-এর সবচেয়ে জনপ্রিয় ভাষণ।"}