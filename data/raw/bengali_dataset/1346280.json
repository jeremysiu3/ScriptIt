{"pageid": 1346280, "title": "হিদেকো মিজুনো", "url": "https://bn.wikipedia.org/wiki?curid=1346280", "content": "হিদেকো মিজুনো (মিজুনো হিদেকো, জন্ম ২৯ অক্টোবর ১৯৩৯ শিমোনোসেকি, ইয়ামাগুচি, জাপানে) প্রথম সফল জাপানি শোজো মাঙ্গা শিল্পীদের একজন।  তিনি টোকিওয়া-সো নিবাস( ওসামু তেজুকার একজন সহকারী ছিলেন। তিনি ১৯৫৫ সালে একটি আক্কাকে কোমা পনি গল্পের মাধ্যমে পেশাদার জগতে আত্মপ্রকাশ করেন। তিনি ১৯৬০ এবং ১৯৭০-এর দশকে একজন বিশিষ্ট শোজো শিল্পী হয়ে ওঠেন। হোয়াইট ট্রোইকা দিয়ে তার সফলতার যাত্রা শুরু হয়, যার উপর ভিত্তি ১৯৬৩ সালে মার্গারেট নামক এক ধারাবাহিক প্রস্তুত হয়েছিল।\nমিজুনো ফায়ারের(১৯৬৯-১৯৭১) জন্য সবচেয়ে বেশি পরিচিত! এটি একজন বালকের গল্প নিয়ে রচিত প্রথম শোজো মাঙ্গার একটি, যার জন্য তিনি ১৯৭০ সালের শোগাকুকান মাঙ্গা পুরস্কার জিতেছিলেন। তার হানি হানি নো সুতেকি না বোকেন (১৯৬৬) একটি অ্যানিমে টেলিভিশন সিরিজ হিসাবে রূপান্তরিত হয়েছিল যা সিবিএন কেবল নেটওয়ার্কে ইংরেজিতে হানি হানি নামে প্রচারিত হত।\nদেড় বছর ধরে, মিজুনো জীবিকা নির্বাহের জন্য কাজ করেছে এবং একই সময়ে শোজো ক্লাবের জন্য এঁকেছেন। ১৯৫৫ সালে প্রকাশিত তার প্রথম মাঙ্গা, আক্কাকে কোমা পোনি একটি ছোট মেয়ে এবং একটি টাট্টু ঘোড়ার গল্প নিয়ে রচিত ছিল। যখন তার প্রকাশক মাজুয়ামা একটি সংবেদনশীল নায়িকার সাথে একটি আবেগপ্রবণ মাঙ্গার প্রত্যাশা করছিলেন মিজুনো একটি মারকুটে নায়িকার সাথে একটি পশ্চিমা-অনুপ্রাণিত মাঙ্গা প্রদান করেছিল। যদিও সেই মাঙ্গা প্রকাশকের প্রত্যাশার সাথে মেলেনি, তবুও এটি প্রকাশিত হয়েছিল। \n১৯৫৬ সালে মিজুনো প্রথমবার টোকিওতে যান যেখানে তিনি তেজুকার সাথে দেখা করেন। তারপর তিনি পূর্ণরূপে মাঙ্গাকা হওয়ার সিদ্ধান্ত নেন।  পরের বছর তিনি তার প্রথম সিরিজ, জিন নো হানাবীর প্রকাশ করেন, যা সফল হয়।  ১৯৫৮ সালে, তেজুকার আমন্ত্রণে, তিনি  টোকিওতে চলে যান যেখানে তিনি টোকিও-সো অ্যাপার্টমেন্টে থাকতেন এবং দুই লেখক শোতারো ইশিনোমোরি এবং ফুজিও আকাতসুকার সাথে কাজ করেছিলেন। তারা একসাথে শোজো ক্লাব ম্যাগাজিনের জন্য ইউ. মিয়া ছদ্মনামে দুটি মাঙ্গা রচনায় সহযোগিতা করেছিলেন।   তিনি মাত্র এক বছর টোকিওয়া-সোতে অবস্থান করেছিলেন।\nমিজুনো ১৯৬০ সালে হার্প অফ দ্য স্টারস তৈরি করেছিলেন যা ছিল নর্স পুরাণ থেকে প্রভাবিত প্রেম বিষয়ক মাংগা। \nমিজুনো ফায়ারের(১৯৬৯-১৯৭১) জন্য সবচেয়ে বেশি পরিচিত ছিলেন। এটি ছিল প্রথম শোজো মাঙ্গার একটি  যার জন্য তিনি ১৯৭০ সালের শোগাকুকান মাঙ্গা পুরস্কার জিতেছিলেন।  মিজুনো পিঙ্ক ফ্লয়েডের মতো প্রগতিশীল রকের ভক্ত ছিলেন।  ফায়ার ধারাবাহিক রুপে প্রকাশিত হবার পর মিজুনো সিংগল মাদার হওয়ার সিদ্ধান্ত নেন। \n\n\n== তথ্যসূত্র =="}