{"pageid": 1448779, "title": "দানিয়াল জাফর", "url": "https://bn.wikipedia.org/wiki?curid=1448779", "content": "দানিয়াল জাফর (উর্দু: دانیال ظفر‎‎, হিন্দুস্তানি উচ্চারণ: [daːnijaːl zəfəɾ]; জন্ম ১২ই ডিসেম্বর ১৯৯৬) একজন পাকিস্তানি সংগীতশিল্পী ও অভিনেতা। ২০১৭ সালে কোক স্টুডিও পাকিস্তানের ১০ম সিজনে গায়ক হিসেবে তাঁর অভিষেক ঘটে। তিনি ২০২১ সালে তানা বানা নামক প্রণয়ধর্মী টিভি ধারাবাহিকের মাধ্যমে অভিনেতা হিসেবে ছোটপর্দায় আত্মপ্রকাশ করেন। এরপর তিনি ক্রীড়াবিষয়ক ওয়েব ধারাবাহিক বারওয়াঁ খিলাড়িতে (২০২২) অভিনয় করেছেন।\n\n\n== প্রারম্ভিক জীবন ও পড়ালেখা ==\nদানিয়াল জাফর ১৯৯৬ সালের ১২ই ডিসেম্বর পাকিস্তানের পাঞ্জাব প্রদেশের রাজধানী লাহোরে একটি পাঞ্জাবি মুসলমান পরিবারে জন্মগ্রহণ করেন। তাঁর বাবা মহম্মদ জাফরুল্লাহ এবং মা কঁওল আমীন দুজনই পাঞ্জাব বিশ্ববিদ্যালয়ে শিক্ষকতা করেন। তাঁর বড় ভাই আলী জাফর একজন স্বনামধন্য সংগীতকার ও অভিনেতা। দানিয়াল লাহোর গ্রামার স্কুল থেকে ও লেভেল এবং এ লেভেল পাশ করেছেন। এরপর তিনি নিউ ইয়র্ক ফিল্ম অ্যাকাডেমিতে চলচ্চিত্র নির্মাণের উপর এক বছরের একটি কোর্স করেছেন।\n\n\n== কর্মজীবন ==\nজাফরের প্রথম এলবাম ব্লু বাটারফ্লাই মুক্তি পায় ২০২০ সালের মার্চ মাসে। ১৭ দিন করোনাকালীন কোয়ারেন্টিনে থাকার পর মাত্র ২ দিনের মধ্যে তিনি তাঁর উড় চলিয়ে গানটি রেকর্ড করেন; ভারতীয় অভিনেত্রী সুস্মিতা সেন গানটির ভূয়সী প্রশংসা করেছিলেন। এরপর তিনি আখিয়া নামে একটি সিঙ্গেল গান প্রকাশ করেন।\n\n\n== ব্যক্তিজীবন ==\n\n\n== গানতালিকা ==\n\n\n== চলচ্চিত্রের তালিকা ==\n\n\n== পাদটীকা ==\n\n\n== তথ্যসূত্র =="}