{"pageid": 1041854, "title": "চেপবক্কম", "url": "https://bn.wikipedia.org/wiki?curid=1041854", "content": "চেপবক্কম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ মাদ্রাজ ক্রিকেট ক্লাব মাঠের‌ ঠিকানা বলতেই মূলত এই লোকালয়ের পরিচিতি। পূর্বে এ স্টেডিয়ামটি চিপক স্টেডিয়াম নামেও পরিচিত ছিল। ১৮৫৫ খ্রিস্টাব্দে ব্রিটিশরা স্বত্ববিলোপ নীতি প্রয়োগ করে কর্ণাট রাজ্য ব্রিটিশ সাম্রাজ্যের অন্তর্ভুক্ত করলে নবাবের বাসগৃহ ও খলসা মহল বা চেপবক্কম প্যালেস মাদ্রাজ সরকারের হস্তগত হয়। ইন্দো-সারাসেনিক শৈলীর সঙ্গে মুঘল উপাদান যুক্ত করে মূল মহলের নকশা প্রস্তুত হয়। মাদ্রাজ বিশ্ববিদ্যালয়ের প্রাঙ্গণও এই লোকালয়ের অপর একটি ল্যান্ডমার্ক।‌\nতামিলনাড়ু বিধানসভা সচিব কার্যালয়টি চেপবক্কমের পরিশিষ্ট ওমানদুরার গভর্নর স্টেটে অবস্থিত। পরবর্তীকালে এটি মাল্টিস্পেশালিটি হাসপাতাল এ পরিণত হয় যার নাম তামিলনাড়ু গভরমেন্ট মাল্টি সুপার স্পেশালিটি হাসপাতাল। লোকালয়ে রয়েছে চেন্নাই মাস র‌্যাপিড ট্রানসিট বা এমআরটিএস-এর চেপবক্কম রেলওয়ে স্টেশন। চেপবক্কমের পিন সংখ্যা ৬০০০০৫।\n\n\n== নামকরণ ==\nমনে করা হয় চেপবক্কম বা চিপক নামটি এসেছে দুটি উর্দু শব্দ 'ছে' অর্থাৎ ছয় এবং 'বাগ' অর্থাৎ বাগানের সমন্বয়ে। নবাবী আমল থেকে এই ইতিহাস বোঝেনই তো হলেও এর কোনো প্রমাণ পাওয়া যায়নি।\n\n\n== অবস্থান ==\nচেপবক্কমে উত্তর দিকে ফোর্ট সেন্ট জর্জ, উত্তর-পূর্ব দিকে চেন্নাই বন্দর, পূর্ব দিকে মেরিনা সমুদ্র সৈকত, দক্ষিণ দিকে তিরুবল্লীকেণি, দক্ষিণ-পশ্চিম দিকে রায়পেট্টা, পশ্চিম দিকে চিন্তাদ্রিপেট ও উত্তর-পশ্চিম দিকে দ্য আইল্যান্ড অবস্থিত৷\n\n\n== রাজনীতি ==\nচেপবক্কম চেন্নাই মধ্য লোকসভা কেন্দ্রের চেপবক্কম-তিরুবল্লীকেণি বিধানসভা কেন্দ্রের অন্তর্গত।\n\n\n== তথ্যসূত্র =="}