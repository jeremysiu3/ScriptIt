{"pageid": 1179675, "title": "দিমিত্রি আইভানোভস্কি", "url": "https://bn.wikipedia.org/wiki?curid=1179675", "content": "দিমিত্রি আইওসিফোভিচ আইভানভস্কি (বিকল্প বানান দেমিত্রি বা দিমিত্রি আইইয়ানোভস্কি; রুশ: Дми́трий Ио́сифович Ивано́вский;  ২৮ অক্টোবর ১৮৬৪ – ২০ জুন ১৯২০) ছিলেন একজন রুশ উদ্ভিদবিজ্ঞানী, ভাইরাসের সহ-আবিষ্কারক (১৮৯২) এবং ভাইরাসবিদ্যার অন্যতম প্রতিষ্ঠাতা।\n\n\n== জীবনী ==\nআইভানোভস্কি গডভ উয়েজডের নিজ গ্রামে জন্মগ্রহণ করেন। তিনি ১৮৮৭ সালে আন্দ্রেই ফ্যামিন্টসিনের অধীনে সেন্ট পিটার্সবার্গ বিশ্ববিদ্যালয়ে অধ্যয়ন করেন।  ঐ সময়ে তাকে ইউক্রেন এবং বেসারাবিয়ায় একটি তামাক রোগের তদন্তের জন্য পাঠানো হয়েছিল যা সেই সময়ে সেখানে অবস্থিত বাগানগুলির ব্যাপক ক্ষতি করেছিলো। তিন বছর পরে, তাকে তামাক গাছের অনুরূপ রোগের ঘটনা দেখার জন্য ক্রিমিয়ায় নিয়োগ দেওয়া হয়েছিলো। তিনি আবিষ্কার করেছিলেন যে উভয় রোগের ঘটনাই একটি অত্যন্ত ক্ষুদ্র সংক্রামক এজেন্ট দ্বারা সৃষ্ট হয়েছিল, যা চীনামাটির বাসন চেম্বারল্যান্ড ফিল্টারে প্রবেশ করতে সক্ষম। কিন্তু ব্যাকটেরিয়া কখনও এই ফিল্টার ভেদ করতে পারে না। এই বিষয়ে গবেষণার পর তিনি একটি নিবন্ধ (১৮৯২) এবং একটি গবেষণাপত্র (১৯০২) প্রকাশ করেন। তারপরে তিনি ইম্পেরিয়াল ইউনিভার্সিটি অফ ওয়ারশ এবং রোস্তভ-ন্য-দানুর ডনস্কয় বিশ্ববিদ্যালয়ে কাজ শুরু করেন।\n\n১৮৯৮ সালে, ডাচ মাইক্রোবায়োলজিস্ট মার্টিনাস বাইয়েরিঙ্ক স্বাধীনভাবে আইভানোভস্কির পরীক্ষা-নিরীক্ষার প্রতিলিপি তৈরি করেন এবং নিশ্চিত হন যে ফিল্টার করা দ্রবণটিতে একটি নতুন ধরনের সংক্রামক এজেন্ট রয়েছে। যার নাম দেন তিনি ভাইরাস। বাইয়েরিঙ্ক অবশ্য পরবর্তীকালে আইভানোভস্কির আবিষ্কারের অগ্রাধিকার কথা স্বীকার করেছিলেন।\n\n\n== মন্তব্য ==\n\n\n== তথ্যসূত্র ==\n\n\n== সূত্র ==\nLecoq, H (অক্টোবর ২০০১)। \"Découverte du premier virus, le virus de la mosaïque du tabac: 1892 ou 1898?\"। Series III – Sciences de la Vie (ফরাসি ভাষায়): 929–33। ডিওআই:10.1016/S0764-4469(01)01368-3। পিএমআইডি 11570281। \n\n\n== বহিঃসংযোগ ==\n\"Viruses and the Prokaryotic World\"। সংগ্রহের তারিখ ১৯ এপ্রিল ২০০৮।"}