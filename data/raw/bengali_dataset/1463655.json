{"pageid": 1463655, "title": "বায়োফর্টিফিকেশন", "url": "https://bn.wikipedia.org/wiki?curid=1463655", "content": "বায়োফর্টিফিকেশন (ইংরেজি: Biofortification) হলো কৃত্রিম প্রজননের মাধ্যমে শষ্যের পুষ্টিগত মাত্রাকে বৃদ্ধি করার প্রক্রিয়া। ফর্টিফিকেশন বলতে সাধারণত খাদ্যে অতিরিক্ত পুষ্টি উপাদান যোগ করাকে বোঝানো হয়। এই পদ্ধতিতে উৎপাদিত শস্যের মধ্যে ভিটামিন, খনিজ পদার্থ, অ্যামিনো অ্যাসিড অধিক পরিমাণে থাকে।\nস্টিভ বিবে নামক এক ব্যক্তি ২০০১ সালে এই শব্দটির প্রবর্তন করেন। এই প্রক্রিয়াটিতে নির্বাচক প্রজনন পদ্ধতি বা জিনগত প্রযুক্তিবিদ্যার সাহায্য নেওয়া হয়। এটি নানান কৃষি গত গবেষণার বিভিন্ন বিশেষ ভূমিকা পালন করে।\n\n\n== পদ্ধতি ==\nউদ্ভিদ প্রজনন প্রক্রিয়ায় অধিক পুষ্টি উপাদান সম্পন্ন ভ্যারাইটির সাথে উচ্চ ফলনশীল ভ্যারাইটির সংকরায়ন ঘটিয়ে শস্যের পুষ্টিগত মান বৃদ্ধি করা হয়। এছাড়াও জেনেটিক ইঞ্জিনিয়ারিং প্রক্রিয়ার দ্বারা বাইরে থেকে বিশেষ জিন প্রবেশ করিয়ে শস্যে প্রোটিন, ভিটামিন বা স্বল্পমাত্রিক মৌলের পরিমাণ বাড়ানো যায়।\n\nসোনালি চাল উৎপন্নকারী ধানের একটি বিশেষ জেনেটিক্যালি পরিবর্তিত ভ্যারাইটিতে প্রচুর পরিমাণে বিটা-ক্যারোটিন থাকায় এগুলি সোনালী বর্ণের হয়ে থাকে। এর মধ্যে দুটি জিনকে জেনেটিক ইঞ্জিনিয়ারিং পদ্ধতিতে প্রবেশ করে ট্রান্সজেনিক ধান উৎপন্ন করা হয়।\n\npsy জিন: এটি ড্যাফোডিল গাছ থেকে নেওয়া হয়েছে, যা ফাইটোইন সিন্থেজ উৎসেচক উৎপাদন করে।\nCrtI জিন: এরউইনিয়া উরেদোভোরা ব্যাকটেরিয়া থেকে গৃহীত জিনটি ক্যারোটিন ডিস্যাচুরেজ উৎসেচক সংশ্লেষ করে।\nএই দুটি জিনকে ধানের জিনোমে সংযুক্ত করার ফলে ধান প্রচুর বিটা-ক্যারোটিন উৎপন্ন করে। এই যৌগটি থেকে ভিটামিন এ সংশ্লেষিত হয় তাই সোনালি ধানের চাল ফেলে শরীরে ভিটামিন এ-র অভাব হয় না।\nবায়োফর্টিফিকেশনের মাধ্যমে প্রোটিন সমৃদ্ধ বিনস, ভিটামিন সি সমৃদ্ধ টমেটো, কুমড়ো, করলা এবং ক্যালসিয়াম ও আয়রন সমৃদ্ধ পালং শাক, গাজর তৈরি করা সম্ভব হয়েছে। এই প্রক্রিয়ার সাহায্যে আলুতে শ্বেতসারের পরিমাণ ২০ থেকে ৪০ শতাংশ বাড়ানো হয়েছে এবং ভুট্টায় ট্রিপ্টোফ্যান নামক অ্যামাইনো অ্যাসিডের পরিমাণ দ্বিগুণ করা হয়েছে।\n\n\n== উপযোগিতা ==\nপৃথিবীর জনসংখ্যা অর্ধেক লোক ভিটামিন এ আয়রনোজিংক এর অভাবজনিত রোগে ভোগে গরিব লোকেরা ফল খেতে পারেনা বলে এই উপাদানগুলির অভাব পূরণ হয় না। সেই জন্য এই পদ্ধতি তাদের ক্ষেত্রে অনেক উপযোগী যেহেতু সাধারণ খাবারের মাধ্যমে তাদের দেহে পুষ্টি সঞ্চালিত হতে পারে\nবর্তমানে সেলেনিয়াম সমৃদ্ধ শস্য উৎপন্ন করা হচ্ছে যা প্রোস্টেট ক্যান্সার প্রতিরোধ করতে পারে।\nসোনালী চালের প্রতি গ্রামে ৩৭ মাইক্রোগ্রাম ক্যারোটিনয়েড থাকে যার মধ্যে ৩১ মাইক্রোগ্রাম বিটা ক্যারোটিন থাকে, যা থেকে ভিটামিন এ উৎপন্ন হয়।\nমিষ্টি আলুর বিশেষ ভ্যারাইটিতে ও প্রচুর বিটা ক্যারোটিন থাকে।\nগবেষণার মাধ্যমে এইসব শস্য উৎপাদন ব্যয় সাপেক্ষ হলেও এই ধরনের শস্যের গুণমান পরিবর্তিত হয় না, বলে বহু বছর ধরেই সাধারণভাবে চাষ করে উচ্চ পুষ্টি উপাদান যুক্ত শস্য পাওয়া সম্ভব।\nদেশে বিদেশে এই শস্যের বীজ বিতরণ করা সম্ভব।\nবিভিন্ন রোগ যেমন রক্তাল্পতা, প্রোটিনের ঘাটতি, খনিজ পদার্থের ঘাটতি, অ্যাভিটামিনোসিস উপশমে এগুলি সাহায্য করে।\n\n\n== সমস্যা ==\nজেনেটিক্যালি পরিবর্তিত শস্য ভক্ষণ করলে উল্টে প্রতিক্রিয়া হবার সম্ভাবনা থাকে।\nশস্যের দাম অনেক বেশিও হতে পারে।\nবেশিরভাগ বায়োফর্টিফায়েড শস্যের বর্ণ পরিবর্তিত হয় বলে অনেকের কাছে সেগুলি গ্রহণযোগ্য হয় না।\n\n\n== তথ্যসূত্র ==\n\n\n== বহিঃসংযোগ ==\nDirectory of publications related to biofortification  ওয়েব্যাক মেশিনে আর্কাইভকৃত ১ জুলাই ২০১৪ তারিখে\nHarvestPlus  ওয়েব্যাক মেশিনে আর্কাইভকৃত ১ জুলাই ২০১৪ তারিখে\nThe WHO Vitamin and Mineral Nutrition Information System"}