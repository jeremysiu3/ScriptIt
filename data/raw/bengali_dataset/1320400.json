{"pageid": 1320400, "title": "সিয়াটল সাউন্ডার্স ফুটবল ক্লাব", "url": "https://bn.wikipedia.org/wiki?curid=1320400", "content": "সিয়াটল সাউন্ডার্স ফুটবল ক্লাব (ইংরেজি: Seattle Sounders FC, ইংরেজি উচ্চারণ: /siːˈæɾə͡l sˈa͡ʊndɚz/; সাধারণত সিয়াটল সাউন্ডার্স এফসি এবং সংক্ষেপে সিয়াটল সাউন্ডার্স নামে পরিচিত) হচ্ছে সিয়াটল ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের স্তরের ফুটবল লিগ মেজর লিগ সকারে প্রতিযোগিতা করে। এই ক্লাবটি ২০০৭ সালের ১৩ই নভেম্বর তারিখে প্রতিষ্ঠিত হয়েছে। ৩৭,৭২২ ধারণক্ষমতাবিশিষ্ট লুমেন ফিল্ডে দ্য সাউন্ডার্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় ব্রায়ান শ্মেৎসার এবং সভাপতির দায়িত্ব পালন করছেন আড্রিয়ান হানাওয়ার। বর্তমানে উরুগুয়েয়ীয় মধ্যমাঠের খেলোয়াড় নিকোলাস লোদেইরো এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, সিয়াটল সাউন্ডার্স এপর্যন্ত ১২টি শিরোপা জয়লাভ করেছে; যার মধ্যে দুইটি এমএলএস কাপ এবং চারটি ইউএস ওপেন কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ১টি শিরোপা জয়লাভ করেছে; যার মধ্যে একটি কনকাকাফ চ্যাম্পিয়নস লিগ শিরোপা রয়েছে। ওসভালদো আলোন্সো, স্টেফান ফ্রাই, ক্রিস্তিয়ান রোলদান, ক্লিন্ট ডেম্পসি এবং ফ্রেদি মোন্তেরোর মতো খেলোয়াড়গণ সিয়াটল সাউন্ডার্সের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ২ বছর পর, ২০০৯–১০ মৌসুমে সিয়াটল সাউন্ডার্স প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০০৯ সালের সালের ১৯শে মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে সিগি শ্মিটের অধীনে সিয়াটল সাউন্ডার্স নিউ ইয়র্ক রেড বুলসের বিরুদ্ধে ৩–০ গোলের ব্যবধানে জয়লাভ করেছিল। ২০০৯–১০ মেজর লিগ সকারে সিয়াটল সাউন্ডার্স ১২টি জয় এবং ৭টি ড্রয়ে সর্বমোট ৪৭ পয়েন্ট অর্জন করে পয়েন্ট তালিকায় ৪র্থ স্থান অর্জন করেছিল, যেখানে কলম্বীয় আক্রমণভাগের খেলোয়াড় ফ্রেদি মোন্তেরো ১২টি গোল করে লিগে সিয়াটল সাউন্ডার্সের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}