{"pageid": 1334177, "title": "মানসী জোশী", "url": "https://bn.wikipedia.org/wiki?curid=1334177", "content": "মানসী জোশী (জন্ম ১৮ই আগস্ট ১৯৯৩) হলেন একজন ভারতীয় আন্তর্জাতিক ক্রিকেটার। তিনি ২০১৬ সালের নভেম্বর মাসে ভারতীয় জাতীয় দলের হয়ে অভিষেক করেছিলেন। তিনি একজন ডানহাতি মিডিয়াম-ফাস্ট বোলার। তিনি একজন ডানহাতি ব্যাটসম্যান। তিনি বর্তমানে বীরেন্দ্র সিং রাউতেলা দ্বারা প্রশিক্ষিত হচ্ছেন।\nজোশী উত্তরাখণ্ডের তেহরিতে জন্মগ্রহণ করেন। তিনি হরিয়ানার হয়ে ঘরোয়া ক্রিকেট খেলেন। তিনি সবসময় শচীন তেন্ডুলকরর দ্বারা অনুপ্রাণিত হয়েছেন। তিনি হরিয়ানা ক্রিকেট অ্যাসোসিয়েশনে ট্রায়ালে অংশ নেন এবং সিনিয়র মহিলা রাজ্য দলে অনূর্ধ্ব-১৯ বিভাগে নির্বাচিত হন। ওয়েস্ট ইন্ডিজের বিরুদ্ধে নভেম্বর ২০১৬ সিরিজের টি-টোয়েন্টি আন্তর্জাতিক (টি-টোয়েন্টি আই) খেলার জন্য তাঁকে ভারতীয় দলে রাখা হয়েছিল। সেই সিরিজে তাঁর দলের কোনো ম্যাচেই তাঁকে নির্বাচিত করা হয়নি, কিন্তু থাইল্যান্ডে ২০১৬ সালের মহিলা টি-টোয়েন্টি এশিয়া কাপে বাংলাদেশের বিপক্ষে খেলে সেই মাসের শেষের দিকে তাঁর টি-টোয়েন্টি আই অভিষেক হয়। তিনি অভিষেকে ৮ রান দিয়ে ১ উইকেট নিয়েছিলেন, এবং পরের খেলায় থাইল্যান্ডের বিপক্ষে ৮ রান দিয়ে ২ উইকেট নেন এবং ম্যাচের সেরা খেলোয়াড় নির্বাচিত হন (যদিও সেই খেলাটির টি-টোয়েন্টি আন্তর্জাতিকের মর্যাদা ছিল না)।   \n২০১৭ সালের ফেব্রুয়ারী মাসে ২০১৭ মহিলা ক্রিকেট বিশ্বকাপ বাছাইপর্বে আয়ারল্যান্ডের বিপক্ষে তাঁর মহিলা একদিনের আন্তর্জাতিক ক্রিকেটে (মহিলাদের ওডিআই) অভিষেক হয়। তিনি ২০১৭ সালের ২৬শে মে তারিখে হিন্দুস্তান টাইমস কর্তৃক এইচটি ইয়ুথ ফোরামে তাদের ফ্ল্যাগশিপ ইভেন্টে ৩০ বছরের কম বয়সী শীর্ষ ৩০-এর জন্য সম্মানিত হন। ২০১৭ মহিলা ক্রিকেট বিশ্বকাপের ফাইনালে পৌঁছানোর দলে জোশী ছিলেন, সেখানে দলটি ইংল্যান্ডের কাছে নয় রানে হেরেছিল।  \n২০১৮ সালের অক্টোবর মাসে, ওয়েস্ট ইন্ডিজে ২০১৮ সালের আইসিসি মহিলা বিশ্ব টি-টোয়েন্টি টুর্নামেন্টের জন্য ভারতের স্কোয়াডে তাঁকে নেওয়া হয়েছিল। \n\n\n== তথ্যসূত্র ==\nটেমপ্লেট:Gujarat Giants WPL squadটেমপ্লেট:India Squad 2016 Women's Asia Cupটেমপ্লেট:India Squad 2018 ICC Women's World Twenty20"}