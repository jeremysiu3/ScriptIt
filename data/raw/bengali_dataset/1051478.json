{"pageid": 1051478, "title": "আন্তর্জাতিক জললেখবিজ্ঞান সংস্থা", "url": "https://bn.wikipedia.org/wiki?curid=1051478", "content": "আন্তর্জাতিক জললেখবিজ্ঞান সংস্থা (ইংরেজি: International Hydrographic Organization ইন্টারন্যাশনাল হাইড্রোগ্রাফিক অর্গানাইজেশন, সংক্ষেপে IHO আইএইচও; ফরাসি: Organisation Hydrographique Internationale অর্গানিজাসিওঁ ইদ্রোগ্রাফিক আঁতেরনাসিওনাল) জললেখবিজ্ঞান বিষয়ক একটি আন্তঃসরকারি সংস্থা। ২০২১ সালের জানুয়ারি মাসে এটিতে ৯৪টি সদস্য রাষ্ট্র ছিল।\nসংস্থাটির একটি মূল লক্ষ হল বিশ্বের সমুদ্র, মহাসমুদ্র ও নাব্য জলরাশিগুলির যথাযথ জরিপ ও সমুদ্র-মানচিত্রণ নিশ্চিত করা। এটি আন্তর্জাতিক মান নির্ধারণ, বিশ্বের বিভিন্ন জাতীয় পর্যায়ের জললেখবিজ্ঞান কার্যালয়সমূহের মধ্যে সমন্বয় সাধন এবং ক্ষমতা-নির্মাণ কর্মসূচীগুলির মাধ্যমে এই লক্ষ্য পূরণ করে থাকে।\nসংস্থাটি জাতিসংঘের পর্যবেক্ষকের মর্যাদার অধিকারী। সেখানে এটিকে জললেখবৈজ্ঞানিক জরিপ ও সমুদ্র-মানচিত্রণ বিষয়ে সক্ষম কর্তৃত্বপূর্ণ সংস্থা হিসেবে বিবেচিত হয়। আন্তর্জাতিক চুক্তিসমূহে ও এই জাতীয় আইনি দলিলগুলিতে জললেখবিজ্ঞান ও সমুদ্র-মানচিত্রণ বিষয়ে আন্তর্জাতিক জললেখবিজ্ঞান সংস্থার আদর্শ ও বৈশিষ্ট্যায়নগুলিই সচরাচর ব্যবহার করা হয়।\nআদিতে ১৯২১ খ্রিস্টাব্দে আন্তর্জাতিক জললেখবৈজ্ঞানিক কার্যালয় নামে সংস্থাটি প্রতিষ্ঠিত হয়েছিল। ১৯৭০ সালে এর নাম বদলে বর্তমান নামটি গ্রহণ করা হয়।\n\n\n== তথ্যসূত্র =="}