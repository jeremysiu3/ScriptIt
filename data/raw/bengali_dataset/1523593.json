{"pageid": 1523593, "title": "বরদা (অভিনেত্রী)", "url": "https://bn.wikipedia.org/wiki?curid=1523593", "content": "এমিমল মোহন, (জন্ম: ২৯ এপ্রিল ১৯৮৮)  একজন ভারতীয় অভিনেত্রী যিনি তার মঞ্চ নাম বরদা -এর মাধ্যমেই বেশি পরিচিত বেশি পরিচিত। তিনি মূলত মালায়ালাম চলচ্চিত্র এবং টেলিভিশন জগতের অভিনেত্রী হিসাবে পরিচিত। ২০০৬ সালের মালায়ালাম ছবি বাস্তবম -এর মাধ্যমে তিনি অভিনয় জগতে আত্মপ্রকাশ করেন। তিনি ২০০৮ সালের সুলতান ছবিতে মুখ্য ভূমিকায় অভিনয় করেন। ২০১৩ থেকে ২০১৫ সাল পর্যন্ত প্রচারিত মালায়ালাম ধারাবাহিক অমলা তে তার অভিনয় প্রসংশিত হয়।\n\n\n== জীবনের প্রথমার্ধ ==\nবরদা ২৯ এপ্রিল ১৯৮৮ সালে গুজরাটের আহমেদাবাদে   মোহন আব্রাহাম এবং পুষ্প মোহনের ঘরে জন্মগ্রহণ করেন। বরদার আসল নাম এমিমল মোহন। তার একটি ছোট ভাই আছে যার নাম এরিক মোহন। তিনি ত্রিশুরে বড় হয়ে উঠেছেন এবং সেখানেই স্কুলশিক্ষা গ্রহন করেছিলেন।  ২০০৪ সালে ত্রিশুরের সেক্রেড হার্ট কনভেন্ট গার্লস হায়ার সেকেন্ডারি স্কুল থেকে প্রাথমিক শিক্ষা লাভের পর, বরদা উচ্চ মাধ্যমিক শিক্ষার জন্য ইরাভুর সেন্ট জোসেফস ইংলিশ মিডিয়াম হায়ার সেকেন্ডারি স্কুলে যোগদান করেন। তিনি ক্যালিকট বিশ্ববিদ্যালয় থেকে অর্থনীতিতে স্নাতক ডিগ্রি অর্জন করেছেন। \n\n\n== কর্মজীবন ==\nউচ্চমাধ্যমিকে (প্লাস টু) পড়ার সময়, তিনি একটি ক্যালেন্ডারের ছবির জন্য মডেলিং করেছিলেন এবং শীঘ্রই তার কাছে আরো বিজ্ঞাপনে কাজ করার সুযোগ আসতে শুরু করে। এরপর, তিনি ত্রিশুরের একটি স্থানীয় টেলিভিশন চ্যানেলে উপস্থাপিকা হিসেবে কাজ করেন। তারপরে বরদা জীবন টিভি এবং কৈরালি টিভিতে অনুষ্ঠান করেন। ২০০৬ সালে বাস্তবম  চলচ্চিত্রে অভিনয়ের মাধ্যমে তিনি চলচ্চিত্র জগতে আত্মপ্রকাশ করেন। তিনি ২০০৮ সালে মুক্তিপ্রাপ্ত সুলতান  চলচ্চিত্রে প্রধান নারী চরিত্রে অভিনয় করেছিলেন।  সুলতানের  পর থেকেই তিনি লেখক-পরিচালক এ কে লোহিতদাসের পরামর্শে তার মঞ্চ নাম বরদা ব্যবহার করতে শুরু করেন।  তিনি সূর্য টিভিতে স্নেহাকুডু ধারাবাহিকে একটি ভূমিকায় অভিনয়ের মাধ্যমে টেলিভিশন জগতে আত্মপ্রকাশ করেন। অমলা  ধারাবাহিকের মুখ্য চরিত্রে অমলার  ভূমিকায় অভিনয়ের মাধ্যমে বরদা সাফল্য পান।  এরপর তিনি এশিয়ানেটে প্রচারিত প্রাণয়াম ধারাবাহিকে নায়িকা হিসেবে অভিনয় করেন, যা ছিল হিন্দি ধারাবাহিক \"ইয়ে হ্যায় মহব্বতে\" -এর পুনর্নির্মাণ ছিল। গর্ভাবস্থার কারনে তিনি অনুষ্ঠানটি ছেড়ে দেন।  সাময়িক বিরতির পর তিনি ইলয়াবল গায়ত্রী  ধারাবাহিকের মাধ্যমে অভিনয় জগতে ফিরে আসেন। \n\n\n== ব্যক্তিগত জীবন ==\n২০১৪ সালের ২৫ মে তারিখে বরদা তার অমলা  ধারাবাহিকের সহ-অভিনেতা জিশিন মোহনকে বিয়ে করেন।  এই দম্পতির একটি ছেলে আছে জিয়ান, যে ২০১৭ সালে জন্মগ্রহণ করে।   ২০২২ সালের জানুয়ারিতে তাদের বিচ্ছেদ ঘটে এবং ২০২২ সালের সেপ্টেম্বরে তাদের বিবাহবিচ্ছেদ হয়।  \n\n\n== চলচ্চিত্র তালিকা ==\n\n\n== তথ্যসূত্র =="}