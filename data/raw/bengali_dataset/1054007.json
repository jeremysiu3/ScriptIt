{"pageid": 1054007, "title": "রি:জিরো কারা হাজিমেরু ইসেকাই সেইকাৎসু", "url": "https://bn.wikipedia.org/wiki?curid=1054007", "content": "রি:জিরো − স্টার্টিং লাইফ ইন আনাদার ওয়ার্ল্ড (জাপানি: Re:ゼロから始める異世界生活, হেপবার্ন: রি:জিরো কারা হাজিমেরু ইসেকাই সেইকাৎসু, রি: লাইফ ইন আ ডিফারেন্ট ওয়ার্ল্ড ফ্রম জিরো নামেও পরিচিত) হলো একটি জাপানি লাইট নভেল সিরিজ, যেটি লিখেছেন তাপ্পেই নাগাতসুকি ও অলংকরণ করেছেন শিনিচিরো ওতসুকা। কাহিনীটি সুবারু নাতসুকি, একজন \"হিকিকোমোরি\"কে নিয়ে কেন্দ্রিভুত, যে দোকান থেকে বাড়ি যাওয়ার পথে হঠাৎই নিজেকে একটি আলাদা জগতে খুঁজে পায়। সিরিজটি প্রথমে শোসেতসুকা নি নারো ওয়েবসাইটে ২০১২ সাল থেকে ধারাবাহিকভাবে প্রকাশিত হয়। মিডিয়া ফ্যাক্টরি তাদের এমএফ বুনকো জে মুদ্রণের সাথে ছাব্বিশটি লাইট নভেল সমেত চারটি পার্শ্ব কাহিনী খণ্ড ও ছয়টি ছোটো গল্প সমগ্র প্রকাশিত করেছে।\nসিরিজের প্রথম তিনটি আর্ককে নিয়ে তিনটি ভিন্ন মাঙ্গা সিরিজ অভিযোজিত হয়েছে। দাইচি মাতসুয়ে প্রথমটি ২০১৪ সালের জুন থেকে ২০১৫ সালের মার্চ মাস পর্যন্ত প্রকাশিত করেছেন। মাকোতো ফুগেতসুর দ্বিতীয়টি স্কোয়ার এনিক্স ২০১৪ সালের অক্টোবর থেকে প্রকাশিত করেছে। তৃতীয় অভিযোজনটি শুরু করেছিলেন মাতসুয়ে, এবং মিডিয়া ফ্যাক্টরি সেটি প্রকাশিতও করে ২০১৫ সালের মে মাসে। এছাড়াও, ভিন্ন শিল্পীর কাহিনী নিয়ে মিডিয়া ফ্যাক্টরি দুটি মাঙ্গা সংকলন প্রকাশিত করে। হোয়াইট ফক্স একটি অ্যানিমে টেলিভিশন সিরিজ ২০১৬ সালের ৪ঠা এপ্রিল থেকে ১৯শে সেপ্টেম্বর পর্যন্ত সম্প্রচারিত করেছে, শুরুতে এক ঘণ্টার বিশেষ পর্বের সাথে। সিরিজের উপর নির্ভশীল প্রথম দুই ওভা যথাক্রমে ৬ অক্টোবর, ২০১৮ সালে ও ৮ নভেম্বর, ২০১৯ সালে মুক্তি পায়। ২০১৭ সালের মার্চে, গেম ডেভলপার ৫পিবি. সিরিজের উপর একটি ভিজুয়্যাল নভেল মুক্তি করে। দ্বিতীয় মৌসুমটির ২০২০ সালের এপ্রিল মাসে প্রিমিয়ার করার কথা থাকলেও, জুলাই মাস পর্যন্ত পিছিয়ে আসে বর্তমান করোনাভাইরাস আতিমারির কারণে। দ্বিতীয় মৌসুমটিকে দুই ভাগে বিভাজন করে সম্প্রচারণ করা হয়, প্রথম অর্ধেকটি ২০২০ সালের ৮ই জুলাই থেকে ৩০শে সেপ্টেম্বর এবং দ্বিতীয় অর্ধেকটি ২০২১ সালের ৬ই জানুয়ারি থেকে ২৪শে মার্চ পর্যন্ত সম্প্রচারিত হয়।\nউপন্যাস এবং তিনটি মাঙ্গা অভিযোজনগুলি উত্তর আমেরিকায় ইয়েন প্রেস প্রকাশিত করেছে। এশিয়ার বাইরে অ্যানিমে অভিযোজনটির দত্তাধীকার নিয়েছে ক্রাঞ্চিরোল, এরা অ্যানিমেটিকে যুক্তরাষ্ট্রে ফানিমেশন ও যুক্তরাজ্য  অ্যানিমে লিমিটেডের মাধ্যমে হোম ভিডিওতে মুক্তি দেয়। দক্ষিণপূর্ব এশিয়া ও দক্ষিণ এশিয়ায় সিরিজটিকে মিউস কমিউনিকেশন দত্তাধীকারে আনে। লাইট নভেলের ৩০ লাখ কপিরও বেশি বিক্রি হয়েছে, যেখানে হোম ভিডিওয় অ্যানিমে সিরিজটির ৬০ হাজারের বেশি কপি বিক্রি হয়েছে। লাইট নভেলগুলিকে প্রশংসা করা হয়েছে তাদের \"আলাদা জগতের\" বিষয়ে প্রথম পদক্ষেপ নেওয়ার জন্যে, কিন্তু বিশ্রী সংলাপ ও অপ্রয়োজনীয়তার কারণে সমালোচনার মুখেও এগুলিকে পড়তে হয়েছে। তবে সমালোচকরা অ্যানিমে সিরিজটিকে খুব পছন্দ করেছে এর \"সাংস্কৃতিকভাবে জটিল জগৎ\" এবং চরিত্রের কর্মকাণ্ডের জন্যে। সিরিজটি ২০১৫-২০১৬ \"নিউটাইপ\" অ্যানিমে অ্যাওয়ার্ডস ও ২০১৭ সুগোই জাপান অ্যাওয়ার্ডসে পুরস্কার জিতেছে, এবং ২০১৬ সালে  দা অ্যানিমে অ্যাওয়ার্ডসে বছরের সেরা অ্যানিমের স্বীকৃতি দেওয়া হয়েছিল।।\n\n\n== প্রেক্ষাপট ==\nসুবারু নাতসুকি হলো একজন নিট যে হঠাৎই একটি কল্পনা সমান জগতে চলে আসে। সেখানে পৌঁছনোর কিছু পরেই, একজন অল্পবয়স্ক অর্ধেক-পরী, এমিলিয়া, যে লুগনিকা রাজ্যের পরবর্তী শাসক হওয়ার প্রার্থী, তাকে বন্ধু বানিয়ে সাহায্য করতে গিয়ে সুবারু খুন হয়। কয়েকবার মরার পর বুঝতে পারে যে মৃত্যুর পর তার সময়ে ফিরে যাওয়ার ক্ষমতা আছে। এমিলিয়াকে সফলভাবে সাহায্য করার পর সুবারু তার বাড়িতে পরিচারক হিসেবে কাজ করা শুরু করে। এমিলিয়ার প্রতি কৃতজ্ঞতা ও ভালোবাসায়, সুবারু তার নতুন আবিষ্কৃত ক্ষমতার মাধ্যমে তাকে বাঁচাতে থাকে এবং তার পরবর্তী রানী হওয়ার স্বপ্ন সফল করতে সাহায্য করে। সে তার অন্যান্য বন্ধুদেরও সহায়তা দিতে থাকে, যখন সে নিজে প্রত্যেকবার মরার যন্ত্রনায় কাতর হয়ে পড়ে। মৃত্যু থেকে ফিরে আসার আগের সমস্ত স্মৃতি তাকে বয়ে নিয়ে যেতে হয়, যা সকলে ভুলে গেছে, শুধুমাত্র তাকে ছাড়া।।\n\n\n== সৃষ্টি ==\n\n\n=== লাইট নভেল ===\n২০০০ সালের শেষের দিকে লাইট নভেল সিরিজ \"দা ফামিলিয়ার অফ জিরো\" (\"জিরো নো সুকাইমা\") কতকগুলি ফ্যান ফিকশনের জন্ম দিয়েছিল শোসেতসুকা নি নারো (\"আসো ঔপন্যাসিক হই\") ওয়েবসাইট, যেটি নারো নামেও পরিচিত। তাপ্পেই নাগাতসুকি প্রথমে এরই ফ্যান ফিকশন নারোতে লেখা শুরু করলেন, তারপর তিনি এটির \"ইসেকাই\" (\"অন্য জগৎ\") তত্ত্ব তৈরি করে নিজের আসল ওয়েব নভেল সিরিজ, \"রি:জিরো\" লেখা শুরু করেন নারোতে, যেটি ২০১২ সালে সিরিয়ালাইজেশন শুরু করে।\nএমএফ বুনকো জে-র সিরিজ সম্পাদক, মাসাহিতো ইকেমোতো, ওয়েব নভেলটির বিষয়ে প্রথম জানতে পারেন ২০১৩ সালের এপ্রিল মাসে, যখন এটি তার টুইটার ফিডে আসতে লেগেছিল। তিনি সঙ্গে সঙ্গে সিরিজের মৃত্যু থেকে ফিরে আসার ব্যবহারে খুব প্রসন্ন হয়ে যান এবং এটি কিরকম \"অবসাদগ্রস্ত, কিন্তু চমৎকার কল্পকাহিনীর ধরন\" দেখে তিনি নাগাতসুকির সাথে কাজ করা শুরু করে দেন সিরিজের লাইট নভেল অভিযোজনের জন্যে। বেশিরভাগ লাইট নভেলগুলো ২৫০টা পাতায় রয়েছে, কিন্তু প্রথম উপন্যাসের জন্যে নাগাতসুকি ১,০০০ পৃষ্ঠার পান্ডুলিপি দিয়েছিলেন ও ইকেমোতোকে কড়াভাবে এর সম্পাদনা করতে বলেছিলেন। যখন নাগাতসুকি আগে থাকতে কাহিনীর অভ্যন্তরীণ পরিবেশের উপর কাজ করে যেতে চেয়েছিলেন, ইকেমোতো অনুভব করেছিলেন যে পাঠকদের চরিত্রগুলির সাথে গভীরভাবে সংস্পর্শে রাখা বেশি প্রয়োজনীয়। তিনি শেষপর্যন্ত কাহিনীটি পুনরায় সাজিয়ে সেই অংশটি জগতের উপর নির্ভরশীল করে দিলেন এবং এর বাকি পরিকল্পনা সিরিজের তৃতীয় আর্কে পিছিয়ে দিলেন।\n\"রি:জিরো\"-তে কাজ শুরু আগে, অলংকারক শিনিচিরো ওতসুকা, ভিডিও গেমে কাজ করতেন, ফলে তিনি সিরিজের অলংকরণের সময় প্রথমে ব্যাকগ্রাউন্ড একেছিলেন।\n ওয়েব নভেল পড়ার পর, তিনি কেন্দ্রীয় চরিত্রের কতকগুলি ডিজাইন ইকেমোতোকে দেখিয়েছিলেন। সুবারুর প্রাথমিক ডিজাইন দেখে তাকে অনেকটা অপরাধীর মতো লাগছিল, পরে ওতসুকা বর্ণনা করেন যে এটি \"কোনো কিশোর সময়ের ছেলের মুখ নয়\", ফলে ইকেমোতো অনুরোধ করেন চরিত্রের মুখ \"আরো বন্ধুত্বপূর্ন ও কম হিংস্র\" বানাতে, যাতে পাঠক তার দুঃখজনক দৃশ্যগুলিতে সহানুভূতিশীল হতে পারে। আসলে, এমিলিয়ার চারিত্রিক ডিজাইনও প্রচণ্ড সরল ছিল, সেহেতু আরো কিছু বৈশিষ্ট্য তার সাথে যুক্ত করে তাকে আকর্ষক করা হয়েছিল। ইকেমোতো তাও বলে যে আগের ছাঁচেই তাকে বেশি মানাবে। রেম আর রামও তাদের প্রথম নক্সা থেকে বিশেষ কিছু তাৎপর্যপূর্ণ পরিবর্তনের মধ্যে দিয়ে গিয়েছিল: তাদের আসল ডিজাইনে চারিত্রিক চুলের অভাব ছিল, এবং তাদের পরিচারিকা পোশাক লম্বা ও বেশি \"বুনিয়াদি\" ছিল।।\n\n\n=== অ্যানিমে ===\n\n\n==== উন্নয়ন ও সৃজন ====\nঅ্যানিমে অভিযোজনের সম্ভাবনা সিরিজের উন্নয়নের সময়ই চলে এসেছিল; শো তানাকা, কাদোকাওয়ার একজন প্রযোজক, ইকেমোতোকে এর বৈশিষ্ট্য সম্পর্কে জিজ্ঞাসা করেন যেটি তাদের সিরিজটিকে পর্দায় নিয়ে আসতে উৎসাহিত করতে পারে, এবং ইকেমোতো তাকে নাগাতসুকির ওয়েব নভেল পড়তে বলে। ভুল যোগাযোগের কারণে ইকেমোতো ভাবে তানাকা এর প্রতি আকর্ষিত নয়, কিন্তু তবুও ওয়েব নভেলের উত্তরণ প্রকাশিত হওয়া শুরু করার সাথে সাথে তারা সিরিজের অভিযোজনের সম্বন্ধে কথা বলা শুরু করে দেয়।\nসম্ভাব্য অ্যানিমে অভিযোজনের আলোচনার অংশ হিসেবে, ইকেমোতো আর তানাকা দুজনে মিলে স্টুডিও হোয়াইট ফক্সের একজন অ্যানিমেশন প্রযোজক সুনাকি ইয়োশিকাওয়ার সাথে কথা বলেন যে সিরিজটিকে তার স্টুডিও অ্যানিমেট করার সম্ভাবনা কি রকম রয়েছে। সিরিজটিকে \"স্টেইন্স;গেট\" (এটিও হোয়াইট ফক্স প্রযোজিত করেছে) অ্যানিমের মতো অভিযোজিত করার আশায় এবং স্টুডিওর পক্ষে ধনাত্বক প্রভাব ফেলার জন্যে তানাকা তাদের আনুষ্ঠানিকভাবে শো প্রযোজনা করার পরিকল্পনা নিয়ে এলেন। হোয়াইট ফক্সের প্রধান ইয়োশিকাওয়ার সাথে যোগাযোগ করেন তার মতামত জানতে, এবং ইয়োশিকাওয়া রাজি হয়ে যেতে বলে, যতক্ষণ না সিরিজটি \"সম্প্রচারনের নিয়মশৃঙ্খলা লঙ্ঘন করছে\"।\n২০১৪ সালের অক্টোবর মাসে পঞ্চম উপন্যাসের মুক্তির কিচুপর অ্যানিমেটির প্রযোজনা শুরু হয়। সিরিজ পরিচালনার জন্যে মাসাহারু ওয়াতানাবেকে ইয়োশিকাওয়া নির্বাচিত করলেন, কারন তিনি আগে স্টুডিওর হয়ে কি অ্যানিমেশন করেছিলেন, যখন কিয়ুতা সাকাইকে বেঁছে নেওয়া হয়েছিল সিরিজের চরিত্র অঙ্কন ও প্রধান অ্যানিমেশন পরিচালক হওয়ার জন্য। ইয়োশিকাওয়া মনে করেছিলেন তিনি উপন্যাসের চিত্রনাট্যর সাথে সাথে সিরিজের ২৫টি পর্বের সামঞ্জস্য বজায় রাখতে পারবেন।মাসাহিরো ইয়োকোতানিকে এবার প্রধান লেখক হিসেবে নিয়ে আনা হলো, সাথাসাথি সিরিজটি তার প্রথম \"অন্য জগতে পুনর্জন্ম\"-ধরনের গল্প ছিল। ইয়োশিকাওয়া তাকে সতর্ক করে দেন সিরিজের প্রচণ্ডতার উপর, কিন্তু ইয়োকোতানি তিনটি উপন্যাস পড়ার পর এর উদ্দমতা ও বিরক্তিকর দৃশ্য দেখে বেশ হতবাক হয়ে পড়েছিলেন, এদিকে তিনি শুধুমাত্র প্রথম উপন্যাস পড়েই প্রকল্পে কাজ করতে রাজি হয়ে গিয়েছিলেন; তিনি দ্বিতীয় ভাগের স্ক্রিপ্ট লিখনের কাজ অন্য দুই স্ক্রিপ্ট লেখকদের হাতে দিয়ে দেন। ইয়োশিকো নাকামুরা প্রকল্পে যোগদান করলেন যখন ইয়োকোতানি তৃতীয় পর্বের স্ক্রিপ্টের কাজ শেষ করে ফেলেছিলেন। দুজনের পক্ষে একাই সব স্ক্রিপ্টগুলি লিখতে সমস্যা হলে, আরেকজন স্ক্রিপ্ট লেখককে কাজে আনা হলো। হোয়াইট ফক্সের প্রধান, গাকু ইওয়াসা তাদেরকে বললেন \"কমবয়সী\" কাউকে কাজে লাগাতে, ফলে ইয়োকোতানি এইজি উমেহারাকে বেঁছে নিলেন। নাগাতসুকি সেসময় উমেহারার লেখা \"কেওস;চাইল্ড\" খেলছিলেন, তাই তিনি এই সিধান্ততে রাজি হয়ে গেলেন এবং তিনি উমেহারাকে \"কষ্টকর অংশ\"গুলো লিখতে দিতে বললেন; উমেহারাকে প্রকল্পে আমন্ত্রণ জানানো হলো যখন স্ক্রিপ্ট পর্ব ৮ ও পর্ব ৯ -এ চলছে। \"রি:জিরো\" হচ্ছে প্রথম লাইট নভেল অভিযোজন যেখানে কোনো চিত্রনাট্যকার কাজ করেছেন।\nমূল লেখক তাপ্পেই নাগাতসুকি অ্যানিমে সৃজনের কাজে তখন ভারী ব্যস্ত হয়ে পড়লেন, স্ক্রিপ্ট অধিবেশনগুলিতে উপস্থিত হয়ে বৈঠকগুলি লেখ্য করে রাখতে থাকলেন। যখন কর্মীরা দৃশ্যে কোনো জটিলতার মুখে পড়তেন, তিনি তাদের জন্যে স্ক্রিপ্ট লেখার পাশাপাশি তথ্যসূত্র হিসেবে মাঝেমধ্যে কয়েক লাইন লিখেও দিতেন। সিরিজটির প্রথমে ২৫ পর্ব হওয়ার কথা ছিল না, কিন্তু সাদা তিমির সাথে যুদ্ধের সময় (দুটি থেকে তিনটি পর্বে বাড়ানো হয়) এবং পর্ব ১৮-এর বিষয়বস্তুর বৃদ্ধি ঘটে (পর্ব ১৬ থেকে ১৮ পর্যন্ত সবকিছু দুটি পর্বে কভার করে নেওয়ার কথা ছিল)। কর্মীদের প্রতি ওয়াতানাবের প্রধান পরিচালনা ছিল \"উপন্যাসের ভাব যতটা সম্ভব ততটা প্রকাশিত করতে পারা\"; স্ক্রিপ্ট লেখকরা বৈঠকে বসলেন চিন্তা করতে যে কীভাবে কাহিনীর কেন্দ্রবিন্দু না হারিয়ে গভীর বিষয়গুলি সংক্ষিপ্ত করা যায়, এবং নাকামুরার সেইসমস্ত রচনাশৈলী নোটের উপর কাজ করার কথা মনে পড়ে যায়, যেগুলি \"পাতার পর পাতা চলে গিয়েছিল।\" অ্যানিমের স্ক্রিপ্ট লেখা ও পরিকল্পনা করার সময় কর্মীদের জন্যে সঠিক সমাপ্তি নির্বাচন করাটা মুস্কিল হয়ে পড়েছিল, এবং অন্তিম পর্বে কি দিয়ে ভরিয়ে তোলা যাবে, সেসবকিছু নির্বাচন করতে অনেকটা তাৎপর্যপূর্ন সময় অতিবাহিত করা হয়েছিল, যেসমস্ত বিষয়বস্তু লাইট নভেলেও এখনো দেওয়া হয়নি।\nপ্রকল্পে যোগদান করার পর, নাকামুরা আর উমেহারা দুজনকেই মূল চরিত্রের প্রতি তাদের দৃষ্টি নিয়ন্ত্রণ করতে হয়েছিল, এবং বাধ্য হয়ে যেসমস্ত দৃশ্যে সুবারু \"কুল\" ছিল, সেগুলি পুনরায় লিখতে হয়। ওয়াতানাবের পরিচালনায়, নাকামুরাকে ষষ্ঠ পর্বে সুবারুর \"লাল রাক্ষস যে কেঁদেছিল\" কথাটাকে কয়েকবার পুনরায় লিখতে হয়েছিল। কর্মীদের একটি গান নির্বাচন করতেও জটিলতার সম্মুখীন হতে হয়েছিল, যেটি পর্ব ১৯-এর শেষে সুবারুর রিংটোন হিসেবে ব্যবহৃত হত, বিবেচনায় [[প্রিন্সেস প্রিন্সেস(ব্যান্ড})|প্রিন্সেস প্রিন্সেসের]] \"কানপাকু সেনগেন\", \"দা বিয়ার্ড সঙ্গ\", ও \"এম\"-এর মতো গান নেওয়া হয়েছিল, কিন্তু তারপর \"ডগ অফ ফ্লান্ডারস থেকে \"ইয়োআকে নো মিচি\" গানটি সেট করা হয়।।\n\n\n==== সাউন্ডট্র্যাক ====\nসিরিজের সঙ্গীত রচনার জন্যে শিল্পী নির্বাচন করার সময়, পরিচালক ওয়াতানাবে এমন একজনকে চেয়েছিলেন যে তাকে উৎসাহিত করেছিল। ড্রামা সিরিজের ফ্যান, ওয়াতানাবে একটি মেডিক্যাল ড্রামা \"ডেথ'স অরগান\" -এর গানগুলির সাথে প্রায় আটকে গিয়েছিলেন, এবং সেই সিরিজের কম্পোজার কেনিচিরো সুয়েহিরো তার কিছু পছন্দসই অ্যানিমে ও ড্রামা সিরিজে কাজও করেছিলেন। প্রোডাকশনে সুয়েহিরো জুড়ে গেলে, ওয়াতানাবে তাকে তিনটি প্রধান নির্দেশনা দেন: মৃত্যু থেকে ফিরে আসার ক্রমে মনুষ্য আওয়াজ ব্যবহার করতে; সঙ্গীতগুলো ড্রামা বা সিনেমার মতো করে তৈরি করতে; এবং উৎকণ্ঠাময় দৃশ্যের জন্যে \"সমস্ত কিছু থামিয়ে দিতে\"। এরই সাথে, ওয়াতানাবে প্রথম ভাগের জন্যে \"উৎকণ্ঠাময়\" আমেজের সঙ্গীত দিতে বলেছিলেন, অন্যদিকে দ্বিতীয় ভাগের জন্যে \"রোম্যান্টিক\" অনুভূতির সঙ্গীত অনুরোধ করেছিলেন। ওয়াতানাবে আর সুয়েহিরো দুজনেই ইতালীয় কম্পোজার  এন্নিও মরিকোনের ফ্যান ছিলেন, এবং সুয়েহিরো তার থেকে প্রেরণা জুগিয়ে সাউন্ডট্র্যাক কম্পোজ করার চেষ্টা করেন। ওয়াতানাবে আরো অনুরোধ করেন, \"দা ডার্ক নাইট\"- থেকে হানস জিমারের অনুকরণে গান বানাতে। যখন সুয়েহিরো এমন এমন সঙ্গীতের ব্যবহার করছিলেন যেগুলি সিরিজের মধ্যে বেশিরভাগ খুব একটা \"অ্যানিমে\" ধরনের ছিল না, তাকে সাধারন জীবনের দৃশ্যে আরো ঐতিহ্যবাহী অ্যানিমে সঙ্গীত বানাতে বলা হয়েছিল। সিরিজে কয়েকবার, যেমন পর্ব ৭ ও ১৫-তে, ওয়াতানাবে একটা গোটা গান বানাতে সফল হয়েছিলেন, যেটা বেশিরভাগ অ্যানিমেতে সাধারনত হয় না।\n\nসিরিজে কয়েকটা সময়েই ওপেনিং আর এন্ডিং থিমের ব্যাবহার করা হয়েছে, কিন্তু ওয়াতানাবে বলেছিলেন যে তিনি সেগুলি বেশিবার ব্যবহার করতে চেয়েছিলেন।।\n\n\n== মিডিয়া ==\n\n\n=== ওয়েব নভেল ===\n\"রি:জিরো\" ওয়েব নভেলটি প্রাথমিকভাবে তাপ্পেই নাগাতসুকি (নেজুমি-ইরো নেকো (鼠色猫, \"গ্রে ক্যাট\") ব্যবহারকারী নামে)) শোসেতসুকা নি নারো নামের ব্যবহারকারী-উৎপন্ন বিষয়বস্তু সাইটে ২০শে এপ্রিল, ২০১২ সাল থেকে লেখা শুরু করেন। ২০২১ সালের ১৩ই ফেব্রুয়ারির মধ্যে ছয়টি গল্প আর্ক পূর্ন হয়েছে এবং দুটি \"এক্স\" পার্শ্ব কাহিনী প্রকাশিত হয়েছে, সঙ্গে সপ্তম আর্কের কাজ এখনো চলছে। মোট ৫২৭টি অধ্যায় রয়েছে ওয়েব নভেলে।।\n\n\n=== লাইট নভেল ===\nওয়েব নভেল প্রকাশনার অনুসরণে, মিডিয়া ফ্যাক্টরি সিরিজের মুদ্রণ প্রকাশনা অর্জন করে। শিনিচিরোর অলংকরণের সাথে প্রথম লাইট নভেল খণ্ড, ২৪শে জানুয়ারি, ২০১৪ সালে এমএফ বুনকো জে মুদ্রণে প্রকাশিত হয়।\nমার্চ ২০২১-এর মধ্যে ছাব্বিসটি খণ্ড, চারটি পার্শ্ব কাহিনী খণ্ড ও ছয়টি ছোটো গল্প সমগ্র প্রকাশিত হয়েছে। \"মাসিক কমিক অ্যালাইভ\"-এর সিরিজটির চরিত্রের উপর নির্ভর করে নাগাতসুকি ও ওতসুকা ছোটো পার্শ্ব কাহিনী সিরিজের প্রকাশনা করতে থাকে, ২০১৬ সালের আগস্ট মাসে এলসা চরিত্র দিয়ে এর যাত্রা শুরু হয়। ২০১৬ সালের ২৬শে নভেম্বরে, এটি পেট্রা লেয়েটকে অনুসরণ করতে থাকে, এবং ২৭শে জানুয়ারি, ২০১৭ সালে রাম আর রেমকে সামনে রাখে। লাইট নভেলগুলি ইংরেজিতে ইয়েন প্রেস কর্তৃক প্রকাশিত হয়, এরা তাদের দত্তাধীকার ২০১৫ সালের ২রা ডিসেম্বর টুইটারের মাধ্যমে ঘোষণা করে। এই প্রকাশক \"রি:জিরো এক্স\" পার্শ্ব উপন্যাসগুলিরো দত্তাধীকার অর্জন করে।।\n\n\n==== খণ্ড ====\n\n\n=== মাঙ্গা ===\n\nরি: জিরো: -স্টার্টিং লাইফ ইন আনাদার ওয়ার্ল্ড- অধ্যায় ১: আ ডে ইন দা ক্যাপিটাল (Ｒｅ：ゼロから始める異世界生活 第一章 王都の一日編, রি: জিরো কারা হাজিমেরু ইসেকাই সেইকাৎসু দাই-ইচি-শো: ওতো নো ইচিনিচি-হেন) হলো দাইচি মাতসুয়ের একটি মাঙ্গা অভিযোজন, যা মিডিয়া ফ্যাক্টরির \"সেইনেন\" মাঙ্গা ম্যাগাজিন, \" মাসিক কমিক অ্যালাইভের আগস্ট সংস্করণে ২৭শে জুন, ২০১৪ সাল থেকে ধারাবাহিকভাবে প্রকাশিত হওয়া শুরু করে। এর অন্তিম খন্ড, ২৩শে মার্চ, ২০১৫ সালে মুক্তি পেয়েছিল। ২রা ডিসেম্বর, ২০১৫ সালে ইয়েন প্রেস ঘোষণা করে যে তারা এই সিরিজকে দত্তাধীকার নিয়ে নিয়েছে।\nমাকোতো ফুগেতসুর চিত্রন সমেত রি: জিরো -স্টার্টিং লাইফ ইন আনাদার ওয়ার্ল্ড- অধ্যায় ২: ওয়ান উইক অ্যাট দা ম্যানশন (Re：ゼロから始める異世界生活 第二章 屋敷の一週間編, রি: জিরো কারা হাজিমেরু ইসেকাই সেইকাৎসু দাই-নি-শো: ইয়াশিকি নো ইশুকান-হেন) নামে দ্বিতীয় মাঙ্গাটি ২০১৪ সালের ২৫শে অক্টোবর থেকে স্কোয়ার এমিক্সের \"সেই নেন\" ম্যাগাজিন \"মাসিক বিগ গানগানে প্রকাশিত হওয়া শুরু করে।  অন্তিম অধ্যায়টি ২৪শে ডিসেম্বর, ২০১৬ সালে মুক্তি পায়, এবং একটি বাড়তি অধ্যায় ২৫শে জানুয়ারি,২০১৭ সালে প্রকাশিত হয়। দ্বিতীয় অভিযোজনটিও ইয়েন প্রেস তাদের দত্তাধীকারে নিয়ে নেয়।\n২৭শে মে, ২০১৫ সালে দাইচি মাতসুয়ে এর তৃতীয় মাঙ্গা,   রি: জিরো -স্টার্টিং লাইফ ইন আনাদার ওয়ার্ল্ড- অধ্যায় ৩: ট্রুথ অফ জিরো (Re:ゼロから始める異世界生活 第三章 ট্রুথ অফ জিরো, রি: জিরো কারা হাজিমেরু ইসেকাই সেইকাৎসু দাই-সান-শো: ট্রুথ অফ জিরো), প্রকাশিত করা শুরু করে \"কমিক অ্যালাইভ\"-এর জুলাই ২০১৫ সংখ্যায়। ইয়েন এই তৃতীয় অভিযোজনটিও প্রকাশিত করবে।\nরি: জিরো -স্টার্টিং লাইফ ইন আনাদার ওয়ার্ল্ড- অফিসিয়াল অ্যান্থলজি কমিক (Re:ゼロから始める異世界生活　公式アンソロジーコミック, রি: জিরো কারা হাজিমেরু ইসেকাই সেইকাৎসু কোশিকি আনসোরোজি কোমিক্কু) নামে একটি মাঙ্গা সমগ্র মিডিয়া ফ্যাক্টরিতে ২৩শে জুন, ২০১৬ সালে প্রকাশিত হয়। দ্বিতীয় সমগ্রটি ২৩শে সেপ্টেম্বর, ২০১৭ সালে প্রকাশিত হয়।।\n\n\n== পুরস্কার ==\nজাপানি লাইট নভেল নিউজ ওয়েবসাইট, এলএন নিউজের অনুযায়ী, সিরিজটি ২০১৬ সালের জুন মাসে ১০ লাখ কপি ছাপিয়েছে, সেপ্টেম্বরে ২০ লাখেরও উপরে এবং ২০১৭ সালের মে মাসে ৩০.১ লক্ষ ছাড়িয়ে যায়। নভেম্বর ২০২৯-এর মধ্যে প্রায় ৪০.৬ লক্ষ বিক্রি গণনা করা হয়েছিল। লাইট নভেল সিরিজটি জাপানে নভেম্বর ২০১৫ থেকে মে ২০১৬ পর্যন্ত দশম সেরা-বিক্রিত লাইট নভেল সিরিজ হয়েছিল, ২৬৩,৩৫৭টি কপি বিক্রির সাথে। সেইসময়, প্রথম আর দ্বিতীয় খণ্ডটি ৩৫তম ও ৪৮তম সেরা-বিক্রিত লাইট নভেল খণ্ড ছিল, যথাক্রমে ৪৯,১৯৪ ও ৪১, ৬১৭টি কপি বিক্রি করেছিল তারা। নভেম্বর ২০১৫ থেকে নভেম্বর ২০১৬ পর্যন্ত ১,০০৭,৩৮১টিকলি বিক্রি করে সিরিজটি ২০১৬ সালের চতুর্থ সেরা-বিক্রিত সিরিজ হয়েছিল। এর প্রথম তিনটি খণ্ড সেই বছরের ১৪তম, ২১তম ও ৩০তম সেরা-বিক্রিত খণ্ড হয়েছিল, সেগুলি যথাক্রমে ১৫৫,৩৬৩, ১২৭,৯৭০ ও ১১০,৫৭৪টি কপি বিক্রি করেছিল। ২০১৭ সালে, সিরিজটি ৯২৫,৬৭১টি কপি বিক্রির মাধ্যমে তৃতীয় সেরা-বিক্রিত সিরিজ হয়েছিল। নভেম্বর ২০১৬ এবং মে ২০১৭-এর সময় এটির ১ম, ১০ম, ১১তম ও ১২তম খণ্ডগুলি যথাক্রমে ১৯তম (৬০,১৩৫ কপি), ২৫তম (৫৬,০০১ কপি), ৭ম (১০১,৪৮০ কপি), ও ১২তম (৭৯,৪৩১) পদ পেয়েছিল।\n২০১৬ চলাকালীন, সিরিজটি ২১তম সেরা-বিক্রিত অ্যানিমে সিরিজ হয় হোম ভিডিওতে, প্রায় ৬৮,৭৯১টি ব্লু-রে এবং ডিভিডি সেট বিক্রি করেছিল এটি। ওভা \"মেমোরি স্নো\", ২০১৮ সালে মুক্তি পেয়ে মোট ১০,৪২৯টি ব্লু-রে ও ডিভিডি কপি বিক্রি করেছিল।\nঅ্যানিমে নিউজ নেটওয়ার্ক থেকে থেরন মার্টিন প্রথম বইটি পুনর্মূল্যায়ন করেন, তিনি এর \"অন্য জগতে স্থানান্তরের\" নবীন বৃত্তান্তে প্রশংসা ঠিকই করলেন, কিন্তু এটির অসমান ও বিরক্তিকর সংলাপ এবং অনিচ্ছুক প্রবণতার কারণে সমালোচনাও করেন।\n২০১৬ বসন্তের সেরা শো বিবেচনা করতে জাপানি ওয়েবসাইট অ্যানিমে! অ্যানিমে! ৮২০জন লোককে নিয়ে একটি পোল তৈরি করেন এবং তাতে সিরিজটি প্রথম স্থান অধিকার করে। ইউকে অ্যানিমে নেটওয়ার্ক থেকে অ্যান্ডি হানলে এই অ্যানিমে অভিযোজনটিকে ২০১৬ সালের অন্যতম সেরা অভিযোজন হিসেবে মনোনীত করেন।\nঅ্যানিমে নাও!-এর ব্যবস্থাপনা সম্পাদক, রিচার্ড আইসেনবেইস, অ্যানিমেটিকে ২০১৬ সালের অন্যতম শীর্ষ বাছাইয়ের তালিকায় তুলে দেন এর \"সাংস্কৃতিক জটিল\" জগৎ এবং এমনসব চরিত্রের জন্যে, \"যাদের নিজস্ব পরিকল্পনা, ত্রুটি ও প্রেরণা রয়েছে\"। তিনি সুবারুকে প্রশংসা করেছিলেন \"বছরের সর্বাধিক জটিল চরিত্র\" হিসেবে, যেহেতু দর্শকরা \"তাকে উৎসাহও দিতে পারে, আবার ঘৃণাও করতে পারে\", এমন এক জগতে, যেখানে কিনা তাকে \"সবচেয়ে কম বিশিষ্ট ব্যক্তি\" হিসেবে ফুটিয়ে তোলা হয়েছিল। \n২০১৫-২০১৬ \"নিউটাইপ\" অ্যানিমে অ্যাওয়ার্ডসে সিরিজটি দ্বিতীয় স্থান দখল করে। এর সাথে, পরিচালক মাসাহারু ওয়াতানাবেও প্রথম স্থান দখল করেছিলেন, সুবারু, রেম আর পাকের মতো (যথাক্রমে শ্রেষ্ঠ পুরুষ, নারী ও মাস্কট হিসেবে)। মাসাহিরো ইয়োকোতানির দৃশ্যনাট্য দ্বিতীয় স্থান অধিকার করে, যখন সিরিজের চরিত্র ডিজাইনগুলি (শিনি চিরো ওতসুকা ও কিয়ুতা সাকাই কর্তৃক) তৃতীয় স্থান দখল করে। সিরিজের সাউন্ডট্র্যাক আর দ্বিতীয় ওপেনিং থিম দুটোই চতুর্থ স্থান অধিকার করে তাদের বিভাগে। ২০১৭ সুগোই জাপান অ্যাওয়ার্ডসে লাইট নভেল আর অ্যানিমে দুটোই তাদের নিজ নিজ বিভাগে প্রথম স্থান দখল করেছিল।\nওটামার্ট ব্যবহারকারীদের একটি সমীক্ষায় (প্রাথমিকভাবে মেয়েদের নিয়ে) সিরিজটি সবথেকে সাফল্যজনক অ্যানিমে/মাঙ্গা/লাইট নভেল ফ্র্যাঞ্চাইজের তালিকায় দ্বিতীয় স্থান দখল করে। ক্রাঞ্চিরোলের ২০১৬ দা অ্যানিমে অ্যাওয়ার্ডসে \"রি:জিরো\" বছরের সেরা অ্যানিমে হিসেবে মনোনীত হয়, এবং ২০১৬ সার্ভিসের সর্বাধিক-দেখা সিরিজও এটি হয়েছিল, \"ইউরি অন আইস\"-কে শীর্ষে রেখে।।\n\n\n== নোট ==\n\n\n== তথ্যসূত্র =="}