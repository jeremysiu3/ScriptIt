{"pageid": 1527056, "title": "ইউজেনি পোটোনিয়ে-পিয়ের", "url": "https://bn.wikipedia.org/wiki?curid=1527056", "content": "ইউজেনি পোটোনিয়ে-পিয়ের (৫ নভেম্বর ১৮৪৪ – ১২ জুন ১৮৯৮ প্যারিস) একজন ফরাসি নারীবাদী ছিলেন। তিনি ১৮৯২ সালে ফেডারেশন অব ফ্রেঞ্চ ফেমিনিস্ট সোসাইটি প্রতিষ্ঠা করেন।\nতিনি ১৮৭০ এর দশকে লেওন রিশে এবং মারিয়া ডেরাইমেস এর সাথে মহিলাদের অবস্থার উন্নয়নের জন্য সোসাইটিতে যোগ দেন। তিনি সংস্থাটির সম্পাদক ছিলেন এবং লে ড্রোইট দেস ফেমেস নামে প্রকাশনার জন্য লিখতেন।  \n১৮৮০ সালে, তিনি লিওনি রুজাদ এর সাথে ইউনিয়ন দেস ফেমেস প্রতিষ্ঠা করেন।\nতিনি ১৮৯২ এবং ১৮৯৬ সালের আন্তর্জাতিক নারী অধিকার কংগ্রেসের কমিটির সম্পাদক ছিলেন।  \n১৮৯৬ সালের বার্লিনে অনুষ্ঠিত আন্তর্জাতিক কংগ্রেসে দেওয়া বক্তৃতায়, পোটোনিয়ে-পিয়ের দাবি করেন যে তিনিই এবং তার ফরাসি নারীবাদী সহকর্মীরা ফেমিনিসমে (নারীবাদ) শব্দটি প্রথম প্রচলন করেছিলেন।\n\n\n== মৃত্যু ==\n১২ জুন ১৮৯৮ সালে, তিনি মস্তিষ্কে রক্তক্ষরণের কারণে ৫৪ বছর বয়সে মারা যান। তাকে পেরে লাশেজ সমাধিক্ষেত্রে সমাহিত করা হয়।\n\n\n== উক্তি ==\nআমি নিশ্চিত ভবিষ্যতের নারী হবে আজকের মতোই, যে নিপীড়নমূলক আইন ও মূর্খ রীতিনীতির ঊর্ধ্বে উঠতে সক্ষম। \n\n\n== তথ্যসূত্র =="}