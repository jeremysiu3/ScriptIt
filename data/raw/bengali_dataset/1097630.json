{"pageid": 1097630, "title": "তাজিকিস্তানের সংস্কৃতি", "url": "https://bn.wikipedia.org/wiki?curid=1097630", "content": "তাজিকিস্তানের সংস্কৃতি কয়েক হাজার বছর ধরে গড়ে উঠেছে। তাজিক সংস্কৃতিকে দুই ভাগে ভাগ করা যায়, মেট্রোপলিটান এবং কুহিস্টন (উচ্চভূমি)। আধুনিক শহর কেন্দ্রের মধ্যে আছে দুশানবে (রাজধানী), খুদজান, কুুলব এবং পাঞ্জিকেন্ত।\n\n\n== ধর্ম ==\nপারস্য সম্রাটরা জরথুষ্ট্রবাদকে রাষ্ট্রীয় ধর্ম হিসেবে গ্রহণ করছিলেন এবং মধ্য এশিয়াতেও এই ধর্মের চর্চা ছিল। আরব বিজয়ের পর এটি শেষ পর্যন্ত হ্রাস পায়। প্রাক-ইসলামী যুগ থেকে তাজিকিস্তানে সবচেয়ে বড় উদ্‌যাপন হল নাভরোজ, যার অর্থ \"নতুন দিন\"। যখন জমির চাষ শুরু হয় তখন ২১ বা ২২ মার্চ নাভরোজ অনুষ্ঠিত হয়। নাভরোজ চলাকালীন অনেক পরিবার আত্মীয়দের সাথে দেখা করে, পুরোনো জিনিসপত্র ফেলে দেয়, ঘর পরিষ্কার করে এবং মাঠে খেলাধুলা করে। বিশেষ খাবারও পরিবেশন করা হয়। অন্যান্য প্রাক-ইসলামিক তাজিক ঐতিহ্য এখনো অনেক প্রত্যন্ত অঞ্চলে দেখা যায়। যেমন ফায়ার জাম্পিং, আগুনের চারপাশে নাচ এবং আগুনের সাথে 'শয়তানদের' লড়াই।\nতাজিকিস্তানের সরকার কিছু ধর্মীয় বিশ্বাসের প্রতি অসহিষ্ণুতা দেখিয়েছে, যেমন যিহোবার সাক্ষিরা, এবং ধর্মীয় ভবনগুলি ভেঙে দিয়েছে।\n\n\n== রন্ধনপ্রণালী ==\n\n \nতাজিক রন্ধনপ্রণালীর সঙ্গে উজবেক, আফগান, রাশিয়ান, এবং ইরানী রন্ধনপ্রণালীর বেশ মিল রয়েছে। এটি কাবুলি পুলাও, কাবিলি পালাউ এবং সামানুর মতো খাবারের জন্য পরিচিত। জাতীয় খাদ্য ও পানীয় যথাক্রমে প্লাভ এবং গ্রিন টি।\nঐতিহ্যবাহী তাজিকিস্তানি খাবার শুকনো ফল, বাদাম এবং হালভা দিয়ে শুরু হয়, তারপরে স্যুপ ও মাংস৷ এবং প্লভ দিয়ে শেষ হয়। চা প্রতিটি খাবারের সাথে থাকে এবং প্রায়ই আতিথেয়তার প্রতীক হিসাবে খাবারের মধ্যে পরিবেশন করা হয়। এই চা মিষ্টি ছাড়াও প্রায়ই পান করা হয়ে থাকে। তাজিক রন্ধনপ্রণালীতে বিভিন্ন ধরনের ফল, মাংস এবং স্যুপ জাতীয় খাবার পাওয়া যায়।\n\n\n== খেলাধুলা ==\nতাজিকিস্তানের পর্বতমালা বহিরাঙ্গন খেলাধুলার জন্য অনেক সুযোগ প্রদান করে, যেমন হিল ক্লাইম্বিং, মাউন্টেন বাইকিং, রক ক্লাইম্বিং, স্কিইং, স্নোবোর্ডিং, হাইকিং এবং পর্বত আরোহণ। তবে সুযোগ-সুবিধা সীমিত।\nস্থানীয় এবং আন্তর্জাতিক আলপাইন সংস্থাগুলি \nএই অঞ্চলের ৭০০০ মিটার চূড়া সহ ফ্যান এবং পামির পর্বতমালায় পর্বত আরোহণ এবং হাইকিং ট্যুরগুলি ঋতু অনুসারে সংঘটিত করে।\nফুটবল তাজিকিস্তানের সবচেয়ে জনপ্রিয় খেলা। তাজিকিস্তান জাতীয় ফুটবল দল ফিফা এবং এএফসি প্রতিযোগিতায় অংশগ্রহণ করে। তাজিকিস্তানের শীর্ষ ক্লাবগুলো তাজিক লিগে প্রতিদ্বন্দ্বিতা করে।\nস্বাধীনতার পর থেকে চার তাজিকিস্তানি ক্রীড়াবিদ তাদের দেশের হয়ে অলিম্পিক পদক জিতেছেন। তারা হলেন: কুস্তিগির ইউসুফ আবদুসালোমভ (বেইজিং ২০০৮-এ রৌপ্য), জুডোকা রসুল বোকিয়েভ (বেইজিং ২০০৮-এ ব্রোঞ্জ), বক্সার মাভজুনা চোরিয়েভা (লন্ডন ২০১২-এ ব্রোঞ্জ) এবং দিলশোদ নাজারভ (রিও ২০১৬-এ হাতুড়ি নিক্ষেপে স্বর্ণ)।\n\n\n== সিনেমা ==\nতাজিকিস্তানের চলচ্চিত্র শিল্প ১৯২৯ সাল থেকে শুরু হয়। প্রথম অফিসিয়াল মুভি স্টুডিও, তাজিকিনো (পরে নাম পরিবর্তন করে তাজিকফিল্ম করা হয়), ১৯৩০ সালে কাজ শুরু করে। ১৯৩৫ সালে, তাজিকিনো ভয়েস-ওভার দিয়ে চলচ্চিত্র নির্মাণ শুরু করেন। কিছু বিশেষজ্ঞ বিশ্বাস করেন ১৯৭০-১৯৮০ সাল তাজিকফিল্মের জন্য স্বর্ণযুগ। সরকারের অনুদানে, স্টুডিওটি প্রতি বছর প্রায় ছয়টি ফিচার ফিল্ম তৈরি করতে সক্ষম হয়েছিল।\nসোভিয়েত সময়ের তাজিকফিল্ম সাফল্যের উদাহরণ দ্য লিজেন্ড অব রুস্তম, দ্য লিজেন্ড অব রুস্তম এন্ড সিয়াভাউস এবং দ্য লিজেন্ড অব দ্য স্মিথ কোভা চলচ্চিত্র, ফেরদৌসির শাহনামাকে ভিত্তি করে তৈরি হয়েছিল।\nফার্স্ট মর্নিং অব এডোলেসেন্স (ности Первое Утро ), শাহেরিজাদার একটি নতুুুন ট্রিলজি গল্প, আরব্য রজনী এক হাজার এবং এক রাত গল্পকে ভিত্তি করে তৈরি করা হয়েছিল৷\nএটি সোভিয়েত সাম্রাজ্যের শুরুতে বাদাখশানে বসবাসকারী মানুষের জীবন কাহিনী বলে, যখন এর সেনাবাহিনী বাসমাছি আন্দোলনের সাথে লড়াই করছিল৷\nবিশিষ্ট তাজিক প্রযোজকদের মধ্যে রয়েছেন ভ্যালেরি আহাদভ এবং দাভলাত খুদোয়নাজারভ।\nসোভিয়েত ইউনিয়ন ভেঙে যাওয়ার পর এবং তাজিকিস্তানে গৃহযুদ্ধের (১৯৯২-১৯৯৭) পরে, তাজিক সিনেমার অবনতি হয়। স্টুডিওটি প্রধানত সামান্য বিদেশী অর্ডার নেওয়ার মাধ্যমে টিকে ছিল, এবং শুধুমাত্র তার নিজস্ব কিছু সিনেমা তৈরি করে। ২০০৫ থেকে মোহসেন মাখমালবাফের ফিল্ম সেক্স অ্যান্ড ফিলোসফি তাজিকিস্তানে সেট এবং প্রযোজনা করা হয়েছিল, একইভাবে ২০০২ থেকে জামশেদ উসমনভের অ্যাঞ্জেল অন দ্য রাইট চলচ্চিত্রটি নির্মাণ করা হয়েছিল। গত দুই দশকে নির্মিত অন্যান্য তাজিক চলচ্চিত্রগুলির মধ্যে রয়েছে: কোশ বা কোশ (১৯৯৩), বিজনেস ট্রিপ (১৯৯৮, ডকুমেন্টারি), এবং লুনা পাপা (১৯৯৯, জার্মানি, অস্ট্রিয়া, সুইজারল্যান্ড, জাপান এবং এর কিছু প্রতিপক্ষের সাথে তাজিকফিল্মের একটি যৌথ প্রকল্প। রাশিয়া)।\n\n\n== সঙ্গীত ==\nঐতিহ্যবাহী তাজিক সঙ্গীত অন্যান্য মধ্য এশিয়ার সঙ্গীতের ধরনের সাথে ঘনিষ্ঠভাবে সম্পর্কিত। শাশমাকাম হলো তাজিক লোকসংগীতের প্রধান শৈলী, যদিও ফালাক দক্ষিণ তাজিকিস্তানে জনপ্রিয়। গর্নো-বাদাখশান স্বায়ত্তশাসিত প্রদেশের পামিরীদেরও নিজস্ব স্বতন্ত্র সঙ্গীত শৈলী রয়েছে।\n\n\n== সাহিত্য ==\nতাজিক সাহিত্যের ঐতিহ্যবাহী কেন্দ্র ছিল সমরকন্দ এবং বুখারা, তবে এই শহরগুলি এখন উজবেকিস্তানের। সাম্প্রতিক ইতিহাসে, তাজিক সাহিত্য প্রধানত সামাজিক, বাস্তববাদী। তাজিক ভাষার প্রমিতকরণ সাম্প্রতিক দশকগুলিতেও তাজিক সাহিত্যকে একটা আকার দিয়েছে।\n\n\n== সাংস্কৃতিক পুনরুজ্জীবন ==\nসামানিদের যুগের এক হাজার বছর পর আরেকটি সাংস্কৃতিক পুনরুজ্জীবন ঘটে; এই সময় সোভিয়েত আধুনিক নাটক, অপেরা, এবং ব্যালের কারণে . কবিরা যেমন মির্জো তুরসুুনজোদ, মিরসাইদ\nমিরশাকার এবং লোইক শেরালি ; ঔপন্যাসিক এবং ইতিহাসবিদ সাদ্রিদিন আইনি, এই পুনরুজ্জীবনে ভূমিকা রেখেছিলেন৷ যেমনভাবে ভূমিকা রেখেছিলেন প্রফেসর এম ইশোকি এবং অসিমি, স্কলার সোতিম উলুঘজোদা, ঔপন্যাসিক জালোল ইক্রোমি, এবং নৃতত্ত্ববিদ্ব ইতিহাসবিদ ববজন গাফুরভ। ১৯৬৯ সালে মালিকা সবিরোভা আন্তর্জাতিক ব্যালেট প্রতিযোগিতায় স্বর্ণপদক জিতেন৷\nস্বাধীনতার পর থেকে, জাতীয় পরিচয় বোধ জাগানোর প্রয়াসে প্রাক-সোভিয়েত সাংস্কৃতিক পুনরুজ্জীবিত হয়েছে। এক্ষেত্রে ঔপন্যাসিক তৈমুর জুলফিকারভ, এবং অধ্যাপক রহিম মাসভ এবং বোজোর সোবির বিশিষ্ট ব্যক্তি ছিলেন৷\n\n\n== চিত্রসংগ্রহ ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nমধ্য এশিয়ার স্থাপত্য\nতাজিকিস্তানে সরকারি ছুটি\nতাজিকিস্তানের সাহিত্য\nআফগান সংস্কৃতি\nউজবেক সংস্কৃতি\n\n\n== তথ্যসূত্র ==\n\n\n== বহিঃসংযোগ ==\nতাজিকিস্তানে স্বাগতম\nমিস ইউনাইটেড নেশনস পেজেন্ট\nসেন্ট্রালএশিয়া অনলাইন\nতোজিকফিল্ম - ইতিহাস\nসোভিয়েত সিনেমার এনসাইক্লোপিডিয়া (রাশিয়ান)"}