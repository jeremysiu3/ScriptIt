{"pageid": 1009304, "title": "লেভকো বোরোভাইকোভস্কি", "url": "https://bn.wikipedia.org/wiki?curid=1009304", "content": "লেভকো ইভানোভিচ বোরোভাইকোভস্কি (২২ ফেব্রুয়ারি, ১৮০৬ -২৬ ডিসেম্বর, ১৮৮৯) রুশ সম্রাজ্যের একজন ইউক্রেনীয় ভাষার প্রণয় কবি, লেখক, অনুবাদক এবং লোকসাহিত্যিক। তিনি ইউক্রেনীয় ভাষার অভিধান সংকলন ও লোককাহিনী সংগ্রহের জন্য পরিচিত। মারুসিয়া ও বাইকি আই প্রাইবাইউটকি তার উল্লেখযোগ্য সাহিত্যকর্ম।\n\n\n== প্রারম্ভিক জীবন ==\nলেভকো বোরোভাইকোভস্কি ১৮০৬ সালের ২২ ফেব্রুয়ারি রুশ সাম্রাজ্যের পোলতাভা গভর্নরেটের (বর্তমান ইউক্রেনের খোরোল জেলা) মাইলিউশকি গ্রামে জন্মগ্রহণ করেছিলেন। তিনি ১৮১৯-১৮২২ পর্যন্ত খোরল কাউন্টি স্কুল এবং ১৮২২-১৮৩০ পোলতাভা জিমনাসিয়ামে অধ্যায়ন করঞ্ছিলেন। ১৮৩০ সালে খারকিভ বিশ্ববিদ্যালয় হতে দর্শনশাস্ত্র অনুষদ হতে নীতিশাস্ত্র ও ভাষাতত্ত্বে স্নাতক সম্পন্ন করেন। স্নাতক সম্পন্ন করার পর কুরস্ক জিমনাসিয়ামে এবং পরবর্তীতে ১৮৩৯ হতে 'পোলতাভা ইন্সটিটিউট অব ডটারস অব দ্য নবিলিটি' প্রতিষ্ঠানে শিক্ষকতা করেছিলেন। ১৮৫২ সালে তিনি পোলতাভা গুবারনিয়ায়  একজন জিমনাসিয়াম পরিদর্শক হয়েছিলেন, কয়েক বছর পর তিনি পরিদর্শক পদ হতে অবসর নিয়েছিলেন।\n\n\n== সাহিত্যে অবদান ==\nলেভকো বোরোভাইকোভস্কি খারকিভ প্রণয় কাব্য ধারার উম্মেষের প্রথম দিকের কবিদের মধ্যে অন্যতম। ১৮২৮ সালে তার প্রথম সাহিত্যকর্ম প্রকাশিত হয়। তার পদ্যগুলির মধ্যে ১৮২৯ সালে প্রকাশিত গাঁথা মারুসিয়া অন্যতম, যা ছিল জার্মান কবি গটফ্রিড অগাস্ট বারগারের ১৭৯৬ সালের গীতিকাব্য লেনোরে এবং ১৮১৩ সালে প্রকাশিত ভাসিলি ঝুকোভস্কি'র সভেতলানা'র রূপান্তর। মারুসিয়া ছিল ইউক্রেনীয় নৃকুলবিদ্যা ও লোকসাহিত্যে সমৃদ্ধ গোথিক-প্রণয় ভাবের গীতিকাব্য। তিনি মারুসিয়াকে সফলতার সাথে জার্মান ভাষা হতে নিজের মাতৃভাষায় জাতীয়করণ করেছিলেন। জীবদ্দশায় তার লেখার একটি সংগ্রহ ১৮৫২ সালে প্রকাশিত \"বাইকি আই প্রাইবাইউটকি(অনু. উপকথা ও উক্তি)\" শিরোনামে প্রকাশিত হয়েছিল। যা তাকে গল্পকার হিসাবে স্বীকৃতি এনে দেয়। এছাড়াও তিনি রোমান কবি হোরাস, রুশ কবি আলেক্সান্দ্‌র পুশকিন, পোলিশ কবি অ্যাডাম মিকিউইজ দের কবিতা অনুবাদ করেছিলেন। পদ্য রচনার পাশাপাশিত তিনি ইউক্রেনীয় অভিধান সংকলক এবং উইক্রেনীয় লোককাহিনীর সংগ্রাহক ছিলেন।\n\n\n== মৃত্যু ==\nলেভকো বোরোভাইকোভস্কি ১৮৮৯ সালের ২৬ ডিসেম্বর মৃত্যুবরণ করেন। তাকে নিজ বাসভবনের কাছে মালাইয়ারেনকিভস্কি গোরস্থানে সমাধিস্থ করা হয়েছিল। স্থানীয় শিক্ষক কারপো খদোসভের নেতৃত্বে খোরলের ছাত্ররা তার কবর খুঁজে বের করে। ১৯৬১ সালের তার কবরে একটি সমাধিস্তম্ভ বসানো হয়। ১৯৮৬ সালে এটি মার্বেলের স্মৃতিস্তম্ভ দিয়ে প্রতিস্থাপিত করা হয়েছিল।\n\n\n== টীকা ==\n\n\n== তথ্যসূত্র =="}