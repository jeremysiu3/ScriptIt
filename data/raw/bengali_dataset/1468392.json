{"pageid": 1468392, "title": "খান স্যার", "url": "https://bn.wikipedia.org/wiki?curid=1468392", "content": "ফয়জল খান (জন্ম: ১৯৯৩) যিনি পেশাগতভাবে খান স্যার নামে পরিচিত; হলেন একজন ভারতীয় শিক্ষক ও ইউটিবার, যিনি বিহারের পাটনায় জন্মগ্রহণ করেন। ২০১৯ সালে ফোর্বস ইন্ডিয়া-৩০ এ তিনি অনূর্ধ্ব ৩০-এ তালিকাভুক্ত ছিলেন। \n\n\n== প্রাথমিক জীবন ও শিক্ষকতা জীবন ==\nফয়জল উত্তর প্রদেশের গোরখপুরে একটি মধ্যবিত্ত পরিবারে জন্মগ্রহণ করেন এবং তার বাবা একজন ঠিকাদার হিসেবে কাজ করতেন; মা ছিলেন একজন গৃহিণী। \n২০১৯ সালে, কোভিড-১৯ এর কারণে পাটনায় তার কোচিং বন্ধ ছিল। সে সময় তিনি খান জিএস রিসার্চ সেন্টার নামে তার ইউটিউব চ্যানেল চালু করেন এবং অনলাইনে শিক্ষকতা শুরু করেন। তিনি ২০২১ সালে একটি অ্যাপও চালু করেন এবং অফলাইন পড়াশোনা করতে শহরে আসতে সক্ষম না হওয়া শিক্ষার্থীদের অনলাইন কোর্স দেওয়া শুরু করেন।  তার ইউটিউব চ্যানেলটিতে ২৩ মিলিয়নেরও অধিক সাস্ক্রাইবার রয়েছে। \n\n\n== বিতর্ক ==\n২০২১ সালের ২৪ এপ্রিল খান ফ্রান্স-পাকিস্তান সম্পর্কের উপর একটি ভিডিও পোস্ট করেন যা অবশেষে ভাইরাল হয়। অনেক এক্স (টুইটার) ব্যবহারকারী সে ভিডিওটির সমালোচনা করেন এবং খানকে ইসলামবিদ্বেষী বলেন। অপর কিছু মানুষ তাকে রক্ষা বন্ধন উদযাপনের কিছু ছবির সূত্রে সমালোচনা করেন, যা মূলত হিন্দুদের দ্বারা উদযাপিত একটি উৎসব। যার পরে তাকে নিজের ইউটিউবে একটি ব্যাখ্যা জারি করতে হয়েছিল। \n২০২২ সালের ২৭ জানুয়ারী রেলওয়ে রিক্রুটমেন্ট বোর্ডের এনটিপিসি পরীক্ষা নিয়ে হিংসাত্মক বিক্ষোভের ঘটনায় খানসহ বিভিন্ন প্রাইভেট কোচিং সেন্টারের ছয়জন শিক্ষক এবং অন্যান্য ১৬ জনের বিরুদ্ধে পাত্রকার নগর থানায় একটি এজাহার দায়ের করা হয়েছিল। রাজেন্দ্র নগর টার্মিনালে সহিংস বিক্ষোভের সময় পুলিশ হেফাজতে নেওয়া কিছু বিক্ষোভকারীর বক্তব্যের ভিত্তিতে এজাহারটি নথিভুক্ত করা হয়েছিল। \n\n\n== তথ্যসূত্র =="}