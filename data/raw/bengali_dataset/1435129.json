{"pageid": 1435129, "title": "দেওয়ান আবুল আব্বাছ", "url": "https://bn.wikipedia.org/wiki?curid=1435129", "content": "দেওয়ান আবুল আব্বাছ (১ মার্চ ১৯২৩ - ১৬ জুলাই ২০০৮) মহান মুক্তিযুদ্ধের দক্ষ সংগঠক, গণপ্রজাতন্ত্রী বাংলাদেশের সংবিধান প্রণয়ন কমিটির অন্যতম সদস্য ছিলেন। তিনি ১৯৬২ সালে প্রাদেশিক পরিষদের সদস্য নির্বাচিত হন এবং পরবর্তীতে বিরোধী দলীয় উপনেতা ছিলেন।\n\n\n== জন্ম ও শিক্ষা ==\n১৯২৬ সালে ১ মার্চ ব্রাহ্মণবাড়িয়া জেলার নবীনগর উপজেলার বড়িকান্দি ইউনিয়নের বড়িকান্দি গ্রামে জন্মগ্রহণ করেন। তিনি ঢাকা বিশ্ববিদ্যালয় থেকে ইংরেজি সাহিত্যে এম.এ. এবং এল.এল.বি ডিগ্রি নিয়েছিলেন।\n\n\n== কর্মজীবন ==\n১৯৭০ সালে কুমিল্লা-৩ আসন থেকে জাতীয় পরিষদ সদস্য নির্বাচিত হন। এরপর ১৯৭১ সালের ২৬শে মার্চ বঙ্গবন্ধুর স্বাধীনতা ঘোষণার পর জনগণকে নিয়ে এডভোকেট দেওয়ান আবুল আব্বাস এমএনএ প্রতিরোধ গড়ে তুলেন। তিনি ও গোলাম মহিউদ্দিন আহমেদ এমপিএ ১৯শে এপ্রিল স্থানীয় আওয়ামী লীগ নেতৃবৃন্দ এবং জনতাকে সঙ্গে নিয়ে থানা সদরে স্বাধীন বাংলাদেশের পতাকা উত্তোলন করেন।  \nএরপর মুক্তিযোদ্ধাদের ট্রেনিং দিতে নরসিংহ যুব প্রশিক্ষণ ক্যাম্প চালু করেন এবং তিনি ক্যাম্পের প্রধান ছিলেন। এ ক্যাম্প থেকে ৮০০ জন প্রশিক্ষণ নিয়ে মুক্তিযুদ্ধে যোগদান করেন।  \n১৯৭২ সালে তিনি গণপরিষদ সদস্য মনোনীত হন। এরপর তিনি ৩৪ সদস্য বিশিষ্ট সংবিধান প্রণয়ন কমিটির সদস্য মনোনীত হন।\nপরবর্তীতে সুপ্রিম কোর্ট বার কাউন্সিল ট্রাইবুনাল-২ এর চেয়ারম্যান ছিলেন। স্বৈরাচার এরশাদ বিরোধী আন্দোলনে আইনজীবী সমাজকে নিয়ে আন্দোলনে যাওয়ায় তিনি গ্রেফতার হন।  \n\n\n== মৃত্যু ==\n১৬ জুলাই ২০০৮ তিনি মৃত্যুবরণ করেন।\n\n\n== তথ্যসূত্র =="}