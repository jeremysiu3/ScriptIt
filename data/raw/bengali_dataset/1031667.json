{"pageid": 1031667, "title": "মেহবুবে আবলেশ", "url": "https://bn.wikipedia.org/wiki?curid=1031667", "content": "মেহবুবে আবলেশ (জন্ম ১৯৭৯) হলেন একজন উইঘুর রেডিও উপস্থাপিকা, সাংবাদিক, কবি এবং রাজনৈতিক বন্দী। তিনি ২০০৮ সালে গ্রেপ্তার হয়েছিলেন এবং সর্বশেষ তথ্য অনুযায়ী ২০১৫ সাল অবধিও তাঁর অবস্থান অজানা ছিল।\n\n\n== জীবনী ==\nমেহবুবে আবলেশ ১৯৭৯ সালে জন্মগ্রহণ করেছিলেন। ২০০৮ সালের আগস্টে তিনি উরুমকিভিত্তিক জিনজিয়াং পিপলস রেডিও স্টেশনের বিজ্ঞাপন বিভাগে নিজের পদ থেকে বরখাস্ত হয়েছিলেন।  বরখাস্ত হওয়ার পরে ব্লগিং ও কর্তৃপক্ষের সমালোচনা সম্পর্কিত অভিযোগের প্রতিবেদন দেখিয়ে পুলিশ তাঁকে গ্রেপ্তার করেছিল। প্রতিবেদনটিতে  ২০০৮ সালের বেইজিং গ্রীষ্মকালীন অলিম্পিকের সমালোচনা এবং পাশাপাশি ২০০৮ সালে উইঘুর সম্প্রদায়ের উপর সিচুয়ান ভূমিকম্পের প্রভাব নিয়ে চীন সরকারের প্রতিক্রিয়া সম্পর্কে সমালোচনার কথা উল্লেখ ছিল। কারাবন্দী হওয়ার পরে মেহবুবে আবলেশ এইজন্য সমালোচিত হয়েছিলেন যে তিনি একজন মুসলিম নারী অথচ মাথায় স্কার্ফ পরেননি। তাঁকে জিনজিয়াং ২ নম্বর কারাগারে আটক করা হয়েছিল। চীনা কর্তৃপক্ষের দ্বারা তাঁকে আটকে রাখা নাগরিক ও রাজনৈতিক অধিকার সম্পর্কিত আন্তর্জাতিক চুক্তির ১৯ নাম্বার অনুচ্ছেদ লঙ্ঘন করেছে।\nচীনা সরকারের কয়েকটি প্রতিবেদনে তাঁকে মেহবুবে আবরেক নামে পরিচয় করানো হয়েছে এবং তাদের পক্ষ থেকে দাবি করা হয়েছে যে তাঁকে ২০১১ সালে কারাগার থেকে মুক্তি দেওয়া হয়েছিল। তবে বাস্তবিক অর্থে সর্বশেষ তথ্য অনুযায়ী ২০১৫ সাল অবধিও তাঁর অবস্থান জানা যায়নি।\n\n\n== তথ্যসূত্র =="}