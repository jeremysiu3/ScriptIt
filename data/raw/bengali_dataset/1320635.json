{"pageid": 1320635, "title": "নুহাশ হুমায়ূন", "url": "https://bn.wikipedia.org/wiki?curid=1320635", "content": "নুহাশ হুমায়ুন একজন বাংলাদেশী চলচ্চিত্র পরিচালক ও চিত্রনাট্যকার। তার উল্লেখযোগ্য কীর্তি হল ইতি তোমারই ঢাকা, পেটকাটা ষ ও মশারী।  ২০১৮ সালে ইতি তোমারই ঢাকা  নাটকটির মাধ্যমে বুসান আন্তর্জাতিক চলচ্চিত্র উৎসবে তার আত্নপ্রকাশ ঘটে।\n\n\n== প্রাথমিক জীবন ==\nনুহাশ হুমায়ুন ১৯৯২ সালের ১ জানুয়ারি ঢাকায় জন্মগ্রহণ করেন। তার পিতার নাম হুমায়ূন আহমেদ ও মাতার নাম গুলতেকিন খান।  ১১ বছর বয়সে তার বাবা মায়ের বিচ্ছেদ ঘটে। নুহাশ হুমায়ুন তার মায়ের কাছেই বড় হন। তার পিতা হুমায়ূন আহমেদ ছিলেন একজন ঔপন্যাসিক, নাট্যকার, চিত্রনাট্যকার, চলচ্চিত্র নির্মাতা, গীতিকার, পণ্ডিত এবং অধ্যাপক। নুহাশের মা গুলতেকিন খানের সঙ্গে বিচ্ছেদের পর তার বাবা হুমায়ুন আহমেদ অভিনেত্রি মেহের আফরোজ শাওনকে বিয়ে করেন।\nক্যান্সারে আক্রান্ত হয়ে নুহাশের পিতা ১৯ জুলাই ২০১২ সালে মৃত্যু বরণ করেন। সেসময় তার বয়স ছিল ২০ বছর। নিউ ইয়র্ক থেকে তার পিতার মৃতদেহ ঢাকায় আনার পর নুহাশ হুমায়ূন তার জানাযায় অংশ নিয়েছিলেন। নুহাশের দাদা ফয়জুর রহমান আহমেদ ছিলেন একজন মুক্তিযোদ্ধা যিনি বাংলাদেশের স্বাধীনতা যুদ্ধের সময় শহিদ হন। জাফর ইকবাল ও আহসান হাবীব তার চাচা। সুফিয়া হায়দার, মমতাজ শহিদ ও রুখসানা আহমেদ তার ফুফু। নোভা আহমেদ, শীলা আহমেদ, বিপাশা আহমেদ তার আপন বোন এবং নিষাদ হুমায়ুন ও নিনিত হুমায়ুন তার সৎ ভাই। তার বোন শিলা আহমেদ তার বাবার নির্মিত নাটক এবং সিনেমায় শিশু অভিনেত্রী হিসেবে কাজ করেছেন। তার আরেক বোন নর্থ সাউথ বিশ্ববিদ্যালয়ে অধ্যাপনা করছেন। লীলাবতী নামে তার একটি সৎ বোন ছিল যিনি জন্মের পর বেশিদিন বাঁচেননি।\n\n\n== কর্ম জীবন ==\nনুহাশ হুমায়ুনের প্রথম দিকের কাজের মধ্যে রয়েছে পেপারফ্রগ, ৭০০ টাকা এবং পিৎজা ভাইয়ের মতো স্বল্পদৈর্ঘ্য নাটক। ৯৩ তম একাডেমি অ্যাওয়ার্ডে বাংলাদেশ হতে তার চলচ্চিত্র ইতি তোমারই ঢাকা নির্বাচিত হলে তিনি প্রথম আলোচনায় আসেন। \nওয়েব সিরিজ পেট কাটা ষ এর জন্য নুহাশ হুমায়ূন বিশেষভাবে সমাদৃত হয়েছিলেন। ধারাবাহিকটিতে তার পরিচালনা ও রূপায়ণ বেশ প্রশংসিত হয়েছিল। এই ধারাবাহিকটি ৫২তম আইএফএফআরের হারবার বিভাগের জন্য নির্বাচিত হয়েছে।\nতার স্বল্পদৈর্ঘ্য চলচ্চিত্র মশারী অনেক আন্তর্জাতিক পুরস্কার জয় করেছে। ২০২২ সালে এননিমাস কন্টেন্ট এবং ক্রিয়েটিভ আর্টিস্ট এজেন্সি নামক দুটি প্রতিষ্ঠানের এর সাথে এই চলচ্চিত্রটির জন্য চুক্তিবদ্ধ হয়েছিলেন।  জর্ডান পিল এবং রিজ আহমেদ চলচ্চিত্রটির নির্বাহী প্রযোজক হিসেবে কাজ করেন।  এটি অস্কারে যাওয়া বাংলাদেশের প্রথম চলচ্চিত্র।\nআমেরিকান শীর্ষ প্ল্যাটফর্ম হুলুতে মশারির সাফল্যের পর নুহাশ হুমায়ূনকে প্ল্যাটফর্মটির একটি অনুষ্ঠান \"বাইট সাইজ হ্যালোউইন\" এর একটি পর্ব পরিচালনা করার সুযোগ দেয়। পর্বটির নাম \"ফরেনার্স অনলি\"।২০২৪ সালে মুক্তি পায় নুহাশ হুমায়ুনের পরিচালিত  অরিজিনাল সিরিজ \"ষ\" এর দ্বিতীয় সিজন \"২ ষ\"।\n\n\n== চলচ্চিত্রের তালিকা ==\n\n\n=== ওয়েবভিত্তিক কাজ ===\n\n\n=== চলচ্চিত্র ===\n\n\n=== স্বল্পদৈর্ঘ্য চলচ্চিত্র ===\n\n\n== তথ্যসূত্র =="}