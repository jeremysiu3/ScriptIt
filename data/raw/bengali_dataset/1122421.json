{"pageid": 1122421, "title": "পশ্চিমাঞ্চল গ্যাস কোম্পানী লিমিটেড", "url": "https://bn.wikipedia.org/wiki?curid=1122421", "content": "পশ্চিমাঞ্চল গ্যাস কোম্পানী লিমিটেড পেট্রোবাংলার অধীনস্থ বাংলাদেশের একটি সরকারি গ্যাস বিতরণকারী সংস্থা যা ২৯ নভেম্বর, ১৯৯৯ সালে কোম্পানি হিসাবে নিবন্ধিত হয়ে ২৩ এপ্রিল, ২০০০ সালে বাণিজ্যিক কার্যক্রম শুরু করে। এর প্রধান কার্যালয় সিরাজগঞ্জের রায়গঞ্জ উপজেলার নলকা কামারখন্দে অবস্থিত। সংস্থাটি রাজশাহী ও রংপুর বিভাগের গ্যাস বিতরণের দায়িত্বে রয়েছে।\n\n\n== ইতিহাস ==\n১৯৯৯ সালের ২৯ নভেম্বরে পশ্চিমাঞ্চল গ্যাস কোম্পানী লিমিটেড (পিজিসিএল) গ্যাস বিতরণ কোম্পানি হিসেবে আত্মপ্রকাশ করে। যার নিয়ন্ত্রণে ছিলো পেট্রোবাংলা। ২০০০ সালের ২৪ এপ্রিল কোম্পানীটির বাণিজ্যিক কার্যক্রম শুরু হয়। সম্প্রতি রংপুর বিভাগের আওতাধীন রংপুর, নীলফামারী, পীরগঞ্জ শহর ও তৎসংলগ্ন এলাকায় পাইপলাইনের মাধ্যমে গ্যাস সরবরাহের জন্য ২২ জুন ২০২১ তারিখে একনেকে একটি ডিপিপি অনুমোদিত হয়েছে।\n\n\n== লক্ষ্য ও উদ্দেশ্য ==\n\n\n==== লক্ষ্য ====\nনিরাপদ ও সর্বোত্তমভাবে প্রাকৃতিক গ্যাস বিতরণ করা। \n\n\n==== উদ্দেশ্য ====\nনিরাপদ, যথোপযুক্ত এবং পরিকল্পিত উপায়ে প্রাকৃতিক গ্যাস বিপণন করা।\nসকল ধরনের গ্রাহক এবং আর্থ-সামাজিক শ্রেণির কাছে প্রাকৃতিক গ্যাসের যোগান দেয়া।\nরাজস্ব আদায় করা।\n\n\n== অধিভুক্ত এলাকা ==\nরাজশাহী সিটি কর্পোরেশন, সিরাজগঞ্জ সদর উপজেলা, উল্লাপাড়া উপজেলা, শাহজাদপুর উপজেলা, পাবনা সদর উপজেলা, বেড়া উপজেলা, সাঁথিয়া উপজেলা, ঈশ্বরদী উপজেলা, বগুড়া সদর উপজেলা এবং শাজাহানপুর উপজেলা। \n\n\n== আরও দেখুন ==\nপেট্রোবাংলা;\nবিদ্যুৎ, জ্বালানি ও খনিজ সম্পদ মন্ত্রণালয়\n\n\n== তথ্যসূত্র =="}