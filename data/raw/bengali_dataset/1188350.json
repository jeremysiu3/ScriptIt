{"pageid": 1188350, "title": "পালং তুলাসার গুরুদাস সরকারি উচ্চ বিদ্যালয়, শরীয়তপুর", "url": "https://bn.wikipedia.org/wiki?curid=1188350", "content": "পালং তুলাসার গুরুদাস সরকারি উচ্চ বিদ্যালয় হচ্ছে বাংলাদেশের শরীয়তপুর জেলার শরীয়তপুর সদর উপজেলায় অবস্থিত একটি মাধ্যমিক বিদ্যালয়। এটি জেলার অন্যতম একটি সরকারি মাধ্যমিক বিদ্যালয় । বিদ্যালয়টি প্রতিষ্ঠিত হয়েছিলো ১৮৯৯ সালে।\n\n\n== ইতিহাস ==\nনদীভাঙনের কারণে জমিদার শচীনাথ রায় চৌধুরীর পিতা গুরুদাস রায় চৌধুরী পালং থানার তুলাসার গ্রামে এসে বসবাস শুরু করেন। সেখানে শিক্ষার মান বৃদ্ধির উদ্দেশ্যে সেখানে তিনি একটি মিডল ইংলিশ স্কুল প্রতিষ্ঠা করেন। পিতার মৃত্যুর পর ১৮৯৯ সালে শচীনাথ রায় চৌধুরী তার পিতার নামে বিদ্যালয়টির নামকরণ করেন তুলাসার গুরুদাস ইংরেজি উচ্চ বিদ্যালয় ।  সেই সময় বিদ্যালয়টির প্রধান শিক্ষক ছিলেন নবীন চন্দ্র চট্টোপাধ্যায় । পরে ১৯৮১ সালে বিদ্যালয়টি জাতীয়কৃত হলে নাম পরিবর্তিত হয়ে পালং তুলাসার গুরুদাস সরকারি উচ্চ বিদ্যালয় রাখা হয়।\n\n\n== শিক্ষা কার্যক্রম ==\nবর্তমানে বিদ্যালয়টিতে শুধুমাত্র ছেলেদের অধ্যয়নের সুযোগ রয়েছে। এখানে ষষ্ঠ থেকে দশম শ্রেণি পর্যন্ত শিক্ষাদান করা হয়। বিদ্যালয়টি দুইটি শিফটে পরিচালিত হয়। \nবিদ্যালয়ের প্রভাতি শাখার কার্যক্রম সকাল ৭ টা থেকে ১২ টা পর্যন্ত এবং দিবা শাখার কার্যক্রম ১২ টা থেকে বিকাল ৪ টা পর্যন্ত পরিচালিত হয় । \n\n\n== ইউনিফর্ম ==\nছেলেদের সাদা শার্ট  , কালো প্যান্ট  , সাদা কেডস্   এবং কালো বেল্ট  \n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ\n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের বাস্তবভিত্তিক শিক্ষা দানের জন্য রয়েছে ল্যাব। এসব ল্যাবে মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== খেলাধুলা ও বিভিন্ন সাংস্কৃতিক কর্মকাণ্ড ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। বছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সহশিক্ষা কার্যক্রম ==\nএ বিদ্যালয়ে খেলাধুলা, সাংস্কৃতিক ও অন্যান্য সহশিক্ষা কার্যক্রম সাফল্যের সাথে পরিচালিত হয়।\n\n\n=== ক্লাব কথন ===\nইংরেজি ক্লাব\nকম্পিউটার ক্লাব\nবিজ্ঞান ক্লাব\nবিতর্ক ক্লাব\nসংগীত ও নাট্য ক্লাব\n\n\n=== অন্যান্য কার্যক্রম ===\nবিশ্বসাহিত্য কেন্দ্র কর্তৃক পরিচালিত বইপড়া কর্মসূচি\nবিএনসিসি\nস্কাউট\nরেড ক্রিসেন্ট\n\n\n== আরো দেখুন ==\nশরীয়তপুর সদর উপজেলা\nশরীয়তপুর জেলা\nশরীয়তপুর জেলার শিক্ষা প্রতিষ্ঠানের তালিকা\n\n\n== তথ্যসূত্র =="}