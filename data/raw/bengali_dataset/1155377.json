{"pageid": 1155377, "title": "খাগড়া", "url": "https://bn.wikipedia.org/wiki?curid=1155377", "content": "খাগড়া (বৈজ্ঞানিক নাম: Papilio clytia(Linnaeus)) এক প্রজাতির বড় আকারের প্রজাপতি, যার শরীর ও ডানা মূখ্যত কালচে খয়েরি অথবা কালোর উপর সাদা দাগ এবং ডোরা যুক্ত। এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রের সদস্য।\n\n\n== আকার ==\nখাগড়া এর প্রসারিত অবস্থায় ডানার আকার ৯০-১২০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত খাগড়া এর উপপ্রজাতি হল- \n\nPapilio clytia clytia Linnaeus, 1758 – Oriental Common Mime\nPapilio clytia flavolimbatus Oberthür, 1879 – Andaman Common Mime\n\n\n== বিস্তার ==\nখাগড়াদের সমগ্র ভারত এই দেখা যায়। এছাড়া পাকিস্তান, নেপাল, ভুটান, বাংলাদেশ, মায়ানমার এবং শ্রীলঙ্কা এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nclytia রূপঃ- স্ত্রী-পুরুষ উভয় প্রকারেই, ডানার উপরিতল আকর্ষনীয় ভাবে ঘন কালচে বাদামী এবং তাতে ক্রীম রঙা দাগ-ছোপ যুক্ত। সামনের ডানার উপরিতলে একসারি টার্মিনাল ছোপ এনং শিরামধ্যে অবস্থিত একসারি অর্ধচন্দ্রাকৃতি সাব টার্মিনাল ছোপ বর্তমান। পিছনের ডানার উপরিপৃষ্ঠে, তীরের মাথার মত দেখতে লম্বাটে ডিসকাল দাগের সারি এবং অর্ধচন্দ্রাকৃতি সাব-টার্মিনাল ছোপের সারি দেখা যায়। এছাড়াও টার্মেনে শিরার মধ্যবর্তী অংশে সরু হলুদ অথবা সাদা প্রান্তরেখা এবং হলুদ টর্নাল ছোপ বিদ্যমান।\nডানার নিম্নতল উপরিতলের অনুরূপ, তবে পিছনের ডানায় প্রতি শিরামধ্যে বড় হলুদ টার্মিনাল ছোপের সারি চোখে পড়ে।\ndissimilis রূপঃ- স্ত্রী-পুরুষ উভয় প্রকারেই, ডানার উপরিতলের মূল রঙ কালো এবং ডানাটি ক্রীম রঙের বিভিন্ন আকার আকৃতির ছোট, বড়, সরু এবং চওড়া দাগ ছোপের দ্বারা আকর্ষনীয় ভাবে চিত্রিত। সামনের ডানার উপরিতলে সেল এর মধ্যে চারটি সরু লম্বা দাগ ডানার বেস অথবা গোড়ায় গিয়ে মিশেছে এবং সেল এর প্রান্তভাগে ৪টি ছোপ বর্তমান। পিছনের ডানার উপরিপৃষ্ঠে সেল ক্রীম রঙা এবং মধ্যভাগে লম্বাভাবে একটি সরু কালো রেখা যুক্ত। লম্বা এবং সামান্য চওড়া ডিসকাল দাগের সারি বর্তমান এবং দাগগুলির বহিপ্রান্ত খাঁজ কাটা। শিরামধ্যে অবস্থিত সাব-টার্মিনাল ছোপের সারিতে ছোপগুলি তীরের মাথার ন্যায় দেখতে। টার্মেনে শিরামধ্যে সরু সাদা অথবা হলুদ প্রান্তরেখা লক্ষ্য করা যায়।\nডানার নিম্নতল উপরিতলের অনুরূপ। পিছনের ডানায় প্রতি শিরামধ্যে বড় হলুদ টার্মিনাল ছোপ এর সারি দেখা যায়।\n\n\n== আচরণ ==\nএই প্রজাতির উড়ান দ্রুত অথবা শক্তিশালী নয়, বরং মিল্কউইড প্রজাতির প্রজাপতিদের মত ডানা ভাসিয়ে ওড়ে এবং মাঝেমধ্যে হালকা ডানা ঝাপটিয়ে চলে। তবে সচকিত হলে হটাৎ গতি বাড়িয়ে তীরের বেগে উড়ে যায়। গ্রীষ্ণকালে এদের দলবদ্ধ ভাবে মাডপাডল করতে দেখা যায়। এরা ফুলে বসে মধুপান করতে দেখা যায়। মূলত নীচু উচ্চতাসম্পন্ন অঞ্চলে এবং সমতলে বনাঞ্চল ও ঝোপঝাড় পূর্ন পরিবেশে এদের দর্শন মেলে। হিমালয়ের পাহাড়ে ২৫০০ মিটার এবং দক্ষিন ভারতের পার্বত্য অঞ্চলে ৯০০ মিটার পর্যন্ত উচ্চতায় এদের বিচরন চোখে পড়ে। উক্ত উচ্চতায় বনাঞ্চল এদের প্রিয় বাসভূমি। দক্ষিন ভারতে অনুকূল পরিবেশে বর্ষার পূর্বে এবং বর্ষায় এদের অধিকতর সংখ্যায় দেখা যায়। উত্তর ভারতে প্রাক্‌ বর্ষা এবং বর্ষার পরে এদের বিচরন লক্ষ্য করা যায়।\nএই প্রজাতির দুটি রূপ- clytia এবং dissimilis। clytia রূপটি ডানার গঠন এবং ওড়ার ভঙ্গিতে কাওয়া এবং dissimilis রূপ একই ভাবে Blue Glassy Tigerকে নকল করে। বিশেষত ফুলে বসার সময় অথবা ভিজে ছোপ এবং পাতার উপর পাক খেয়ে বেরনোর সময় উক্ত প্রজাতিগুলির ওড়ার ভঙ্গিমা অবিকল একইরকম।\n\n\n== বৈশিষ্ট্য ==\n\n\n=== ডিম ===\nডিম গোলাকার, চকচকে এবং হলদে-কমলা বর্নের হয়। স্ত্রী খাগড়া কচি পাতা অথবা পাতার মুকুলে ডিম পাড়ে।\n\n\n=== শূককীট ===\nপ্রথম অবস্থায় শূককীট কালচে ঘন সবুজ বর্নের হয়। পরবর্তী দশাতে ধীরে ধীরে রঙ বদলাতে থাকে। কালো অথবা কালচে খয়রি শরীরের অপর, পাশ এবং পিঠের দিকে অনিয়ত আকারের তিন-চারটি লম্বাটে হলুদ পটি দেখা যায়। সারা গায়ে মাংসল কাঁটা লক্ষ্য করা যায়। কাঁটার গোড়ায় উজ্জ্বল লাল বৃত্ত, ডগাগুলি কালো বর্নের। ওসমেটেরিয়াম হালকা নীল বর্নের হয়।\n\n\n==== আহার্য উদ্ভিদ ====\nএই শূককীট Lauraceae পরিবারের উদ্ভিদ যেমন- Alseodaphne semecarpifolia, Cinnamomum camphora, Cinnamonum macrocarpum, Cinnamomum verum, Litsea chinensis,  Litsea deccansis, Tetranthera apetala  গাছের কচি পাতার রসালো অংশ আহার করে।\n\n\n=== মূককীট ===\n\n\n=== জীবনচক্রের চিত্রশালা ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}