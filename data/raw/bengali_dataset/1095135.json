{"pageid": 1095135, "title": "একজন হিন্দুর প্রতি চিঠি", "url": "https://bn.wikipedia.org/wiki?curid=1095135", "content": "একজন হিন্দুর প্রতি চিঠি (ইংরেজি: A Letter to a Hindoo) হলো ল্যেভ তল্‌স্তোয় কর্তৃক ১৯০৮ সালের ১৪ ডিসেম্বর তারকনাথ দাসকে লেখা একটি চিঠি। উপনিবেশিক শাসন থেকে ভারতের স্বাধীনতার জন্য বিখ্যাত রুশ লেখক এবং চিন্তাবিদের সমর্থন চেয়ে দাসের পাঠানো দুটি চিঠির জবাবে এটি লেখা হয়। চিঠিটি ভারতীয় সংবাদপত্র Free Hindustan এ প্রকাশিত হয়েছিলো। চিঠির কারণে তরুণ মোহনদাস করমচাঁদ গান্ধী ১৯০৯ সালে গান্ধীর নিজস্ব দক্ষিণ আফ্রিকান সংবাদপত্র Indian Opinion এ চিঠিটি পুনরায় মুদ্রণের অনুমতি চেয়ে বিশ্ববিখ্যাত টলস্টয়কে চিঠি লিখেছিলেন। মোহনদাস গান্ধী সেই সময় দক্ষিণ আফ্রিকায় অবস্থান করেছিলেন এবং সবেমাত্র তাঁর আজীবন কর্মীজীবন শুরু করেছিলেন। এরপর তিনি ভারতে পাঠানো মূল ইংরেজী কপি থেকে চিঠিটি নিজে অনুবাদ করেন।\nচিঠিটি সম্পর্কে তল্‌স্তোয় যুক্তি দিয়েছেন যে শুধুমাত্র ভালোবাসার নীতির মাধ্যমে ভারতীয়রা উপনিবেশিক শাসন থেকে স্বাধীনতা লাভ করতে পারে। তল্‌স্তোয় দেখলেন পৃথিবীর সকল ধর্মে প্রেমের আইন প্রবল, এবং তিনি যুক্তি দিয়েছিলেন যে প্রতিবাদ, ধর্মঘট, এবং শান্তিপূর্ণ প্রতিরোধের অন্যান্য রূপে প্রেমের আইনের ব্যক্তিগত, অহিংসাবাদ প্রয়োগই বিকল্পসহিংস বিপ্লব। ধারণাগুলি শেষ পর্যন্ত ১৯৪৭ সালে ভারতীয় স্বাধীনতা আন্দোলনের চূড়ান্ত পর্যায়ে সফল প্রমাণিত হয়েছিল।\nচিঠিটিতে তল্‌স্তোয় স্বামী বিবেকানন্দের রচনার কথা উল্লেখ করেছেন। চিঠিটির সঙ্গে তল্‌স্তোয়ের মতামত, প্রচার, এবং তাঁর ১৮৯৪ পুস্তক The Kingdom of God Is Within You, অহিংসা প্রতিরোধে মোহনদাস গান্ধীর মতামত তৈরি করতে সাহায্য করেছে।\nচিঠিটি গান্ধীকে প্রাচীন তামিল নৈতিক সাহিত্য তিরুক্কুরালর সাথে পরিচয় করিয়ে দেয়, যা তল্‌স্তোয় 'হিন্দু কুরাল' বলে উল্লেখ করেছিলেন। গান্ধী তখন কারাগারে থাকাকালীন কুরাল অধ্যয়ন শুরু করেন।\n\n\n== আরও দেখুন ==\nতারকনাথ দাস\nস্বামী বিবেকানন্দ\n\n\n== তথ্যসূত্র ==\n\n\n== বহিঃসংযোগ ==\n\nএল. টলস্টয়ের লেখা একটি চিঠি, এম. গান্ধীর ভূমিকাসহ\nএ লেটার টু এ হিন্দু, লিখেছেন এল. টলস্টয়, যার ভূমিকা লিখেছেন গান্ধী"}