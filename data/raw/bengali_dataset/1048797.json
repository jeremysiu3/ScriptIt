{"pageid": 1048797, "title": "শিচিয়াচুয়াং", "url": "https://bn.wikipedia.org/wiki?curid=1048797", "content": "শিচিয়াচুয়াং উত্তর চীনের হপেই প্রদেশের রাজধানী ও বৃহত্তম শহর। এটি প্রশাসনিকভাবে একটি প্রিফেকচার স্তরের শহর, বেইজিংয়ের প্রায় ২৬৬ কিলোমিটার (১৬৫ মাইল) দক্ষিণ-পশ্চিমে অবস্থিত এবং এটি আটটি জেলা, দুটি কাউন্টি-স্তরের শহর ও ১২ টি কাউন্টি দ্বারা পরিচালনা করা হয়।\nশহরটির মোট জনসংখ্যা ২০১৯ সালের হিসাবে ১,১০,৩১,২০০ জন, শহীকরণের ফলে ক্রমবর্ধমান শিচিয়াচুয়াং মহানগর অঞ্চলের সাথে সাতটি জেলা ও চেংতিং কাউন্টি সমন্বিত কেন্দ্রীয় অঞ্চলে ৪৩,০৩,৭০০ জন বাসিন্দা বসবাস করেন। শিচিয়াচুয়াংয়ের মোট জনসংখ্যা অনুযায়ী চীনের মূল ভূখণ্ডে দ্বাদশ স্থানে রয়েছে।\nগণপ্রজাতন্ত্রী চীন ১৯৪৯ সালে প্রতিষ্ঠিত হওয়ার পর, শিচিয়াচুয়াং নাটকীয়ভাবে প্রবৃদ্ধি অর্জন কর। শিল্পায়ন ও অবকাঠামোগত উন্নয়নের ফলে মহানগরীর জনসংখ্যা ৩০ বছরে চারগুণ বৃদ্ধি লাভ করে। শিচিয়াচুয়াংয়ে ২০০৮ সাল থেকে ২০১১ সাল পর্যন্ত শহরটির পুনর্গঠনের সাথে সাথে একটি তিন বছর মেয়াদি পরিকল্পনা বাস্তবায়িত হয়, যার ফলে সবুজ অঞ্চল ও নতুন ভবন এবং সড়কপথমূহের বৃদ্ধি ঘটে। শহরে একটি রেলওয়ে স্টেশন, বিমানবন্দর ও একটি পাতাল রেল ব্যবস্থা খোলা হয়।\nশিচিয়াচুয়াং থাইহাং পর্বতমালার পূর্বে অবস্থিত। উত্তর থেকে দক্ষিণে ৪০০ কিলোমিটার (২২০ মাইল) অবধি বিস্তৃত পর্বতশ্রেণীটি গড়ে ১,৫০০ মিটার থেকে ২,০০০ মিটার (৪,৯০০ থেকে ৬,৬০০ ফুট) উচ্চতা বিশিষ্ট। এটি শিচিয়াচুয়াংকে হাইকিং, আউটডোর ভ্রমণ ও সাইক্লিংয়ের স্থানে পরিণত করেছে।\n\n\n== তথ্যসূত্র ==\n\n\n== বহিঃসংযোগ =="}