{"pageid": 1504585, "title": "নয়াটোলা আনওয়ারুল উলুম নুমানিয়া মডেল কামিল মাদ্রাসা", "url": "https://bn.wikipedia.org/wiki?curid=1504585", "content": "নয়াটোলা আনওয়ারুল উলুম নুমানিয়া মডেল কামিল মাদ্রাসা ঢাকা জেলার রমনা-মগবাজার এলাকার একটি আলিয়া মাদ্রাসা। এটি ১৯৬৯ সালের ২৭ নভেম্বর শাহ সূফি আকবর আলীর সহযোগিতা অনুমতিক্রমে মাওলানা সাফিউদ্দিন ভুইয়া অত্র এলাকায় মাদ্রাসাটি প্রতিষ্ঠিত করেন। মাদ্রাসাটি সরকার কর্তৃক নির্বাচিত ৩০ টি মডেল মাদরাসার মধ্যে একটি নির্বাচিত হয়েছে। মাদ্রাসার বর্তমান অধ্যক্ষ মাওলানা রেজাউল হক। ফলাফলের দিক থেকে মাদ্রাসাটি একাধিকবার সেরা ২০ স্থান পেয়েছে।\n\n\n== ইতিহাস ==\n১৯৬৯ সালের দিকে মাওলানা শাফিউদ্দিন ভূঁইয়া একটি মাদ্রাসা প্রতিষ্ঠার স্বপ্ন দেখেন। তার শ্বশুর শাহ সূফি আকবর আলী, মুফতি দ্বীন মোহাম্মদ ও মুফতি আমীমুল ইহসানের পরামর্শ ও সহযোগিতার মাধ্যমে ১৯৬৯ সালের ২৭ নভেম্বর মগবাজার নয়াটোলায় মাদ্রাসাটির ভিত্তি প্রস্তর স্থাপন করেন। সাদির মিয়া নামক এক জনহিতৈষী ব্যক্তি মাদ্রাসার জন্য ২ কাঠা জমি দান করেন। মাদ্রাসার কার্যক্রম বৃদ্ধি পেলে লতিফ বাওয়ানী নামক আরেক হিতৈষী আরো জমি দান করেন। এই নতুন জমির উপরে মাদ্রাসার জন্য ভবন, ছাত্রাবাস ও বিশাল মসজিদ নির্মাণ করা হয়। মাদ্রাসা প্রতিষ্ঠার পরে শাফিউদ্দীন ভূঁইয়া প্রতিষ্ঠাতা অধ্যক্ষ হিসাবে দায়িত্ব গ্রহণ করেন। ১৯৮২ সালে মাদাসাটি প্রথম শ্রেণীর মাদরাসা হিসেবে স্বীকৃতি লাভ করে।\n\n\n== সুযোগ-সুবিধা ==\n\n\n=== বিজ্ঞানাগার ===\nএই মাদ্রাসার বিজ্ঞান বিভাগের শিক্ষার্থীদের গবেষণা ও ল্যাব ক্লাস করার জন্য উন্নতমানের বিজ্ঞানানার প্রতিষ্ঠা করা হয়েছে। এখানে ছাত্ররা পাঠদান সময়ে ও অবসর সময়ে গবেষণা ও পরীক্ষা-নিরীক্ষা করতে পারে। মাদ্রাসার ছাত্ররা নিয়মিত বিভিন্ন বিজ্ঞান মেলায় অংশগ্রহণ করে থাকে।\n\n\n=== গ্রন্থাগার ===\nমাদ্রাসার সকল শিক্ষার্থীদের জন্য উন্মুক্ত লাইব্রেরি রয়েছে। দাখিল থেকে শুরু করে কামিল পর্যায়ের সকল শিক্ষার্থীরা এখান থেকে বই ধার নিয়ে পড়াশোনা করতে পারে। মাদ্রাসার গ্রন্থাগারে আল কুরআন, আল হাদিস, তাফসীর, আল ফিকহ, ইসলামের ইতিহাস প্রভৃতি বিষয়ের উপর বহু মূল্যবান বই রয়েছে। মাদ্রাসার শিক্ষক-শিক্ষার্থীরা এই লাইব্রেরীতে এসে পড়াশোনাও করতে পারে।\n\n\n== তথ্যসূত্র =="}