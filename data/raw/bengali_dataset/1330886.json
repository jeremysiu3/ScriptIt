{"pageid": 1330886, "title": "জাট সম্প্রদায়", "url": "https://bn.wikipedia.org/wiki?curid=1330886", "content": "জাট সম্প্রদায় হলো উত্তর ভারত এবং পাকিস্তানের ঐতিহ্যগতভাবে একটি কৃষি সম্প্রদায়।  মূলত সিন্ধুর নিম্নাঞ্চল সিন্ধু নদীর উপত্যকার যাজক জাটরা মধ্যযুগের শেষের দিকে উত্তরে পাঞ্জাব অঞ্চলে চলে আসে এবং পরবর্তীতে ১৭ ও ১৮ শতকে দিল্লি অঞ্চল, উত্তর-পূর্ব রাজপুতানা এবং পশ্চিম গাঙ্গেয় সমভূমিতে স্থানান্তরিত হয়।  জাটদের হিন্দু, মুসলিম এবং শিখ ধর্মাবলম্বীদের মাঝে পাওয়া যায়। এখন বেশিরভাগ জাট ভারতীয় রাজ্য পাঞ্জাব, হরিয়ানা, উত্তর প্রদেশ ও রাজস্থান এবং পাকিস্তানের সিন্ধু ও পাঞ্জাব প্রদেশে পাওয়া যায়।\nজাটরা ১৭ শতকের শেষের দিকে এবং ১৮ শতকের প্রথম দিকে মুঘল সাম্রাজ্যের বিরুদ্ধে অস্ত্র তুলেছিল।  গোকুল নামে একজন হিন্দু জাট জমিদার ছিলেন, যিনি সম্রাট আলমগীরের যুগে মুঘল শাসনের বিরুদ্ধে প্রথম দিকের বিদ্রোহী নেতাদের একজন। হিন্দু জাট সাম্রাজ্য মহারাজা সুরাজ মলের (১৭০৭-১৭৬৩) সময় শীর্ষে পৌঁছেছিল।  শিখ ধর্মের মার্শাল খালসা পন্থের বিকাশে জাটরা গুরুত্বপূর্ণ ভূমিকা পালন করেছিল।  বিংশ শতাব্দীর মধ্যে পাঞ্জাব,  পশ্চিম উত্তর প্রদেশ,  রাজস্থান,  হরিয়ানা ও দিল্লিসহ উত্তর ভারতের বেশ কিছু অংশে জমিদার জাটরা একটি প্রভাবশালী গোষ্ঠীতে পরিণত হয়।  বছরের পর বছর ধরে বেশ কিছু জাট লোক শহুরে চাকরির জন্যে কৃষি পরিত্যাগ করেছিল এবং উচ্চ সামাজিকমর্যাদা দাবি করার জন্য নিজেদের প্রভাবশালী অর্থনৈতিক এবং রাজনৈতিক অবস্থান ব্যবহার করেছিল। \n\n\n== তথ্যসূত্র =="}