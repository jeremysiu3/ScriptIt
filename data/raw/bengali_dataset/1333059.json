{"pageid": 1333059, "title": "জামিয়া ইকরা বাংলাদেশ", "url": "https://bn.wikipedia.org/wiki?curid=1333059", "content": "জামিয়া ইকরা বাংলাদেশ হলো বাংলাদেশের ঢাকা জেলার খিলগাঁও থানার চৌধুরীপাড়ায় অবস্থিত একটি কওমি মাদ্রাসা। ১৯৯৬ সালে এটি প্রতিষ্ঠা করেন ফরীদ উদ্দীন মাসঊদ। ২০১০ সালে এখানে দাওরায়ে হাদিস বা ইসলামি স্টাডিজে স্নাতকোত্তর চালু করা হয়। ২০১৮ সালের তথ্যমতে, মাদ্রাসার ছাত্রসংখ্যা ৫০০ জন। ২০২০ সালে এই মাদ্রাসায় প্রথমবারের মত আন্তর্জাতিক হাদিস সম্মেলনের আয়োজন করা হয়। এছাড়াও মাদ্রাসাটিতে জাতীয় দ্বীনি মাদ্রাসা শিক্ষাবোর্ড বাংলাদেশের প্রধান কার্যালয় অবস্থিত।\n\n\n== ইতিহাস ==\n১৯৯৬ সালে এতে ইকরা বাংলাদেশ স্কুল সাথে হিফজ বিভাগ ও কওমি মাদ্রাসার কাফিয়া জামাত পর্যন্ত কার্যক্রম চালু হয়। কাজী মুতাসিম বিল্লাহর সার্বিক তত্বাবধানে ২০১০ সালে এটি পূর্ণাঙ্গ জামিয়া তথা জামিয়া ইকরা বাংলাদেশ হিসেবে এর যাত্রা শুরু করে। কাজী মুতাসিম বিল্লাহ এর প্রথম শায়খুল হাদিস ছিলেন। তার মৃত্যুর পর এই দায়িত্বে আসেন ফরীদ উদ্দীন মাসঊদ। মাদ্রাসার বর্তমান রঈস বা প্রধান হিসেবে আছেন আরীফ উদ্দীন মারুফ। তিনি মাদ্রাসার প্রতিষ্ঠাকালিন শিক্ষাসচিবও ছিলেন। এটি জাতীয় দ্বীনি মাদ্রাসা শিক্ষাবোর্ড বাংলাদেশের অধিভুক্ত।\nজামিয়া ইকরা বাংলাদেশ ও কর্ডোভা একাডেমির যৌথ উদ্যোগে ২০২০ সালের ১২ জানুয়ারি থেকে ১৭ জানুয়ারি পর্যন্ত ৬ দিন ব্যাপী আন্তর্জাতিক হাদিস কনফারেন্সের আয়োজন করা হয়।\n\n\n== উল্লেখযোগ্য ব্যক্তিত্ব ==\nকাজী মুতাসিম বিল্লাহ, মাদ্রাসার প্রথম শায়খুল হাদিস\nফরীদ উদ্দীন মাসঊদ, মাদ্রাসার দ্বিতীয় শায়খুল হাদিস\n\n\n== আরও দেখুন ==\nদেওবন্দি মাদ্রাসার তালিকা\nবাংলাদেশের কওমি মাদ্রাসার তালিকা\n\n\n== তথ্যসূত্র =="}