{"pageid": 1392845, "title": "মাকাস্সার", "url": "https://bn.wikipedia.org/wiki?curid=1392845", "content": "মাকাস্সার (ইন্দোনেশীয়: [maˈkassar] , Makasar: ᨆᨀᨔᨑ, প্রতিবর্ণীকৃত: Mangkasara’, উচ্চারণ [maŋˈkasaraʔ]), সাবেক উজুং পানডাং, হলো ইন্দোনেশিয়ার দক্ষিণ সুলাওয়েসি প্রদেশের রাজধানী। এটি পূর্ব ইন্দোনেশিয়া অঞ্চলের বৃহত্তম শহর এবং জাকার্তা, সুরাবায়া, মেদান এবং বানদুং-এর পর দেশের পঞ্চম বৃহত্তম নগর। শহরটি সুলাওয়েসি দ্বীপের দক্ষিণ-পশ্চিম উপকূলে মাকাস্সার প্রণালী বরাবর অবস্থিত।\n১৭দশ শতকে ডাচ ইস্ট ইন্ডিয়া কোম্পানির শাসনাধীনে আসার পূর্ব পর্যন্ত গোয়া সালতানাত এবং পর্তুগিজ নৌ ঘাঁটি হিসেবে ব্যবহৃত হওয়ার সময়ে মাকাস্সার তার ইতিহাস জুড়ে একটি গুরুত্বপূর্ণ বাণিজ্য বন্দর ছিল। এটি ডাচ ইস্ট ইন্ডিজের একটি গুরুত্বপূর্ণ বন্দর ছিল, যেটি দক্ষিণে অস্ট্রেলিয়ার উপকূল পর্যন্ত যাতায়তকারী মাকাস্সারীয় সহ পুরো পূর্ব ইন্দোনেশিয়া অঞ্চলের জেলেদের পরিসেবা দিতো। ইন্দোনেশিয়ার স্বাধীনতার পর থেকে বিদ্রোহের পূর্ব পর্যন্ত একটি সংক্ষিপ্ত সময়ের জন্য মাকাস্সার পূর্ব ইন্দোনেশিয়া রাজ্যের রাজধানী ছিলো।\nমাকাস্সার নগরের আয়তন ১৭৫.৭৭ বর্গকিলোমিটার (৬৭.৮৭ বর্গমাইল) এবং ২০২২ সালের মাঝামাঝি সময়ে এর পনেরটি প্রশাসনিক জেলা মিলিয়ে মোট জনসংখ্যা ছিল প্রায় ১.৪৩২ মিলিয়ন। সরকারি হিসাব অনুসারে পার্শ্ববর্তী রাজ্যসমূহের আরও ৩৩টি জেলা নিয়ে গঠিত মাম্মিনাসাটা নামে পরিচিত এর মহানগর এলাকার আয়তন ২,৬৬৬.৬৩ বর্গকিলোমিটার (১,০২৯.৫৯ বর্গমাইল) এবং ২০২২ সালের মাঝামাঝি সময়ে জনসংখ্যা ছিলো ২,৭৪০,৫৩২ জন।\nজাতীয় উন্নয়ন পরিকল্পনা সংস্থার মতানুসারে, মাকাস্সার হল ইন্দোনেশিয়ার চারটি প্রধান কেন্দ্রীয় শহরের মধ্যে একটি; মেদান, জাকার্তা এবং সুরাবায়া সাথে।\nব্যাঙ্ক ইন্দোনেশিয়ার মতে, বৃহত্তর জাকার্তার পরে মাকাস্সারে দ্বিতীয় সর্বোচ্চ পরিমাণে বাণিজ্যিক মূল্যমানের সম্পত্তি রয়েছে।\n\n\n== ইতিহাস ==\nমজপহিৎ রাজা হয়ম্বুরুক্-এর শাসনামলে রচিত নগরকৃতাগম নামক কাব্যে মাকাস্সারকে উদ্ধৃত করা হয়েছে। এই বর্ণনায় মাকাস্সারকে বটুন, সালায়ার ও বাংগাইয়ের সাথে একত্রে মজপহিৎ সাম্রাজ্যের অধীনস্থ একটি দ্বীপ হিসেবে উল্লেখ করা হয়েছে।\n\n\n== ভূগোল ==\n\n\n=== জলবায়ু ===\nমাকাস্সারের জলবায়ু ক্রান্তীয় মৌসুমী জলবায়ু (কোপেন : এএম) শ্রেণির। মাকাস্সারের বার্ষিক গড় তাপমাত্রা ২৭.৫ °সে (৮১.৫ °ফা); নিরক্ষরেখার নিকটবর্তিতার কারণে এর তাপমাত্রার পার্থক্য খুব সামান্য হয়ে থাকে, গড়ে বার্ষিক সর্বোচ্চ তাপমাত্রা ৩২.৫ °সে (৯০.৫ °ফা) এবং সর্বনিম্ন তাপমাত্রা গড়ে ২২.৫ °সে (৭২.৫ °ফা) বিরাজ করে।\n\n\n== জনমিতি ==\nঅধিকাংশ অধিবাসী মাকাস্সারীয় এবং বুগিনি জাতির হলেও মাকাস্সার একটি মিশ্র জাতিগোষ্ঠী অধ্যুষ্যিত নগর। অন্যান্য জাতিগোষ্ঠীগুলোর মধ্যে রয়েছে তোরাজানীয়, মান্দারীয়, বুটোনীয়, চীনা ও জাভানিজ। ২০২২ সালের মধ্যভাগে এখানকার আনুমানিক লোকসংখ্যা ছিলো ১,৪৩২,১৮৯ জন এবং মহানগরের মোট অধিবাসীর সংখ্যা ছিলো ২.৭৪ মিলিয়ন।\n\n\n== অর্থনীতি ==\nনিয়মিত অভ্যন্তরীণ ও বহিঃবিশ্বের সাথে নৌযোগাযোগ ব্যবস্থা সমৃদ্ধ এই নগরটি ইন্দোনেশিয়ার একটি প্রাথমিক বন্দর। নিয়মিতভাবে দূরযাত্রায় ব্যবহার উপযোগী সর্বশেষ প্রকৃতির কাঠের পিনিসি নৌযানের জন্য এই বন্দরটি পুরো দেশের মধ্যে বিশেষ অবস্থান দখল করে আছে।\nঔপনিবেশিক আমলে এই নগরটি এর স্বনামীয় মাকাস্সারের তেল রপ্তানির জন্য বিখ্যাত ছিলো।\n\n\n== তথ্যসূত্র ==\n\n\n== বহিঃসংযোগ ==\n\nইন্দোনেশিয়ার পর্যটন বিভাগের ওয়েবসাইট।\n২০১২ সালে Peter Loud-এর তোলা পিনিসির ছবি।  ওয়েব্যাক মেশিনে আর্কাইভকৃত ২৮ ডিসেম্বর ২০১৮ তারিখে"}