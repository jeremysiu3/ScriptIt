{"pageid": 1156484, "title": "লালমল্লার", "url": "https://bn.wikipedia.org/wiki?curid=1156484", "content": "লালমল্লার (বৈজ্ঞানিক নাম: Papilio alcmenor(C. & R. Felder, [1864])) এক প্রজাতির বড় আকারের প্রজাপতি, যার শরীর মূখ্যত কালচে এবং ডানা কালো এবং লালবর্নের। এরা ‘প্যাপিলিওনিডি’ পরিবারের এবং 'প্যাপিলিওনিনি' উপগোত্রের সদস্য।\n\n\n== আকার ==\nলালমল্লার এর প্রসারিত অবস্থায় ডানার আকার ১১০-১৩০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত লালমল্লার এর উপপ্রজাতি হল-\n\nPapilio alcmenor alcmenor C. & R. Felder, [1864] – Khasi Red-breasted Mormon\n\n\n== বিস্তার ==\nএই প্রজাতি ভারত এর হিমাচল প্রদেশ থেকে অরুণাচল প্রদেশ পর্যন্ত, নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nপুরুষ প্রকার লেজহীন। ডানার উপরিতল নীলচে কালো বর্নের। সামনের ডানার উপরিতলে ডানার গোড়ার (base) দিকে কোস্টার সামান্য নিচে একটি লম্বা সরু লাল রেখা (streak)অথবা দাগ বর্তমান। পিছনের ডানা লম্বাটে এবং টার্মেন ঢেউ খেলানো, টার্মেনের ঢেউ খেলানো অংশে প্রতিটি অবতল অংশ সরু সাদা প্রান্তরেখা দ্বারা চিহ্নিত। পিছনের ডানার উপরিপৃষ্ঠ আঁশে ছাওয়া। সাদা (কখনো ইষদ্‌ লালচে সাদা) কিনারাযুক্ত এবং চক্ষুবিন্দু (ocellus)সহ টর্নাল ছোপটি সুস্পষ্টভাবে প্রতীয়মান।\n\n\n=== স্ত্রী ===\nস্ত্রী প্রকার খুব চওড়া লেজযুক্ত। ডানার উপরিতল কালো বর্নের। উপরিতল এবং নিম্নতল পুরুষ প্রকারেওইয় প্রায় অনুরূপ, তবে পিছনের ডানার উপরিতলে একটি সাদা ডিসকাল পটি এবং ডানার প্রান্তদেশে (tormen) লাল অর্ধচন্দ্রাকৃতি ছোপ বর্তমান।\n\n\n== আচরণ ==\nএই প্রজাতির দেখা খুব কমই মেলে, তবে দুর্লভ নয়। এদের উড়ান ধীর এবং অলস ভঙ্গিমাযুক্ত। পুরুষ প্রকারকে ভিজে মাটিতে, ভিজে বালিত এবং পাথরে মাড-পাডল করতে দেখা যায় জোরায় অথবা ছোট দলে। কখনো সখনো দীর্ঘক্ষন ধরে এরা উচুঁ গাছের উপরের অঞ্চলে অলস ভঙ্গিমায় উড়ে বেড়ায়। পাহাড়ী জঙ্গল ও পার্বত্য উপত্যকায় পাদদেশ থেকে ১৮২০ মিটার উচ্চতা পর্যন্ত এদের বিচরন দেখা যায় মার্চ থেকে জুন মাস পর্যন্ত। হিমালয়ের ৬০০০ফুট উচ্চতা অবধি এদের দর্শন মেলে মে, আগষ্ট এবং সেপ্টেম্বর মাসে। এই প্রজাতির স্ত্রী প্রকার পংখিল এবং Great Windmill এর নকল (Mimicry) করে।\n\n\n== তথ্যসূত্র ==\n\n\n== বহিঃসংযোগ =="}