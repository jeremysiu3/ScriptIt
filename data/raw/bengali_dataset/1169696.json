{"pageid": 1169696, "title": "মাগুরা পল্লী বিদ্যুৎ সমিতি", "url": "https://bn.wikipedia.org/wiki?curid=1169696", "content": "মাগুরা পল্লী বিদ্যুৎ সমিতি হচ্ছে বাংলাদেশ পল্লী বিদ্যুতায়ন বোর্ড কর্তৃক পরিচালিত ৮০টি পল্লী বিদ্যুৎ সমিতির একটি। মাগুরা পল্লী বিদ্যুৎ সমিতি খুলনা বিভাগের মাগুরা জেলায় ০৩টি জোনাল অফিস এবং ১৪টি অভিযোগ কেন্দ্রের মাধ্যমে বিদ্যুৎ সেবা প্রদান করে থাকে। মাগুরা পল্লী বিদ্যুৎ সমিতি নিবন্ধিত হয় ২১ অক্টোবর, ১৯৯৫ সালে এবং বানিজ্যিকভাবে বিদ্যুতায়িত হয় ২৭ এপ্রিল, ১৯৯৬ সালে। \n\n\n== ইতিহাস ==\nমাগুরা পল্লী বিদ্যুৎ সমিতি এর যাত্রা শুরু হয় ১৯৯৬ সালে। এ সমিতির অধীনে ০৪টি উপজেলা, ৩৬টি ইউনিয়ন ও ৭৫০টি গ্রাম রয়েছে। এর সদর দপ্তর মাগুরা জেলার পারনান্দুয়ালীতে অবস্থিত। \n\n\n== জোনাল অফিসসমূহ ==\nএ পল্লী বিদ্যুৎ সমিতির অধীনে থাকা জোনাল অফিসগুলো হচ্ছে:\n\nআড়পারা জোনাল অফিস\nমহম্মদপুর জোনাল অফিস\nশ্রীপুর জোনাল অফিস\n\n\n== গ্রাহক সংখ্যা ==\nমাগুরা পল্লী বিদ্যুৎ সমিতির দুই লক্ষেরও বেশি আবাসিক গ্রাহক রয়েছে। \n\n\n== অন্যান্য তথ্য ==\nমোট আয়তন: ১০২৬ বর্গ কিলোমিটার\nসিস্টেম লস: ১৪.১৭% (জুন, ২০২২ পর্যন্ত)\nউপকেন্দ্রের সংখ্যা: ০৮টি\nমোট নির্মিত লাইন: ৪৭৫৪.২৩১ কিলোমিটার\n\n\n== তথ্যসূত্র =="}