{"pageid": 1442255, "title": "সেল্টিস অস্ট্রালিস", "url": "https://bn.wikipedia.org/wiki?curid=1442255", "content": "সেলটিস অস্ট্রালিস, যা ইউরোপীয় নেটল গাছ, ভূমধ্যসাগরীয় হ্যাকবেরি, লোট ট্রি  বা মধুবেরি নামেও পরিচিত, দক্ষিণ ইউরোপ, উত্তর আফ্রিকা এবং এশিয়া মাইনরের স্থানীয় একটি পর্ণমোচী গাছ। ১৭৯৬ সালে এই গাছটি ইংল্যান্ডে প্রথম আনা হয়।\n\n\n== বিবরণ ==\nগাছটি ২৫ মিটার পর্যন্ত লম্বা হতে পারে, যদিও শীতল আবহাওয়ায় ১০ মিটার উচ্চতা বেশি দেখা যায়। গাছের বাকল মসৃণ ও ধূসর, প্রায় হাতির চামড়ার মতো।\nপর্যায়ক্রমে সজ্জিত পাতাগুলি সরু এবং ধারালো দাঁতযুক্ত, উপরের দিকটা খসখসে এবং নিচের দিকটা লোমশ। পাতাগুলো ৫-১৫ সেমি লম্বা এবং সারা বছর গাঢ় ধূসর/সবুজ রঙের হয়। শরৎকালে ঝরে যাওয়ার আগে হালকা হলুদ বর্ণ ধারণ করে।\nবায়ু-পরিবাহিত ফুলগুলো হয় পুষ্পদলহীন এবং উভলিঙ্গ (পুং ও স্ত্রী অঙ্গ সমন্বিত), ক্ষুদ্র এবং সবুজ বর্ণের, হয় এককভাবে জন্মায় নাহয় ছোট ছোট থোকায় থোকায়।\n\nফলটি একটি ছোট, গাঢ় বেগুনি রঙের বেরির মতো ড্রুপ, ১ সেমি প্রশস্ত এবং ছোট থোকায় ঝুলে থাকে। ফলগুলো খাওয়া যায় এবং পাখি ও অন্যান্য বন্যপ্রাণীর কাছে অত্যন্ত জনপ্রিয়।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}