{"pageid": 1179651, "title": "আন্তোনি মাতেউস", "url": "https://bn.wikipedia.org/wiki?curid=1179651", "content": "আন্তোনি মাতেউস দোস সান্তোস (পর্তুগিজ: Antony, ব্রাজিলীয় পর্তুগিজ: [ˌɐ̃ŋtˈoni]; জন্ম: ২৪ ফেব্রুয়ারি ২০০০; আন্তোনি নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবলের শীর্ষ স্তর প্রিমিয়ার লিগের ক্লাব ম্যানচেস্টার ইউনাইটেড এবং ব্রাজিল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৯ সালে, আন্তোনি ব্রাজিল অনূর্ধ্ব-২৩ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২১ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ১১ ম্যাচে ২টি গোল করেছেন।\n\n\n== প্রারম্ভিক জীবন ==\nআন্তোনি মাতেউস দোস সান্তোস ২০০০ সালের ২৪শে ফেব্রুয়ারি তারিখে ব্রাজিলের ওসাসকোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআন্তোনি ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৯ সালে তিনি ব্রাজিল অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ৩ বছরে ২২ ম্যাচে অংশগ্রহণ করে ৬টি গোল এবং দুইটি শিরোপা জয়লাভ করেছেন।\n২০২১ সালের ৭ই অক্টোবর তারিখে, ২১ বছর, ৭ মাস ও ১৩ দিন বয়সে, বাম পায়ে ফুটবল খেলায় পারদর্শী আন্তোনি ভেনেজুয়েলার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭৭তম মিনিটে আক্রমণভাগের খেলোয়াড় গাব্রিয়েল জেসুসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ব্রাজিল ৩–১ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে আন্তোনি সর্বমোট ৫ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আন্তোনি মাতেউস  (ইংরেজি)  \nসকারবেসে আন্তোনি মাতেউস (ইংরেজি) \nবিডিফুটবলে আন্তোনি মাতেউস  (ইংরেজি)  \nট্রান্সফারমার্কেটে আন্তোনি মাতেউস (ইংরেজি) \nওয়ার্ল্ডফুটবল.নেটে আন্তোনি মাতেউস (ইংরেজি) \nইএসপিএন এফসিতে আন্তোনি মাতেউস (ইংরেজি) \nন্যাশনাল-ফুটবল-টিমস.কমে আন্তোনি মাতেউস (ইংরেজি)"}