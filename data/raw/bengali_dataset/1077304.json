{"pageid": 1077304, "title": "রমেশ কুমার ভাঙ্কওয়ানি", "url": "https://bn.wikipedia.org/wiki?curid=1077304", "content": "রমেশ কুমার ভাঙ্কওয়ানি (উর্দু: رمیش کمار وانکوانی‎‎) একজন পাকিস্তানি রাজনীতিবিদ যিনি আগস্ট ২০১৮ থেকে পাকিস্তানের জাতীয় পরিষদ এর সদস্য ছিলেন। এর আগে তিনি জুন ২০১৩ থেকে মে ২০১৮ পর্যন্ত জাতীয় পরিষদের সদস্য এবং ২০০২ থেকে ২০০৭ পর্যন্ত সিন্ধুর প্রাদেশিক পরিষদ এর সদস্য ছিলেন।\n\n\n== শিক্ষা ==\nভাঙ্কওয়ানি ব্যাচেলর অফ মেডিসিন এবং ব্যাচেলর অফ সার্জারি করেছেন।\n\n\n== রাজনৈতিক পেশা ==\nভাঙ্কওয়ানি ২০০২ সালের পাকিস্তানের সাধারণ নির্বাচনে পিএস-৬১ (থারপারকার-২) নির্বাচনী এলাকা থেকে স্বতন্ত্র প্রার্থী হিসেবে সিন্ধু প্রাদেশিক পরিষদের আসনে লড়েছিলেন, কিন্তু ব্যর্থ হন।  তিনি ৩৪টি ভোট পেয়েছিলেন এবং আসনটি জাতীয় জোটের প্রার্থীর কাছে হেরেছিলেন। একই নির্বাচনে তিনি সিন্ধু প্রাদেশিক পরিষদে পাকিস্তান মুসলিম লীগ (কিউ) এর প্রার্থী হিসেবে সংখ্যালঘুদের জন্য সংরক্ষিত আসনে নির্বাচিত হন। [1] তিনি ২০০৫ সালে পাকিস্তান হিন্দু পরিষদ প্রতিষ্ঠা করেন। \n২০১৩ সালের পাকিস্তানের সাধারণ নির্বাচনে সংখ্যালঘুদের জন্য সংরক্ষিত আসনে পাকিস্তান মুসলিম লীগ (এন) (পিএমএল-এন) -এর প্রার্থী হিসেবে তিনি পাকিস্তানের জাতীয় পরিষদে নির্বাচিত হন। \n২০১৮ সালের জানুয়ারীতে তিনি জাতীয় পরিষদের পরিসংখ্যানের স্থায়ী কমিটির চেয়ারম্যান নির্বাচিত হন।  ২০১৮ সালের এপ্রিল মাসে তিনি পিএমএল-এন ছেড়ে পাকিস্তান তেহরিক-ই-ইনসাফ (পিটিআই) তে যোগ দেন। \n২০১৮ সালের পাকিস্তানের সাধারণ নির্বাচনে সংখ্যালঘুদের জন্য সংরক্ষিত আসনে পিটিআই-এর প্রার্থী হিসেবে তিনি জাতীয় পরিষদে পুনরায় নির্বাচিত হন। \n\n\n== সিদ্ধি বিনায়ক মন্দিরে হামলার নিন্দা ==\n২০২১ সালের ৪ আগস্ট পাকিস্তানে পাঞ্জাবের ভং শরিফ এলাকায় সিদ্ধি বিনায়ক মন্দিরে ভাংচুর করে । সংসদে এর প্রতিবাদে তিনি বক্তব্য রাখেন।তিনি সুপ্রীম কোর্টের প্রধান বিচারপতির কাছে এই ঘটনার বিচার চেয়ে পিটিশন  করেন । ফলে প্রধান বিচারপতি জরুরীভাবে  শুনানী ডাকে।\nতিনি ট্যুইটারে মন্দির হামলার ভিডিয়ো পোস্ট করেন । প্রশাসনকে এই হামলা রোখার আবেদন করেন তিনি। তিনি ট্যুইটে  লেখেন, \n\nমন্দিরে হামলা রুখতে ঢিলেমি দিয়েছে পুলিশ, যা অত্যন্ত লজ্জাজনক। এখনও এলাকায় টেনশন রয়েছে। হামলাকারীদের বিরুদ্ধে কঠোর ব্যবস্থা নিক প্রশাসন।এলাকায় শান্তি বজায় রাখুন। অবিলম্বে বিষয়টি গুরুত্ব সহকারে দেখতে প্রধান বিচারপতির কাছে আবেদন জানাচ্ছি।\n\nএ ঘটনায় ভারত সরকার পাকিস্তা‌নি রাষ্ট্রদূতকে তলব করে ও অপরাধীদের শাস্তি দাবি করে। এতে পাকিস্তান এলাকা থেকে দাঙ্গাকারীদের সরিয়ে দেয়ার কথা জানায়।মন্দিরে রেঞ্জার্সদের রাখার কথা তারা জানায়। এই ২০ জনকে গ্রেফতার ও ১৫০ জন সন্দেহভাজনকে আটক  করা হয়েছে।\n\n\n== আরও দেখুন ==\nপাকিস্তান হিন্দু পরিষদ\n\n\n== তথ্যসূত্র ==\n\n\n== বহিঃসংযোগ =="}