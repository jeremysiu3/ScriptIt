{"pageid": 1432837, "title": "ক্যাথরিন ফ্রায়ার", "url": "https://bn.wikipedia.org/wiki?curid=1432837", "content": "ক্যাথরিন \"কেট\" মেরি ফ্রায়ার, আরবিএসএ, (২৬শে আগস্ট ১৯১০ – ১১ই জানুয়ারি ২০১৭) একজন ইংরেজ শিল্পী ছিলেন যিনি তাঁর কাঠের খোদাইয়ের জন্য পরিচিত। তিনি ১৯৬৯ সালে হফম্যান উড (লিডস) স্বর্ণপদক বিজয়ী হয়েছিলেন।\n\n\n== জীবনী ==\nক্যাথরিন ফ্রায়ার ১৯১০সালের ২৬শে আগস্ট লিডসে জন্মগ্রহণ করেন এবং ১৯২৬ থেকে ১৯৩১ সাল পর্যন্ত লিডস কলেজ অফ আর্টে পড়াশোনা করেন, সেখানে তিনি প্রথম কাঠের খোদাইয়ের প্রতি আকৃষ্ট হন। তিনি বাথ একাডেমি অফ আর্ট-এর একজন শিক্ষক হয়েছিলেন এবং ১৯৩০ এর দশকের শেষের দিকে বাথ সোসাইটি অফ আর্টিস্টের সদস্য হয়েছিলেন। তিনি শিল্পকলা, শিক্ষাদান এবং নিজের কাজের প্রদর্শনী নিয়ে কর্মজীবন শুরু করেছিলেন। ১৯৪০ এর দশকে বার্মিংহামে বসতি স্থাপনের আগে কিছু সময়ের জন্য তিনি লিসেস্টার মিউজিয়াম এবং আর্ট গ্যালারিতে কাজ করেছেন। ১৯৫৮ সালে তাঁর খোদাই ভাস্কর্য \"দ্য রোড টু কিলমুর্ভে\" রয়্যাল একাডেমি সামার শোতে প্রদর্শিত হয়েছিল। এই কাজটি আরান দ্বীপপুঞ্জে ভ্রমণের সময় তাঁর স্কেচের উপর ভিত্তি করে তিনি তৈরি করেছিলেন। পরে এটি রয়্যাল একাডেমি কিনে নিয়েছিল। তাঁর কাজ যুক্তরাজ্যের অনেক সরকারি ও বেসরকারি সংগ্রহে পাওয়া যাবে। তিনি ১৯৬৬ সালে রয়্যাল বার্মিংহাম সোসাইটি অফ আর্টিস্টস (আরবিএসএ) -এর সদস্য হয়েছিলেন। বার্মিংহামের বিংলে হলে অনুষ্ঠিত লাইভস্টক অ্যাণ্ড কেজড বার্ড শো তে \"পিজিয়ন শো\" চিত্রের জন্য হফম্যান উড (লিডস) গোল্ড মেডেল ১৯৬৯ জিতেছিলেন। এই ছবিটি প্রতিযোগী পায়রাদের নিয়ে চিত্রিত ছিল।\nক্যাথরিন ফ্রায়ার ১৯৭০ সালে অবসর গ্রহণ করেন এবং তারপরে তাঁর পুরো সময় রঞ্জিত করাতে এবং অঙ্কনে লাগিয়ে দেন। তিনি ২০০০ সালে তাঁর স্মৃতিকথার একটি বই এবং তাঁর কাঠ খোদাইয়ের ব্লক প্রকাশ করেছিলেন। রয়্যাল বার্মিংহাম সোসাইটি অফ আর্টিস্ট (আরবিএসএ) তাদের প্রদর্শনী \"সেন্ট পল স্কোয়ারে দশ বছর\" -এ তাঁর কাজের একটি নির্বাচন দেখানোর সময় তিনি ১০০ তম বছরে ছিলেন এবং তখনও কাজ করছিলেন। দশ বছর আগে, ৯০ বছর বয়সে, তিনি আরবিএসএ-তে একক মহিলা হিসেবে \"ওয়ান পয়েন্ট অফ ভিউ\" শিরোনামে ৭২টি কাজের প্রদর্শনী করেন। তিনি তেল, জলরঙ, অঙ্কন এবং কাঠের কাটা অংশ নিয়ে কাজ করেন। তিনি নিজের বেশিরভাগ দক্ষতার জন্য লিডস কলেজ অফ আর্ট-এ তাঁর প্রশিক্ষণের কঠোর প্রযুক্তিগত এবং একাডেমিক শাসনকে বিশেষ গুরুত্ব দিয়েছেন। তিনি ১০৬ বছর বয়সে ২০১৭ সালের জানুয়ারি মাসে মারা যান।\n\n\n== উত্তরাধিকার ==\nক্যাথরিন ফ্রায়ারের কাজ লিডস মিউজিয়াম এবং গ্যালারী, হ্যারোগেট মিউজিয়াম এবং আর্ট গ্যালারী, রয়্যাল বার্মিংহাম সোসাইটি অফ আর্টিস্ট গ্যালারি, ইউনিভার্সিটি অফ বার্মিংহাম, বার্মিংহাম সিটি ইউনিভার্সিটি এবং রয়্যাল একাডেমি অফ আর্ট -এ সংকলিত রয়েছে।\n\n\n== তথ্যসূত্র ==\n\n\n== বহিঃসংযোগ ==\nআর্ট ইউকে সাইটে ক্যাথরিন ফ্রায়ার কর্তৃক বা এর নামানুসারে 8টি চিত্রকর্ম (ইংরেজি)"}