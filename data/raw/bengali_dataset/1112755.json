{"pageid": 1112755, "title": "আর রায়িদ", "url": "https://bn.wikipedia.org/wiki?curid=1112755", "content": "আর রায়িদ (আরবি: الرائد) দারুল উলুম নদওয়াতুল উলামা থেকে প্রকাশিত একটি পাক্ষিক আরবি ম্যাগাজিন। ১৯৫৯ সালে এই ম্যাগাজিনটি প্রতিষ্ঠা করেন রাবে হাসানী নদভী, তিনি ভারতে এবং বিদেশে ব্যাপকভাবে এটি প্রচার করার জন্য সর্বাত্মক চেষ্টা করেছিলেন। এই ম্যাগাজিনটি আল বাসুল ইসলামির চিন্তা এবং মতামতের প্রতিনিধিত্ব করে। এটি মূলত নিজস্ব শিক্ষার্থীদের মূল্যবান প্রবন্ধ ও গবেষণা পত্রকে গুরুত্ব দেয়। এর পাশাপাশি এটি ভারতের মুসলমানদের এবং তাদের পরিস্থিতির খবর প্রচারের দিকে বিশেষ মনোযোগ দেয়। শুরুতে সাঈদুর রহমান আজমি নদভি ছিলেন এই ম্যাগাজিনের প্রধান সম্পাদক। পরে ওয়াজেহ রশিদ নদভী এবং আবদুল্লাহ আল হাসানি একই সাথে এর দায়িত্ব গ্রহণ করেন। এটি ভারতে ইসলামের মৌলিক শিক্ষা প্রচারে ভূমিকা পালন করছে। এর পাশাপাশি ধর্মের নামে ভ্রান্ত ধারণাগুলোকেও মিথ্যা প্রমাণ করার চেষ্টা করছে।\n\n\n== লক্ষ্য ও উদ্দেশ্যে ==\nএই ম্যাগাজিনটির লক্ষ্য ও উদ্দেশ্য:\n\nআগামী প্রজন্মের শিক্ষার্থীদের আরবি সাহিত্যের রুচি বৃদ্ধি করা।\nআরবি ভাষা ও সাহিত্য শেখার জন্য তাদের সচেতন করা।\nবিশুদ্ধ ইসলামি চিন্তা ও চিন্তাধারা প্রদান করা।\nঅমুসলিম বা ইসলামের সমালোচকদের দ্বারা তৈরি করা ভুল বর্ণনার বিরোধিতা করা।\n\n\n== আরও দেখুন ==\nআদ দাঈ\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ==="}