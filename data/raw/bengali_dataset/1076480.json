{"pageid": 1076480, "title": "জোশ ফিলিপ", "url": "https://bn.wikipedia.org/wiki?curid=1076480", "content": "জোশুয়া রায়ান ফিলিপ (জন্ম ১ জুন ১৯৯৭) একজন অস্ট্রেলিয়ান ক্রিকেটার যিনি উইকেট-রক্ষক ব্যাটসম্যান হিসেবে খেলেন। ২০২১ সালের ফেব্রুয়ারিতে অস্ট্রেলিয়া জাতীয় ক্রিকেট দলের হয়ে তার আন্তর্জাতিক অভিষেক ঘটে। তার বাবা ওয়েস্টার্ন অস্ট্রেলিয়া ক্রিকেট দলের দ্বিতীয় একাদশের হয়ে খেলেছেন এবং ওয়েস্টার্ন ফিউরির কোচ হিসেবে দায়িত্ব পালন করেছেন। তার মা ১৯৮০-এর দশকে ওয়েস্টার্ন অস্ট্রেলিয়ার দলের প্রতিনিধিত্ব করেছেন।\n\n\n== খেলোয়াড়ী জীবন ==\n২০১৭ সালের ২৩ ডিসেম্বর বিগ ব্যাশ লিগের ২০১৭-১৮ মৌসুমে সিডনি সিক্সার্সের বিপক্ষে পার্থ স্কর্চার্সের হয়ে টুয়েন্টি২০ ক্রিকেটে তার অভিষেক হয়। টি-টোয়েন্টি অভিষেকের আগে তিনি ওয়েস্টার্ন অস্ট্রেলিয়া একাদশের হয়ে ইংল্যান্ডের বিপক্ষে প্রস্তুতি ম্যাচে ৯২ বলে ৮৮ রান করেছিলেন। \n২০১৮ সালের ফেব্রুয়ারিতে ২০১৭-১৮ শেফিল্ড শিল্ড মৌসুমে ওয়েস্টার্ন অস্ট্রেলিয়ার হয়ে তার প্রথম-শ্রেণীর ক্রিকেটে অভিষেক হয় এবং একই বছরের সেপ্টেম্বরে জেএলটি ওয়ানডে কাপে তার লিস্ট এ ক্রিকেটে অভিষেক হয়। ২০১৮ সালের অক্টোবরে সফরকারী দক্ষিণ আফ্রিকা দলের বিপক্ষে প্রধানমন্ত্রীর একাদশের হয়ে প্রস্তুতি ম্যাচে তিনি ৫৭ রান করেন এবং ৪টি উইকেট নেন। ঐ ম্যাচে তিনি ম্যান অব দ্য ম্যাচ নির্বাচিত হয়।\n২০২০ সালের ১৬ জুলাই, কোভিড-১৯ মহামারি অনুসরণ করে ইংল্যান্ডে সম্ভাব্য সফরের আগে প্রশিক্ষণ শুরু করার জন্য ২৬ সদস্যের প্রাথমিক স্কোয়াডে ফিলিপের নাম অন্তর্ভুক্ত করা হয়েছিল। আগস্ট মাসে ক্রিকেট অস্ট্রেলিয়া নিশ্চিত করেছিল যে ঐ সিরিজে ফিলিপ সফরকারী দলের অন্তর্ভুক্ত আছেন, যদিও পরবর্তীতে তিনি ঐ সিরিজে খেলেননি।\n২০২০ সালে আইপিএল নিলামে রয়্যাল চ্যালেঞ্জার্স ব্যাঙ্গালোর ফিলিপকে কিনে নেয়। ফিলিপ ২০২০ ইন্ডিয়ান প্রিমিয়ার লিগে রয়্যাল চ্যালেঞ্জার্স ব্যাঙ্গালোরের হয়ে পাঁচ ইনিংসে মোট ৭৮ রান করেছিলেন। ২০২১ আইপিএল মৌসুমের জন্যও তাকে রয়্যাল চ্যালেঞ্জার্স ব্যাঙ্গালোর দলে ধরে রাখা হয়েছিল, কিন্তু ব্যক্তিগত কারণে শুরুর আগে টুর্নামেন্ট থেকে তিনি সরে দাঁড়ায়।\n২০২১ সালের জানুয়ারিতে ফিলিপ নিউজিল্যান্ডের বিপক্ষে সিরিজের জন্য অস্ট্রেলিয়ার টুয়েন্টি২০ আন্তর্জাতিক স্কোয়াডে মনোনীত হন। ২০২১ সালের ২২ ফেব্রুয়ারি নিউজিল্যান্ডের বিপক্ষে অস্ট্রেলিয়ার হয়ে তার টি -টোয়েন্টি আন্তর্জাতিক অভিষেক ঘটে। ২০২১ সালের জুন মাসে ফিলিপকে ওয়েস্ট ইন্ডিজের বিপক্ষে অস্ট্রেলিয়ান সীমিত ওভারের স্কোয়াডে রাখা হয়েছিল। ২০২১ সালের ২০ জুলাই ওয়েস্ট ইন্ডিজের বিপক্ষে একদিনের আন্তর্জাতিক (ওয়ানডে) ক্রিকেটে ফিলিপের অভিষেক হয়।\n২০২১ সালে অস্ট্রেলিয়া ক্রিকেট দলের বাংলাদেশ সফরে অস্ট্রেলিয়ার দলে ফিলিপকে অন্তর্ভুক্ত করা হয়। এই সফরে অস্ট্রেলিয়া ক্রিকেট দল বাংলাদেশ দলের বিপক্ষে মোট ৫টি  টুয়েন্টি২০ খেলবে। \n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে জোশ ফিলিপ (ইংরেজি)"}