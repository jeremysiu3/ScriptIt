{"pageid": 1063455, "title": "পাড়ি, চেন্নাই", "url": "https://bn.wikipedia.org/wiki?curid=1063455", "content": "পাড়ি দক্ষিণ ভারতের তামিলনাড়ু রাজ্যের চেন্নাই জেলার একটি বৃৃহত্তর আবাসিক অঞ্চল। তামিল নায়ন্মার কবি সুন্দরমূর্তি পাড়ির তিরুবল্লেশ্বর শিব মন্দিরে আসেন ও তার প্রতি তিনি গান রচনা করেন। চেন্নাই শহরের সাথে শেষ সংযুক্ত হওয়া লোকালয় কিলোমিটার জিরো থেকে পাড়ি ১৩ কিলোমিটার সড়ক দূরত্বে অবস্থিত। এমটিএইচ রোড (মাদ্রাজ–তিরুভেলুর হাই রোড), যা বর্তমানে চেন্নাই-তিরুভেলুর মহাসড়ক নামে পরিচিত সড়কটি পাড়ি অতিক্রম করেছে। পাড়ি মূলত একটি শিল্পসমৃদ্ধ অর্থনৈতিক এলাকা। লোকালয়ে রয়েছে দক্ষিণ রেলের পাড়ি রেলওয়ে স্টেশন।\nপাড়িতে অবস্থিত আরুলমিগু তিরুবলিতয়ম মন্দির চেন্নাইয়ের বিখ্যাত গুরু ভগবান মন্দিরগুলির একটি। ‌‌ এই মন্দিরটি বর্তমানে হিন্দু অরনিলয়তুরাইয়ের নিয়ন্ত্রণাধীন। প্রতিবছর অনুষ্ঠিত তাই কীর্তিগাই পাড়ির বৃহত্তম উদ্‌যাপন। লোকালয়ের নিকটে অবস্থিত অপর একটি পরিচিত মন্দির হল পাদভট্টাম্মান মন্দির।\n২০১৩ খ্রিস্টাব্দে চৌঠা অক্টোবর তামিলনাড়ু মহাসড়ক দপ্তর চেন্নাই থেকে তিরুতণি পর্যন্ত মহাসড়ককে ছয় লেন বিশিষ্ট করার সিদ্ধান্ত নেয়। এই প্রকল্পের প্রকল্প মূল্য ছিল ১,৬৮০ মিলিয়ন ভারতীয় মুদ্রা। এই প্রকল্পের অন্তর্ভুক্ত বারোটি গ্রামে ভূমি অধিগ্রহণ করতে হয়। প্রথম পর্যায় রাস্তা গুলিকে ১০০ ফুট অর্থাৎ চার লেন বিশিষ্ট করার সিদ্ধান্ত নেওয়া হয়েছে এবং এর ধার্যমূল্য নির্ধারিত হয়েছে ৯৮০ মিলিয়ন ভারতীয় মুদ্রা।\n\n\n== অবস্থান ==\nপাড়ির উত্তর দিকে কোরট্টুর, উত্তর-পূর্ব দিকে ভিল্লিবক্কম, পূর্বদিকে ইন্টিগ্রাল কোচ ফ্যাক্টরি, দক্ষিণ-পূর্ব দিকে তিরুমঙ্গলম ও আন্নানগর পশ্চিম, দক্ষিণ দিকে মুগপের, পশ্চিম দিকে অম্বাত্তুর ইন্ডাস্ট্রিয়াল এস্টেট এবং উত্তর-পশ্চিম দিকে অম্বাত্তুর অবস্থিত।\n\n\n== তাই কীর্তিগাই অনুষ্ঠানের চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}