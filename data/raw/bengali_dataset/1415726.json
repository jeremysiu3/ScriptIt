{"pageid": 1415726, "title": "ফিরোজ আহম্মেদ স্বপন", "url": "https://bn.wikipedia.org/wiki?curid=1415726", "content": "ফিরোজ আহমেদ স্বপন (জন্ম: ২১ অক্টোবর ১৯৬১) একজন বাংলাদেশী রাজনীতিবিদ ও সাতক্ষীরা-১ আসনের সাবেক সংসদ সদস্য। তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== প্রাথমিক জীবন ==\nফিরোজ আহম্মেদ স্বপন ২১ অক্টোবর ১৯৬১ সালে সাতক্ষীরা জেলার কলারোয়া উপজেলায় জন্মগ্রহণ করেন।\n\n\n== রাজনৈতিক জীবন ==\nফিরোজ আহম্মেদ স্বপন কলারোয়া উপজেলার কেরালকাতা ইউনিয়নের সাবেক চেয়ারম্যান ছিলেন। তিনি কলারোয়া সরকারি কলেজ ছাত্র লীগের সাবেক সভাপতি। তিনি কলারোয়া উপজেলা ছাত্র লীগের প্রতিষ্ঠাতা সভাপতি। তিনি কলারোয়া উপজেলা আওয়ামী লীগের সাবেক সাংগঠনিক সম্পাদক। তিনি কলারোয়া উপজেলা আওয়ামী লীগের সাবেক আহ্বায়ক। তিনি কলারোয়া উপজেলা পরিষদের সাবেক চেয়ারম্যান ও কলারোয়া উপজেলা আওয়ামী লীগের সভাপতি।\nতিনি উপজেলা নির্বাচনে ২০১৯ সালে স্বতন্ত্র প্রার্থী আমিনুল ইসলাম লাল্টুর কাছে পরাজিত হয়েছিলেন।\nতিনি সাতক্ষীরা-১ আসন থেকে ২০২৪ সালের ৭ জানুয়ারি অনুষ্ঠিত দ্বাদশ জাতীয় সংসদ নির্বাচনে বাংলাদেশ আওয়ামী লীগের মনোনীত প্রার্থী হিসাবে সংসদ সদস্য নির্বাচিত হন। তিনি নৌ পরিবহন মন্ত্রণালয় সম্পর্কিত স্থায়ী কমিটির সদস্য ছিলেন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== শিক্ষা জীবন ==\nফিরোজ আহম্মেদ স্বপন সাতক্ষীরার কলারোয়া সরকারি কলেজ থেকে উচ্চ মাধ্যমিক শেষ করে জগন্নাথ বিশ্ববিদ্যালয় থেকে ইংরেজি তে স্নাতক ও স্নাতকোত্তর সম্পন্ন করেন।\n\n\n== তথ্যসূত্র =="}