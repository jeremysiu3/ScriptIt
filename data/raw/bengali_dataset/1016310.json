{"pageid": 1016310, "title": "আমির নাজির", "url": "https://bn.wikipedia.org/wiki?curid=1016310", "content": "আমির নাজির (উর্দু: عامر نذیر‎‎; জন্ম: ২ জানুয়ারি, ১৯৭১) পাঞ্জাবের লাহোর এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের সূচনালগ্নে সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে অ্যালাইড ব্যাংক, গুজরানওয়ালা ক্রিকেট সংস্থা, ইসলামাবাদ ক্রিকেট সংস্থা ও লাহোর দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন তিনি।\n\n\n== খেলোয়াড়ী জীবন ==\n১৯৯২-৯৩ মৌসুম থেকে ২০০২-০৩ মৌসুম পর্যন্ত আমির নাজিরের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে ছয়টিমাত্র টেস্টে ও নয়টিমাত্র একদিনের আন্তর্জাতিকে অংশগ্রহণ করেছেন আমির নাজির। ২৩ এপ্রিল, ১৯৯৩ তারিখে ব্রিজটাউনে স্বাগতিক ওয়েস্ট ইন্ডিজ দলের বিপক্ষে টেস্ট ক্রিকেটে অভিষেক ঘটে তার। ২২ সেপ্টেম্বর, ১৯৯৫ তারিখে শিয়ালকোটে সফরকারী শ্রীলঙ্কা দলের বিপক্ষে সর্বশেষ টেস্টে অংশ নেন তিনি।\nটেস্ট ক্রিকেট অভিষেকেই দূর্লভ হ্যাট্রিক লাভের দ্বারপ্রান্তে উপনীত হয়েছিলেন। তবে, ওয়েস্ট ইন্ডিয়ান আম্পায়ার ক্লাইড কাম্বারব্যাচের দূর্বল সিদ্ধান্তের কারণে এ কৃতিত্বের সাথে নিজেকে জড়াতে পারেননি তিনি। ১৯৯৫ সালে জোহেন্সবার্গে সফররত টেস্টে পাকিস্তানি দল পেস বোলারদের আঘাতপ্রাপ্তিতে জবুথবু অবস্থায় ছিল। ফলশ্রুতিতে, আমির নাজিরকে দলে যুক্ত করা হয়। দলের নাম ঘোষণাকালে তিনি ১৪-ঘণ্টার বিমান ভ্রমণে ছিলেন। খেলা শুরু হবার এক ঘণ্টা পূর্বে বিমান অবতরণ করে। খেলা শুরু হবার ৩৫ মিনিট পর তিনি মাঠে নামেন। বোলিংকালে তাকে কম্পমান অবস্থায় দেখা যায়।\n\n\n== তথ্যসূত্র ==\n\n\n== আরও দেখুন ==\nসরফরাজ নওয়াজ\nফজল-উর-রেহমান\nপাকিস্তানি টেস্ট ক্রিকেটারদের তালিকা\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে আমির নাজির  (ইংরেজি)\nক্রিকেটআর্কাইভে আমির নাজির   (সদস্যতা প্রয়োজনীয়) (ইংরেজি)"}