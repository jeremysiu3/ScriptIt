{"pageid": 1160285, "title": "সার্থক জনম আমার", "url": "https://bn.wikipedia.org/wiki?curid=1160285", "content": "সার্থক জনম আমার (সার্থক জনম আমার জন্মেছি এই দেশে)  একটি রবীন্দ্রসঙ্গীত। এটি একটি দেশাত্মবোধক গান। এটি ১৩১২ বঙ্গাব্দে (১৯০৫ খ্রিষ্টাব্দ) রচিত। এটির স্বরলিপিকার হলেন ইন্দিরা দেবী চৌধুরাণী। \n\n\n== গানের কথা ==\nসার্থক জনম আমার জন্মেছি এই দেশে।\n         সার্থক জনম, মা গো, তোমায় ভালোবেসে ॥\nজানি নে তোর ধনরতন,  আছে কি না রানীর মতন,\nশুধু   জানি আমার অঙ্গ জুড়ায় তোমার ছায়ায় এসে ॥\nকোন্‌ বনেতে জানি নে ফুল   গন্ধে এমন করে আকুল,\n         কোন্‌ গগনে ওঠে রে চাঁদ এমন হাসি হেসে।\nআঁখি মেলে তোমার আলো   প্রথম আমার চোখ জুড়ালো,\n         ওই আলোতেই নয়ন রেখে মুদব নয়ন শেষে ॥\n\n\n== তথ্যসূত্র ==\n\n\n== বহিঃসংযোগ ==\nরবীন্দ্র রচনাবলীতে গানটির স্বরলিপি"}