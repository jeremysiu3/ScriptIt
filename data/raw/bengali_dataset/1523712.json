{"pageid": 1523712, "title": "সিন্ধুরি", "url": "https://bn.wikipedia.org/wiki?curid=1523712", "content": "সিন্ধুরি, একজন ভারতীয় অভিনেত্রী যিনি তামিল, তেলুগু এবং মালায়ালাম চলচ্চিত্রে অভিনয় করেছেন। তামিল ছবি বয়েজ (২০০৩) -এর মাধ্যমে আত্মপ্রকাশের পর, তিনি সুপার দা (২০০৪) এবং গুন্ডাম্মা গারি মানাভাডু (২০০৭) সহ বিভিন্ন ছবিতে অভিনয় করেছেন।\n\n\n== কর্মজীবন ==\nসিন্ধুরি তার অভিনয় জীবন শুরু করেন শঙ্করের বয়েজ (২০০৩) ছবিতে একটি পার্শ্ব চরিত্রে অভিনয়ের মাধ্যমে। সেখানে তিনি জেনেলিয়া ডি'সুজার চার বন্ধুর একজনের চরিত্রে অভিনয় করেন। তিনি এরপর  মুমতাজের প্রযোজনায় থাথি থাভাধু মনসু (২০০৩) এবং এননাভো পুদিচিরুক্কু (২০০৪) এই দুই চলচ্চিত্রে প্রধান ভূমিকায় অভিনয় করার প্রস্তাব পেয়েছিলেন। বেশিরভাগ চলচ্চিত্রে মূলত গ্রামের মেয়ে এবং কলেজ ছাত্রীর বিভিন্ন চরিত্রে অভিনয় করছিলেন সিন্ধুরি, কিন্তু বড় ছবিতে কাজ করার জন্য সুযোগ সেভাবে পাননি ।  তার পরবর্তী ছবিগুলি ছিল সুপার দা (২০০৪) এবং নিরাম। এই সময়কালে তিনি উনারচিগাল (২০০৬) ছবিতে অভিনয় করার সুযোগ পান কিন্তু শেষ পর্যন্ত তিনি তা করতে পারেননি। তার কান্নামাপেট্টাই এবং ফ্লাওয়ার্স সহ অন্যান্য ছবিগুলির কাজ ততকালীন স্থগিত রাখা হয়েছিল। \nতিনি পরিচালক আলির সাথে সফল তেলুগু কৌতুকধর্মী ছবি গুন্ডাম্মা গারি মানাভাডু (২০০৭) তে অভিনয় করেছিলেন এবং এই ছবিটিই একজন অভিনেত্রী হিসেবে তার সবচেয়ে বড় সফল ছবি।  তিনি মালায়ালাম চলচ্চিত্র জগতে পা রাখেন শাম্বু চলচ্চিত্রের মাধ্যমে, যার শুটিং মূলত ২০০৪ সালে হয়েছিল এবং ২০০৮ সালে এটি প্রেক্ষাগৃহে মুক্তি পায়।  ২০০৮ সালের ডিসেম্বরে, সিন্ধুরি তামিল ছবিতে কাজ করার জন্য আরও চলচ্চিত্রে কাজ করার সু্যোগ পেতে আগ্রহ প্রকাশ করেন এবং একই সাথে আইটেম নম্বরে অভিনয় করার আগ্রহও প্রকাশ করেন। \n\n\n== তথ্যসূত্র =="}