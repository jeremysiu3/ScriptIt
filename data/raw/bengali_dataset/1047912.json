{"pageid": 1047912, "title": "সুপ্রিয় দত্ত", "url": "https://bn.wikipedia.org/wiki?curid=1047912", "content": "সুপ্রিয় দত্ত একজন ভারতীয় বংশোদ্ভূত মার্কিন গবেষক এবং লেখক। ন্যানো-স্কেল ইলেকট্রনিক পরিবহনের মডেলিং এবং উপস্থাপনার ক্ষেত্রে শীর্ষস্থানীয় ব্যক্তিত্ব হিসেবে তাকে বিবেচনা করা হয়। তাকে \"ন্যানোস্কেল ইলেক্ট্রনিক্সের ক্ষেত্রে সবচেয়ে মূল চিন্তাবিদদের মধ্যে একজন\" হিসেবে অভিহিত করা হয়। বর্তমানে তিনি পারডু বিশ্ববিদ্যালয়ের স্কুল অব ইলেকট্রিক্যাল ইঞ্জিনিয়ারিং-এর টমাস ডানকান অধ্যাপক হিসেবে কর্মরত আছেন। ১৯৯৪ সালে আমেরিকান সোসাইটি অব ইঞ্জিনিয়ারিং এডুকেশন থেকে ফ্রেডরিক ইমমনস টার্মান পুরস্কার এবং ১৯৮৪ সালে ন্যাশনাল সায়েন্স ফাউন্ডেশন থেকে প্রেসিডেন্সিয়াল ইয়ং ইনভেস্টিগেটর অ্যাওয়ার্ড লাভ করেন তিনি। তিনি ইনস্টিটিউট অব ইলেকট্রিক্যাল অ্যান্ড ইলেকট্রনিক্স ইঞ্জিনিয়ার্স, ফিজিক্স ইনস্টিটিউট এবং আমেরিকান ফিজিক্যাল সোসাইটির সম্মানিত ফেলো। তিনি ২০১২ সালে জাতীয় প্রকৌশল একাডেমিতে নির্বাচিত হয়েছিলেন।\n\n\n== প্রাথমিক জীবন ও শিক্ষা ==\nডঃ দত্ত ভারতের কলকাতার হিন্দি উচ্চ বিদ্যালয় থেকে তার বিদ্যালয় পর্যায়ের পড়ালেখা করেছিলেন। তিনি ১৯৭০ সালে পুরো পশ্চিমবঙ্গ মাধ্যমিক শিক্ষা বোর্ডের পরীক্ষায় প্রথম হয়েছিলেন। দত্ত ১৯৭৫ সালে ভারতের খড়গপুরের ইন্ডিয়ান ইনস্টিটিউট অফ টেকনোলজি থেকে বি.টেক ডিগ্রি অর্জন করেন। এরপর তিনি যথাক্রমে ১৯৭৭ এবং ১৯৭৯ সালে ইউনিভার্সিটি অব ইলিনয় অ্যাট আর্বানা-শ্যাম্পেইন থেকে এমএস এবং পিএইচডি উভয় ডিগ্রি অর্জন করেন।\n১৯৮১ সালে তিনি পারডু বিশ্ববিদ্যালয়ে যুক্ত হন, যেখানে তিনি (১৯৯৯ সাল থেকে) স্কুল অফ ইলেকট্রিক্যাল ইঞ্জিনিয়ারিং-এর টমাস ডানকান অভিষিক্ত অধ্যাপক হিসেবে নিযুক্ত। তিনি আলট্রাসনিকসে তার কর্মজীবন শুরু করেন এবং আলট্রাসনিকস গ্রুপ থেকে অসাধারণ তরুণ প্রকৌশলী বিভাগে আইইইই সেন্টেনিয়াল কি টু দ্য ফিউচার ওয়ার্ল্ড এবং এএসইই দ্বারা তার লেখা সার্ফেস অ্যাকোস্টিক ওয়েভ ডিভাইসেস পুস্তকের জন্য টারম্যান পুরস্কার লাভ করেন।\n\n\n== কর্মজীবন ==\n১৯৮৫ সাল থেকে তিনি ন্যানোস্কেল ইলেকট্রনিক ডিভাইসে তড়িৎ প্রবাহের উপর মনোনিবেশ করেছেন। তিনি স্পিন ইলেকট্রনিক্স এবং আণবিক ইলেকট্রনিক্সে তার অবদানের জন্য সুপরিচিত। দত্তের সবচেয়ে গুরুত্বপূর্ণ অবদান ছিল ভারসাম্য থেকে অনেক দূরে কোয়ান্টাম পরিবহনের বর্ণনার জন্য তিনি যে পদ্ধতির রচনা করেছিলেন, মেস্কোপিক পদার্থবিজ্ঞান থেকে ল্যান্ডাউয়ার ফর্মালিজমের সাথে মাল্টিবডি পদার্থবিজ্ঞানের অ-ভারসাম্য গ্রিনে ফাংশন (নন-ইকুইলিব্রিয়াম গ্রিন ফাংশন বা এনইজিএফ) একত্রিত করেছিলেন।\n\n\n== রচিত বই ==\nলেসনস ফ্রম ন্যানোইলেকট্রনিক্স (Lessons from Nanoelectronics); আইএসবিএন ৯৭৮৯৮১৪৩৩৫২৮৭\nকোয়ান্টাম ট্রান্সপোর্ট:  অ্যাটম টু ট্রানজিস্ট্রর (Quantum Transport: Atom to Transistor); আইএসবিএন ৯৭৮-০-৫২১-৬৩১৪৫-৭\nইলেকট্রনিক ট্রান্সপোর্ট ইন মেসোস্কপিক সিস্টেমস: ক্যামব্রিজ স্টাডিজ ইন সেমিকনডাক্টর ফিজিক্স অ্যান্ড মাইক্রোইলেকট্রনিক ইঞ্জিনিয়ারিং (Electronic Transport in Mesoscopic Systems: Cambridge Studies in Semiconductor Physics and Microelectronic Engineering); আইএসবিএন ৯৭৮-০-৫২১-৫৯৯৪৩-৬\nকোয়ান্টাম ফেনোমেনা: মডুলার সিরিজ অন সলিড স্টেড ডিভাইসেস, ভলিউম ৮ (Quantum Phenomena:Modular Series on Solid State Devices, Vol 8); আইএসবিএন ৯৭৮-০-২০১-০৭৯৫৬-২\nসার্ফেস অ্যাকোস্টিক ওয়েভ ডিভাইসেস (Surface Acoustic Wave Devices); আইএসবিএন ৯৭৮-০-১৩-৮৭৭৯১১-৫\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:Google scholar\n\nSupriyo Datta at Sigma Xi\nSupriyo Datta at nanoHUB\nIndian Institute of Technology Distinguished Alumni\nNanohub.org Profile\nNanoHUB-U Course Fundamentals of Nanoelectronics\nProfile at Purdue University"}