{"pageid": 1003247, "title": "উত্তর সাইপ্রাস জাতীয় ফুটবল দল", "url": "https://bn.wikipedia.org/wiki?curid=1003247", "content": "উত্তর সাইপ্রাস জাতীয় ফুটবল দল (তুর্কি: Kuzey Kıbrıs Millî Futbol Takımı) হচ্ছে আন্তর্জাতিক ফুটবলে উত্তর সাইপ্রাসের প্রতিনিধিত্বকারী পুরুষদের জাতীয় দল, যার সকল কার্যক্রম উত্তর সাইপ্রাসের ফুটবলের সর্বোচ্চ নিয়ন্ত্রক সংস্থা সাইপ্রাস তুর্কি ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা উয়েফার সদস্যপদ লাভ করতে পারেনি। ১৯৬২ সালে, উত্তর সাইপ্রাস প্রথমবারের মতো আন্তর্জাতিক খেলায় অংশগ্রহণ করেছে; উক্ত ম্যাচে উত্তর সাইপ্রাস তুর্কি সাইপ্রিয়ট হিসেবে তুরস্কের কাছে ৫–০ গোলের ব্যবধানে পরাজিত হয়েছে।\n২০,০০০ ধারণক্ষমতাবিশিষ্ট নিকোশিয়া আতাতুর্ক স্টেডিয়ামে এই দলটি তাদের সকল হোম ম্যাচ আয়োজন করে থাকে। বর্তমানে এই দলের ম্যানেজারের দায়িত্ব পালন করছেন বুলঁত আয়তাচ।\nফিফা এবং উয়েফার সদস্যপদ না থাকার ফলে উত্তর সাইপ্রাস এপর্যন্ত একবারও ফিফা বিশ্বকাপ এবং উয়েফা ইউরোপীয় চ্যাম্পিয়নশিপে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপে উত্তর সাইপ্রাস এপর্যন্ত ২ বার অংশগ্রহণ করেছে, যার মধ্যে সেরা সাফল্য হচ্ছে ২০১৮ কনিফা বিশ্ব ফুটবল কাপের ফাইনালে পৌঁছানো, আবখাজিয়ার সাথে উক্ত ম্যাচটি পূর্ণ সময় শেষ হওয়ার পর ১–১ গোলে ড্র হওয়ার পর পেনাল্টি শুট-আউটে ৬–৫ গোলের ব্যবধানে পরাজিত হয়েছে।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে উত্তর সাইপ্রাসের কোন স্থান নেই। অন্যদিকে, বিশ্ব ফুটবল এলো রেটিংয়ে উত্তর সাইপ্রাসের সর্বোচ্চ অবস্থান হচ্ছে ৮৮তম (যা তারা ১৯৬২ সালে অর্জন করেছিল) এবং সর্বনিম্ন অবস্থান হচ্ছে ১১৩। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== কনিফা বিশ্ব ফুটবল কাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (তুর্কি)\nকনিফা-এ উত্তর সাইপ্রাস জাতীয় ফুটবল দল (ইংরেজি)"}