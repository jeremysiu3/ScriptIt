{"pageid": 1030746, "title": "হিমাচলি টুপি", "url": "https://bn.wikipedia.org/wiki?curid=1030746", "content": "হিমাচলি টুপি (ইংরেজি: Himachali cap) হল হিমাচল প্রদেশের সংস্কৃতির সাথে সম্পর্কিত স্বাতন্ত্র্যমণ্ডিত একপ্রকার টুপি যা মূলত পাহাড়ি অঞ্চলের বাসিন্দাদের ঐতিহ্যবাহী ও পরম্পরাগত পোশাক-পরিচ্ছদের একটি অংশ। এটিকে পাহাড়ি টুপি বলেও ডাকা হয়। দৈনন্দিন পরিধানের পাশাপাশি সাধারণত স্থানীয় অনুষ্ঠান, বিবাহ, উৎসব-পার্বণ ইত্যাদিতেও এটি পরিধান করা হয়।\n\n\n== ইতিহাস ==\nহিমাচলি টুপি ঐতিহাসিকভাবে কিন্নরের সাথে সম্পর্কিত ছিল এবং রাজকীয় বুশাহর ও কুলু রাজ্য হয়ে সবশেষে হিমাচল প্রদেশের অন্যান্য অংশে পৌঁছেছিল।\n\n\n== সামগ্রী ও আকৃতি ==\nহিমাচলি টুপি হিমাচল প্রদেশের অন্যতম জনপ্রিয় শিল্পকলা যা সাধারণত উল দিয়ে নির্মিত হয়। আকৃতির দিক দিয়ে এটি সাধারণত গোলাকার বা নৌকো আকৃতির হয়ে থাকে।\n\n\n=== প্রকারভেদ ===\nঅঞ্চলভেদে হিমাচলি টুপির অনন্য রং ও শৈলী পৃথক পৃথক হয়। হিমাচলি টুপিকে মূল চারটি ভাগে বিভক্ত করা হয়েছে। ভাগ চারটি হচ্ছে- বুশাহর অঞ্চলে প্রচলিত বুশাহরি টুপি, কিন্নৌর অঞ্চলে প্রচলিত কিন্নৌরি টুপি  কুলু জেলায় প্রচলিত কুলুবি টুপি এবং লাহৌল অঞ্চলে প্রচলিত লাহৌলি টুপি।\n\n\n== পরম্পরাগত পরিধান ==\nহিমাচলি টুপি হিমাচলের দৈনিক পরিধানের একটি অংশ। সচরাচর এটি স্থানীয় উৎসব, ধর্মীয় অনুষ্ঠান ও বিবাহ-শাদির সময়ে পরা হয়। কাংরা ও হামিরপুরের মতো প্রায় সকল পাহাড়ি অঞ্চলের পুরুষরা কুর্তা, পায়জামা ও টুপি পরে এবং মহিলারা কামিজ ও ওড়নার সাথে চুড়িদার পায়জামা বা সালোয়ার পরিধান করে। হিমাচলি টুপি হিমাচলের সাংস্কৃতিক পরিচয়ের প্রতিনিধিত্ব করে। হিমাচলের মানুষেরা এটি নিয়ে গৌরব অনুভব করে। এটি অনকেটা পঞ্জাবি শিখদের পাগড়ির সমপর্যায়ের পরিচ্ছদ।\n\n\n== চিত্র বীথিকা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\nHimachali Topi, Himachal Cap, Pahadi Topi Himachal Wale - Guide of Himachal Pradesh"}