{"pageid": 1472889, "title": "লংকাবাংলা ফাইন্যান্স পিএলসি", "url": "https://bn.wikipedia.org/wiki?curid=1472889", "content": "লংকাবাংলা ফাইন্যান্স পিএলসি বাংলাদেশের একটি লাইসেন্সপ্রাপ্ত নন-ব্যাংকিং আর্থিক কোম্পানি। মোহাম্মদ এ. মঈন লংকাবাংলা ফাইন্যান্স লিমিটেডের চেয়ারম্যান। খাজা শাহরিয়ার লংকাবাংলা ফাইন্যান্স লিমিটেডের প্রধান নির্বাহী কর্মকর্তা ও ব্যবস্থাপনা পরিচালক।\n\n\n== ইতিহাস ==\nলংকাবাংলা ফাইন্যান্স লিমিটেড ১৯৯৭ সালে শ্রীলঙ্কার বণিক ইনকর্পোরেশন লিমিটেড এবং কিছু বাংলাদেশী বিনিয়োগকারীদের দ্বারা একটি নন-ব্যাংকিং আর্থিক প্রতিষ্ঠান হিসাবে প্রতিষ্ঠিত হয়। এটির মূল নাম ছিল বণিক বাংলাদেশ লিমিটেড, কিন্তু ২০০৩ সালে এর নাম পরিবর্তন করে লংকাবাংলা ফাইন্যান্স লিমিটেড রাখা হয়। ২০০৩ সালে সম্পদ ব্যাংক ও ওয়ান ব্যাংক পিএলসি এর শেয়ার ক্রয় করে নেয়।\n২০০৫ সালে লংকাবাংলা ফাইন্যান্স লিমিটেড ১৯৯৮ সালে চালু করা পুরনো বণিক কার্ডের বদলে লংকাবাংলা ফাইন্যান্স মাস্টারকার্ড চালু করে। ২০০৭ সালের মে মাসে এটি ১০ শতাংশ নগদ লভ্যাংশ প্রদান করে।\n২০১০ সালে কোম্পানিটি লংকাবাংলা সিকিউরিটিজ লিমিটেডের সাথে প্রকাশ্যে যাওয়ার পরিকল্পনা করে। মোহাম্মদ নাসির উদ্দিন চৌধুরী ২০১১ সালের ৪ ডিসেম্বর লংকাবাংলা ফাইন্যান্স লিমিটেডের ব্যবস্থাপনা পরিচালক নিযুক্ত হন।\n২০১৭ সালের ১ জুন খাজা শাহরিয়ার লংকাবাংলা ফাইন্যান্স লিমিটেডের ব্যবস্থাপনা পরিচালক নিযুক্ত হন।\nবাংলাদেশের আর্থিক বাজারে তারল্য সংকট সত্ত্বেও লংকাবাংলা ফাইন্যান্স লিমিটেড ২০১৯ সালে তাদের মুনাফা ১৪.৩৫ শতাংশ বৃদ্ধি করে ফেলে। এটি ইসলামিক কর্পোরেশন ফর দ্য ডেভেলপমেন্ট অব দ্য প্রাইভেট সেক্টর থেকে ২০ মিলিয়ন মার্কিন ডলার গ্রহণ করেছে। ২০২০ সালের জুনে এটি ১২ শতাংশ লভ্যাংশ ঘোষণা করে।\n২০২২ সালে লংকাবাংলা ফাইন্যান্স লিমিটেড র‌্যাংগস লিমিটেডের সাথে সমঝোতা স্মারক স্বাক্ষর করে। এটি জুন মাসে নগদের সাথে একটি চুক্তি স্বাক্ষর করে। লংকাবাংলা সিকিউরিটিজ ঢাকা স্টক এক্সচেঞ্জে ১৬ বছর এবং চট্টগ্রাম স্টক এক্সচেঞ্জে টানা ১৫ বছর ধরে শীর্ষ স্টক ব্রোকার ছিল। লংকাবাংলা সিকিউরিটিজ লিমিটেড বাংলাদেশ সিকিউরিটিজ অ্যান্ড এক্সচেঞ্জ কমিশনের চেয়ারম্যান শিবলী রুবায়াত-উল-ইসলামকে লংকাবাংলার ট্রেডএক্সপ্রেস অনুমোদন করার জন্য ধন্যবাদ জানিয়েছে। ২০২২ সালে এর ৪.৩৫ বিলিয়ন টাকা শ্রেণীবদ্ধ ঋণ ছিল। নরওয়ের সরকারি পেনশন তহবিল লংকাবাংলা ফাইন্যান্সে ১.৭৬ মিলিয়ন মার্কিন ডলার বিনিয়োগ করেছে।\n২০২৩ সালে লংকাবাংলা ফাইন্যান্স লিমিটেড ট্রাস্ট আজিয়াটা পে'র সাথে একটি চুক্তি স্বাক্ষর করে।\n\n\n== সহায়ক সংস্থা ==\nলংকাবাংলা সিকিউরিটিজ লিমিটেড\nলংকাবাংলা ইনভেস্টমেন্টস\nলংকাবাংলা অ্যাসেট ম্যানেজমেন্ট কোম্পানি\nলংকাবাংলা ফাউন্ডেশন\n\n\n== পরিচালনা পরিষদ ==\n\n\n== তথ্যসূত্র =="}