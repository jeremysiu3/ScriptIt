{"pageid": 13148, "title": "কান চলচ্চিত্র উৎসব", "url": "https://bn.wikipedia.org/wiki?curid=13148", "content": "কান চলচ্চিত্র উৎসব (ফরাসি: le Festival de Cannes) পৃথিবীর অন্যতম প্রাচীন এবং প্রভাবশালী চলচ্চিত্র উৎসব। ভেনিস চলচ্চিত্র উৎসব এবং বার্লিন চলচ্চিত্র উৎসবের সাথে কানকেও সবচেয়ে প্রভাবশালী এবং মর্যাদাপূর্ণ উৎসবের সম্মান দেয়া হয়। ১৯৪৬ সাল থেকে প্রতি বছর এই উৎসব পালিত হয়ে আসছে। দক্ষিণ ফ্রান্সের রিজোর্ট শহর কানে প্রতি বছর সাধারণত মে মাসে এটি পালিত হয়। পালে দে ফেস্তিভাল্‌স এ দে কোঁগ্র নামক ভবনটিতে মূল উৎসব অনুষ্ঠিত হয়। কান উৎসবের জন্যই এই ভবন নির্মাণ করা হয়েছিল।\n\n\n== আনু ভাগে অনুষ্ঠিত হয়: ==\nঅফিসিয়াল সিলেকশন – উৎসবের প্রধান কর্মসূচী\nপ্রতিযোগিতায় – পাম ডি'অর-এর জন্য ২০টি চলচ্চিত্র প্রতিযোগিতা করে। চলচ্চিত্রগুলো থিয়েটার লুমিয়েতে প্রদর্শিত হয়।\nউন সার্টেইন রিগার্ড – বিভিন্ন দেশের সংস্কৃতি নিয়ে মৌলিক ও ভিন্নধর্মী কাজ সালে ডেবাসি-তে প্রদর্শিত হয়।\nপ্রতিযোগিতার বাইরে – এই চলচ্চিত্রগুলোও থিয়েটার লুমিয়েতে প্রদর্শিত হয় কিন্তু মূল পুরস্কারের জন্য প্রতিযোগিতা করে না।\nবিশেষ প্রদর্শনী – সিলেকশন কমিটি নির্দিষ্ট কিছু বিষয়ের উপর নির্ভর করে এই চলচ্চিত্রগুলো নির্ধারণ করে।\nসিনেফনডেশন – বিশ্বের বিভিন্ন চলচ্চিত্র স্কুলের শিক্ষার্থীদের তৈরি ১৫টি স্বল্পদৈর্ঘ্য ও মধ্যম দীর্ঘ চলচ্চিত্র সালে বুনুয়েল-এ প্রদর্শিত হয়।\nস্বল্পদৈর্ঘ্য চলচ্চিত্র – প্রতিযোগিতায় অংশগ্রহণকারী ১০টি স্বল্পদৈর্ঘ্য চলচ্চিত্রগুলো বুনুয়েল ও ডেবাসিতে প্রদর্শিত হয়।\nপ্যারালাল বিভাগ - প্রতিযোগিতার বাইরের কর্মসূচী\nকান ক্ল্যাসিক – চলচ্চিত্রের ঐতিহ্যের উৎযাপন, অতীত ও বর্তমান চলচ্চিত্রের প্রদর্শনী।\nতু লেস সিনেমাস দু মন্ড – বিশ্বের বিভিন্ন দেশের জীবনমুখী ও ভিন্নধর্মী চলচ্চিত্রের প্রদর্শনী। উৎসব চলাকালীন প্রতিদিন একটি দেশকে তার স্বতন্ত্র সংস্কৃতি, পরিচয় ও সাম্প্রতিক চলচ্চিত্রের প্রদর্শনীর জন্য আমন্ত্রণ জানানো হয়\nক্যামেরা ডি'অর – ডিরেক্টরস' ফোর্টনাইট ও ইন্টারন্যাশনাল ক্রিটিকস' উইক থেকে শ্রেষ্ঠ অভিষেক চলচ্চিত্রের পুরস্কার\nসিনেমা ডে লা প্লাগ – প্রতিযোগিতার বাইরের চলচ্চিত্রগুলো মাশে বীচে জনসাধারণের জন্য প্রদর্শিত হয়।\nঅন্যান্য বিভাগ - কান চলচ্চিত্র উৎসব চলাকালীন বাইরের প্রতিষ্ঠান কর্তৃক প্রস্তাবিত\nডিরেক্টরস' ফোর্টনাইট – ১৯৬৯ সাল থেকে প্রদত্ত\nইন্টারন্যাশনাল ক্রিটিকস' উইক\nএ্যাসোসিয়েশন ফর ইন্ডিপেনডেন্ট সিনেমা অ্যান্ড ইটস ডিস্ট্রিবিউশন\nকর্মসূচী\nমার্শে দু ফিল্ম – বাণিজ্যিক চলচ্চিত্রের প্রদর্শনী\nমাস্টারক্লাস – বিশ্বের বিখ্যাত চলচ্চিত্র পরিচালকদের চলচ্চিত্রের প্রদর্শনী\nসম্মান – আন্তর্জাতিকভাবে খ্যাতিসম্পন্ন শিল্পীকে সম্মান ও ট্রফি প্রদানের পর তার একটি চলচ্চিত্রের প্রদর্শনী\nপ্রযোজকদের যোগাযোগ – আন্তর্জাতিক সহ-প্রযোজনা সংস্থার সাথে যোগাযোগ লাভের সুযোগ\nপ্রদর্শনী – প্রতি বছর একজন শিল্পী বা একটি চলচ্চিত্রের অংশবিশেষ বা চলচ্চিত্রের প্রধান বিষয় প্রদর্শনীর প্রধান আলোচ্য বিষয় হয়ে ওঠে।\n৬০ম বার্ষিকী – ২০০৭ সালে আয়োজিত অনুষ্ঠান ছিল এই উৎসবের ৬০ম বার্ষিকী\n\n\n== জুরি ==\nপ্রতিটি কর্মসূচী শুরুর পূর্বে উৎসবের পরিচালনা পর্ষদ জুরি নিয়োগ করে। তাদের দায়িত্ব হল কোন চলচ্চিত্র কান পুরস্কার পাবে তা নির্ধারণ করা। আন্তর্জাতিক শিল্পীদের জুরি হিসেবে নিয়োগ দেওয়া হয় তাদের কাজ ও তাদের কাজের প্রতি অন্যদের শ্রদ্ধার ভিত্তিতে।\n\nপূর্ণদৈর্ঘ্য চলচ্চিত্র – একজন সভাপতিসহ বিভিন্ন চলচ্চিত্র ও শিল্পকলার ব্যক্তিত্বদের নিয়ে গঠিত এই জুরি বোর্ড প্রতিযোগিতায় কে পূর্ণদৈর্ঘ্য চলচ্চিত্রের জন্য পুরস্কার পারে তা নির্ধারণ করে।\nসিনেফনডেশন ও স্বল্পদৈর্ঘ্য চলচ্চিত্র – একজন সভাপতিসহ চারজন চলচ্চিত্র ব্যক্তিত্বের সমন্বয়ে গঠিত এই জুরি বোর্ড একটি স্বল্পদৈর্ঘ্য চলচ্চিত্রের পুরস্কার ও সিনেফনডেশনের জন্য তিনটি শ্রেষ্ঠ চলচ্চিত্র নির্ধারণ করে।\nউন সার্টেইন রিগার্ড – একজন সভাপতিসহ সাংবাদিক, চলচ্চিত্রের শিক্ষার্থী ও পেশাজীবীদের নিয়ে গঠিত এই জুরি বোর্ড উন সার্টেইন রিগার্ড পুরস্কারের জন্য একটি চলচ্চিত্র নির্ধারণ করে এবং আরও দুটি চলচ্চিত্রকে বিশেষ সম্মাননা দিয়ে পারে।\nক্যামেরা ডি'অর – একজন সভাপতিসহ চলচ্চিত্র পরিচালক, কলাকুশলী, এবং ফরাসি ও আন্তর্জাতিক চলচ্চিত্র সমালোচকদের নিয়ে গঠিত এই বোর্ড যে কোন বিভাগে শ্রেষ্ঠ চলচ্চিত্রের পুরস্কারের জন্য সুপারিশ করে।\n\n\n== পুরস্কার ==\n\nপ্রতিযোগিতা\nপাম ডি'অর – স্বর্ণ পাম\nগ্র্যান্ড প্রিক্স\nপ্রিক্স দু জুরি – জুরি পুরস্কার\nশর্ট ফিল্ম পাম ডি'অর – শ্রেষ্ঠ স্বল্পদৈর্ঘ্য চলচ্চিত্র\nকান চলচ্চিত্র উৎসব শ্রেষ্ঠ অভিনেত্রী পুরস্কার\nকান চলচ্চিত্র উৎসব শ্রেষ্ঠ অভিনেতা পুরস্কার\nকান চলচ্চিত্র উৎসব শ্রেষ্ঠ পরিচালক পুরস্কার\nকান চলচ্চিত্র উৎসব শ্রেষ্ঠ চিত্রনাট্যকার পুরস্কার\nঅন্যান্য বিভাগ\nপ্রিক্স উন সার্টেইন রিগার্ড – নতুন প্রতিভা, সৃষ্টিশীল ও সাহসী কাজের জন্য পুরস্কার\nসিনেফনডেশন পুরস্কার – চলচ্চিত্রের ছাত্রদের কাজের জন্য পুরস্কার\nক্যামেরা ডি'অর – শ্রেষ্ঠ অভিষেক চলচ্চিত্র\nমুক্ত পুরস্কার\nপ্রিক্স ডে লা ফিপরেসি – ইন্টারন্যাশনাল ফেডারেশন অব ফিল্ম ক্রিটিকস প্রাইজ\nডিরেক্টরস' ফোর্টনাইট পুরস্কার\nভুলকান পুরস্কার – কলাকুশলীদের পুরস্কার\nইন্টারন্যাশনাল ক্রিটিকস' উইক পুরস্কার\nইকুমেনিকাল জুরি পুরস্কার\nফ্র্যাঙ্কইস চালাইস পুরস্কার\nকান চলচ্চিত্র উৎসব শ্রেষ্ঠ প্রামাণ্যচিত্র পুরস্কার\nট্রফি চোপার্ড\nপাম ডগ, কুকুরের শ্রেষ্ঠ কাজের জন্য পুরস্কার\nকুইর পাম, এলজিবিটি-সম্বন্ধীয় চলচ্চিত্রের জন্য পুরস্কার\n\n\n== আরও দেখুন ==\nপাম ডি'অর\nডিরেক্টরস' ফোর্টনাইট\nমার্শে দু ফিল্ম\n\n\n== তথ্যসূত্র ==\n\n\n== বহিঃসংযোগ ==\n\nCannes - A Festival Virgin's Guide\nThe Cannes Film Festival Blog\nReview of scholarly writing on Cannes Film Festival by Dina Iordanova\nইন্টারনেট মুভি ডেটাবেজে কান চলচ্চিত্র উৎসব (ইংরেজি)\nCannes Film Festival: A Potted History\nTales of a festival : remembering Cannes in sound and picture\nThe IFC Cannes Cam - live webcam of the red carpet at Cannes on IFC.com  ওয়েব্যাক মেশিনে আর্কাইভকৃত ২৮ মে ২০০৮ তারিখে"}