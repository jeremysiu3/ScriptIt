{"pageid": 1079605, "title": "তুমি শুধু আমার", "url": "https://bn.wikipedia.org/wiki?curid=1079605", "content": "তুমি শুধু আমার আবুল কালাম আজাদ পরিচালিত ২০০৩ সালের বাংলাদেশী প্রণয়ধর্মী চলচ্চিত্র। এর কাহিনী লিখেছেন মাহফুজুর রহমান, সংলাপ লিখেছেন যোশেফ শতাব্দী এবং চিত্রনাট্য লিখেছেন আবুল কালাম আজাদ। এতে শ্রেষ্ঠাংশে অভিনয় করেছেন ফেরদৌস আহমেদ, রত্না, কেয়া, বুলবুল আহমেদ ও দিলদার।\nচলচ্চিত্রটি ২০০৩ সালের ১৭ই জানুয়ারি মুক্তি পায়। দিলদার এই চলচ্চিত্রে অভিনয়ের জন্য ২৮তম জাতীয় চলচ্চিত্র পুরস্কারে শ্রেষ্ঠ কৌতুক অভিনেতা বিভাগে পুরস্কার অর্জন করেন।\n\n\n== কাহিনি সংক্ষেপ ==\nরাজু (ফেরদৌস আহমেদ) স্নাতক শেষ করে ঢাকায় চাকরির জন্য আসেন। কিন্তু ঘটনাক্রমে সে তার বন্ধুর ঠিকানা হারিয়ে ফেলে। উপার্জনের কোন ব্যবস্থা না পেয়ে সে তার রক্ত বিক্রি করে। এভাবে সে চৌধুরী সাহেবের (বুলবুল আহমেদ) সাথে পরিচিত হয়, যিনি তাকে তার অফিসে কাজের প্রস্তাব দেন। রাজুর দেওয়া রক্তে জীবন বেঁচে যাওয়া প্রীতি (কেয়া) তার প্রেমে পড়ে। কিন্তু রাজু তার স্মৃতিকে (রত্না) ভালোবাসে। প্রীতি তাদের সম্পর্কের ব্যাপারে জানতে পারলে স্মৃতিকে ডেকে এনে অপমান করে। এই ঘটনায় রাজুর প্রতিক্রিয়ায় প্রীতি আশাহত হয় এবং সে আত্মহত্যার চেষ্টা করে। রাজু আবারও তাকে রক্ত দিয়ে জীবন বাঁচায়, কিন্তু অপর একটি ঘটনার ফলে পুরো দৃশ্যপট পাল্টে যায়।\n\n\n== অভিনয়শিল্পীদল ==\n\n\n== সঙ্গীত ==\nচলচ্চিত্রটির সুর ও সঙ্গীত পরিচালনা করেছেন মান্নান মোহাম্মদ। গীত রচনা করেছেন রুকসানা কবীর কাকলী ও দেলোয়ার আরজুদা শরফ। গানে কণ্ঠ দিয়েছেন এন্ড্রু কিশোর, মনির খান ও মিতালি।\n\n\n=== গানের তালিকা ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে তুমি শুধু আমার  (ইংরেজি)\nবাংলা মুভি ডেটাবেজে তুমি শুধু আমার"}