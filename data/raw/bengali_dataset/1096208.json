{"pageid": 1096208, "title": "প্রকট চিকিৎসাবিজ্ঞান", "url": "https://bn.wikipedia.org/wiki?curid=1096208", "content": "প্রকট চিকিৎসাবিজ্ঞান (ইংরেজি: Acute medicine) বলতে অন্তররোগ চিকিৎসাবিজ্ঞানের একটি শাখাকে বোঝায়, যাতে হাসপাতালে বিভিন্ন ধরনের জরুরি চিকিৎসনীয় অবস্থা নিয়ে ভর্তিকৃত প্রাপ্তবয়স্ক রোগীদের তাৎক্ষণিক ও দ্রুত বিশেষজ্ঞ ব্যবস্থাপনার বিষয়টি অধ্যয়ন করা হয়। ২০০০-এর দশকের শুরুতে চিকিৎসাবিজ্ঞানের একটি নিবেদিত ক্ষেত্র হিসেবে যুক্তরাজ্যে প্রকট চিকিৎসাবিজ্ঞানের বিকাশ ঘটে। একই সময়ে দেশটির বহুসংখ্যক হাসপাতালে প্রকট চিকিৎসা বিভাগ   (Acute medical unit) প্রতিষ্ঠা করা হয়। প্রকট চিকিৎসাবিজ্ঞান ক্ষেত্রটি অপেক্ষাকৃত ব্যাপক জরুরি চিকিৎসাবিজ্ঞান ক্ষেত্রটি থেকে স্বতন্ত্র। জরুরি চিকিৎসাবিজ্ঞানে হাসপাতালের জরুরি বিভাগে ভর্তিকৃত সব ধরনের রোগীর ব্যবস্থাপনা সম্পর্কে অধ্যয়ন করা হয়, অন্যদিকে প্রকট চিকিৎসাবিজ্ঞানে কেবলমাত্র অন্তররোগ চিকিৎসা বিশেষজ্ঞ দ্বারা নির্ণীত রোগের ব্যবস্থাপনা নিয়ে অধ্যয়ন করা হয়। উত্তর আমেরিকা মহাদেশে প্রচলিত হাসপাতাল চিকিৎসাবিজ্ঞান ক্ষেত্রটির সাথে এই ক্ষেত্রটির সাদৃশ্য ও বৈসাদৃশ্য উভয়ই বিদ্যমান, যা যুক্তরাজ্য ও উত্তর আমেরিকার স্বাস্থ্যব্যবস্থাগুলির মধ্যকার পার্থক্যগুলির একটি প্রতিফলন।\n\n\n== তথ্যসূত্র =="}