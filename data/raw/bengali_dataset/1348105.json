{"pageid": 1348105, "title": "পাপ (প্রথম চাল)", "url": "https://bn.wikipedia.org/wiki?curid=1348105", "content": "পাপ: প্রথম চাল একটি বাংলাদেশী চলচ্চিত্র। এটি পরিচালনা করেছেন জাতীয় চলচ্চিত্র পুরস্কারপ্রাপ্ত নির্মাতা সৈকত নাসির। এতে মূল চরিত্রে অভিনয় করেছেন ববি হক এবং জিয়াউল রোশান।\n\n\n== অভিনয়শিল্পী ==\nরোশান\nববি - সহকারী কমিশনার শায়লা\nজাকিয়া কামাল মুন মাহা\nআরিয়ানা জামান\n\n\n== নির্মাণ ==\n১০ই মার্চ, ২০২২ তারিখ থেকে ঢাকার বিভিন্ন স্থানে দৃশ্যধারণ শুরু করা হয়। চলচ্চিত্রটি প্রযোজনায় আছে প্রযোজনা প্রতিষ্ঠান জাজ মাল্টিমিডিয়া। পাপঃ প্রথম চাল সিনেমার কাহিনি, সংলাপ, চিত্রনাট্য ও গীতিকার হিসেবে রয়েছেন জাজ মাল্টিমিডিয়ার চেয়ারম্যান আবদুল আজিজ।\nপাপ চলচ্চিত্রের এটি প্রথম পর্ব, তাই নামের সাথে জুড়ে দেয়া হয়েছে \"পাপ: প্রথম চাল\"। ছবিটির দ্বিতীয় পর্বও আসবে বলে জানিয়েছেন নির্মাতা।\n\n\n== মুক্তি ==\n৫ই মার্চ ছবিটি বিনা কর্তনে বিবাচন (সেন্সর) ছাড়পত্র পায়। ৫ এপ্রিল ২০২৩ 'পাপ' সিনেমার প্রথম অফিশিয়াল পোস্টার প্রকাশ পায়। তার আগে ৩০শে মার্চ ২০২৩ বৃহস্পতিবার রাতে ৫৫ সেকেন্ডের একটি আগ্রহোদ্দীপক খণ্ড বা \"টিজার\" প্রকাশ করা হয়। চলচ্চিত্রটি ২০২৩ সালের ঈদুল ফিতরে প্রেক্ষাগৃহে মুক্তি দেওয়া হয়।\n\n\n== তথ্যসূত্র =="}