{"pageid": 13185, "title": "তেলাপোকা", "url": "https://bn.wikipedia.org/wiki?curid=13185", "content": "আরশোলা হল আর্থোপোডা পর্বের একটি পোকা। মানুষের বাসস্থানের সাথে সম্পর্কিত আছে এমন তেলাপোকার প্রজাতি রয়েছে ৪৬০০ প্রজাতির মধ্যে প্রায় ৩০টি।আরশোলা এক ধরনের অমেরুদণ্ড প্রাণী। আমাদের ঘরে, ঘরের আশপাশে কিংবা বন-জঙ্গলে এদের অবাধ বিচরণ দেখা যায়।  পৃথিবীতে প্রায় ৪ হাজার ৬০০ প্রজাতির তেলাপোকা থাকলেও মাত্র ৩০ প্রজাতি মানুষের আশপাশে ঘরবাড়িতে থাকে এবং এদের মধ্যে মাত্র ৪ প্রজাতি প্রধানত মানুষের  জন্য ক্ষতিকর। আরশোলা যে কোনো জায়গায় খুবই সহজে অভিযোজিত হতে পারে। এমনকি বেশিরভাগ প্রাণীর মাথা কেটে ফেলার পরপরই মারা গেলেও তেলাপোকা সপ্তাহখানেক বেঁচে থাকতে পারে। মানুষের শ্বাস-প্রশ্বাস থেকে শুরু করে খাদ্যগ্রহণ কিংবা রক্তচাপ সবকিছু মাথা দিয়ে নিয়ন্ত্রিত হলেও তেলাপোকার ক্ষেত্রে ভিন্ন। আরশোলার খাদ্যাভ্যাস কিংবা রক্তচাপ শুধু মাথার সঙ্গে সংযুক্ত নয়। এমনকি হৃদযন্ত্রও মাথা দিয়ে নিয়ন্ত্রিত হয় না। তাই মাথা কাটার পরও এক সপ্তাহ পর্যন্ত বেঁচে থাকে। তবে মাথা কেটে গেলে সেখানে পিঁপড়া, ভাইরাস, ব্যাকটেরিয়া কিংবা অন্য কোনো তেলাপোকার আক্রমণে মাথাকাটা তেলাপোকা মৃত্যুমুখে পতিত হয়। প্রায় চারটি প্রজাতিকে ক্ষতিকর হিসেবে ধরা হয়।\nতেলাপোকা এক ধরনের ক্ষতিকর পোকা। যাবতীয় ময়লা আবর্জনা ও অন্ধকারে বাস, এর পূর্বপুরুষরা ৩০০ মিলিয়ন বছর পূর্বে বসবাস করতো।\nতেলাপোকারা বহু পুরনো দলভুক্ত পোকা, এদের প্রায় ৩২০ মিলিয়ন বছর পুরনো কার্বনিফেরাস যুগেও পাওয়া গিয়েছিল। তেলাপোকার পূর্বপুরুষদের মধ্যে বর্তমান তেলাপোকায় বিদ্যমান অভ্যন্তরিন ovipositor ছিল না। তেলাপোকা হল কিছু অংশে সাধারণ পোকার মতই যাদের বিশেষ চোষ্য মুখাংশ (এফিড বা অন্য সত্যিকার পোকার যেমন থাকে) নেই; বরং তাদের আছে চর্বন মুখাংশ যা প্রাচীন নিওপ্টিরান পোকার মত। এদের যততত্র দেখা যায় এবং তারা খুব কঠিন ধরনের পোকা। এরা যে কোন পরিবেশে টিকতে পারে যেমন মেরু অঞ্চলের ঠান্ডা থেকে শুরু করে ট্রপিকালের তীব্র উষ্ণ পরিবেশ। উষ্ণ অঞ্চলের তেলাপোকারা নাতিশীতোষ্ণ অঞ্চলের চেয়ে আকারে বড় হয়।\nতেলাপোকার সব থেকে পরিচিত প্রজাতি হল Periplaneta americana, যেটি প্রায় ৪ সে.মি. লম্বা, জার্মান তেলাপোকা, Blattella germanica প্রায় ১.৫ সেণ্টিমিটার লম্বা, এশিয়ান তেলাপোকাও দেড় সেমি লম্বা। বিলুপ্ত তেলাপোকা Carboniferous Archimylacris ও Permian Apthoroblattina এর থেকে কয়েকগুণ বড় ছিল। তেলাপোকাকে তাদের বিরক্তিকর স্বভাবের জন্য পেস্ট/ক্ষতিকর হিসেবে গণ্য করা হয়।\nকিছু প্রজাতি যেমন জার্মান গ্রেগারিয়াস তেলাপোকার বিস্তৃত সামাজিক গঠন রয়েছে যার মধ্যে রয়েছে একই বাসস্থান ব্যবহার, সামাজিক নির্ভরতা, তথ্য স্থানান্তর এবং আত্মীয় চিনতে পারা ইত্যাদি। মানব সংস্কৃতিতে তেলাপোকার অস্তিত্ব অনেক পুরনো। সারা পৃথিবীতে তাদেরকে নোংরা ক্ষতিকর প্রাণী হিসেবে দেখা হয়, যদিও বেশিরভাগ প্রজাতিই অহিংস এবং সারা পৃথিবীর বিভিন্ন পরিবেশে এদের বাস করতে দেখা যায়। দক্ষিণ আমেরিকার ইকুয়্যাদর দেশে আরশোলা বা তেলাপোকা কে দিয়ে দৌড়বাজি করানো হয়, এবং এটি এক ধরনের মনোরঞ্জক খেলা, স্থানীয় আমেরিকানদের জন্য। এর জন্য ইকুয়াদরকে স্বর্গরাজ্য বলে।\n\n\n== গঠন ==\nআরশোলার দেহ অনেকটা মাকু আকৃতির।\n\n\n== শ্রেণীকরণ এবং বিকাশ ==\nঊনবিংশ শতাব্দিতে একটি ধারনার কারণে বিজ্ঞানীরা মনে করেছিলেন যে তেলাপোকা প্রাচীন পোকার একটি দল থেকে উৎপন্ন হয়েছে যাদের ডেভোনিয়ান উৎপত্তি রয়েছে। ঐ সময়ে বাস করা আরশোলাগুলো বর্তমানগুলো থেকে ভিন্ন আকৃতির ছিল, কারণ তাদের লম্বা বহিঃ ওভিপোসিটর ছিল এবং তারা মেনটিস ও ব্লাটোডিয়ানের পূর্বপুরুষ ছিল। যেহেতু শরীর, পেছনের পাখনা এবং মুখাংশগুলো জীবাশ্মরূপে বিভিন্ন সময়ের পাওয়া যায় নি তাই, যে ফসিগুলো পাওয়া গিয়েছিল তার সাথে আধুনিক আরশোলার সম্পর্ক বোঝা যায় নি বা বিষয়টি তখন বিতর্কিত ছিল। আধুনিক আরশোলা যাদের অভ্যন্তরিন ওভিপোজিটর রয়েছে তাদের ক্রেটাসিয়াস যুগের প্রথম দিক হতে দেখা যায়। সাম্প্রতিক একটি ফাইলোজেনেটিক বিশ্লেষণে দেখা যায় যে তেলাপোকারা কমপক্ষে জুরাসিক যুগ থেকে টিকে আছে।\n\n\n== বসবাস এবং বন্টন ==\nসারা বিশ্বেই এদের খুজে পাওয়া যায় এবং তারা সকল পরিবেশেই বেচে থাকে বিশেষ করে উষ্ণ পরিবেশে। এরা অত্যন্ত ঠান্ডা পরিবেশেও বেচে থাকতে পারে, যার ফলে এদের আর্কটিক অঞ্চলেও দেখা যায়। কিছু প্রজাতি আবার −১৮৮ °F (−১২২ °C) বেচে থাকতে পারে। এত নিম্ন তাপমাত্রায় বাচার জন্য তারা গ্লাইসিরল দিয়ে নিজেদের তৈরি করে। উত্তর আমেরিকায় ৫০ প্রজাতির তেলাপোকা রয়েছে যাদের আবার ৫টি পরিবারে ভাগ করা হয়েছে যাদের পুরো মহাদেশে পাওয়া যায়। অস্ট্রেলিয়া ৪৫০ প্রজাতি রয়েছে। শুধুমাত্র বড় চারটি প্রজাতিকেই ক্ষতিকর হিসেবে গন্য করা হয়।\nএরা অনেক জায়গায় বাস করে গাছের পাতায়, সবজির পাকানো কান্ডে, পচা কাঠে, কুদার গর্তে, বাকলের নিচে, কাঠের স্তুপের নিচে এবং ধ্বংসাবশেষে। কিছু প্রজাতি আবার শুষ্ক পরিবেশে বাস করে এবং জল ছাড়া বাচার পদ্ধতি অভিযোজন করে নিয়েছে। অন্যগুলো জলজ, জলের উৎস আছে এমন জায়গার কিনারে বাস করে। জলজ তেলাপোকারা খাদ্যের জন্য পানির উপরিভাগ ভেদ করে তাদের শরীরের অগ্রভাগ দিয়ে যা চোষক হিসেবে কাজ করে, কিন্তু কিছু আবার তাদের থোরাসিক ঢালের নিচে বাতাস ধরে রেখে ডুব দেয়। অন্যগুলো বনের শামিয়ানায় বাস করে সম্ভবত তারাই সেখানে বসবাস করে এমন অমেরুদন্ডি প্রাণী। তারা দিনের বেলা ফোকরে, মরা পাতার নিচে, পাখি বা কীটের বাসা বা পরাশ্রয়ী উদ্ভিদে লুকিয়ে থাকে, রাতে খাদ্যের সন্ধানে বের হয়।\n\n\n== আরো দেখুনঃ ==\nছারপোকা\nউই পোকা\n\n\n== তথ্যসূত্র =="}