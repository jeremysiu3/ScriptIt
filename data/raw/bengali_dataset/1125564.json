{"pageid": 1125564, "title": "স্নায়ুচিকিৎসাবিজ্ঞান", "url": "https://bn.wikipedia.org/wiki?curid=1125564", "content": "স্নায়ুচিকিৎসাবিজ্ঞান (ইংরেজি: neurology) হল চিকিৎসাবিজ্ঞানের একটি শাখা যেখানে স্নায়ুতন্ত্রের বিভিন্ন সমস্যা, বৈকল্য বা রোগ নিয়ে অধ্যয়ন করা হয়। এই শাস্ত্রে কেন্দ্রীয় ও প্রান্তীয় স্নায়ুতন্ত্র, সেগুলির উপবিভাগগুলি (স্বয়ংক্রিয় ও কায়িক স্নায়ুতন্ত্র) এবং এগুলির সাথে সংশ্লিষ্ট আবরণী, রক্তবাহ ও কার্যসম্পাদক কলা যেমন পেশীর সব ধরনের চিকিৎসনীয় অবস্থা বা রোগনির্ণয় সম্পর্কিত বিষয়গুলি অধ্যয়ন করা হয়। স্নায়ুচিকিৎসার চর্চা বহুলাংশে স্নায়ুবিজ্ঞান শাস্ত্রটির উপরে নির্ভরশীল, যাতে স্নায়ুতন্ত্রের বৈজ্ঞানিক অধ্যয়ন করা হয়।\nএকজন স্নায়ুচিকিৎসক বা স্নায়ুচিকিৎসাবিদ এমন একজন চিকিৎসক যিনি স্নায়ুচিকিৎসাবিজ্ঞান বিষয়ে বিশেষায়িত উচ্চশিক্ষা লাভ করেছেন এবং যিনি স্নায়বিক বৈকল্য ও রোগগুলি তদন্ত করা, নির্ণয় করা ও এগুলির চিকিৎসা করার ব্যাপারে বিশেষ প্রশিক্ষণ লাভ করেছেন। স্নায়ুচিকিৎসাবিদেরা পক্ষাঘাত, মৃগীরোগ বা খিঁচুনি, নড়ন বা চলন রোগ যেমন পার্কিনসনের রোগ, স্বতঃঅনাক্রম্য স্নায়বিক বৈকল্য যেমন বহুগুণিতক কঠিনীভবন, মাথাব্যথামূলক রোগ যেমন মাইগ্রেন এবং চিত্তভ্রংশ যেমন আলৎসহাইমারের রোগসহ আরও বহু বিভিন্ন রোগের চিকিৎসা করে থাকেন। অধিকন্তু তাঁরা রোগীভিত্তিক গবেষণা, রোগীভিত্তিক পরীক্ষণ এবং মৌলিক বা অনুবাদমূলক গবেষণায় জড়িত থাকতে পারেন। স্নায়ুচিকিৎসাবিজ্ঞান কোনও শল্যশাস্ত্র নয়, স্নায়ুবিষয়ক বিশেষ শল্যচিকিৎসা শাস্ত্রটির নাম স্নায়ুশল্যবিজ্ঞান।\n\n\n== তথ্যসূত্র =="}