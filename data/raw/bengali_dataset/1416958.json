{"pageid": 1416958, "title": "সফিপুর আনসার-ভিডিপি একাডেমী", "url": "https://bn.wikipedia.org/wiki?curid=1416958", "content": "সফিপুর আনসার-ভিডিপি একাডেমী হলো আনসার ও গ্রাম প্রতিরক্ষা বাহিনীর সর্বোচ্চ প্রশিক্ষণ প্রতিষ্ঠান কেন্দ্র । এটি গাজীপুর জেলার সফিপুরে ঢাকা-টাংগাইল সড়কের পাশে অবস্থিত।\n\n\n== ইতিহাস ==\n১৯৪৮ সালের ১২ ফেব্রুয়ারি আনসার বাহিনী গঠিত হয় এবং তখন থেকে এ বাহিনীর প্রশিক্ষণ কার্যক্রম সাময়িকভাবে ঢাকার শাহবাগে অনুষ্ঠিত হতো। স্বাধীনতা উত্তরকালে ১৯৭৩ সাল থেকে ১৯৭৫ সাল পর্যন্ত ঢাকার অদূরে সাভারে আনসার বাহিনীর প্রশিক্ষণ কার্যক্রম পরিচালিত হতো। ১৯৭৬ সালে গ্রাম প্রতিরক্ষা দল (ভিডিপি) ও ১৯৮০ সালে শহর প্রতিরক্ষা দলের (টিডিপি) সৃষ্টি হয়। পরবর্তীতে এ দুটি বাহিনীই আনসার বাহিনীর সঙ্গে একীভূত হয়। ১৯৭৬ সালে গাজীপুর জেলার কালিয়াকৈর উপজেলার সফিপুরে জাতীয় আনসার প্রশিক্ষণ কেন্দ্র (এনএটিসি) প্রতিষ্ঠিত হয়। ১৯৮৩ সালে এর নামকরণ করা হয় আনসার ট্রেনিং স্কুল। ১৯৮৬ সালে আনসার ট্রেনিং স্কুলকে আনসার একাডেমীতে উন্নীত করা হয়। ১৯৯৫ সালে এর নামকরণ করা হয় আনসার-ভিডিপি একাডেমী। এটি মূলত আনসার-ভিডিপিদের একটি প্রশিক্ষণ কেন্দ্র। \n\n\n== অবস্থান ==\nঢাকা শহর থেকে প্রায় ৫০ কিলোমিটার দুরে গাজীপুর জেলার,  কালিয়াকৈর উপজেলায় ঢাকা-টাংগাইল মহাসড়কের পাশে এবং চান্দনা চৌরাস্তা হতে ৩ কিলোমিটার উত্তরে সফিপুর আনসার-ভিডিপি একাডেমী অবস্থিত।\n\n\n== বনভোজন ও চলচ্চিত্রের দৃশ্যধারণ ==\nবাংলাদেশ আনসার ও ভিডিপির সদস্যদের প্রশিক্ষণের  জন্য গড়ে তোলা হলেও এখানকার নান্দনিক ও প্রাকৃতিক সৌন্দর্যের কারণে এটিকে বনভোজন ও চলচ্চিত্রের দৃশ্য ধারণের জন্য ভাড়া দেয়া হয়। এখানে প্রায় ৪২টি পিকনিক স্পট রয়েছে।\n\n\n== তথ্যসূত্র =="}