{"pageid": 1330713, "title": "বারাহী তন্ত্র", "url": "https://bn.wikipedia.org/wiki?curid=1330713", "content": "বারাহী তন্ত্র হল হিন্দুধর্মের তন্ত্র বিষয়ক গ্রন্থগুলির মধ্যে অন্যতম।  এখানে দেবী বারাহীর বিভিন্ন স্বরূপ, শক্তিপীঠ এর দেবীদের মন্ত্র ও সাধনা, বারাহী গুপ্ত নবরাত্রি , বিভিন্ন কবচ, স্তোত্র ও মন্ত্র পাওয়া যায় । \nহিন্দুধর্মের তিনটি সম্প্রদায়ে দেবী বারাহীর পূজা করা হয়: শৈবধর্ম, বৈষ্ণব এবং শাক্তধর্ম। গোপনীয় বামাচার তান্ত্রিক অনুশীলন ব্যবহার করে সাধারণত রাত্রে তাঁর পূজা করা হয়। বারাহী তন্ত্রে বারাহী দেবী কেন্দ্রীয় চরিত্র তথা মুখ্য দেবতা ।\n\n\n== সময়কাল ==\n\n\n== বিষয়বস্তু ==\n\n\n=== বারাহী নবদুর্গা ===\n\nএখানে আষাঢ় মাসের নবরাত্রি পালনের কথা পাওয়া যায় । দেবী বারাহীর নয়টি স্বরূপ এই নবরাত্রে পূজিত হন। এই নয়টি স্বরূপ হল বৃহদ বারাহী, বার্তালী বারাহী, স্বপ্ন বারাহী, লঘু বারাহী, কিরাত বারাহী, ধূম্র বারাহী, তিরস্কারিনী বারাহী, নিগ্রহ বারাহী ও অস্ত্র বারাহী । এই নয়টি স্বরূপ মহা বারাহীর অবতার। এইসকল দেবীদের ষোড়শোপাচারে পূজা পদ্ধতি বর্ণিত ।\n\n\n=== শক্তিপীঠ ===\nবারাহী তন্ত্রে মোট ২৬ টা শক্তিপীঠ এর নাম পাওয়া যায় । এর মধ্যে প্রথম আঠারোটি হল অষ্টাদশ মহাশক্তিপীঠ । এছাড়াও বিন্ধ্যবাসিনী দেবী প্রভৃতি শক্তিপীঠ এর মন্ত্র পাওয়া যায় । উল্লেখ্য, অষ্টাদশ মহাপীঠ এর অন্যতম শৃঙ্খলা দেবীকে এখানে ত্রিপুটা বলা হয়েছিল ।\n\n\n=== অন্যান্য ===\nএখানে বারাহী কবচ, বারাহী অষ্টোত্তর শতনামাবলী, বারাহী সহস্রনাম স্তোত্র প্রভৃতি আছে ।\n\n\n== তথ্যসূত্র =="}