{"pageid": 1430478, "title": "পোড়াদহ বাজার", "url": "https://bn.wikipedia.org/wiki?curid=1430478", "content": "পোড়াদহ বাজার কুষ্টিয়া জেলার মিরপুর উপজেলার পোড়াদহ ইউনিয়নে অবস্থিত একটি বাজার‌‌। এটি একটি পাইকারি কাপড়ের বাজার।\n\n\n== বৈশিষ্ট্য ==\nদেশের বিভিন্ন প্রান্ত হতে ব্যবসায়িকরা এই হাট থেকে পাইকারি মূল্যে কাপড় কিনে নিজেদের ব্যবসাপ্রতিষ্ঠানে নিয়ে যান। বাজারের  আইনশৃঙ্খলা ও সার্বিক পরিস্থিতি নিয়ন্ত্রণের জন্য  পোড়াদহ বনিক সমিতি নামে একটি সমিতি রয়েছে। কিছু গনমাধ্যমের মতে এই বাজারটি হলো বাংলাদেশের দ্বিতীয় বৃহত্তম কাপড়ের হাট।\n\n\n== হাটের দিন ==\nসপ্তাহে বৃহস্পতিবার, শুক্রবার ও শনিবার কাপড়ের হাট বসে। কিন্তু এই বাজারে শুক্রবার ব্যতীত নিয়মিত কাপড় বেচা কেনা হয়। শুক্রবারে শুধুমাত্র কাপড়ের হাট বসে\n\n\n=== সময়সূচী ===\nপ্রতিদিন সকাল ৮টা থেকে রাত ১০টা পর্যন্ত দোকানগুলোর বেচাবিক্রি চলে।\n\n\n=== হাট সমূহ ===\nপোড়াদহ বাজারে ০৩ ধরনের হাট বসে।\n\nপোড়াদহ কাপড়ের হাট\nপোড়াদহ রেল বাজার\nপোড়াদহ নতুন বাজার\n\n\n== রাজস্ব ==\nএই হাটে ৯৫ ভাগ পণ্য দেশি। ৫ ভাগ থাকে বিদেশি। প্রতি হাটবারে কাপড়ের হাটে ৩৫ থেকে ৪০ কোটি টাকা বেচাকেনা হয়। এবং ব্যক্তিমালিকানা দোকানগুলোয় ৬০ কোটি টাকা বেচা বিক্রি হয়ে থাকে। এই কাপড়ের হাট থেকে প্রতিবছর গড়ে সরকারের রাজস্বের পরিমাণ ৪৮ লক্ষ  টাকা।\n\n\n== যোগাযোগ ব্যবস্থা ==\nকুষ্টিয়া, মিরপুর, আলমডাঙ্গা ও চুয়াডাঙ্গার সাথে সরাসরি সড়ক ব্যবস্থা রয়েছে। ঢাকা  খুলনা, রাজশাহী ও রংপুরের মতো প্রধান শহর গুলোর সাথে ট্রেন যোগাযোগ ব্যবস্থা রয়েছে‌ বাজারের পাশেই পোড়াদহ জংশন রেলওয়ে স্টেশন অবস্থিত।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nখাজানগর\nজগতি\n\n\n== বহিঃসংযোগ ==\n\n\n== তথ্যসূত্র =="}