{"pageid": 1528076, "title": "রেণুকা মেনন", "url": "https://bn.wikipedia.org/wiki?curid=1528076", "content": "রেণুকা মেনন (জন্ম ৩ নভেম্বর ১৯৮৩)  একজন প্রাক্তন ভারতীয় অভিনেত্রী যিনি মূলত মালায়ালাম এবং তেলুগু ভাষার চলচ্চিত্রে অভিন্য করেছেন। রেণুকা কিছু তামিল এবং কন্নড় ভাষার চলচ্চিত্রেও অভিনয় করেছেন। \nরেণুকা নাম্মাল (২০০২) ছবিতে অভিনয়ের মাধ্যমে অভিনয় জগতে প্রবেশ করেন।  তার অভিনীত উল্লেখযোগ্য চলচ্চিত্রগুলির মধ্যে রয়েছে দাস (২০০৫), ভার্গাম (২০০৬)  এবং কালভা কাধলান (২০০৬)।  ২০০৬ সালে,রেণুকা অভিনয় জগত থেকে অবসর নেন এবং বর্তমানে তিনি ক্যালিফোর্নিয়ায় একটি নৃত্য বিদ্যালয় পরিচালনা করেন। \n\n\n== প্রাথমিক এবং ব্যক্তিগত জীবন ==\nরেণুকার জন্ম ১৯৮৩ সালের ৩ নভেম্বর আলাপ্পুঝায়। তিনি ত্রিশুর থেকে পড়াশুনা করেছেন। রেণুকা ব্যবসায় প্রশাসনে স্নাতক ডিগ্রি অর্জন করেছিলেন।  তিনি ২০০৬ সালের ২১ নভেম্বর মার্কিন যুক্তরাষ্ট্রবাসী সফটওয়্যার ইঞ্জিনিয়ার সুরজ মেননের সাথে বিবাহ বন্ধনে আবদ্ধ হন। তাদের দুই মেয়ে আছে, স্বাতী এবং আনিকা। \n\n\n== কর্মজীবন ==\n১৯ বছর বয়সে, রেণুকা জিষ্ণু রাঘবন, সিদ্ধার্থ ভারতন এবং ভাবনার মতো জনপ্রিয় অভিনেতাদের সাথে নাম্মল  চলচ্চিত্রে অভিনয় করেন। এই চলচ্চিত্রের মাধ্যমে তার অভিনয়ে আত্মপ্রকাশ ঘটে।  চলচ্চিত্রটি বাণিজ্যিকভাবে সফল হয়েছিল এবং সমালোচকদের দ্বারা সমাদৃত হয়েছিল। \nএরপর রেণুকা পৃথ্বীরাজের সাথে মায়ামোহিতচন্দ্রন, স্বাধীনতা  এবং মীরায়ুদে দুখাভুম মুথুভিন্টে স্বপ্নভুম চলচ্চিত্রে অভিনয় করেন।  এরপর, তিনি জয় আকাশের সাথে আনন্দমানন্দময়ে ছবিতে অভিনয় করেন যা তার প্রথম তেলুগু চলচ্চিত্র। এই চলচ্চিত্রে তার অভিনয় সমালোচকদের কাছ থেকে ইতিবাচক পর্যালোচনা পায়।  \n২০০৫ সালে   মেনন সালে তামিল এবং কন্নড়  চলচ্চিত্রে আত্মপ্রকাশ করেন। রেণুকার প্রথম তামিল চলচ্চিত্র ছিল ভরতে  এবং প্রথম কন্নড় চলচ্চিত্র নিউজ।  নিউজ চলচ্চিত্র তিনি অভিনেতা উপেন্দ্রর সাথে কাজ করেন।   সেই বছরের শেষের দিকে, রেণুকা জয়ম রবির সাথে জুটি বেঁধে আরেকটি তামিল ছবি দাস -এ অভিনয় করেন, যা সমালোচকদের দ্বারা প্রশংসিত হয়। \n২০০৬ সালে রেণুকা মালায়ালাম ছবি ভার্গম -এ অভিনয় করেছিলেন। মীরায়ুদে দুখাভুম মুথুভিন্টে স্বপ্নভুম -এর মতো চলচ্চিত্রে অভিনয়ের পরে তিনি আবার পৃথ্বীরাজের সাথে জুটি বাঁধেন।\nরেণুকা তামিল চলচ্চিত্র কালভা কাধলান  -এ অভিনেতা আর্যের সাথে জুটি বাধেন। এরপর তিনি পাথাকা  চলচ্চিত্রে অভিনয় করেন। \n\n\n== চলচ্চিত্র তালিকা ==\n\n\n== তথ্যসূত্র =="}