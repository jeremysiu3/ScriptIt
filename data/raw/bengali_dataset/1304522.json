{"pageid": 1304522, "title": "নাজমুল আহসান", "url": "https://bn.wikipedia.org/wiki?curid=1304522", "content": "নাজমুল আহসান বাংলাদেশ সিভিল সার্ভিসের একজন কর্মকর্তা। তিনি বাংলাদেশ তেল, গ্যাস ও খনিজসম্পদ কর্পোরেশনের (পেট্রোবাংলা) চেয়ারম্যান (অতিরিক্ত সচিব) ছিলেন। বর্তমানে তিনি পানি সম্পদ মন্ত্রণালয়ের সচিব হিসেবে দায়িত্ব পালন করছেন।\n\n\n== শিক্ষাজীবন ==\nনাজমুল ঢাকা বিশ্ববিদ্যালয়ের পদার্থবিজ্ঞান বিভাগ থেকে স্নাতক (সম্মান) ও স্নাতকোত্তর ডিগ্রি লাভ করেন।\n\n\n== কর্মজীবন ==\nনাজমুল আহসান বিসিএস (প্রশাসন) ক্যাডারের ১৩তম ব্যাচের কর্মকর্তা হিসেবে ১৯৯৪ খ্রিষ্টাব্দে সরকারি চাকরিতে যোগদান করেন। তিনি মাঠ প্রশাসনের বিভিন্ন পদে দায়িত্ব পালন করেছেন। তিনি খুলনা ও সাতক্ষীরার জেলা প্রশাসক ছিলেন। তিনি বিদ্যুৎ বিভাগ এবং জ্বালানি ও খনিজ সম্পদ বিভাগে বিভিন্ন পদে দায়িত্ব পালন করেছেন। তিনি বাংলাদেশ তেল, গ্যাস ও খনিজসম্পদ কর্পোরেশনের (পেট্রোবাংলা) পরিচালক (প্রশাসন) ও চেয়ারম্যান হিসেবে দায়িত্ব পালন করেন। বর্তমানে তিনি পানি সম্পদ মন্ত্রণালয়ের সচিব হিসেবে দায়িত্ব পালন করছেন।\n\n\n== তথ্যসূত্র =="}