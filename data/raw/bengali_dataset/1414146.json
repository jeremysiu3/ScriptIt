{"pageid": 1414146, "title": "সার্ভাইভার সিরিজ (১৯৯৫)", "url": "https://bn.wikipedia.org/wiki?curid=1414146", "content": "সার্ভাইভার সিরিজ একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং ফেডারেশন (ডাব্লিউডাব্লিউএফ) প্রযোজনা করেছে, যা সার্ভাইভার সিরিজ কালানুক্রমিকের অধীনে প্রচারিত নবম অনুষ্ঠান ছিল। এই অনুষ্ঠানটি ১৯৯৫ সালের ১৯শে নভেম্বর তারিখে মার্কিন যুক্তরাষ্ট্রের মেরিল্যান্ডের ল্যান্ডওভারের ইউএসএয়ার এরিনায় অনুষ্ঠিত হয়েছে।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট সাতটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে শন মাইকেলস, আহমেদ জনসন, দ্য ব্রিটিস বুলডগ ও সাইকো সিড সার্ভাইভার সিরিজ ম্যাচে ইয়োকোজুনা, ওয়েন হার্ট, রেজর রামোন ও ডিন ডগলাসকে পরাজিত করেছে। অন্যান্য শীর্ষস্থানীয় ম্যাচে, ব্রেট হার্ট ডাব্লিউডাব্লিউএফ চ্যাম্পিয়নশিপের জন্য আয়োজিত নো ডিস্কোয়ালিফিকেশন ম্যাচে ডিজেলকে এবং একক ম্যাচে গোল্ডাস্ট বাম বাম বিগলোকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল   ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠানে প্রদর্শন করা হয়েছে।\n\n\n== পটভূমি ==\nসার্ভাইভার সিরিজ হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের নভেম্বর মাসে অনুষ্ঠিত হয়। রেসলম্যানিয়ার পর ডাব্লিউডাব্লিউইর ইতিহাসে দ্বিতীয় দীর্ঘতম চলমান এই প্রতি-দর্শনে-পরিশোধ অনুষ্ঠানটি ডাব্লিউডাব্লিউই দ্বারা আয়োজিত প্রধান চারটি প্রতি-দর্শনে-পরিশোধ অনুষ্ঠানের (রেসলম্যানিয়া, রয়্যাল রাম্বল এবং সামারস্ল্যাম) মধ্যে একটি; এবং ২০২১ সাল অনুযায়ী, প্রধান পাঁচটি অনুষ্ঠানের মধ্যে একটি (যেখানে মানি ইন দ্য ব্যাংক অন্তর্ভুক্ত)। এই পাঁচটি প্রধান অনুষ্ঠানের মধ্যে রেসলম্যানিয়ার পর এটি ডাব্লিউডাব্লিউই দ্বারা আয়োজিত চতুর্থ বৃহত্তম অনুষ্ঠান। ১৯৮৭ সালের ২৬শে নভেম্বর তারিখে প্রথমবারের মতো সার্ভাইভার সিরিজ অনুষ্ঠিত হয়েছে।\nএই অনুষ্ঠানটি ঐতিহ্যগতভাবে সার্ভাইভার সিরিজ ম্যাচ দ্বারা চিহ্নিত করা হয়, যা এক ধরনের ট্যাগ টিম এলিমিনেশন ম্যাচ; এটি সাধারণত একে অপরের বিরুদ্ধে চার বা পাঁচজন কুস্তিগিরের দুটি দল নিয়ে আয়োজন করা হয়। সার্ভাইভার সিরিজ ম্যাচে একটি দলের প্রতিটি সদস্যকে জয়ের জন্য অবশ্যই প্রতিপক্ষ দলের সকল কুস্তিগিরদের নিষ্কাশিত করতে হবে। ম্যাচের নামটি এই শর্ত থেকে উদ্ভূত হয়েছে, কারণ বিজয়ীরা \"সার্ভাইভার\" নামে অভিহিত হয়। কখনও কখনও সার্ভাইভার সিরিজের ম্যাচে অতিরিক্ত শর্ত আরোপ করা হয়, যেমন পরাজিত দলের সদস্যদের ডাব্লিউডাব্লিউই হতে বরখাস্ত করা হবে। সাধারণত দুটি দলের মধ্যে প্রতিদ্বন্দ্বিতা করা হলেও, ২০১৯ সালের অনুষ্ঠানে ত্রিমুখী সার্ভাইভার সিরিজ ম্যাচে একে অপরের বিরুদ্ধে তিনটি দল ছিল।\n১৯৯৫ সালের এই অনুষ্ঠানটি সার্ভাইভার সিরিজ কালানুক্রমিকের নবম অনুষ্ঠান ছিল, যা ১৯শে নভেম্বর তারিখে মার্কিন যুক্তরাষ্ট্রের মেরিল্যান্ডের ল্যান্ডওভারের ইউএসএয়ার এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবায় সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}