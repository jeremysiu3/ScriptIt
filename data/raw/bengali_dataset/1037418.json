{"pageid": 1037418, "title": "মারিয়া ওয়াস্তি", "url": "https://bn.wikipedia.org/wiki?curid=1037418", "content": "মারিয়া ওয়াস্তি (জন্ম: ১৪ আগস্ট, ১৯৬৫)  হলেন একজন পাকিস্তানি চলচ্চিত্র, টেলিভিশন অভিনেত্রী এবং উপস্থাপিকা। বর্তমানে তিনি পাকিস্তানি টেলিভিশন চ্যানেল বিওএলের বিনোদনমূলক ক্রীড়া অনুষ্ঠানক্রোড়ন ম্যায় খেল  সঞ্চালনা করছেন। \n\n\n== জীবনী ==\nমারিয়া ওয়াস্তি ১৯৬৫ সালের ১৪ আগস্ট তানজানিয়ার দারুসসালামে জন্মগ্রহণ করেছিলেন। পরিবারের সাথে পাকিস্তানে ফেরার আগে তিনি তার শৈশবের বছরগুলো সেখানেই কাটিয়েছিলেন। তিনি রিজওয়ান ওয়াস্তি এবং তাহিরা ওয়স্তির ভাগ্নি। তার বাবা-মা চেয়েছিলেন তিনি একজন ডাক্তার হয়ে উঠবেন, তবে কর্মজীবনের জন্য তিনি বিনোদন পেশাকেই বেশি পছন্দ করেছিলেন। সে সময়ে পাকিস্তানের একমাত্র টেলিভিশন নেটওয়ার্ক ছিল সরকারি মালিকানাধীন পাকিস্তান টেলিভিশন কর্পোরেশন বা পিটিভি। ১৯৯০ এর দশকের পরে পাকিস্তানের প্রথম বেসরকারি মালিকানাধীন চ্যানেল নেটওয়ার্ক টেলিভিশন মার্কেটিং (এনটিএম) তরুণ প্রজন্মকে বিশেষভাবে লক্ষ্য করে অনুষ্ঠানাদি প্রদর্শন শুরু করেছিল। ওয়াস্তি তখন অভিনয়ের প্রতি আগ্রহী হয়ে ওঠেছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে Maria Wasti (ইংরেজি)"}