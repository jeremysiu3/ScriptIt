{"pageid": 1432592, "title": "ভারতীয় লোকনৃত্যের তালিকা", "url": "https://bn.wikipedia.org/wiki?curid=1432592", "content": "ভারতীয় লোক নৃত্য, সাধারণত নতুন ঋতু, শিশুর জন্ম, বিবাহ, উৎসব এবং অন্যান্য সামাজিক অনুষ্ঠান উদযাপনের জন্য সারা বিশ্বে পরিবেশিত হয়ে থাকে। এটি সাধারণত কয়েকটি সাধারণ পদক্ষেপের সমন্বয়ে হয়। কিছু কিছু ভারতীয় লোকনৃত্যে পুরুষ এবং মহিলা পৃথক পৃথকভাবে নৃত্য পরিবেশন করেন; আবার কিছু কিছু নৃত্যে ,তারা একসঙ্গেও নেচে থাকেন। বেশিরভাগ অনুষ্ঠানেই, নৃত্যশিল্পীরা সঙ্গীতশিল্পীদের সাথে গান গেয়ে থাকেন। বেশিরভাগ লোকনৃত্যেই জটিলভাবে নকশাকৃত পোশাক থাকে। যদিও আরও অনেক কাঠামোগত নৃত্য, প্রাচীন লোক নৃত্য ও উপজাতীয় নৃত্য বিদ্যমান রয়েছে। এছাড়াও অন্যান্য আরও অনেক নৃত্য বর্তমানে বিকশিত হচ্ছে।\n\n\n== অন্ধ্রপ্রদেশ ==\nসূত্রধারী (তেলুগু: సూత్రధారి) হলেন যক্ষগান-এর সবচেয়ে গুরুত্বপূর্ণ একজন অভিনেতা এবং তিনি একই সাথে একাধিক চরিত্রে অভিনয় করেন। যক্ষগান হরিকথা-এ বিবর্তিত হয়েছিল এবং এই দুটিকে সমার্থক বলেই ধারণা করা হয়। তাদের নাচ একই রকমের; এখানে একজন ব্যক্তি পালকুরিকি সোমানাথ, শ্রীনাথ এবং অন্যদের উদ্ধৃতাংশ থেকে অভিনয় করে থাকেন। হরিকথার মধ্যে রয়েছে সম্বাদ (তেলুগু: సంవాదం; আলোচনা), পদ্যম (তেলুগু: పద్యం; কবিতা), এবং দারুভু (তেলুগু: దరువు; ছন্দ)। এটি সাধারণত \"భక్తజనులారా! వినండి హరికథ! వినగ వినగవి \" (\"হে ভক্তগণ! এই হরিকথা শুনুন এবং আনন্দিত হোন!\") দিয়ে শুরু হয়। যারা হরিকথা কালক্ষেপম (హరికథా కాలక్షేపం) এর সাথে জড়িত তারা হরিকথা দাসু (তেলুগু: హరికథ దాసు) বা হরিকথা ভাগবতার (তেলুগু: హరికథ భాగవతార్) নামে পরিচিত। ধারণা করা হয় অন্ধ্রপ্রদেশ-এর, প্রথম হরিকথা শিল্পী ছিলেন গোকুলপতি কুরমানাথকবি (তেলুগু: గోకులపాటి కూర్మనాథకవి) যিনি রাজ্যের উত্তর জেলা থেকে আগত ছিলেন এবং তিনি মৃত্যুঞ্জয় বিলাসম (তেলুগু: మృత్యుంజయ విలాసం) লিখেছিলেন এবং সেটিকে জনপ্রিয়ও করে তুলেছিলেন।\n\n\n== অরুণাচল প্রদেশ ==\n(রিখাম্পাদা))/\n\n\n== আসাম ==\n\nবিহু\nবাগুরুম্বা\nভোর্তাল নাচ\nবৌদিমা\nগোয়ালিনী\nঝুমুর\nগুমরাগ\nওজা পালি\nদেওধনী\n\n\n== বিহার ==\nবিদেশিয়া হলো নৃত্য-নাটকের এমন একটি রূপ যা নাটকের প্রতি অনুরাগী একজন নাপিত ভিখারি ঠাকুর দ্বারা নির্মিত হয়েছিল বলে ধারণা করা হয়। এটি গতানুগতিক ও আধুনিক, ধনী ও দরিদ্রের মধ্যে সামাজিক সমস্যা এবং দ্বন্দ্ব নিয়ে কাজ করে।\nলাভাণ্ডা নাচ\nডোমকচ বিবাহ অনুষ্ঠানের সময় বরের বাড়িতে মহিলাদের দ্বারা পরিবেশিত একটি নৃত্য।\nফাগুয়া মূলত একটি নৃত্য, এছাড়াও এটি এমন এক ধরনের লোকগীতি যা হোলির সময় পরিবেশিত হয়ে থাকে।\nজাত-জতীন হলো উত্তর বিহার এর সবচেয়ে জনপ্রিয় লোকনৃত্য, বিশেষ করে মিথিলা এ। এই নৃত্য একজন পুরুষ এবং একজন মহিলা দ্বারা পরিবেশিত হয়ে থাকে; এই নৃত্যটির শুরুতে দেখানো হয় একজন লোক কাজ করতে অনেক দূরে যাচ্ছে। নৃত্যটি দারিদ্র্য ও দুঃখকে প্রতিফলিত করে।\nঝিঝিয়া, দুর্গা পূজার সময় মিথিলা অঞ্চলে গাওয়া ও নাচা হয়। এই নৃত্যে লোকেরা একটি মাটির পাত্রের সাথে নৃত্য করে যেই মাটির পাত্রের ভিতরে ছিদ্র থাকে। পাশাপাশি, এই নৃত্য মন্দ কাজ থেকে বিরত থাকার জন্যও আহ্বান জানায়।\nঝুমরি গুজরাটের গারবার মতো।\nকাজরি বিহারের ভোজপুরি-ভাষী অঞ্চলে জনপ্রিয় একটি নৃত্য। গ্রীষ্মের আকাশে কালো বর্ষার মেঘ আসার সাথে সাথে একজন কুমারীর তার প্রেমিকের জন্য যে আকাঙ্ক্ষা থাকে তা বর্ণনা করতে এটি প্রায়শই ব্যবহৃত হয়ে থাকে এবং এটি বর্ষাকালে গাওয়া হয়।\nপাইকি পদাতিকদের তৎপরতা, সাহস এবং উত্তেজনাকে জাগিয়ে তোলে। এই নৃত্য সমতল ভূমিতে করা হয়। এটি নৃত্যশিল্পীদের অস্ত্র পরিচালনার ক্ষমতাকে তুলে ধরে।\nসোহর (একটি মৈথিলি লোকসংগীত) যা শিশুর জন্ম উদযাপনের জন্য মহিলাদের দ্বারা গাওয়া এবং নাচা হয়।\n\n\n== ছত্তিশগড় ==\nরাউত নৃত্য হলো এমন একটি ঐতিহ্যবাহী লোকনৃত্য যা সাধারণত যাদবেরা করে থাকে। যাদব হলো এমন একটি জাতি যারা উপাসনার অভিব্যক্তি হিসেবে নিজেদেরকে কৃষ্ণের বংশধর বলে মনে করে। এটি দেব উধনি একাদশী (একটি সংক্ষিপ্ত বিশ্রামের পর দেবতাদের জাগরণ) এর জন্য পরিবেশিত হয়ে থাকে। এটি কৃষ্ণের রাসলীলার অনুরূপ। পাণ্ডবনী, পন্থী, সুয়া এগুলোও অন্যান্য লোকনৃত্য।\n\n\n== গোয়া ==\nদেকনি\nধালো\nফুগডি একটি গোয়ান লোকনৃত্য যা হিন্দু ধর্মীয় উৎসব গণেশ চতুর্থী, ব্রত বা অন্যান্য নৃত্যের শেষের দিকে কোঙ্কণ অঞ্চলের মহিলাদের দ্বারা পরিবেশিত হয়ে থাকে। যেমন- ধালো।\nখোল\nমুসল\nসাময়ী নৃত্য\n\n\n== গুজরাট ==\n\nডাণ্ডিয়া রাস হলো একটি উদ্যমী, প্রাণবন্ত নৃত্য যা গুজরাট এ উদ্ভূত হয়েছে। এই নৃত্যকে প্রায়শই \"লাঠি নৃত্য\" বলা হয় কারণ এই নৃত্যে পালিশ করা লাঠি ব্যবহার করা হয় (ডান্ডিয়া), এটি দেবী দুর্গা এবং অসুর রাজা মহিষাসুর-এর মধ্যকার যুদ্ধের প্রতিনিধিত্ব করে। এটিকে \"তরবারি নাচ\" ও বলা হয় কারণ ডাণ্ডিয়া দুর্গার তরবারিগুলোর প্রতিনিধিত্ব করে এবং এগুলোকে একসাথে আঘাত করা হয়ে থাকে। মার্কিন যুক্তরাষ্ট্রের কলেজিয়েট স্তরে গরবা এবং রাসের সংমিশ্রণ জনপ্রিয় হয়ে উঠেছে এবং গরবা-রাস প্রতিযোগিতাও সংখ্যায় বৃদ্ধি পাচ্ছে। জনপ্রিয় প্রতিযোগিতার মধ্যে রয়েছে রাস ক্যাওস (ওয়াশিংটন ডিসিতে), এবং রাস রোডিও (অস্টিনে, টি এক্স)।\nগরবা প্রথাগতভাবে উভয় লিঙ্গের মানুষের দ্বারা পরিবেশিত হয় এবং এখানে কখনো কখনো লাঠি নৃত্য কেও অন্তর্ভুক্ত করা হয়। বৃত্তাকার পথে নড়াচড়া এবং ছন্দময় হাততালি দিয়ে এটি প্রায়ই নবরাত্রি এর সময় অনুষ্ঠিত হয়ে থাকে। এই নৃত্যের নাম এসেছে গর্ভ গভীর থেকে, যার অর্থ \"অভ্যন্তরীণ মন্দিরে আলো\" বা \"ছিদ্রযুক্ত মাটির পাত্রে প্রদীপ\" (যা প্রায়শই নৃত্যে ব্যবহৃত হয়)। গারবা ,গুজরাটের বিখ্যাত লোকনৃত্য। এটি নবরাত্রি উদযাপনের একটি অবিচ্ছেদ্য অঙ্গ৷ এটি ইউনেস্কো থেকে 'ইনটেনজিবল কালচারাল হেরিটেজ অফ হিউম্যানিটি' (আইসিএইচ) ট্যাগ অর্জন করেছে৷ গুজরাটের গারবা ভারতের ১৫ তম আইসিএইচ উপাদান যা ইউনেস্কোর তালিকায় অন্তর্ভুক্ত করা হয়েছে।\nটিপ্পানি নৃত্যের উৎপত্তি সৌরাষ্ট্র এর চোরওয়াদ অঞ্চলে। কর্মজীবী ​​মহিলারা একটি কাঠের রড (কখনও কখনও মাথার এক প্রান্তে লোহা থাকে) নিয়ে তা দিয়ে মেঝেতে আঘাত করেন।\nপাধার নৃত্য পাধার সম্প্রদায় দ্বারা পরিবেশিত হয়।\n\n\n== হিমাচল প্রদেশ ==\nনাটি, হিমাচল প্রদেশ এর সিরমৌর, কুলু এবং শিমলা জেলার ঐতিহ্যবাহী নৃত্য। নটি নৃত্য শিখানোর সময় একটি একক স্থানে সর্বাধিক সংখ্যক লোকের উপস্থিতি এবং অংশগ্রহণ করায় নৃত্যটিকে গিনেস বুক অফ ওয়ার্ল্ড রেকর্ডস-এ তালিকাভুক্ত করা হয়েছে।\n\n\n== হরিয়ানা ==\nহরিয়ানা নৃত্যের মধ্যে রয়েছে:\n\n\n== কর্নাটক ==\nভারতনাট্যম মাইসুরু অঞ্চলে পরিবেশিত হয়।\nবুটা কোলা (আত্মা পূজা) সাধারণত রাতে অনুশীলন করা হয়।\nডল্লু কুনিথা একটি ড্রাম নাচ।\nপিলি ইয়েসা উপকূলীয় অঞ্চলে পুরুষদের দ্বারা পরিবেশিত হয়। নৃত্যশিল্পীদেরকে বাঘের মতো করে সাজানো হয় এবং তারা রাগান্বিত বাঘের মতো অভিনয় করে।\nকমসলে, বিলিগিরিরাঙ্গা পাহাড় তীর্থযাত্রায় পুরুষ মাদেশ্বরা ভক্তদের দ্বারা পরিবেশিত হয়, যা রাজ্যজুড়ে জনপ্রিয়।\nকাঙ্গিলু, মন্ডল সম্প্রদায়ের এক আধ্যাত্মিক নৃত্য।\nকোলাতা\nলাবনি উত্তর সীমান্ত অঞ্চলে পরিবেশিত হয়।\nলিঙ্গাদা বিরানা কুনিথা কর্ণাটক রাজ্যের দক্ষিণাঞ্চলে বিস্তৃত।\nবীরাগেস নারীদের দ্বারা পরিবেশিত হয়। হিন্দু পৌরাণিক কাহিনীর উপর ভিত্তি করে, এটি প্রধানত শ্রাবণ এবং কার্তিক হিন্দু মাসগুলোতে অনুষ্ঠিত উৎসবের সময় করা হয়।\nযক্ষগান, রাষ্ট্রীয় নৃত্যটির বেশ কয়েকটি রূপ রয়েছে যা অঞ্চলভেদে ভিন্ন ভিন্ন হয়।\n\n\n== জম্মু ও কাশ্মীর ==\nজম্মু ও কাশ্মীর অঞ্চল প্রাকৃতিক ও সাংস্কৃতিক সৌন্দর্যে আশীর্বাদপূর্ণ। জম্মু ও কাশ্মীরের কেন্দ্রশাসিত অঞ্চলে বিভিন্ন অনুষ্ঠানে অনেক লোকনৃত্য পরিবেশিত হয়ে থাকে।\nজম্মু অঞ্চলের প্রধান লোকনৃত্য হলো- কুদ নৃত্য, ছাজ্জা নৃত্য, কাক নৃত্য, ডোগরি ভাংড়া ইত্যাদি।\nধুমল একটি আনুষ্ঠানিক নৃত্য যা ওয়াট্টাল উপজাতির পুরুষদের দ্বারা পরিবেশিত হয়। নৃত্যশিল্পীরা লম্বা, রঙিন পোশাক এবং পুঁতি ও শাঁস দিয়ে জড়ানো লম্বা, শঙ্কুযুক্ত ক্যাপ পরেন। তারা ব্যানার নিয়ে মিছিল করেন। নৃত্য করার সময় ব্যানারটিকে কবর দেওয়া হয় এবং পুরুষেরা একটি বৃত্ত তৈরি করে গান এবং ড্রামের সাথে নাচ করতে থাকে।\n\n\n== ঝাড়খণ্ড ==\nঝুমুর একটি জনপ্রিয় নৃত্য, যা ফসল কাটার মৌসুমে এবং এর উৎসবে পরিবেশিত হয়।\nমর্দানি ঝুমার, একটি নাগপুরি নৃত্য যা মূলত পুরুষদের দ্বারা পরিবেশিত হয়।\nজেনানী ঝুমার একটি নাগপুরী নৃত্য যা প্রধানত মহিলাদের দ্বারা পরিবেশিত হয়।\nডোমকচ হলো একটি নৃত্য যা বিয়ের অনুষ্ঠানে বর ও কনের পরিবারের দ্বারা পরিবেশিত হয়।\nহোলি উৎসবের সময় ফাগুয়া পরিবেশন করা হয়।\nপাইকা একটি নাগপুরি মার্শাল নৃত্য।\nছৌ নৃত্য হলো একটি অর্ধ-শাস্ত্রীয় ভারতীয় নৃত্য যেখানে লোক ঐতিহ্য রয়েছে ও যা পূর্বাঞ্চলীয় রাজ্য ঝাড়খন্ড, পশ্চিমবঙ্গ এবং ওড়িশায় উদ্ভূত হয়েছে। এই নৃত্যের তিনটি শৈলী রয়েছে, যেখানে নৃত্যগুলো পরিবেশন করা হয় সেই স্থানগুলোর নামানুসারে এদের নামকরণ করা হয়েছে: বাংলায় পুরুলিয়া চাউ, ঝাড়খণ্ডে সেরাকেল্লা চাউ এবং ওড়িশায় ময়ুরভঞ্জ চাউ।\nফিরকল একটি মার্শাল নৃত্য, যা ঝাড়খণ্ড এবং ওড়িশার কিছু অংশে পরিবেশিত হয়।\n\n\n== কেরালা ==\n\nডাফমুট্টু মুসলিম সম্প্রদায় দ্বারা পরিবেশিত হয়। আরবদের দ্বারা উদ্ভূত নৃত্যটি আরবি সঙ্গীতের সাথে রয়েছে। \"ডাফমুট্টু\" নামটি ড্যাফ বা ট্যাপ নামে পরিচিত একটি ড্রামের জন্য দেয়া হয়েছে।\nমার্গমকলী রাজ্যের সিরিয়ান মহিলা খ্রিস্টানদের দ্বারা প্রধানত বিবাহ অনুষ্ঠানের সময় এটি পরিবেশিত হয়।\nওপ্পানা হলো আরেকটি মুসলিম নৃত্য। এটি সাধারণত একটি দাম্পত্য দলগত নৃত্য যা বিবাহের আগের দিন পরিবেশিত হয় এবং মালাবার উপকূলে এটি বিশেষভাবে জনপ্রিয়। নববধূর যুবতী মহিলা আত্মীয়রা তার চারপাশে গান গায়, নাচ করে এবং হাততালি দেয়।\nথেয়্যাম হলো এক ধরনের আচারিক নৃত্য পূজা। থেয়্যাম ,মালয়ালম দাইভাম (ঈশ্বর) থেকে উদ্ভূত এবং এই নৃত্যটি আচার, সঙ্গীত, চিত্রকলা, ভাস্কর্য এবং সাহিত্যের অংশ। এটি দেবী কালীর উপাসনা করার জন্য প্রায়শই তফসিলি জাতি ও তফসিলি জনজাতি পুরুষদের দ্বারা করা হয়, যারা এটি পরিবেশন করার অধিকার পেয়েছে।\nথিরায়াট্টম, উত্তর কেরালায় পরিবেশিত থিয়েটার, সঙ্গীত, ব্যঙ্গ, মুখ ও দেহ চিত্র, মুখোশ, মার্শাল আর্ট এবং আচারের অংশ। এটি দক্ষিণ মালাবার-এর কাভুকাল (পবিত্র গ্রোভ) এবং গ্রামের উপাসনালয়ে করা হয়।\nথিড়াম্বু নৃত্যম প্রাথমিকভাবে উত্তর কেরালার নাম্বুদিরি দ্বারা অনুষ্ঠিত হয়।\nওট্টান থুল্লাল (\"খেলতে লাফাতে\") ১৮শ শতাব্দীতে আবির্ভূত হয়েছিল এবং এটি নৃত্য ও পুরাণ থেকে শ্লোকের আবৃত্তির সমন্বয়ে গঠিত একটি একক পরিবেশনা।\nপদায়নী কেরালার মধ্য ত্রাভাঙ্কোর অঞ্চলের দেবী মন্দিরের সাথে যুক্ত একটি আচারিক থিয়েটার শিল্প। ভদ্রকালী দেবী, যার ক্রোধ দারিকান নামে একটি পৌরাণিক রাক্ষসের বিরুদ্ধে জয়লাভ করার পর থেকে কমেনি তাকে তুষ্ট করার জন্য রাতে মন্দির প্রাঙ্গণে পদায়নীর আচার-অনুষ্ঠান করা হয়,। প্রতিটি উৎসবে মানুষের অংশগ্রহণ এবং আয়োজনকারী গ্রামের সংখ্যার উপর নির্ভর করে সাত থেকে ২৮ দিন পর্যন্ত এটি স্থায়ী হয়। মালায়ালম ভাষায়, পাদয়ানি পাদ এবং আনি শব্দের সমন্বয়ে এটি গঠিত, যার অর্থ একদল সৈন্য এবং সারি। এটা বিশ্বাস করা হয় যে ত্রাভাঙ্কোরের দক্ষিণাঞ্চল থেকে তাদের শত্রুদের ভয় দেখানোর জন্য কালারিপায়াত্তুতে প্রশিক্ষিত যোদ্ধাদের দ্বারা পদায়ন করা হয়েছিল। ফলস্বরূপ, শিল্পের এই রূপটি কালারিপায়াত্তুর সমৃদ্ধ মার্শাল আর্টের ঐতিহ্যের মধ্যে খুঁজে পাওয়া যেতে পারে।\n\n\n== মধ্যপ্রদেশ ==\n\nযখন রবি শস্যের ফুল ফোটে তখন গ্রিদা নৃত্য পরিবেশন করা হয়, গ্রামের দলগুলোর দ্বারা সকাল থেকে সন্ধ্যা পর্যন্ত এই নৃত্য চলতে থাকে। এর তিনটি পর্যায় রয়েছে:\nসেলা- ধীর, শক্ত পায়ে নড়াচড়া\nসেললারকি- এতে পায়ের নড়াচড়া দ্রুত হয়।\nসেলভাদোনি- গতিবেগ বাড়ার সাথে সাথে হাত ও পা জোরে জোরে চলে।\nমাটকি নাচ, মালব অঞ্চলে, মূলত বিবাহের জন্য পরিবেশিত হয়। এতে একজন পর্দানশীন মহিলা তার মাথায় ভারসাম্যপূর্ণ মাটির পাত্র (মাটকি) নিয়ে নাচ করেন, আবার কখনো কখনো অন্য মহিলারাও এতে যোগদান করেন। এর অন্যান্য রূপ হলো আদা এবং খাদা নাচ।\nফুলপতি নৃত্য, আধা-গ্রামীণ, অবিবাহিত মহিলাদের দ্বারা প্রকৃতির উদযাপনে পরিবেশিত হয়ে থাকে।\nতেরতালি একটি ধর্মীয় নৃত্য যা কামার উপজাতি দ্বারা পরিবেশিত হয়। এটি সাধারণত দুই বা তিনজন পর্দানশীল মহিলা দ্বারা পরিবেশিত হয়ে থাকে, যারা মাটিতে বসে থাকে, কখনো কখনো তাদের দাঁতে ছোট তলোয়ার এবং তাদের মাথায় একটি শোভাময় পাত্র থাকে। মঞ্জিরা (ছোট, ধাতব করতাল) তাদের শরীরের সাথে  – প্রাথমিকভাবে পায়ে –  বেঁধে দেওয়া থাকে এবং নৃত্যশিল্পীরা ঢোল ও গানের সাথে সাথে হাতে ধরা করতাল দিয়ে ছন্দময়ভাবে এতে আঘাত করে।\n\n\n== মহারাষ্ট্র ==\nপাভরি নাচ (বা তরফা নাচ) হলো কোকনা উপজাতি দ্বারা পরিবেশিত একটি নৃত্য যা উত্তর-পশ্চিমাঞ্চলের মহারাষ্ট্র পাহাড়ে পরিবেশিত হয়ে থাকে, এই নৃত্যে থাকে তরফা বা পাভরি: যা শুকনো লাউ থেকে তৈরি একটি সুষির যন্ত্র। \nলাবনি, ঐতিহ্যবাহী গান এবং নৃত্যের সংমিশ্রণ যা ঢোলক ড্রামের সাথে পরিবেশিত হয়। এটি এর শক্তিশালী ছন্দ এবং কামোত্তেজকতার জন্য সুপরিচিত, লাভানি মারাঠি লোকনাট্যের বিকাশে অবদান রেখেছে। এর বিখ্যাত গানগুলো হলো अप्सरा आली, वाजले की बारा।\n মহারাষ্ট্র এবং দক্ষিণ মধ্যপ্রদেশে, মহিলারা নয়-গজ-লম্বা শাড়ি পরে এটি পরিবেশন করে। এই নৃত্তে গানগুলো দ্রুত গতিতে গাওয়া হয়।\n\n\n== নাগাল্যান্ড ==\nচ্যাং লো (সুয়া লুয়া নামেও পরিচিত), মূলত যুদ্ধে বিজয় উদযাপন করার জন্য নাগাল্যান্ড এর চাং নাগা দ্বারা পরিবেশিত হয়। বর্তমানে এটি সম্প্রদায়ের উদযাপনের একটি অংশে পরিণত হয়েছে। যেমন- পোয়াংলেম, ফসল কাটার আগে তিন দিনের একটি উৎসব। এর পোশাকের মধ্যে রয়েছে ঐতিহ্যবাহী নাগা যোদ্ধা এবং মহিলা ফাইনারি।\n\n\n== ওড়িশা ==\n\n\n=== লাউদি খেলা ===\nদোল উৎসবের সময় ঐতিহ্যগতভাবে তরুণ গোপাল পুরুষদের দ্বারা লাউদি খেলা পরিবেশিত হয়, এর জনপ্রিয়তা দিন দিন হ্রাস পাচ্ছে।\n\n\n=== বাঘা নাচ ===\nবাঘা নাচা, একটি বাঘের নাচ যা মূলত উৎসবের সময় পরিবেশিত হয়। পুরুষ নৃত্যশিল্পীরা বাঘের মতো হলুদ এবং কালো ডোরা দিয়ে তাদের ত্বককে রঙিন করে এবং তাদের পিছনে একটি লেজ সংযুক্ত করে।\n\n\n=== ঘুমরা ===\nঘুমুর নৃত্য, মূলত সৈন্যদের উৎসাহিত করার জন্য যুদ্ধের সময় পরিবেশিত হয়, এটি একটি ড্রামের সাথে পরিবেশিত হয় এবং এই নৃত্য কালাহান্ডি জেলায় জনপ্রিয়।\n\n\n=== কর্ম নাচ ===\nসম্বলপুরী করম নৃত্য, ভাদ্র মাসে কর্ম ফসল কাটার উৎসবের সময় পরিবেশিত হয়।\n\n\n=== ঝুমুর ===\nঝুমুর উত্তর ও পশ্চিম ওড়িশায় বিভিন্ন উৎসব এবং ফসল কাটার সময় পরিবেশিত হয়ে থাকে।\n\n\n=== কেইসাবাড়ি ===\nকেইসাবাড়ি, রাধা এবং কৃষ্ণের গল্পের উপর ভিত্তি করে এবং সম্বলপুরী গানের সাথে পুরুষদের দ্বারা পরিবেশিত হয় ।\n\n\n== পুদুচেরি ==\nগরাদি, পুদুচেরির একটি সুপরিচিত নৃত্য যা বিভিন্ন উৎসবে পরিবেশিত হয়। এর উৎপত্তি পৌরাণিক কাহিনীর একটি বিষয় থেকে; যখন রাম (মহাকাব্য রামায়ণ ) রাবণকে পরাজিত করেন তখন ভানার (বানর) তার বিজয় উদযাপন করার জন্য নাচতে থাকে। গারদি সাধারণত পাঁচ থেকে আট ঘণ্টার জন্য পরিবেশিত হয়। নৃত্যশিল্পীরা ভানার মুখোশ পরে, লাঠি বহন করে এবং দশটি চিমিং অঞ্জলি (লোহার আংটি) পরে দুটি বড় রামদোলু ড্রামের সাথে নাচে করে এবং এর সাথে সাথে গান গায় ।\n\n\n== পাঞ্জাব ==\n\n\n=== ভাংড়া ===\nভাংড়া হলো পাঞ্জাবের অন্যতম জনপ্রিয় একটি নৃত্য এবং এটি এশিয়ান সংস্কৃতির একটি অংশ হয়ে উঠেছে। এটি মূলত শিখ কৃষকদের সাথে সম্পৃক্ত যারা একটি ঢোল সহযোগে ফসল কাটার উদযাপন করে। ভাংড়া এখন বিভিন্ন ধরনের বাদ্যযন্ত্রের সাথে যে কোনো অনুষ্ঠানে নাচা হয়; এর ক্ষেত্রে আঞ্চলিক বৈচিত্র্যও বিদ্যমান রয়েছে।\n\n\n=== গিদ্ধা ===\nগিদ্ধা, রঙিন পোশাকে নারীদের দ্বারা পরিবেশিত হয় যা রিং নাচ থেকে উদ্ভূত এবং এখানে পাঞ্জাবি কপলেট (বল্লিয়ান) এর গান গাওয়া অন্তর্ভুক্ত হয়েছে ।মালবাই গিদ্ধা পুরুষদের দ্বারা মালওয়া নাচ পরিবেশিত হয়।\n\n\n=== কিক্কলি ===\nকিক্কলি, দুটি রঙিন পোশাক পরা মেয়ে লোকগানের সাথে পরিবেশন করে যারা ক্রস ভাবে একে অপরের হাত ধরে থাকে এবং তারা একে অপরকে তাদের অবস্থানের ভারসাম্য বজায় রেখে একটি বৃত্তে ঘোরায়।\n\n\n== রাজস্থান ==\n\n\n=== ঘুমর ===\nঘুমার, রাজস্থান এবং হরিয়ানার একটি ঐতিহ্যবাহী নারী নৃত্য। এটি সাধারণত ঘূর্ণায়মান স্কার্ট পরা মহিলাদের দল দ্বারা পুরুষ এবং মহিলাদের গানের সাথে সাথে পরিবেশিত হয়। নৃত্যটির নাম এসেছে ঘোমনা থেকে, এই ঘূর্ণনে রঙিন, প্রবাহিত ঘাঘরা (দীর্ঘ রাজস্থানী স্কার্ট) প্রদর্শিত হয় যা ঘূমর নাচ নামে পরিচিত।\n\n\n=== কালবেলিয়া ===\nকালবেলিয়া নৃত্য কালো, ঘূর্ণায়মান স্কার্ট (সাপের মতো) পরিধেয় মহিলাদের দ্বারা পরিবেশিত হয়। এ সময় পুরুষ সর্প মোহনীয়>রা পুঙ্গি এবং অন্যান্য যন্ত্র বাজিয়ে থাকেন। কালবেলিয়া লোকগীতি এবং নৃত্যগুলো ২০১০ সালে ইউনেস্কোর মানবতার অধরা সাংস্কৃতিক ঐতিহ্যের প্রতিনিধি তালিকায় যুক্ত করা হয়েছিল।\n\n\n=== কাচ্চি ঘোড়ি ===\nকাচ্চি ঘোড়ি নৃত্য মূলত উত্তর-পূর্বাঞ্চলীয় রাজস্থান অঞ্চলের শেখাবতীতে পরিবেশিত হয়। এখানে একজন গায়ক স্থানীয় দস্যুদের গল্প বর্ণনা করেন এবং এ সময় ঘোড়ার সাজে সজ্জিত এবং দস্যু নৃত্যশিল্পীরা মারামারির অভিনয় করে থাকেন । এটি বিবাহ এবং অন্যান্য সামাজিক অনুষ্ঠানের সময় পরিবেশিত হয়ে থাকে।\nসুইসিনি\nসুইসিনি হলো মধ্যযুগীয় ভারত থেকে উদ্ভূত রাজস্থানের একটি নৃত্য, সাম্প্রতিক সময়ে এটি লুপ্তপ্রায়।\n\n\n== সিকিম ==\nমারুনি, নেপাল, দার্জিলিং, আসাম, ভুটান এবং মিয়ানমার-এ জনপ্রিয়। এটি নৈমতি বাজা বাজনার সঙ্গীতশিল্পীদের দ্বারা পরিবেশিত হয় । এখানে আরও অনেক নাচ রয়েছে যেমন ঝন্টু নাচ, চু ফাউত, সিকমারি, ডেনজংচেনহা,খুখুরি নাচ, ছুটকেনাছ।\n\n\n== তামিলনাড়ু ==\n\n\n=== পারাই আত্তম বা থাপ্পাত্তম ===\n\nপারাই আত্তম, পারাই ড্রামের সাথে পরিবেশিত একটি তামিল নৃত্য।\n\n\n=== কুম্মি ===\nকুম্মি, তামিলনাড়ু-এর প্রাচীনতম লোকনৃত্যগুলির মধ্যে একটি, এখানে বাদ্যযন্ত্রের পরিবর্তে হাতে তালি দেওয়া হয়ে থাকে। এই নৃত্যে নারীরা একটি বৃত্ত গঠন করে এবং নাচে; একজন গায়, অন্য নৃত্যশিল্পীরা এভাবেই পালাবদল করে। এর বেশ কয়েকটি শৈলী রয়েছে। উৎসব এবং অন্যান্য বিশেষ অনুষ্ঠানে এই কুম্মি নাচ করা হয়।\n\n\n=== করকাট্টম ===\nহিন্দু বৃষ্টি দেবী মারিয়াম্মানের প্রশংসা করার জন্য করকাট্টম নৃত্য করা হয়। এখানে নৃত্যশিল্পীরা তাদের মাথায় পানির পাত্র ভারসাম্যপূর্ণ অবস্থায় রাখে। কারকত্তম দুই প্রকারঃ আত্তা কারাগামে নৃত্যশিল্পীরা মাথায় সজ্জিত পাত্র নিয়ে নাচে এবং এটি আনন্দ ও সুখের প্রতীক; মারিয়ামমানের প্রশংসা করতে মন্দিরে শক্তি কারাগাম নাচ করা হয়। এই নৃত্যের নৃত্যশিল্পীদের জন্য ঢোল, গান এবং পাইপ বাদ্যযন্ত্র বাজানো হয় ।\n\n\n=== মাইলট্টম ===\nমাইলট্টম বা ময়ূর নাচ, গ্রামের উৎসবগুলোতে মেয়েরা ময়ূরের সাজে পরিবেশন করে। এর অনুরূপ নৃত্যগুলো হলো কালাই আট্টম (ষাঁড়ের নাচ), কারাদি আট্টম (ভাল্লুকের নাচ) এবং আলি আত্তম (দানব নৃত্য) যা গ্রামে গ্রামে পুনর্মিলনের সময় পরিবেশিত হয়। রাক্ষসের মুখোশ পরিহিত অবস্থায় বেদালা আত্তম নাচ পরিবেশিত হয়।\n\n\n=== সাপের নাচ ===\nসাপকে রক্ষক হিসাবে দেখা হয়। সাপের চামড়ার মতো নকশা করা পোশাক পরে মেয়েরা সাপের নাচ পরিবেশন করে। নৃত্যশিল্পীরা এই নৃত্যে সাপের মতো নড়াচড়া করে, তাদের মাথা এবং হাত দিয়ে দ্রুত কামড়ানোর মত নড়াচড়া করে; তারা হাতকে উত্থাপিত করে ও একসাথে রেখে একটি সাপের মাথার অনুরূপ আকৃতি দেয়।\n\n\n=== ওইলাট্টম ===\nযদিও ওইলাট্টম (সৌন্দর্যের নৃত্য) ঐতিহ্যগতভাবে পুরুষদের দ্বারা পরিবেশিত হয়ে আসছিল, কিন্তু বর্তমানে নারীরাও এই নাচ পরিবেশনা করা শুরু করেছে।অংশগ্রহণকারীরা গোড়ালির ঘণ্টা পরে বাদ্যযন্ত্রের সাথে সারিবদ্ধভাবে নাচ করে; নৃত্যশিল্পীদের যোগদানের সাথে সাথে সারিটি বড় হতে থাকে। ওইলাত্তম দক্ষিণের জেলা এবং কঙ্গু নাড়ু অঞ্চলে সবচেয়ে জনপ্রিয় এবং এই নৃত্যের বিভিন্ন শৈলী রয়েছে।\n\n\n=== পুলিয়াট্টম ===\nপুলিয়াট্টম হলো একটি বাঘের নৃত্য যেখানে যুবকেরা তাদের শরীরকে বাঘের মতো রঙ করে এবং বাঘের মতো পোশাক পরে ড্রামের তালে নাচে। এখানে নৃত্যশিল্পীরা মাঝে মাঝে ছাগল ধরার অভিনয় করে থাকে। এই জনপ্রিয় নৃত্যটি মন্দির উৎসবের সময় পরিবেশিত হয়ে থাকে।\n\n\n=== পোইকাল কুদিরাই আত্তম ===\nপোইকাল আত্তম মিথ্যা-পা নাচ নামে পরিচিত। এই নৃত্যে নৃত্যশিল্পীদের কোমরের সাথে একটি পুতুল ঘোড়া সংযুক্ত করা হয়, নৃত্যশিল্পীদের দুই পা এবং শরীর এ সময়  একটি ঘোড়ার আরোহীর মতো ঠেস দিয়ে থাকে। এই নৃত্যটি জনপ্রিয় লোককাহিনীর গল্প থেকে চিত্রিত।\n\n\n=== বোমলত্তম ===\nপ্রতিটি গ্রামে উৎসব এবং মেলার সময় বোমলত্তম (পুতুল নাচ) পরিবেশিত হয়ে থাকে। এখানে অনেক ধরনের পুতুল (যেমন কাপড়, কাঠ এবং চামড়ার তৈরি) থাকে এবং এগুলোকে দড়ি বা তারের সাহায্যে নড়াচড়া করানো হয়। যিনি পুতুল পরিচালনা করেন তিনি একটি পর্দার পিছনে দাঁড়িয়ে থাকেন এবং পুতুলগুলো পর্দার সামনে থাকে; গল্পগুলো পুরাণ, মহাকাব্য এবং লোককাহিনী থেকে নেওয়া হয়েছে।\n\n\n=== থেরু কুথু ===\nকুথু সাধারণত পাঙ্গুনি এবং আদি মাসে গ্রামীন উৎসবের সময় একটি মিলনায়তনে পুরুষদের দ্বারা পরিবেশিত হয়। পরিবেশনাটিতে গল্প বলা, সংলাপ, গান এবং নাচ থাকে। এর গল্পগুলো পুরাণ, মহাকাব্য যেমন রামায়ণ ও মহাভারত এবং স্থানীয় লোককাহিনী থেকে নেওয়া হয়েছে। পরিবেশনাটি সন্ধ্যার শেষের দিকে শুরু হয় এবং কয়েক ঘন্টা ধরে চলতে থাকে। থেরু কুথু উত্তর তামিলনাড়ুতে জনপ্রিয়।\n\n\n== তেলেঙ্গানা ==\nপেরিনি শিবতাণ্ডবম বা পেরিনি তান্ডবম একটি প্রাচীন নৃত্যশৈলী যা সম্প্রতি পুনরুজ্জীবিত হয়েছে।\n\n\n== ত্রিপুরা ==\nহোজাগিরি ত্রিপুরা-এর ত্রিপুরী রেয়াং (ব্রু) গোষ্ঠীর দ্বারা পরিবেশিত হয়। এই নৃত্যে চার থেকে আটজন মহিলা ঘন ঘন জায়গা পরিবর্তন করারা মাধ্যমে নৃত্য করেন। যখন পুরুষরা বেশিরভাগ সঙ্গীত পরিবেশনা করেন; তখন মহিলারা কোরাসে গান গায়। নৃত্যশিল্পীরা এ সময় তাদের শরীরকে ঘুরিয়ে থাকে এবং কখনো কখনো তাদের মাথায় একটি মাটির কলসি বা একটি বোতলকে ভারসাম্যপূর্ণ অবস্থায় রাখে যার মধ্যে একটি আলোকিত বাতি থাকে, তা নিয়ে নাচতে থাকে ।\nসাংগ্রাইং নৃত্য হলো ত্রিপুরা মগ সম্প্রদায়ের একটি নৃত্য। এই নৃত্যে অনেক ছেলে মেয়ে একসাথে নাচে এবং গান করে।\n\n\n== উত্তরপ্রদেশ ==\nরাসলীলা, যা মূলত কৃষ্ণ-এর জীবনের উপর ভিত্তি করে তৈরি, উত্তর ভারতে (প্রাথমিকভাবে উত্তর প্রদেশে) পরিবেশিত হয়। এখানে মানুষ একক এবং দলবদ্ধভাবে গান, ভজন-গীত এবং বাদ্যযন্ত্রের সাথে নাচ করে। শ্রোতারাও তাদের সাথে সাথে হাততালি দেয় ও গান গায় এবং একেকটি পরিবেশনার দৈর্ঘ্য একেক রকম হয়।\n\n\n== পশ্চিমবঙ্গ ==\nগম্ভীরা মূলত মালদা, পশ্চিমবঙ্গ এর হিন্দু সম্প্রদায়ের মধ্যে উদ্ভূত। ভারত বিভক্ত হওয়ার পরে, রাজশাহীর চাঁপাই নবাবগঞ্জ জেলা এর কেন্দ্রে পরিণত হয়। গম্ভীরার উপস্থাপনার বিষয়বস্তু এবং শৈলীর জন্য এটি অনেক পরিবর্তিত হয়েছে। মুসলিমরাও এই নৃত্যের জিম্মাদার হয়ে উঠেছে, যা তাদের সংস্কৃতির অবিচ্ছেদ্য অংশে পরিণত হয়েছে। গম্ভীরার বিষয়বস্তুগুলোর মধ্যে রয়েছে সমসাময়িক সামাজিক সমস্যা এবং মানুষের দুর্বলতা।\nবেঙ্গল, বিশেষ করে রাজশাহী, মুর্শিদাবাদ এবং মালদা জেলা এবং ঝাড়খণ্ড এর রাজমহল পাহাড়ে এই নৃত্য পরিবেশিত হয়। নাচ-গানের এই পরিবেশনাটি এপ্রিলের মাঝামাঝি অনুষ্ঠিত গাজন শিব উৎসবের সাথে জড়িত। পরিবেশনাটি বৃহৎ ও উন্নতভাবে গভীর রাতে একটি উন্মুক্ত মঞ্চে হারিকেনের আলোতে দর্শকদের অংশগ্রহণ এবং অশ্লীল ব্যঙ্গকৌতুক এর মাধ্যমে উপস্থাপিত হয় । প্রতিটি আলকাপ গ্রুপে একজন সরকার (মাস্টার) এর  নেতৃত্বে দশ থেকে বারোজন অভিনয়শিল্পী থাকে। এর মধ্যে দুই বা তিনজন যুবক পুরুষ ছোকরা এবং এক বা দুজন গায়েন (গায়ক) থাকে।\nডোমনি, মালদা জেলায় পরিবেশিত হয় যা সাধারণত প্রার্থনা দিয়ে শুরু হয়। এর নৃত্যগুলো নাচারী বা লাচারী নামে পরিচিত। নাটকগুলো দৈনন্দিন জীবনের ছোট ছোট ঘটনা থেকে নেওয়া হয় এগুলোকে ব্যঙ্গাত্মকভাবে উপস্থাপন করা হয়। সামাজিক পরিবর্তনের কারণে, ডোমনির জনপ্রিয়তা দিন দিন হ্রাস পাচ্ছে।\nধুনুচি নৃত্য ,দশেরার দুর্গা পূজার সময় পরিবেশিত হয়। এ সময় নারী ও পুরুষেরা ঐতিহ্যবাহী বাঙালি পোশাক পরে এবং দুর্গার প্রশংসায় পোড়া নারকেলের খোসা ভর্তি মাটির পাত্র নিয়ে নাচে।\n\n\n== ভারতীয় লোকনৃত্যের রাজ্যভিত্তিক তালিকা ==\n\n\n== আরও দেখুন ==\nভারতে নৃত্য\nসৌরাষ্ট্রের লোকনৃত্য\nভারতীয় শাস্ত্রীয় নৃত্য ও সঙ্গীত অনুষ্ঠানের তালিকা\nভারতীয় শাস্ত্রীয় নৃত্য\n\n\n== তথ্যসূত্র =="}