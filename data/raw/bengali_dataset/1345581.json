{"pageid": 1345581, "title": "দ্রুত অনুপাত", "url": "https://bn.wikipedia.org/wiki?curid=1345581", "content": "দ্রুত অনুপাত (ইংরেজি: Quick ratio), অ্যাসিড-টেস্ট অনুপাত নামেও পরিচিত, হল এক ধরনের তারল্য অনুপাত, যা একটি ব্যবসায় প্রতিষ্ঠানের নগদ বা প্রায় নগদ সম্পদ দিয়ে কত দ্রুত সময়ের মধ্যে চলতি দায় মিটানো যায় সেটি নিরূপণ করে। এটিকে দ্রুত বা তরল সম্পদ এবং চলতি দায়ের মধ্যবর্তী অনুপাত হিসাবে সংজ্ঞায়িত করা হয়। দ্রুত সম্পদ বলতে ওইসকল চলতি সম্পদকে বুঝায় যা দ্রুত সময়ের মধ্যে নগদে রূপান্তর করা যায়।\nসাধারণত, তরল অনুপাতের আদর্শ মান ১:১ বিবেচনা করা হয়। ১ এর কম দ্রুত অনুপাতের একটি কোম্পানি বর্তমানে তার সমূদয় চলতি দায় পরিশোধ করতে পারে না।\nদ্রুত অনুপাত চলতি অনুপাতের অনুরূপ, কিন্তু যেসকল ব্যবসায় প্রতিষ্ঠান তারল্য নির্ধারণে আরও রক্ষণশীল নীতি অনুসরণ করে, তারা চলতি অনুপাত থেকে মজুদ পণ্য বাদ দিয়ে দ্রুত অনুপাত নির্ণয় করে, যাতে এটি চলতি দায় পরিশোধে যথেষ্ট তরল সম্পদ হাতে রাখতে পারে।\n\n\n== সূত্র ==\nদ্রুত অনুপাত (অ্যাসিড-টেস্ট অনুপাত) = +তরল সম্পদ/দ্রুত দায়\nঅথবা:\n\nদ্রুত অনুপাত = +নগদ ও নগদ সমতুল্য সম্পদ + বিক্রয়যোগ্য সিকিউরিটিজ + প্রাপ্য হিসাবসমূহ/চলতি দায়\nঅনুপাত হচ্ছে একটি ব্যবসায়ের সক্ষমতা পরীক্ষা করার পদ্ধতি, কিন্তু এটি একটি ব্যবসার আর্থিক অবস্থার সম্পূর্ণ চিত্র তুলে ধরে না। যেমন, যদি একটি ব্যবসায়ের প্রাপ্য হিসাবে প্রচুর পাওনা থাকে যেগুলি দীর্ঘ সময় পরে পাওয়া যাবে এবং প্রয়োজনীয় ব্যবসায়িক খরচ এবং প্রদেয় হিসাবসমুহ অবিলম্বে প্রদান করতে হয়, তবে ব্যবসাটি নগদ অর্থ সঙ্কটে পরবে যদিও এক্ষেত্রে দ্রুত অনুপাত ভালো মনে হবে।\nবাজারের অবস্থার সাথে সামঞ্জস্য রেখে সমস্ত প্রদেয় এবং প্রাপ্য হিসাবের আরও বিশদ বিশ্লেষণ এবং সেই অনুযায়ী অনুপাত বিশ্লেষণ করলে আরও ভালো ও প্রাসঙ্গিক ফলাফল পাওয়া যায়।\nসাধারণত, দ্রুত অনুপাত বা অ্যাসিড-টেস্ট অনুপাতের মান ১:১ বা তার বেশি হওয়া উচিত। তবে এটি একটি শিল্প থেকে অন্য শিল্পে ব্যাপকভাবে পরিবর্তিত হয়। সাধারণভাবে, অনুপাতের মান যত বেশি হবে, কোম্পানির তারল্য তত বেশি হবে (অর্থাৎ, তরল সম্পদ ব্যবহার করে বর্তমান দায় মেটানো তত সহজ হবে)।\n\n\n== আরও দেখুন ==\nচলতি অনুপাত\n\n\n== তথ্যসূত্র =="}