{"pageid": 1053430, "title": "শেনয়নগর", "url": "https://bn.wikipedia.org/wiki?curid=1053430", "content": "শেনয়নগর দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল। এটি চেন্নাইয়ের বৃহত্তর আন্নানগর অঞ্চলের অংশ। লোকালয়ের উত্তর দিকে রয়েছে আন্নানগর পূর্ব, উত্তর-পূর্ব দিকে কীলবক্কম, দক্ষিণ-পূর্ব দিকে শেঠপট্টু, দক্ষিণ দিকে আমাইন্দকরাই, দক্ষিণ পশ্চিম দিকে অরুমবক্কম ও‌ উত্তর-পশ্চিম দিকে আন্নানগর অবস্থিত। এখানে রয়েছে তিরু ভি কল্যাণসুন্দরম উদ্যান। তামিলনাড়ু রাজ্য সরকার শিশুদের উৎসাহিত এবং প্রশিক্ষিত করতে ২০০৬ খ্রিস্টাব্দে এখানে একটি স্কেটিং পার্ক নির্মাণ করে। চেন্নাই মেট্রোর সবুজ লাইনের তালিকাভুক্ত শেনয়নগর মেট্রো স্টেশনটি এই লোকালয়ে পরিষেবা প্রদান করে।\n\n\n== নামকরণ ==\nশেনয় একটি গোষ্ঠীর নাম এবং একটি পদবী। ব্রিটিশ শাসনকালে এবং ব্রিটিশ শাসন পরবর্তীকালে মাদ্রাজ শহরে প্রশাসনিক এবং শাসনতন্ত্রের ব্যবস্থা নিয়ন্ত্রণে শেনয় মহাশয় মাদ্রাজ সরকারকে যথেষ্ট পরিমাণ সাহায্য এবং পরিকল্পনা দান করে। তার স্মৃতিতে মাদ্রাজ শহরের চল্লিশটি পুলিশ আধিকারিকের অধীন অঞ্চলের একটি অংশের নামকরণ করা হয় শেনয়নগর।\n\n\n== তথ্যসূত্র =="}