{"pageid": 1072254, "title": "২০১৭ আফ্রিকা কাপ অব নেশন্স", "url": "https://bn.wikipedia.org/wiki?curid=1072254", "content": "২০১৭ আফ্রিকা কাপ অব নেশন্স (সংক্ষেপে: এএফসিএন ২০১৭ বা সিএন ২০১৭) যা স্পন্সর এর কারণে টোটাল আফ্রিকা কাপ অব নেশন্স হিসাবে পরিচিত, এটি আফ্রিকা কাপ অব নেশন্স এর ৩১ তম সংস্করণ ছিল। এটি আফ্রিকার একটি আন্তর্জাতিক ফুটবল প্রতিযোগিতা যা আফ্রিকান ফুটবল কনফেডারেশন (সিএএফ) দ্বারা গ্যাবনে আয়োজিত হয়েছিল। যদিও লিবিয়াতে এই প্রতিযোগিতাটি আয়োজিত হওয়ার কথা ছিল। কিন্তু তৎকালীন সময়ে লিবিয়াতে চলমান গৃহযুদ্ধের কারণে সিএএফ তার স্বাগতিক অধিকারগুলি প্রত্যাহার করে নেয়। তখন অনুষ্ঠানটি গ্যাবনে স্থানান্তর করা হয়েছিল। এ প্রতিযোগিতাটি আফ্রিকা কাপ অব নেশন্স এর ৬০ তম প্রতিষ্ঠা বার্ষিকীর ও অংশ ছিল।\nফাইনালে ক্যামেরুন ২–১ গোলে সাতবারের চ্যাম্পিয়ন মিশরকে পরাজিত করে পঞ্চম বারের মত শিরোপা অর্জন করে। তৃতীয় স্থান নির্ধারণী খেলায় ঘানাকে ১-০ গোলে হারিয়ে তৃতীয় স্থান অর্জন করে বুর্কিনা ফাসো।\nচ্যাম্পিয়ন হিসাবে, ক্যামেরুন রাশিয়ায় ২০১৭ ফিফা কনফেডারেশন্স কাপে খেলার যোগ্যতা অর্জন করে। প্রতিযোগিতাটির আয়োজক গ্যাবন এবং পূর্বের আসরের চ্যাম্পিয়ন আইভরি কোস্ট উভয়ই গ্রুপ পর্বের তিনটি ম্যাচের নএকটিও জিততে পারিনি এবং গ্রুপ পর্ব থেকে বিদায় নেয়।\n\n\n== স্বাগতিক নির্বাচন ==\n\n\n=== প্রথম নিলাম ===\nনিলাম সমূহ :\n\nসিএএফ ৩০ সেপ্টেম্বর,২০১০ তারিখে তিনটি নিলাম গ্রহণ করেছিল‌। নিলাম গুলো ছিল ২০১৫ এবং ২০১৭ এই দুইটি আসরের জন্য। নিলাম গুলো ছিল কঙ্গো, মরক্কো এবং দক্ষিণ আফ্রিকার। তিনটি নিলামই মূলত একটি তালিকায় প্রকাশ করা হয়েছিল। ২০১০ সালের নভেম্বর-ডিসেম্বরে সিএএফ নিলাম ভুক্ত দেশগুলিতে পরিদর্শন করে স্টেডিয়াম-অবকাঠামো এবং ফুটবলের প্রতি দেশগুলোর আগ্রহ যাচাই করে। তারা প্রথমে ডিআর কঙ্গো পরিদর্শন করেছিল। পরিদর্শন করার অল্প সময় পরে, ডিআর কঙ্গো তাদের নিলাম প্রত্যাহার করে নেয়। নভেম্বরের শুরুর দিকে মরক্কো পরিদর্শন করা হয়েছিল এবং ডিসেম্বরে দক্ষিণ আফ্রিকা পরিদর্শন করা হয়েছিল।\n\n২০১১ সিএএফ সুপার কাপ‌ চলাকালে সিএএফ নির্বাহী কমিটি সিদ্ধান্ত নিয়েছিল যে মরক্কো ২০১৫ এর সংস্করণটি আয়োজন করবে এবং ২০১৩ সংস্করণটি দক্ষিণ আফ্রিকাতে অনুষ্ঠিত হবে। তবে, লিবিয়ার গৃহযুদ্ধের কারণে লিবিয়ার সাথে দক্ষিণ আফ্রিকা ২০১৩ সালের  স্বাগতিক অধিকার এবং ২০১৭ সালে স্বাগতিক অধিকারের বিনিময় করেছিল।\n\n\n=== দ্বিতীয় নিলাম ===\nনিলাম সমূহ :\n\nআলজেরিয়া\nমিশর\nগ্যাবন\nঘানা\n২২ আগস্ট, ২০১৪ এ লিবিয়া স্বাগতিক হিসাবে প্রত্যাহার করার পর, সিএএফ ঘোষণা করেছিল যে তারা নতুন স্বাগতিকের জন্য ৩০ সেপ্টেম্বর ২০১৪ পর্যন্ত আবেদন গ্রহণ করবে।\nআলজেরিয়া, মিশর, গ্যাবোন এবং ঘানা সিএএফ দ্বারা আয়োজক মানদণ্ডের সাথে অনুগত হওয়ার জন্য সংকল্পবদ্ধ ছিল। কিন্তু পরে মিশর সরে যায়।\nতবে কিছু কিছু দেশ যদিও আগ্রহ প্রকাশ করেছিল তবে দরপত্র দেয়নি তাদের মধ্যে রয়েছে ইথিওপিয়া, মালি, এবং তানজানিয়া। কেনিয়া তার প্রতিবেশী রুয়ান্ডা এবং উগান্ডার সাথে একটি যৌথ নিলাম নিয়ে আলোচনা করেছিল, তবে শেষ পর্যন্ত একাই নিলামে অংশ নেয়।\n৮ এপ্রিল ২০১৫, সিএএফ প্রেসিডেন্ট গ্যাবনকে স্বাগতিক হিসেবে ঘোষণা করে। সিএএফ নির্বাহী কমিটি কর্তৃক নির্বাচনী ফলাফল নিম্নলিখিত তালিকায় উপস্থাপন করা হয়েছে।\n\n\n== বাছাইপর্ব ==\n\nস্বাগতিক দেশ নির্বাচনের পরপরই ৮ এপ্রিল ২০১৫ তারিখে বাছাইপর্বের ড্র অনুষ্ঠিত হয়েছিল। স্বাগতিক দলটিকেও একটি গ্রুপে স্থান দেওয়া হয়েছিল তবে স্বাগতিক দলের ম্যাচগুলো বন্ধুত্বপূর্ণ ম্যাচ হিসেবে ধরা হয় এবং ম্যাচগুলো পয়েন্ট তালিকায় যুক্ত করা হয়নি।\nসর্বমোট ৫১ টি দেশ বাছাইপর্বে অংশগ্রহণ করেছিল। তার তন্মধ্যে ইরিত্রিয়া এবং সোমালিয়া অংশগ্রহণ করতে অস্বীকার করে এবং চাদকে প্রত্যাহার করা হয়েছিল।\nঅন্যদিকে, ২০১৫ সংস্করণে স্বাগতিক অধিকার অগ্রাহ্য করার কারণে মরক্কোকে পরবর্তী দুই আসরের অংশগ্রহণ করার উপর নিষেধাজ্ঞা জারি করা হয়েছিল। কিন্তু পরবর্তীতে আরবিট্রেশন কোর্ট এই নিষেধাজ্ঞা প্রত্যাহার করলে মরক্কোকে প্রতিযোগিতায় অংশগ্রহণের অনুমতি দেওয়া হয়। আবার তিনবারের চ্যাম্পিয়ন নাইজেরিয়া যোগ্যতা অর্জন করতে পারেনি।\n\n\n=== যোগ্য দলসমূহ ===\nনিম্নলিখিত ১৬ টি দল চূড়ান্ত প্রতিযোগিতার জন্য যোগ্যতা অর্জনে সফল হয়েছিল।\n\n\n== ড্র ==\n\n\n== গ্রুপ পর্ব ==\n\n\n=== গ্রুপ এ ===\n\n\n=== গ্রুপ বি ===\n\n\n=== গ্রুপ সি ===\n\n\n=== গ্রুপ ডি ===\n\n\n== নক-আউট পর্ব ==\n\n\n=== বন্ধনী ===\n\n\n=== ফাইনাল ===\n\n\n== তথ্যসূত্র =="}