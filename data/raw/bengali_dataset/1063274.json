{"pageid": 1063274, "title": "দ্য আনসাক্সেসফুল সেলফ্‌-ট্রিটমেন্ট অব আ কেস অব \"রাইটার্স ব্লক\"", "url": "https://bn.wikipedia.org/wiki?curid=1063274", "content": "দ্য আনসাক্সেসফুল সেলফ্‌-ট্রিটমেন্ট অব আ কেস অব \"রাইটার্স ব্লক\" (বাংলা পরিভাষায় লেখকের বন্ধ্যাত্ব কাটানোর একটি ঘটনার অসফল ব্যক্তি-চিকিৎসা) হলো লেখকের বন্ধ্যাত্ব সম্পর্কে মনোবিজ্ঞানী ডেনিস আপার-এর লেখা একটি হাস্যরসাত্মক অ্যাকাডেমিক প্রবন্ধ। এতে শিরোনাম, প্রবন্ধের রচনাশৈলীর উপাদান এবং একটি হাস্যরসাত্মক পাদটীকা ছাড়া কোনও বিষয়বস্তুই লেখা নেই। ১৯৭৪ সালে জার্নাল অব অ্যাপ্লায়েড বিহেভিয়ার অ্যানালাইসিস নামক একটি পিয়ার-রিভিউড পত্রিকাতে প্রকাশিত হয় প্রবন্ধটি। এটি সর্বকালের সংক্ষিপ্ততম শিক্ষায়াতনিক গবেষণা প্রবন্ধ এবং বিজ্ঞানে হাস্যরসের একটি সর্বোত্তম উদাহরণ হিসাবে স্বীকৃত, অন্তত আচরণগত মনোবিজ্ঞানীদের মধ্যে তো বটেই। এটি কমপক্ষে ৬০ বার উদ্ধৃত করা হয়েছে।\nনিবন্ধটি একটি হাস্যরসাত্মক এবং ইতিবাচক পর্যালোচনা পেয়েছে যা নিবন্ধের সাথে প্রকাশিত হয়েছিল।\n\nআমি লেবুর রস এবং এক্স-রে দিয়ে খুব সাবধানে এই পাণ্ডুলিপিটি নিরীক্ষণ করেছি এবং এতে নকশা বা লেখার শৈলীতে একটিও ত্রুটি সনাক্ত করতে পারিনি। আমি পরামর্শ দিচ্ছি এটি কোনোপ্রকার সংশোধন ছাড়াই প্রকাশিত হোক। স্পষ্টতই এটি আমার দেখা সবচেয়ে সংক্ষিপ্ত পাণ্ডুলিপি ― তবুও এতে পর্যাপ্ত তথ্য বিশদভাবে উপস্থাপিত হয়েছে, যেন অন্যান্য গবেষকগণ ডঃ আপার ব্যর্থতার পুনরাবৃত্তি করতে পারেন। জটিল বিষয়বস্তু ধারণ করা আপনার অন্যান্য পাণ্ডুলিপির তুলনায় আমি এই নিবন্ধ পরীক্ষা করে দেখে অধিক আনন্দ লাভ করেছি। অবশ্যই আমরা সাময়িকীতে এই প্রবন্ধের জন্য একটি জায়গা খুঁজে পেতে পারি ― সম্ভবত কোনো ফাঁকা পৃষ্ঠার প্রান্তে।\nনিবন্ধটি প্রকাশের পরে কমপক্ষে চারটি অনুরূপ হাস্যরসাত্মক এবং পর্যালোচনাপূর্বক প্রকাশিত গবেষণাপত্রকে অনুপ্রাণিত করেছে, এবং অনুরূপ বেশ কয়েকটি গবেষণাপত্র প্রকাশিতও হয়েছে।\nআরও গভীরভাবে চিন্তা করা হলে বলা যায়, এ পত্রিকাটি একটি \"ফাঁকা পৃষ্ঠা\" হিসাবে একজন লেখকের বন্ধ্যাত্বের চিত্রকে উপস্থাপন করেছে, এবং সংক্ষিপ্তভাবে লিখে উপস্থাপন করার ব্যাপারটিকে উৎসাহিত করেছে। এটি একটি উদাহরণ হিসেবেও ব্যবহৃত হয়েছে যে, বৈজ্ঞানিক গবেষণাপত্রের প্রকাশনা জগতে হাস্যরস পাওয়া যায়।\n\n\n== তথ্যসূত্র ==\n\n\n== বহিঃসংযোগ ==\nমূল ওয়েবসাইটে গবেষণা প্রবন্ধ"}