{"pageid": 1353633, "title": "মাকাসারের বড় মসজিদ", "url": "https://bn.wikipedia.org/wiki?curid=1353633", "content": "মাকাসারের বড় মসজিদ হলো ইন্দোনেশিয়ার মাকাসারে অবস্থিত একটি মসজিদ। এটি দক্ষিণ সুলাওয়েসি প্রদেশের প্রধান মসজিদ।  মসজিদটির নির্মাণ কাজ ১৯৪৮ সালে শুরু হয় এবং ১৯৪৯ সালে শেষ হয়। তারপর থেকে ১৯৯৯ থেকে ২০০৫ সাল পর্যন্ত মসজিদটি সংস্কার করা হয়। মসজিদটিতে ১০,০০০ জন মুসুল্লি তাদের উপাসনা কর্মের জন্য একসাথে অবস্থান নিতে পারে। এটিকে দক্ষিণ-পূর্ব এশিয়ার বৃহত্তম মসজিদগুলির মধ্যে একটি অন্যতম মসজিদ হিসেবে গণ্য করা হয়।\nবুলুসারাউং রাস্তার পাশের এই দ্বিতল মসজিদটি নির্মাণে প্রায় ৮০ শতাংশ নির্মাণ স্থানীয় কাঁচামাল ব্যবহার করা হয়েছে। ৬৬.৬৬ মিটার উচ্চতার দুটি মিনার ছাড়াও মসজিটিতে লাইব্রেরি, ইন্দোনেশিয়ান ওলামা পরিষদ এবং দক্ষিণ সুলাওয়েসির কার্যালয় রয়েছে।\n\n\n== ইতিহাস ==\nমসজিদটি এক্সেলসিওর মাকাসার ফুটবল মাঠের ১৩,৯১২ বর্গ মিটার এলাকা নিয়ে নির্মিত হয়েছিল। মসজিদ নির্মাণের জন্য জায়গাটি নির্বাচন করা হয়েছিলো। মসজিদ নির্মাণ কমিটির আয়োজিত একটি প্রতিযোগিতায় স্থপতি মুহাম্মদ সোয়েবার্ডজো বিজয়ী হওয়ার পর ভবনটির প্রাথমিক নকশা তৈরি করেছিলেন। ১৯৪৯ সালের ২৫ মে তারিখে এটি নির্মিত হয়েছিল। উদ্বোধনের পর এর নির্মাণ ব্যয় দাঁড়ায় ১.২ মিলিয়ন রুপি। ১৯৪৭ সালে বোন রিজেন্সি-এর একজন পণ্ডিত কে.এইচ আহমাদ বোন দ্বারা এটির সূচনা হয়েছিল নির্মাণ কমিটির সভাপতি কে.এইচ. মোক্তার লুৎফী-এর নিয়োগের মাধ্যমে।\n১৯৫৫ সালে অনুষ্ঠিত মুসাবাকাহ তিলাওয়াতিল কুরআন ( مسابقة تلاوة القران) অর্থাৎ ইন্দোনেশিয়া আন্তর্জাতিক কুরআন প্রতিযোগিতা নামক কুরআন তিলাওয়াত প্রতিযোগিতায় প্রথম স্থান অর্জন করলে মসজিদটিকে মাকাসারের গর্ব হিসেবে বিবেচনা করা হয়। ইন্দোনেশিয়ার প্রথম রাষ্ট্রপতি সুকর্ণ একবার ১৯৫৭ সালে এই মসজিদে জুমার নামাজ পড়েছিলেন। প্রাক্তন রাষ্ট্রপতি সোহার্তোও ১৯৬৭ সালে মসজিদটি পরিদর্শন করেন। শুক্রবারের জুমার নামাজে অংশগ্রহণ করেছিলেন।\n১৯৯৯ সালের ফেব্রুয়ারিতে মসজিদটি সম্পূর্ণভাবে সংস্কার করা হয়েছিল। সে সময়ে তৎকালীন উপ-রাষ্ট্রপতি জুসুফ কাল্লা মসজিদটির ব্যাপক সংস্কারের ধারণা উত্থাপন করেছিলেন। মসজিদটিকে একটি বাণিজ্যিক কেন্দ্রে পরিণত করে কাছাকাছি একটি ভবন নির্মাণের উদ্বেগ ছিল। যাইহোক, ১৯৯৯ সালের ৯ অক্টোবর দক্ষিণ সুলাওয়েসির তৎকালীন গভর্নর জয়নাল বসরি পালাগুনার যুগান্তকারী পদক্ষেপের পর থেকে সংস্কারের উন্নয়ন এবং অগ্রগতির সাথে এই ধরনের উদ্বেগগুলি দূর হ\nহয়েছিল\nল।\n\n\n== আরও দেখুন ==\n\nবিশ্বের বৃহত্তম মসজিদগুলোর তালিকা\nইন্দোনেশিয়ার মসজিদের তালিকা\n\n\n== তথ্যসূত্র ==\n\nটেমপ্লেট:Indonesia-mosque-stub"}