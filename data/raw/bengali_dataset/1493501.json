{"pageid": 1493501, "title": "পরমিন্দর সিং (ফুটবলার)", "url": "https://bn.wikipedia.org/wiki?curid=1493501", "content": "পারমিন্দর সিং ছিলেন একজন প্রাক্তন ভারতীয় অ্যাসোসিয়েশন ফুটবল খেলোয়াড়। তিনি ১৯৮৪ এএফসি এশিয়ান কাপে খেলা দলের অংশ ছিলেন এবং ঘরোয়া লিগে জেসিটি মিলসের হয়েও খেলেছিলেন।\n\n\n== খেলোয়াড়ী জীবন ==\nতিনি ১৯৭৫ থেকে ১৯৮৬ সাল পর্যন্ত ভারত জাতীয় দলের প্রতিনিধিত্ব করেছিলেন। ১৯৯২ সালে এআইএফএফ তাকে দশকের সেরা খেলোয়াড় হিসাবে ঘোষণা করেছিল। তিনি ১৯৮২ সালে \"এশিয়ান অল স্টার\" ফুটবল দলের প্রতিনিধিত্ব করেছিলেন।  তিনি এশিয়ান অল স্টার একাদশের হয়ে ব্রাজিলের বিপক্ষে দুটি ম্যাচও খেলেছিলেন এবং জিকো, এডার, ফ্যালকাও, সোক্রেটস এবং অন্যান্যদের বিপক্ষে খেলেছিলেন। তিনি জেসিটির হয়ে ১৯ বছর খেলার রেকর্ড গড়েছেন এবং খেলোয়াড়ি জীবনে তিনি ১৯টি ফেডারেশন কাপ, ১৯টি সন্তোষ ট্রফিতে জেসিটির প্রতিনিধিত্ব করেছেন। ১৯৯৫ সালে ফুটবল কোচ হিসেবে জেসিটিতে যোগ দেন তিনি। তিনি স্পোর্টস অথরিটি অব ইন্ডিয়া থেকে ডিপ্লোমা ইন ফুটবল কোচিং করেছেন এবং এএফসি এ লাইসেন্স কোর্স, এএফসি বি লাইসেন্স কোর্স, এএফসি সি লাইসেন্স কোর্স, এএফসি সি লাইসেন্স কন্ডিশনিং, এএফসি বি লাইসেন্স কন্ডিশনিং কোর্স ফিফা ফুতুরো-৩ অ্যাডমিনিস্ট্রেশন অ্যান্ড ম্যানেজমেন্ট কোর্স করেছেন।\n\n\n== সাফল্য ==\nভারত\n\nদক্ষিণ এশীয় গেমস স্বর্ণপদক: ১৯৮৫\nপাঞ্জাব\n\nসন্তোষ ট্রফি: ১৯৮৪–৮৫\n\n\n== আরও দেখুন ==\nভারত জাতীয় ফুটবল দলের অধিনায়কদের তালিকা\n\n\n== তথ্যসূত্র =="}