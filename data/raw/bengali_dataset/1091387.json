{"pageid": 1091387, "title": "হাইশাম হাসান", "url": "https://bn.wikipedia.org/wiki?curid=1091387", "content": "হাইশাম হাসান (ধিবেহী: ހައިޝަމް ހަސަން, ইংরেজি: Haisham Hassan; জন্ম: ২১ জুলাই ১৯৯৯) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব ঈগলস এবং মালদ্বীপ জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৭–১৮ মৌসুমে, মালদ্বীপীয় ফুটবল ক্লাব ঈগলসের যুব পর্যায়ের হয়ে খেলার মাধ্যমে হাইশাম ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমেই, ইদহাফুশির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ইদহাফুশির হয়ে মাত্র এক মৌসুম অতিবাহিত করার পর মালদ্বীপীয় ক্লাব ঈগলসে যোগদান করেছেন।\n২০১৭ সালে, হাইশাম মালদ্বীপ অনূর্ধ্ব-১৯ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। প্রায় ২ বছর যাবত মালদ্বীপের বয়সভিত্তিক দলের হয়ে খেলার পর, তিনি ২০১৯ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ১২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nহাইশাম হাসান ১৯৯৯ সালের ২১শে জুলাই তারিখে মালদ্বীপের ইদহাফুশিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহাইশাম মালদ্বীপ অনূর্ধ্ব-১৯ এবং মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। মালদ্বীপের বয়সভিত্তিক দলের হয়ে তিনি ৭ ম্যাচে অংশগ্রহণ করেছেন।\n২০১৯ সালের ২২শে জুলাই তারিখে, মাত্র ২০ বছর ও ১ দিন বয়সে, বাম পায়ে ফুটবল খেলায় পারদর্শী হাইশাম মায়োতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি মায়োত ১–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে হাইশাম সর্বমোট ৬ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হাইশাম হাসান  (ইংরেজি)  \nট্রান্সফারমার্কেটে হাইশাম হাসান (ইংরেজি) \nওয়ার্ল্ডফুটবল.নেটে হাইশাম হাসান (ইংরেজি) \nইএসপিএন এফসিতে হাইশাম হাসান (ইংরেজি) \nন্যাশনাল-ফুটবল-টিমস.কমে হাইশাম হাসান (ইংরেজি)"}