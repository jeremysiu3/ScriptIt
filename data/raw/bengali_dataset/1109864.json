{"pageid": 1109864, "title": "কুরআনীয় আরবি", "url": "https://bn.wikipedia.org/wiki?curid=1109864", "content": "শাস্ত্রীয় বা ধ্রুপদী আরবি (আরবি: ٱلْعَرَبِيَّةُ ٱلْفُصْحَىٰ, প্রতিবর্ণীকৃত: আল-আরাবিয়াহ আল-ফুসহা) বা কুরআনীয় আরবি হল আরবি ভাষার প্রমিত সাহিত্যিক রূপ যা সপ্তম শতক থেকে শুরু করে সমগ্র মধ্যযুগ ব্যাপী ব্যবহৃত হয়েছে, বিশেষত উমাইয়া ও আব্বাসীয় খেলাফতকালীন সাহিত্যলেখনীসমূহে যেমন কবিতা, উচ্চমানের গদ্য ও বক্তৃতা, এবং পাশাপাশি এটি ইসলামের উপাসনামূলক ধর্মীয় ভাষা।\nআল-আরাবিয়াহ নামক এই আরবির প্রথম বিশদ বিবরণ পাওয়া যায় সিবাওয়াইহ'র আল কিতাব নামক গ্রন্থে, যা একটি কাব্যসংকলনের উপর ভিত্তি করে লেখা হয়েছিল, পাশাপাশি এতে ছিল কুরআন ও বেদুঈন তথ্যদাতাদের কথা যাদেরকে তিনি শাস্ত্রীয় আরবির নির্ভরযোগ্য বক্তা হিসেবে বিবেচনা করেছিলেন।\nআধুনিক আদর্শ আরবি হল এর সরাসরি উত্তরসূরী, যা আজ সারা আরব বিশ্বে লেখনী এবং আনুষ্ঠানিক কথোপকথনের ক্ষেত্রে ব্যবহৃত হয়, উদাহরণস্বরূপ উপস্থিত বক্তৃতা, কিছু রেডিও সম্প্রচার এবং অ-বিনোদন সামগ্রী। যদিও আধুনিক প্রমিত/আদর্শ আরবির শব্দভাণ্ডার এবং শৈলীবিদ্যা ধ্রূপদী আরবি থেকে আলাদা, তবুও এর শব্দতত্ত্ব এবং বাক্যতত্ত্ব মূলত অপরিবর্তিত রয়েছে (যদিও আধুনিক আদর্শ আরবিতে শাস্ত্রীয় আরবির বাক্য কাঠামোকে আংশিকভাবে ব্যবহার করা হয়)। আরব বিশ্বে ধ্রুপদী আরবি এবং আধুনিক আদর্শ আরবির মধ্যে সামান্য পার্থক্য করা হয় এবং উভয়কেই সাধারণত আরবীতে আল-ফুসহা (আরবি: الفصحى) বলা হয়, যার অর্থ 'বাকপটু'।\n\n\n== আরও দেখুন ==\n\nআরবি ভাষা\nআধুনিক প্রমিত আরবি\nআরবির বিভিন্ন প্রকারভেদ\nপ্রাচীন উত্তর আরবীয়\nকুরআনীয় আরবি শব্দকোষ\nআরবি-ইংরেজি অভিধান\nবাইবেলীয় হিব্রু\nবৈদিক সংস্কৃত\n\n\n== তথ্যসূত্র ==\n\n\n== বহিঃসংযোগ ==\n\nClassical Arabic Grammar Documentation – Visualization of Classical Quranic Grammar (iʻrāb)\n[১] – Lectures on Quranic Arabic by Dr. Khalid Zaheer (CA)\nInstitute of the Language of the Quran - Free Video lectures on basic and advanced Classical Arabic grammar\n[২] - A hub for learners of Classical Arabic."}