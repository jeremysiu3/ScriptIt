{"pageid": 1443595, "title": "আন্তোনিও তাভারেস দা সিলভা", "url": "https://bn.wikipedia.org/wiki?curid=1443595", "content": "আন্তোনিও জোয়াও পেরেইরা দে আলবুকের্কে তাভারেস দা সিলভা (পর্তুগিজ: António Silva; জন্ম: ৩০ অক্টোবর ২০০৩; আন্তোনিও সিলভা নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লিগের শীর্ষ স্তর প্রিমেইরা লিগার ক্লাব বেনফিকা এবং পর্তুগাল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৯ সালে, সিলভা পর্তুগাল অনূর্ধ্ব-১৬ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় তিন বছর যাবত পর্তুগালের বয়সভিত্তিক দলের হয়ে খেলার পর, তিনি ২০২২ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ৯ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআন্তোনিও জোয়াও পেরেইরা দে আলবুকের্কে তাভারেস দা সিলভা ২০০৩ সালের ৩০শে অক্টোবর তারিখে পর্তুগালের ভিসেউতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসিলভা পর্তুগাল অনূর্ধ্ব-১৬, পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-১৯ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৯ সালের ৯ই ফেব্রুয়ারি তারিখে তিনি নেদারল্যান্ডস অনূর্ধ্ব-১৬ দলের বিরুদ্ধে ম্যাচে পর্তুগাল অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৩ বছরে ২৮ ম্যাচে অংশগ্রহণ করে ২টি গোল করেছেন।\n২০২২ সালের ১৭ই নভেম্বর তারিখে, ১৯ বছর ও ১৮ দিন বয়সে, ডান পায়ে ফুটবল খেলায় পারদর্শী সিলভা নাইজেরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি পর্তুগাল ৪–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে সিলভা সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআন্তোনিও তাভারেস দা সিলভা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আন্তোনিও তাভারেস দা সিলভা  (ইংরেজি)  \nসকারবেসে আন্তোনিও তাভারেস দা সিলভা (ইংরেজি) \nবিডিফুটবলে আন্তোনিও তাভারেস দা সিলভা  (ইংরেজি)  \nইইউ-ফুটবলে আন্তোনিও তাভারেস দা সিলভা (ইংরেজি) \nট্রান্সফারমার্কেটে আন্তোনিও তাভারেস দা সিলভা (ইংরেজি) \nওয়ার্ল্ডফুটবল.নেটে আন্তোনিও তাভারেস দা সিলভা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আন্তোনিও তাভারেস দা সিলভা (ইংরেজি)"}