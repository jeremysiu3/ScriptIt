{"pageid": 1518329, "title": "ভিক্টর নোবেল জ্যারট জোন্স", "url": "https://bn.wikipedia.org/wiki?curid=1518329", "content": "ভিক্টর নোবেল জ্যারট জোন্স (২১ এপ্রিল ১৯০০ – ১৪ ডিসেম্বর ১৯৬৯) একজন কানাডীয়-মার্কিন স্থপতি ছিলেন। তিনি কানাডার অন্টারিও প্রদেশের এক্সেটার শহরে জন্মগ্রহণ করেন। পরবর্তীতে সে পিতামাতার সঙ্গে মার্কিন যুক্তরাষ্ট্রের সিয়াটল শহরে স্থানান্তরিত হন। তিনি ১৯২৪ সালে ওয়াশিংটন বিশ্ববিদ্যালয় থেকে ১৯২৪ সালে স্নাতক হন। ১৯২৬ সালে পেনসিলভেনিয়া বিশ্ববিদ্যালয় থেকে স্থাপত্যে স্নাতকোত্তর  ডিগ্রি লাভ করেন। পরে তিনি স্থানীয় কয়েকজন স্থপতির সঙ্গে কাজ করেন। পরবর্তীতে সিয়াটলে ফিরে এসে সে এডওয়ার্ড পিনেহ ও রবার্ট এফ. ম্যাকলেল্যান্ড- এর ফার্মে কাজ শুরু করেন। পরবর্তীতে ১৯৩৯ সালে তিনি জে. লিস্টার হোমস-এর সাথে অংশীদারিত্ব গড়ে তোলেন। ১৯৩৯ নিউ ইয়র্ক ওয়ার্ল্ডস ফেয়ার-তে   কার্ল ফ্রেলিংহাইসেন গোল্ডের সাথে যৌথভাবে  ওয়াশিংটন স্টেট প্যাভিলিয়নের নকশা প্রণয়ন করেছিলেন। ১৯৪২ সালে তিনি স্বাধীনভাবে কাজ শুরু করেন। ১৯৪০-৫০-এর দশকে তিনি আইডাহোতে বিভিন্ন প্রকল্পের পাশাপাশি ওয়াশিংটন স্টেট বিশ্ববিদ্যালয় ও ওয়াশিংটন বিশ্ববিদ্যালয়-এর ক্যাম্পাস ভবন নকশা করেন। তার অন্যতম উল্লেখযোগ্য কাজের মধ্যে রয়েছে ওভারলেক মেমোরিয়াল হাসপাতাল ও সিয়াটল ফেরি টার্মিনাল।\nযেটি ১৯৫৯ সালে তার অবসর গ্রহণের পর নির্মিত হয়।\n\n\n== জীবনী ==\nভিক্টর নোবেল জ্যারট জোন্স ১৯০০ সালের ২১ এপ্রিল কানাডার অন্টারিও এক্সিটার-তে জন্মগ্রহণ করেন। তার পিতা রিচার্ড জোন্সে এবং মাতা ক্যাথেরিন অ্যান।  তার জন্মের কিছুকাল পর তার পিতা মার্কিন যুক্তরাষ্ট্রে চলে আসেন। দুই বছর পর জোন্স ও তার মা যুক্তরাষ্ট্রে স্থানান্তরিত হন। ১৯১৮ সালে তিনি সিয়াটলের ব্যালার্ড হাই স্কুল থেকে পড়াশোনা সম্পন্ন করেন। এরপর ওয়াশিংটন বিশ্ববিদ্যালয়ে স্থাপত্য বিভাগে  স্নাতকবর্ষে ভর্তি হন;যেখানে স্থাপত্যবিষয়ক ছাত্র সংগঠন \"অ্যাটেলিয়ার\"-এর সদস্য হন।  পরবর্তীতে ১৯২৬ সালে তিনি ফিলাডেলফিয়ার পেনসিলভেনিয়া বিশ্ববিদ্যালয় থেকে স্থাপত্য বিষয়ে স্নাতকোত্তর বিষয়ে ডিগ্রি লাভ করেন।তিনি ১৯২৪ সালে স্নাতক এবং ১৯২৬ সালে স্নাতকোত্তর ডিগ্রি লাভ করেন।\n\nপেনসিলভেনিয়া বিশ্ববিদ্যালয় থেকে স্নাতকোত্তর শেষে তিনি উইলসন আয়ার ও জন গিলবার্ট ম্যাকইলভেইন-এর ফার্মে অল্পকাল কাজ করেছিলেন। তবে যেবছরই চার্লস জেড. ক্লাউডার-এর অধীনে কাজ শুরু করেন।\n১৯২৭ সালে ফ্রান্সের ল্য হাভ্র শহরে স্বল্প সময় অবস্থানের পর ১৯২৮ সালে সিয়াটলে ফিরে এডওয়ার্ড পিনেহ ও রবার্ট এফ. ম্যাকলেল্যান্ড-এর ফার্মে যোগ দেন। ১৯৩০ সালে তিনি অংশীদার হন, ফলে ফার্মটির নামকরণ হয় ম্যাকলেল্যান্ড, পিনেহ অ্যান্ড জোন্স; দুই বছর পর পিনেহ অংশীদারিত্ব ত্যাগ করেন। ম্যাকলেল্যান্ড অ্যান্ড জোন্স আর্কিটেকচারাল ফোরাম প্রতিযোগিতায় পুরস্কার লাভ করে এবং সিয়াটল ও ব্রেমার্টনে বহু দোকানের পুনর্নির্মাণের কাজ পান। ১৯৩৯ সালে ম্যাকলেল্যান্ডের সাথে অংশীদারিত্ব সমাপ্ত করে তিনি জে. লিস্টার হোমস-এর সাথে নতুন অংশীদারিত্ব গড়ে তোলেন। হোমস ও জোন্স কার্ল ফ্রেলিংহাইসেন গোল্ড-এর সাথে যৌথভাবে ১৯৩৯ নিউ ইয়র্ক বিশ্বমেলা-তে ওয়াশিংটন স্টেট প্যাভিলিয়নের নকশা প্রণয়ন করেন। ১৯৪০ সালে হোমস অ্যান্ড জোন্স ফার্মে বি. ডাডলি স্টুয়ার্ট যোগ দেন এবং ওয়েস্ট সিয়াটল ডিফেন্স হাউজিং প্রকল্পের দায়িত্ব পান।\n১৯৪২ সালে তিনি স্টুয়ার্ট, হোমস অ্যান্ড জোন্স ছেড়ে স্বাধীনভাবে \"ভিক্টর এন. জোন্স অ্যান্ড অ্যাসোসিয়েটস\" প্রতিষ্ঠা করেন। ১৯৪০-এর দশকের শেষভাগে তিনি আইডাহোতে বোইস হিলস ভিলেজ উন্নয়ন ও ম্যাককল শোর লজ সহ বিভিন্ন প্রকল্প নকশা করেন। ১৯৫০ সালে তিনি জন টি. জ্যাকবসেন-এর সাথে ওয়াশিংটন বিশ্ববিদ্যালয়ের প্রশাসনিক ভবন (বর্তমান গার্বার্ডিং হল) নকশা করেন, যেখানে ডাডলি প্র্যাট-এর ভাস্কর্য স্থাপিত হয়। ১৯৪৯–১৯৫২ সালে এনবিবিজে-এর সাথে যৌথভাবে ওয়াশিংটন বিশ্ববিদ্যালয় স্কুল অব মেডিসিন-এর প্রথম মেডিকেল স্কুল ভবন নকশা করেন। ১৯৫৩ সালে রেটসিল-এ ভেটেরান্স হাউজিং কমপ্লেক্সের নকশা প্রণয়ন করেন।\n১৯৫১ সালে তিনি তিন নতুন অংশীদার নিয়োগ দেন: লয়েড লাভগ্রেন, কেনেথ হেলমস ও গেইন জোন্স, ফলে ফার্মটির নাম হয় জোন্স, লাভগ্রেন, হেলমস অ্যান্ড জোন্স। ১৯৫৩ সালে ফার্মটি ওয়াশিংটন স্টেট বিশ্ববিদ্যালয়-এর নিল হল ও ক্রুগেল-ম্যাকঅ্যালিস্টার হল নকশা করে। ১৯৫৭–১৯৬০ সালে বেলভিউ-তে ওভারলেক মেমোরিয়াল হাসপাতাল এবং ১৯৬৪–১৯৬৭ সালে সিয়াটল ফেরি টার্মিনাল নির্মাণের দায়িত্ব পান।\n১৯৬০ সালে ফার্মটি ওয়াশিংটন স্টেট বিশ্ববিদ্যালয়ের জনসন হলের নকশা করে। ১৯৫৯ সালে স্থাপত্য পেশা থেকে অবসর গ্রহণ করেন জোন্স।\n\n\n== ব্যক্তিগত জীবন ==\nজোন্স আমেরিকান ইনস্টিটিউট অব আর্কিটেক্টস-এর সিয়াটল চ্যাপ্টারের সদস্য ছিলেন । যেখানে তিনি ১৯৩৮ থেকে ১৯৪২ সালে সচিব ও ১৯৪৫ সালে সভাপতির দায়িত্ব পালন করেছিলেন। তিনি দুবার বিবাহবন্ধনে আবদ্ধ হয়েছিলেন। তার দুইটি সন্তান ছিল। ১৯৬৯ সালের ১৪ ডিসেম্বর\nহাওয়াইে ওয়াইলুকু -তে মৃত্যু বরণ করেন স্থপতি জোন্স।\n\n\n== তথ্যসূত্র ==\n\n\n=== গ্রন্থপঞ্জি ===\nDietz, Duane A.; Rash, David A. (২০১৪)।  Ochsner, Jeffery Karl, সম্পাদক। সিয়াটল স্থাপত্যের রূপকল্প: স্থপতিদের একটি ঐতিহাসিক গাইড (২য় সংস্করণ)। Seattle: University of Washington Press। আইএসবিএন 9780295806891। জেস্টোর j.ctvcwnd1m। \nJohnston, Norman J. (১৯৯৫)। The Fountain & the Mountain: The University of Washington Campus 1895-1995। Woodinville and Seattle: Documentary Book Publishers and University of Washington। আইএসবিএন 9780935503159। \nMichelson, Alan (২০০৫–২০২৪)। \"Victor Noble Jarrott Jones (Architect)\"। Pacific Coast Architecture Database। University of Washington। সংগ্রহের তারিখ সেপ্টেম্বর ২, ২০২৪। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\"Jones, Victor N. J.\"। Docomomo Western Washington। Docomomo। সংগ্রহের তারিখ সেপ্টেম্বর ২, ২০২৪। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\"উইলসন আইয়ার অ্যান্ড ম্যাকিলভেইন (fl. ১৯১১-১৯৩৯)\"। ফিলাডেলফিয়া আর্কিটেক্টস অ্যান্ড বিল্ডিংস প্রজেক্ট (PAB)। অ্যাথেনিয়াম অব ফিলাডেলফিয়া। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}