{"pageid": 1453542, "title": "পোড়াদহ", "url": "https://bn.wikipedia.org/wiki?curid=1453542", "content": "পোড়াদহ কুষ্টিয়া জেলার মিরপুর উপজেলায় অবস্থিত একটি শহর ও কুষ্টিয়া জেলার অন্যতম বানিজ্যিক কেন্দ্র। এখানে রয়েছে বাংলাদেশের অন্যতম বৃহত্তম কাপড়ের হাট পোড়াদহ বাজার। এছাড়াও বাংলাদেশের প্রথম রেলওয়ে জংশন পোড়াদহ জংশন রেলওয়ে স্টেশন পোড়াদহে অবস্থিত।\n\n\n== অবস্থান ==\nপোড়াদহ কুষ্টিয়া জেলার মিরপুর উপজেলার একটি ইউনিয়ন ও ইউনিয়নের সদরদপ্তর। কুষ্টিয়া শহরের মজমপুর থেকে বটতৈল হয়ে পোড়াদহের দুরত্ব ১২ কিলোমিটার। মিরপুর থেকে পোড়াদহের দুরত্ব ১১ কিলোমিটার। পোড়াদহের-\n\nপূর্ব দিকে বাংলাদেশের সর্ববৃহৎ চালের মোকাম খাজানগর\nপশ্চিম দিকে রয়েছে কুর্শা ইউনিয়নের মাজিহাট গ্রাম\nউত্তর দিকে রয়েছে পোড়াদহ ইউনিয়নের স্বরূপদহ গ্রাম\nদক্ষিণ দিকে রয়েছে আইলচারা ইউনিয়নের বড় আইলচারা অঞ্চল।\n\n\n== অর্থনৈতিক গুরুত্ব ==\nপোড়াদহের বিশেষ অর্থনৈতিক গুরুত্ব রয়েছে। এখানে অবস্থিত পোড়াদহ বাজারে বাংলাদেশের দ্বিতীয় বৃহত্তম কাপড়ের হাট বসে। পোড়াদহে অটো চালকের কল সাধারণ চালের কল রয়েছে। পোড়াদহ রেলওয়ে জংশন স্টেশন থাকায় এখানে যাতায়াত ব্যবস্থা অনেক সহজতর। ফলে পোড়াদহ একটি ব্যবসায়িক কেন্দ্র হিসেবে গড়ে উঠেছে।\n\n\n== শিক্ষা ব্যবস্থা ==\nকলেজ\nপোড়াদহে ১টি কলেজ রয়েছে।\n\nপোড়াদহ কলেজ (১৯৮৬)\nমাধ্যমিক বিদ্যালয়\nপোড়াদহে ২টি মাধ্যমিক বিদ্যালয় রয়েছে।\n\nপোড়াদহ মাধ্যমিক বিদ্যালয় (১৯৫৯)\nপোড়াদহ বালিকা মাধ্যমিক বিদ্যালয় (১৯৯৪)\nপ্রাথমিক বিদ্যালয়\n২ নং কাটদহ সরকারি প্রাথমিক বিদ্যালয়\n৩১ নং কাটদহ সরকারি প্রাথমিক বিদ্যালয়\n\n\n== বহিঃসংযোগ ==\nদাপ্তরিক ওয়েবসাইট\n\n\n== তথ্যসূত্র =="}