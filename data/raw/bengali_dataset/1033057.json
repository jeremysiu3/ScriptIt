{"pageid": 1033057, "title": "নাজিমা", "url": "https://bn.wikipedia.org/wiki?curid=1033057", "content": "নাজিমা (২৫ শে মার্চ ১৯৪৮-  ওরফে মেহের-উন-নিসা) ছিলেন একজন বলিউড অভিনেত্রী। তিনি ১৯৬০ ও ১৯৭০ এর দশকের গোড়ার দিকে চলচ্চিত্রে পার্শ্ব-অভিনেত্রী হিসাবে অভিনয়ের জন্য সমধিক বিখ্যাত ছিলেন। তিনি বলিউডের \"অধিবাসী বোন\" (রেসিডেন্ট সিস্টার) হিসাবে পরিচিত ছিলেন। \n\n\n== প্রাথমিক জীবন ==\nনাজিমা ১৯৪৮ সালের ২৫শে মার্চে মহারাষ্ট্রের নাশিকে জন্মগ্রহণ করেছিলেন। তাঁর প্রকৃত নাম ছিল মেহের-উন-নিসা। তিনি অভিনেত্রী শরীফা বাই (১৯৩০-এর দশকের) এবং হুসনে বানুর (১৯৪০-এর দশকের) সাথে সম্পর্কিত ছিলেন। তাঁরা দুজন ছিলেন যথাক্রমে তাঁর দাদি ও খালা। তিনি মুম্বইয়ের (তৎকালীন বোম্বাই) একটি উচ্চ বিদ্যালয়ে ভর্তি হয়েছিলেন। চলচ্চিত্র পটভূমির পরিবার থেকে আসার ফলে তিনি খুব দ্রুতই অভিনয় শুরু করেছিলেন। তাঁর প্রথম দিককার চলচ্চিত্রগুলোতে তিনি বেবি চাঁদ নামে শিশু অভিনেত্রী হিসাবে অভিনয় করেছিলেন। \n\n\n== কর্মজীবন ==\nনাজিমা ১৯৮৪ সালে শিশু অভিনেত্রী হিসাবে বিরাজ বহু চলচ্চিত্রের মাধ্যমে নিজের অভিনয় জীবন শুরু করেছিলেন। ১৯৫৮ সালে তিনি প্রিন্সেস সাবা স্টান্ট চলচ্চিত্রে নায়িকা হিসাবে আত্মপ্রকাশ করেছিলেন। তিনি ১৯৬১ সালে উমর কয়েদ  ছায়াছবির মধ্য দিয়ে মূলধারার চলচ্চিত্রে অভিনয় আরম্ভ করেছিলেন যা পরিচালনা করেছিলেন তার চাচা চলচ্চিত্র পরিচালক আস্পি ইরানি।\n১৯৭২ সালে বেইমান ছবিতে মনোজ কুমারের বোনের চরিত্রে অভিনয় করার জন্য তিনি সেরা পার্শ্ব অভিনেত্রী বিভাগে ফিল্মফেয়ার পুরস্কারের  জন্য মনোনীত হয়েছিলেন।\n\n\n== পুরস্কার ও মনোনয়ন ==\n১৯৬৫: বাংলা চলচ্চিত্র সাংবাদিক সমিতি পুরস্কার - সেরা পার্শ্ব অভিনেত্রী (হিন্দি), আরজু (১৯৬৫)\n১৯৭২- বেইমান চলচ্চিত্রের জন্য সেরা পার্শ্ব  অভিনেত্রী হিসাবে ফিল্মফেয়ার পুরস্কারের জন্য মনোনয়ন\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নাজিমা (ইংরেজি)"}