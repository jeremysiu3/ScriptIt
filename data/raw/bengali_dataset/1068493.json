{"pageid": 1068493, "title": "খুলনা আলিয়া কামিল মাদরাসা", "url": "https://bn.wikipedia.org/wiki?curid=1068493", "content": "খুলনা আলিয়া কামিল মাদ্রাসা বাংলাদেশের খুলনা বিভাগের একটি গুরুত্বপূর্ণ আলিয়া মাদ্রাসা। বাংলাদেশের বিভাগীয় পর্যায়ের আলিয়া খ্যাতনামা মাদ্রাসাগুলোর মধ্যে এই মধ্যে এই মাদ্রাসা অন্যতম। এই মাদ্রাসা ১৯৫২ সালে খুলনা মহানগরীতে প্রতিষ্ঠা করা হয়। দাখিল ও আলিম পর্যায়ের ফলাফলের দিক থেকে এই মাদ্রাসার সুনাম রয়েছে। খুলনা বিভাগের দাখিল, আলিম, ফাজিল, কামিল প্রভৃতি পরীক্ষার সময় এই মাদ্রাসাকে কেন্দ্র হিসাবে ব্যবহার করা হয়।\n\n\n== ইতিহাস ==\n১৯৫২ সালে ২ এপ্রিল তারিখে খুলনা বিভাগের প্রানকেন্দ্রে এই মাদ্রাসা স্থাপন করা হয়। এরপর ১৯৬৬ সালের ১ জুলাই পাকিস্তান সরকার কর্তৃক এই মাদ্রাসাটি অনুমোদন লাভ করে। পরবর্তীতে স্থানীয় ব্যক্তিবর্গের প্রচেষ্টায় ধীরে ধীরে এই মাদ্রাসা কামিল মাদ্রাসায় রূপান্তরিত হয়। ২০২০ সালে তৎকালীন প্রধানমন্ত্রী শেখ হাসিনা সারা দেশে ৫০টি মডেল উদ্বোধন করেন, এর মধ্যে একটি খুলনা আলিয়া মাদ্রাসা মডেল মসজিদ। খুলনার স্থানীয় শিক্ষাবিদগনেরা বহুদিন যাবত এই মাদ্রাসাকে এই মাদ্রাসাকে ঢাকা সরকারি আলিয়া মাদ্রাসা ও সিলেট সরকারি আলিয়া মাদ্রাসার মত সরকারি মাদ্রাসায় রূপান্তরিত করার দাবী জানিয়ে আসছে।\n\n\n== শিক্ষা কার্যক্রম ==\nখুলনা আলিয়া মাদ্রাসায় প্রাথমিক শিক্ষাস্তর ইবতেদায়ী থেকে শুরু করে আলিয়া মাদ্রাসার সর্বোচ্চ পর্যায় কামিল শ্রেণী পর্যন্ত রয়েছে। এছাড়ারাও এই মাদ্রাসার দাখিল ও আলিম উভয় স্তরে বিজ্ঞান ও মানবিক শাখা বিদ্যমান রয়েছে। এই মাদ্রাসার শিক্ষার্থীরা পড়াশোনা সংক্রান্ত বিভিন্ন প্রতিযোগিতায় অংশগ্রহণ করে থাকে। বিজ্ঞান বিভাগের শিক্ষার্থীরা বিজ্ঞান মেলায় অংশগ্রহণ করে থাকে। এছাড়াও এই মাদ্রাসার ফাজিল ও কামিল পর্যায়ে আল কুরআন এন্ড ইসলামিক স্টাডিজ, আল হাদিস এন্ড ইসলামিক স্টাডিজ, দাওয়াহ প্রভৃতি বিভাগ চালু আছে। ফাজিল ও কামিল পর্যায়ের ছাত্রদের বিষয়ভিত্তিক গবেষণার সুযোগ রয়েছে। মাদ্রাসার প্রাতিষ্ঠানিক রেজাল্ট সবসময় খুলনা বিভাগের শীর্ষস্থানে থাকে। এছাড়াও এই মাদ্রাসার বহু শিক্ষার্থীরা উচ্চ শিক্ষার জন্য বাংলাদেশের বিভিন্ন বিশ্ববিদ্যালয়ে ভর্তির সুযোগ পেয়ে থাকে।\n\n\n== সুযোগ-সুবিধা ==\nখুলনা বিভাগীয় শহরে অবস্থিত এই মাদ্রাসা আধুনিক সকল সুযোগ সুবিধা সম্পন্ন একটি মাদ্রাসা। শিক্ষার্থীদের সব ধরনের সুযোগ সুবিধা রয়েছে এই মাদ্রাসায়। বিশাল আকারের খেলার মাঠ, পড়াশোনার জন্য লাইব্রেরী, গবেষণাগার, বিতর্ক আয়োজনের জন্য ডিবেটিং সোসাইটি রয়েছে। এছাড়া মেয়েদের জন্য কমন রুম ও অভ্যন্তরীণ সময় কাটানোর জন্য খেলাধুলার সুযোগ রয়েছে।\n\n\n== খেলার মাঠ ==\nএই মাদ্রাসার শিক্ষার্থীরা খেলাধুলার ক্ষেত্রে সাক্ষরতার প্রমান রেখেছে। মাদ্রাসার বিশাল মাথে বেশিরভাগ সময় ছাত্ররা ক্রিকেট, ফুটবল ও ভলিবল খেলে থাকে। মাদ্রাসার শিক্ষার্থীরা জেলা ও বিভাগীয় পর্যায়ের বিভিন্ন খেলাধুলায় অংশগ্রহণ করে থাকে। মাদ্রাসা কর্তৃপক্ষ থেকে মাঠের উন্নয়ন ও খেলাধুলার সামগ্রী বহন করা থাকে।\n\n\n== মডেল মসজিদ ==\nখুলনা আলিয়া মাদ্রাসায় একটি আধুনিক মসজিদ রয়েছে। এই মসজিদটি মাদ্রাসার ছাত্র ও শিক্ষকগণ নামাজ পরতেন। ২০২০ সালে সারা দেশে আলিয়া মাদ্রাসা মডেল মসজিদসহ ৫০টি মডেল উদ্বোধন করেন তৎকালীন প্রধানমন্ত্রী শেখ হাসিনা। এই মডেল মসজিদ ও ইসলামী সাংস্কৃতিক কেন্দ্রগুলোর মধ্যে একটি খুলনার খান জাহান আলী সড়কের খুলনা আলিয়া কামিল মাদ্রাসার কাছে নির্মিত হবে। এই চারতলা মসজিদে নারী-পুরুষ উভয়ই নামাজ আদায় করতে পারবেন।\n\n\n== গ্রন্থাগার ==\nমাদ্রাসার সকল শিক্ষার্থীদের জন্য উন্মুক্ত লাইব্রেরি রয়েছে। দাখিল থেকে শুরু করে কামিল পর্যায়ের সকল শিক্ষার্থীরা এখান থেকে বই ধার নিয়ে পড়াশোনা করতে পারে। মাদ্রাসার গ্রন্থাগারে আল কুরআন, আল হাদিস, তাফসীর, আল ফিকহ, ইসলামের ইতিহাস প্রভৃতি বিষয়ের উপর বহু মূল্যবান বই রয়েছে। মাদ্রাসার শিক্ষক ও শিক্ষার্থীরা এই লাইব্রেরীতে এসে পড়াশোনাও করতে পারে।\n\n\n== বিজ্ঞানাগার ==\nমাদ্রাসার বিজ্ঞান বিভাগের ছাত্রদের গবেষণা ও ল্যাব ক্লাস করার জন্য মাদ্রাসায় উন্নতমানের বিজ্ঞানানার প্রতিষ্ঠা করা হয়েছে। এখানে ছাত্ররা পাঠদান সময়ে ও অবসর সময়ে গবেষণা ও পরীক্ষা-নিরীক্ষা করতে পারে।\n\n\n== প্রাক্তন শিক্ষার্থী ==\nদেলাওয়ার হোসাইন সাঈদী, বাংলাদেশ জামায়াতে ইসলামী-এর নেতা\nমওলানা মহম্মদ সাখাওয়াৎ হোসেন, সাবেক সাংসদ\n\n\n== তথ্যসূত্র =="}