{"pageid": 1121266, "title": "মাদানি এভিনিউ", "url": "https://bn.wikipedia.org/wiki?curid=1121266", "content": "মাদানি এভিনিউ হল ঢাকার ভাটারা থানায় অবস্থিত একটি সড়ক। পাকিস্থান শাসনামলে ঢাকা ইমপ্রুভমেন্ট ট্রাস্টের সাবেক চেয়ারম্যান জিএ মাদানির নামানুসারে সড়কটির নামকরণ করা হয়েছে। বারিধারায় অবস্থিত মার্কিন দূতাবাস থেকে শুরু হওয়া এই সড়কটি ১০০ ফুট প্রশস্ত। এর দৈর্ঘ্য ৭ কিলোমিটার। ২০২৩ সালে বাংলাদেশ সরকার সড়কটিকে ৩০০ ফিট প্রশস্থ পূর্বাচল এক্সপ্রেসওয়ে-এর সাথে সংযুক্ত করার পরিকল্পনা নিয়ে কাজ শুরু করেছে।\nএই ১০০ ফুট প্রশস্ত মাদানী এভিনিউ এর পাশেই অনন্ত গ্রুপের তত্ত্বাবধায়নে গড়ে উঠছে বাংলাদেশের প্রথম এলইইডি প্লাটিনাম-প্রত্যয়িত গেটেড কমিউনিটি প্রজেক্ট অনন্ত টেরাসাস এবং সড়কের শেষ প্রান্তে জলশিড়ি নামে বাংলাদেশ সেনাবাহিনীর একটি অ্যাকুয়া গ্রিন স্মার্ট টাউনশিপ প্রকল্পও উন্নয়নাধীন রয়েছে।\nবাংলাদেশের দ্বিতীয় কার্ট রেসিং প্ল্যাটফর্ম গো কার্ট, ইউনাইটেড সিটি, শেফস টেবিল কোর্টসাইড এবং ইউনাইটেড ইন্টারন্যাশনাল ইউনিভার্সিটি মাদানি এভিনিউতে অবস্থিত।\nমাদানি এভিনিউ থেকে বালু নদী পর্যন্ত রাস্তা প্রশস্তকরণের একটি প্রকল্প ২৫ সেপ্টেম্বর, ২০১৬-এ হাতে নেওয়া হয়। এ প্রকল্পের আওতায় সড়কটি ছয় লেন করা হবে। ভবিষ্যতে মাদানি এভিনিউ পূর্বাচল হয়ে ঢাকা-চট্টগ্রাম মহাসড়কের সাথে যুক্ত হবে। ঢাকা মেট্রো রেলের ভবিষ্যৎ পরিকল্পিত এমআরটি লাইন ৫-এর মাদানি এভিনিউতে অন্তত একটি স্টেশন থাকবে।\n\n\n== তথ্যসূত্র =="}