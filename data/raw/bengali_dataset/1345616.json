{"pageid": 1345616, "title": "মেঘনা-শ্রেণীর ফিসারিজ প্রোটেকশন ভেসেল", "url": "https://bn.wikipedia.org/wiki?curid=1345616", "content": "মেঘনা-শ্রেণী হলো সিঙ্গাপুরে নির্মিত ফিসারিজ প্রোটেকশন ভেসেল জাহাজের শ্রেণী যা বাংলাদেশ নৌবাহিনী কর্তৃক ব্যবহৃত হয়। এই জাহাজগুলো নদী এবং উপকূলবর্তী অঞ্চলে টহল প্রদান, উদ্ধার ও অনুসন্ধান কার্যক্রম, অবৈধ অনুপ্রবেশ ও চোরাচালান রোধ, জলদস্যূতা দমন, মৎস্য ও প্রাকৃতিক সম্পদ রক্ষায় কার্যকরী ভূমিকা রাখতে সক্ষম।\n\n\n== ইতিহাস ==\nসশস্ত্র বাহিনীর জন্য গৃহীত আধুনিকায়ন পরিকল্পনার অংশ হিসেবে বাংলাদেশ সরকার সিঙ্গাপুর থেকে জাহাজদুটি ক্রয় করে। ১৯ জানুয়ারি, ১৯৮৪ সালে জাহাজসমূহ প্রথম বারের মত পানিতে ভাসানো হয়। পরবর্তীতে ২৫ সেপ্টেম্বর, ১৯৮৪ সালে জাহাজ দুটি বাংলাদেশ নৌবাহিনীতে কমিশন লাভ করে। বর্তমানে যা চট্টগ্রামে অবস্থিত বানৌজা ঈসা খান নৌ ঘাঁটিতে মোতায়েন রয়েছে।\n\n\n== বৈশিষ্ট্য ও যান্ত্রিক কাঠামো ==\nপ্রতিটি জাহাজের দৈর্ঘ্য ৪৬.৫ মিটার (১৫৩ ফুট), প্রস্থ ৭.৫ মিটার (২৫ ফুট) এবং গভীরতা ২ মিটার (৬ ফুট ৭ ইঞ্চি)। জাহাজটিতে রয়েছে ২টি প্যাক্সম্যান ভ্যালেন্টা ১২সিএম ডিজেল; ৫,০০০ অশ্বশক্তি (৩,৭০০ কিলোওয়াট) (৩.৭৩ মে.ও.) এবং ২টি শ্যাফট। যার ফলে জাহাজদুটি ঘন্টায় সর্বোচ্চ ২০ নট (৩৭ কিলোমিটার প্রতি ঘণ্টা; ২৩ মাইল প্রতি ঘণ্টা) গতিতে চলতে সক্ষম। এছাড়াও ১৬ নট (৩০ কিলোমিটার প্রতি ঘণ্টা; ১৮ মাইল প্রতি ঘণ্টা) গতিতে ২,০০০ নটিক্যাল মাইল (২,৩০০ মাইল; ৩,৭০০ কিলোমিটার) সমুদ্র এলাকা জুড়ে টহল কার্যক্রম পরিচালনা করতে সক্ষম।\n\n\n== রণসজ্জা ==\nজাহাজগুলোর আকার আয়তন অপেক্ষাকৃত ছোট হলেও নদী এবং উপকূলবর্তী অঞ্চলে অভিযান পরিচালনায় এর সক্ষমতা বিশেষভাবে প্রশংসনীয়। শত্রু জাহাজ মোকাবেলা, চোরাচালান রোধ, জলদস্যূতা দমনে প্রতিটি জাহাজে রয়েছে:\n\n১টি ৫৭ মিমি বোফোর্স ডিপি কামান;\n১টি ৪০ মিমি বোফোর্স বিমান বিধ্বংসী কামান;\n২টি ৭.৬২ মিমি মেশিনগান।\n৫৭ মিমি বোফর্স ডিপি কামানটি প্রতি মিনিটে ২.৪ কেজি ওজনের ২০০টি গোলা ১৭ কিলোমিটার দুরত্বে নিক্ষেপ করতে সক্ষম।\n৪০ মিমি বোফোর্স কামানটি প্রতি মিনিটে ৩০০টি ০.৯৬ কেজির গোলা ১২ কিলোমিটার দূরত্বে নিক্ষেপ করতে সক্ষম।\n\n\n== জাহাজসমূহ ==\n বাংলাদেশ নৌবাহিনী\n\n\n== তথ্যসূত্র =="}