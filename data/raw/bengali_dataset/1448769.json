{"pageid": 1448769, "title": "শিঙ্গোন বৌদ্ধধর্ম", "url": "https://bn.wikipedia.org/wiki?curid=1448769", "content": "শিঙ্গোন হলো জাপানী বৌদ্ধধর্মের অন্যতম প্রধান সম্প্রদায় এবং পূর্বএশীয় বৌদ্ধধর্মের কয়েকটি টিকে থাকা বজ্রযান সম্প্রদায়ের মধ্যে একটি। এটি জাপানি গূঢ়বাদ বা প্রাচ্য রহস্যবাদও নামেও পরিচিত। শিঙ্গোন শব্দটি চীনা শব্দ 真言 (ঝেনযান), এর জাপানি পঠন, যা সংস্কৃত শব্দ মন্ত্রের অনুবাদ।\nঝেনিয়ান বংশটি চীনে (আনু. ৭ম-৮ম শতাব্দীতে) ভারতীয় বজ্রাচার্য যেমন শুভকরসিংহ, বজ্রবোধি ও অমোঘবজ্র কর্তৃক প্রতিষ্ঠিত হয়েছিল। এই রহস্যময় শিক্ষাগুলি পরে জাপানে কুকাই (৭৭৪-৮৩৫) নামক বৌদ্ধ সন্ন্যাসীর পৃষ্ঠপোষকতায় বিকাশ লাভ করে, যিনি তাং চীন ভ্রমণ করেন এবং হুইগুও (৭৪৬-৮০৫) নামক চীনা গুরুর কাছ থেকে রহস্যময় হস্তান্তরণগুলি পান। কুকাই কোয়া পর্বতে (ওয়াকায়ামা প্রিফেকচারে) তার ঐতিহ্য প্রতিষ্ঠা করেন, যা শিঙ্গোন বৌদ্ধধর্মের কেন্দ্রীয় তীর্থস্থান হিসেবে রয়ে গেছে।\nশিঙ্গোন সম্প্রদায়ের অনুশীলন জোর দেয় যে কেউ এর অনুশীলনের মাধ্যমে \"এই দেহে বুদ্ধত্ব\" অর্জন করতে সক্ষম হয়, বিশেষ করে যেগুলি মুদ্রা, মন্ত্র ও মণ্ডলের \"তিন রহস্য\" ব্যবহার করে। শিঙ্গোনের দ্বারা প্রবর্তিত আরেকটি প্রভাবশালী মতবাদের ধারণা ছিল যে সকল প্রাণীই মূলত বোধোদয়ী মতবাদ যা হঙ্গকু নামে পরিচিত ছিল।\nশিঙ্গোন সম্প্রদায়ের শিক্ষা ও আচার-অনুষ্ঠান অন্যান্য জাপানি ঐতিহ্যের উপর প্রভাব ফেলেছিল, বিশেষ করে তেন্দাই সম্প্রদায়ের পাশাপাশি শুগেনদো এবং শিন্তৌ। শিঙ্গোনের শিক্ষাগুলি সোতো জেন সহ জাপানি জেনের আচার-অনুষ্ঠানকেও প্রভাবিত করেছিল। শিঙ্গোন বৌদ্ধধর্মও বৃহত্তর জাপানি সংস্কৃতিকে প্রভাবিত করেছে, যার মধ্যে রয়েছে মধ্যযুগীয় জাপানি নান্দনিকতা, শিল্প ও কারুশিল্প।\n\n\n== তথ্যসূত্র ==\n\n\n== উৎস ==\n\n\n== বহিঃসংযোগ ==\n\nKoyasan Shingon Sect Main Temple Kongobu-ji\nNinna-ji Temple\nDaigo-ji Temple\nChishakuin Temple\nNegoro-ji Temple\nDaikaku-ji Temple\nChogosonshi-ji Temple  ওয়েব্যাক মেশিনে আর্কাইভকৃত ২৮ সেপ্টেম্বর ২০২১ তারিখে\nGokoku-ji Temple"}