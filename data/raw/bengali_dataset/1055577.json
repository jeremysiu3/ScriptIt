{"pageid": 1055577, "title": "গাজী ওয়্যারস্ লিমিটেড", "url": "https://bn.wikipedia.org/wiki?curid=1055577", "content": "গাজী ওয়্যারস্ লিমিটেড বাংলাদেশ সরকারের মালিকানাধীন একটি সংস্থা যা তার উৎপাদন করে। এটি বাংলাদেশ ইস্পাত ও প্রকৌশল কর্পোরেশনের একটি সহায়ক সংস্থা। গাজী ওয়্যারস্ লিমিটেডের চেয়ারম্যান হলেন বাংলাদেশ ইস্পাত ও প্রকৌশল কর্পোরেশনের চেয়ারম্যান জনাব মোঃ মনিরুজ্জামান (অতিরিক্ত সচিব)। জনাব মোঃ মনিরুজ্জামান খান গাজী ওয়্যারস্ লিমিটেডের ব্যবস্থাপনা পরিচালক।\n\n\n== ইতিহাস ==\nগাজী ওয়্যারস্ লিমিটেড ১৯৬৫ সালে জাপানভিত্তিক ফুরুকাওয়া ইলেকট্রিক কোম্পানির প্রযুক্তিগত সহায়তায় প্রতিষ্ঠিত হয়। বাংলাদেশের স্বাধীনতার পর ১৯৭২ সালে বাংলাদেশ সরকার সংস্থাটিকে জাতীয়করণ করে। এটি বাংলাদেশ ইস্পাত ও প্রকৌশল কর্পোরেশনের ব্যবস্থাপনার অধীনস্থ করা হয়। গাজি ওয়্যারস্ বিভিন্ন ধরনের তামার তার উৎপন্ন করে। ১৯৯১ সালে বাংলাদেশে ঘূর্ণিঝড় এবং পরবর্তী বন্যায় গাজী ওয়্যারসে্র কারখানা ব্যাপকভাবে ক্ষতিগ্রস্ত হয়েছিল।\n২০১৬ সালে গাজী ওয়্যারস্ লিমিটেডকে উৎপাদনশীলতা ও গুণমানের উৎকর্ষতার জন্য জাতীয় পুরস্কার প্রদান করা হয়। ২০১৮ সালের অক্টোবর মাসে জাতীয় অর্থনৈতিক পরিষদের নির্বাহী কমিটি গাজী ওয়্যারসে্র আধুনীকিকরণের জন্য ৬৮৯ মিলিয়ন টাকা বরাদ্দের অনুমোদন দিয়েছে। ২০১৪ থেকে ২০২০ সালের মধ্যে গাজি ওয়্যারস্ লিমিটেড বাংলাদেশ সরকারের মুনাফা উপার্জনকারী প্রতিষ্ঠানে পরিণত হয়েছে। প্রধানমন্ত্রী শেখ হাসিনার নির্দেশে শিল্প মন্ত্রণালয় সকল সরকারী সংস্থা ও সহায়ক সংস্থাগুলিকে গাজী ওয়্যারস্ লিমিটেডের মতো রাষ্ট্রীয় মালিকানাধীন সংস্থাগুলির কাছ থেকে প্রয়োজনীয় দ্রব্য ক্রয়ের জন্য নির্দেশনা দিয়েছে।\n\n\n== তথ্যসূত্র =="}