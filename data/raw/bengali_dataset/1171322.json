{"pageid": 1171322, "title": "পুলিশি রাষ্ট্র", "url": "https://bn.wikipedia.org/wiki?curid=1171322", "content": "পুলিশি রাষ্ট্র বলতে এমন এক ধরনের সরকারব্যবস্থাকে বোঝায় যেখানে সরকার ক্ষমতা ধরে রাখার অভিলাষে পুলিশের (বিশেষ করে গুপ্ত পুলিশের) ক্ষমতার যথেচ্ছ (ও দরকার হলে সহিংস) অপব্যবহারের মাধ্যমে দেশের জনসাধারণের রাজনৈতিক, অর্থনৈতিক ও সামাজিক জীবন ও নাগরিক স্বাধীনতার উপর উচ্চমাত্রায় দমনমূলক নিয়ন্ত্রণ বজায় রাখে। বিশেষ করে জনগণের কাছে জ্ঞাত আইনি পদ্ধতি অনুযায়ী প্রশাসনিক ও বিচারবিভাগীয় কর্মকাণ্ডের বাইরে গুপ্ত পুলিশ দিয়ে এই কাজগুলি ঘটানো হয়।\nসাধারণত কর্তৃত্ববাদী, একচ্ছত্রবাদী বা অনুদারপন্থী শাসনব্যবস্থাগুলিতে (অর্থাৎ যা একটি উদারপন্থী গণতান্ত্রিক শাসনব্যবস্থার বিপরীত) পুলিশি রাষ্ট্রের উদয় ঘটে। পুলিশি রাষ্ট্রগুলি সাধারণত একদলীয় সরকারব্যবস্থায় বিরাজ করে, তবে নামমাত্র বহুদলীয় ব্যবস্থাতেও এর উদ্ভব হতে পারে। একটি পুলিশি রাষ্ট্রের নাগরিকেরা তাদের চলাচল, বাকস্বাধীনতা, রাজনৈতিক ও অন্যান্য মত প্রকাশে বাধানিষেধের শিকার হতে পারেন এবং তাদেরকে পুলিশি নজরদারির আওতায় রাখা হতে পারে।\n\n\n== তথ্যসূত্র =="}