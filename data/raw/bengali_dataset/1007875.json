{"pageid": 1007875, "title": "শরীফ রাজী", "url": "https://bn.wikipedia.org/wiki?curid=1007875", "content": "সৈয়দ আবুল হ়াসান মুহ়ম্মদ বিন আল-হ়োসেন বিন মুসা আল-মুসাওয়ী (আরবি: ابو الحسن محمد بن الحسين بن موسى الأبرش الموسوي; ৯৭০ – ১০১৫), যিনি আশ-শরীফ় আর-রাদ়ী (আরবি: الشريف الرضي) বা শরীফ রাজ়ী (ফার্সি: شريف رضی) নামে অধিক পরিচিত, ছিলেন একজন প্রখ্যাত শিয়া মুসলিম আলেম, হাদিস সংগ্রাহক ও কবি।\nতিনি ইসলামি জ্ঞান বিষয়ক বহু গ্রন্থ এবং পবিত্র কোরআনের তাফসীর রচনা করেছেন। তাঁর সবচেয়ে বিখ্যাত গ্রন্থ হল নাহজুল বালাগা যা মূলত ইমাম আলীর বিভিন্ন খুৎবা, চিঠি, তফসীর ও আখ্যানের একটি সংকলন। এই গ্রন্থটির ১১৫৮ সালের একটি পাণ্ডুলিপি এখনও ভারতের রামপুরে ১৭৭৪ সালে নবাব ফয়জুল্লাহ খান কর্তৃক প্রতিষ্ঠিত রাজা লাইব্রেরিতে সংরক্ষিত আছে।\nতাঁর বড় ভাই শরীফ মুর্তজাও ছিলেন একজন বিখ্যাত ধর্মতাত্ত্বিক ও কবি যাঁর সাহিত্যকর্ম আজও কায়রো ও বৈরুত থেকে আরবি সাহিত্যের পাঠ্যপুস্তক হিসেবে প্রকাশিত হয়।\n\n\n== তথ্যসূত্র =="}