{"pageid": 1113986, "title": "উলা আবাস ত্রাওরে", "url": "https://bn.wikipedia.org/wiki?curid=1113986", "content": "উলা আবাস ত্রাওরে (ফরাসি: Oula Abass Traoré; ২৯ সেপ্টেম্বর ১৯৯৫) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে গিনিয় ক্লাব হোরায়া এবং বুর্কিনা ফাসো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\nবুর্কিনাবি ফুটবল ক্লাব রাহিমোর যুব পর্যায়ের হয়ে খেলার মাধ্যমে উলা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৪–১৫ মৌসুমে, বুর্কিনাবি ক্লাব বোবো দিউলাসোর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বোবো দিউলাসোর হয়ে তিন মৌসুম অতিবাহিত করার পর ২০১৭–১৮ মৌসুমে তিনি সালিতায় যোগদান করেছেন। ২০২০–২১ মৌসুমে, তিনি সালিতা হতে গিনিয় ক্লাব হোরায়ায় যোগদান করেছেন।\nউলা ২০১৯ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nউলা আবাস ত্রাওরে ১৯৯৫ সালের ২৯শে সেপ্টেম্বর তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৯ সালের ৯ই জুন তারিখে, ২৩ বছর, ৮ মাস ও ১১ দিন বয়সে, বাম পায়ে ফুটবল খেলায় পারদর্শী উলা গণতান্ত্রিক কঙ্গো প্রজাতন্ত্রের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৫ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ০–০ গোলে ড্র করেছিল। বুর্কিনা ফাসোর হয়ে অভিষেকের বছরে উলা সর্বমোট ৪ ম্যাচে অংশগ্রহণ করেছেন।\nউলা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে উলা আবাস ত্রাওরে  (ইংরেজি)  \nট্রান্সফারমার্কেটে উলা আবাস ত্রাওরে (ইংরেজি) \nওয়ার্ল্ডফুটবল.নেটে উলা আবাস ত্রাওরে (ইংরেজি) \nইএসপিএন এফসিতে উলা আবাস ত্রাওরে (ইংরেজি) \nন্যাশনাল-ফুটবল-টিমস.কমে উলা আবাস ত্রাওরে (ইংরেজি)"}