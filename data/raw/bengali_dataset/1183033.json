{"pageid": 1183033, "title": "শিবসেনা (২০২২–বর্তমান)", "url": "https://bn.wikipedia.org/wiki?curid=1183033", "content": "বালাসাহেবাঞ্চী শিবসেনা হচ্ছে ভারতের মহারাষ্ট্র-ভিত্তিকি একটি রাজনৈতিক দল। মহারাষ্ট্রের বর্তমান মুখ্যমন্ত্রী একনাথ শিন্ডের নেতৃত্বে ২০২২ সালের ১০ অক্টোবরে দলটি গঠিত হয়। মূল শিবসেনার প্রতীক তীর-ধনুক স্থগিত করে নির্বাচন কমিশন দলটির জন্য নতুন প্রতীক ঢাল ও জোড়া তলোয়ার প্রতীক বরাদ্দ দিয়েছে। ২০২২ সালের মহারাষ্ট্রের রাজনৈতিক সংকটের ফলাফল হিসেবে সৃষ্ট মূল শিবসেনার  দুটি পৃথক উপদলের আরেকটি হলো শিবসেনা (উদ্ধব বালাসাহেব ঠাকরে)। এটি বর্তমানে ভারতীয় জনতা পার্টির জোট শরিক হিসেবে মহারাষ্ট্র রাজ্যের ক্ষমতাসীন দল।\n\n\n== গঠন ==\n২০২২ সালের মহারাষ্ট্র রাজনৈতিক সংকটের ফলে শিবসেনায় বিভক্তির পরে দলটি গঠিত হয়েছিল। তখন শিবসেনা, কংগ্রেস ও এনসিপির সমন্বয়ে গঠিত জোট সরকার পতনের লক্ষ্যে  শিবসেনার গুরুত্বপূর্ণ নেতা ও মন্ত্রী একনাথ শিন্ডের নেতৃত্বে মুখ্যমন্ত্রী উদ্ভব ঠাকরের বিরুদ্ধে বিদ্রোহে করে শিবসেনার বিধায়কদের অধিকাংশ নিয়ে ভারতীয় জনতা পার্টির সাথে মিলে সরকার গঠন করে। ফলে একনাথ শিন্ডে মুখ্যমন্ত্রী এবং বিজেপির দেবেন্দ্র ফড়নবিস উপমুখ্যমন্ত্রী হন।\nএরপর থেকে একনাথ শিন্ডে ও উদ্ধব ঠাকরের দুই পক্ষই নিজেদেরকে \"আসল\" শিবসেনা দাবি করতে থাকে। এই অবস্থার প্রেক্ষিতে মূল শিবসেনার প্রতীক তীর-ধনুক নিয়ে দুই শিবিরের মধ্যে উত্তেজনা বিরাজ করতে থাকে। কিন্তু মহারাষ্ট্র বিধানসভার অন্ধেরি আসনের উপনির্বাচনের পূর্বে প্রতীক নিয়ে দুই পক্ষের দ্বন্দ্ব বেড়ে গেলে ভারতের নির্বাচন কমিশন দুই পক্ষকে দুটি নাম ও প্রতীক ঠিক করে দেয়।\nফলে ফলে একনাথ শিন্ডের নেতৃত্বে অতি-ডানপন্থী গোষ্ঠী বালাসাহেবঞ্চি শিবসেনা গঠনটি করে। অন্যদিকে ঠাকরের নেতৃত্বে মধ্যপন্থী এবং তুলনামূলকভাবে ধর্মনিরপেক্ষ গোষ্ঠী শিবসেনা (উদ্ধব বালাসাহেব ঠাকরে) গঠন করে।\n\n\n== নেতৃবৃন্দ ==\n\n\n== জাতীয় কার্যনির্বাহী কমিটি ==\n\n\n== নির্বাচনী ফল ==\nএকনাথ শিন্ডে ও দেবেন্দ্র ফড়নবিশের নেতৃত্বে জাতীয় গণতান্ত্রিক জোট এবং উদ্ধব ঠাকরে ও শারদ পাওয়ারের নেতৃত্বে মহা বিকাশ আঘাড়ির মধ্যে প্রথম মুখোমুখি লড়াই হয়েছিল ২০২২ সালের মহারাষ্ট্র গ্রাম পঞ্চায়েত নির্বাচনে। সেখানে এমভিএ ৪৫৭ গ্রাম পঞ্চায়েত আসন জিতেছিল। এরমধ্যে এর মধ্যে এনসিপি ১৫৫টি শিবসেনা (উদ্ভব) ১৫৩টি  এবং কংগ্রেস ১৪৯টি আসন পেয়েছে। অন্যদিকে এনডিএ ৩৫২টি আসন পেয়েছে। এর মধ্যে বিজেপি ২৩৯টি  এবং শিন্ডের দল ১১৩টি আসন জিতেছে। এছাড়া  অন্যান্য দল ২৪১টি আসন জিতেছে। এমভিএ এনডিএ-র চেয়ে ১০৫টি বেশি আসন জিতায় সার্বিকভাবে শিন্ডের বালাসাবেবঞ্চী শিবসেনা ও বিজেপি পরাজয় বরণ করেছে।\n\n\n== আরো দেখুন ==\nভারতের রাজনীতি\nভারতের রাজনৈতিক দলের তালিকা\nমহারাষ্ট্রের রাজনীতি\nবালাসাহেব ঠাকরে\n\n\n== তথ্যসূত্র =="}