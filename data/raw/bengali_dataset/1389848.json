{"pageid": 1389848, "title": "ডিউন: পার্ট টু", "url": "https://bn.wikipedia.org/wiki?curid=1389848", "content": "ডিউন: দ্বিতীয় খণ্ড (ইংরেজি: Dune: Part Two) ২০২৪ সালে মুক্তিপ্রাপ্ত একটি মার্কিন মহাকাব্যিক কল্পবিজ্ঞান চলচ্চিত্র। দ্যনি ভিলনোভ ছবিটি পরিচালনা ও প্রযোজনা করেছেন এবং জন স্পেইটসের সঙ্গে চিত্রনাট্য লিখেছেন। এটি ২০২১ সালের একই নামে মুক্তি পাওয়া ডিউন: প্রথম খণ্ড চলচ্চিত্রের দ্বিতীয় কিস্তি, যা ফ্র‍্যাঙ্ক হার্বার্টের ১৯৬৫ সালের ডিউন উপন্যাসের দ্বিতীয় খণ্ডের ওপর নির্মিত হয়েছে। চলচ্চিত্রটির কাহিনী পল অ্যাট্রাইডিজ নামক চরিত্রের উপরে যিনি মরুভূমিতে বসবাসরত আরাকিস ফ্রেমেন জাতির মানুষের সাথে একত্র হয়ে \"হাউস হারকোনেনের\" বিরুদ্ধে একটি রক্তক্ষয়ী যুদ্ধে লিপ্ত। টিমথি শালামে, রেবেকা ফার্গুসন, জশ ব্রোলিন, স্টেলান স্কারসগার্ড, ডেভ বাউতিস্তা, স্টিফেন ম্যাককিনলে হেন্ডারসন, জেন্ডায়া, শার্লট র‍্যাম্পলিং এবং হাভিয়ের বারদেম প্রথম কিস্তি থেকে তাদের নিজ নিজ চরিত্রের ভূমিকায় রয়েছেন। অস্টিন বাটলার, ফ্লরেন্স পিউ ও ক্রিস্টোফার ওয়াকেন ও লেয়া সেদুকে দ্বিতীয় কিস্তিতে নতুন চরিত্রের ভূমিকায় দেখা গেছে।\n২০১৬ সালে প্রযোজনা প্রতিষ্ঠান লেজেন্ডারি এন্টারটেইনমেন্ট ডিউন উপন্যাসের স্বত্ব কিনে নিয়ে উপন্যাসের উপরেই দুই খন্ডের চলচ্চিত্র নির্মাণ করার পরিকল্পনা করে। ২০১৭ সালে ডিনিস ভিলনোভকে চলচ্চিত্রদ্বয়ের পরিচালক হিসেবে চূড়ান্ত করা হয়। প্রযোজনা চুক্তি প্রথমে শুধুমাত্র একটি চলচ্চিত্রের জন্য হলেও, প্রথম চলচ্চিত্রটি ব্যবসাসফল হওয়ায় দ্বিতীয় কিস্তি নির্মাণের পরিকল্পনা নেওয়া হয়। যদিও প্রথম কিস্তিটি একই সাথে থিয়েটারে এবং এইচবিও ম্যাক্স রিলিজ হওয়ার পর ভিলনোভ সিক্যুয়েল নির্মিত হবে কি না তা নিয়ে সংকিত ছিলেন, ওয়ার্নার ব্রোস পিকচার্স তাকে আশ্বস্ত করেছিল যে এটি এইচবিও ম্যাক্সে ভালো পারফর্ম করলে দ্বিতীয় কিস্তির কাজ শুরু হয়ে যাবে। প্রথম কিস্তির সমালোচনামূলক এবং বাণিজ্যিক সাফল্যের পর, ওয়ার্নার ব্রোস পিকচার্স এবং লিজেন্ডারি এন্টারটেইনমেন্ট ২০২১ সালের অক্টোবরে ছবিটির দ্বিতীয় কিস্তি নির্মাণ কাজ শুরু করে। চলচ্চিত্রটির নতুন অভিনেতা-অভিনেত্রীদের তালিকা ২০২২ সালে ঘোষণা করা হয়। তার এক বছর পরে টিম ব্লেক নেলসন অন্যান্য সদস্যদের সাথে দ্বিতীয় কিস্তির শ্যুটিং-এ যোগ দেন। ২০২২ সালের জুলাই থেকে ডিসেম্বরের মধ্যে বুদাপেস্ট, ইতালি এবং আবুধাবিতে চলচ্চিত্রটির প্রধান ফটোগ্রাফি সম্পন্ন হয়।\nডিউন: পার্ট টু ওয়ার্নার ব্রস পিকচার্স কর্তৃক ১লা মার্চ, ২০২৪-এ মুক্তি পেতে চলেছে৷\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nরটেন টম্যাটোসে ডিউন: পার্ট টু (ইংরেজি)\nইন্টারনেট মুভি ডেটাবেজে ডিউন: পার্ট টু   (ইংরেজি)"}