{"pageid": 1531161, "title": "ইবনে লাহিয়া", "url": "https://bn.wikipedia.org/wiki?curid=1531161", "content": "ইবনে লাহিয়ার পুরো নাম আবু আবদুল রহমান আবদুল্লাহ ইবনে লাহিয়া ইবনে উকবা ইবনে ফুরাআন ইবনে রাবিয়া ইবনে থাওবান আল-হাদরামি আল-আ'দুলি ( আরবি: أبوعبدالرحمن عبدالله بن لهيعة بن عقبة بن فرعان بن ربيعة بن ثوبان \nالحضرمي الأعدولي)। তিনি ৭১৪/৫ সালে মিশরে জন্মগ্রহণ করেন এবং ৭৯০ সালে মারা যান। তিনি মিশরের একজন আরব ঐতিহাসিক, হাদীসের পন্ডিত এবং কাজি( قاضي ; ) ছিলেন। খলিফা কর্তৃক সরাসরি নিযুক্ত হওয়া মিশরের প্রথম বিচারক হিসেবে তিনি বিখ্যাত।\n\n\n== জীবনী ==\nইবনে লাহিয়ার জীবনের প্রাথমিক বছরগুলি সম্পর্কে কিছুই জানা যায় না। তবে সম্ভবত তিনি ৭১৪/৫ সালে মিশরে ইয়েমেনি বংশোদ্ভূত একটি পরিবারে জন্মগ্রহণ করেছিলেন। একজন ইতিহাসবিদ এবং হাদিস সংগ্রাহক হিসেবে ইবনে লাহিয়া মিশরে খ্যাতি অর্জন করেছিলেন। সেই সময়ে মিশর আব্বাসীয় খিলাফতের (৭৫০-১২৫৮) অংশ ছিল। তাঁর সমসাময়িকদের মধ্যে একজন সম্মানিত পণ্ডিত হিসেবে তাঁর সুনামের কারণে, আব্বাসীয় খলিফা আল-মনসুর ( শা. ৭৫৪–৭৭৫ ) ব্যক্তিগতভাবে তাকে মিশরের কাজী  পদে নিযুক্ত করেন। এ পদে তিনি ৭৭২ থেকে ৭৮০ সাল পর্যন্ত দায়িত্ব পালন করেন। এজন্য খলিফা তাকে প্রতি মাসে ৩০ দিনার বেতনও দিয়েছিলেন। তিনি ৭৯০ সালে মারা যান। আল-যাহাবির (মৃত্যু ১৩৪৮) বিশাল বিশ্বকোষীয় রচনা সিয়ার আ'লাম আল-নুবালা' ( سير أعلام النبلاء ; ) অনুসারে ৭৮৬ সালে সংঘটিত এক অগ্নিকাণ্ডে ইবনে লাহিয়ার গ্রন্থাগার এবং তাঁর বইগুলো একটি অগ্নিকাণ্ডে পুড়ে যায়। \n\n\n== মূল্যায়ন ==\nইতিহাসবিদ পাভেল পাভলোভিচের মতে ইবনে লাহিয়া \"দ্বিতীয় শতাব্দীর সবচেয়ে অপমানিত [ইসলামী] ঐতিহ্যবাদীদের\" মধ্যে একজন। নবম শতাব্দীর ঐতিহাসিক ইবনে সা'দ তার হাদিসকে  জয়িফ  ('দুর্বল') বলে মনে করতেন। অন্যদিকে আল-জুজাজানি তার থেকে উদ্ভূত ঐতিহ্যকে \"অবিশ্বস্ত\" বলে উড়িয়ে দিয়ে বলেছিলেন আইনি যুক্তিতে ব্যবহারের জন্য বা প্রেরণের জন্য এগুলো অবৈধ। ইবনে লাহিয়ার ইসলামি পণ্ডিতদের সমালোচনার বেশিরভাগের ভিত্তি হলো তার  ইসনদ (ঐতিহাসিক তথ্য প্রেরণের শৃঙ্খল)  থেকে তিনজন তথ্যদাতার নাম প্রায়ই বাদ দেওয়া। ইয়াহিয়া ইবনে মাঈন (মৃত্যু ৮৪৭) ইবনে লাহিয়ার ভুলের যুক্তি হিসেবে তার বাড়িতে আগুনে পুড়িয়ে দেওয়ার ঘটনাকে উড়িয়ে দেন। \n\n\n== তথ্যসূত্র ==\n\n\n== গ্রন্থপঞ্জি ==\nপাভলোভিচ, পাভেল (২০১৬)। দ্বিতীয় শতাব্দী হিজরী (৭১৮-৮১৬ খ্রিস্টাব্দ) সময়কালে ইসলামী ক্যালালা ধারণার গঠন: কিতাব ও ক্যাননের মধ্যে। লাইডেন: ব্রিল। আইএসবিএন 978-90-04-30606-6।"}