{"pageid": 1370091, "title": "সালাহ উদ্দিন মিয়াজী", "url": "https://bn.wikipedia.org/wiki?curid=1370091", "content": "মোঃ সালাহ্ উদ্দিন মিয়াজী বাংলাদেশ সেনাবাহিনীর একজন অবসর প্রাপ্ত মেজর জেনারেল এবং ঝিনাইদহ-৩ আসনের সাবেক সংসদ সদস্য। তিনি বাংলাদেশ সেনাবাহিনীর ৬৬ পদাতিক ডিভিশনের জিওসি এবং রংপুর অঞ্চলের এরিয়া কমান্ডার ছিলেন। তিনি বিইউপির উপাচার্য হিসেবেও দায়িত্ব পালন করেছেন।\nতিনি ঝিনাইদহ-৩ আসনের সাবেক সংসদ সদস্য। তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== প্রাথমিক জীবন ==\nমেজর জেনারেল মোঃ সালাহ্ উদ্দিন মিয়াজী, আরসিডিএস, পিএসসি (অবঃ) তৎকালীন যশোর জেলায় এক সম্ভ্রান্ত মুসলিম পরিবারে জন্মগ্রহণ করেন।\nতার পিতা মঈনউদ্দিন মিয়াজী ব্রিটিশ বিরোধী আন্দোলনকারী, ভাষাসৈনিক,  মহান মুক্তিযুদ্ধের সংগঠক ও বঙ্গবন্ধুর ঘনিষ্ঠ সহচর, সাবেক প্রাদেশিক পরিষদ সদস্য, এবং প্রথম জাতীয় সংসদ নির্বাচনে তৎকালীন যশোর-৪ আসনের সংসদ সদস্য, ছিলেন।\nমিয়াজী ঝিনাইদহ ক্যাডেট কলেজ থেকে কৃতিত্বের সাথে এসএসসি এবং এইচএসসি পরীক্ষায়  উত্তীর্ণ হয়ে ১৯৮১ সালে সেনাবাহিনীতে যোগদান করেন।\n\n\n== কর্মজীবন ==\nদীর্ঘ ২ বছর সাফল্যের সাথে ট্রেইনিং সমাপ্ত করে ১৯৮৩ সালে ৮ম বিএমএ লং কোর্সের সাথে বাংলাদেশ সেনাবাহিনীতে কমিশন লাভ করেন। ইনফ্যান্ট্রি কোরে যোগদান করে পার্বত্য চট্টগ্রামের গুইমারাতে ১৩ ইস্ট বেঙ্গল রেজিমেন্টে তিনি চাকুরীজীবন শুরু করেন। এরপর তিনি জাতিসংঘের শান্তি রক্ষী কার্যক্রমে বাংলাদেশী সেনাবাহিনীর প্রথম অংশগ্রহণের যুদ্ধ Gulf War (Operation Desert Storm) এ পবিত্র সৌদি আরবের মাটি রক্ষায় দায়িত্ব পালন করেন।  মিশন পরবর্তী দীর্ঘ ৪ বছর তিনি বাংলাদেশ মিলিটারি একাডেমিতে প্লাটুন ও কোম্পানী কমান্ডার হিসেবে মানুষ গড়ার কারিগরের দায়িত্বে নিয়োজিত ছিলেন। এরপর তিনি স্টাফ কলেজ (পিএসসি) কোর্স সম্পন্ন করেন এবং সেখানে কৃতিত্বপূর্ণ সাফল্য অর্জন করায় তিনি ২য় বারের মত পাকিস্তানের কোয়েটায় স্টাফ কোর্স করার সুযোগ লাভ করে কোর্স সম্পন্ন করেন। ৪৬ ব্রিগেডে কিছুদিন দায়িত্ব পালন করে ২৭ ইস্টবেঙ্গল রেজিমেন্টের অধিনায়ক হিসেবে খাগড়াছড়ির পানছড়িতে যান। সেখানে শান্তিবাহিনীর কাছ থেকে বিপুল গোলাবারুদ উদ্ধার ও তাদের গ্রেফতার করে পুরষ্কৃত হয়েছেন। সিলেটে অবস্থিত স্কুল অব ইনফ্যান্ট্রি এন্ড ট্যাকটিক্স এ সেনা অফিসারদের প্রশিক্ষক হিসেবে নিয়োজিত থাকার পর সিলেট ক্যাডেট কলেজের প্রিন্সিপাল হিসেবে আবারো মানুষ গড়ার কাজে নিয়োজিত ছিলেন। এরপর অন প্রমোশনে কর্নেল হিসেবে ৯ম পদাতিক ডিভিশনের কর্নেল স্টাফের দায়িত্ব পালন করে ১ বছরের জন্য চলে যান সাউথ সুদানে সেক্টর কমান্ডারের দায়িত্ব পালন করতে। সুদান মিশন শেষে ২২২ ব্রিগেড কমান্ডার হিসেবে কিছুদিন থাকার পরে ২০০৮-২০১১ সন পর্যন্ত  দায়িত্ব পালন করেছেন মাননীয় প্রধানমন্ত্রী শেখ হাসিনার সামরিক সচিব হিসেবে। এরপর ১ বছর  দায়িত্ব পালন করেছেন সেনাসদরের সামরিক সচিব হিসেবে। পরবর্তী প্রায় ৩ বছরের অধিক সময় ছিলেন ৬৬ পদাতিক ডিভিশনের জেনারেল অফিসার কমান্ডিং কাম এরিয়া কমান্ডার রংপুর এরিয়া। এরপর যুক্তরাজ্যের রয়েল কলেজ অব ডিফেন্স স্টাডিজ থেকে ১ বছরের অত্যন্ত মর্যাদাপূর্ণ আরসিডিএস কোর্স সম্পন্ন করেন। সর্বশেষ বাংলাদেশ ইউনিভার্সিটি অব প্রফেশনালস (বিইউপি) এর উপাচার্য হিসেবে দায়িত্ব পালন করে স্বাভাবিক অবসরে গমণ করেন। অত্যন্ত সুবক্তা হিসেবে দেশব্যাপী তার সুখ্যাতি রয়েছে। তিনি একজন মোটিভেশনাল স্পিকার। তিনি বিভিন্ন দেশীয় এবং আন্তর্জাতিক উন্নয়ন সহযোগী সংগঠনের সাথে জড়িত এবং বিশিষ্ট সমাজ সেবক। নিজ এলাকায় তিনি অসংখ্য স্কুল কলেজ মাদ্রাসা প্রতিষ্ঠিত করেছেন। অবসর গ্রহণের পর তিনি নিজেকে একজন পুরোদম্ভর সফল কৃষি উদ্যোক্তা হিসেবে প্রতিষ্ঠিত করেছেন। কৃষি, মৎস চাষ, এবং হর্টিকালচারে অসামান্য অবদান রাখায় মহামান্য রাষ্ট্রপতির নিকট হতে ১ টি স্বর্ণ পদক ও মাননীয় প্রধানমন্ত্রীর নিকট হতে তিনি ১ টি  স্বর্ণ ও ১টি রৌপ্য পদক অর্জন করেছেন।\n\n\n=== রাজনৈতিক জীবন ===\nসালাহ উদ্দিন মিয়াজী ২০২৪ সালের দ্বাদশ জাতীয় সংসদ নির্বাচনে বাংলাদেশ আওয়ামী লীগের প্রার্থী হিসেবে ঝিনাইদহ-৩ আসন থেকে সংসদ সদস্য নির্বাচিত হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== পারিবারিক জীবন ==\nজেনারেল মিয়াজীর ২টি কণ্যা সন্তান রয়েছে। বড় মেয়ে চিকিৎসক ও ছোট মেয়ে বিবিএ ৪র্থ সেমিস্টারে অধ্যয়নরত।\n\n\n== তথ্যসূত্র =="}