{"pageid": 1360046, "title": "প্লাস্টিকের পোশাক", "url": "https://bn.wikipedia.org/wiki?curid=1360046", "content": "প্লাস্টিক পোশাক হল পিভিসির মতো প্লাস্টিকের নমনীয় পাত থেকে তৈরি পোশাক। এটি প্লাস্টিক-ভিত্তিক কৃত্রিম তন্তর বোনা কাপড়, যেমন পলিয়েস্টার থেকে তৈরি পোশাকের থেকে আলাদা। নমনীয় প্লাস্টিকের জলরোধী কাপড় থেকে সৃষ্ট বৃষ্টি-সুরক্ষা পোশাক তৈরির প্রায় পর থেকেই প্লাস্টিকের পোশাক বিদ্যমান।\n১৯৬০-এর দশকের ফ্যাশনে প্লাস্টিকের পোশাক যেমন পিভিসি মিনিস্কার্ট এবং পিভিসি বর্ষাতি অন্তর্ভুক্ত ছিল। পিভিসি বর্ষাতিগুলি প্রায়শই উজ্জ্বল রঙের হতো, প্রাথমিকভাবে তার উদ্দেশ্য ছিলো শিশুদের জন্য সড়ক পথে নিরাপত্তা সুনিশ্চিত করা, কিন্তু পরে এটি একটি ফ্যাশন সামগ্রীতে পরিণত হয়। সেগুলি রাবার দিয়ে তৈরি ম্যাকিনটোশ বা বুননকৃত গ্যাবার্ডিন বর্ষাতির চেয়ে অনেক হালকা এবং সস্তা ছিল, সেগুলিকে স্বচ্ছও করা যেতে পারত। ভবিষ্যৎ পোশাক হিসেবে প্লাস্টিক ও কাগজের পোশাক ব্যবহারে সে সময় ব্যাপক উৎসাহ ছিল।\n\n\n== ব্যবহার ==\nআধুনিক পোশাকে সাধারণত নমনীয় প্লাস্টিক সামগ্রী ব্যবহার হয়, সেগুলি নমনীয় প্লাস্টিকের পাত এবং প্লাস্টিকের বস্ত্র উভয় আকারেই পাওয়া যায়। যেগুলি আগে ধাতু, হাড়, রাবার বা অন্যান্য উপকরণ দিয়ে তৈরি হত, সেগুলি এখন শক্ত প্লাস্টিকের উপাদান দিয়েও তৈরি হয়।  উদাহরণস্বরূপ বলা যেতে পারে বোতাম, কলার স্টিফেনার (কলারকে দৃঢ় করে) এবং জিপ ফাস্টেনার (দৃঢ়ভাবে আবদ্ধ করে)। চটি জুতায় প্লাস্টিকের উপাদান ব্যাপকভাবে ব্যবহৃত হয়। প্লাস্টিক সামগ্রী সাধারণত প্রতিরক্ষামূলক পোশাকেও ব্যবহৃত হয়।\nপ্লাস্টিকের পোশাকের অনেক সামগ্রী একক ব্যবহারের জন্য উৎপাদিত হয়, যেমন পলিথিন বর্ষাতি, ল্যাবরেটরি কোট এবং কিছু পিপিই সামগ্রী।\nরাবারের পোশাকের মতো একইভাবে প্লাস্টিকের পোশাকও ফেটিশিস্টিক আগ্রহের বিষয় হয়ে উঠেছে, যেমন পিভিসি পোশাক এবং পিভিসি এবং রাবার ফেটিসিজম।\nএছাড়াও পোশাক হিসেবে প্লাস্টিকের কেনাকাটা করার ব্যাগ এবং আবর্জনা ব্যাগ পরিধান করার ফ্যাশন প্রবণতা আছে, প্লাস্টিকের ব্যাগ এবং ফেলা ছড়া  জিনিস দিয়ে তৈরি পোশাক এখন ফ্যাশনের একটি অঙ্গ।\n\n\n== বৈশিষ্ট্য ==\nপ্লাস্টিকের পোশাক গরম আবহাওয়ায় ব্যায়ামের জন্য খুব একটা উপযুক্ত নয়। এটি ত্বকে উচ্চ আপেক্ষিক আর্দ্রতা তৈরি করে যা ত্বকের পৃষ্ঠ থেকে আর্দ্রতার বাষ্পীভবনকে বন্ধ করে, হ্রাস করে বা কিছু ক্ষেত্রে বাষ্পীভবনের ফলে শীতলতাকে প্রতিরোধ করে।\nঅন্যান্য প্লাস্টিকের সামগ্রীগুলির মতো, প্লাস্টিকের পোশাক সাধারণত জৈব-বিক্ষয়যোগ্য নয় এবং এটি প্লাস্টিক দূষণের দিকে নিয়ে যেতে পারে।\n\n\n== আরও দেখুন ==\nপ্লাস্টিকের প্যান্ট\n\n\n== তথ্যসূত্র ==\n\nটেমপ্লেট:প্লাস্টিক"}