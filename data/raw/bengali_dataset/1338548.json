{"pageid": 1338548, "title": "হেতাল দাভে", "url": "https://bn.wikipedia.org/wiki?curid=1338548", "content": "হেতাল দাভে হলেন ভারতের প্রথম এবং একমাত্র পেশাদার মহিলা সুমো কুস্তিগির। ২০০৮ সালে, এই মুম্বাইয়ের মহিলা লিমকা বুক অফ রেকর্ডসে নিজের নাম তুলেছিলেন।\nতিনি তাইওয়ানে অনুষ্ঠিত ২০০৯ ওয়ার্ল্ড গেমসে অংশ নিয়েছিলেন, কিন্তু প্রথম রাউন্ডে হেরে গিয়ে প্রতিযোগিতা থেকে বেরিয়ে যান।\n\n\n== ব্যক্তিগত জীবন ==\nতাঁর বাবা এবং ভাই খেলাধুলায় তাঁর আগ্রহকে খুব সমর্থন করেছিলেন। তিনি একজন বাণিজ্য স্নাতক এবং বিভিন্ন স্কুলে ছাত্রদের কুস্তি ও জুডোতে প্রশিক্ষণ দেন।\nদাভে একজন জুডো প্রশিক্ষক। তিনি প্রায় তাঁর ছয় বছর বয়স থেকে জুডোতে প্রশিক্ষণ নেওয়া শুরু করেছিলেন।\n\n\n== প্রশিক্ষণ ==\nভারতে দাভের সাথে অনুশীলনের জন্য কোনও মহিলা প্রতিপক্ষ নেই। তাই পুরুষ খেলোয়াড় এবং তাঁর ভাই অক্ষয়ের সাথেই তাঁকে অনুশীলন করতে হয়। ভারতে সুমো আখড়া নেই, তাই তাঁকে প্রাকৃতিক ভূখণ্ডেই অনুশীলন করতে হয়েছিল এবং তিনি দক্ষিণ মুম্বাইয়ের ওভাল ময়দান বেছে নিয়েছিলেন।\n২০০৮ সালে এস্তোনিয়াতে তিনি তাঁর প্রথম আন্তর্জাতিক চ্যাম্পিয়নশিপ খেলেছেন। তিনি বিশ্বব্যাপী শীর্ষ ৮ জনের তালিকায় এসেছেন এবং নিউজউইকের ১৫০ জন নির্ভীক নারীর তালিকায় অন্তর্ভুক্ত হয়েছেন।\nএস্তোনিয়ার পর, দাভে পোল্যান্ড, ফিনল্যান্ড এবং তাইওয়ানের টুর্নামেন্টে ভারতের প্রতিনিধিত্ব করেছেন। ২০০৯ সালের বিশ্ব গেমসে, তিনি মহিলাদের মিডলওয়েট বিভাগে পঞ্চম স্থানে ছিলেন।\n\n\n== স্বীকৃতি ==\nসুমো কুস্তি ভারতের স্বীকৃত খেলাগুলির মধ্যে নেই, তারপরও দাভে বেশ কয়েকটি প্রতিযোগিতায় ভারতের প্রতিনিধিত্ব করেছেন।\nবিশ্বের ১৫০ জন নির্ভীক নারীর তালিকায় নিজের নাম লিখিয়েছেন হেতাল দাভে।\nতিনি যখন বিশ্ব গেমসে অংশগ্রহণ করেছিলেন তখন তিনিই ভারতের একমাত্র মহিলা অংশগ্রহণকারী ছিলেন, যিনি ২০০টিরও বেশি গেমের মধ্যে থেকে নিজের দেশ এবং সুমো কুস্তির প্রতিনিধিত্ব করেছিলেন।\n\n\n== তথ্যসূত্র ==\n\n\n== বহিঃসংযোগ ==\nফেসবুক পাতা\nबीबीसी हिंदी पर"}