{"pageid": 1056218, "title": "আল-গাদীর", "url": "https://bn.wikipedia.org/wiki?curid=1056218", "content": "আল-গাদীর (আরবি: الغدير في الكتاب والسنة والأدب; কিতাব, সুন্নাহ ও সাহিত্যে গাদীর) হল ইরানি শিয়া পণ্ডিত আব্দুল হোসাইন আমীনীর লেখা একটি ২০ খণ্ডের বই।\nবইটির মূল বিষয়বস্তু হল সুন্নি নথিপত্র অনুসারে গাদীর খুমের হাদিসের পর্যালোচনা। গ্রন্থটি রচনা করতে গিয়ে আমীনী হাদিসটির ব্যাপারে মহানবীর ১১০ জন সাহাবি এবং আরও ৪০ জন অনুসারীর রেওয়ায়েত সংগ্রহ করেছেন। এরপর তিনি হিজরি ২য় থেকে ১৪শ শতাব্দী পর্যন্ত ৩৬০ জন হাদিস বর্ণনাকারী দ্বারা এর সঙ্গে সম্পর্কিত হাদিসগুলো উল্লেখ করেছেন। শিয়া মুসলমানদের বিপরীতে সুন্নি মুসলমানেরা যেহেতু আলীকে মুহাম্মদের আশু স্থলাভিষিক্ত বিবেচনা করে না, সেজন্য আমীনী তাঁর গ্রন্থে সুন্নি সূত্রের ভিত্তিতে আলীর স্থলাভিষেক প্রমাণ করার চেষ্টা করেছেন। বইটি রচনার কাজে আমীনী বিভিন্ন দেশে ভ্রমণ করেছেন সেখানকার গ্রন্থাগারগুলি থেকে তথ্য সংগ্রহের জন্য যার মধ্যে ভারত, পাকিস্তান, ইরাক, মিশর, মরক্কো এবং আরও কিছু দেশ রয়েছে।\nআল-গাদীর বইয়ের প্রথম মুদ্রণ নাজাফ শহর থেকে ৯ খণ্ডে প্রকাশিত হয়। এই মহাগ্রন্থটি প্রকাশের পর বিভিন্ন মুসলিম দেশের ইসলামি পণ্ডিতগণ এর উপর ব্যাখ্যা ও ভাষ্য রচনা করেছেন।\n\n\n== অনুবাদ ==\nআল-গাদীরের উর্দু তর্জমা করেন ভারতীয় দ্বাদশী শিয়া পণ্ডিত, বক্তা, লেখক, ঐতিহাসিক ও কবি আল্লামা সৈয়দ আলী আখতার রিজবী\n\nআল-গাদীর (১ম খণ্ড)। কোম, ইরান। ২০১০। আইএসবিএন 978-600-6088-08-2। \nআল-গাদীর (২য় ও ৩য় খণ্ড)। কোম, ইরান। ২০১০। আইএসবিএন 978-600-91931-5-8। \nআল-গাদীর (৪র্থ ও ৫ম খণ্ড)। কোম, ইরান। ২০১০। আইএসবিএন 978-600-6088-08-2। \nআল-গাদীর (৬ষ্ঠ খণ্ড)। কোম, ইরান। ২০১০। আইএসবিএন 978-600-91931-6-5। \nআল-গাদীর (৭ম, ৮ম ও ৯ম খণ্ড))। কোম, ইরান। ২০১০। আইএসবিএন 978-600-91931-9-6। \nআল-গাদীর (১০ম ও ১১শ খণ্ড)। কোম, ইরান। ২০১০। \n\n\n== আল-গাদীর বিষয়ে মন্তব্য ==\n\n\n== আরও দেখুন ==\nগাদীর খুমের ভাষণ\nমুহম্মদের স্থলাভিষেক\n\n\n== তথ্যসূত্র ==\n\n\n== বহিঃসংযোগ ==\nMessage of Thaqalayn\nআল-গাদীরের একটি অনলাইন সংস্করণ (আরবিতে)"}