{"pageid": 1530766, "title": "মাসসালিকুল জিনান মসজিদ", "url": "https://bn.wikipedia.org/wiki?curid=1530766", "content": "মাসসালিকুল জিনান মসজিদ (ফরাসি: Mosquée Massalikoul Djinane) ডাকার, সেনেগাল-এর একটি বৃহৎ মসজিদ।\n\n\n== ইতিহাস ==\n২০০০-এর দশকের শুরুতে মসজিদের বর্তমান জমিটি সেনেগালের তৎকালীন রাষ্ট্রপতি আব্দুলায়ে ওয়াদ দান করেছিলেন। এরপর নির্মাণকাজ শুরু হয় এবং প্রায় ১৫ বছর ধরে চলে। সেনেগালের Consortium des Entreprises du Sénégal নির্মাণকাজ সম্পন্ন করে। অবশেষে মসজিদটি ২৭ সেপ্টেম্বর ২০১৯ সালে উদ্বোধন করা হয়।\n\n\n== স্থাপত্য ==\nমসজিদটি ১০,০০০ মি২ এলাকা জুড়ে বিস্তৃত, যা এটিকে পশ্চিম আফ্রিকার বৃহত্তম মসজিদ করে তুলেছে। এর পাঁচটি মিনার রয়েছে যার প্রতিটির উচ্চতা ৮০ মিটার। এছাড়া মসজিদটিতে ৪টি কাঠের গম্বুজ রয়েছে। অভ্যন্তরে একসঙ্গে ১০,০০০ মুসল্লি নামাজ আদায় করতে পারেন এবং মসজিদের আঙিনায় আরও ২০,০০০ মুসল্লির জায়গা রয়েছে। নির্মাণব্যয় ছিল XOF২০ বিলিয়ন।\n\n\n== আরও দেখুন ==\nসেনেগালে ইসলাম\n\n\n== সূত্র =="}