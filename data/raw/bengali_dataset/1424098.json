{"pageid": 1424098, "title": "কাবা (পোশাক)", "url": "https://bn.wikipedia.org/wiki?curid=1424098", "content": "কাবা (ফার্সি: قبا‎) হলো একটি লম্বা কোট যার হাতা এবং বোতাম রয়েছে, এটি ক্যাসোকের মতো সামনের দিকে খোলা একটি পোশাক। এটি ওয়াডেড কোটের অনুরূপ। একে তুর্কি বংশোদ্ভূত পোশাক হিসাবে বিবেচনা করা হয়।\nমুঘল সম্রাটরা গোড়ালি পর্যন্ত দৈর্ঘ্যের পোশাক পরিধান করতেন। বাবর ও হুমায়ুনের শাসনামলের পরিধেয় পোশাক কমবেশি একই ছিল। এদের মধ্যে কাবা, জামা, পিরাহান, জিলুচা, জিবা এবং কাসাবা উল্লেখযোগ্য। জামা ছিল চার দিকওয়ালা লম্বা কোট যা কাবা থেকে ভিন্ন। তাকাউচিয়া নীচের দিকে প্রশস্ত ঘেরের ছিল। বাবরনামায় কাবার উল্লেখ আছে। বর্তমানে ইসলামি আলেম বা মসজিদের নেতাদের পোশাকের একটি অপরিহার্য অঙ্গ হলো কাবা। এটি মিশর, তুরস্ক, লেভান্ট এবং পারস্যে অন্যান্য স্থানে পরা হত।\nআরব প্রেক্ষাপটে দুটি প্রধান বৈচিত্র লক্ষ্য করা গেছে; তুর্কি শৈলী (আল-আকবিয়া আল-তুর্কিয়া ) এবং তাতার (বা মঙ্গোলিয়ান) শৈলী (আল-আকবিয়া আল-তাতারিয় বা কাবা' তাতারি )। তাতাররা পোশাকটি ডানদিকে বাঁধত। মামলুক আমীরদের তুর্কি শৈলীর চেয়ে এভাবে পরিধান করা বেশি পছন্দ করত। সেলজুক এবং আইয়ুবিদেরও এই শৈলী পছন্দ ছিল। এছাড়াও এর আরেকটি উল্লেখযোগ্য ভিন্নতা রয়েছে। এতে সাধারণত 'ভি' আকৃতির গলার ডিজাইন দেখা যায় যেটি সামনের দিকে বন্ধ থাকে। পোশাকটিতে সাধারণত কোমরের কাছে একটি সেলাই ছিল এবং সংগৃহীত কিছু চিত্র স্কার্টের ব্যবহারকে নির্দেশ করে। এটি বোতাম বা ফিতা দিয়ে বেঁধে রাখা হত এবং সাধারণত উপরে বেল্ট দিয়ে পরা হত।\n\n\n== আরো দেখুন ==\nআম্মামা\nচিলতাঃ\nটারলিগ\nজামা\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}