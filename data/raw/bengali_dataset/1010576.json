{"pageid": 1010576, "title": "সাইমন পালসিফার", "url": "https://bn.wikipedia.org/wiki?curid=1010576", "content": "সাইমন এডওয়ার্ড পালসিফার (জন্ম ১১ই সেপ্টেম্বর, ১৯৮১) হলেন কানাডার একজন ইংরেজি-ভাষার উইকিপিডিয়ার অবদানকারী। তার সৃজনশীল অবদানের জন্য তিনি একজন \"ছোটখাট গণমাধ্যম ব্যক্তিত্ব\" হিসাবে পরিচিত।\n\n\n== ইংরেজি উইকিপিডিয়া ==\n২০০১ সালের ১০ই ডিসেম্বর থেকে পালসিফার ইংরেজি উইকিপিডিয়ায় সক্রিয় অবদান রাখা শুরু করেছিলেন, তাঁর ব্যবহারকারী নাম সাইমনপি। দ্য নিউ ইয়র্ক টাইমস ম্যাগাজিন থেকে এই সাইটটির কথা শুনে তিনি এখানে কাজ শুরু করেছিলেন। ২০০৬ সালে, তিনি বলেছিলেন যে তিনি সপ্তাহে ৪০ ঘণ্টা করে উইকিপিডিয়া ওয়েবসাইটে কাজ করেন।\nতিনি একজন উইকিপিডিয়া প্রশাসক, এবং উইকিপিডিয়ায় মধ্যস্থতা কমিটির প্রাক্তন সদস্য।\nউইকিপিডিয়ায় পালসিফারের উৎপাদনশীলতা, তাঁকে স্থানীয় সংবাদমাধ্যমে, মানুষের আগ্রহের গল্পের বিষয় করে তুলেছে। ২০০৬ সালের ২রা আগস্ট, জিমি ওয়েলসের সাথে তিনি অন পয়েন্ট অনুষ্ঠানে উপস্থিত হয়েছিলেন।\n২০০৬ সালের ডিসেম্বরে, টাইমের​​ বার্ষিক \"বর্ষসেরা ব্যক্তিত্ব\" সংখ্যায় পালসিফার সম্পর্কে একটি লেখা প্রকাশিত হয়েছিল। ২০১১ সালের ৬ই ফেব্রুয়ারি, উইকিমিডিয়ার নির্বাহী পরিচালক সু গার্ডনার তাঁদের সবচেয়ে প্রশংসিত লেখক এবং সম্পাদক হওয়ার জন্য উইকিপিডিয়া সম্প্রদায়ের পক্ষ থেকে প্রশংসার নিদর্শন হিসাবে সাইমনকে উপহার প্রদান করেন।\n\n\n== ব্যক্তিগত জীবন ==\nপালসিফারের জন্ম হয়েছিল নোভা স্কোশিয়ার হ্যালিফ্যাক্সে। তিনি অন্টারিওর অটোয়াতে বড় হয়ে উঠেছিলেন। তাঁর এক ভাই রয়েছে, যার নাম অ্যান্ড্রু। ২০০০ সালের জুনে, তিনি লিসগার কলেজিয়েট ইনস্টিটিউট থেকে স্নাতক হন, এবং টরন্টো বিশ্ববিদ্যালয়ের ভিক্টোরিয়া কলেজ থেকে ইতিহাস নিয়ে পড়াশোনা করেন।\nতিনি বহু বছর ধরে অটোয়ায় থাকতেন, ২০০৭ সালের খবর অনুযায়ী তিনি টরন্টোতে বসবাস করছেন। তিনি পল দেওয়ার (অটোয়া সেন্টার) এবং অলিভিয়া চৌ (ট্রিনিটি — স্পাদিনা) এই দুই রাজনীতিবিদদের রাজনৈতিক প্রচারের পক্ষে, দুটি শহরেই কাজ করেছেন; এবং ২০০৬ সালের অটোয়ার মেয়র পদ প্রার্থী অ্যালেক্স মুন্টারের তথ্যশালা (ডেটাবেস) পরিচালক ছিলেন।\nপালসিফার আরবানটরন্টো গোষ্ঠীরও একজন সদস্য।\n\n\n== আরও দেখুন ==\nList of Wikipedia people\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:Wikipedia person user link\nProudfoot, Shannon (সেপ্টেম্বর ২৮, ২০০৬)। \"'Nobodies' need not apply to Wikipedia\"। CanWest News Service। জানুয়ারি ২৯, ২০০৮ তারিখে মূল থেকে আর্কাইভ করা। সংগ্রহের তারিখ ২০০৬-১০-০৪। \nLofaro, Tony (মে ১৫, ২০০৬)। \"Free online encyclopedia wants you for Ottawa page\"। The Ottawa Citizen। জানুয়ারি ২৯, ২০০৮ তারিখে মূল থেকে আর্কাইভ করা। সংগ্রহের তারিখ ২০০৬-১০-০৪।"}