{"pageid": 1147201, "title": "উহান টেক্সটাইল বিশ্ববিদ্যালয়", "url": "https://bn.wikipedia.org/wiki?curid=1147201", "content": "উহান টেক্সটাইল বিশ্ববিদ্যালয় (চীনা: 武汉纺织大学) চীনের হুপেই প্রদেশের উহান শহরে অবস্থিত একটি বিশ্ববিদ্যালয়। এটি ১৯৫৮ সালে উহান ইনস্টিটিউট অব টেক্সটাইল ইঞ্জিনিয়ারিং হিসেবে প্রতিষ্ঠিত হয়। বিশ্ববিদ্যালয়টির চারটি প্রধান ক্যাম্পাস রয়েছে। বর্তমানে প্রতিষ্ঠানটিতে ১৩ শতাধিক নিয়মিত শিক্ষক এবং ২০ সহস্রাধিক শিক্ষার্থী আছে।\n\n\n== ইতিহাস ==\n\n১৯৫৮ সালে চীনের উহানে উহান ইনস্টিটিউট অব টেক্সটাইল ইঞ্জিনিয়ারিং নামে একটি বস্ত্রপ্রকৌশল ইনস্টিটিউট প্রতিষ্ঠিত হয়। ১৯৬২ সালে এটি বন্ধ হয়ে গেলেও ১৯৭৮ সালে পুনরায় চালু হয়। ১৯৯৯ সালে প্রতিষ্ঠানটির নাম হয় উহান বিজ্ঞান ও প্রযুক্তি ইনস্টিটিউট। ২০০২ সালে হুপেই ফরেন ট্রেড স্কুল প্রতিষ্ঠানটির সাথে একীভূত হয়। ২০১০ সালে এটি উহান টেক্সটাইল বিশ্ববিদ্যালয় নাম ধারণ করে। ২০১১ সালে হুপেই অ্যাকাডেমি অব ফিন্যান্স অ্যান্ড ইকোনমিক্স এই বিশ্ববিদ্যালয়ের সাথে একীভূত হয়।\n২০১৩ সালে বিশ্ববিদ্যালয়টি অ্যাসোসিয়েশন অব ইউনিভার্সিটিস ফর টেক্সটাইলস ইন ইউরোপ (AUTEX) ও টেক্সটাইল ইনস্টিটিউটের সদস্যপদ লাভ করে। ২০১৪ সালে ৮৯তম টেক্সটাইল ইনস্টিটিউট ওয়ার্ল্ড কনফারেন্সের আয়োজক ছিল এই প্রতিষ্ঠানটি।\n\n\n== ক্যাম্পাস ==\nবিশ্ববিদ্যালয়টির ৪টি ক্যাম্পাস বা শিক্ষা প্রাঙ্গণ রয়েছে। এগুলো হল:\n\nসানশাইন ক্যাম্পাস: উহানের জিয়াংজিয়া জেলায় অবস্থিত।\nনানহু ক্যাম্পাস: উহানের হংশান জেলায় অবস্থিত।\nডোংহু ক্যাম্পাস: উহানের উচাং জেলার ইউগুয়াং গ্রামে অবস্থিত।\nকাংলংদাও ক্যাম্পাস: উহানের কাংলং আইল্যান্ড সাইন্টিফিক পার্কে অবস্থিত।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}