{"pageid": 14832, "title": "নওগাঁ সদর উপজেলা", "url": "https://bn.wikipedia.org/wiki?curid=14832", "content": "নওগাঁ সদর উপজেলা বাংলাদেশের নওগাঁ জেলার অন্তর্গত একটি উপজেলা।\n\n\n== অবস্থান ও আয়তন ==\nনওগাঁ সদর উপজেলার উত্তরে বদলগাছী উপজেলা ও মহাদেবপুর উপজেলা, দক্ষিণে রাণীনগর উপজেলা ও মান্দা উপজেলা, পূর্বে বগুড়া জেলার আদমদিঘী উপজেলা ও জয়পুরহাট জেলার আক্কেলপুর উপজেলা, পশ্চিমে মহাদেবপুর উপজেলা ও মান্দা উপজেলা।\n\n\n== প্রশাসনিক এলাকা ==\n\nনওগাঁ সদর উপজেলার আয়তন ২৭৫.৭৩ বর্গ কিলোমিটার এবং পৌরসভা এলাকার আয়তন ৫৭.০৩ বর্গ কিলোমিটার।\n\n\n== ইতিহাস ==\nঅবিভক্ত ভারতে ব্রিটিশ শাসনের সময়ে আজকের উপজেলাকে থানা হিসাবে অভিহিত করা হয় । সে সময়ে থানা মূলতঃ অপরাধ দমনের জন্য পুলিশী কার্যক্রমের মধ্যে সীমাবদ্ধ ছিল। যখন থানায় উন্নয়ন কর্মকাণ্ডের ব্যাপক প্রসার হয়, তখন তাকে উন্নয়ন সার্কেল হিসেবে অভিহিত করা হয় । এই উন্নয়ন সার্কেলকে পরবর্তীতে প্রথমে মনোনীত থানা এবং সর্বশেষ উপজেলা হিসেবে নামকরণ করা হয় । নওগাঁ সদর উপজেলা ১৯৪৯ সালে থানা, ১৯৬০ সালে থানা উন্নয়ন সার্কেল এবং ১৯৮৪ সালের ১ মার্চ উপজেলায় পরিণত হয় । এটি নওগাঁ জেলার ২য় বৃহত্তম উপজেলা ।\nরাজধানী ঢাকা থেকে উপজেলা সদরের দূরত্ব ২৬০ কিলোমিটার এবং রাজশাহী বিভাগীয় সদর দপ্তর থেকে দূরত্ব ৮০ কিলোমিটার । এই জনপদের নাম নওগাঁ কেন হয়েছিল সে প্রশ্নে প্রচলিত মত এই যে, সন্নিহিত নয়টি চক বা জনবসতির সমন্বয়ে গঠিত 'নওগাঁ’ কালক্রমে পরিবর্তিত হয়ে ' নওগাঁ’ নাম ধারণ করেছে । নওগাঁ বাসীর অনেকেই সংখ্যা উচ্চরণের ক্ষেত্রে নয়কে বলেন 'নও’ বা 'লও’ নওগাঁ সদর উপজেলা মোট ২৩৬ টি মৌজা নিয়ে গঠিত । এর মধ্যে ৩৬ টি মৌজা পৌরসভার অন্তর্ভুক্ত ।\n\n\n== জনসংখ্যার উপাত্ত ==\n২০০১ সালের আদমশুমারি অনুযায়ী নওগাঁ সদর উপজেলার মোট জনসংখ্যা ৩৪৮,৯৪০। এর মধ্যে ৫১.৫৮ শতাংশ পুরুষ এবং ৪৮.৪২ শতাংশ মহিলা। উপজেলার শিক্ষার হার ৩৪.৫ শতাংশ, যেখানে বাংলাদেশের গড় শিক্ষার হার ৩২.৪ শতাংশ। নওগাঁ শহরবাসীদের মধ্য শিক্ষার হার ৪৮.৫ শতাংশ।\n\n\n== প্রশাসন ==\nনওগাঁ সদর উপজেলায় ১২টি ইউনিয়ন/ওয়ার্ড, ২৯৮টি মৌজা/মহল্লা এবং ২১৪টি গ্রাম রয়েছে।\nপৌরসভা\n\nনওগাঁ পৌরসভা\nইউনিয়ন সমূহ\n\nবর্ষাইল ইউনিয়ন\nকীর্ত্তিপুর ইউনিয়ন\nবক্তারপুর ইউনিয়ন, নওগাঁ সদর\nতিলকপুর ইউনিয়ন, নওগাঁ সদর\nহাপানিয়া ইউনিয়ন\nদুবলহাটী ইউনিয়ন\nবোয়ালিয়া ইউনিয়ন, নওগাঁ সদর\nহাঁসাইগাড়ী ইউনিয়ন\nচন্ডিপুর ইউনিয়ন, নওগাঁ সদর\nবলিহার ইউনিয়ন\nশিকারপুর ইউনিয়ন, নওগাঁ সদর\nশৈলগাছী ইউনিয়ন\n\n\n== শিক্ষা ==\n১৮৮৪ সালে প্রতিষ্ঠিত হয় নওগাঁ কেডি সরকারি উচ্চ বিদ্যালয়।\nনওগাঁ জেলার প্রথম সরকারি সাহায্যে প্রাপ্ত, এ্যাংলো ভরনাকুলার স্কুল দুবলহাটি জমিদারের আনুকূল্যে ১৮৬৪ সালে দুবলহাটিতে স্থাপিত হয়। পরে এই বিদ্যালয়টি ক্রমোন্নতি লাভ করে ১৯০০ সালে রাজা হরনাথ হাই স্কুল নামে জেলার ২য় হাই স্কুল হিসাবে খ্যাতি লাভ করে।\n১৯১৪ সালে চকাতিথা হাইস্কুল ও চাকলা হাইস্কুল স্থাপিত হয়। পরবর্তীতে ১৯২১ সালে নওগাঁ সদর উপজেলার কীর্তিপুর ইউনিয়নে প্রতিষ্ঠিত হয় কীর্তিপুর বহুমুখী উচ্চ বিদ্যালয়।\n\n\n== অর্থনীতি ==\n\n\n== উল্লেখযোগ্য ব্যক্তি ==\nমোহাম্মদ বায়তুল্লাহ, বাংলাদেশ জাতীয় সংসদের প্রথম ডেপুটি স্পিকার\nআব্দুল জলিল, সাবেক সাধারণ সম্পাদক, বাংলাদেশ আওয়ামী লীগ, সাবেক মন্ত্রী\nজেমস, সঙ্গীত শিল্পী\n\n\n== বিবিধ ==\n\n\n== ঐতিহাসিক নিদর্শন ও ঐতিহ্য ==\nদুবলহাটি রাজবাড়ী\nবলিহার রাজবাড়ী\nপ্যারীমোহন সাধারণ গ্রন্থাগার\n\n\n== তথ্যসূত্র ==\n\n\n== আরও দেখুন ==\nনওগাঁ সদর পৌরসভা\n\n\n== বহিঃসংযোগ ==\nবাংলাপিডিয়ায় নওগাঁ সদর উপজেলা"}