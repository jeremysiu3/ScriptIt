{"pageid": 1080886, "title": "বশরী শাহ মসজিদ", "url": "https://bn.wikipedia.org/wiki?curid=1080886", "content": "বশরী শাহ মসজিদ ভারতের কলকাতা শহরের প্রাচীনতম মসজিদ। এই মসজিদটি কলকাতা জেলার চিৎপুর-কাশীপুর অঞ্চলের পঞ্চানন মুখার্জি সড়ক ও শেঠ পুকুর সড়কের মোড়ে অবস্থিত। এটি কলকাতা পৌরসংস্থার ঐতিহ্যবাহী স্থানের তালিকার অন্তর্ভুক্ত।\n\n\n== ইতিহাস ==\n\nকলকাতা শহর প্রতিষ্ঠার পূর্বে বশরী শাহ মসজিদের স্থানে একটি পুরনো মসজিদ ছিলো। বর্তমান মসজিদটি জাফির আলী নামক এক ব্যক্তি ১২১৯ হিজরি সনে নির্মাণ করেন। বশরী শাহ নামটি এসেছে মসজিদের পাশে অবস্থিত বশরী শাহের মাজার থেকে। বশরী শাহ একজন পীর ছিলেন। আনুমানিক ১৭৬০ থেকে ১৭৯০ সালের মধ্যে তিনি ইরাকের বসরা শহর থেকে কলকাতায় এসে বসবাস করতে শুরু করেন। কলকাতার হিন্দু ও মুসলিম উভয় সম্প্রদায়ের কাছেই বশরী শাহ জনপ্রিয় ছিলেন। তার মৃত্যুর পর মসজিদের পাশে তার ভক্তরা তার মাজার স্থাপন করে। মসজিদটি অনেক বছর ধরে পরিত্যক্ত ছিলো। পরে কলকাতা পৌরসংস্থা এটিকে তাদের ঐতিহ্যবাহী স্থানের তালিকায় অন্তর্ভুক্ত করে।\n\n\n== স্থাপত্য এবং বিবরণী ==\nএকতলার উপর নির্মিত সুউচ্চ তিন গম্বুজ-বিশিষ্ট এই মসজিদটি মুর্শিদাবাদ ঘরানার মসজিদ স্থাপত্যে নির্মিত। এই মসজিদে তিনটি গম্বুজ ও চারটি মিনার রয়েছে। মসজিদের প্রবেশ পথে তিনটি খিলান কাঠামোর দিকে বিদ্যমান। এর অভ্যন্তরীণ অংশে ফুলবিশিষ্টি পলেস্টারার নকশা দিয়ে সাজানো হয়েছে।\n\n\n== আরও দেখুন ==\nকলকাতার মসজিদ\n\n\n== তথ্যসূত্র ==\n\n\n== পাদটীকা ==\n\n\n== আরও পড়ুন ==\nকলকাতার মন্দির-মসজিদ : স্থাপত্য-অলংকরণ-রূপান্তর, তারাপদ সাঁতরা, আনন্দ পাবলিশার্শ প্রাইভেট লিমিটেড, কলকাতা, ২০০২\n\n\n== বহিঃসংযোগ ==\n উইকিমিডিয়া কমন্সে বশরী শাহ মসজিদ সম্পর্কিত মিডিয়া দেখুন।\nমানবিশিষ্ট ঐতিহ্যবাহী স্থানের তালিকা (পিডিএফ) :: কলকাতা পৌরসংস্থা"}