{"pageid": 1436496, "title": "কিং অব দ্য রিং (১৯৯৭)", "url": "https://bn.wikipedia.org/wiki?curid=1436496", "content": "কিং অব দ্য রিং একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং ফেডারেশন (ডাব্লিউডাব্লিউএফ) প্রযোজনা করেছে। এটি কিং অব দ্য রিং কালানুক্রমিকের অধীনে প্রচারিত পঞ্চম অনুষ্ঠান ছিল। এই অনুষ্ঠানটি ১৯৯৭ সালের ৮ই জুন তারিখে মার্কিন যুক্তরাষ্ট্রের রড আইল্যান্ডের প্রভিডেন্সের প্রভিডেন্স সিভিক সেন্টারে অনুষ্ঠিত হয়েছে; যা ১৯৯৪ সালের রয়্যাল রাম্বলের পর এই মাঠে ডাব্লিউডাব্লিউএফের প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট আটটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের মূল ম্যাচে হান্টার হার্স্ট হেমসলি কিং অব দ্য রিং প্রতিযোগিতার ফাইনালে ম্যানকাইন্ডকে পরাজিত করে কিং অব দ্য রিংয়ের মুকুট জয়লাভ করেছে। অন্যান্য শীর্ষস্থানীয় ম্যাচে, দি আন্ডারটেকার ডাব্লিউডাব্লিউএফ চ্যাম্পিয়নশিপের জন্য আয়োজিত একক ম্যাচে ফারুককে এবং একক ম্যাচে গোল্ডাস্ট ক্রাশকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল ডাব্লিউডাব্লিউএফের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউএফের সাপ্তাহিক টেলিভিশন অনুষ্ঠানে প্রদর্শন করা হয়েছে।\n\n\n== পটভূমি ==\nকিং অব দ্য রিং হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জুন মাসে অনুষ্ঠিত হয়। এই প্রতি-দর্শনে-পরিশোধে কিং অব দ্য রিং প্রতিযোগিতাটির ম্যাচ অন্তর্ভুক্ত থাকে; ১৯৮৫ সালে প্রতিষ্ঠিত এই প্রতিযোগিতাটি একটি একক-নির্মূল প্রতিযোগিতা, যা ১৯৯০ বাদে ১৯৯১ পর্যন্ত প্রতি বছর অনুষ্ঠিত হয়েছিল। প্রথম দিকে কিং অব দ্য রিং প্রতিযোগিতার প্রাথমিক পর্বের ম্যাচগুলো টেলিভিশন সম্প্রচারিত হয়নি এমন বিশেষ হাউস শো হিসেবে অনুষ্ঠিত হতো। অতঃপর টেলিভিশনে সম্প্রচারিত হয়নি এমন অনুষ্ঠানের বিপরীতে, প্রতি-দর্শনে-পরিশোধে প্রতিযোগিতাটির কিছু ম্যাচ অন্তর্ভুক্ত করা হয়; যার ফলে অনুষ্ঠানটি আয়োজনের পূর্বে বাছাইপর্বের বেশ কয়েকটি ম্যাচ আয়োজন করা হতো এবং শুধুমাত্র চূড়ান্ত কয়েকটি ম্যাচ প্রতি-দর্শনে-পরিশোধে অনুষ্ঠিত হতো। কিং অব দ্য রিং প্রতিযোগিতাটির বিজয়ী কুস্তিগিরকে \"কিং অব দ্য রিং\" মুকুট প্রদান করা হয়। ১৯৯৩ সালের ১৩ই জুন তারিখে প্রথমবারের মতো কিং অব দ্য রিং অনুষ্ঠিত হয়েছে।\n১৯৯৭ সালের এই অনুষ্ঠানটি কিং অব দ্য রিং কালানুক্রমিকের পঞ্চম অনুষ্ঠান ছিল, যা ৮ই জুন তারিখে মার্কিন যুক্তরাষ্ট্রের রড আইল্যান্ডের প্রভিডেন্সের প্রভিডেন্স সিভিক সেন্টারে আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র =="}