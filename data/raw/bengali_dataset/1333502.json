{"pageid": 1333502, "title": "অঞ্জনা থামকে", "url": "https://bn.wikipedia.org/wiki?curid=1333502", "content": "অঞ্জনা থামকে (জন্ম ১৬ই নভেম্বর ১৯৯৭) একজন ভারতীয় ক্রীড়াবিদ, তিনি ৪০০ মিটার, ৮০০ মিটার এবং ১৫০০ মিটার দৌড়ের ইভেন্টে প্রতিদ্বন্দ্বিতা করেন।\nঅঞ্জনা থামকে অ্যাংলিয়ান মেডেল হান্ট কোম্পানি দ্বারা সমর্থিত।\n\n\n== প্রাথমিক জীবন ==\nনাসিকের একটি প্রত্যন্ত গ্রামে জন্ম নেওয়া অঞ্জনা দারিদ্র্যের কারণে প্রতিদিন সাত কিলোমিটার দৌড়ে স্কুলে যেতেন। এখান থেকেই তাঁর প্রশিক্ষণ শুরু হয়ে গিয়েছিল। মধ্য-দূরত্বের দৌড়ের প্রতি তাঁর আবেগ শুরু হয় যখন তিনি গ্রামের স্কুল অ্যাথলেটিক্স প্রতিযোগিতায় অংশ নিতে শুরু করেন। সেখান থেকে অঞ্জনা তাঁর শিক্ষকদের প্রভাবিত করতে শুরু করেছিলেন, তাঁরা পরে তাঁকে জেলা ইভেন্টে অংশ নিতে উৎসাহিত করেছেন। ২০১১ সালে অঞ্জনা স্পোর্টস অথরিটি অফ ইন্ডিয়া (সাই) স্বীকৃত কোচ বিজেন্দ্র সিং-এর নজরে পড়েন। কোচ বিজেন্দ্র সিংয়ের নিবেদিত তত্ত্বাবধানে, তিনি জুনিয়র ভারতীয় অ্যাথলেটিক্স সার্কিটে সাফল্যের পথ অতিক্রম করে আরও শক্তিধর হয়ে উঠেছেন।\n\n\n== পেশাগত উজ্জ্বলতম স্থান ==\n১৫ বছর বয়সী মধ্য-দূরত্বের দৌড়বিদ অঞ্জনা ইতিমধ্যেই অনূর্ধ্ব-১৭ স্তরে ৪০০ মিটার, ৮০০ মিটার এবং ১৫০০ মিটার বিভাগে জাতীয় রেকর্ড গড়েছেন। ২০১২ সালে, অনূর্ধ্ব-১৬ স্তরের অধীনে জাতীয় জুনিয়র অ্যাথলেটিক্স চ্যাম্পিয়নশিপে অঞ্জনা 'সেরা অ্যাথলেট' নির্বাচিত হয়েছিলেন। অঞ্জনা পুনের বালেওয়াড়িতে (২০১২) ২৪তম অল ইন্ডিয়া ট্র্যাক অ্যান্ড ফিল্ড জুনিয়র্স টুর্নামেন্টেও তিনটি স্বর্ণপদক জিতেছেন। তিনি ন্যাশনাল স্কুল গেমসের অনূর্ধ্ব-১৭ বিভাগে ১৫০০ মিটার ও ৪০০ মিটার দৌড়ে সোনা জিতেছেন। ২০১১ সালে, অঞ্জনা ৫৬তম জাতীয় স্কুল গেমসের অনুর্ধ্ব-১৯ বিভাগে রেকর্ড করে সোনা জিতেছিলেন। ২০১৩ সালে, অঞ্জনা থামকে নানজিংয়ে অনুষ্ঠিত এশিয়ান যুব গেমসে ৮০০ মিটার দৌড়ের ইভেন্টে একটি স্বর্ণপদক সংগ্রহ করেন। এছাড়াও তিনি মালয়েশিয়ায় এশিয়ান স্কুল মিটে ৮০০ মিটার এবং ৪ x ৪০০ রিলে এই দুটি ইভেন্টে দুটি স্বর্ণপদক জিতেছিলেন।\n\n\n== তথ্যসূত্র ==\n\n\n== বহিঃসংযোগ ==\n\"IAAF\", অঞ্জনা থামকে প্রোফাইল"}