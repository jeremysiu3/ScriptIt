{"pageid": 1089508, "title": "সর্বোচ্চ মহিলা পরিষদ", "url": "https://bn.wikipedia.org/wiki?curid=1089508", "content": "সর্বোচ্চ মহিলা পরিষদ (এসসিডব্লিউ) হল বাহরাইন সরকারের নারী বিষয়ক উপদেষ্টা সংস্থা। এর সভাপতিত্ব করেন বাহরাইনের বাদশাহ হামাদ বিন ঈসা আল খলিফার স্ত্রী শেখা সাবিকা বিনতে ইব্রাহিম আল খলিফা। সংস্থাটির বর্তমান মহাসচিব হালা আল আনসারী।\nএসসিডব্লিউ বাহরাইনে নারীদের অধিকার এবং সমাজে নারীদের পূর্ণ অংশগ্রহণের জন্য প্রতিষ্ঠিত হয়েছিল। তারা নারীদের ব্যক্তিগত অবস্থা আইনে প্রবর্তনের জন্য প্রচারাভিযান চালায় (বাহরাইনে নারীর অধিকার দেখুন)। এটি অন্যান্য নারী অধিকার গোষ্ঠীর সাথে প্রচারাভিযানের সমন্বয় সাধনের জন্য কাজ করে এবং ২০০৬ সালের পৌরসভা ও সাধারণ নির্বাচনে নারী প্রার্থীদের প্রচার করার চেষ্টা করে। ২০০৬ সালের ২৬ নভেম্বর অনুষ্ঠিত নির্বাচনে অংশগ্রহণকারী প্রার্থীদের মধ্যে কাউন্সিলর ড. মুনিরা ফখরো ছিলেন, যিনি প্রাক্তন মার্কসবাদী ওয়াদের পক্ষে ছিলেন ।\nএসসিডব্লিউ-এর প্রাক্তন কর্মী, নাদা হাফফাদ, বাহরাইনের প্রথম পূর্ণাঙ্গ নারী মন্ত্রী নিযুক্ত হন। তিনি ২০০৪ থেকে ২০০৭ সাল পর্যন্ত স্বাস্থ্য মন্ত্রী ছিলেন। বেশ কয়েকজন সংসদের উচ্চকক্ষ, পরামর্শক পরিষদের সদস্য ছিলেন।\n\n\n== রাজনৈতিক বিরোধিতা ==\nলুলওয়া আল আওধীর মতে বাহরাইনে নারীদের অধিকারের ক্ষেত্রে সবচেয়ে বড় বাধা হল আলেমরা, যারা তাদের অনুসারীদের জন্য রাজনৈতিক এজেন্ডা নির্ধারণ করে এবং রাজ্যে একতাবদ্ধ পারিবারিক আইনের বিরুদ্ধে অবিচল রয়েছেন। আল-আওধী বলেন, বিশেষ উদ্বেগের বিষয় হল শিয়া আলেমদের পৌরসভা নির্বাচনে নারীদের অংশগ্রহণের আপত্তি। তিনি এর কারণ হিসাবে তাদের 'অদ্ভুত' ধারণা পোষণকে অভিহিত করেন, যে পৌরসভার সমস্যা সমাধানের জন্য নারী পৌর কাউন্সিলরদের গভীর রাতে ডেকে আনা হতে পারে, যা একজন নারীর পক্ষে অসম্মানজনক। আর এটা নৈতিকভাবে ঠিক না।\n\n\n== সমালোচনা ==\nবাহরাইনের সর্বাধিক বিশিষ্ট নারী অধিকার কর্মী গাদা জামশীর সর্বোচ্চ পরিষদকে বাহরাইনে নারীদের অধিকারকে বাধাগ্রস্ত করার অভিযোগ করেন।\n২০০৭ সালের মে মাসের এক বিবৃতিতে, উইমেন পিটিশন কমিটি \"বাহরাইন মহিলাদের গঠন ও সহায়তা\" নিয়ে ব্যর্থতার কথা উল্লেখ করে সর্বোচ্চ মহিলা পরিষদ ভেঙে দেওয়ার আহ্বান জানায়। এতে আরও উল্লেখ করা হয় যে, \"বেশিরভাগ নারী, উপজাতীয় বা সাম্প্রদায়িক সম্পর্কের বিবেচনায় বা কর্তৃপক্ষ এবং রাজকীয় আদালতের কিছু সদস্যের ব্যক্তিগত আনুগত্যের ভিত্তিতে সিদ্ধান্ত গ্রহণের পদ লাভ করেন\"। বিবৃতিতে দাবি করা হয় যে ২০০৬ সালের নির্বাচনে এসসিডব্লিউ, বিশিষ্ট নারী কর্মী মুনিরা ফাখরোরকে সমর্থন করা বন্ধ করে দিয়েছিল, জেনে শুনে সালাবাদী ইসলামপন্থী আল আসালাহ পার্টির আলী সালাহকে জেতার অনুমতি দিয়েছিল।\n\n\n== আরও দেখুন ==\n২০০৬ বাহরাইনি সাধারণ নির্বাচনের নারী প্রার্থীগণ\nবাহরাইনে নারীর অধিকার\n\n\n== তথ্যসূত্র =="}