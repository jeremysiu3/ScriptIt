{"pageid": 1327951, "title": "সঙ্ঘবদ্ধ ভোটাধিকারী", "url": "https://bn.wikipedia.org/wiki?curid=1327951", "content": "সঙ্ঘবদ্ধ ভোটাধিকারী বা ইউনাইটেড সাফ্রাজিস্ট ছিল যুক্তরাজ্যের একটি নারী ভোটাধিকার আন্দোলন।\n\n\n== ইতিহাস ==\n১৯১৪ সালের ৬ই ফেব্রুয়ারী মহিলা সামাজিক ও রাজনৈতিক ইউনিয়নের (ডব্লিউএসপিইউ) প্রাক্তন সদস্য এবং সমর্থকেরা এই গোষ্ঠীটির প্রতিষ্ঠা করেছিলেন। এখানে পুরুষদেরও প্রবেশাধিকার ছিল, এবং এটি অ-জঙ্গি ভোটাধিকারীদেরও স্বীকার করে নিয়েছিল, ডব্লিউএসপিইউ তে সেটি সম্ভব ছিলনা।\nসঙ্ঘবদ্ধ ভোটাধিকারীদের প্রতিষ্ঠাতা সদস্যদের মধ্যে ছিলেন লুইসা গ্যারেট অ্যান্ডারসন, এইচ জে গিলেস্পি, জেরাল্ড গোল্ড, অ্যাগনেস হারবেন ও হেনরি ডেভেনিশ হারবেন, বেসি ল্যান্সবারি, জর্জ ল্যান্সবারি, মেরি নীল, জুলিয়া স্কার ও জন স্কার, এমেলিন পেথিক-লরেন্স, ইভিলিন শার্প এবং এডিথ আয়ারটন। লুইস ইটস এবং লেনা অ্যাশওয়েলও ১৯১৪ সালে এর সদস্য হন, এছাড়াও ছিলেন ফ্যাবিয়ান সোসাইটির এইচ জে গিলেস্পি এবং এলেন স্মিথ।  গিলেস্পি সঙ্ঘবদ্ধ ভোটাধিকারী দলের কোষাধ্যক্ষ ছিলেন। মড আর্নক্লিফ সেনেট এর প্রথম সহকারী সভাপতি হন।\nলুইসা গ্যারেট অ্যান্ডারসন এডিনবার্গ শাখার দায়িত্বে ছিলেন এবং এর আরেকটি শাখা লিভারপুলে ছিল, সেটির দায়িত্বে ছিলেন প্যাট্রিসিয়া উডলক। হেলেন ক্রফার্ড ১৯১৫ সালে গ্লাসগোতে একটি শাখা গঠন করেন লেবার পার্টির সদস্য অ্যানি সোমার্স এবং হোপ স্কোয়ারও সংগঠনে সক্রিয় ছিলেন, মেরি ফিলিপস ১৯১৫ এবং ১৯১৬ সালে তাঁদের সাথে কাজ করেছিলেন এবং সাফ্রাগেট ফেলোশিপ ও সিক্স পয়েন্ট গ্রুপের বিকাশ ঘটিয়ে যাচ্ছিলেন। লিলিয়ান হিক্স ছিলেন একজন প্রাক্তন ডব্লিউএসপিইউ জঙ্গি কর্মী যিনি হ্যাম্পস্টেড শাখার সচিব হয়েছিলেন।\nসঙ্ঘবদ্ধ ভোটাধিকারী সংস্থা পেথিক-লরেন্স দ্বারা পরিচালিত এবং পূর্বে ডব্লিউএসপিইউ এর সাথে যুক্ত থাকা সংবাদপত্র ভোটস ফর উইমেনকে তাদের সংবাদপত্র হিসেবে গ্রহণ করেছিল, এটির প্রধান সম্পাদক ছিলেন এভলিন শার্প।\nডাব্লুএসপিইউ-এর বিপরীতে, সঙ্ঘবদ্ধ ভোটাধিকারী প্রথম বিশ্বযুদ্ধের মাধ্যমে প্রচার চালিয়ে গিয়েছিল। যদিও এদের সংবাদপত্রের প্রচার কমে যায়, কিন্তু সংগঠনটি ধীরে ধীরে প্রাক্তন ডব্লিউপিএসইউ এবং ন্যাশনাল ইউনিয়ন অফ উইমেনস সাফ্রেজ সোসাইটি (এনইউডব্লিউএসএস) থেকে আরও বেশি সদস্যকে আকৃষ্ট করেছিল।\n১৯১৮ সালে মহিলাদের ভোটাধিকার প্রবর্তনের সাথে সাথে, একটি বিজয় উদ্‌যাপন করার পরে, এবং এনইউডব্লিউএসএস উদযাপনে অংশগ্রহণ করার পরে, গোষ্ঠীটি নিজেকে ভেঙে দেয় এবং এর সংবাদপত্র বন্ধ করে দেয়।\n\n\n== তথ্যসূত্র =="}