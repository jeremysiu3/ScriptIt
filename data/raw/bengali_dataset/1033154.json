{"pageid": 1033154, "title": "আনুশা রেহমান", "url": "https://bn.wikipedia.org/wiki?curid=1033154", "content": "আনুশা রেহমান আহমদ খান ( উর্দু: انوشہ رحمان احمد خان‎‎ ; জন্ম ১ জুন, ১৯৬৮) হলেন একজন পাকিস্তানি রাজনীতিবিদ যিনি ২০১৮ সালের এপ্রিল থেকে মে পর্যন্ত আব্বাসি মন্ত্রিসভায় কেন্দ্রীয় তথ্য প্রযুক্তি ও টেলিযোগাযোগ মন্ত্রী হিসাবে দায়িত্ব পালন করেছিলেন। এর আগে তিনি তৃতীয় শরীফ মন্ত্রীসভাতে ২০১৩ সালের জুন থেকে ২০১৭ সালের জুলাই পর্যন্ত পাকিস্তানের তথ্য প্রযুক্তি ও টেলিযোগাযোগ মন্ত্রী এবং পুনরায় আব্বাসি মন্ত্রিসভায় ২০১৭ সালের আগস্ট থেকে ২০১৮ সালের এপ্রিল পর্যন্ত দায়িত্ব পালন করেছিলেন। তিনি ২০০৮ থেকে ২০১৮ সালের মে পর্যন্ত পাকিস্তান মুসলিম লীগের (এন) প্রতিনিধি হিসেবে পাকিস্তানের জাতীয় পরিষদের সদস্য ছিলেন।\n\n\n== প্রাথমিক ও শিক্ষাজীবন ==\nআনুশা রেহমান ১৯৬৮ সালের ১লা জুন একটি তৎপাকিস্তানি রাজনৈতিক পরিবারে জন্মগ্রহণ করেছিলেন। ১৯৯২ সালে তিনি আইনবিদ্যায় স্নাতক (এলএলবি) স্নাতক হন এবং নিয়ন্ত্রিত শিল্প, নেটওয়ার্ক ও বাজার আইন এবং অর্থনীতিতে ইউনিভার্সিটি কলেজ লন্ডন থেকে এলএলএম ডিগ্রি অর্জন করেছিলেন।\n\n\n== পেশাদার কর্মজীবন ==\nনব্বইয়ের দশকের গোড়ার দিকে আনুশা রেহমান আইনজীবী হিসেবে কর্মজীবন শুরু করেছিলেন। তিনি পেশায় একজন পেশাদার কর্পোরেট আইনজীবী। তার মতে তিনি ১৯৯০ এর দশক থেকে টেলিকম সেক্টরে কাজ করছিলেন।\n\n\n== তথ্যসূত্র =="}