{"pageid": 1418643, "title": "কেশব পরাশরণ", "url": "https://bn.wikipedia.org/wiki?curid=1418643", "content": "কেশব পরাশরণ (জন্ম: ৯ অক্টোবর ১৯২৭) ভারতের একজন আইনজীবী। তিনি ১৯৭৬ সালে রাষ্ট্রপতি শাসনের সময় তামিলনাড়ুর অ্যাডভোকেট জেনারেল, তৎকালীন প্রধানমন্ত্রী ইন্দিরা গান্ধীর অধীনে ভারতের সলিসিটর জেনারেল এবং তারপরে, ১৯৮৩ থেকে ১৯৮৯ সালের মধ্যে প্রধানমন্ত্রী ইন্দিরা গান্ধী এবং রাজীব গান্ধীর (রাজীব গান্ধীর মেয়াদের শেষ অবধি) অধীনে ভারতের অ্যাটর্নি জেনারেল ছিলেন। পরাশরন ২০০৩ সালে পদ্মভূষণ এবং ২০১১ সালে পদ্মবিভূষণে ভূষিত হন। জুন ২০১২ সালে, তিনি ছয় বছরের জন্য ভারতের সংসদের উচ্চকক্ষ রাজ্যসভায় রাষ্ট্রপতির মনোনয়ন পেয়েছিলেন।\nতিনি শ্রী রাম জন্মভূমি তীর্থক্ষেত্রের সদস্য। ২০১৯ সালে কেন্দ্রীয় সরকার তাকে শ্রী রাম জন্মভূমি তীর্থক্ষেত্রের নেতৃত্ব দেওয়ার জন্য নিযুক্ত করেছিল। যদিও পরে, মহন্ত নৃত্য গোপাল দাসকে ট্রাস্টের নেতৃত্ব দেওয়ার জন্য নিযুক্ত করা হয়েছিল। ট্রাস্ট অযোধ্যায় রাম মন্দির নির্মাণের তদারকি করে।\n\n\n== কর্মজীবন ==\nপরাশরন ১৯৫৮ সালে সুপ্রিম কোর্টে তার আইনি অনুশীলন শুরু করেন। তিনি রাজ্যসভার সদস্য হিসাবে ২০১৪ সালে জাতীয় বিচার বিভাগীয় নিয়োগ কমিশনকে রক্ষা করেছিলেন। ছয় দশকেরও বেশি সময়ব্যাপী কর্মজীবনে, পরাশরণ নিম্নলিখিত ল্যান্ডমার্ক ক্ষেত্রে তার অবদানের জন্য পরিচিত:\n\n\n=== সবরীমালা মামলা ===\nশবরীমালা মামলায়, পরাশরন নায়ার সার্ভিস সোসাইটির পক্ষে যুক্তি দিয়েছিলেন যে সবরিমালা মন্দিরে ঋতুমতী মহিলাদের প্রবেশে নিষেধাজ্ঞা জারি করা সঠিক। তিনি নৈষ্টিক ব্রহ্মচর্যের ধারণা ব্যাখ্যা করার জন্য রামায়ণ থেকে দেবতা আয়াপ্পনের ব্রহ্মচারী প্রকৃতি অনুচ্ছেদ আবৃত্তি করেছিলেন। \n\n\n=== অযোধ্যা জমি বিরোধ মামলা ===\nপরাশরন হিন্দু পক্ষগুলির পক্ষে অযোধ্যা জমি বিরোধ মামলা সফলভাবে লড়েছিলেন। তদুপরি, তাকে শ্রী রাম জন্মভূমি তীর্থক্ষেত্রের ট্রাস্টি হিসাবে মনোনীত করা হয়েছে। তার অবদানের জন্য সঞ্জয় কিষাণ কৌল তাকে \" ভারতীয় বারের পিতামহ\" হিসাবে বর্ণনা করেছিলেন।\n\n\n== ব্যক্তিগত জীবন ==\n১৯৪৯ সালে, তিনি সরোজাকে বিয়ে করেন। তার তিন ছেলে বালাজি পরাশরণ, সতীশ পরাশরণ, মোহন পরাশরণ (যিনি কংগ্রেসের নেতৃত্বাধীন ইউপিএ ২ সরকারের সময় ভারতের সলিসিটর জেনারেল ছিলেন) এবং দুই কন্যা।\n\n\n== পুরস্কার ==\nপদ্মভূষণ (২০০৩) \nপদ্মবিভূষণ (২০১১) \nসবচেয়ে বিশিষ্ট সিনিয়র সিটিজেন (২০১৯) \nশ্রী নারায়ণ গুরু পুরস্কার (স্বরাজ্য পুরস্কার) (২০২০)\n\n\n== তথ্যসূত্র =="}