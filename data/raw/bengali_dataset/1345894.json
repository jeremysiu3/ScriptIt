{"pageid": 1345894, "title": "শৌভিক দে সরকার", "url": "https://bn.wikipedia.org/wiki?curid=1345894", "content": "শৌভিক দে সরকার হলেন বিশ শতকের নব্বই দশকের ভারতীয় বাঙালি কবি, সাহিত্যিক ও অনুবাদক।  তিনি তেলুগু সাহিত্যিক \nওয়াই বি সত্যনারায়ণের  মাই ফাদার বালাইয়া  নামের এক দলিত পরিবারের আত্মকথা-আমার বাবা বালাইয়া  বাংলায় অনুবাদের জন্য ২০২২ খ্রিস্টাব্দে সাহিত্য অকাদেমি পুরস্কার লাভ করেন।  \n\n\n== জন্ম ও প্রারম্ভিক জীবন ==\nশৌভিকের ছোটবেলা কেটেছে রেলওয়ে টাউনশিপ। তিনি আলিপুরদুয়ারের গোবিন্দ হাই স্কুলের শিক্ষক। ইংরাজী বিষয়ে শিক্ষকতার পাশাপাশি নিয়মিত সাহিত্যচর্চা করেন তিনি। মূলত মৌলিক কবিতা ও অনুবাদ সাহিত্যের প্রতি তার প্রবল আকর্ষণ। \n\n\n== সাহিত্যকর্ম ==\nশৌভিক দে সরকারের প্রথম কাব্যগ্রন্থ - শীত ও বয়সন্ধির হাসপাতাল প্রকাশিত হয় ১৯৯৫ খ্রিস্টাব্দে।  ২০১৩ খ্রিস্টাব্দে প্রকাশিত হয় দখলসূত্র জলপাইগুড়ি হতে প্রকাশিত এখন বাংলা কবিতার কাগজ উদ্যোগে।  তার রচিত মৌলিক কাব্যগ্রন্থ ও অনূদিত উল্লেখযোগ্য গ্রন্থ গুলি হল-\n\n\n== রচনাসম্ভার ==\nকাব্যগ্রন্থ—\nএকটি মৃদু লাল রেখা\nযাত্রাবাড়ি\nদখলসূত্র (২০১৩)\nঅনুগত বাফার\nছায়াজোত\nঅনুবাদ—\nআলবানিয়ার গুরুত্বপূর্ণ কবি আলিয়া ভেলাজ-এর কবিতা\nরবের্তো বোলানিওর কবিতা\nখুলিও কোর্তাস্যার -এর কবিতা\nরুদ্রমূর্তি চেরান'-এর কবিতা\nনামদেও ধাসাল'-এর কবিতা\nসদত হসন মন্টো'র ‘স্যাম চাচাকে লেখা চিঠি’ \nখুতুত\nফেদেরিকো গারসিয়া লোরকার নাটক\nবেরনার্দা আলবার বাড়ি\nআমার বাবা বালাইয়া (২০২০)\nডুয়ার্সের বহুভাষাভাষী মানুষজনের মিশ্র সংস্কৃতির মধ্যে থেকেও শৌভিক দে সরকার উত্তরবঙ্গে বাংলা সাহিত্যচর্চায় নিয়োজিত আছেন। পত্রপত্রিকার প্রকাশনায় ও বইমেলা সংগঠনের কাজেও যুক্ত থেকে তিনি সাহিত্য সমাবেশ বা উৎসবে নিয়মিতই অংশ নেন। তিনি ২০১৩ খ্রিস্টাব্দে সাহিত্য অকাদেমির 'ইয়ং রাইটার্স মিট' অংশগ্রহণ করেন। ২০১৬ খ্রিস্টাব্দে অংশ নেন 'অনুবাদ-ট্রানশ্লেশন ফেস্টাভ্যাল'-এ। ২০১৯ খ্রিস্টাব্দে 'সঙ্গম হাউস ইন্টারন্যাশনাল রাইটার্স রেসিডেন্সি' সহ বেশ কিছু জাতীয় ও আন্তর্জাতিক সাহিত্য উৎসব ও রেসিডেন্সিতে যোগ দিয়েছেন।\n\n\n== সম্মাননা ==\nকবিতা পাক্ষিক পুরস্কার (২০০৫ )\nমল্লার সম্মান (২০১৭)\nভাষানগর-মল্লিকা সেনগুপ্ত পুরস্কার (২০১৯)\nসাহিত্য অকাদেমি পুরস্কার (২০২২) - তেলুগু সাহিত্যিক ওয়াই বি সত্যনারায়ণের ২০১১ খ্রিস্টাব্দে প্রকাশিত মাই ফাদার বালাইয়া নামের এক দলিত পরিবারের আত্মকথা-  আমার বাবা বালাইয়া বাংলায় অনুবাদের জন্য\nপশ্চিমবঙ্গ বাংলা আকাদেমির লীলা রায় সাহিত্য পুরস্কার (২০২৩) - রবের্তো বোলানিওর অনুবাদ গ্রন্থ “ফোনকল ও অন্যান্য গল্প”-এর জন্য। (২০২৩) \n\n\n== তথ্যসূত্র =="}