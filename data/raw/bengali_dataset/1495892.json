{"pageid": 1495892, "title": "সৌক শার্ক", "url": "https://bn.wikipedia.org/wiki?curid=1495892", "content": "সৌক শার্ক কুয়েত সিটিতে অবস্থিত একটি প্রধান শপিং সেন্টার। এটি প্রাথমিকভাবে একটি ঐতিহ্যবাহী সুক হিসেবে শুরু হয়েছিল, তবে বিনিয়োগের মাধ্যমে এটি প্রায় ৫৫,৫৬৭ বর্গমিটার (৫,৯৮,১২০ বর্গফুট) এলাকাজুড়ে একটি আধুনিক শপিং মলে পরিণত হয়েছে।\n\n\n== সংক্ষিপ্ত বিবরণ ==\nএর দুটি তলায় রয়েছে বিভিন্ন খুচরা বিক্রেতার দোকান এবং বিভিন্ন খ্যাতিমান ব্র্যান্ডের দোকান, যেমন ব্রিটেনের ডেবেনহামস, রিভার আইল্যান্ড, নেক্সট, জিএনসি, বুটস, মাদারকেয়ার, জারা, দ্য বডি শপ, নকিয়া এবং সনি।\nপ্রথম তলে একটি পানি ঘড়ি রয়েছে যা ৫.৫ মিটার (১৮ ফুট) উঁচু। এটি অধ্যাপক বার্নার্ড গিটন দ্বারা নির্মিত।\n২০০৩ সালের ২৯ মার্চ কুয়েত সরকার ঘোষণা করেছিল যে একটি ইরাকি রকেট এই কমপ্লেক্সে আঘাত হানে, যা কিছুটা ক্ষতি করেছিল কিন্তু কোনো হতাহতের ঘটনা ঘটেনি।\n\n\n== তথ্যসূত্র =="}