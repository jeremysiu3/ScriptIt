{"pageid": 1142722, "title": "চ্যানেল ১ (ইসরায়েলি টিভি চ্যানেল)", "url": "https://bn.wikipedia.org/wiki?curid=1142722", "content": "চ্যানেল ১ (হিব্রু ভাষায়: הערוץ הראשון‎, হাআরুৎস হারিশোন, অর্থ প্রথম চ্যানেল, অথবা 1 ערוץ, আরুৎস আহাত) ছিল ইসরায়েলের প্রাচীনতম টেলিভিশন চ্যানেলের মধ্যে এক (সাথে শুধু ইসরায়েলি শিক্ষামূলক টেলিভিশন ছিল আরও প্রাচীন) এবং দেশের পাঁচটি টেরেস্ট্রিয়াল টেলিভিশন চ্যানেলের মধ্যে এক (চ্যানেল ২, চ্যানেল ১০, চ্যানেল ৩৩, এবং ক্নেসেত চ্যানেলের সাথে)।\nইসরায়েল সম্প্রচার কর্তৃপক্ষ দ্বারা চলিত, এটি ১৯৬৮ সালের ২ মেতে সম্প্রচার শুরু করেছে, এবং বিজ্ঞাপন থাকতেও এটি টেলিভিশন লাইসেন্সের মাধ্যমে অর্থায়ন করা হয়েছিল। ইসরায়েল সম্প্রচার কর্তৃপক্ষের বিলুপ্তি এবং ইসরায়েলি সরকারি সম্প্রচার কর্পোরেশনের স্থাপনের পর, ২০১৭ সালের ১৪ মেতে চ্যানেল ১ সম্প্রচার বন্ধ করে এবং কিছু দিন পর এটিকে কান ১১ দ্বারা প্রতিস্থাপন করা হয়।\n\n\n== ইতিহাস ==\n\n১৯৬৫ সালের ৬ জুনে ক্নেসেত দ্বারা ইসরায়েল সম্প্রচার কর্তৃপক্ষ স্থাপিত করার আইন করা হয়েছিল, সাথে টেলিভিশন সম্প্রচার শুরু হয় ১৯৬৮ সালের ২ মেতে। প্রথমত সাদাকালোতে সম্প্রচারিত, ১৯৮২ সালের ১৩ জানুয়ারিতে এটির রঙিন সম্প্রচার শুরু হয়, কিন্তু আগে মাঝে মাঝে রঙিন সম্প্রচার হয়েছিল, এর মধ্যে উল্লেখযোগ্য হল ১৯৭৭ সালে মিশরের রাষ্ট্রপতির ইসরায়েলে পরিদর্শন, এবং ইউরোভিশন সঙ্গীত প্রতিযোগিতা ১৯৭৯।\n১৯৮৫ সালে, \"আরবিতে ইসরায়েল টেলিভিশন\" বিভাগকে সমাজ ও রাষ্ট্রে বিশেষ অবদানের জন্য সম্মানজনক ইসরায়েল পুরস্কার প্রদান করা হয়।\n১৯৯৩ সালের আগে এটি হাতেলেভিজিয়া হাক্লালিত (হিব্রু ভাষায়: הטלוויזיה הכללית‎, অর্থ সাধারণ টেলিভিশন) অথবা হাতেলেভিজিয়া হাইসরায়েলিত (হিব্রু ভাষায়: הטלוויזיה הישראלית‎, অর্থ ইসরায়েলি টেলিভিশন) নামে পরিচিত ছিল, তারপর ১৯৯৩ সালের ৪ নভেম্বরে চ্যানেল ২ এর উদ্বোধনের পর এটি চ্যানেল ১ নামে পরিবর্তন হয়।\n\n\n== প্রযুক্তি ==\n\n১৯৬৮ সালে সম্প্রচার শুরুর থেকে চ্যানেল ১ পিএএল বিন্যাসে সম্প্রচার হতো। যখন থেকে ইসরায়েলে ডিজিটাল সম্প্রচার শুরু হয়েছিল তখন থেকেই এটি স্মল বক্স ব্যবহার করেও দেখা যেতো। ২০১০ সালের মেতে চ্যানেল ১ এইচডিতে সম্প্রচার করার ইসরায়েলের প্রথম সরকারি টেলিভিশন চ্যানেল হলো। এটির প্রথম এইচডি সম্প্রচার ছিল ২০১০ সালের ইউরোভিশন সঙ্গীত প্রতিযোগিতার সেমি-ফাইনাল এবং ফাইনাল, এবং পরে ২০১০ ফিফা বিশ্বকাপ। এক সাল পর চ্যানেলটি এটির সংবাদ অনুষ্ঠান, মাবাত, এইচডিতে প্রচারিত করা শুরু করে। চ্যানেলটি উভয় স্থানীয় এবং বিদেশে প্রযোজিত এসডি এবং এইচডি অনুষ্ঠানসমূহের একটি মিশ্র লাইব্রেরি প্রদান করেছে। ২০১১ সালের শেষ দিকে চ্যানেলটির এইচডি ফিড উপলব্ধি করা হয়, বছরের শুরুর ঘটনার কারণে, যখন ইসরায়েলের টেলিভিশন চ্যানেল অ্যানালগ সম্প্রচার বন্ধ করে।\n\n\n== বিজ্ঞাপনসমূহ ==\nচ্যানেলটি সাধারণ বিজ্ঞাপন বহন না করেও মাক্কাবি তেল আবিবের ইউরোলীগ প্রতিযোগিতার প্রচারের মতো উচ্চ-পদস্ত অনুষ্ঠানে বিজ্ঞাপনের সময় এটি কোম্পানি বিজ্ঞাপিত করা পাঠ্য দেখাতো, যা একজন ঘোষক দ্বারা শব্দার্থে পাঠ করা হয়েছিল। পাঠ্য বিজ্ঞাপনের সাথে চ্যানেল ১ সরকার কর্তৃক কমিশনপ্রাপ্ত সরকারি তথ্য চলচ্চিত্রও দেখাতো। নির্বাচনের সময় এটি দলীয় রাজনৈতিক সম্প্রচার দেখাতো।\n\n\n== আরও দেখুন​ ==\nইসরায়েলে টেলিভিশন\nডেভিড উইৎসথুম\nকান ১১\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nহিব্রু ভাষায় প্রাতিষ্ঠানিক ওয়েবসাইট"}