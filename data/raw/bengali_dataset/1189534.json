{"pageid": 1189534, "title": "আবু বকর ছিদ্দীক", "url": "https://bn.wikipedia.org/wiki?curid=1189534", "content": "আবু বকর ছিদ্দীক বাংলাদেশ সিভিল সার্ভিসের একজন কর্মকর্তা। তিনি বাংলাদেশ পেট্রোলিয়াম কর্পোরেশনের চেয়ারম্যান, সেতু বিভাগের সচিব ও বাংলাদেশ সেতু কর্তৃপক্ষের নির্বাহী পরিচালক এবং মাধ্যমিক ও উচ্চ শিক্ষা বিভাগে সচিব হিসেবে দায়িত্ব পালন করেছেন। সর্বশেষ তিনি ভূমি সংস্কার বোর্ডের চেয়ারম্যান (সিনিয়র সচিব পদমর্যাদা) হিসেবে দায়িত্ব পালন করেছেন।\n\n\n== প্রাথমিক জীবন ==\nছিদ্দীক বাংলাদেশ কৃষি বিশ্ববিদ্যালয় থেকে স্নাতকোত্তর ডিগ্রি লাভ করেন। এছাড়া তিনি গভর্নেন্স স্টাডিজে স্নাতকোত্তর ডিগ্রি অর্জন করেছেন। পাবলিক প্রকিউরমেন্ট বিষয়ে আন্তর্জাতিক ডিপ্লোমা অর্জন করে তিনি দ্য চার্টার্ড ইনস্টিটিউট অব প্রকিওরমেন্ট অ্যান্ড সাপ্লাইয়ের (সিআইপিএস) সদস্যপদ লাভ করেন।\n\n\n== কর্মজীবন ==\nআবু বকর ছিদ্দীক বিসিএস প্রশাসন ক্যাডারের ৯ম ব্যাচের একজন কর্মকর্তা। প্রশাসনের বিভিন্ন স্তরে কাজ করার অভিজ্ঞতা রয়েছে তার। তিনি জনপ্রশাসন মন্ত্রণালয়ের এপিডি উইং, স্বাস্থ্য ও পরিবার পরিকল্পনা মন্ত্রণালয়, প্রাথমিক ও গণশিক্ষা মন্ত্রণালয়, বিদ্যুৎ, জ্বালানি ও খনিজ সম্পদ মন্ত্রণালয়, স্থানীয় সরকার মন্ত্রণালয়, গৃহায়ন ও গণপূর্ত মন্ত্রণালয় এবং স্বরাষ্ট্র মন্ত্রণালয়ে দায়িত্ব পালন করেছেন। সচিব পদে পদোন্নতি লাভের পর তিনি বাংলাদেশ পেট্রোলিয়াম কর্পোরেশনের চেয়ারম্যান, সড়ক পরিবহন ও সেতু মন্ত্রণালয়ের সেতু বিভাগের সচিব ও বাংলাদেশ সেতু কর্তৃপক্ষের নির্বাহী পরিচালক হিসেবে দায়িত্ব পালন করেন। তিনি শিক্ষা মন্ত্রণালয়ের মাধ্যমিক ও উচ্চ শিক্ষা বিভাগে সচিব হিসেবে দায়িত্ব পালন করেছেন। বর্তমানে তিনি ভূমি সংস্কার বোর্ডের চেয়ারম্যান হিসেবে দায়িত্ব পালন করছেন। এই পদে দায়িত্বরত অবস্থায় ২০২৩ সালের ১২ এপ্রিল তিনি সিনিয়র সচিব পদে পদোন্নতি পান।\n\n\n== তথ্যসূত্র =="}