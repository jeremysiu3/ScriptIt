{"pageid": 1403087, "title": "গুরু অমর দাশ", "url": "https://bn.wikipedia.org/wiki?curid=1403087", "content": "গুরু অমর দাশ (গুরুমুখী: ਗੁਰੂ ਅਮਰ ਦਾਸ, প্রতিবর্ণীকরণ: [gʊɾuː əməɾᵊ d̯aːsᵊ]; ৫ মে ১৪৭৯ – ১ সেপ্টেম্বর ১৫৭৪), কখনও কখনও গুরু অমরদাশ নামেও বানান করা হয়, হলেন শিখধর্মের দশ গুরুর তৃতীয় গুরু যিনি ১৫৫২ সালের ২৬ মার্চ ৭৩ বছর বয়সে  শিখ গুরু হন।\nশিখ (সংস্কৃতি : শিষ্য) হওয়ার পূর্বে তিনি তার ভাতিজার স্ত্রী বিবি আমরোর মুখে গুরু নানক রচিত একটি স্তোত্র পাঠ শুনে গভীরভাবে এতে প্রবেশ করেন। আমরো ছিলেন শিখদের তৎকালীন গুরু এবং শিখদের দ্বিতীয় গুরু গুরু অঙ্গদের কন্যা। অমর দাশ আমরোকে তার পিতার সাথে তার পরিচয় করিয়ে দিতে পীড়াপীড়ি করেন এবং ১৫৩৯ সালে অমর দাশ তার ষাট বছর বয়সে ১৫৩৯ সালে গুরু অঙ্গদের  সাাথে প্রথমবারের মতো সাক্ষাৎ করে নিজেকে গুরুর নিকট সমর্পণ করার মাধ্যমে একজন শিখ হয়ে ওঠেন। ১৫৫২ সালে গুরু অঙ্গদের মৃত্যুর পূর্বে তিনি তাকে শিখধর্মের তৃতীয় গুরু হিসাবে উত্তরাধিকারী মনোনীত করে যান।\nগুরু অমর দাশ গুরুদের শিক্ষাদানের পদ্ধতি আবিষ্কার করার ক্ষেত্রে একজন গুরুত্বপূর্ণ ব্যক্তিত্ত্ব যিনি প্রশিক্ষিত স্বেচ্ছাসেবী মনোনয়নের মাধ্যমে মঞ্জি ব্যবস্থার প্রবর্তন করেন যেটি কালক্রমে প্রসারিত হয়ে সমকালীন সমাজেও প্রচলিত রয়েছে। তিনি একটি পুথিঁতে স্তোত্র রচনা এবং পরিমার্জন করে আদি গ্রন্থ সৃষ্টিতে ভূমিকা রাখেন।\nঅমর দাশ শিখদের গুরু হিসেবে তার ৯৫ বছর বয়স পর্যন্ত দায়িত্ব পালন করেন এবং এরপর তার জামাতা ভাই জেতাকে, পরবর্তীকালে যিনি গুরু রাম দাশ নামে পরিচিত লাভ করেন, তার উত্তরাধিকারী হিসাবে মনোনয়ন দেন।\n\n\n== প্রাথমিক জীবন ==\n\n\n=== পারিবারিক পরিচিতি ===\nঅমর দাশ ১৪৭৯ সালের ৫ মে তারিখে তৎকালীন ভারতের পাঞ্জাবের (বর্তমান অমৃতসর জেলা) বাসারকি গ্রামে জন্মগ্রহণ করেন। তার পিতার নাম তেজ বান বল্ল এবং মাতার নাম ভক্ত কাউর (সুলক্ষ্মীনী, লক্ষ্মী দেবী বা রূপ কাউর নামেও পরিচিত)। তার দাদার নাম হরি দাশ। তার পরিবার ক্ষত্রিয় জাতিগোষ্ঠীর বল্ল গোত্রের। অমর দাশ ছিলেন চার পুত্রের মধ্যে জেষ্ঠ্য। তিনি কৃষি এবং বাণিজ্য কর্মকাণ্ডে জড়িত ছিলেন।\n\n\n== তথ্যসূত্র ==\n\n\n== বহিঃসংযোগ =="}