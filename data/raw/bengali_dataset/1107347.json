{"pageid": 1107347, "title": "তাখলিস হুসাইন", "url": "https://bn.wikipedia.org/wiki?curid=1107347", "content": "সৈয়দ তাখলিস হুসাইন (১৮৯৫ — ১৯৪৮) ছিলেন বৃহত্তর সিলেট অঞ্চলের একজন ইসলামি পণ্ডিত ও সুফি ব্যক্তিত্ব। তিনি হুসাইন আহমদ মাদানির প্রথম খলিফা ছিলেন।\n\n\n== জীবনী ==\nসৈয়দ তাখলিস হুসাইন ১৮৯৫ সালে সুনামগঞ্জ জেলার জগন্নাথপুর উপজেলার সৈয়দপুর বড়বাড়িতে জন্মগ্রহণ করেন। তার পিতার নাম সৈয়দ তাকাদ্দাস আলী। তিনি ছিলেন তার পিতার চার ছেলের মধ্যে দ্বিতীয়। তিনি শাহ জালালের সফরসঙ্গী সৈয়দ শামসুদ্দিনের বংশধর ছিলেন। তিনি পিতার প্রতিষ্ঠিত মক্তবে প্রাথমিক শিক্ষা লাভ করেন। অতঃপর সামসিয়া আলিয়া ও ফুলবাড়িয়া আলিয়া মাদ্রাসায় পড়াাশোনা করেন। ফুলবাড়িয়া মাদ্রাসায় অধ্যয়নকালে তিনি ব্রিটিশবিরোধী আন্দোলনে ঝাঁপিয়ে পড়েন। ১৯২৫ সালের ১ম রমজান তিনি হুসাইন আহমদ মাদানির হাতে বায়আত গ্রহণ করেন। ২৭ রমজানে তিনি মাদানি থেকে খেলাফত লাভ করেন। এটা ছিল মাদানির প্রথম খেলাফত প্রদান। তাখলিস হুসাইন স্বাধীনতা আন্দোলন ও খেলাফত আন্দোলনে অংশগ্রহণ করে অবদান রেখেছিলেন। পারিবারিক জীবনে তিনি ১ ছেলে ও ২ মেয়ের জনক। তিনি ১৯৪৮ সালে মৃত্যুবরণ করেন। তাকে বড়বাড়ি কবরস্থানে দাফন করা হয়।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}