{"pageid": 12058, "title": "বারহাট্টা উপজেলা", "url": "https://bn.wikipedia.org/wiki?curid=12058", "content": "বারহাট্টা উপজেলা বাংলাদেশের নেত্রকোণা জেলার একটি প্রশাসনিক এলাকা।\n\n\n== অবস্থান ও আয়তন ==\nবারহাট্টা উপজেলা বাংলাদেশের নেত্রকোণা জেলার অন্তর্গত একটি উপজেলা। বারহাট্টা উপজেলার উত্তরে কলমাকান্দা উপজেলা ও সুনামগঞ্জ জেলার ধর্মপাশা উপজেলা, দক্ষিণে আটপাড়া উপজেলা ও মোহনগঞ্জ উপজেলা, পূর্বে মোহনগঞ্জ উপজেলা ও সুনামগঞ্জ জেলার ধর্মপাশা উপজেলা, পশ্চিমে নেত্রকোণা সদর উপজেলা। আয়তনের দিক দিয়ে উপজেলাটি ২২১.৫০ বর্গ কিমি। এর অবস্থান: ২৪°৫১´ থেকে ২৫°০০´ উত্তর অক্ষাংশ এবং ৯০°৪৬´ থেকে ৯১°০০´ পূর্ব দ্রাঘিমাংশ। নেত্রকোণা জেলা শহর থেকে দুরত্ব ১৫ কিলোমিটার মাত্র।\n\n\n== প্রশাসনিক এলাকা ==\nবারহাট্টা উপজেলায় বর্তমানে ৭টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম বারহাট্টা থানার আওতাধীন।\n\nইউনিয়নসমূহ:\n১নং বাউসী\n২নং সাহতা\n৩নং বারহাট্টা\n৪নং আসমা\n৫নং চিরাম\n৬নং সিংধা\n৭নং রায়পুর\n\n\n== ইতিহাস ==\nপূর্ববঙ্গ ও আসাম গেজেটের বিজ্ঞাপন অনুসারে নোটিফিকেশন নং ৬৬৭৬ জে তারিখঃ ১৫ই জুন, ১৯০৬ সালে বারহাট্টা থানা প্রতিষ্ঠা লাভ করে।এবং ১৯৮৩ সালের ২ জুলাই বারহাট্টাকে উপজেলায় রুপান্তর করা হয়। ১৯৭১ সালে বারহাট্টা উপজেলাটির বিভিন্ন এলাকা পাক বাহিনী ও রাজাকারদের দ্বারা ধ্বংসলীলায় পরিনত হয়।অসংখ্য তরুন যুবক দেশ মাতৃকার মুক্তির জন্য জীবন বাজী রেখে মুক্তিযুদ্ধে অংশগ্রহন করেন।এই অঞ্চলের মুক্তিযুদ্ধারা দেশের বিভিন্ন জায়গায় যুদ্ধ করে বেশ কয়েকজন শহিদ ও নিখোঁজ হন.১৯৭১ সালের ০৮ ডিসেম্বর উপজেলাটি প্রকৃতর্থে হানাদার বাহিনী মুক্ত হয়। ষোলো শতকের সময় বারহাট্টা মুঘল আমলের অন্তর্ভুক্ত থাকায় বেশকিছু স্থাপনা এখনো সেই স্মৃতি বহন করে আছে।\n\n\n== নামকরণ ==\nবারহাট্টা উপজেলার নাম করনের সময়কাল অনুমান করা হয় ১৮শ শতকের শুরু এবং ১৭শ শতকের শেষ পর্যায়কে।\nঅনেক ঐতিহাসিক মনে করেন পাগলপন্থি আন্দোলনের নেতা টিপু শাহ্‌ কে শায়েস্তা করার জন্যই নাটেরকোনা নেত্রকোনার তৎকালীন নাম অঞ্চলে ঘাঁটি বসায় ইংরেজরা। আন্দোলনকারীদের অনেকেই বারহাট্টার বিভিন্ন এলাকায় অবস্থান করলে নৌ পথের সুবিধার জন্য বারাহট্টা বাজারের পার্শ্ববর্তি  বরোহাটি/বরুহাটি/বৌহাটি গ্রামের আদূরে সেনা ছাউনী ফেলে। কংস নদীর তীরবর্তী বরুহাটি গ্রামের অনুকরণে BRA-HATTA উচ্চারণ করতেন সেনারা। তার থেকেই আস্তে আস্তে লোক্মুখে বারহাট্টা নামটি প্রচলিত হতে থাকে। অফিস আদালতে বাংলা উচ্চারণ বারহাট্টা থেকে ইংরেজী BARHATTA করা হলেও একমাত্র বারহাট্টা রেলস্টেশন নাম ফলকে BRAHATTA উল্লেখ করা আছে।\n\n\n== জনসংখ্যার উপাত্ত ==\nমোট জনসংখ্যা ১,৮০,৪৪৯ জন (২০২১ সালের আদমশুমারী অনুযায়ী), পুরুষ ৯০,৫৭৬ জন ও  মহিলা ৮৯,৮৭৩ জন। জনসংখ্যার প্রতি বর্গ কিলোমিটারে ৮২০ জন। মোট খানার সংখ্যা ৩৭,৮৫৪টি, বার্ষিক জনসংখ্যা বৃদ্ধির হার ১.৩১%।\n\n\n== খেলাধুলা ও বিনোদন ==\nবারহাট্টা উপজেলায় দেশীয় খেলা হিসাবে হা-ডু-ডু, বলি খেলা,দারিয়াবান্দা,গোল্লাছুট,কানামাছি,মইল্লা,ষাড়ের লড়াই,ঘুড়ি উড়ানো ইত্যাদি। বিদেশী খেলাধুলার মধ্যে ফুটবল, ক্রিকেট ,ব্যাডমিন্টন,ভলিবল খেলা অন্যতম । বিনোদনের জন্য পূর্বে যাত্রাগান,জারি-সারি-কবি গানের প্রচলন থাকলেও এখন তা বিলুপ্ত প্রায়। মাঝে মাঝে বাউল গানের আসর অয়োজন হয়। তাছাড়া গাজী-কালুর পালা। রামায়ণ পালা বিশেষ দিনে আয়োজিত হয়ে থাকে।\n\n\n== নদ-নদী ==\nবারহাট্টা উপজেলা কংশ নদের তীরে অবস্থিত।উপজেলার অধিকাংশ এলাকা একসময় খাল-ছোট নদী দ্বারা পরিবেষ্টিত থাকলেও এখন উপজেলা শহরের পাশ দিয়ে বয়ে চলা কংস নদ সহ বাকিগুলাও মৃত প্রায়।\nবারহাট্টা উপজেলার উল্লেখযোগ্য নদী কংশ। এছাড়াও বিষনাইল, ধনাইখালী, লারখালী, গোলামখালী রাঙ্গাধাইর, কাউনাই, গোরাউৎরা, ধালেশ্বরী প্রভৃতি। নদীগুলো কালে ভরাট হয়ে মরা নদী বা বিলুপ্ত নদীতে পরিণত হয়েছে। কাংশ নদীর গতিপথ পরিবর্তন করে গোলামখালী নদীর সঙ্গে একাকার হয়ে গেছে।\n\n\n== শিক্ষা ==\nবারহাট্টা উপজেলায় ৩ টি কলেজ রয়েছে।  \n\nফকির আশরাফ কলেজ,\nবারহাট্টা কলেজ এবং\nবাউশি অর্ধচন্দ্র স্কুল এন্ড কলেজ।\n\nস্কুল সমূহ\nবারহাট্টা সি. কে. পি. পাইলট উচ্চ বিদ্যালয়\nকাশবন উচ্চ বিদ্যালয়\nকিশলয় শিশু নিকেতন উচ্চ বিদ্যালয়\nনিশ্চিন্তপুর উচ্চ বিদ্যালয়\nবাউসী অর্ধচন্দ্র উচ্চমাধ্যমিক বিদ্যালয়বারহাট্টা\nবারহাট্টা পাইলট বালিকা উচ্চ বিদ্যালয়বারহাট্টা\nহাজীগঞ্জ উচ্চ বিদ্যালয়\nহুজরাবাড়ী উচ্চ বিদ্যালয়\nচলিস্নশকাহনিয়া হাফিজ উদ্দিন উচ্চ বিদ্যালয়\nসাহতা উচ্চ বিদ্যালয়\nউজানগাঁও মনাষ আববাছিয়া উচ্চ বিদ্যালয়\nচিরাম তাহেরা মান্নান স্মৃতি উচ্চ বিদ্যালয়\nপ্রেমনগর ছালিপুরা উচ্চ বিদ্যালয়\nরম্নপগঞ্জ বালিকা উচ্চ বিদ্যালয়\nডেমুড়া চাপারকোণা উচ্চ বিদ্যালয়\nঅতিথপুর আববাছিয়া উচ্চ বিদ্যালয়\nননীগোপাল মঞ্জুশ্রী উচ্চ বিদ্যালয়\nহারম্নলিয়া উচ্চ বিদ্যালয়\n\n\n=== স্বাস্থ্য সেবা বিষয় বিষয়ক প্রতিষ্ঠান ===\nউপজেলা স্বাস্থ্য কমপ্লেক্স, বারহাট্টা,নেত্রকোনা\n\n\n== উল্লেখযোগ্য ব্যক্তিত্ব ==\nজ্ঞানচন্দ্র মজুমদার (১৮৮৯ - ৩ অক্টোবর, ১৯৭০) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম ব্যক্তিত্ব, অগ্নিযুগের বিপ্লবী এবং অনুশীলন সমিতির অন্যতম শীর্ষনায়ক।\nনির্মলেন্দু গুণ - (জন্ম: জুন ২১, ১৯৪৫), একজন বাংলাদেশী কবি এবং চিত্রশিল্পী।\nবাণী আশরাফ - সংরক্ষিত আসনের সাবেক সংসদ সদস্য  (১৯৯১-১৯৯৬)।\nএম ইন্নাস আলী (জন্ম: ১ সেপ্টেম্বর ১৯১৬- মৃত্যু:৩ মে ২০১০,একজন বাংলাদেশী পদার্থবিজ্ঞানী ও বাংলাদেশ পরমাণু শক্তি কমিশনের প্রতিষ্ঠাতা।)\nফকির আশরাফ: লেখক সাংবাদিক ও রাজনীতিবিদ।\nকবির আহমেদ: মেজর জেনারেল ও সামরিক সচিব, প্রধান মন্ত্রীর কার্যালয়।\nড, সৈয়দ আরিফ আজাদ -অবসর প্রাপ্ত মহাপরিচালক, মৎস্য অধিদপ্তর।\nআব্দুল মোত্তালিব খান পাঠান - সাবেক সংসদ সদস্য।\nএনামূল হক পলাশ - (জন্ম: ২৬ জুন, ১৯৭৭) বাংলাদেশী কবি, লেখক, প্রাবন্ধিক, গল্পকার ও শিশু সাহিত্যিক।\n\n\n== অর্থনীতি ==\nএ অঞ্চলের অর্থনীতির প্রধান মাধ্যম কৃষি। এই উপজেলায় ধান, পাট, গম ইত্যাদি প্রধান অর্থকরী ফসল। এছাড়াও কুমড়া, আলু, পটল, সরিষা প্রচুর পরিমাণে চাষ করা হয়। প্রধান ফল-ফলাদি হচ্ছে আম, কাঁঠাল, কলা, জাম, লিচু, পেয়ারা, তরমুজ, সুপারি, পেঁপে ইত্যাদি। বিলুপ্ত বা বিলুপ্তপ্রায় ফসলাদি হচ্ছে কাউন, খেসারি, ছোলা, আউশ ধান, অড়হর, মাষকলাই। এখানে প্রচুর হাঁস-মুরগি এবং খামার,গরু-ছাগলের খামার, মৎস্য খামার রয়েছে যা কিনা এই উপজেলার অর্থনীতিকে এগিয়ে নিতে ব্যাপক অবদান রেখেছে। ব্যবসা বাণিজ্য পরিচালনায় এই উপজেলায় গড়ে উঠেছে অসংখ্য ছোট ও মাঝারি আকারের ক্ষুদ্র শিল্প।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় বারহাট্টা উপজেলা"}