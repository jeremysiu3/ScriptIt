{"pageid": 1127977, "title": "পর্নোগ্রাফির বিরুদ্ধে যুদ্ধরত নারী", "url": "https://bn.wikipedia.org/wiki?curid=1127977", "content": "পর্নোগ্রাফির বিরুদ্ধে যুদ্ধরত নারী (ফেমিনিস্টস ফাইটিং পর্নোগ্রাফি বা এফএফপি, উচ্চারণ করা হয় ফিপ) হল পর্নোগ্রাফির বিরুদ্ধে একটি রাজনৈতিক কর্মী সংগঠন। এটি মার্কিন যুক্তরাষ্ট্রের সঙ্ঘের পক্ষে আইন করে পর্নো শিল্পের বিরুদ্ধে নারীদের হয়ে মামলা করার অনুমতির জন্য ওকালতি করেছে। এই নারীদের ওপর হামলাকারীরা পর্নোগ্রাফি দ্বারা অনুপ্রাণিত হয়ে হামলা করেছিল। নিউ ইয়র্ক রাজ্যের নিউ ইয়র্ক শহর ভিত্তিক ফিপ, প্রতিষ্ঠিত হয়েছিল ১৯৮৩ বা ১৯৮৪ সালে, এবং ১৯৯৭ সালে এটি বন্ধ হয়ে যায়।\n\n\n== সমস্যার অবস্থা ==\nফিপ পর্নোগ্রাফির বিরোধিতা করেছিল। পর্নোগ্রাফিকে সংজ্ঞায়িত করা হয়েছিল এই বলে যে এটি যৌনতাভিত্তিক অবমাননা, আধিপত্য, অপমান, আপত্তিকর, বশীভূত করা, লঙ্ঘন করা, ধ্বংস করা, শোষণ করা বা সহিংসতাযুক্ত। এটি আদিরসাত্মক সৃষ্টিকর্ম থেকে আলাদা, কারণ সেগুলি ক্ষমতা এবং আনন্দের পারস্পরিকতার উপর ভিত্তি করে তৈরি। ফিপ এর প্রতিষ্ঠাতা পেজ মেলিশের মতে, পর্নোগ্রাফি এক দিক দিয়ে হামলা, অজাচার এবং ধর্ষণের প্রশিক্ষণ প্রদান করে, ফলতঃ নারীদের বস্তু হিসেবে জ্ঞান করা হয়। এতে নারীর সমান অধিকার এবং সমান বেতনের সক্ষমতা প্রভাবিত হয়। এটি পুরুষদের জৈবিক লিঙ্গকে হিংসার সাথে যুক্ত করতে উৎসাহিত করে। মেলিশ শেষ পর্যন্ত দাবি করেছিলেন যে সমস্ত নারীবাদী সমস্যা পর্নোগ্রাফিতে নিহিত। ১৯৮৬ সালে, দ্য ওয়াল স্ট্রিট জার্নালের সম্পাদকের কাছে একটি চিঠিতে, একজন ফিপ সদস্য দাবি করেছিলেন যে সদস্যরা \"প্রেমের বিরুদ্ধে নয় এবং যৌনতার বিরুদ্ধে নয়।\"\nমেলিশ সমস্ত পুরুষ ও মহিলাদের, যারা পর্নোগ্রাফির বিরুদ্ধে লড়াই করেনি, তাদের মহিলাদের ওপর সহিংসতার জন্য দায়বদ্ধ হিসাবে ধরেছিলেন, এবং দাবি করেছেন যে, যেসমস্ত মহিলা পর্নোগ্রাফি বা রুক্ষ যৌনতা উপভোগ করেছেন, তাঁরা \"ক্ষমতার পুরুষ সংজ্ঞা অভ্যন্তরীণ\" করেছেন।\nঅপরাধের উপর পর্নের প্রভাব এবং পর্নোগ্রাফির ক্ষেত্রে নারীবাদী দৃষ্টিভঙ্গি সহ পর্নোগ্রাফির অবস্থানগুলি ফিপ-এর বাইরে বিতর্কিত হয়েছে।\n\n\n== নেতৃত্ব ==\nফিপ এর প্রতিষ্ঠাতা এবং সংগঠক ছিলেন পেজ মেলিশ। তিনি আগে পর্নোগ্রাফির বিরুদ্ধে নারীর কর্মী ছিলেন, এবং এছাড়াও ক্যালিফোর্নিয়া রাজ্যের সান ফ্রান্সিসকোর সংস্থা 'গণমাধ্যমে পর্নোগ্রাফি এবং সহিংসতার বিরুদ্ধে নারী' এবং মহিলাদের জন্য জাতীয় সংস্থা উভয়েরই কর্মী ছিলেন।\n\n\n== বিধানসভার আলোচ্যসূচি ==\nপর্নোগ্রাফির বিরুদ্ধে লড়াই করা নারীবাদীরা ১৯৯১ সালের পর্নোগ্রাফির শিকারদের ক্ষতিপূরণ আইন সমর্থন করেছিলেন। যদিও বিলটিতে \"অনেক নারীবাদী\" সহ কিছু মানুষের সমর্থন ছিল, আন্দ্রেয়া ডওয়ার্কিন, ক্যাথরিন এ ম্যাককিনন এবং কিছু অন্যান্য নারীবাদী একে সমর্থন করেন নি। বিলটিকে সমর্থন করে, মেলিশ ল্যারি কিংয়ের একটি অনুষ্ঠানে উপস্থিত হয়েছিলেন, যেখানে তিনি মৃত্যুদন্ডপ্রাপ্ত পেশাদার নারী খুনি টেড বান্ডিকে কৃতিত্ব দিয়ে এই বিষয়টির প্রতি দৃষ্টি আকর্ষণ করেছেন, কারণ বান্ডি পর্নোগ্রাফির প্রভাবকে তার অপরাধের একটি কারণ হিসেবে দাবি করেছিল। আইনের অধীনে, একজন আক্রমণকারী যদি পর্নোগ্রাফি দ্বারা যথেষ্টভাবে উদ্বুদ্ধ হবার পরে শিকারকে আক্রমণ করে, সেই শিকার পর্নোগ্রাফির প্রযোজক, প্রকাশক, পরিবেশক, প্রদর্শক এবং বিক্রেতাদের বিরুদ্ধে মামলা করতে পারে, পর্নোগ্রাফির জন্য পূর্বের ফৌজদারি অভিযোগের প্রয়োজন ছাড়াই। আইনটি পাসের প্রতি বাস্তববাদী হতে এটি শিশু পর্নোগ্রাফি এবং অশ্লীল উপাদানের মধ্যে সীমাবদ্ধ ছিল। বিলটির সমালোচনা করা হয়েছে। ফিপ এর আগের একটি বিল, ১৯৮৭ সালের পর্নোগ্রাফির শিকারদের সুরক্ষা আইনকে সমর্থন করেছিল, যে জন্য ফিপ \"অনেক [অন্যান্য] মহিলা ও শিশুদের সংগঠনের\" সমর্থনকারী হিসাবে তালিকাভুক্ত এবং বিল সমর্থকদের \"হাজার হাজারের স্বাক্ষর\" সংগ্রহ করেছিল।\n\n\n== তথ্যসূত্র ==\n\n\n=== Bibliography ==="}