{"pageid": 1387079, "title": "রামানুজ নুত্রন্ততি", "url": "https://bn.wikipedia.org/wiki?curid=1387079", "content": "রামানুজ নুত্রান্ততি ( তামিল: இராமானுச நூற்றந்தாதி         )  হলো পেরিয়া কোয়েল নাম্বি রচিত তামিল হিন্দু সাহিত্যকর্ম।এতে ১০৮টি পশুরম (স্তব) রয়েছে।  এটি অন্ততি  কাব্যিক শৈলীতে রচিত হয়েছিল।অন্ততি শৈলিতে প্রতিটি পদের শেষ শব্দটি পরবর্তী শ্লোকের প্রথম শব্দরূপে গঠিত হয়েছে।  \nশ্রী বৈষ্ণব ঐতিহ্য অনুসারে, এই স্তোত্রটি রামানুজকে এতটাই প্রভাবিত করেছিল যে তিনি লেখককে তিরুবরঙ্গতু অমুধনর উপাধি প্রদান করেছিলেন।  সাধক মানবলা মামুনি একে আলবরদের স্তোত্র নালায়রা দিব্য প্রবন্ধমের সংকলনে সংযুক্ত করেছেন বলে মনে করা হয়। একে সংস্কৃতে প্রবন্ধ গায়ত্রীও বলা হয়। \n\n\n== কিংবদন্তি ==\nকিম্বদন্তী অনুসারে, পেরিয়া কোয়েল নাম্বি প্রথম দিকে রামানুজের বিরোধী ছিলেন। তিনি শ্রীরঙ্গম মন্দিরের প্রধান পুরোহিত ছিলেন এবং রামানুজের কার্যে  হস্তক্ষেপ করেছিলেন। দেবতা রঙ্গনাথ স্বয়ং নাম্বির স্বপ্নে আবির্ভূত হয়ে রামানুজের সাথে বিরোধিতা না করার নির্দেশ দিয়েছিলেন বলে কথিত আছে। রামানুজ যখন তার শিষ্য কুরাথালবরের সাথে শ্রীরঙ্গম ত্যাগ করার সম্ভাবনা সম্পর্কে আলোচনা করছিলেন, তখন নাম্বি উপস্থিত হন এবং তার মহত্ত্ব উপলব্ধি করে তার শিষ্য  হতে চেয়েছিলেন। রামানুজ অবশ্য কুরাথালবরকে তার নিজের শিষ্যরূপে গ্রহণ করতে বলেন। এতে দুই ব্যক্তির মধ্যকার শত্রুতার অবসান ঘটে ও নাম্বি মন্দিরের চাবি রামানুজের হাতে অর্পণ করে দেন। পরবর্তীকালে তিনি রামানুজ নুত্রন্ততি রচনা করেন। \n\n\n== স্তবগান ==\nএই স্তবগানের দ্বিতীয় স্তোত্রটি রামানুজের কর্মের প্রশংসা করে: আমি এই সৌভাগ্য অনুধাবন করতে পারি না।রামানুজের অসীম উদারতা ত্যাগ করে আমার হৃদয় অন্য কিছু চিন্তা করে না। আপনি তাদের সঙ্গ ত্যাগ করেছিলেন যারা অমৃতময় বাগানবেষ্টিত শ্রীরঙ্গমের প্রভুর এই যুগল চরণের প্রশান্তি গান করে নি। কুরাইবালুর রাজা  তিরুমঙ্গাই আলবরের শরণাগতি গ্রহণ করলেন।\n\n\n== আরও দেখুন ==\nপেরিয়া তিরুবন্ততি\nপেরিয়া তিরুমলি\nতিরুবিরুত্তম\n\n\n== তথ্যসূত্র =="}