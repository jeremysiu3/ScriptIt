{"pageid": 1195373, "title": "দেশস্থ ব্রাহ্মণ", "url": "https://bn.wikipedia.org/wiki?curid=1195373", "content": "দেশস্থ ব্রাহ্মণ হল প্রধানত ভারতের মহারাষ্ট্র ও কর্ণাটক রাজ্যের উত্তরাঞ্চলের একটি হিন্দু ব্রাহ্মণ উপজাতি। লেখক কুমার সুরেশ সিং, গ্রেগরি নায়েক এবং প্রাণ নাথ চোপড়ার মতে, এই রাজ্যগুলি ছাড়া দেশস্থ ব্রাহ্মণরা তেলেঙ্গানা (যা আগে হায়দ্রাবাদ রাজ্য এবং বেরার বিভাগের অংশ ছিল), অন্ধ্রপ্রদেশ ও মধ্যপ্রদেশ (যা আগে কেন্দ্রীয় প্রদেশ ও বেরারের অংশ ছিল) রাজ্যের মধ্যেও কেন্দ্রীভূত। লেখক প্রাণ নাথ চোপড়া এবং সাংবাদিক প্রীতিশ নন্দী বলেছেন, \"মহারাষ্ট্র, কর্ণাটক ও অন্ধ্রপ্রদেশের বেশিরভাগ সাধুই ছিলেন দেশস্থ ব্রাহ্মণ\"। দেশস্থ ব্রাহ্মণদের মাতৃভাষা হয় মারাঠি বা কন্নড়। কিছু দেশস্থ যারা তেলুগু রাজ্যে বসতি স্থাপন করেছিল তারাও তেলুগুকে তাদের মাতৃভাষা হিসেবে গ্রহণ করেছিল।\nসহস্রাব্দ ধরে, দেশস্থ সম্প্রদায় গণিতবিদ তৈরি করেছে যেমন দ্বিতীয় ভাস্কর, সংস্কৃত পণ্ডিত যেমন  ভবভূতি;  \nভক্তি সাধু যেমন জ্ঞানেশ্বর, শ্রীপাদরাজ,  একনাথ, সমর্থ রামদাস এবং বিজয় দাস; যুক্তিবিদ যেমন জয়তীর্থ ও ব্যাসতীর্থ।\nদেশস্থ ব্রাহ্মণদের ঐতিহ্যগত পেশা হল পৌরোহিত্য  ও কুলকার্নিত্ব (গ্রাম হিসাবরক্ষক)। তারা লেখক, হিসাবরক্ষক, মহাজনদের মতো ধর্মনিরপেক্ষ পেশাও অনুসরণ করত এবং কৃষিকাজও করত।\nঐতিহাসিক সময়ে বহুসংখ্যক দেশস্থ অনেক বিশিষ্ট পদে অধিষ্ঠিত ছিলেন যেমন পেশওয়া, দিওয়ান,  দেশপান্ডে (জেলা হিসাবরক্ষক), দেশমুখ, পাতিল,  গদকারী ও দেশাই।\nলেখক ভোরা ও গ্লুশকোভা বলেছেন যে \"দেশস্থ ব্রাহ্মণরা মহারাষ্ট্রের নথিভুক্ত ইতিহাসের প্রায় শুরু থেকেই মহারাষ্ট্রীয় রাজনীতি, সমাজ ও সংস্কৃতিতে মূল স্থান দখল করে আছে। রাজ্যের উচ্চ পদে এবং এমনকি প্রশাসনের বিভিন্ন স্তরে অন্যান্য দফতরে অধিষ্ঠিত, তারা রাষ্ট্রীয় সম্মানের প্রাপক এবং আরও গুরুত্বপূর্ণ, বিভিন্ন ধরনের ভূমি অনুদান।\"\n\n\n== তথ্যসূত্র ==\n\n\n=== উৎস ===\nChopra, Pran Nath (১৯৮২), Religions and communities of India, Vision Books, আইএসবিএন 978-0-85692-081-3 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nHebbar, B.N (২০০৫)। The Sri-Krsna Temple at Udupi: The History and Spiritual Center of the Madhvite Sect of Hinduism। Bharatiya Granth Nikethan। আইএসবিএন 81-89211-04-8। \n\n\n== বহিঃসংযোগ ==\nSacred texts: Hinduism\nGovernment of Maharashtra Official Website"}