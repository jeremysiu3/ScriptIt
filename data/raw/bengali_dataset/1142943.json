{"pageid": 1142943, "title": "ট্রান্স–হরিয়ানা এক্সপ্রেসওয়ে", "url": "https://bn.wikipedia.org/wiki?curid=1142943", "content": "ট্রান্স–হরিয়ানা এক্সপ্রেসওয়ে বা আম্বালা–নারনৌল এক্সপ্রেসওয়ে (এনএইচ ১৫২ডি) হল ভারতের হরিয়ানা রাজ্যের একটি ২২৭ কিলোমিটার দীর্ঘ ও ৬- লেন প্রশস্ত প্রবেশাধিকার-নিয়ন্ত্রিত এক্সপ্রেসওয়ে।  এই এক্সপ্রেসওয়েটি কুরুক্ষেত্র জেলার (এনএইচ ১৫২) গাংঘেরি গ্রামকে (ইসমাইলবাদের কাছে) মহেন্দ্রগড় জেলার সুরানা গ্রামের নিকট নারনৌল বাইপাসের (এনএইচ-১৪৮বি) সঙ্গে সংযুক্ত করে। এটি কৌল, পুন্ডরী, আসান্ধ, ধাত্রথ, কালানৌর ও চরখি দাদরি এলাকাকে অতিক্রম করে।  এটির সরল-রেখার গ্রীনফিল্ড অ্যালাইনমেন্ট রাজ্যের রাজধানী চণ্ডীগড় থেকে দিল্লি, নারনৌল ও জয়পুরের দূরত্ব কমিয়ে দিয়েছে, ফলে এনএইচ ৪৪ ও এনএইচ ৪৮-এর যানজট কমবে। \nসড়কটি এনএইচ-৯ সহ কমপক্ষে ১৫ টি জাতীয় মহাসড়ক এবং এসএইচ৬, এসএইচ৯, এসএইচ৮, এসএইচ১১, এসএইচ১২, এসএইচ১৪, এসএইচ১০, এসএইচ১৬এ, এসএইচ২০, এসএইচ২৪ ও এসএইচ২৬ সহ বেশ কয়েকটি রাজ্য মহাসড়কে ছেদ অ অতিক্রম করে।  আশেপাশের এলাকাকে শিল্প করিডোর হিসেবে গড়ে তোলা হচ্ছে। জমি অধিগ্রহণ সম্পন্ন হয়েছে এবং নির্মাণ কাজ ২০২২ সালের জুন মাসের মধ্যে শেষ হবে বলে আশা করা হচ্ছে।\n\n\n== তথ্যসূত্র ==\n\n\n== বহিঃসংযোগ ==\nপ্রাক-সম্ভাব্যতা রিপোর্ট"}