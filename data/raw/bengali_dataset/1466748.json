{"pageid": 1466748, "title": "হুগো থিউরেল", "url": "https://bn.wikipedia.org/wiki?curid=1466748", "content": "অ্যালেক্স হুগো থিউডর থিউরেল এফএমআরএস (৬ জুলাই ১৯০৪ – ১৫ আগস্ট ১৯৮২) ছিলেন একজন সুইডিশ বিজ্ঞানী এবং ১৯৫৫ সালে চিকিৎসাবিজ্ঞানে নোবেল পুরস্কার লাভকারী।\n\n\n== জন্ম ও পারিবারিক পরিচিতি ==\nহুগো থিউরেল ১৯০৪ সালের ৬ জুলাই সুইডেনের লিংকোপিংয়ে জন্মগ্রহণ করেন। তার পিতার নাম থুরে থিউরেল এবং মাতা আরমিদা বিল।\n\n\n== শিক্ষাজীবন ==\nথিউরেল লিংকোপিং-এর ক্যাটেরালসকোলানের মাধ্যমিক বিদ্যালয়ে ভর্তি হন এবং সেখান থেকে ১৯২১ সালের ২৩ মে উত্তীর্ণ হন। ১৯২১ সালের সেপ্টেম্বরে তিনি ক্যারোলিনস্কা ইনস্টিটিউটে মেডিসিন বিষয়ে অধ্যয়ন শুরু করেন এবং ১৯২৪ সালে তিনি মেডিসিনে স্নাতক হন। এরপর তিনি প্যারিসের পাস্তুর ইনস্টিটিউটে প্রফেসর অ্যালবার্ট ক্যালমেটের অধীনে ব্যাকটেরিয়াবিদ্যা অধ্যয়ন করতে তিন মাস অতিবাহিত করেন। ১৯৩০ সালে তিনি রক্তের প্লাজমার লিপিডের উপর একটি তত্ত্বের জন্য এমডি ডিগ্রি অর্জন করেন এবং ক্যারোলিনস্কা ইনস্টিটিউটে শারীরবৃত্তীয় রসায়ন বিষয়ের অধ্যাপক হিসাবে নিযুক্ত হন।\n\n\n== আরও দেখুন ==\nচিকিৎসাবিজ্ঞানে নোবেল বিজয়ীদের তালিকা।\n\n\n== তথ্যসূত্র ==\n\n\n== বহিঃসংযোগ ==\n\nNobelprize.org-এ হুগো থিউরেল  (ইংরেজি) including the Nobel Lecture, December 12, 1955 The Nature and Mode of Action of Oxidation Enzymes\n\nটেমপ্লেট:চিকিৎসাবিজ্ঞানে নোবেল পুরস্কার বিজয়ী ১৯৫১-১৯৭৫"}