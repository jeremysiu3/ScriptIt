{"pageid": 1520543, "title": "লিলে (গান)", "url": "https://bn.wikipedia.org/wiki?curid=1520543", "content": "\"লিলে\" হল লিসা হ্যানিগানের প্রথম একক গান, যা তার পুরস্কারের জন্য মনোনীত প্রথম অ্যালবাম সি সিউ থেকে নেওয়া হয়েছে। এটি প্রথমবার সম্প্রচারিত হয় টোনি ফেন্টন'র টুডে এফএম অনুষ্ঠানে ৩১ জুলাই ২০০৮-এ, পরে এটি lisahannigan.com এ ডেমো আকারে প্রকাশিত হয় এবং আয়ারল্যান্ডে ২৫ আগস্ট ২০০৮-এ বিনামূল্যে ডাউনলোডের জন্য প্রকাশিত হয়।\nআয়ারল্যান্ড এবং মার্কিন যুক্তরাষ্ট্রের রেডিও স্টেশনগুলিতে লিলে জনপ্রিয় হয় এবং গ্র্যামির জন্য মনোনীত ক্যালিফোর্নিয়ার গায়ক-গীতিকার জেসন ম্রাজের প্রশংসা অর্জন করে। ২০০৮ সালের শেষের দিকে মার্কিন সফরের ৪২টি বিভিন্ন অনুষ্ঠানে হ্যানিগানকে তার সঙ্গী হওয়ার জেসন আমন্ত্রণ জানান। এরপর হ্যানিগান এটিও রেকর্ডসের সাথে চুক্তি করেন এবং তার অ্যালবামটি ফেব্রুয়ারি ২০০৯-এ মার্কিন যুক্তরাষ্ট্রে প্রকাশিত হয়, যদিও এটি বর্তমানে মার্কিন যুক্তরাষ্ট্রের আইটিউনস স্টোরে উপলব্ধ।\nহ্যানিগান ১২ সেপ্টেম্বর ২০০৮-এ দ্য লেট লেট শো-তে \"লিলে\" পরিবেশন করেন।\nএই গানটি লন্ডনে ২০০৯ সালের মার্কারি পুরস্কার মনোনয়ন অনুষ্ঠানে পরিবেশিত হয়, এবং সি সিউ পুরস্কারের জন্য মনোনীত হয়। এই পরিবেশনার পর যুক্তরাজ্যে তার প্রতি গণমাধ্যমের আগ্রহ বৃদ্ধি পায়।\nএই গানটি নেইল জর্ডান পরিচালিত চলচ্চিত্র অন্ডাইন-এও ব্যবহৃত হয়েছে।\n\n\n== তথ্যসূত্র ==\n\n\n== বাহ্যিক লিংক ==\nভিডিও"}