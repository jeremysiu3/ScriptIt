{"pageid": 1481109, "title": "সৈয়দ সাখাওয়াত হোসেন", "url": "https://bn.wikipedia.org/wiki?curid=1481109", "content": "সৈয়দ সাখাওয়াত হোসেন (জন্ম: ১ মে ১৯৫৩) একজন বাংলাদেশী কৃষিবিদ। তিনি বাংলাদেশ কৃষি বিশ্ববিদ্যালয়ের পশুপ্রজনন ও কৌলিবিজ্ঞান বিভাগের অবসরপ্রাপ্ত অধ্যাপক এবং পটুয়াখালী বিজ্ঞান ও প্রযুক্তি বিশ্ববিদ্যালয়ের সাবেক উপাচার্য।\n\n\n== প্রাথমিক জীবন ও শিক্ষা ==\nসাখাওয়াত হোসেন ১৯৫৩ সালের ১ মে টাঙ্গাইলের জন্মগ্রহণ করেন। তিনি বাংলাদেশ কৃষি বিশ্ববিদ্যালয়ের পশুপালন অনুষদ থেকে ১৯৭৩ সালে বিএসসি (সম্মান) এবং পশুপ্রজনন ও কৌলিবিজ্ঞান বিভাগ থেকে ১৯৭৫ সালে এমএসসি ডিগ্রি লাভ করেন। তিনি ১৯৭১ সালের মহান মুক্তিযুদ্ধে সরাসরি অংশগ্রহণ করেন। তিনি জার্মানির বার্লিন কারিগরি বিশ্ববিদ্যালয় ও বাংলাদেশ কৃষি বিশ্ববিদ্যালয় থেকে ১৯৯৮ সালে পিএইচডি ডিগ্রি অর্জন করেন এবং যুক্তরাজ্যে অবস্থিত ওয়েলস বিশ্ববিদ্যালয়ের ইনস্টিটিউট অব রুরাল স্টাডিজ থেকে ২০০১ সালে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nসৈয়দ সাখাওয়াত হোসেন বাংলাদেশ কৃষি বিশ্ববিদ্যালয়ের পশুপ্রজনন এবং কৌলিবিজ্ঞান বিভাগে ১৯৭৫ সালে প্রভাষক হিসেবে কর্মজীবন শুরু করেন। পর্যায়ক্রমে তিনি ১৯৭৯ সালে সহকারী অধ্যাপক, ১৯৮৬ সালে সহযোগী অধ্যাপক ও ১৯৯৩ সালে অধ্যাপক পদে উন্নীত হন। তিনি বাংলাদেশ কৃষি বিশ্ববিদ্যালয়ের পশুপালন অনুষদের ডিন ও গণতান্ত্রিক শিক্ষক ফোরামের সাধারণ সম্পাদক, বাংলাদেশ এনিমেল হাজবেন্ড্রি অ্যাসোসিয়েশন সভাপতিসহ বিভিন্ন দায়িত্ব পালন করেন। ২০০৮ থেকে ২০১২ সাল পর্যন্ত তিনি পটুয়াখালী বিজ্ঞান ও প্রযুক্তি বিশ্ববিদ্যালয়ের উপাচার্য ছিলেন। তার উদ্যেগে ওই বিশ্ববিদ্যালয়ে ৪ টি নতুন অনুষদ ও ২২ টি নতুন বিভাগ প্রতিষ্ঠিত হয়।\n\n\n== গবেষণা ও প্রকাশনা ==\nজাতীয় ও আন্তর্জাতিক জার্নালে তার অর্ধশতাধিক গবেষণা নিবন্ধ প্রকাশিত হয়েছে। এছাড়া তিনি দুইটি বইও রচনা করেছেন।\n\n\n== তথ্যসূত্র =="}