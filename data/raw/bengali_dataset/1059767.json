{"pageid": 1059767, "title": "মানুয়েল আকানজি", "url": "https://bn.wikipedia.org/wiki?curid=1059767", "content": "মানুয়েল ওবাফেমি আকানজি (ইংরেজি: Manuel Akanji; জন্ম: ১৯ জুলাই ১৯৯৫; মানুয়েল আকানজি নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বরুসিয়া ডর্টমুন্ড এবং সুইজারল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলে থাকেন।\n২০১৪ সালে, আকানজি সুইজারল্যান্ড অনূর্ধ্ব-২০ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ২ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১৭ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ২৯ ম্যাচে অংশগ্রহণ করেছেন। তিনি সুইজারল্যান্ডের হয়ে এপর্যন্ত ১টি ফিফা বিশ্বকাপ (২০১৮) এবং ১টি উয়েফা ইউরোপীয় চ্যাম্পিয়নশিপে (২০২০) অংশগ্রহণ করেছেন।\nদলগতভাবে, আকানজি এপর্যন্ত ৫টি শিরোপা জয়লাভ করেছেন, যার মধ্যে ৩টি বাজেলের হয়ে এবং ২টি বরুসিয়া ডর্টমুন্ডের হয়ে জয়লাভ করেছেন।\n\n\n== প্রারম্ভিক জীবন ==\nমানুয়েল ওবাফেমি আকানজি ১৯৯৫ সালের ১৯শে জুলাই তারিখে সুইজারল্যান্ডের উইডেনজেনে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা নাইজেরীয় বংশোদ্ভূত এবং তার মা সুইজারল্যান্ডীয় বংশোদ্ভূত।\n\n\n== তথ্যসূত্র ==\n\n\n== বহিঃসংযোগ ==\nমানুয়েল আকানজি – ফিফা প্রতিযোগিতার রেকর্ড (ইংরেজি) \nমানুয়েল আকানজি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মানুয়েল আকানজি  (ইংরেজি)  \nসকারবেসে মানুয়েল আকানজি (ইংরেজি) \nবিডিফুটবলে মানুয়েল আকানজি  (ইংরেজি)  \nট্রান্সফারমার্কেটে মানুয়েল আকানজি (ইংরেজি) \nওয়ার্ল্ডফুটবল.নেটে মানুয়েল আকানজি (ইংরেজি) \nইএসপিএন এফসিতে মানুয়েল আকানজি (ইংরেজি) \nন্যাশনাল-ফুটবল-টিমস.কমে মানুয়েল আকানজি (ইংরেজি)"}