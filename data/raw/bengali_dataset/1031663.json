{"pageid": 1031663, "title": "ভিক্টর কোসেনকো জাদুঘর", "url": "https://bn.wikipedia.org/wiki?curid=1031663", "content": "ভিক্টর কোসেনকো যাদুঘরটি ইউক্রেনের রাজধানী কিয়েভে অবস্থিত। এর ঠিকানাটি হলো ৯, মাইখাইলো কোতসুবিয়েন্সকো স্ট্রিট, কিয়েভ, ইউক্রেন। এই সংগ্রহশালাটি  ইউক্রেনীয় সংগীতশিল্পী, শিক্ষক এবং বিখ্যাত ব্যক্তিত্ব ভিক্টর কোসেনকোর জীবন ও কর্মকে স্মরণ করে। ভিক্টর কোসেনকো বিংশ শতাব্দীর প্রথম দিকে এক উজ্জ্বল ব্যক্তিত্ব ছিলেন। ১৯৩৮ সালে তার মৃত্যুর বছরে  জাদুঘরটি স্থাপিত হয়। কোসেনকোর জীবনের শেষ কয়েকমাস ১১ মে ১৯৩৮ থেকে ৩ অক্টোবর ১৯৩৮ পর্যন্ত যে ভবনে তিনি বাস করেছিলেন সেখানেই এই জাদুঘরটি গড়ে উঠেছে। ১৯৩০ এর দশকে মূল যাদুঘরটির আদল যেমন ছিল সেইভাবেই  রক্ষণাবেক্ষণ করা হয়। এটি কিয়েভ শহরের একটি জনপ্রিয় পর্যটন কেন্দ্র। এছাড়াও এই ভবনটি স্থানীয় সংগীতকারদের সংগীত-নৃত্য, বিভিন্ন বিষয়ে সভা, বক্তৃতা  প্রভৃতি অনুষ্ঠানের জন্য ব্যবহার করা হয়।\n\n\n== ইতিহাস ==\nভিক্টর কোসেনকো যাদুঘরটি ১৯৩৮ সালে প্রথম খোলা হয়। ১৯৬৪ সাল পর্যন্ত এটি বেসরকারী এবং সাম্মানিকভাবে পরিচালিত হয়েছিল। ঐ বছর এটিকে একটি স্মারক ভবন হিসাবে মনোনীত করা হয়। ২০০৭ সালে জাদুঘরটিকে আনুষ্ঠানিকভাবে একটি অ্যাপার্টমেন্ট-যাদুঘর হিসাবে মনোনীত করা হয়েছিল। সেই ঐতিহ্য বর্তমানেও বজায় রাখা হয়।\n\n\n== তথ্যসূত্র =="}