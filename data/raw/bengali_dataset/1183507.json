{"pageid": 1183507, "title": "মুন্তাজির আল-জাইদি", "url": "https://bn.wikipedia.org/wiki?curid=1183507", "content": "মুন্তাজির আ-জাইদি (আরবি: منتظر الزيدي  منتظر الزيدي) হলেন একজন ইরাকি সম্প্রচার-সাংবাদিক, যিনি ইরাকি-মালিকানাধীন মিশর-ভিত্তিক আল-বাগদাদিয়া টিভির সংবাদদাতা হিসাবে কাজ করেছিলেন। ২০১১ সালের ফেব্রুয়ারি থেকে তিনি একটি লেবানিজ টিভি চ্যানেলে কাজ করছেন।\n২০০৪ সালের ১৪ ডিসেম্বর আল-জাইদি বাগদাদে একটি প্রেস কনফারেন্স চলাকালীন তৎকালীন মার্কিন প্রেসিডেন্ট জর্জ ডব্লিউ বুশের চেহারায় তার জুতা নিক্ষেপ করে চিৎকার করে বলেছিলেন, \"হে কুকুর, এটি ইরাকি জনগণের কাছ থেকে একটি বিদায়ী চুম্বন।\" তখন আল-জাইদি মারাত্মক আহত হয়েছিলেন। কারণ জুতা নিক্ষেপ করার অপরাধে তাকে পুলিশি হেফাজতে নেওয়া হয়েছিল এবং কিছু সূত্র বলেছিল যে, প্রাথমিক আটকের সময় তাকে নির্যাতন করা হয়েছিল।  এরপর একটি ইরাকি জাদুঘরে তার সেই  জুতা সংরক্ষণ করে রাখার জন্য গোটা মধ্যপ্রাচ্য জুড়ে নিলাম ডাকা হয়েছিল। কিন্তু মার্কিন ও ইরাকি নিরাপত্তা বাহিনী পরবর্তীতে তার জুতাগুলো গায়েব করে ফেলে। আল জাইদির সেই জুতা নিক্ষেপ বিশ্বজুড়ে রাজনৈতিক প্রতিবাদের অনেক ঘটনাকে অনুপ্রাণিত করেছিল। ২০০৭ সালের ১৬ নভেম্বর আল-জাইদিকে বাগদাদ থেকে অজ্ঞাত আততায়ীরা অপহরণ করে। তিনি এর আগেও তিনি দুইবার মার্কিন যুক্তরাষ্ট্রের সশস্ত্র বাহিনী কর্তৃক গ্রেফতার হন।\nসেই ঘটনার বিচারে আল-জাইদির পক্ষে ইরাকি বার অ্যাসোসিয়েশনের প্রধান প্রতিনিধিত্ব করেছিলেন। ২০০৯ সালের ৯ ফেব্রুয়ারি ইরাকের সেন্ট্রাল ক্রিমিনাল কোর্টে দীর্ঘ 90 মিনিট যাবত আল জাইদির বিচারকার্য চলে। এরপর ২০০৯ সালের \"একটি সরকারী সফরে একজন বিদেশী রাষ্ট্রপ্রধানকে আক্রমণ করার\" অপরাধে তাকে তিন বছরের কারাদণ্ড দেওয়া হয়। ৭ এপ্রিল সাজা তিন বছর থেকে কমিয়ে এক বছর করা হয়। এরপর নয় মাস কারাগারে থাকার পর ভালো আচরণের জন্য ২০০৯ সালের ১৫ সেপ্টেম্বর তিনি মুক্তি পান। মুক্তির পর কারাগারে পাওয়া তার আঘাতের চিকিৎসা চলাকালীন তিনি বলেন যে, তিনি (ইরাক যুদ্ধে এতিমদের জন্য) একটি এতিমখানা, একটি শিশু হাসপাতাল এবং একটি চিকিৎসাকেন্দ্র নির্মাণের পরিকল্পনা করেছেন, যা বিনামূল্যে চিকিৎসা প্রদান করবে এবং ইরাকি ডাক্তার এবং চিকিৎসাকর্মীদের দ্বারা পরিচালিত হবে\"। \n\n\n== তথ্যসূত্র =="}