{"pageid": 1421530, "title": "ছায়াবৃক্ষ (চলচ্চিত্র)", "url": "https://bn.wikipedia.org/wiki?curid=1421530", "content": "ছায়াবৃক্ষ হলো ২০২৪ সালের একটি বাংলাদেশী নাট্য চলচ্চিত্র। এর চিত্রনাট্য ও পরিচালনা করেছেন বন্ধন বিশ্বাস। ১৫ বছর পর বড় পর্দায় জুটি হয়ে প্রধান চরিত্রে অভিনয় করছেন নিরব হোসেন ও অপু বিশ্বাস। সহকারী ভূমিকায় ছিলেন কাজী নওশাবা আহমেদ, সুমিত সেনগুপ্ত, মাহমুদুল হাসান মিঠু, শতাব্দী ওয়াদুদ, সুস্মি রহমান, ইকবাল আহমেদ। এটি বাংলাদেশ সরকারের অনুদানে চা শ্রমিকদের জীবন সংগ্রাম নিয়ে নির্মিত। এটি ২০২৪ সালের ১৬ ফেব্রুয়ারি প্রেক্ষাগৃহে মুক্তি পায়।\n\n\n== অভিনয়ে ==\nনিরব হোসেন\nঅপু বিশ্বাস\nকাজী নওশাবা আহমেদ\nশতাব্দী ওয়াদুদ\nডন (অভিনেতা)\nএলিনা শাম্মী\nআজম খান\nমনিরুজ্জামান মিন্টু\nসুমিত সেনগুপ্ত\nইকবাল বাবু\nজাহিদ\nমাহামুদুল ইসলাম মিঠু\n\n\n== নির্মাণ ==\n২০১৯-২০ অর্থবছরে চলচ্চিত্রটি পূর্ণদৈর্ঘ্য বিভাগে বাংলাদেশ সরকার কর্তৃক অনুদান পায়। অনুপম কথাচিত্রের ব্যানারে সিনেমাটির কাহিনি, সংলাপ ও চিত্রনাট্য লিখেছেন তানভীর আহমেদ সিডনি।  প্রযোজনা করছেন অনুপ কুমার বড়ুয়া। সংগীত করছেন ইমন সাহা। ২০২০ সালে চট্টগ্রামের রাঙ্গুনিয়ার একটি চা-বাগানে ছবির শুটিং শুরু হয়। সেখানে এর বেশিরভাগ দৃশ্য ধারণ করা হয়েছে। মৌলভীবাজার শ্রীমঙ্গলে চা বাগানে গুলোতে কিছু দৃশ্য ধারণ হয়েছে।\n\n\n== সঙ্গীত ==\nছায়াবৃক্ষ চলচ্চিত্রে সঙ্গীত করেছেন ইমরান ও কোনালের গাওয়া একটি গান। ঈগল মিউজিকের ইউটিউব থেকে গানটি প্রকাশ করা হয়। ছায়াবৃক্ষ চলচ্চিত্রে আরেকটি গানে দ্বৈতভাবে কণ্ঠ দিয়েছেন আঁখি আলমগীর ও এন্ড্রু কিশোর। ফজলুর রহমান বাবুরও একটি গান গেয়েছেন।\n\n\n== মুক্তি ==\nচলচ্চিত্রটি ২০২৪ সালের ১৬ ফেব্রুয়ারি সামাদ খোকন পরিচালিত ‘শ্রাবণ জ্যোৎস্নায়' চলচ্চিত্রের সাথে সংঘর্ষে বাংলাদেশের ২৩টি প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ছায়াবৃক্ষ   (ইংরেজি)"}