{"pageid": 1037050, "title": "মিরা সান্যাল", "url": "https://bn.wikipedia.org/wiki?curid=1037050", "content": "মিরা সান্যাল (হিরানন্দনি; ১৫অক্টোবর ১৯৬১ – ১১ জানুয়ারি ২০১৯) ছিলেন একজন ভারতীয় ব্যাংকার এবং রাজনীতিবিদ। তিনি ভারতের রয়্যাল ব্যাংক অফ স্কটল্যান্ডের প্রধান নির্বাহী কর্মকর্তা এবং চেয়ারম্যান হিসাবে দায়িত্ব পালন করেছিলেন। ২০১৪ সালের লোকসভা নির্বাচনে দক্ষিণ মুম্বইয়ে আম আদমি পার্টির প্রার্থী হওয়ার জন্য তিনি আরবিএস থেকে পদত্যাগ করার আগে ৩০ বছরেরও বেশি সময় ধরে ব্যাংকিংয়ের সাথে জড়িত ছিলেন। তিনি নৌ কর্মকর্তা ভাইস অ্যাডমিরাল গুলাব মোহনলাল হিরানন্দনির মেয়ে । এর আগে তিনি ২০০৯ সালের লোকসভা নির্বাচনে মুম্বই দক্ষিণ আসন থেকে স্বতন্ত্র প্রার্থী হিসাবে প্রতিদ্বন্দ্বিতা করেছিলেন।\n\n\n== জীবনের প্রথমার্ধ ==\nমিরা সান্যাল ১৯৬১ সালে ভারতীয় নৌবাহিনীর কর্মকর্তা গুলাব মোহনলাল হিরানন্দনি এবং তার স্ত্রী বানু হিরানন্দনির ঘরে জন্মগ্রহণ করেছিলেন। পরিবারটি ভারত বিভাজনের সময় সিন্ধ থেকে ভারতে চলে এসেছিল। তার বাবা ১৯৭১ সালের ভারত-পাকিস্তান যুদ্ধে পাকিস্তানের করাচিতে সংগঠিত নৌ হামলা অপারেশন ট্রাইডেন্টের মূল পরিকল্পনাকারী ছিলেন। \n\n\n== রাজনৈতিক জীবন ==\n২০০৮ সালের মুম্বই হামলার পরে সান্যাল ২০০৯ সালে লোকসভা নির্বাচনে নির্দলীয় প্রার্থী হিসাবে দাঁড়িয়েছিলেন, কিন্তু নির্বাচনে হেরেছিলেন। স্বামীর সাথে তিনি ২০১৩ সালের দিল্লি নির্বাচনে আম আদমি পার্টির জন্য প্রচারণা ও তহবিল সংগ্রহ করেছিলেন। তিনি আম আদমি পার্টির অর্থনৈতিক নীতি সম্পর্কিত জাতীয় কমিটির সদস্য ছিলেন।\n\n\n== মৃত্যু ==\nমিরা সান্যাল ক্যান্সারে আক্রান্ত হয়ে দুই বছর চিকিৎসার পর ২০১৯ সালের ১১ জানুয়ারিতে মৃত্যুবরণ করেন।\n\n\n== তথ্যসূত্র =="}