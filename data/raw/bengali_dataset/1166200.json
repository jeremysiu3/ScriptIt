{"pageid": 1166200, "title": "হাওড়া–স্যার মোক্ষগুণ্ডাম বিশ্বেশ্বরায় টার্মিনাল হামসফর এক্সপ্রেস", "url": "https://bn.wikipedia.org/wiki?curid=1166200", "content": "হাওড়া–স্যার মোক্ষগুণ্ডাম বিশ্বেশ্বরায় টার্মিনাল হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত এক্সপ্রেস ট্রেন, যা কর্ণাটকের রাজধানী ব্যাঙ্গালোরের স্যার এম. বিশ্বেশ্বরায় টার্মিনাল এবং পশ্চিমবঙ্গর রাজধানী কলকাতার নিকটস্থ হাওড়া জংশন রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ২২৮৮৭/২২৮৮৮ ট্রেন নম্বরাঙ্কিত হয়ে পরিচালিত হচ্ছে। এটি পূর্বে যশবন্তপুর পর্যন্ত চলত এবং হাওড়া–যশবন্তপুর হামসফর এক্সপ্রেস নাম ছিল। ট্রেনটি কর্ণাটক, তামিলনাড়ু, অন্ধ্রপ্রদেশ, ওড়িশা, পশ্চিমবঙ্গর মধ্যে চলাচল করে। ট্রেনটি হাওড়া–তিরুপতি হামসফর এক্সপ্রেস-এর সাথে রেক ভাগাভাগি করে।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\nকোচে ষোলোটি এসি-৩ টায়ার, একটি প্যান্ট্রিকার ও দুটি জেনারেটর পাওয়ার কার রয়েছে।\n\n\n== পরিষেবা ==\n২২৮৮৭ নং হাওড়া–স্যার মোক্ষগুণ্ডাম বিশ্বেশ্বরায় টার্মিনাল হামসফর এক্সপ্রেস ৬০ কিমি প্রতি ঘন্টা বেগে মঙ্গলবার যাত্রা শুরু করে ৩২ ঘন্টা ৫৫ মিনিটে ১৯৭০ কিমি এবং ২২৮৮৮ নং ট্রেনটি বৃহস্পতিবার থেকে শুরু করে ও ৩২ ঘন্টা ৩৫ মিনিটে ঐ দূরত্ব অতিক্রম করে।\n\n\n== সময় সারণী ==\n২২৮৮৭ - প্রতি মঙ্গলবার দুপুর ১২:৪০ নাগাদ হাওড়া থেকে রওনা হয় ও পরের দিন রাত ৮:০০ নাগাদ বেঙ্গালুরু স্যার মোক্ষগুণ্ডাম বিশ্বেশ্বরায় টার্মিনালে পৌঁছায়।\n২২৮৮৮ - প্রতি বৃহস্পতিবার সকাল ১০:১৫ নাগাদ বেঙ্গালুরু স্যার মোক্ষগুণ্ডাম বিশ্বেশ্বরায় টার্মিনাল থেকে রওনা হয় ও পরের দিন সন্ধ্যা ৬:৩০ নাগাদ হাওড়া পৌঁছায়।\n\n\n== লোকো লিংক ==\nএই ট্রেনটি সাঁতরাগাছি ইলেকট্রিক লোকো শেড ডব্লিউএপি-৭ লোকোমোটিভ দ্বারা হাওড়া থেকে বিশাখাপত্তনম পর্যন্ত যায়। তারপরে বিশাখাপত্তনম থেকে এসএমভিটি অবধি এটি লালাগুডা ইলেক্ট্রিক লোকো শেডের ডব্লিউএপি-৭ লোকোমোটিভের মাধ্যমে যায়।\n\n\n== পথ ও যাত্রাবিরতি ==\nহাওড়া জংশন\nখড়্গপুর জংশন\nবালেশ্বর\nভদ্রক\nকটক জংশন\nভুবনেশ্বর\nখুর্দা রোড জংশন\nব্রহ্মপুর\nপলাসা\nশ্রীকাকুলাম রোড\nবিজয়নগরম জংশন\nবিশাখাপত্তনম\nরাজামুন্দ্রী\nবিজয়ওয়াড়া জংশন\nওঙ্গোল\nরেনিগুণ্টা\nকাটপাড়ি জংশন\nজোলারপেট্টাই জংশন\nস্যার মোক্ষগুণ্ডাম বিশ্বেশ্বরায় টার্মিনাল\n\n\n== টীকা ==\n\n\n== তথ্যসূত্র =="}