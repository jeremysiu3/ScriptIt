{"pageid": 1162554, "title": "হাতিরঝিল থানা", "url": "https://bn.wikipedia.org/wiki?curid=1162554", "content": "হাতিরঝিল থানা বাংলাদেশের রাজধানী ঢাকার একটি থানা। হাতিরঝিল প্রকল্প ও এর আশেপাশের এলাকাগুলো নিয়ে ২০১৮ সালে এটি গঠিত হয়।\n\n\n== নামকরণ ==\nহাতিরঝিল থানার নামকরণ করা হয়েছে হাতিরঝিল লেকের নামানুসারে। পূর্বে ভাওয়াল রাজ্যের হাতির পাল এ ঝিলে গোসল করাতে ও পানি খাওয়াতে আনা হতো বলে কালক্রমে এ ঝিলের নাম হয় হাতিরঝিল।\n\n\n== ইতিহাস ==\n২০১৮ সালের ৭ জুলাই ঢাকা মেট্রোপলিটন পুলিশের ৫০তম থানা হিসেবে হাতিরঝিল থানা গঠিত হয়। এ থানার অন্তর্গত এলাকাগুলো পূর্বে রমনা, তেজগাঁও শিল্পাঞ্চল ও রামপুরা থানার অধীনে ছিল।\n\n\n== এলাকা ==\nহাতিরঝিল থানা ঢাকার হাতিরঝিল প্রকল্প, বাংলামটরের একাংশ, ইস্কাটনের একাংশ, মগবাজার, মালিবাগ চৌধুরীপাড়ার একাংশ, পশ্চিম রামপুরা, উলন, নয়াটোলা, মীরবাগ, মধুবাগ, মহানগর আবাসিক এলাকা, হাতিরঝিল-বাডডা লিংক রোড, দিলু রোড, ওয়াপদা রোড, আবুল হোসেন রোড, ওয়্যারলেস মোড়ের একাংশ, পেয়ারাবাগ, মালিবাগ রেলগেট, হাজীপাড়া, সোনারগাঁও হোটেল ও পুলিশ প্লাজা এলাকার একাংশ নিয়ে গঠিত।\n\n\n== তথ্যসূত্র =="}