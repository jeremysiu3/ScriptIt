{"pageid": 1043512, "title": "পিয়ারীলাল রায়", "url": "https://bn.wikipedia.org/wiki?curid=1043512", "content": "পিয়ারীলাল রায় ছিলেন একজন লব্ধপ্রতিষ্ঠিত বাঙালি ব্যারিস্টার ও সমাজসেবক।\n\n\n== জীবনী ==\nপিয়ারীলাল রায়ের পিতার নাম রাজচন্দ্র। বরিশাল জেলার বিখ্যাত লাকুটিয়া জমিদারবংশে তাঁর জন্ম। তিনি ব্যারিস্টার পিএল রায় নামে পরিচিত ছিলেন। আইন ব্যবসায়ে সফলতার জন্য সরকার তাকে বাংলাদেশের Legal Remembrancer পদে নির্বাচিত করেন। এই পদে তিনিই প্রথম ভারতবাসী। তাঁর মধ্যম ভ্রাতা বিহারীলাল রায়ের মত তিনি দেশে শিক্ষাবিস্তারে উৎসাহী ছিলেন। অন্তঃপুরে স্ত্রীশিক্ষার প্রসারকল্পে প্ৰধানত তাঁর উদ্যোগে বাখরগঞ্জ হিতৈষিণী সভা প্রতিষ্ঠিত হয়। বহু বছর পশ্চিমবঙ্গ বক্সিং অ্যাসোসিয়েশনের সভাপতি ছিলেন পিয়ারীলাল রায়।\n\n\n== পরিবার ==\nতাঁর দুই পুত্রের একজন বিখ্যাত বৈমানিক, প্রথম বাঙালী ফ্লাইট লেফটেন্যান্ট ইন্দ্রলাল রায় এবং অপর পুত্র বক্সার পরেশলাল রায়। পিয়ারীলাল ছিলেন ডঃ সূর্য কুমার গুডিভ চক্রবর্তীর জামাতা।\n\n\n== তথ্যসূত্র =="}