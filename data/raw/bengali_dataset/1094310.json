{"pageid": 1094310, "title": "জামচাঁদা", "url": "https://bn.wikipedia.org/wiki?curid=1094310", "content": "\n== আকার ==\nজামচাঁদাএর প্রসারিত অবস্থায় ডানার আকার ৭০-৮৫ মিলিমিটার দৈর্ঘ্যের হয়।\n\n\n== বিস্তৃতি ==\nভারত, শ্রীলঙ্কা, পাকিস্তান, আফগানিস্তান, নেপাল, ভুটান এবং মায়ানমার এর বিভিন্ন অঞ্চলে এদের দেখতে পাওয়া যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল কালো বর্নের হয়। উভয় ডানায় একটি করে ডিম্বাকৃতি সাদা বড় ডিসকাল ছোপ বিদ্যমান। সাদা ডিসকাল ছোপগুলি ঝলমলে কালচে নীল আঁশে আবৃত। সেই কারণে আলোর বিশেষ কৌনিক প্রতিফলনে ছোপগুলি উজ্জ্বল নীল রঙের দেখায়। সামনের ডানায় শীর্ষভাগে ছোট একটি অনুরূপ ছোপ দেখা যায়।\n\n\n== আচরণ ==\nসুলভদর্শন এই প্রজাতির উড়ান দ্রুত। উন্মুক্ত অঞ্চল, জঙ্গলের কিনারা এবং জঙ্গলের পথ, নদী অথবা ঝর্নার কিনারা এদের পছন্দের বিচরনক্ষেত্র। এরা রোদ পোহাতে এবং ফুলের মধু পান করতে পছন্দ করে।\nস্ত্রী প্রকার তামট প্রজাতিকে চেহারা এবং স্বভাব দুই ভাবেই চমৎকার নকল করে। জামুই প্রজাতির স্ত্রী প্রকারকে যেমন পুরুষ প্রকারের মত প্রায়ই দেখা যায়; যদিও জামচাঁদাএর স্ত্রী প্রকারের দেখা খুব কম মেলে। এরা সাধারনত, ঝোপঝাড় এবং ঘন জঙ্গলের ভিতরে দৃষ্টির নাগালের বাইরে থাকে। লোকালয়ে অথবা বাড়ীর মধ্যে এদের কখনো দেখা যায় না। জামচাঁদা এর পুরুষ প্রকারও জামুই এর পুরুষের ন্যায় কলহপ্রবন স্বভাবের নয় এবং এরা ভূমির কাছাকাছি কম উচ্চতায় অবস্থান করে।\nমাঝারিরকম বৃষ্টিপাত যুক্ত অঞ্চল এবং উন্মুক্ত জায়গায় মূলত বর্ষাকালে এদের খুব বেশী দর্শন মেলে। দক্ষিণ ভারতে ৭০০০ ফুট উচ্চতা পর্যন্ত এদের প্রাচুর্য লক্ষনীয়। উত্তর ভারতে ৪৫০০ ফুটের বেশী উচ্চতায় এরা সুলভ নয়, তবে ৭০০০ ফুট উচ্চতা পর্যন্ত কখনো কখনো এদের দর্শন মেলে। উপযুক্ত বাসভূমিতে প্রায় সারাবছরই এদের বিচরণ চোখে পড়ে।\n\n\n== তথ্যসূত্র ==\n\n\n== বহিঃসংযোগ =="}