{"pageid": 115268, "title": "বারইয়ারহাট পৌরসভা", "url": "https://bn.wikipedia.org/wiki?curid=115268", "content": "বারইয়ারহাট পৌরসভা বাংলাদেশের চট্টগ্রাম জেলার মীরসরাই উপজেলার অন্তর্গত একটি পৌরসভা।\n\n\n== অবস্থান ও আয়তন ==\nচট্টগ্রাম জেলা সদর থেকে ৭৩ কিলোমিটার উত্তরে মীরসরাই উপজেলার উত্তরাংশে বারইয়ারহাট পৌরসভার অবস্থান। এর মোট আয়তন ২.১২ বর্গ কিলোমিটার।\nএ পৌরসভার উত্তরে হিঙ্গুলী ইউনিয়ন ও ধুম ইউনিয়ন, পশ্চিমে ওসমানপুর ইউনিয়ন এবং দক্ষিণে ও পূর্বে জোরারগঞ্জ ইউনিয়ন অবস্থিত।\n\n\n== প্রতিষ্ঠাকাল ==\nগণপ্রজাতন্ত্রী বাংলাদেশের স্থানীয় সরকার পল্লী উন্নয়ন ও সমবায় মন্ত্রণালয়ের সরকার বিভাগ, পৌর শাখা-৩, পৌরসভা ঘোষণার প্রজ্ঞাপন এস.আর.ও নং- ৬৬-আইন-৯৯, তাং- ২৫/০৩/১৯৯৯ইং অনুযায়ী মীরসরাই উপজেলার বারইয়ারহাটকে “বারইয়ারহাট মিউনিসিপ্যালিটি” (বারইয়ারহাট পৌরসভা বা শহর এলাকা) ঘোষণা করেছে। এটি 'ক' শ্রেণীর পৌরসভা। এই পৌরসভার কার্যক্রম ২৭ এপ্রিল, ২০০০ সাল তারিখ থেকে শুরু হয়েছে। স্থানীয় সরকার পল্লী উন্নয়ন ও সমবায় দপ্তরের তৎকালীন মন্ত্রী জনাব জিল্লুর রহমান ১৮ নভেম্বর, ২০০০ ইংরেজি রোজ বুধবার এ পৌরসভা উদ্বোধন করেন। এটি বাংলাদেশের ২১৫ তম পৌরসভা।\nহিঙ্গুলী, জোরারগঞ্জ ও ধুম এই তিনটি ইউনিয়ন এর জামালপুর, পূর্ব হিঙ্গুলী, পশ্চিম হিঙ্গুলী, আজমনগর, সোনাপাহাড়, ইমামপুর ও ধুম-এই সাতটি মৌজার সর্ব মোট ২.১২ বর্গ কিলোমিটার এলাকা নিয়ে বারইয়ারহাট পৌরসভার প্রশাসনিক এলাকা গঠিত হয়।\n\n\n== প্রশাসনিক এলাকা ==\nবারইয়ারহাট পৌরসভা জাতীয় সংসদের ২৭৮নং নির্বাচনী এলাকা চট্টগ্রাম-১ এর অংশ। এ পৌরসভার প্রশাসনিক কার্যক্রম জোরারগঞ্জ থানার আওতাধীন।\nমোট নয়টি ওয়ার্ড নিয়ে এই পৌরসভাটি গঠিত হয়েছে। ওয়ার্ডভিত্তিক এ পৌরসভার এলাকাসমূহ হল:\n\nবারইয়ারহাট পৌরসভার সীমানা: উত্তরে ধুমঘাট ব্রীজ এর দক্ষিণ পাশ, পূর্বে মেহেদীনগর কালা মিয়া মসজিদ, দক্ষিণে মঈন উদ্দিন চৌধুরী ফিলিং স্টেশন ও সিপি বাংলাদেশ লিমিটেড এবং পশ্চিমে শান্তিরহাট।\n\n\n== জনসংখ্যার উপাত্ত ==\n২০১১ সালের আদমশুমারি অনুযায়ী বারইয়ারহাট পৌরসভার মোট জনসংখ্যা ১১,৬০২ জন। এর মধ্যে পুরুষ ৫,৯৮৩ জন এবং মহিলা ৫,৬১৯ জন। মোট পরিবার ২,৩৯৯টি। বাৎসরিক জনসংখ্যা বৃদ্ধির হার ১.৩০%। এখানে মোট পরিবারের সংখ্যা ২,৩৬০ টি। লোক সংখ্যার ঘনত্ব ৫,৩৪৩ জন (প্রতি বর্গ কিলোমিটারে)। পৌরসভার ভোটার সংখ্যা সর্ব মোট ৬,৬২৯ জন; যার মধ্যে ৩,৩৪০ জন পুরুষ ও ৩,২৮৯ জন মহিলা।\n\n\n== শিক্ষা ==\n২০১১ সালের আদমশুমারি অনুযায়ী বারইয়ারহাট পৌরসভার সাক্ষরতার হার ৫৮.৩%। এখানে মোট শিক্ষা প্রতিষ্ঠানের মধ্যে ১টি ইঞ্জিনিয়ারিং কলেজ, ১টি ডিগ্রী কলেজ, ১টি ফাজিল মাদ্রাসা, ১টি উচ্চ মাধ্যমিক কলেজ, ২টি মাধ্যমিক বিদ্যালয়, ১টি দাখিল মাদ্রাসা, ১টি এবতেদায়ী মাদ্রাসা ও ৩টি প্রাথমিক বিদ্যালয় রয়েছে।\n\n\n=== শিক্ষা প্রতিষ্ঠান ===\nকলেজ\nটেক্সটাইল ইঞ্জিনিয়ারিং কলেজ, চট্টগ্রাম\nবারইয়ারহাট ডিগ্রী কলেজ\nজোরারগঞ্জ মহিলা কলেজ\n\n\n== স্বাস্থ্য ==\nবারইয়ারহাট পৌরসভায় ৩টি বেসরকারী হাসপাতাল, ১টি পরিবার পরিকল্পনা ক্লিনিক ও ১৫টি ডায়াগনস্টিক সেন্টার রয়েছে।\n\n\n== শিল্প ==\nবারইয়ারহাট পৌরসভায় ১৫টি কল-কারখানা রয়েছে।\n\n\n== যোগাযোগ ব্যবস্থা ==\nবারইয়ারহাট পৌরসভায় যোগাযোগের প্রধান সড়ক ঢাকা-চট্টগ্রাম মহাসড়ক। এছাড়া পৌরসভার অভ্যন্তরে ৬ কিলেমিটার পাকা রাস্তা, ১৪ কিলোমিটার আধা-পাকা রাস্তা ও ৮ কিলোমিটার কাঁচা রাস্তা রয়েছে।\n\n\n== ধর্মীয় উপাসনালয় ==\nবারইয়ারহাট পৌরসভায় ১১টি মসজিদ ও ৬টি মন্দির রয়েছে।\n\n\n== হাট-বাজার ==\nবারইয়ারহাট ইউনিয়নের প্রধান ২টি হাট/বাজার হল বারইয়ারহাট বাজার এবং শান্তিরহাট বাজার।\n\n\n== উল্লেখযোগ্য ব্যক্তি ==\nকাজী মোরশেদ –– চলচ্চিত্র পরিচালক\n\n\n== জনপ্রতিনিধি ==\nবর্তমান পৌর মেয়র: রেজাউল করিম খোকন\nপৌর প্রশাসক ও মেয়রগণের তালিকা\n\n| ০৭ || রেজাউল করিম খোকন || পৌর মেয়র || ৩০ এপ্রিল ২০২১ইং থেকে বর্তমান\n\n\n== আরও দেখুন ==\nমীরসরাই উপজেলা\nজোরারগঞ্জ থানা\nচট্টগ্রাম জেলা\nবাংলাদেশের পৌরসভা\n\n\n== তথ্যসূত্র ==\n\n\n== বহিঃসংযোগ =="}