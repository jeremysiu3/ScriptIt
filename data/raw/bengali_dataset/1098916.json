{"pageid": 1098916, "title": "অ্যামারান্থাস অ্যালবাস", "url": "https://bn.wikipedia.org/wiki?curid=1098916", "content": "অ্যামারান্থাস অ্যালবাস (Amaranthus albus) হল সপুষ্পক উদ্ভিদের একটি একবর্ষজীবী প্রজাতি। এটি গ্রীষ্মমণ্ডলীয় আমেরিকার স্থানীয় উদ্ভিদ, তবে ইউরোপ, আফ্রিকা এবং অস্ট্রেলিয়া সহ অন্যান্য স্থানে এর বহুবিস্তৃত অ-স্থানীয় প্রজাতির দেখা মিলে।\nএর প্রচলিত ইংরেজি নামগুলো হলো কমন টাম্বলউইড, টাম্বল পিগউইড, টাম্বলউইড, প্রোস্ট্রেট পিগউইড, পিগউইড অ্যামারান্থ, হোয়াইট অ্যামারান্থ, এবং সাদা পিগউইড । \nঅমরান্থাস অ্যালবাস ৫০ সেমি (২০ ইঞ্চি) লম্বা একটি একবর্ষজীবী ভেষজ উদ্ভিদ, এর অনেকগুলো শাখা তৈরি হয়। বড় আকারের অ্যালবাসগুলো মারা গেলে এবং শুকিয়ে গেলে টাম্বলউইডে পরিণত হয়। এদের পাতার কুঠরিগুলিতে গুচ্ছাকারে ছোট ছোট সবুজ ফুল তৈরি হয়। পুরুষ এবং মহিলা ফুল একই গুচ্ছ একসাথে মিশে থাকে।\nকম্বোডিয়ায়, এই গাছের পাতা (খ্মের ভাষায় যা phti sâ নামে পরিচিত) শূকরের খাদ্য হিসাবে ব্যবহৃত হয় এবং মাঝেমধ্যে মানুষেরাও রান্না করে খায়। \n\n\n== তথ্যসূত্র ==\n\n\n== বহিঃসংযোগ ==\n\nজেপসন ম্যানুয়াল ট্রিটমেন্ট\nক্যালিফোর্নিয়া বিশ্ববিদ্যালয়, বার্কলির ক্যালফটোস ডাটাবেজে Amaranthus albus"}