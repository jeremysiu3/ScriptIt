{"pageid": 1426012, "title": "অ্যারাবিনোজ", "url": "https://bn.wikipedia.org/wiki?curid=1426012", "content": "অ্যারাবিনোজ একটি অ্যালডোপেন্টোজ ধরনের স্যুগার বা চিনি। এটি একটি মনোস্যাকারাইড যাতে পাঁচটি কার্বন পরমাণু এবং কার্যকরী মূলক হিসেবে একটি অ্যালডিহাইড (-CHO) মূলক থাকে।\n\n\n== বৈশিষ্ট্য ==\nজৈব সংশ্লেষণের কারণে বেশিরভাগ স্যাকারাইড প্রায় সবসময়ই \"ডি\" ফর্ম হিসাবে প্রকৃতিতে বেশি পরিমাণে থাকে যা গঠনগতভাবে ডি -গ্লিসারালডিহাইডের সাথে সাদৃশ্যপূর্ণ। তবে অ্যারাবিনোজের ক্ষেত্রে এর ব্যতিক্রম দেখা যায়। এল -অ্যারাবিনোজ প্রকৃতিতে ডি -অ্যারাবিনোজের চেয়ে বেশি পাওয়া যায়। এটি বিভিন্ন বায়োপলিমারের একটি উপাদান যেমন হেমিসেলুলোজ এবং পেকটিন।\nএল -অ্যারাবিনোজ অপেরন, যা আরবাড অপেরন নামেও পরিচিত, একটি বায়োমোলিকুলার গবেষণার বিষয়। অপেরন ই. কোলাইতে অ্যারাবিনোজের বিপাককে নির্দেশ করে এবং অ্যারাবিনোজের উপস্থিতিতে এবং গ্লুকোজের অনুপস্থিতিতে এটি সক্রিয় হয়।\nগ্লুকোজ থেকে অ্যারাবিনোজের জৈব সংশ্লেষণের জন্য একটি পদ্ধতি হল ওহল বিয়োজন।\n\n\n== ব্যুৎপত্তি ==\nঅ্যারাবিনোজ নামটি গাম অ্যারাবিক থেকে এসেছে; যেখান থেকে এটি প্রথম আলাদা করা হয়েছিল।\n\n\n== খাবারে ব্যবহার ==\nমূলত মিষ্টিকারক পদার্থ হিসেবে এর বাণিজ্যিকীকরণ করা হয়। অ্যারাবিনোজ হল সুক্রেজের একটি প্রতিরোধক। এমন একটি এনজাইম যা  ক্ষুদ্রান্ত্রে সুক্রোজকে ভেঙে গ্লুকোজ এবং ফ্রুক্টোজ তৈরি করে।\n\n\n== মন্তব্য ==\n\n\n== তথ্যসূত্র =="}