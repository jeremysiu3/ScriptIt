{"pageid": 1025885, "title": "পালাউ জাতীয় ফুটবল দল", "url": "https://bn.wikipedia.org/wiki?curid=1025885", "content": "পালাউ জাতীয় ফুটবল দল (ইংরেজি: Palau national football team) হচ্ছে আন্তর্জাতিক ফুটবলে পালাউয়ের প্রতিনিধিত্বকারী পুরুষদের জাতীয় দল, যার সকল কার্যক্রম পালাউয়ের ফুটবলের সর্বোচ্চ নিয়ন্ত্রক সংস্থা পালাউ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা ওশেনিয়া ফুটবল কনফেডারেশনের সদস্যপদ লাভ করেনি। ১৯৮৭ সালের ২৭শে মার্চ তারিখে, পালাউ প্রথমবারের মতো আন্তর্জাতিক খেলায় অংশগ্রহণ করেছে; অস্ট্রেলিয়ার অ্যাডিলেডে অনুষ্ঠিত উক্ত ম্যাচে পালাউ তাফেয়ার কাছে ৬–২ গোলের ব্যবধানে পরাজিত হয়েছে।\n৪,০০০ ধারণক্ষমতাবিশিষ্ট পালাউ জাতীয় স্টেডিয়ামে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় পালাউয়ের কররে অবস্থিত। বর্তমানে এই দলের ম্যানেজারের দায়িত্ব পালন করছেন শন ওয়াকার।\nফিফা এবং ওশেনিয়া ফুটবল কনফেডারেশনের সদস্যপদ না থাকার ফলে পালাউ এপর্যন্ত একবারও ফিফা বিশ্বকাপ এবং ওএফসি নেশন্স কাপে অংশগ্রহণ করতে পারেনি।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে পালাউয়ের কোন স্থান নেই। অন্যদিকে, বিশ্ব ফুটবল এলো রেটিংয়ে পালাউয়ের সর্বোচ্চ অবস্থান হচ্ছে ২২২তম (যা তারা ১৯৯৮ সালে অর্জন করেছিল) এবং সর্বনিম্ন অবস্থান হচ্ছে ২৩৯। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}