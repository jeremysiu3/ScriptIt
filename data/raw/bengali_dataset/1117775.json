{"pageid": 1117775, "title": "এ. এফ. এম. আবদুল মঈন", "url": "https://bn.wikipedia.org/wiki?curid=1117775", "content": "এ. এফ. এম. আবদুল মঈন (জন্ম: ১৯৬৪) একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের ব্যবস্থাপনা বিভাগের অধ্যাপক এবং কুমিল্লা বিশ্ববিদ্যালয়ের (কুবি) সাবেক উপাচার্য।\n\n\n== জন্ম ==\nতিনি ১৯৬৪ সালে গোপালগঞ্জের কোটালীপাড়ায় জন্মগ্রহণ করেন।\n\n\n== শিক্ষাজীবন ==\nআবদুল মঈন বরিশাল জিলা স্কুল থেকে মাধ্যমিক ও বরিশালের বিএম কলেজ থেকে উচ্চমাধ্যমিক পাস করেন। তিনি ঢাকা বিশ্ববিদ্যালয়ের ব্যবস্থাপনা বিভাগ থেকে ১৯৮৪ সালে বিকম (স্নাতক) এবং ১৯৮৫ সালে এমকম ডিগ্রি লাভ করেন। তিনি যুক্তরাজ্যে অবস্থিত ইউনিভার্সিটি অব স্টার্লিং থেকে কৌশলগত ব্যবস্থাপনায় পিএইচডি ডিগ্রি অর্জন করেন এবং অস্ট্রেলিয়ান ন্যাশনাল ইউনিভার্সিটি থেকে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nএ. এফ. এম. আবদুল মঈন ঢাকা বিশ্ববিদ্যালয় এবং অস্ট্রেলিয়ার ফেডারেশন ইউনিভার্সিটিতে দীর্ঘকাল অধ্যাপনা করেছেন। এছাড়াও বিভিন্ন আন্তর্জাতিক সংস্থার সাথে তার কাজ করার অভিজ্ঞতা রয়েছে। তিনি ২০২২ সালের ৩১ জানুয়ারি কুমিল্লা বিশ্ববিদ্যালয়ের উপাচার্য হিসেবে যোগদান করেন। ২০২৪ সালের ১১ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== প্রকাশনা ==\nদেশীয় এবং আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}