{"pageid": 1107519, "title": "হকআই (ধারাবাহিক)", "url": "https://bn.wikipedia.org/wiki?curid=1107519", "content": "হকআই জোনাথন ইগলা দ্বারা \nমার্ভেল কমিকসের হকআই এবং কেট বিশপ চরিত্র নিয়ে নির্মিত একটি ক্ষুদ্র টেলিভিশন ধারাবাহিক যা স্ট্রিমিং পরিষেবা ডিজনি প্লাসের জন্য তৈরি করা হয়েছে। জেরেমি রেনার পূর্বের চলচ্চিত্র থেকে ক্লিন্ট বার্টনের ভূমিকায় প্রত্যাবর্তন করেন। কেট বিশপের ভূমিকায় তার সাথে যোগ দেন হেইলি স্টেইনফেল্ড। এটি মার্ভেল সিনেম্যাটিক ইউনিভার্সের পঞ্চম ধারাবাহিক এবং এর কাহিনী অ্যাভেঞ্জার্স: এন্ডগেমের ঘটনার পরে সংঘটিত হয়েছে।\n\n\n== প্রেক্ষাপট ==\nঅ্যাভেঞ্জারস: এন্ডগেম চলচ্চিত্রের ঘটনার ১ বছর পরে, ক্লিন্ট বার্টনকে কেট বিশপের সাথে মিলে তার অতীতের রোনিন সময়কালে তৈরি করা শত্রুদের মোকাবেলা করতে হবে। যাতে বড়দিন উপলক্ষে তিনি সময়ের মধ্যে পরিবারের কাছে ফিরতে পারেন।\n\n\n== শ্রেষ্ঠাংশে ==\nক্লিন্ট বার্টন চরিত্রে জেরেমি রেনার:একজন দক্ষ তীরন্দাজ, সাবেক অ্যাভেঞ্জার ও শিল্ড(ইংরেজি: S.H.I.E.L.D.) প্রতিনিধি। এই ধারাবাহিকে অ্যাভেঞ্জার্স: এন্ডগেমে দেখানো তার রোনিন সময়কালের ঘটনা আরও বিস্তৃতভাবে দেখানো হয়।\nকেট বিশপ চরিত্রে হেইলি স্টেইনফেল্ড:২২ বছর বয়সী ক্লিন্ট বার্টনের একজন ভক্ত, যিনি ক্লিন্টের সহযোগী হয়ে ওঠেন এবং ভবিষ্যতে হকআই ম্যান্টল ধারণের জন্য প্রশিক্ষিত হন। রোনিনের মুখোশ পড়ার পর তিনি ক্লিন্টের নজরে আসেন। অল্পবয়সী কেট বিশপ চরিত্রে ক্লারা স্ট্যাককে দেখা যায়।\nজ্যাক ডুকান্স চরিত্রে টনি ডাল্টন:ইলেনর বিশপের বাগদত্ত ও আরমান্ড ডুকান্সের ভাইপো। কমিক্সে একে ক্লিন্টের পরামর্শদাতা হিসেবে দেখা গেলেও ধারাবাহিকে এমনটা দেখা যায়না।\nকাজিমির্জ \"কাজি\" কাজিমির্জ্যাক চরিত্রে ফ্রা ফ্রি:ট্র‍্যাকস্যুট মাফিয়া দলের একজন ভাড়াটে।অল্পবয়সী কাজি চরিত্রায়ন করেছেন ফিনিক্স ক্রেপিন।\nডেরেক বিশপ চরিত্রে ব্রিয়ান ডি'আর্চি জেমস:কেটের মৃত বাবা।\nআইভান চরিত্রে আলেক্স পাউনোভিক: ট্র‍্যকস্যুট মাফিয়া দলের সদস্য।\nটমাস চরিত্রে পিওতর অ্যাডামজিক:ট্র‍্যকস্যুট মাফিয়া দলের সদস্য।\nলরা বার্টন চরিত্রে লিন্ডা কার্ডেলিনি:ক্লিন্ট বার্টনের স্ত্রী এবং সাবেক শিল্ড(S.H.I.E.L.D.) প্রতিনিধি।\nআর্মান্ড ডুকান্স তৃতীয় চরিত্রে সাইমন ক্যালো:জ্যাকের কাকা\nইলেনর বিশপ চরিত্রে ভেরা ফারমিগা:কেট বিশপের মা এবং বিশপ সিকিউরিটি এর মালিক।\nমায়া লোপেজ চরিত্রে অ্যালাকা কক্স:ট্র‍্যাকস্যুট মাফিয়া দলের বধির অধিনায়ক।অল্পবয়সী মায়ার চরিত্রে ডার্নেল বিসোকে দেখা যায়।\nউইলিয়াম লোপেজ চরিত্রে জাহান ম্যাকক্লারনন:মায়ার মৃত বাবা এবং ট্র‍্যাকস্যুট মাফিয়ার সাবেক অধিনায়ক।\nইলেনা বিলোভা/ব্ল্যাক উইডো চরিত্রে ফ্লরেন্স পিউ:একজন প্রশিক্ষিত গুপ্তচর ও হত্যাকারী যিনি তার বোন নাতাশা রোমানফের হত্যাকারী বিবেচনায় ক্লিন্ট বার্টনকে হত্যা উদ্দেশ্যে খুজছেন।\nউইলসন ফিস্ক চরিত্রে ভিনসেন্ট ডি'অনোফ্রিও:নিউইয়র্কের অপরাধজগতের প্রভু যার সাথে ইলিনরের সংশ্রব রয়েছে। ভিনসেন্ট মার্ভেল টেলিভিশন নেটফ্লিক্স ধারাবাহিক ডেয়ারডেভিলে(২০১৫-২০১৮) প্রদর্শিত একই চরিত্রে প্রত্যাবর্তন করেন।\nঅন্যান্য চরিত্রের মধ্যে ক্লিন্টের সন্তান কুপার, লায়লা ও নাথানিয়েল চরিত্রে যথাক্রমে বেন সাকামোতো, আভা রুশো, কেড উডওয়ার্ড প্রত্যাবর্তন করেন। ট্র‍্যাকস্যুট মাফিয়া দলের সদস্য এনরিক চরিত্রে কার্লোস নাভারো, গোল্ডেন রিট্রিভার লাকি দ্য পিজ্জা ডগ চরিত্রে জল্ট অভিনয় করে। লার্পার(ইংরেজি: LARPer-লাইভ অ্যাকশন রোল প্লেয়িং) দলের গ্রিলস, ওয়েন্ডি, অরভিল ও মিসি চরিত্রে যথাক্রমে ক্লেটন ইংলিশ,অ্যাডেটিনপো থমাস, রবার্ট ওয়াকার-ব্রনচাদ ও আদিল দ্রাহোস অভিনয় করেন। আইভান ম'বাকোব নিউইয়র্ক পুলিশের গোয়েন্দা কডেল চরিত্রে অভিনয় করেন।\nএছাড়া আরমান্ড তৃতীয়ের নাতি আরমান্ড ষষ্ঠ চরিত্রে জোনাথন বার্জম্যানকে দেখা যায়। স্টিভ রজার্স/ক্যাপ্টেন আমেরিকাকে নিয়ে ধারাবাহিকে প্রদর্শিত কাল্পনিক গীতিনাট্য রজার্স: দ্য মিউজিক্যালে দেখা যায় বিভিন্ন মঞ্চ অভিনেতারা থর(জেসন স্কট ম্যাকডোনাল্ড), লোকি(জরডান চিন), রজার্স(টম ফিনি), ব্রুস ব্যানার/হাল্ক(হ্যারিস টার্নার), ক্লিন্ট(অ্যাভারি গিলহাম), নাতাশা(মেগান ম্যানিং), টনি স্টার্ক/আয়রন-ম্যান(আরন নেড্রিক), স্কট ল্যাং/অ্যান্ট-ম্যান(নিকো ডিহেজুস) ও চিতরি সৈন্য চরিত্রে অভিনয় করছেন। অ্যাডাম প্যাস্কাল গীতিনাট্যের প্রধান হিসেবে অংশ নেন। সংবাদপাঠক প্যাট কিয়েরনান স্বনামে উপস্থিত হন।\n\n\n== পর্বসমূহ ==\n\n\n== মুক্তি ==\n২০২১ এর ২৪ নভেম্বর ডিজনি+ এ ধারাবাহিকের প্রথম দুই পর্ব প্রকাশিত হয়। বাকি পর্বগুলো সাপ্তাহিকভাবে প্রতি বুধবার মুক্তি পায় এবং ২২ ডিসেম্বর শেষ হয়। এটি মার্ভেল সিনেম্যাটিক ইউনিভার্সের চতুর্থ পর্যায়ের অন্তর্ভুক্ত।\nএছাড়া নভেম্বরের ১১ ও ১৭ তারিখে লন্ডনের এল কেপিটান থিয়েটারে ধারাবাহিকটির প্রাক-প্রদর্শন(প্রিমিয়ার স্ক্রিনিং) আয়োজিত হয়।\n\n\n== বিশেষ তথ্যচিত্র ==\n২০২১ এর ফেব্রুয়ারিতে মার্ভেল: অ্যাসেম্বেলড নামের তথ্যচিত্র ধারাবাহিক ঘোষণা করা হয়। এতে মার্ভেল চলচ্চিত্র ও ধারাবাহিকের নির্মাণকালের পিছনের ঘটনা এবং কুশীলব ও অন্যান্য কলাকুশলীদের নিয়ে তথ্যচিত্র দেখানো হয়। হকআই ধারাবাহিকের জন্য বিশেষ পর্ব ২০২২ এর ১৯ জানুয়ারি মুক্তি পাওয়ার কথা র‍য়েছে।\n\n\n== স্পিন-অফ ধারাবাহিক ==\n২০২১ এর মার্চে অ্যালাকা কক্স অভিনীত মায়া লোপেজ/একো চরিত্র নিয়ে একটি পৃথক ধারাবাহিক নির্মাণের কথা বিবেচনা করা হয়, যাতে ইটান কোহেন ও এমিলি কোহেন চিত্রনাট্য ও প্রযোজনায় থাকবেন। ২০২১ এর নভেম্বরে আনুষ্ঠানিকভাবে একো ধারাবাহিক ঘোষণা করা হয়, এবং প্রধান চিত্রনাট্যকার হিসেবে মেরিয়ন ডায়েরের নাম প্রকাশ করা হয়।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nইন্টারনেট মুভি ডেটাবেজে হকআই   (ইংরেজি)"}