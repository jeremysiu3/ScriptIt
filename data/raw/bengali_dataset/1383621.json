{"pageid": 1383621, "title": "বাকুর প্রাসাদ মসজিদ", "url": "https://bn.wikipedia.org/wiki?curid=1383621", "content": "বাকুর প্রাসাদ মসজিদ (আজারবাইজানি: Saray məscidi), যা প্রাসাদ মসজিদ (আজারবাইজানি: Şah Məscidi) অথবা শিরভানশাহ প্রাসাদ মসজিদ নামেও পরিচিত, এটি আজারবাইজানের বাকু শহরের পুরনো শহরে অবস্থিত শিরভানশাহদের প্রাসাদ কমপ্লেক্সের একটি অংশ। মসজিদটি হিজরি 845 (১৪৪১/১৪৪২) সালে নির্মিত হয়।\nএই মসজিদটি ইউনেস্কো ঘোষিত বিশ্ব ঐতিহ্যবাহী স্থান শিরভানশাহদের প্রাসাদ কমপ্লেক্সের অন্তর্ভুক্ত।\n\n\n== স্থাপত্য ==\nমসজিদের নকশা আয়তাকার। এর মধ্যে একটি ছোট হলঘর, মহিলাদের নামাজ পড়ার কক্ষ এবং কিছু সহায়ক কক্ষ রয়েছে। উত্তরের প্রবেশদ্বারটি শিরভানশাহদের সমাধিক্ষেত্রের দিকে মুখ করে এবং পূর্বদিকের প্রবেশদ্বার অপেক্ষাকৃত জাঁকজমকপূর্ণ। পূর্বদিকের প্রবেশপথটি একটি ভূগর্ভস্থ পথে নিয়ে যায় যা প্রাসাদের অভ্যন্তরীদের জন্য নির্ধারিত ছিল।\n\n\n=== অভ্যন্তর ===\nপ্রধান নামাজঘরটি দুটি তলার জানালাবিশিষ্ট এবং এটি গোলাকার খিলানযুক্ত একটি গম্বুজ দ্বারা আচ্ছাদিত। মিহরাবটি প্রাসাদের দক্ষিণ প্রান্তে অবস্থিত। মহিলাদের নামাজঘরটিও গম্বুজবেষ্টিত, তবে এটি আকারে অপেক্ষাকৃত ছোট। প্রবেশপথের খোলা অংশটি দুটি গম্বুজসমেত প্রিজম আকারের কঠোর কাঠামোর পটভূমিতে সুস্পষ্টভাবে চিহ্নিত।\n\n\n=== মিনার ===\nমিনারটির গায়ে খোদাই করা একটি শিলালিপি রয়েছে, যাতে হিজরি ৮৪৫ সাল উল্লিখিত আছে। মিনারের ব্যালকনির নিচের মুকার্নাসগুলো সূক্ষ্মভাবে খোদাই করা।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n\nআজারবাইজানে ইসলাম\nআজারবাইজানের মসজিদসমূহের তালিকা\nবাকুর মসজিদসমূহের তালিকা\n\n\n== তথ্যসূত্র =="}