{"pageid": 1485918, "title": "আলিমুল ইসলাম (অধ্যাপক)", "url": "https://bn.wikipedia.org/wiki?curid=1485918", "content": "আলিমুল ইসলাম একজন বাংলাদেশী কৃষিবিদ। তিনি বাংলাদেশ কৃষি বিশ্ববিদ্যালয়ের ভেটেরিনারি অনুষদের মাইক্রোবায়োলজি অ্যান্ড হাইজিন বিভাগের অধ্যাপক এবং সিলেট কৃষি বিশ্ববিদ্যালয়ের বর্তমান উপাচার্য।\n\n\n== শিক্ষাজীবন ==\nআলিমুল বাংলাদেশ কৃষি বিশ্ববিদ্যালয় থেকে ডক্টর অব ভেটেরিনারি মেডিসিন (ডিভিএম) ডিগ্রি অর্জন করেন। এরপর তিনি একই বিশ্ববিদ্যালয় থেকে এমএসসি এবং পিএইচডি ডিগ্রি অর্জন করেন। তিনি জাপানের নাগাসাকিতে অবস্থিত ইনস্টিটিউট অব ট্রপিকাল মেডিসিন (ডব্লিউএইচও রেফারেন্স সেন্টার) থেকে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nআলিমুল ইসলাম ১৯৮৯ সালে বাংলাদেশ কৃষি বিশ্ববিদ্যালয়ের ফিজিওলজি বিভাগে প্রভাষক হিসেবে শিক্ষকতা শুরু করেন। ১৯৯৫ সালে তিনি মাইক্রোবায়োলজি অ্যান্ড হাইজিন বিভাগে সহকারী অধ্যাপক নিযুক্ত হন। ২০০০ সালে তিনি একই বিভাগে সহযোগী অধ্যাপক এবং ২০০৪ সালে অধ্যাপক পদে পদোন্নতি লাভ করেন। তিনি বহু গবেষণা প্রকল্প বাস্তবায়ন ও বৈজ্ঞানিক সম্মেলনে প্রবন্ধ উপস্থাপন করেছেন। দেশীয় ও আন্তর্জতিক জার্নালে তার শতাধিক গবেষণা নিবন্ধ প্রকাশিত হয়েছে। ২০২৪ সালের ১৭ অক্টোবর তিনি সিলেট কৃষি বিশ্ববিদ্যালয়ের উপাচার্য নিযুক্ত হন এবং ২০ অক্টোবর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}