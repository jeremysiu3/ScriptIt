{"pageid": 1097996, "title": "সলোমন দ্বীপপুঞ্জ জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1097996", "content": "সলোমন দ্বীপপুঞ্জ জাতীয় অনূর্ধ্ব-২০ ফুটবল দল (ইংরেজি: Solomon Islands national under-20 football team; যা সলোমন দ্বীপপুঞ্জ অনূর্ধ্ব-২০ নামেও পরিচিত) হচ্ছে আন্তর্জাতিক ফুটবলে সলোমন দ্বীপপুঞ্জের প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম সলোমন দ্বীপপুঞ্জের ফুটবলের সর্বোচ্চ নিয়ন্ত্রক সংস্থা সলোমন দ্বীপপুঞ্জ ফুটবল ফেডারেশন দ্বারা নিয়ন্ত্রিত হয়। ১৯৯৪ সালের ২৪শে সেপ্টেম্বর তারিখে, সলোমন দ্বীপপুঞ্জ অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করেছে; ফিজির সুভায় অনুষ্ঠিত ফিজি অনূর্ধ্ব-২০ দলের বিরুদ্ধে উক্ত ম্যাচে তারা ৩–১ গোলের ব্যবধানে জয়লাভ করেছিল।\n২৫,০০০ ধারণক্ষমতাবিশিষ্ট লোসন টামা স্টেডিয়ামে বনিতো নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সলোমন দ্বীপপুঞ্জের রাজধানী হোনিয়ারায় অবস্থিত। বর্তমানে এই দলের ম্যানেজারের দায়িত্ব পালন করছেন সলোমন দ্বীপপুঞ্জীয় সাবেক ফুটবল খেলোয়াড় বাত্রাম সুরি এবং অধিনায়কের দায়িত্ব পালন করছেন মারিস্তের রক্ষণভাগের খেলোয়াড় জন আয়েতা।\nসলোমন দ্বীপপুঞ্জ অনূর্ধ্ব-২০ এপর্যন্ত একবারও ফিফা অনূর্ধ্ব-২০ বিশ্বকাপে অংশগ্রহণ করতে পারেনি। অন্যদিকে, ওএফসি অনূর্ধ্ব-২০ চ্যাম্পিয়নশিপে সলোমন দ্বীপপুঞ্জ অনূর্ধ্ব-২০ এপর্যন্ত ৯ বার অংশগ্রহণ করেছে, যার মধ্যে সেরা সাফল্য হচ্ছে ২০০৫ ওএফসি অনূর্ধ্ব-২০ চ্যাম্পিয়নশিপের রানার-আপ হওয়া, যেখানে তারা অস্ট্রেলিয়া অনূর্ধ্ব-২০ দলের কাছে ০–৩ গোলের ব্যবধানে পরাজিত হয়েছে।\nহিমসন তেলেদা, অ্যাটকিন কাউয়া, আলবার্ট উইটনি, প্যাট্রিক তারোগা এবং জারেদ রঙ্গোসুলিয়ার মতো খেলোয়াড়গণ সলোমন দ্বীপপুঞ্জ অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ সলোমন দ্বীপপুঞ্জ জাতীয় অনূর্ধ্ব-২০ ফুটবল দল ওয়েব্যাক মেশিনে আর্কাইভকৃত ১৯ অক্টোবর ২০১৮ তারিখে (ইংরেজি)\nওএফসি-এ সলোমন দ্বীপপুঞ্জ জাতীয় অনূর্ধ্ব-২০ ফুটবল দল (ইংরেজি)"}