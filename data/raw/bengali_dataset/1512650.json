{"pageid": 1512650, "title": "সায়ালি সাতঘরে", "url": "https://bn.wikipedia.org/wiki?curid=1512650", "content": "সায়ালি সাতঘরে (জন্ম: ২ জুলাই ২০০০) একজন ভারতীয় মহিলা ক্রিকেটার। ইনি ঘরোয়া ক্রিকেটে মুম্বাই মহিলা ক্রিকেট দল এবং মহিলা প্রিমিয়ার লীগে গুজরাট জায়ান্টসের হয়ে খেলেন। \n\n\n== দেশীয় ক্রিকেট কেরিয়ার ==\nঘরোয়া ক্রিকেটে সায়ালি বেশ কয়েকটি ক্লাবের সাথে যুক্ত। সায়ালি মুম্বাই মহিলা ক্রিকেট দলের হয়ে খেলেন। ২০১৫-১৬ সিনিয়র মহিলা একদিনের ক্রিকেট প্রতিযোগীতায় তিনি অংশ নেন এবং ২০১৫ সালের ১৫ নভেম্বর পাঞ্জাবের বিপক্ষে অনুষ্ঠিত একটি ম্যাচে তার লিস্ট এ ক্রিকেটে অভিষেক হয়।  ২০১৯ সালের ১৪ অক্টোবর অনুষ্ঠিত ২০১৯-২০ সিনিয়র মহিলা টি-টোয়েন্টি ট্রফির একটি ম্যাচে খেলার মাধ্যমে টি-টোয়েন্টি ক্রিকেটে সায়ালির আত্মপ্রকাশ ঘটে, যেখানে তিনি ত্রিপুরার বিপক্ষে খেলেন।  ২০২৪ সালের ২৮ মার্চ তিনি ২০২৩-২৪ সিনিয়র মহিলা আন্তঃ আঞ্চলিক ক্রিকেট ম্যাচে পশ্চিম অঞ্চলের হয়ে খেলতে নামেন এবং মধ্যাঞ্চলের বিপক্ষে অনুষ্ঠিত একটি ম্যাচে তার প্রথম-শ্রেণীর ক্রিকেটে অভিষেক ঘটে।  একই মৌসুমে, তিনি সিনিয়র মহিলা দলের একদিনের ক্রিকেট ম্যাচে অরুণাচল প্রদেশের বিপক্ষে অপরাজিত ১০০ রান করেন।\n২০২৪ সালের ফেব্রুয়ারিতে ডব্লিউপিএল -এ খেলার জন্য গুজরাট জায়ান্টস ১০ লক্ষ টাকার চুক্তিভিত্তিক মূল্যের বিনিময়ে সায়ালিকে দলে অন্তর্ভুক্ত করে। সায়ালি কাশভি গৌতমের পরিবর্তে স্কোয়াডে যোগ দেন। সেই মৌসুমে, তিনি দয়ালান হেমালথার বিকল্প হিসেবে মাঠে নামেন। \n\n\n== আন্তর্জাতিক ক্রিকেট কেরিয়ার ==\n২০২৪ সালের অক্টোবরে, নিউজিল্যান্ডের বিপক্ষে ওডিআই শৃংখলার ক্রিকেট ম্যাচের জন্য তিনি প্রথমবার জাতীয় দলে ডাক পান, তবে সেই সিরিজে তিনি ম্যাচ খেলার সুযোগ পাননি।   এরপর ২০২৫ সালের জানুয়ারিতে, আয়ারল্যান্ডের বিপক্ষে ওডিআই সিরিজের জন্য তাকে পুনরায় দলে অন্তর্ভুক্ত করা হয়।   ১০ জানুয়ারি ২০২৫ তারিখে সিরিজের প্রথম ম্যাচে খালার মাধ্যমে তিনি একদিনের আন্তর্জাতিক (ওডিআই) ক্রিকেটে অভিষেক করেছিলেন  এবং আইরিশ ক্রিকেটার আরলিন কেলিকে আউট করে তার প্রথম আন্তর্জাতিক উইকেট অর্জন করেন।\n\n\n== তথ্যসূত্র =="}