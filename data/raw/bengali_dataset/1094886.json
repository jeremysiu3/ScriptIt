{"pageid": 1094886, "title": "গেটওয়ে জেনারেটিং স্টেশন", "url": "https://bn.wikipedia.org/wiki?curid=1094886", "content": "পূর্বে কনট্রা কোস্টা ইউনিট ৮ পাওয়ার প্রজেক্ট নামে পরিচিত গেটওয়ে জেনারেটিং স্টেশন (জিজিএস) হল ক্যালিফোর্নিয়ার কন্ট্রা কোস্টা কাউন্টিতে একটি সম্মিলিত-চক্র প্রাকৃতিক গ্যাস-চালিত বিদ্যুৎ কেন্দ্র, যা উত্তর ও মধ্য ক্যালিফোর্নিয়ার অর্ধ মিলিয়ন গ্রাহকদের বিদ্যুৎ সরবরাহ করে। গেটওয়ে জেনারেটিং স্টেশনটি অ্যান্টিওকের সান জোয়াকুইন নদীর দক্ষিণ তীরে অবস্থিত এবং কনট্রা কোস্টা কাউন্টির দশটি জীবাশ্ম জ্বালানি চালিত বিদ্যুৎ কেন্দ্রের একটি।\n৩৮৬ মিলিয়ন ডলার ব্যয়ে নির্মিত বিদ্যুৎ কেন্দ্রের নির্মাণ কাজ ২০০১ সালে শুরু হয়েছিল; স্টেশনটি ২০০৯ সালে গ্রাহকদের বিদ্যুৎ সরবরাহ শুরু করে। এর নামমাত্র ক্ষমতা ৫৩০ মেগাওয়াট, যার সর্বোচ্চ ক্ষমতা ৫৮০ মেগাওয়াট। এটি তাপ পুনরুদ্ধার বাষ্প জেনারেটরের (এইচআরএসজি) সাথে যুক্ত দুটি দহন টার্বাইন ব্যবহার করে বিদ্যুৎ উৎপাদন করে, যা একটি বাষ্প টার্বাইনকে শক্তি প্রদান করে। বিদ্যুৎ উৎপাদন সুবিধাটি প্যাসিফিক গ্যাস অ্যান্ড ইলেকট্রিকের (পিজি অ্যান্ড ই) মালিকানাধীন এবং উক্ত সংস্থাটি এর পরিচালিত করে।\nস্টেশনের বায়ু নির্গমন পারমিটের অনুমোদন রোধ করার জন্য ২০১৫ সালের জুন মাসে পরিবেশ সুরক্ষা সংস্থার বিরুদ্ধে একটি মামলা দায়ের করা হয়; ওই বছরের অক্টোবর মাসে মামলাটি খারিজ হয়ে যায়। ২০১৫ সালের হিসাবে, সুবিধাটিতে একমাত্র নথিভুক্ত করা আঘাতের ঘটনা ২০০৯ সালের এপ্রিল মাসে ঘটে ছিল, যখন একজন কর্মচারী ছিটকে পড়ে ও তার দাঁত ভেঙে যায়।\n\n\n== নির্মাণ ==\nএই সুবিধাটি মূলত \"কনট্রা কোস্টা ইউনিট ৮ পাওয়ার প্রজেক্ট\" নামের সাথে নির্মাণের একটি প্রস্তাব ২০০০ সালে জানুয়ারি মাসে মিরান্ট ডেল্টা কর্তৃক (বর্তমানে জেনন এনার্জি হোল্ডিংস) ক্যালিফোর্নিয়া এনার্জি কমিশনের কাছে দায়ের করা হয়েছিল। প্রস্তাবটি ২০০১ সালের মে মাসে প্রত্যয়িত হয়েছিল, যে সময়েই নির্মাণ শুরু হয়েছিল। যাইহোক, মিরান্ট ২০০২ সালের মধ্যে আর্থিক অসুবিধার সম্মুখীন হয়, এবং নির্মাণ স্থগিত করা হয়।\nপ্যাসিফিক গ্যাস অ্যান্ড ইলেকট্রিক ২০০৫ সালের জুলাই মাসে মিরান্টের থেকে আংশিকভাবে নির্মিত প্ল্যান্টটি একটি নিষ্পত্তি চুক্তির মাধ্যমে অধিগ্রহণ করে; সংস্থাটি ২০০৬ সালে ইউনিট ৮-এর সহ-মালিক হিসেবে অনুমোদিত হয় এবং কাগজপত্র জমা দেওয়ার প্রক্রিয়া পুনরায় শুরু হয়।\n\n\n== তথ্যসূত্র =="}