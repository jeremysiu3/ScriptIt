{"pageid": 1330623, "title": "প্রহেলিকা (চলচ্চিত্র)", "url": "https://bn.wikipedia.org/wiki?curid=1330623", "content": "প্রহেলিকা ২০২৩ সালের চয়নিকা চৌধুরী পরিচালিত বাংলা ভাষার বাংলাদেশী নাট্য চলচ্চিত্র। কাহিনী, সংলাপ ও চিত্রনাট্য লিখেছেন পান্থ শাহরিয়ার। এই সিনেমার মধ্য দিয়ে দীর্ঘ আট বছর পর বড় পর্দায় আসেন অভিনেতা মাহফুজ আহমেদ। তার বিপরীতে অভিনয় করেছেন শবনম বুবলি। এটি চয়নিকা চৌধুরী পরিচালিত দ্বিতীয় চলচ্চিত্র। এই চলচ্চিত্রটির চিত্রগ্রহণ করেছেন সুমন হোসেন ও সম্পাদনা করেছেন রমজান আলী। আবহ সংগীত গেয়েছেন ইমন সাহা।\n\n\n== কলাকুশলী ==\nমাহফুজ আহমেদ - মনা\nশবনম বুবলি - অর্পা \nনাসির উদ্দিন খান - জামসেদ\nরাশেদ মামুন অপু - অপু\nএ কে আজাদ সেতু - আবুল\nরহমত উল্লাহ\nসাবিহা জামান\n\n\n== নির্মাণ ==\nপ্রহেলিকা সিনেমার শুটিং ২০২২ সালের ২ নভেম্বর সিলেটে শুরু হয়। একটানা কাজ করে একই বছরের ২২ ডিসেম্বর সিনেমাটির দৃশ্য ধারণ শেষ হয়েছে।\n\n\n== সংগীত ==\nএই ছবির প্রথম গান হল \"মেঘের নৌকা\" যা ২০২৩ সালের ফেব্রুয়ারিতে ঢাকা ক্লাবে প্রথম প্রকাশ উপলক্ষে একটি প্রেস মিটে ঘোষণা করা হয়েছিল। আসিফ ইকবালের কথায় গানটি গেয়েছেন ইমরান মাহমুদুল ও কোনাল। মিউজিক ভিডিওটির চিত্রায়ন ২২ ডিসেম্বর ২০২২-এ কক্সবাজারে হয়েছিল। কিশোর ও স্বরলিপির কণ্ঠে এর দ্বিতীয় গানের মিউজিক ভিডিওটি একই বছরের ২২ জুন ইউটিউবে আপলোড হওয়ার পর মানুষের মধ্যে জনপ্রিয়তা লাভ করে। \"হৃদয় দিয়ে\" শিরোনামের মিউজিক ভিডিওটিতে নাসির উদ্দিন খানকে ভিন্ন লুকে দেখানো হয়েছে, যা দর্শকদের মধ্যে ইতিবাচক সাড়া ফেলেছে।\n\n\n== মুক্তি ==\n২০২৩ সালের ২৯ জুন ঈদে চলচ্চিত্রটি স্টার সিনেপ্লেক্সের ঢাকা ও চট্টগ্রামের পাঁচটি শাখা এবং ব্লকবাস্টার সিনেমাস, লায়ন সিনেমাস ও চট্টগ্রামের সিলভার স্ক্রিন মিলে মোট আটটি হলে মুক্তি পায়।\nএটি ৫ আগস্ট অস্ট্রেলিয়া ও নিউজিল্যান্ডে মুক্তি পায়।\n\n\n== আরো দেখুন ==\nবিশ্বসুন্দরী (চলচ্চিত্র)\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে প্রহেলিকা   (ইংরেজি)\nবাংলা মুভি ডেটাবেজে প্রহেলিকা"}