{"pageid": 1005368, "title": "ফিলিপাইনের ভূগোল", "url": "https://bn.wikipedia.org/wiki?curid=1005368", "content": "ফিলিপাইন হ'ল ৭,৬৪১ দ্বীপ নিয়ে গঠিত  একটি দ্বীপপুঞ্জ যার মোট জমির পরিমাণ হ'ল ৩,০০,০০০ বর্গকিলোমিটার (১,১৫,৮৩১ বর্গমাইল)।   এটি বিশ্বের ৫ ম বৃহত্তম দ্বীপ রাষ্ট্র।  এই দ্বীপগুলির মধ্যে সবচেয়ে বড়টি হ'ল লুসোন যা আকারে প্রায় ১,০৫,০০০ বর্গকিলোমিটার (৪০,৫৪১ বর্গমাইল)। পরবর্তী বৃহত্তম দ্বীপটি মিন্দনাও প্রায় ৯৫,০০০ বর্গকিলোমিটার (৩৬,৬৮০ বর্গমাইল)। মূল ভূমি এশিয়া থেকে প্রায় ৮০০ কিলোমিটার (৫০০ মাইল)  দূড়ে থাকা দেশটি তাইওয়ান এবং বোর্নিওর মধ্যে অবস্থিত।\nফিলিপাইন দ্বীপপুঞ্জটি তিনটি দ্বীপ গোষ্ঠী -তে বিভক্ত: লুসোন দ্বীপ, ভিসায়াস এবং মিন্দনাও। লুসোন দ্বীপ গোষ্ঠীর মধ্যে রয়েছে লুসোন নিজেই, পালাওয়ান, মিন্দোরো, মারিন্দ্রুক, মাসবেট দ্বীপ, রম্বলন, ক্যাটানডুয়ানস, বাটানেস এবং পোলিল্লো। ভিসায়াস হ'ল মধ্য ফিলিপাইনের দ্বীপগুলির একটি গোষ্ঠী যার মধ্যে বৃহত্তম: প্যানি, নেগ্রোস, সেবু, বোহল, লেয়েট , সামর, সিকিজোর, বিলিরান এবং গুইমারাস। মিন্দনাও দ্বীপগুলিতে মিন্দনাও নিজেই অন্তর্ভুক্ত রয়েছে। এ ছাড়াও আছে দিনাগাত, সিয়ারগাও, কেমিগুইন, সামাল, দাভাও দেল নোরতে|সামাল]] এবং আরও যুক্ত রয়েছে সুলু দ্বীপপুঞ্জ যেটি মূলত বাসিলান, সুলু এবং তাও-তাও দ্বারা গঠিত।\n\n\n== প্রাকৃতিক ভূগোল ==\n\nদক্ষিণ পূর্ব এশিয়ায় অবস্থিত ফিলিপাইন দ্বীপপুঞ্জটি এমন এক অবস্থানে রয়েছে যে সেটি মালয়েশিয়ান, হিন্দু, আরব, চীনা, স্পেনীয়, আমেরিকান এবং আরও অন্যান্যদের অনন্য সংস্কৃতি ও জাতির মিলন স্থলে পরিণত হয়েছে। এই দ্বীপপুঞ্জে দ্বীপের সংখ্যা প্রায় ৭,৬৪১।  ফিলিপিন্সের দখলে থাকা অঞ্চলের প্রসার প্রায় ১,৮৫০ কিলোমিটার (১,১৫০ মাইল) এবং এটি ৫ ম থেকে ২০ তম সমান্তরাল উত্তর অক্ষাংশে অবস্থান করছে।  দেশটির মোট জমির ক্ষেত্রফল ৩,০০,০০০ বর্গকিলোমিটার (১,১৫,৮৩১ বর্গমাইল)।  এই কারণে এটি বিশ্বের ৫ম বৃহত্তম দ্বীপ রাষ্ট্রে পরিণত হয়েছে।  প্রায় ১,০০০ দ্বীপপুঞ্জ জনবহুল এবং তার অর্ধেকেরও কম সংখ্যক দ্বীপ  ২.৫ বর্গকিলোমিটার (১ বর্গমাইল) চেয়ে বড়। ফিলিপাইন দ্বীপপুঞ্জের মোট স্থলভাগের ৯৫ শতাংশই রয়েছে এগারোটি দ্বীপে এবং তার মধ্যে দুটি - লুসোন এবং মিন্দনাও এর পরিমাপ যথাক্রমে ১,০৫,০০০ বর্গকিলোমিটার (৪০,৫৪১ বর্গমাইল) এবং ৯৫,০০০ বর্গকিলোমিটার (৩৬,৬৮০ বর্গমাইল)। এই দ্বীপ দুটির মাঝে অবস্থিত ভিসায়াস দ্বীপের গুচ্ছের সাথে মিলিয়ে দ্বীপপুঞ্জের তিনটি প্রধান অঞ্চলকে উপস্থাপন করা হয়েছে এবং সেই তিন অঞ্চল গুচ্ছ ফিলিপাইনের পতাকার তারকা তিনটি দ্বারা চিহ্নিত হয়েছে। ফিলিপিন্স সমুদ্র দ্বারা অনেক দ্বীপে বিচ্ছিন্ন হয়ে রয়েছে। এর জন্যই এটি ৩৬,২৮৯ কিলোমিটার (২২,৫৪৯ মাইল) দৈর্ঘ্য সহ বিশ্বে পঞ্চম দীর্ঘতম উপকূলরেখা বিশিষ্ট দেশ হতে পেরেছে।  উপকূল থেকে ২০০ নটিক্যাল মাইল (৩৭০ কিলোমিটার) দূরে ফিলিপাইনের একচেটিয়া অর্থনৈতিক অঞ্চল অবস্থিত। এর দখলে রয়েছে ২২,৬৩,৮১৬ কিমি২ (৮,৭৪,০৬৪ মা২) পরিমিত স্থান।\n\n\n== তথ্যসূত্র ==\n\n\n== বহিঃসংযোগ ==\nGovernment Portal of the Republic of the Philippines \nAn act to amend section one of republic act numbered thirty hundred and forty-six, entitled \"An act to define the baselines of the territorial sea of the Philippines\""}