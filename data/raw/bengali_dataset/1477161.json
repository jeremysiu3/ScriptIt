{"pageid": 1477161, "title": "পিটার বুকুভালাস", "url": "https://bn.wikipedia.org/wiki?curid=1477161", "content": "পিটার বুকুভালাস (ইংরেজি: Peter Boukouvalas; জন্ম: ২ ডিসেম্বর ১৯৯৮) হলেন একজন অস্ট্রেলীয় তীরন্দাজ, যিনি অস্ট্রেলিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nবুকুভালাস অস্ট্রেলিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nপিটার বুকুভালাস ১৯৯৮ সালের ২রা ডিসেম্বর তারিখে অস্ট্রেলিয়ার নিউ সাউথ ওয়েলসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nবুকুভালাস অস্ট্রেলিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ১৮টি ১০ পয়েন্ট অর্জন করে সর্বমোট ৬৩৮ পয়েন্ট নিয়ে তিনি ৬০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫ম স্থান অধিকারী দক্ষিণ কোরিয়ার লি উ-সোকের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং লোরা পেগলিস একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৩৭টি ১০ পয়েন্ট অর্জন করে সর্বমোট ১২৭৮ পয়েন্ট নিয়ে ২৬তম স্থান অধিকার করেছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে পিটার বুকুভালাস (ইংরেজি)\nঅলিম্পিকস.কমে পিটার বুকুভালাস (ইংরেজি)"}