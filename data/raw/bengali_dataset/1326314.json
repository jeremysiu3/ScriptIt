{"pageid": 1326314, "title": "দ্য ফেবলম্যান্স", "url": "https://bn.wikipedia.org/wiki?curid=1326314", "content": "দ্য ফেবলম্যান্স স্টিভেন স্পিলবার্গ পরিচালিত ২০২২ সালের মার্কিন নাট্যধর্মী চলচ্চিত্র। স্পিলবার্গ টনি কুশনারের সাথে যৌথভাবে এটি রচনা ও প্রযোজনা করেন। এটি স্পিলবার্গের কৈশোর ও চলচ্চিত্র নির্মাতা হিসেবে প্রথম বর্ষের ঘটনাবলি অনুসারে অর্ধ-আত্মজীবনীমূলক চলচ্চিত্র। এতে কাল্পনিক চরিত্র স্যামি ফেবলম্যানের চরিত্রের মধ্য দিয়ে সত্য ঘটনাবলি চিত্রিত করা হয়েছে। গ্যাব্রিয়েল লাবেল স্যামি চরিত্রে অভিনয় করেন, এবং মিশেল উইলিয়ামস, পল ড্যানো, সেথ রোগেন ও জুড হার্শ পার্শ্ব চরিত্রে অভিনয় করেন। চলচ্চিত্রটি স্পিলবার্গের পিতামাতা আর্নল্ড স্পিলবার্গ ও লিয়া অ্যাডলারের স্মৃতির উদ্দেশ্যে উৎসর্গ করা হয়, যারা যথাক্রমে ২০১৭ ও ২০২০ সালে মৃত্যুবরণ করেন।\n২০২২ সালের ১০ই সেপ্টেম্বর টরন্টো আন্তর্জাতিক চলচ্চিত্র উৎসবে দ্য ফেবলম্যান্স চলচ্চিত্রটির বৈশ্বিক উদ্বোধনী প্রদর্শনী হয়, সেখানে এটি পিপলস চয়েস পুরস্কার অর্জন করে। ইউনিভার্সাল পিকচার্স ১১ই নভেম্বর প্রেক্ষাগৃহে চলচ্চিত্রটির সীমিত পরিসরে এবং ২৩ই নভেম্বর বৃহৎ পরিসরে মুক্তি দেয়। চলচ্চিত্রটি বিপুল সমাদৃত হয়, বিশেষ করে অভিনয়শিল্পীদের অভিনয় পারদর্শিতা, পরিচালনা, চিত্রনাট্য, চিত্রগ্রহণ ও জন উইলিয়ামসের সুরের জন্য। ন্যাশনাল বোর্ড অব রিভিউ ও আমেরিকান ফিল্ম ইনস্টিটিউট ২০২২ সালের সেরা ১০ চলচ্চিত্রের তালিকায় এই চলচ্চিত্রটিকে স্থান দেয়। অধিকন্তু, ৪০ মিলিয়ন মার্কিন ডলার নির্মাণব্যয়ের চলচ্চিত্রটি ৩০.৩ মিলিয়ন মার্কিন ডলার আয় করে বক্স অফিসেও সফলতা অর্জন করে।\nচলচ্চিত্রটি অসংখ্য পুরস্কার ও মনোনয়ন লাভ করে, তন্মধ্যে রয়েছে ৯৫তম একাডেমি পুরস্কারে শ্রেষ্ঠ চলচ্চিত্র, শ্রেষ্ঠ পরিচালনা, শ্রেষ্ঠ অভিনেত্রী (মিশেল) ও শ্রেষ্ঠ পার্শ্ব অভিনেতা (হার্শ)-সহ ৭টি মনোনয়ন; ৮০তম গোল্ডেন গ্লোব পুরস্কারে ৫টি মনোনয়ন থেকে শ্রেষ্ঠ নাট্যধর্মী চলচ্চিত্র ও শ্রেষ্ঠ পরিচালনা বিভাগে পুরস্কার জয়। এছাড়া এটি ক্রিটিকস চয়েস চলচ্চিত্র পুরস্কারে শ্রেষ্ঠ চলচ্চিত্র-সহ ১১টি বিভাগে মনোনয়ন থেকে শ্রেষ্ঠ তরুণ অভিনয়শিল্পী (লাবেল) বিভাগে পুরস্কার লাভ করে এবং স্ক্রিন অ্যাক্টরস গিল্ড পুরস্কারে সেরা অভিনয়শিল্পীদল ও সেরা পার্শ্ব অভিনেতা (ড্যানো) বিভাগে দুটি মনোনয়ন লাভ করে।\n\n\n== অভিনয়শিল্পীদল ==\nমিশেল উইলিয়ামস - মিট্‌জি শিল্ডক্রাউট-ফেবলম্যান, স্যামির উৎসাহদানকারী মা ও দক্ষ পিয়ানোবাদক।\nপল ড্যানো - বার্ট ফেবলম্যান, স্যামির পিতা ও কম্পিউটার প্রকৌশলী।\nসেথ রোগেন - বেনি লোইয়ি, বার্টের সহকর্মী ও ঘনিষ্ঠ বন্ধু।\nগ্যাব্রিয়েল লাবেল - স্যামি ফেবলম্যান, মিট্‌জি ও বার্টের ১৬ বছর বয়সী পুত্র, যে চলচ্চিত্র নির্মাতা হতে চায়।\nমাতেও জোরিয়ান ফ্রান্সিস-ডেফোর্ড - কিশোর স্যামি\nজুলিয়া বাটার্স - রেজিনা \"রেজি\" ফেবলম্যান, স্যামির প্রথম ছোট বোন।\nবার্ডি বোরিয়া - কিশোরি রেজি।\nজুড হার্শ - বরিস পোডগর্নি, সাবেক চলচ্চিত্র কর্মী ও সার্কাসের সিংহ টেমার।\nজেনি বার্নি - হ্যাডাসা ফেবলম্যান, বার্টের মা\nরবিন বার্টলেট - টিনা শিল্ডক্রাউট, মিট্‌জির মা\nকিলি কার্স্টেন - ন্যাটালি ফেবলম্যান, স্যামির দ্বিতীয় ছোট বোন।\nঅ্যালিনা ব্রেস - কিশোরি ন্যাটালি\nসোফিয়া কোপেরা - লিসা ফেবলম্যান, তৃতীয় স্যামির ছোট বোন।\nস্যাম রেশনার - লোগান হল, হাই স্কুলের বুলি\nওকস ফেগলি - চ্যাড টমাস, হাই স্কুলের আরেকজন বুলি\nক্লোই ইস্ট - মনিকা শেরউড, স্যামির সহপাঠি ও প্রেমিকা\nইসাবেল কুসম্যান - ক্লডিয়া ডেনিং, লোগানের সহপাঠি ও প্রেমিকা\nচ্যান্ডলার লোভেল - রেনি, লোগান যার জন্য ক্লডিয়ার সাথে প্রতারণা করে\nগুস্তাভো এস্কোবার - স্যাল, স্যামির বয় স্কাউট দলের সদস্য যে তাকে চলচ্চিত্র নির্মাণে সাহায্য করে\nনিকোলাস ক্যান্টু - হার্ক, স্যামির বয় স্কাউট দলের আরেকজন সদস্য যে তাকে চলচ্চিত্র নির্মাণে সাহায্য করে\nকুপার ডডসন - টার্কি, স্যামির বয় স্কাউট দলের আরেকজন সদস্য যে তাকে চলচ্চিত্র নির্মাণে সাহায্য করে\nগ্যাব্রিয়েল বেটম্যান - রজার, স্যামির বয় স্কাউট দলের আরেকজন সদস্য যে তাকে চলচ্চিত্র নির্মাণে সাহায্য করে\nস্টিফেন স্মিথ - অ্যাঞ্জেলো, স্যামির বয় স্কাউট দলের আরেকজন সদস্য যে তাকে চলচ্চিত্র নির্মাণে সাহায্য করে\nলেন ফ্যাক্টর - ডিন, স্যামির বয় স্কাউট দলের আরেকজন সদস্য যে তাকে চলচ্চিত্র নির্মাণে সাহায্য করে\nজেমস আর্ব্যানিয়াক - গ্র্যান্ড ভিউ হাই স্কুলের প্রিন্সিপাল\nকনর ট্রিনার - ফিল নিউহার্ট\nডেভিড লিঞ্চ - জন ফোর্ড, বিখ্যাত চলচ্চিত্র পরিচালক যার কাজ স্যামির চলচ্চিত্র নির্মাণে প্রভাব বিস্তার করে\nগ্রেগ গ্রুনবার্গ - বার্নি ফেইন, হোগান্‌স হিরোজের সহ-নির্মাতা, যে স্যামিকে সিবিএসে কাজ করার সুযোগ দেয়\nজ্যান হোগ - নোনা, সিবিএসের সহকারী\nক্রিস্টাল - বেনি দ্য মাঙ্কি, ফেবলম্যানদের পোষা বানর\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nThe Fabelmans at Universal Pictures\nThe Fabelmans at Amblin website\nইন্টারনেট মুভি ডেটাবেজে দ্য ফেবলম্যান্স   (ইংরেজি)\nবক্স অফিস মোজোতে দ্য ফেবলম্যান্স (ইংরেজি)\nরটেন টম্যাটোসে দ্য ফেবলম্যান্স (ইংরেজি)\nচিত্রনাট্য"}