{"pageid": 1140990, "title": "কুয়্যুলারোনু মসজিদ", "url": "https://bn.wikipedia.org/wiki?curid=1140990", "content": "কুয়্যুলারোনু মসজিদ (তুর্কি: Kuyularönü Camii) হল তুরস্কের একটি মসজিদ। এটি তুরস্কের আন্তালিয়া প্রদেশের আলানিয়া শহরে অবস্থিত।\nআসল মসজিদটি ১৪৭১ সালে নির্মিত হয়। ১৭৬৫ ও ১৯৪২ সালে মসজিদটিতে ব্যাপক সংস্কার করা হয়। ২০০৫ সালে আরেকবার বড় ধরনের সংস্কারের জন্য মসজিদটি ভেঙে ফেলা হয়। নতুন নির্মিত মসজিদটি ২০০৬ সালের ফেব্রুয়ারিতে জনসাধারণের জন্য উন্মুক্ত করে দেওয়া হয়। মসজিদের উদ্বোধনী অনুষ্ঠানে সাংসদ মেভলুত কাভুসোগলু এবং একজন ইমাম উপস্থিত ছিলেন।\nবিংশ শতাব্দী পর্যন্ত মসজিদের মিনারটি কাঠের তৈরি ছিল। বর্তমানে মসজিদটির কাঠামো পাথর ও ইট দিয়ে তৈরি ও দুইতলা বিশিষ্ট। মসজিদের মিহরাব ৫৩০ সেন্টিমিটার লম্বা এবং ৪৪০ সেন্টিমিটার প্রশস্ত। কুয়ুলারোনু মসজিদে প্রতিদিন প্রায় ১০,০০০ লোক আসেন, যার মধ্যে ২০০ জন অ-স্থানীয় পর্যটকও থাকেন।\n\n\n== তথ্যসূত্র ==\nটীকা\n\nগ্রন্থপঞ্জি\nআকবাস, দিয়ান; এর, লিয়া (২০১৪)। Best of Turki (ইন্দোনেশীয় ভাষায়)। এলেক্স মিডিয়া কম্পুটিন্ডো। আইএসবিএন 9786020239583। \nপার্লাক, বানু (এপ্রিল ২০১১)। Antalya Cami ve Mescitlerinde Yer Alan Mihraplar (ডক্টরাল) (তুর্কি ভাষায়)। এর্সিয়েস বিশ্ববিদ্যালয়।"}