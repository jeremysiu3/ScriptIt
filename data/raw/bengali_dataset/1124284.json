{"pageid": 1124284, "title": "লাই চাটনি", "url": "https://bn.wikipedia.org/wiki?curid=1124284", "content": "লাই চাটনি (সিলেটি: ꠟꠣꠁ ꠍꠣꠐꠘꠤ) হচ্ছে লাই শাক দিয়ে টাকি মাছ বা ভেড়ামাছের ভর্তা (চাটনি) যা সিলেট অঞ্চলের একটি ঐতিহ্যবাহী এবং খুবই জনপ্রিয় খাবার। শীত কালে গরম ভাতের সঙ্গে প্রথম পাতের খাবার হিসেবে সিলেটে রেসিপিটি বেশ পুরোনো যা এখনো প্রচলিত। \n\n\n== উপকরণ ==\nটাকি মাছ, ভেড়া মাছ বা অন্য কোন মাছ\nতেল\nপেঁয়াজ কুচি\nরসুন কুচি\nকাঁচা মরিচ কুচি করে কাটা অথবা শুকনো মরিচ ভেজে আধা গুঁড়ো করে নেয়া\nএবং লবণ স্বাদমতো।\n\n\n== প্রণালি ==\nপ্রথমে লাইপাতা আস্ত ভালোভাবে ধুয়ে মাঝখানের শক্ত ডাঁটা ছাড়িয়ে নিতে হয় (পানের ডাঁটা ফেলার মতো)। অতঃপর যতটা সম্ভব কুচি কুচি করে নিয়ে এক পাত্রে রেখে লবণ মাখিয়ে কচলাতে হয়। যাতে সহজে সবুজ রস বের করে ফেলা যায়। পরে টাকি বা বোয়ালমাছ হলুদ লবণ দিয়ে মেখে কম তেলে ভেজে অথবা আগুনে ঝলসে ভর্তা বানানোর উপযোগী করতে হয়। এরজন্য আগেই মাছ, হলুদ ও লবণ দিয়ে সেদ্ধ করে বা ভেঁজে কাঁটা বেছে নিতে হয়। এরপর কড়াইয়ে তেল, পেঁয়াজ, রসুন ও কাঁচামরিচ দিয়ে ভাঁজতে হয়। ভাজা হয়ে গেলে এবার এতে সেদ্ধ বা ভাঁজামাছ  দিয়ে খুব ভালো করে মেখে আরেকটু সময় ভাঁজতে হবে। নামানোর কিছুক্ষণ আগে কুচি কুচি করে কাটা লাই পাতা দিয়েই নামিয়ে নিতে হয়। শেষে হাতে মেখে ভর্তা বানিয়ে নিলেই হয়।\n\n\n== তথ্যসূত্র =="}