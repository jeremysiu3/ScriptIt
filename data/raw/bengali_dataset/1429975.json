{"pageid": 1429975, "title": "জুর সিতল", "url": "https://bn.wikipedia.org/wiki?curid=1429975", "content": "জুর সিতল বা মৈথিলী নববর্ষ হল মৈথিলী নববর্ষের প্রথম দিন উদযাপন। একে আখর বছরও বলা হয়। মৈথিলীরা এদিন ভাতের সঙ্গে বড়ি (ডালবাটা দিয়ে তৈরি খাদ্য) খায়। এই দিনটি সাধারণত গ্রেগরিয়ান ক্যালেণ্ডারে ১৪ই এপ্রিল পড়ে। ভারত এবং নেপালের মৈথিলী ও থারু সম্প্রদায়ের লোকেরা এটি পালন করে। একে নিরায়ণ মেষ সংক্রান্তি এবং তিরহুতা নববর্ষও বলা হয়। মিথিলা অঞ্চলে ব্যবহৃত তিরহুতা পঞ্চং ক্যালেণ্ডারের সাথে মিল রেখে এই উৎসব হয়।\n\n\n== উৎপত্তি এবং তাৎপর্য ==\nমৈথিলি নববর্ষ নিরায়ণম স্থানীয় বিষুবকে অনুসরণ করে এবং গ্রেগরিয়ান বর্ষপঞ্জীতে ১৪ই এপ্রিল (কখনও কখনও এক দিন পরিবর্তিত হতে পারে) পড়ে। ১৫ই এপ্রিল ঐতিহ্যবাহী তিরহুতা পঞ্চং এর প্রথম দিন। গ্রীষ্মমণ্ডলীয় স্থানীয় বিষুব ২২শে মার্চের কাছাকাছি পড়ে, এবং এতে ২৩ ডিগ্রী ত্রাস বা দোলন যোগ করে হিন্দু পার্শ্বীয় বা নিরায়ণ মেষ সংক্রান্তি (সূর্যের নিরায়ণ মেষে রূপান্তর) পাওয়া যায়। \nতাই, বছরের প্রথম মাস বৈশাখের সাথে একই তারিখে মৈথিলী ক্যালেণ্ডার শুরু হয়। তামিলনাড়ু, আসাম, বাংলা, কেরালা, মণিপুর, উড়িষ্যা, পাঞ্জাব, ত্রিপুরা এবং নেপালের মতো ভারতের অধিকাংশ ঐতিহ্যবাহী ক্যালেণ্ডারেও এটি পালন করা হয়।\n\n\n== থারু মানুষ ==\nনেপালের দক্ষিণ-পূর্ব তরাইতে, থারু জনগণ জুর সিতল (সিরুওয়া নামেও পরিচিত) বৈশাখ মাসের প্রথম দিনে একে অপরের উপর জল ছিটিয়ে উদযাপন করে। প্রবীণরা ছোটদের কপালে ও মাথায় জল দিয়ে আশীর্বাদ করেন, আর তরুণরা শ্রদ্ধা জানাতে বড়দের পায়ে জল দেন। স্বদেশবাসী একে অপরের গায়ে জল ছিটিয়ে দেয়।\n\n\n== আনুষ্ঠানিক গুরুত্ব ==\nমৈথিলী ক্যালেণ্ডার হল ভারত ও নেপালের মিথিলা অঞ্চলের ঐতিহ্যবাহী ক্যালেণ্ডার। দীর্ঘ সময়ের দাবির পরে, বিহার সরকার ২০১১ সালে এই দিনটিকে রাজ্যব্যাপী পালন করার জন্য সরকারি ছুটি হিসাবে ঘোষণা করেছিল। আনুষ্ঠানিকভাবে, বিহার সরকার মৈথিলী নববর্ষের দিনটিকে মিথিলা দিবস নামে অভিহিত করে। প্রতি বছর ১৪ই এপ্রিল ভারতের বিহার রাজ্যে জুর সিতল উৎসবের কারণে মিথিলা দিবসের ছুটি থাকে।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nমিথিলা (অঞ্চল)\nমিথিলা (ভারত)\nমিথিলা (নেপাল)\nতিরহুত\nতিরহুতা লিপি\nমৈথিলী ভাষা\nবেগুসরাই\nমধুবনী\nসহরসা\nসুপল\nমুজাফফরপুর\nবিদ্যাপতি\nদারভাঙ্গা\n\n\n== তথ্যসূত্র ==\n\n\n== বহিঃসংযোগ =="}