{"pageid": 1523569, "title": "সৈনিক", "url": "https://bn.wikipedia.org/wiki?curid=1523569", "content": "সৈনিক বলতে কোনো সেনাবাহিনীর সদস্যকে বোঝায়। কেউ বাধ্যতামূলকভাবে সৈনিক হতে পারে, আবার কেউ স্বেচ্ছাসেবক হিসাবে সৈনিক হতে পারে।\n\n\n== ব্যুৎপত্তি ও পরিভাষা ==\n\"সেনা\" শব্দের সঙ্গে \"-ইক\" প্রত্যয় যোগ করে \"সৈনিক\" শব্দ গঠন করা হয়েছে।\nব্রিটিশ ভারতীয় সেনাবাহিনীতে নিম্নতম পদস্থ সৈনিকদের \"সিপাহী\" বা \"সেপাই\" বলা হতো, তবে যেকোনো সৈনিককে বোঝানোর জন্যও \"সিপাহী\" বা \"সেপাই\" শব্দের ব্যবহার রয়েছে।\nএছাড়া সৈনিক অর্থে \"জোয়ান\" বা \"জওয়ান\" শব্দের ব্যবহার রয়েছে। এটি ফার্সি جوان (জৱান্) শব্দ থেকে আগত, যার অর্থ \"যুবক\" বা \"তরুণ\"।\n\n\n== সেবা ==\n\n\n=== বাধ্যতামূলক ===\n\nইতিহাস জুড়ে যুদ্ধ বা অন্যান্য সময়ে ব্যক্তিদের সেনাবাহিনী বা অন্যান্য সামরিক বাহিনীতে অংশগ্রহণ করাতে আইন বা বলপ্রয়োগে বাধ্য করা হতো। ২০২৩ সালের হিসাব অনুযায়ী, অন্তত ৭৬টি দেশে বাধ্যতামূলক সামরিক নিয়োগের ব্যবস্থা রয়েছে, কিন্তু এই বাধ্যতা অনেকসময় নিছক আইনমাত্র হয় (দে জুরি)। সাধারণত যুবক নাগরিকদের বাধ্যতামূলকভাবে সামরিক বাহিনীতে নিয়োগ করা হয়, তবে নারী ও অনাগরিকদেরও বাধ্যতামূলকভাবে সামরিক বাহিনীতে নিয়োগ করা হয়েছে। যুদ্ধকালে অতিরিক্ত সৈনিকের প্রয়োজন বোধ হলে বাধ্যতামূলক নিয়োগের শর্তাবলি (যেমন বয়স) শিথীল করা হয়।\n\n\n=== সেবাকাল ===\nসৈনিক হিসাবে দায়িত্ব পালনের ন্যূনতম সময়কাল দেশ ও যুগভেদে ভিন্ন। এছাড়া বাধ্যতামূলকভাবে ও ঐচ্ছিকভাবে যোগদান করা সৈনিকদের সেবাকালের মধ্যে তারতম্য রয়েছে। সৈনিক রাখার প্রয়োজনীয়তা বা কোনো সৈনিকের যোগ্যতা ও স্বাস্থ্যের উপর নির্ভর করে কোনো সৈনিকের সেবাকালে কোনো চুক্তির অধীনে বাধ্যবাধকতা পূরণ করতে হয়। সেই বাধ্যবাধকতা কোনো সশস্ত্র দ্বন্দ্বের সময়কাল জুড়ে বিস্তৃত হতে পারে, কিংবা সক্রিয় বা নিষ্ক্রিয় কর্তব্য পালনের সময়কাল পর্যন্ত সীমিত হতে পারে।\n\n\n== জনপ্রিয় সংস্কৃতিতে ==\nপ্রাচীনতম লিপিবদ্ধ ইতিহাস থেকে শুরু করে একাধিক শিল্পকর্মে যুদ্ধ ও সৈনিকদের তুলে ধরা হয়েছে, যেমন গান, লোককাহিনি, গল্প, স্মৃতিকথা, জীবনী, উপন্যাস, নাটক, চলচ্চিত্র, টেলিভিশন, কমিক, গেম ইত্যাদি। বিভিন্ন শিল্পকর্মে প্রায়ই যুদ্ধে সৈনিকদের বীরত্বকে তুলে ধরা হয়, তবে কিছুক্ষেত্রে যুদ্ধের ভয়বাহতা, বিভ্রান্তি ও দুশ্চিন্তাকে তুলে ধরা হয়।\n\n\n== আরও দেখুন ==\nনাবিক\nবৈমানিক\nযুদ্ধপ্রবীণ\nযুদ্ধবন্দি\nলশকর\nসামরিক বাহিনীতে নারী\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে Soldier সম্পর্কিত মিডিয়া দেখুন।"}