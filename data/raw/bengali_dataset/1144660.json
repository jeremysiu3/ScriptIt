{"pageid": 1144660, "title": "অপরাজিত (২০২২-এর চলচ্চিত্র)", "url": "https://bn.wikipedia.org/wiki?curid=1144660", "content": "অপরাজিত (উচ্চারণ: [ɔprazitɔ]) হল ২০২২ সালে নির্মিত অনীক দত্ত দ্বারা পরিচালিত ও সহ-লিখিত ভারতীয় বাংলা ভাষার জীবনীমূলক চলচ্চিত্র। ফ্রেন্ডস কমিউনিকেশনের ব্যানারে ছবিটি যৌথভাবে প্রযোজনা করেছেন ফিরদৌসুল হাসান ও প্রবাল হালদার। এটি সত্যজিৎ রায়ের পথের পাঁচালী নির্মাণের উপর ভিত্তি করে তৈরি। চলচ্চিত্রে জীতু কমল অভিনয় করেছেন অপরাজিত রায়-এর ভূমিকায় ও এটি চিত্রগ্রহণ করা হয়েছে একরঙা সাদাকালো রঙে।\n\n\n== পটভূমি ==\n১৯৫০-এর দশকের মাঝামাঝি সময়ে চলচ্চিত্রটি প্রখ্যাত লেখক বিভূতিবরণ মুখোপাধ্যায়ের লেখা তালপাতার বাঁশী উপন্যাস থেকে অনুপ্রাণিত পথের পদাবলি নামক তার প্রথম পূর্ণ-দৈর্ঘ্যের কাহিনী চিত্র নির্মাণের সময় একজন তরুণ চলচ্চিত্র নির্মাতা অপরাজিত রায়ের যাত্রা ও কঠিন পরিস্থিতির চারপাশে আবর্তিত হয়। চলচ্চিত্রটি বিশ্ব চলচ্চিত্রে আলোড়ন সৃষ্টি করে ও মর্যাদাপূর্ণ কান আন্তর্জাতিক চলচ্চিত্র উৎসবে একটি আন্তর্জাতিক পুরস্কার জিতে।\n\n\n== কুশীলব ==\nঅপরাজিত রায় ওরফে অপু চরিত্রে জীতু কমল\nবিমলা রায়ের চরিত্রে সায়নী ঘোষ\nসুবীর মিত্র চরিত্রে দেবাশীষ রায়\nচন্দ্রগুপ্ত কিচলু চরিত্রে শোয়েব কবির\nদেবাশীষ বর্মনের চরিত্রে ঋত্বিক পুরকাইত\nসুনীল চৌধুরীর চরিত্রে শৌনক সামন্ত\nসর্বমঙ্গলা চরিত্রে অঞ্জনা বসু\nহরিমাধব চরিত্রে সুব্রতভো দত্ত\nউমা চরিত্রে অনুশা বিশ্বনাথন\nমানিকের চরিত্রে আয়ুষ মুখোপাধ্যায়\nইন্দিরা ঠাকুরের চরিত্রে হারো কুমার গুপ্ত\nসুরমা দেবীর চরিত্রে অনসূয়া মজুমদার\nসূর্য শঙ্কর চরিত্রে রিশব বসু\nবিমান রায়ের চরিত্রে পরাণ বন্দ্যোপাধ্যায়\nজওহর কৌলের চরিত্রে বরুন চন্দ\n\n\n== প্রযোজনা ==\nএর চিত্রগ্রহণ শুরু হয় ১২ নভেম্বর ২০২১ তারিখে। ১৫ ডিসেম্বর ২০২১-এ চিত্রগ্রহণ সমাপ্ত করা হয়। চিত্রগ্রহণের স্থানের মধ্যে রয়েছে গ্রামীণ বোলপুর ও কলকাতা।\nছবিটির গবেষণা করেছেন শ্রীপর্ণা মিত্র ও পৃথ্বীরাজ চৌধুরী। প্রস্থেটিক্স ও সাজসজ্জা সোমনাথ কুন্ডু দ্বারা পরিচালিত হয়। পোশাকগুলোর নকশা করেছেন সুচিস্মিতা দাশগুপ্ত। চুলের সজ্জা করেছেন হেমা মুন্সি। প্রযোজনা শৈলীর কাজ করেছেন আনন্দ আধ্যা। ছবির রঙের কাজ করেন সৌমিত্র সরকার। ছবির শব্দ মিশ্রণ ও আয়ত্ত করেছেন তীর্থঙ্কর মজুমদার। ছবিটির নির্বাহী প্রযোজক সৌনক ব্যানার্জি।\n\n\n== মুক্তি ==\nপহেলা বৈশাখ উপলক্ষে ১৫ এপ্রিল ২০২২-এ ছবিটির টিজার প্রকাশ করা হয়। ছবিটির ট্রেলার ২৩ এপ্রিল ২০২২-এ সত্যজিৎ রায়ের ৩০তম মৃত্যুবার্ষিকীতে প্রকাশ করা হয়েছিল।\nসত্যজিৎ রায়ের ১০১তম জন্মবার্ষিকী উপলক্ষে ভারতের সরকারের তথ্য ও সম্প্রচার মন্ত্রক কর্তৃক আয়োজিত চলচ্চিত্রটির একটি বিশেষ প্রদর্শনীতে ২ মে ২০২২ তারিখে ভারতীয় চলচ্চিত্রের জাতীয় জাদুঘরে ছবিটির প্রিমিয়ার করা হয়েছিল। এটি ১৩ মে ২০২২-এ প্রেক্ষাগৃহে মুক্তি পায়। কলকাতা শহরের ৬৫টি সিনেমা হলে এখন চলচ্চিত্র প্রদর্শিত হচ্ছে।\n\n\n== বক্স অফিস ==\n১৯ মে পর্যন্ত চলচ্চিত্রটি ১ কোটি ৫৪ লাখ ভারতীয় টাকা আয় করেছে। চারদিন পরে চলচ্চিত্রের আয় দাঁড়ায় ১ কোটি ৮৬ লাখ টাকা। ২৪ মে তারিখে জানা যায় চলচ্চিত্রের আয় এসে দাঁড়িয়েছে ওম২ কোটি ৪৮ লাখ টাকা। দ্বিতীয় সপ্তাহের শনিবার থেকে পরের শনিবার পর্যন্ত চলচ্চিত্রটি আরো ৪৩ লাখ টাকা আয় করে।\n\n\n== সঙ্গীত ==\n\n\n== অভ্যর্থনা ==\nশ্যাম বেনেগল অপরাজিত রায়ের চরিত্রে জীতু কমলের অভিনয় ও চলচ্চিত্রশৈলীর প্রশংসা করেন। মিড ডে-এর মায়াঙ্ক শেখর লিখেছেন যে এটি একটি চলচ্চিত্র নির্মাণে চিত্রিত সেরা চলচ্চিত্র। সন্দীপ রায় চলচ্চিত্রের বেশ প্রশংসা করেন এবং তিনি অপরাজিত ছবিতে তাঁর বাবার চরিত্রায়ন দেখে আবেগতাড়িত হয়ে পড়েন। তসলিমা নাসরিন চলচ্চিত্র সম্পর্কে মন্তব্য করেন, \"সত্যজিতের নাম বদলে অপরাজিত রাখতে হয়, এটি বড় বেদনার\"। যদিও অভিযোগ উঠেছে যে চলচ্চিত্রের কিছু দৃশ্য ভুলভাবে উপস্থাপন করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nঅপরাজিত - আইএমডিবি (ইংরেজি ভাষায়) উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}