{"pageid": 1453039, "title": "ইংরেজি ধ্বনিতত্ত্ব", "url": "https://bn.wikipedia.org/wiki?curid=1453039", "content": "ইংরেজি ধ্বনিতত্ত্ব (ইংরেজি: English phonology) বলতে কথ্য ইংরেজি ভাষায় ব্যবহৃত যাবতীয় ধ্বনির বিবরণ, এগুলির উচ্চারণ ও ব্যবহারবিন্যাসের আলোচনাকে বোঝায়। অন্যান্য ভাষার মতোই ইংরেজি ভাষার উচ্চারণগত বৈচিত্র্য ব্যাপক, অবশ্য বিভিন্ন ইংরেজি উপভাষার ধ্বনিব্যবস্থা অনেকটা একইরকম। বেশিরভাগ উপভাষায় শ্বাসাঘাতহীন শব্দাংশে স্বরধ্বনির লঘুকরণ লক্ষ করা যায়। এছাড়া বেশিরভাগ উপভাষা এক জটিল ধ্বনিব্যবস্থার মাধ্যমে ঘোষ ও অঘোষ ব্যঞ্জনধ্বনির মধ্যে পার্থক্য করে।\n\n\n== স্বনিম ==\nইংরেজি ভাষায় স্বনিমের (phoneme) সংখ্যা উপভাষা ও গবেষকদের বিশ্লেষণভেদে ভিন্ন। ইংরেজি ব্যঞ্জনধ্বনির (consonant) সংখ্যা সাধারণত ২৪ বা তার সামান্য বেশি ধরা হয়। ইংরেজিতে স্বরধ্বনির (vowel) সংখ্যার বৈচিত্র্য আরও বেশি: রিসিভড প্রনানসিয়েশনে (Received Pronunciation; RP) স্বরধ্বনির সংখ্যা ২০ থেকে ২৫টি, জেনারেল আমেরিকানে (General American) স্বরধ্বনির সংখ্যা ১৪ থেকে ১৬টি এবং জেনারেল অস্ট্রেলিয়ানে (General Australian) স্বরধ্বনির সংখ্যা ১৯ থেকে ২১টি।\n\n\n=== ব্যঞ্জনধ্বনি ===\nনিচের তালিকায় আন্তর্জাতিক ধ্বনিমূলক বর্ণমালা (আধ্বব) ও বাংলা বর্ণমালায় বিভিন্ন ইংরেজি ব্যঞ্জনধ্বনিকে উপস্থাপন করা হয়েছে। সরলীকরণের জন্য বাংলা বর্ণমালার ক্ষেত্রে অঘোষ ব্যঞ্জনধ্বনির উচ্চারণকে অল্পপ্রাণ ধরা হয়েছে। মাতৃভাষীদের ক্ষেত্রে অঘোষ ব্যঞ্জনধ্বনির উচ্চারণ সাধারণত মহাপ্রাণ, তবে শব্দের শুরুতে /s/ বা /ʃ/ ধ্বনির পরের অঘোষ ব্যঞ্জনধ্বনির উচ্চারণ অল্পপ্রাণ। যেমন: pin শব্দে p-এর উচ্চারণ মহাপ্রাণ (ফ্), কিন্তু spin শব্দে p-এর উচ্চারণ অল্পপ্রাণ (প্)।\n\n\n=== ব্যঞ্জনধ্বনি ===\nঅন্যান্য জার্মানীয় ভাষার মতো ইংরেজিতে একাধিক স্বরধ্বনি রয়েছে, যা উপভাষাভেদে ভিন্নরূপ লাভ করতে পারে। এর ফলে বিভিন্ন উপভাষায় সংশ্লিষ্ট স্বরধ্বনিকে বিভিন্ন প্রতীকের মাধ্যমে উপস্থাপন করা হয়। সমগ্র ইংরেজি ভাষা নিয়ে আলোচনার সময় অনেকসময় বিভিন্ন আভিধানিক সেট (lexical set) ব্যবহার করা হয় এবং কোনো স্বরধ্বনি ব্যবহারকারী শব্দ দিয়ে সংশ্লিষ্ট আভিধানিক সেটের নামকরণ করা হয়। যেমন, LOT সেটের অন্তর্গত শব্দগুলোতে রিসিভড প্রনানসিয়েশন অনুযায়ী /ɒ/ এবং জেনারেল আমেরিকান অনুযায়ী /ɑ/ স্বরধ্বনি রয়েছে। নিচে বহুল প্রচলিত ইংরেজি আভিধানিক সেট দেওয়া হয়েছে এবং প্রত্যেক সেটের জন্য রিসিভড প্রনানসিয়েশন, জেনারেল আমেরিকান ও সংশ্লিষ্ট বাংলা বর্ণমালা দেওয়া হয়েছে।\n\n\n== তথ্যসূত্র ==\n\n\n=== উৎস ===\n\n\n== বহিঃসংযোগ =="}