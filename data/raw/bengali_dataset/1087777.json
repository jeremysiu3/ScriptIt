{"pageid": 1087777, "title": "বাংলাদেশ আবৃত্তি সমন্বয় পরিষদ", "url": "https://bn.wikipedia.org/wiki?curid=1087777", "content": "বাংলাদেশ আবৃত্তি সমন্বয় পরিষদ বাংলাদেশের আবৃত্তি সংগঠনগুলোর অভিভাবক সংগঠন। আবৃত্তি শিল্পের বিকাশ ও সামাজিক আন্দোলনকে বেগবান করার লক্ষ্যে সংগঠনটি যাত্রা শুরু করে ১৯৮৮ সালের ১৪ এপ্রিল তারিখে।  প্রথম সভাপতি ছিলেন ভাস্বর বন্দ্যোপাধ্যায় এবং সাধারণ সম্পাদক ছিলেন সাগর লোহানী। এর প্রধান কার্যালয় ঢাকা বিশ্ববিদ্যালয়ের টিএসসিতে অবস্থিত। ৯৩ সদস্যের কমিটি কার্যক্রম পরিচালনা করে।\nপ্রতিষ্ঠার সময় থেকে জনসাধারণের মধ্যে সাংস্কৃতিক সচেতনতা বিকাশ এবং আবৃত্তি চর্চার বিকাশে প্রধান ভূমিকা পালন করছে এই প্রতিষ্ঠানটি। সাম্প্রদায়িক অনুভূতি ও জঙ্গিবাদের বিরুদ্ধে জনসাধারণের মধ্যে সচেতনতা জাগানোর জন্যও বাংলাদেশ আবৃত্তি সমন্বয় পরিষদ গুরুত্বপূর্ণ ভূমিকা পালন করেছে। এছাড়াও নারী অধিকার প্রতিষ্ঠায় তারা নিয়মিত ভাবে বিভিন্ন আয়োজন করে থাকে।\n\n\n== পদক প্রদান ==\nবাংলাদেশ আবৃত্তি সমন্বয় পরিষদ বিভিন্ন সময়ে বিভিন্ন পদক প্রদান করে আসছে-\n\nগোলাম মুস্তাফা আবৃত্তি পদক \nবৃষ্টি দোলা পদক\nকামরুল হাসান মঞ্জু পদক\nবঙ্গবন্ধু শেখ মুজিব জাতীয় আবৃত্তি পদক \n\n\n== গোলাম মুস্তাফা আবৃত্তি পদক ==\n\n\n== প্রধান উদ্দেশ্য ==\nআবৃত্তি শিল্পের পেশাদারী স্বার্থ রক্ষার জন্য এবং তাদের জন্য সুযোগ তৈরি করা;\nআবৃত্তির বিকাশ;\nমৌলিক অধিকার লঙ্ঘন আইন বিরুদ্ধে জনমত জোরদার করা;\nদেশের বিভিন্ন অংশে স্থায়ী পর্যায়ে সক্রিয় পদক্ষেপ নেওয়া;\nবাংলাদেশ আবৃত্তি সমন্বয় পরিষদের মতাদর্শ পালন;\nবিভিন্ন সামাজিক প্রেক্ষাপটে আবৃত্তি অনুষ্ঠানের আয়োজন করা;\nআবৃত্তি সম্পর্কিত উপকরণ প্রকাশ করা;\nজাতীয় ও আন্তর্জাতিক পর্যায়ে আবৃত্তি কর্মশালার ব্যবস্থা করা;\nজাতীয় আবৃত্তি উৎসব পরিচালনা করা;\nজাতীয় শিশু আবৃত্তি উৎসব পরিচালনা করা;\nআবৃত্তির সঙ্গে যুক্ত মানুষের জন্য কল্যাণকর আয়োজন করা।\n\n\n== তথ্যসূত্র ==\n\n\n== বহিঃসংযোগ ==\nবাংলাদেশ আবৃত্তি সমন্বয় পরিষদ  ওয়েব্যাক মেশিনে আর্কাইভকৃত ১২ সেপ্টেম্বর ২০২১ তারিখে-এর অফিসিয়াল সাইট।"}