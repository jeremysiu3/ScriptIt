{"pageid": 1440650, "title": "লুনা ই-৮-৫ নং. ৪০২", "url": "https://bn.wikipedia.org/wiki?curid=1440650", "content": "লুনা ই-৮-৫ নং. ৪০২, যা লুনা ওয়াইই-৮-৫ নং. ৪০২ নামেও পরিচিত এবং কখনও কখনও নাসা কর্তৃক লুনা ১৯৬৯সি হিসাবে চিহ্নিত করা হয়, হলো লুনা কর্মসূচির অংশ হিসাবে ১৯৬৯ সালে মহাশূণ্যে প্রেরণ করা একটি সোভিয়েত মহাকাশযান যা উৎক্ষেপণ ব্যর্থতায় হারিয়ে গিয়েছে। এটি ছিলো ৫,৬০০-কিলোগ্রাম (১২,৩০০-পাউন্ড) ভর বিশিষ্ট লুনা ই-৮-৫ মহাকাশযান, কমপক্ষে এগারোটির মধ্যে প্রথম উৎক্ষেপণ করাটি। এটি ছিলো চন্দ্র পৃষ্ঠে মৃদু অবতরণের পর সেখান হতে মৃত্তিকা সংগ্রহ কর তা নিয়ে পুনরায় পৃথিবীতে প্রত্যাবর্তন করার জন্য প্রেরিত মহাকাশযান। এটি ছিলো লুনা ১৫ সহ দুটি অসফল অভিযানের একটি যা অ্যাপোলো ১১ সাথে অবতীর্ণ হওয়া চন্দ্রে পৌছাঁনোর দৌড়ে সোভিয়েত প্রচেষ্টায় শেষ পদক্ষেপ।\n\n\n== বিবরণ ==\nলুনা ই-৮-৫ নং. ৪০২ মহাকাশযানটি ১৯৬৯ সালের ১৪ জুন ০৪:০০:০৭ ইউটিসি-এ বাইকোনুরের সাইট ৮১/২৪ থেকে ব্লক-ডি উচ্চ-স্তর যুক্ত একটি প্রোটন-কে ৮কে৭৮কে বাহক রকেটের উপরে বসিয়ে উৎক্ষেপণ করা হয়েছিল। এটির উপরের পর্যায়টি জ্বলতে ব্যর্থ হয় এবং ফলস্বরূপ মহাকাশযান কক্ষপথে পৌঁছাতে ব্যর্থ হয়। পরবর্তীতে এই অভিযান সম্পর্কে তথ্য প্রকাশের আগেই নাসা সঠিকভাবে সনাক্ত করতে সক্ষম হয় যে এটি চাঁদ থেকে নমুনা সংগ্রহ অভিযান ছিলো। যাইহোক, তারা মনে করেছিল যে ৩০ এপ্রিল একটি মহাকাশযান উৎক্ষেপণ প্রচেষ্টা হয়েছিল, যা উৎক্ষেপণ ব্যর্থতায় হারিয়ে যায়। তারা এটিকে চিহ্নিত করে লুনা ১৯৬৯বি নামে। তবে, সেই তারিখে কোনো লুনা মহাকাশযান বা প্রোটন রকেট উৎক্ষেপণ করা হয়নি।\n\n\n== তথ্যসূত্র ==\n\n\n== বহিঃসংযোগ ==\n\nZarya - লুনা কর্মসূচির কালপঞ্জী  ওয়েব্যাক মেশিনে আর্কাইভকৃত ১৭ এপ্রিল ২০১২ তারিখে।"}