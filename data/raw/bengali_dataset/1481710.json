{"pageid": 1481710, "title": "সিলেট সরকারি মডেল স্কুল এন্ড কলেজ", "url": "https://bn.wikipedia.org/wiki?curid=1481710", "content": "সিলেট সরকারি মডেল স্কুল এন্ড কলেজ (পূর্বনাম:সিলেট মডেল স্কুল এন্ড কলেজ) সিলেটের একটি মাধ্যমিক এবং উচ্চ মাধ্যমিক শিক্ষাপ্রতিষ্ঠান। শিক্ষাপ্রতিষ্ঠানটি ২০০৩ সালে প্রতিষ্ঠিত হয় এবং ২০১৭ সালে জাতীয়করণ করা হয়। \n\n\n== ইতিহাস ==\n১৯৯৯ সালে বাংলাদেশ শিক্ষা মন্ত্রণালয় এর অধীনে ১১৪ কোটি টাকা ব্যয়ে ঢাকা মহানগরী সহ দেশের ৬টি বিভাগীয় শহরে ১১টি মডেল স্কুল ও কলেজ প্রতিষ্ঠার প্রকল্প হাতে নেয়া হয়। ঐ ১১টি শিক্ষাপ্রতিষ্ঠানের মধ্যে মাঝে ঢাকা মহানগরীতে ৫টি, বাকী ৫টি বিভাগীয় শহরে ৫টি এবং বগুড়াতে একটি বিদ্যালয় স্থাপনের পরিকল্পনা করা হয়। ২০০৬ সালের ৩১ জানুয়ারি জাতীয় অর্থনৈতিক পরিষদের নির্বাহী কমিটির এক সভায় প্রকল্পটি গৃহীত হয় ও বাস্তবায়নের উদ্যোগ নেয়া হয়। এ প্রকল্পের অংশ হিসেবে ঢাকা মহানগরীতে ৪ টি (মোহাম্মদপুরে ১টি, মিরপুরের রূপনগরে ১টি, শ্যমপুরে ১টি, লালবাগে ১টি) এবং রাজশাহী, চট্টগ্রাম, সিলেট, বরিশাল ও খুলনায় ১টি করে মোট ৯টি মডেল কলেজ প্রতিষ্ঠা করা হয়। বাকি দু’টি প্রতিষ্ঠান (ঢাকা ও বগুড়ায়) বর্তমানে বিয়াম ফাউন্ডেশন কর্তৃক পরিচালিত হচ্ছে।\n২০০৩ সালে সিলেট শহরের শাহী ঈদগাহ এলাকায় সিলেট মডেল স্কুল এন্ড কলেজ প্রতিষ্ঠানটি যাত্রা শুরু করে। ২০১৭ সালে রাজধানী ঢাকাসহ ৯ জেলার ১২টি মডেল স্কুল এন্ড কলেজ জাতীয়করণের প্রক্রিয়ায় এই প্রতিষ্ঠানটিকেও জাতীয়করণ করা হয়।\n\n\n== অবকাঠামো ==\nসিলেট সরকারি মডেল স্কুল অ্যান্ড কলেজ এর মূল একাডেমিক ভবনটি পাঁচ তলা। চতুর্ভুজ আকৃতির ভবনটির মাঝখানে একটি বাগান ও পাশে খোলা মাঠ রয়েছে। ভবনটি এবং মাঠের পাশে অধ্যক্ষ মহোদয়ের জন্য দোতলা বাসভবন রয়েছে।\n\n\n== শিক্ষা কার্যক্রম ==\nসিলেট সরকারি মডেল স্কুল এন্ড কলেজে ষষ্ঠ শ্রেণী হতে দশম শ্রেণী পর্যন্ত মাধ্যমিক এবং একাদশ দ্বাদশ শ্রেণীতে উচ্চ মাধ্যমিক পাঠদান করা হয়। কলেজে এস.এস.সি. পরীক্ষার ফলাফলের ভিত্তিতে একাদশ শ্রেনীতে বিজ্ঞান, মানবিক ও ব্যবসায় শিক্ষা শাখায় ছাত্রছাত্রীদের ভর্তির সুযোগ দেয়া হয়। উচ্চ মাধ্যমিক পরীক্ষা (এইচ.এস.সি) কার্যক্রম সিলেট মাধ্যমিক ও উচ্চ মাধ্যমিক শিক্ষা বোর্ড দ্বারা নিয়ন্ত্রিত হয়।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}