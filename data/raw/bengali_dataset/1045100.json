{"pageid": 1045100, "title": "ডোয়াইট ম্যাকনিল", "url": "https://bn.wikipedia.org/wiki?curid=1045100", "content": "ডোয়াইট জেমস ম্যাথু ম্যাকনিল (ইংরেজি উচ্চারণ: /dwaɪ̯t mkni:l/, ইংরেজি: Dwight McNeil; জন্ম: ২২ নভেম্বর ১৯৯৯; ডোয়াইট ম্যাকনিল নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব বার্নলির হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলে থাকেন।\n২০০৫–০৬ মৌসুমে, ইংরেজ ফুটবল ক্লাব ম্যানচেস্টার ইউনাইটেডের যুব পর্যায়ের হয়ে খেলার মাধ্যমে ম্যাকনিল ফুটবল জগতে প্রবেশ করেছেন এবং পরবর্তীকালে বার্নলির যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, ইংরেজ ক্লাব বার্নলির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৯ সালে, ম্যাকনিল ইংল্যান্ড অনূর্ধ্ব-২০ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nডোয়াইট জেমস ম্যাথু ম্যাকনিল ১৯৯৯ সালের ২২শে নভেম্বর তারিখে ইংল্যান্ডের রচডেলে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবার নাম ম্যাটি ম্যাকনিল, যিনি ফুটবল খেলোয়াড় ছিলেন এবং তার মাতার নাম ট্র্যাসি ম্যাকনিল। তার বেইলি ও চিয়ারা নামে দুইজন ছোট বোন রয়েছে।\n\n\n== আন্তর্জাতিক ফুটবল ==\nম্যাকনিল ইংল্যান্ড অনূর্ধ্ব-২০ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৯ সালের ২১শে মার্চ তারিখে তিনি পোল্যান্ড অনূর্ধ্ব-২০ দলের বিরুদ্ধে ম্যাচে ইংল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। তিনি ২০১৯ সালের ১১ই জুন তারিখে এক প্রীতি ম্যাচে গুয়াতেমালা অনূর্ধ্ব-২৩ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ডোয়াইট ম্যাকনিল  (ইংরেজি)  \nসকারবেসে ডোয়াইট ম্যাকনিল (ইংরেজি) \nবিডিফুটবলে ডোয়াইট ম্যাকনিল  (ইংরেজি)  \nওয়ার্ল্ডফুটবল.নেটে ডোয়াইট ম্যাকনিল (ইংরেজি) \nইএসপিএন এফসিতে ডোয়াইট ম্যাকনিল (ইংরেজি)"}