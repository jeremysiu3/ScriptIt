{"pageid": 1001898, "title": "১৯৭৭ অন্ধ্রপ্রদেশ ঘূর্ণিঝড়", "url": "https://bn.wikipedia.org/wiki?curid=1001898", "content": "১৯৭৭ সালের অন্ধ্র প্রদেশ ঘূর্ণিঝড় একটি বিধ্বংসী গ্রীষ্মমণ্ডলীয় ঘূর্ণিঝড় যা ১৯৭৭ সালের নভেম্বরে অন্ধ্র প্রদেশে আঘাত হানে এবং কমপক্ষে ১০,০০০ জন মানুষকে হত্যা করে। \n\n\n== আবহাওয়া ইতিহাস ==\n১৯৭৭ অন্ধ্রপ্রদেশ ঘূর্ণিঝড়ের উত্‍পত্তিটি দুর্বল গ্রীষ্মমণ্ডলীয় নিম্নচাপের সন্ধান পাওয়া যায় ১৪ নভেম্বর সকালে স্যাটেলাইট চিত্রে যা নিকোবর দ্বীপপুঞ্জের প্রায় ৫২০কিমি (৩২০ মাই্ল) দক্ষিণ-পশ্চিমে অবস্থান।   ভারত আবহাওয়া অধিদফতরের (আইএমডি) প্রতিবেদনে জানা যায় যে সকালে এই নিম্নচাপ গভীর নিম্নচাপের দিকে আরও তীব্র হয়ে ওছে,   এবং জয়েন্ট টাইফুন সতর্কতা কেন্দ্র (জেটিডাব্লুসি) একটি ক্রান্তীয় ঘূর্ণিঝড় গঠনের সতর্কতা জারি করে।  \n\n\n== প্রভাব ==\nসবচেয়ে বেশি ক্ষতিগ্রস্ত অঞ্চলগুলি ছিল কৃষ্ণা নদীর বদ্বীপ অঞ্চলে। ডিভিসিমা দ্বীপ ছয়-মিটার উঁচু ( ২০ ফুট ) আঘাত পেয়েছিল ) ঝড়ের প্লাবনের আঘাতের সম্মুখীন হয়। হাজার হাজার মানুষের প্রাণহানি হয়। কয়েকশ লাশ পানিতে ভাসছিল এবং কোন প্রকার সনাক্তকরণ ছাড়ান গনশেষকৃত্য সম্পন্ন করা হয়। ভূমিধ্বস ওয়াল্টার-কিরান্ডাল রেলপথ লাইন ভেঙে ফেলে। বাপতলা শহরের একটি গির্জার আশ্রয় নিতে বাড়ি ছেড়ে আসা প্রায় ১০০ মানুষ ভবনটি ধসে মারা গিয়েছিলেন। জলোচ্ছ্বাসে ধান এবং ফসলের ক্ষেতগুলি ডুবে যায়। ঝড়ের কবলে কয়েকটি বিদেশী জাহাজসহ ১৩ টি নৌযান নিখোঁজ হয়।\nঘূর্ণিঝড় এবং পরবর্তী বন্যায় প্রায় ১০০ টি গ্রাম ধুয়ে যায় বা ক্ষতিগ্রস্ত হয় এবং মোট ১০,৮৪১ জন নিহত ও নিখোঁজ হয় এবং ৩৪ লক্ষ মানুষ গৃহহীন হয় । জনতা পার্টির মতে, ঝড়ের ফলে কমপক্ষে ৫০,০০০ মানুষ মারা যায় বলে বিশ্বাস করা হয়, যা সরকারের রিপোর্টের চেয়ে যথেষ্ট বেশি। \n\n\n== ফলাফল ==\nজানমালের ব্যাপক ক্ষয়ক্ষতি অন্ধ্র প্রদেশ উপকূলে প্রাথমিক সতর্কতা আবহাওয়া কেন্দ্র স্থাপনের জন্য উদ্বুদ্ধ করে। ঘূর্ণিঝড় আশ্রয় কেন্দ্র এবং দুর্যোগ ব্যবস্থাপনার অন্যান্য ব্যবস্থাও নেওয়া হয়েছিল। ঝড়ের কবলে পড়ে মারা যাওয়া মানুষের স্মৃতিতে একটি স্মৃতিসৌধ অবনীগড়দা শহরের নিকটে নির্মাণ করা হয়।\nপরের ঘূর্ণিঝড় ( ১৯৯০) যা অন্ধ্র প্রদেশে ঘটেছিল তা দেখিয়েছিল যে দুর্যোগ ব্যবস্থাপনায় বড় ধরনের উন্নতি হয়েছে, সময়ের আগে কার্যকর সতর্কতা ছিল এবং উন্নত আবহাওয়া সংক্রান্ত সরঞ্জাম ১৯৭৭ সালের ঘূর্ণিঝড়ের তুলনায় মৃত্যুর হারকে নাটকীয়ভাবে হ্রাস করেছিল। \nএই দুর্যোগের প্রেক্ষাপটে ভারতে কর্মকর্তাদের বিরুদ্ধে ক্ষয়ক্ষতি ও প্রাণহানির মাত্রা লুকানোর অভিযোগ আনা হয়েছিল। জনতা পার্টির সদস্যরা, যে সময়ে রাজ্য সরকারের বিরোধী রাজনৈতিক দল ছিল, দাবি করেছিল যে এই কভার আপটি ছিল অপরাধমূলক অবহেলা গোপন করার জন্য যার ফলে কয়েক হাজার মানুষ হতাহত হয়েছিল।  এই অভিযোগের পরে পাঁচ জন উচ্চপদস্থ সরকারী কর্মকর্তা পদ থেকে পদত্যাগ করেন। \n\n\n== আরো দেখুন ==\nটাইফুন গে (১৯৮৯)\n১৯৯৬ অন্ধ্র প্রদেশ ঘূর্ণিঝড়\n\n\n== মন্তব্য ==\n\n\n== তথ্যসূত্র =="}