{"pageid": 1521944, "title": "পান্ডুরাঙ্গি কোদণ্ড রাও", "url": "https://bn.wikipedia.org/wiki?curid=1521944", "content": "পান্ডুরাঙ্গি কোদণ্ড রাও (২৫ ডিসেম্বর ১৮৮৯ – ২৩ জুলাই ১৯৭৫) ছিলেন একজন ভারতীয় সমাজসেবী ও স্বাধীনতা আন্দোলনের কর্মী। তিনি ১৯২২ থেকে ১৯৫৮ সাল পর্যন্ত ভারতীয় সামাজিক-রাজনৈতিক সংগঠন সার্ভেন্টস অব ইন্ডিয়া সোসাইটি-এর সদস্য ও সচিব হিসেবে দায়িত্ব পালন করেন। তিনি ভি. এস. শ্রীনিবাস শাস্ত্রীর ব্যক্তিগত সচিব ছিলেন এবং তাঁর সঙ্গে উপদেষ্টা ও প্রতিনিধি হিসেবে একাধিক গোলটেবিল বৈঠক ও অন্যান্য আন্তর্জাতিক বৈঠকে অংশগ্রহণ করেন। রাও ছিলেন ভারতীয় স্বাধীনতা সংগ্রামের নেতা মহাত্মা গান্ধীর সহচর এবং তিনি অস্পৃশ্যতার বিরুদ্ধে গান্ধীর আন্দোলনে তাঁকে সহায়তা করেছিলেন। তিনি প্রবাসী ভারতীয়, অভিবাসন, দেশান্তর ও ব্রিটিশ শাসনামলে ভারতের রাজনীতি—এইসব বিষয় নিয়ে ব্যাপকভাবে লিখেছেন।\n\n\n== প্রারম্ভিক জীবন ==\nরাও ১৮৮৯ সালের ২৫শে ডিসেম্বর বর্তমান ভারতের অন্ধ্রপ্রদেশ রাজ্যের বিশাখাপত্তনমে জন্মগ্রহণ করেন। তিনি ১৯১৫ সালে মাদ্রাজ বিশ্ববিদ্যালয়ের অধিভুক্ত প্রেসিডেন্সি কলেজ থেকে কলা বিভাগে স্নাতকোত্তর ডিগ্রি অর্জন করেন। স্নাতকোত্তরের পর তিনি ১৯১৫ থেকে ১৯২১ সাল পর্যন্ত বেঙ্গালুরুর বেঙ্গালুরুর সেন্ট্রাল কলেজে উদ্ভিদবিদ্যার অধ্যাপক হিসেবে কর্মরত ছিলেন। তিনি ১৯৩৪ থেকে ১৯৩৫ সাল পর্যন্ত ইয়েল বিশ্ববিদ্যালয়ে কার্নেগি স্কলার হিসেবে অধ্যয়ন করেন।\n\n\n== কর্মজীবন ==\nস্নাতক সম্পন্ন করার পর রাও গোপাল কৃষ্ণ গোখলে প্রতিষ্ঠিত একটি সামাজিক ও রাজনৈতিক সংগঠন ভারত সেবক সমাজ-এর সদস্যপদের জন্য আবেদন করেন। কিন্তু তাঁর বয়স অল্প হওয়ায় ভি. এস. শ্রীনিবাস শাস্ত্রী তাঁর আবেদন নাকচ করেন। এরপর রাও সেন্ট্রাল কলেজ, ব্যাঙ্গালোর-এ উদ্ভিদবিদ্যার অধ্যাপক হিসেবে ছয় বছর কর্মরত ছিলেন এবং ১৯২২ সালে তিনি সফলভাবে ভারত সেবক সমাজের সদস্যপদ লাভ করেন। তিনি ১৯৫৮ সাল পর্যন্ত ৩৭ বছর এই সংগঠনের সেবা করেন। এ সময় তিনি ১৯৩০ সাল থেকে সমাজের সাধারণ সম্পাদক হিসেবে দায়িত্ব পালন করেন এবং সমাজের প্রকাশিত সাময়িকপত্র Servant of India-র সম্পাদক ছিলেন। তিনি ইন্ডিয়ান কাউন্সিল অব ওয়ার্ল্ড অ্যাফেয়ার্স-এর সভাপতি হিসেবেও দায়িত্ব পালন করেন এবং সংস্থাটির ব্যাঙ্গালোর শাখা থেকেই কাজ করতেন।\nরাও ১৯২২ থেকে ১৯৩২ সাল পর্যন্ত ভি. এস. শ্রীনিবাস শাস্ত্রী-র ব্যক্তিগত সচিব হিসেবে দায়িত্ব পালন করেন। তিনি শাস্ত্রীকে নিয়ে লন্ডন ও দক্ষিণ আফ্রিকায় অনুষ্ঠিত গোলটেবিল সম্মেলনে অংশ নেন। শাস্ত্রী যখন ১৯২৭ থেকে ১৯২৮ সালের মধ্যে দক্ষিণ আফ্রিকাতে ভারত সরকারের প্রধান প্রতিনিধি (Agent General) হিসেবে নিয়োজিত ছিলেন, তখনও রাও তাঁর সঙ্গে ছিলেন। তিনি ১৯২৬ ও ১৯৩২ সালে ভারত ও দক্ষিণ আফ্রিকার মধ্যে অনুষ্ঠিত গোলটেবিল সম্মেলনের ভারতীয় প্রতিনিধিদলেরও সদস্য ছিলেন। ১৯৪৬ সালে তিনি আন্তর্জাতিক শ্রম সংস্থার মন্ট্রিয়ালে অনুষ্ঠিত স্থায়ী অভিবাসন কমিটিতে ভারতের প্রতিনিধি দলের উপদেষ্টা হিসেবে দায়িত্ব পালন করেন। তিনি বিদেশে বসবাসকারী ভারতীয়দের অবস্থা বিশদভাবে পরিদর্শনের জন্য ব্যাপক ভ্রমণ করেছিলেন।\nরাও শাস্ত্রীর জীবনীকার হিসেবেও খ্যাতিমান ছিলেন এবং তিনি The Right Honourable V.S. Srinivasa Sastri: A Political Biography (১৯৬৩) এবং Gokhale and Sastri (১৯৬১) শীর্ষক দুটি গ্রন্থ রচনা করেন।   তাঁর লেখা শাস্ত্রীর জীবনী ১৯৬৬ সালে ওয়াটুমুল মেমোরিয়াল পুরস্কার অর্জন করে।\n১৯৩৭ থেকে ১৯৪২ সালের মধ্যে রাও নাগপুর বিশ্ববিদ্যালয়র একাডেমিক ও নির্বাহী পরিষদের সদস্য ছিলেন। যুদ্ধ-পরবর্তী সময়ে তিনি মালয় অঞ্চলে পাঠানো ভারতীয় প্রতিনিধিদলের সদস্য ছিলেন, যার উদ্দেশ্য ছিল ওই অঞ্চলে অবস্থানরত ভারতীয়দের অবস্থা পরিদর্শন।\nরাও ভারতীয় স্বাধীনতা আন্দোলনের নেতা মহাত্মা গান্ধীর ব্যক্তিগত বন্ধু ছিলেন এবং তিনি অস্পৃশ্যতাবিরোধী গান্ধীর প্রচার-আন্দোলনে সহায়তা করেছিলেন। তাঁরা নিয়মিতভাবে পত্রালাপ করতেন। এরকম একটি পত্রে গান্ধী হেনরি ডেভিড থরো তাঁর নাগরিক অবাধ্যতা বিষয়ক দৃষ্টিভঙ্গিতে কীভাবে প্রভাব ফেলেছেন, তা ব্যাখ্যা করেন।\nরাও বিভিন্ন জার্নালে প্রবাসী ভারতীয়দের অবস্থা, অভিবাসন, দেশত্যাগ এবং ব্রিটিশ শাসনাধীনে ভারতের রাজনীতি বিষয়ক বহু প্রবন্ধ লিখেছেন। ১৯৩৫ সালে দ্য নিউ ইয়র্ক টাইমস-এ প্রকাশিত একটি লেখায় তিনি ১৯৩৫ সালের ভারত সরকার আইন-কে স্বাধীনতা ও ডমিনিয়ন মর্যাদার পথে ভারতের অগ্রযাত্রা রুদ্ধকারী ও সীমাবদ্ধকারী হিসেবে আখ্যায়িত করেন। তাঁর রচিত গ্রন্থগুলোর মধ্যে রয়েছে—East vs West: Denial of Contrast, Culture Conflicts: Cause and Cure এবং Foreign Friends of India's Freedom। Foreign Friends of India's Freedom ছিল আকাশবাণীর অনুরোধে প্রস্তুত একগুচ্ছ সম্প্রচারের সংকলন, যা ভারতের স্বাধীনতার ২৫তম বার্ষিকীতে সম্প্রচারিত হয়েছিল। তিনি ১৯৬৩ সালে সঙ্গীত নাটক একাডেমি পুরস্কার লাভ করেন।\nরাও সরকারি বিভিন্ন কমিটিতেও সদস্য হিসেবে দায়িত্ব পালন করেন। এর মধ্যে ছিল মধ্যপ্রদেশ সরকার কর্তৃক ১৯৫১ সালে গঠিত মদ্যনিষেধ বিষয়ক অনুসন্ধান কমিটি। তিনি এ প্রতিবেদনের সঙ্গে একমত হননি এবং একটি পৃথক ভিন্নমতপ্রকাশী নোট সংযুক্ত করেন। তিনি ভারতের বাণিজ্য ও শিল্প মন্ত্রক কর্তৃক ১৯৫০ সালে গঠিত ডেক প্যাসেঞ্জার কমিটির সদস্যও ছিলেন, যার উদ্দেশ্য ছিল ভারতের উপকূলবর্তী যাত্রীপরিবহন পরিষেবা বিষয়ে সুপারিশ প্রদান।\n\n\n== ব্যক্তিগত জীবন ==\nরাও একজন আমেরিকান নারী মেরি লুইস ক্যাম্পবেল রাও-কে বিয়ে করেছিলেন, যাঁর সঙ্গে তাঁর পরিচয় হয় হাওয়াইতে, সেখানে তিনি জাতিগত সম্পর্ক নিয়ে একটি সম্মেলনে অংশ নিতে গিয়েছিলেন। ১৯৩৬ সালে তাঁদের প্রথম সাক্ষাৎ হয় এবং ১৯৩৭ সালে তাঁরা পুনেতে বিবাহবন্ধনে আবদ্ধ হন। পরবর্তী জীবনে তাঁরা বেঙ্গালুরুর বাসবনগুড়িতে ‘আলোহা’ নামক একটি বাড়িতে বসবাস করতেন।\nতাঁর বই East vs West-এ স্ত্রীকে উৎসর্গ করে রাও লিখেছিলেন: “তিনি, যিনি পশ্চিমের, এবং আমি, যিনি পূর্বের, আমরা পূর্ব বনাম পশ্চিমকে অস্বীকার করি এবং সভ্যতার ঐক্য ঘোষণা করি।” তিনি Foreign Friends of India's Freedom বইটিও তাঁর স্ত্রীকে উৎসর্গ করেছিলেন।\nরাও ১৯৭৫ সালের ২৩ জুলাই বেঙ্গালুরুতে পরলোকগমন করেন। তাঁর বয়স হয়েছিল ৮৫ বছর।\n\n\n== প্রকাশিত রচনাবলি ==\n\n\n=== রচিত গ্রন্থাবলি ===\nরাও, পি. কোদণ্ড (১৯৩৯)। East Versus West: A Denial of Contrast (ইংরেজি ভাষায়)। G. Allen & Unwin। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৪৬)। Culture Conflicts Cause and Cure। Padmaja Publications। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৬৩)। The Right Honourable V. S. Srinivasa Sastri, P. C., C. H., LL.: D., D. LITT.; a Political Biography (ইংরেজি ভাষায়)। Asia Publishing House। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৬৯)। Language Issue in the Indian Constituent Assembly: 1946-1950: Rational Support for English and Non-rational Support for Hindi (ইংরেজি ভাষায়)। Distributors: International Book House। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৭৩)। Foreign friends of India's freedom। Bangalore: P. T. I. Book Co। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n=== গবেষণা পত্রিকা ===\nরাও, পি. কোদণ্ড (১৯৩৬)। \"India and England\"। The Annals of the American Academy of Political and Social Science। 186: 73–80। আইএসএসএন 0002-7162। এসটুসিআইডি 145759416। জেস্টোর 1020610। ডিওআই:10.1177/000271623618600113। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৪৪)। \"Indians Overseas\"। The Annals of the American Academy of Political and Social Science। 233: 200–207। আইএসএসএন 0002-7162। এসটুসিআইডি 220837664। জেস্টোর 1025841। ডিওআই:10.1177/000271624423300129। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৫২)। \"Review of U.S.A.: The Permanent Revolution\"। India Quarterly। 8 (1): 81–85। আইএসএসএন 0974-9284। জেস্টোর 45067794। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৫৩)। \"India: The Republican Dominion\"। Current History। 25 (148): 331–338। আইএসএসএন 0011-3530। জেস্টোর 45308565। ডিওআই:10.1525/curh.1953.25.148.331। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৫৪)। \"Communism as India sees it\"। Current History। 27 (159): 307–309। আইএসএসএন 0011-3530। জেস্টোর 45308737। ডিওআই:10.1525/curh.1954.27.159.307। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৫৯)। \"The Kashmir Dispute\"। online.ucpress.edu। সংগ্রহের তারিখ ২ জানুয়ারি ২০২৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nরাও, পি. কোদণ্ড (১৯৫৩)। \"Indian Interest in Africa\"। online.ucpress.edu। সংগ্রহের তারিখ ২ জানুয়ারি ২০২৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== তথ্যসূত্র =="}