{"pageid": 1529415, "title": "প্রেমলীলা বিঠঠলদাস থ্যাকারসে", "url": "https://bn.wikipedia.org/wiki?curid=1529415", "content": "প্রেমলীলা বিঠঠলদাস (১৮৯৪ - ১৯৭৭), যিনি লেডি থ্যাকারসে নামেও পরিচিত, একজন ভারতীয় শিক্ষাবিদ এবং গান্ধীবাদী ছিলেন।\n\n\n== প্রারম্ভিক জীবন ==\nপ্রেমলীলার জন্ম হয়েছিল ১৮৯৪ সালের ৮ই জানুয়ারি, রাজকোটের এক ধর্মপ্রাণ ভাটিয়া পরিবারে। তাঁর বাবার নাম বাবা শেঠ ধারসি পুরুষোত্তম। জন্মের সময় তাঁর নাম ছিল বেচুবেন। \n\n\n== কর্মজীবন ==\nতিনি ছিলেন শিক্ষাবিদ এবং সমাজসেবক স্যার বিঠলদাস থ্যাকারসের স্ত্রী। কুড়ি বছর বয়সে তাঁর বিবাহ হয়েছিল এবং বিয়ের পর তাঁর নাম হয় প্রেমলীলা। ১৯২৫ সালে যখন তাঁর স্বামী মারা যান, তখন তাঁর বয়স ছিল ৩১ বছর, তবুও তিনি শিক্ষা এবং জনহিত উভয় ক্ষেত্রেই নিজের কাজ চালিয়ে যান এবং নারী শিক্ষার জন্য নিজেকে উৎসর্গ করেন। তিনি কস্তুরবা গান্ধী জাতীয় স্মৃতি ট্রাস্টের চেয়ারপারসন (১৯৫৬ - ১৯৭২) ছিলেন এবং মুম্বাইয়ের এসএনডিটি মহিলা বিশ্ববিদ্যালয়ের প্রথম উপাচার্যও হয়েছিলেন।\nপ্রেমলীলা থ্যাকারসে গৃহ বিজ্ঞানে ডিগ্রি কলেজ প্রতিষ্ঠার জন্য উদারভাবে দান করেছিলেন। এভাবে, ১৯৫৯ সালে স্যার বিঠলদাস থ্যাকারসে কলেজ অফ হোম সায়েন্স শুরু হয়েছিল।\nশিক্ষাক্ষেত্রে অবদানের জন্য ১৯৭৫ সালে ভারত সরকার তাঁকে ভারতের দ্বিতীয় সর্বোচ্চ বেসামরিক সম্মান পদ্মবিভূষণে ভূষিত করে।\n\n\n== তথ্যসূত্র =="}