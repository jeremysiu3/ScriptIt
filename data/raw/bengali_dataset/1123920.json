{"pageid": 1123920, "title": "মরা আত্রাই নদী", "url": "https://bn.wikipedia.org/wiki?curid=1123920", "content": "মরা আত্রাই নদী বা আত্রাই নদী (পাবনা) হচ্ছে বাংলাদেশের উত্তর-পশ্চিমাঞ্চলের পাবনা জেলায় অবস্থিত একটি নদী। নদীটির দৈর্ঘ্য ৮৫ কিলোমিটার। এই নদীটির গড় প্রস্থ ৪১ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা \"পাউবো\" কর্তৃক আত্রাই নদীর প্রদত্ত পরিচিতি নম্বর উত্তর-পশ্চিমাঞ্চলের নদী নং ০৫।\n\n\n== প্রবাহ ==\nআত্রাই নদী পাবনা জেলার চাটমোহর উপজেলার হরিপুর ইউনিয়নের বিলাঞ্চল থেকে উৎপত্তি লাভ করেছে। যদিও এটি পুরাতন আত্রাই নদীর একটি মরা খাত। বর্তমানে খাতটির সংযোগ গুমানী নদীর সাথে স্থাপিত হয়ে গেছে। নদীটি চলতি পথে চিকনাই নদীর সাথে মিলিত হয়। এরপর নদীটি পূর্ব দক্ষিণে বইতে থাকে।\nঅতঃপর এই নদী পুরাতন প্রবাহ অনুসারে বর্তমান পাবনা সেচ প্রকল্পের ভেতরে ঢুকে পূর্বমুখী ও পরে দক্ষিণমুখী হয়ে মহাসড়ক পার হয়ে বাদাই নদীর সাথে মিলিত হয়েছে॥\nআত্রাইয়ের উৎপত্তিমুখে স্লুইসগেটের মাধ্যমে নদীর পানি নিয়ন্ত্রণ করা হয়। এ নদীর মাধ্যমে এলাকার পানি নিষ্কাশন করা হয় এবং সেচের কাজও করা হয়। বেশ কয়েক বছর ধরে নদীটির কোনো পরিবর্তন হয়নি। তবে এর প্রবাহ দিনদিন হ্রাস পাচ্ছে। নদীটি তে বন্যানিয়ন্ত্রণ বাঁধ নেই।\n\n\n== আরও দেখুন ==\nবাংলাদেশের নদীর তালিকা\nবাংলাদেশের বড় নদীসমূহ\n\n\n== তথ্যসূত্র =="}