{"pageid": 1527005, "title": "জালখান মসজিদ", "url": "https://bn.wikipedia.org/wiki?curid=1527005", "content": "জালখান মসজিদ (আর্মেনীয়: Զալխանի մզկիթ), যা শেহের মসজিদ নামেও পরিচিত।  এটি ছিল একটি শিয়া মসজিদ, যার অবস্থান ছিলো আধুনিক আর্মেনিয়ার রাজধানী ইয়েরেভানের শাহার কোয়ার্টারে।  আনুমানিক ১৬৮৭ সালে মসজিদটি তৎকালীন ইরানে অবস্থিত ছিলো, এবং ধারণা করা হয় ১৯২৬ থেকে ১৯২৮ সালের মধ্যে এটি ধ্বংস করা হয়।\n\n\n== ইতিহাস ==\nমসজিদটি ইয়েরেভানের গালা ও তেপেবাশি পর্বতশ্রেণির মাঝখানে অবস্থিত ছিল। হেনরি লিঞ্চের মতে, মসজিদের গায়ে আরবি বর্ণমালায় তুর্কি ভাষায় লেখা ছিলো যে এটি হিজরি ১০৯৮ (১৬৮৬/১৬৮৭) সালে নির্মিত হয়েছিল। \n১৯২৬ - ১৯২৮ সালের দিকে মসজিদের প্রধান হলটি ভেঙ্গে ফেলা হয়  এবং সেখানে আর্মেনিয়ান এসএসআর- এর একটি রাষ্ট্রীয় মালিকানাধীন হোটেল নির্মাণ করা হয়, যা ছিলো সোভিয়েত আর্মেনিয়ার প্রথম হোটেল।  প্রথমে ইনট্যুরিস্ট এজেন্সির নামানুসারে এর নামকরণ করা হয়েছিল ইনট্যুরিস্ট হোটেল, কিন্তু পরবর্তীতে ১৯৫৯ সালে এর নাম পরিবর্তন করে ইয়েরেভান হোটেল রাখা হয়। ১৯৯৯ সালে আবারও এর নাম পরিবর্তন করে নামকরণ করা হয় গোল্ডেন টিউলিপ হোটেল ইয়েরেভান, যা বর্তমানে ১৪ আবভিয়ান স্ট্রিটে অবস্থিত।\nআজারবাইজানের রাষ্ট্রীয় আর্কাইভে সংরক্ষিত ১৯৪৯ সালের একটি আর্কাইভাল নথিতে বলা হয়েছে যে জালখান মসজিদটি একটি প্রদর্শনী হল হিসেবে ব্যবহৃত হত। \nদুই তলা ভবন ও অসংখ্য কক্ষবিশিষ্ট জালখান মসজিদের মাদ্রাসার ব্যবহার দ্বিতীয় বিশ্বযুদ্ধের পর পরিবর্তিত হয়।  ২০১৮ সালের তথ্য অনুযায়ী, ওই ভবনটি, যা ১৬ আবোভিয়ান স্ট্রিটে অবস্থিত, শিল্পী সমিতির প্রদর্শনী হল হিসেবে ব্যবহৃত হয়। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nআর্মেনিয়ায় ইসলাম\n\n\n== তথ্যসূত্র =="}