{"pageid": 1049565, "title": "আলু ফল", "url": "https://bn.wikipedia.org/wiki?curid=1049565", "content": "আলু গাছের ফুল থেকে উৎপন্ন সবুজ চেরি টমেটোর মতো দেখতে বিষাক্ত ফলই হল আলুর ফল।\n\n\n== বৈশিষ্ট্য ==\nফুল ফোটার পর আলু গাছে সবুজ চেরি টমেটোর মতো ছোট ছোট ফল জন্মে যাতে প্রায় ৩০০ বীজ থাকে। কন্দ ছাড়া এর অন্যান্য অংশের মতোই এর ফলেও বিষাক্ত ক্ষারযুক্ত সোলাইন থাকে যা খাওয়ার অনুপযুক্ত। বীজ থেকে আলুর নতুন নতুন প্রজাতির জন্ম হয় যেগুলোকে ‘সত্য আলুর বীজ’, ‘টিপিএস’, কিংবা ‘বোটানিক্যাল বীজ’ বলেও এর কন্দ থেকে আলাদা করতে হয়। বীজ থেকে উৎপন্ন নতুন প্রজাতিকে কন্দ রোপনের মাধ্যমে, কমপক্ষে একটি বা দুটি চোখ বা কাটা সংবলিত অংশ , কিংবা কাটা অংশ স্বাস্থ্যকর বীজ থেকে কন্দ উৎপাদনের জন্য গ্রীনহাউজে স্থাপনের মাধ্যমে এর বংশবৃদ্ধি প্রক্রিয়া সম্পন্ন করা যেতে পারে। কন্দ থেকে উৎপাদিত উদ্ভিদ মূলত মূল উদ্ভিদের ক্লোন অন্যদিকে বীজ থেকে নতুন নতুন প্রজাতি উৎপন্ন হয়।\nশীতল তাপমাত্রা এবং পর্যাপ্ত জল থাকলেই আলুর ফল উৎপন্ন হয়। ২০১৪ সালে মার্কিন যুক্তরাষ্ট্রের মিশিগান অঞ্চলের উদ্যানপালকরা আলুর এই সবুজ ফল দেখে বিষ্মিত হয়েছিল যা তারা এই অঞ্চলে উৎপাদিত আলু গাছে সচরাচর দেখেনি। ওই বছর জুলাইয়ের আবহাওয়া স্বাভাবিকের তুলনায় শীতল হওয়ায় আলুর ফুলগুলো পরাগায়িত হয়ে তা থেকে ফল উৎপন্ন হয়েছিল।\n\n\n== তথ্যসূত্র =="}