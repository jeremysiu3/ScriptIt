{"pageid": 1431374, "title": "রূপকথার এনসাইক্লোপিডিয়া", "url": "https://bn.wikipedia.org/wiki?curid=1431374", "content": "রূপকথার এনসাইক্লোপিডিয়া বা দ্য এনসাইক্লোপিডিয়া অফ ফেয়ারি টেলস (জার্মান: Enzyklopädie des Märchens) হল আন্তর্জাতিক লোকাচারবিদ্যার ওপর একটি জার্মান প্রাসঙ্গিক কাজ। এটি পনেরটি খণ্ডে বিস্তৃত এবং এই ক্ষেত্রে সবচেয়ে ব্যাপক কাজ হিসেবে স্বীকৃত। এটি লোক আখ্যান ঐতিহ্যের দুই শতাব্দীরও বেশি গবেষণা নিয়ে পরীক্ষা করেছে। ১৯৬০-এর দশকে কার্ট র‍্যাঙ্ক এটি শুরু করেছিলেন এবং প্রধান সম্পাদক রল্ফ উইলহেম ব্রেডনিচ এটি চালিয়ে গেছেন, তাঁরা উভয়েই গটিংজেন একাডেমি অফ সায়েন্সেস (জার্মান: Akademie der Wissenschaften zu Göttingen) থেকে ছিলেন।\nপ্রযুক্তিগত সাময়িকী ফেবুলার মতো এটিও ওয়াল্টার ডি গ্রুটার জিএমবিএইচ প্রকাশনা সংস্থা দ্বারা প্রকাশিত হয়েছে, গটিনজেনের জর্জ-আগস্ট বিশ্ববিদ্যালয়ে এবং গটিনজেন একাডেমি অফ সায়েন্সেসের একটি প্রকল্প হিসাবে এটি করা হয়েছিল। এই কাজের অগ্রদূত ছিল জার্মান রূপকথার হ্যাণ্ডবুক (জার্মান: Handwörterbuch des deutschen Märchens), যার মধ্যে মাত্র দুটি খণ্ড প্রকাশিত হয়েছিল।\n\nরূপকথার এনসাইক্লোপিডিয়া বা দ্য এনসাইক্লোপিডিয়া অফ ফেয়ারি টেলস নিম্নলিখিত ক্ষেত্রগুলিতে একটি সংক্ষিপ্ত বিবরণ প্রদান করে, যা লোককথার গবেষণার সাথে প্রাসঙ্গিক: \n\nতত্ত্ব এবং পদ্ধতি,\nজেনার প্রশ্ন, শৈলী এবং গঠন সমস্যা, প্রসঙ্গ এবং কর্মক্ষমতা সমস্যা\nগুরুত্বপূর্ণ গল্পের ধরন এবং মোটিফ\nপণ্ডিত, সংগ্রাহক এবং লেখকদের জীবনী\nজাতীয় এবং আঞ্চলিক সমীক্ষা\n\n\n== সৃষ্টি ও সংকলন ==\nপ্রকল্পটি ১৯৬০-এর দশকের গোড়ার দিকে কার্ট র‍্যাঙ্কে একটি ছোট কর্মীদল নিয়ে শুরু করেছিলেন এবং প্রথম গুচ্ছটি ১৯৭৫ সালে প্রকাশিত হয়েছিল। র‍্যাঙ্কে শুধু প্রকল্পের প্রতিষ্ঠাতাই ছিলেন না, তিনি প্রথম প্রধান সম্পাদকও ছিলেন; রল্ফ উইলহেম ব্রেডনিচ তাঁর স্থলাভিষিক্ত হয়েছিলেন এবং প্রকল্পটি সম্পূর্ণ করেছিলেন। অন্যান্য সম্পাদকদের মধ্যে ছিলেন এলফ্রিড মোসার-রাথ (১৯৬৩- ১৯৮৭), ম্যাক্স লুথি (১৯৭৩ -১৯৮৪), শেণ্ডা (১৯৭৩ -১৯৯২), লুৎজ রোহরিচ (১৯৭৩-২০০৬), এবং রেজিনা বেণ্ডিক্স (২০০৫-২০০৬)। কারিগরি সম্পাদকদের মধ্যে ডরিস বোডেন, উলরিচ মারজোলফ, উলরিক-ক্রিস্টিন স্যাণ্ডার এবং ক্রিস্টিন শোজাই কাওয়ান অন্তর্ভুক্ত ছিলেন। এনসাইক্লোপিডিয়ার উপর ভিত্তি করে একটি অনলাইন-ডাটাবেস, দ্য এনসাইক্লোপিডিয়া অফ দ্য ফোক টেল অনলাইন, ২০১৬ সালে প্রকাশিত হয়েছিল।\n\n\n== মন্তব্য ==\n\n\n== বহিঃসংযোগ ==\nইংরেজিতে Enzyklopädie des Märchens প্রকল্পের হোমপেজ\nজার্মান ভাষায় Enzyklopädie des Märchens- এর বিষয় শিরোনাম"}