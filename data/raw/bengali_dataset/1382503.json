{"pageid": 1382503, "title": "ইআইআইএন", "url": "https://bn.wikipedia.org/wiki?curid=1382503", "content": "এডুকেশনাল ইনস্টিটিউট আইডেন্টিফিকেশন নাম্বার (সংক্ষেপে: ইআইআইএন) বা শিক্ষাপ্রতিষ্ঠান শনাক্তকারী নম্বর হলো বাংলাদেশ শিক্ষাতথ্য ও পরিসংখ্যান ব্যুরো কর্তৃক বাংলাদেশের সকল নিবন্ধিত বিশ্ববিদ্যালয়, উচ্চ মাধ্যমিক, স্নাতক ও স্নাতকোত্তর কলেজ, আলিয়া মাদ্রাসা, কারিগরি শিক্ষাপ্রতিষ্ঠান এবং উচ্চ মাধ্যমিক, মাধ্যমিক ও নিম্ন মাধ্যমিক বিদ্যালয়ের জন্য বরাদ্দকৃত একটি ৬ অঙ্কের নম্বর। বিদেশি শিক্ষাক্রমে পরিচালিত শিক্ষাপ্রতিষ্ঠানেরও এই নম্বরটি থাকে। সাধারণত ব্যানবেইসের নিকট আবেদনের পর বৈধ বা শিক্ষা মন্ত্রণালয় কর্তৃক স্বীকৃত শিক্ষাপ্রতিষ্ঠানকে এটি দেওয়া হয়। তবে নিবন্ধিত কিন্ডারগার্টেন ও প্রাথমিক বিদ্যালয়ের ক্ষেত্রে ইআইআইএন ব্যবহৃত হয় না। এক্ষেত্রে ইআইএমএস নম্বর ব্যবহৃত হয়।\n\n\n== তথ্যসূত্র =="}