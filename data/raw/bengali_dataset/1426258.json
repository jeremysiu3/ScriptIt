{"pageid": 1426258, "title": "চিংড়িঘাটা উড়ালপুল", "url": "https://bn.wikipedia.org/wiki?curid=1426258", "content": "চিংড়িঘাটা উড়ালপুল ভারতের পশ্চিমবঙ্গ রাজ্যের কলকাতা ও বিধাননগর শহরকে সংযোগকারী এক উড়ালসেতু। উড়ালসেতুটি চিংড়িঘাটা মোড়ে ইস্টার্ন মেট্রোপলিটান বাইপাস থেকে শুরু হয়ে সল্টলেক সেক্টর ৫-এ মিলিত হয়। এটি রাজ্য বামফ্রন্ট সরকারের আমলে ২০০৪ সালে তৈরি। ভারত সরকারের \"মেগা সিটি\" প্রকল্পের অধীনে চিংড়িঘাটা মোড় থেকে সল্টলেক সেক্টর ৫-এর মধ্যে পরিবহনের সুবিধার জন্য ৬০০ মিটার (২,০০০ ফুট) দীর্ঘ এই উড়ালসেতু তৈরি করা হয়েছিল। এই উড়ালসেতুটির জন্য চিংড়িঘাটা মোড়ে যানজট অনেকটাই কমে গিয়েছে এবং ওই উড়ালসেতু দিয়ে কেবল সল্টলেক অভিমুখে যান চলাচল করে।\n\n\n== তথ্যসূত্র =="}