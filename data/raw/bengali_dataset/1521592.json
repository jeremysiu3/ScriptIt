{"pageid": 1521592, "title": "পুষ্পা গিরিমাজি", "url": "https://bn.wikipedia.org/wiki?curid=1521592", "content": "পুষ্পা গিরিমাজি একজন লেখক, সাংবাদিক, ভোক্তা অধিকার কলামিস্ট এবং ভোক্তা সুরক্ষার সমর্থক। তিনিই একমাত্র ভারতীয় সাংবাদিক যিনি তিন দশকেরও বেশি সময় ধরে একটানা সাপ্তাহিক ভোক্তা কলাম লিখেছেন।\n\n\n== কর্মজীবন ==\nপুষ্পা গিরিমাজি ১৯৭৬ সালে বেঙ্গালুরু থেকে প্রকাশিত একটি কমিউনিটি পত্রিকা সিটি ট্যাব দিয়ে সাংবাদিকতায় তাঁর কর্মজীবন শুরু করেন। সিটি ট্যাবের পর, তিনি ১৯৮২ সালে দিল্লিতে ইন্ডিয়ান এক্সপ্রেসে যোগদান করেন, তবে তার আগে তিনি বেঙ্গালুরুতে ডেকান হেরাল্ডেও কাজ করেছিলেন। ১৯৮৩ সালে, তিনি তাঁর ভোক্তা কলাম শুরু করেন এবং এর সিণ্ডিকেশন (প্রকাশনার জন্য সামগ্রীর বিক্রয় বা লাইসেন্স প্রদান) ক'রে সেটি বিভিন্ন পত্রিকায় প্রকাশিত হয়েছিল, তার মধ্যে ছিল: দ্য টাইমস অফ ইন্ডিয়া, গুজরাটের দিব্য ভাস্কর, অমর উজালা, দৈনিক ভাস্কর, দৈনিক জাগরণ, এবং সংযুক্ত কর্ণাটক ও বিজয়া কর্ণাটক, শেষের দুটি কন্নড় ভাষার।\nতিনি ২০০০ থেকে ২০০৩ সাল পর্যন্ত বীমা নিয়ন্ত্রণ ও উন্নয়ন কর্তৃপক্ষের (আইআরডিএ) প্রথম উপদেষ্টা কমিটির সদস্য ছিলেন এবং বেশ কয়েকটি প্রবিধানের খসড়া তৈরিতে, বিশেষ করে পলিসিধারীদের স্বার্থ সুরক্ষার প্রবিধানে সম্পূর্ণভাবে জড়িত ছিলেন। তিনি ১৯৮৬ সালের ভোক্তা সুরক্ষা আইন এবং আইনের অসংখ্য সংশোধনীতে গুরুত্বপূর্ণ ভূমিকা পালন করেছিলেন।\nভোক্তা সুরক্ষার ক্ষেত্রে তাঁর কাজের স্বীকৃতিস্বরূপ, মার্কিন যুক্তরাষ্ট্রের আণ্ডাররাইটার্স ল্যাবরেটরি তাঁকে তাদের ভোক্তা উপদেষ্টা পরিষদের সদস্য করেছে।\nতিনি তাঁর পেশাগত কাজের জন্য অসংখ্য পুরস্কার পেয়েছেন, যার মধ্যে রয়েছে কর্ণাটক রাজ্যোৎসব পুরস্কার, সংস্কৃতি পুরস্কার, এমআর, পাই পুরস্কার এবং চামেলীদেবী জৈন পুরস্কার।\nবর্তমানে, তিনি প্রতি সপ্তাহে দুটি এক্সক্লুসিভ কলাম লেখেন - একটি হিন্দুস্তান টাইমসের জন্য এবং অন্যটি দ্য ট্রিবিউনের জন্য।\n\n\n== কমিটির সম্পৃক্ততা ==\nভোক্তা সুরক্ষা আইন পর্যালোচনা/সংশোধনের জন্য কেন্দ্রীয় ভোক্তা বিষয়ক মন্ত্রণালয় কর্তৃক গঠিত কমিটি\nবিভ্রান্তিকর বিজ্ঞাপনের বিরুদ্ধে কেন্দ্রীয় ভোক্তা বিষয়ক মন্ত্রক কর্তৃক গঠিত আন্তঃমন্ত্রণালয় কমিটি।\nক্ষমতাপ্রাপ্ত কমিটি, কেন্দ্রীয় ভোক্তা বিষয়ক মন্ত্রণালয়।\nকনজিউমার অ্যাডভাইজরি কাউন্সিল, আণ্ডাররাইটার্স ল্যাবরেটরিজ, মার্কিন যুক্তরাষ্ট্র।\nভোক্তা সুরক্ষা নীতির খসড়া তৈরির জন্য কেন্দ্রীয় ভোক্তা বিষয়ক মন্ত্রক কর্তৃক গঠিত কমিটি।\nপ্রাক্তন সদস্য: প্রথম উপদেষ্টা কমিটি, বীমা নিয়ন্ত্রক ও উন্নয়ন কর্তৃপক্ষ (আইআরডিএ) ২০০০-২০০৩।\nপ্রাক্তন সদস্য: ব্যুরো অফ ইণ্ডিয়ান স্ট্যাণ্ডার্ডস (বিআইএস)-এর নির্বাহী কমিটি ১৯৯৮-২০০৩\n\n\n== পুরস্কার ==\nভোক্তা সুরক্ষা ক্ষেত্রে অগ্রণী সাংবাদিকতার কাজের জন্য এম আর পাই স্মারক পুরস্কার, জুলাই ২০০৫।\nসাংবাদিকতার মাধ্যমে জনসেবার জন্য ২০০১ সালে কর্ণাটক রাজ্য সরকারের পুরস্কার (কর্ণাটক রাজ্যোৎসব পুরস্কার)।\n\"ভোক্তা সচেতনতা এবং সুরক্ষার জন্য নিবেদিত সাংবাদিকতামূলক কাজের\" জন্য ১৯৯১ সালে অসাধারণ মহিলা সংবাদকর্মী হিসেবে চামেলী দেবী জৈন পুরস্কার । \n\"ভোক্তা বিষয়ের উপর ধারাবাহিক লেখার\" জন্য ১৯৯১ সালে মিডিয়া ইণ্ডিয়া পুরস্কার\nভোক্তা অধিকারের ক্ষেত্রে কাজের জন্য ১৯৮৮ সালে আমেরিকান সোসাইটি অফ নিউজপেপার এডিটরস ফেলোশিপ।\n\"সাংবাদিকতার ক্ষেত্রে উল্লেখযোগ্য অবদানের জন্য\" ১৯৮৫ সালে সংস্কৃতি পুরস্কার\n\n\n== গ্রন্থপঞ্জি ==\nসবার জন্য ভোক্তা অধিকার, খণ্ড ১ (১৯৯৯),আইএসবিএন ৯৭৮০১৪০২৬৫৩২৩\nবিভ্রান্তিকর বিজ্ঞাপন এবং গ্রাহক, মিথ্যা এবং বিভ্রান্তিকর বিজ্ঞাপন রোধ করার জন্য তৈরি বিভিন্ন আইনের অকার্যকরতার উপর একটি মনোগ্রাফ\n\n\n== সাহিত্য অবদান ==\n\"ভোক্তা প্রতিকার ব্যবস্থার সমস্যা কী?\" ভোক্তা কল্যাণে উদীয়মান দৃষ্টিকোণে\n\"একটি কনজ্যুমিং কজ\" - মেকিং নিউজ, ব্রেকিং নিউজ, হার ওন ওয়ে - তে, দ্য চামেলি দেবী জৈন পুরষ্কার বিজয়ীদের লেখার একটি সংগ্রহ।\n\n\n== তথ্যসূত্র =="}