{"pageid": 1473718, "title": "আজাদ মজুমদার", "url": "https://bn.wikipedia.org/wiki?curid=1473718", "content": "মোহাম্মদ আবুল কালাম আজাদ মজুমদার যিনি আজাদ মজুমদার নামে বেশি পরিচিত, একজন বাংলাদেশী সাংবাদিক। যিনি অন্তর্বর্তীকালীন সরকারের প্রধান উপদেষ্টা ড. মুহাম্মদ ইউনূসের উপ-প্রেস সচিব হিসাবে দায়িত্ব পেয়েছেন। এ ছাড়া ক্রীড়াঙ্গনে যৌক্তিক সংস্কারের লক্ষ্যে যুব ও ক্রীড়া মন্ত্রণালয় গঠিত পাঁচ সদস্যের সার্চ কমিটির অন্যতম সদস্যও তিনি।\n\n\n== প্রাথমিক ও শিক্ষা জীবন ==\nআজাদ মজুমদার ১৯৭৭ সালের ৩১ মার্চ কুমিল্লার চৌদ্দগ্রামে জন্মগ্রহণ করেন। তিনি ঢাকা বিশ্ববিদ্যালয়ের সাংবাদিকতা বিভাগ থেকে ১৯৯৯ সালে অনার্স ও ২০০০ সালে মাস্টার্স ডিগ্রি অর্জন করেন। পড়াশোনা শেষে ক্রীড়া সাংবাদিকতা দিয়ে পেশাজীবন শুরু করেন তিনি।\n\n\n== কর্ম জীবন ==\nআজাদ মজুমদার ২০২৪ সালের ২২ আগস্ট অন্তর্বর্তীকালীন সরকারের প্রধান উপদেষ্টা ড. মুহাম্মদ ইউনূসের উপ-প্রেস সচিব হিসাবে নিয়োগ পান। এর আগে ইংরেজি দৈনিক নিউ এইজের যুগ্ম বার্তা সম্পাদক হিসেবে কর্মরত ছিলেন। এছাড়া বেশ কয়েকটি দেশি ও আন্তর্জাতিক গণমাধ্যমেও কাজ করেছেন তিনি।\n\n\n== প্রকাশনা ==\n২০২৩ অমর একুশে গ্রন্থ মেলায় প্রকাশিত হয় আজাদ মজুমদারের বই ‘ইনসাইড দ্য প্রেসবক্স’। বইটিতে দুই দশকের বেশি সময়ের সাংবাদিকতা ক্যারিয়ারে নিজের অভিজ্ঞতা তুলে ধরেছেন তিনি।\n\n\n== তথ্যসূত্র =="}