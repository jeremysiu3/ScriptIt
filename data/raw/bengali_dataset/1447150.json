{"pageid": 1447150, "title": "পায়েল কাপাডিয়া", "url": "https://bn.wikipedia.org/wiki?curid=1447150", "content": "পায়েল কাপাডিয়া (হিন্দি: पायल कपाड़िया; জন্ম ১৯৮৬) একজন ভারতীয় চলচ্চিত্র নির্মাতা ও চিত্রনাট্যকার।  তিনি ২০২১ কান চলচ্চিত্র উৎসবে তার এ নাইট অব নোয়িং নাথিং ছবির জন্য সেরা তথ্যচিত্র হিসেবে ল্য'ই দ'র পুরস্কার লাভ করেছেন। ২০১৭ সালে তার ছবি আফটারনুন ক্লাউড্‌স একমাত্র ভারতীয় চলচ্চিত্র হিসেবে ৭০তম কান চলচ্চিত্র উৎসবের জন্য নির্বাচিত হয়। ২০২৪ সালে তিনি অল উই ইমাজিন অ্যাজ লাইট ছবিটির জন্য কান চলচ্চিত্র উৎসবে গ্রঁ প্রি জেতেন।\n\n\n== জীবনী ==\nকাপাডিয়া ১৯৮৬ সালে মহারাষ্ট্রের মুম্বই শহরে জন্মগ্রহণ করেন। তার মা নলিনী মালানি একজন প্রখ্যাত চিত্র ও ভিডিও শিল্পী। কপাড়িয়া আন্ধ্রপ্রদেশে ঋষি ভ্যালি স্কুল নামে একটি আবাসিক বিদ্যালয়ে পড়তে যান। সেখানে ঋত্বিক ঘটক ও আন্দ্রেই তার্কভ্‌স্কির মতো আভঁ-গার্দ চলচ্চিত্র নির্মাতাদের কাজের সাথে তার প্রথম পরিচয় ঘটে, কেননা তিনি স্কুলের ফিল্ম ক্লাবের সদস্য ছিলেন। তিনি মুম্বইয়ের সেন্ট জেভিয়ার্স কলেজ থেকে অর্থনীতিতে স্নাতক ডিগ্রি লাভ করেন।  সোফিয়া কলেজ থেকে তিনি এক বছরের স্নাতকোত্তর ডিগ্রি অর্জন করেন। এরপর তিনি ভারতীয় চলচ্চিত্র ও দূরদর্শন সংস্থানে চলচ্চিত্র নির্দেশনা বিষয়ে অধ্যয়ন করতে যান, যেখানে তিনি ২০১২ সালে দ্বিতীয় প্রচেষ্টায় ভর্তি হবার সুযোগ পান। পাঁচ বছরের মতো তিনি মুম্বইয়ে বিজ্ঞাপন জগতে এবং সহকারী ভিডিওশিল্পী হিসেবে কাজ করেন।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে পায়েল কাপাডিয়া (ইংরেজি)"}