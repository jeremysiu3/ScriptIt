{"pageid": 124685, "title": "অষ্টলক্ষ্মী", "url": "https://bn.wikipedia.org/wiki?curid=124685", "content": "অষ্টলক্ষ্মী (সংস্কৃত: अष्टलक्ष्मी,Aṣṭalakṣmī, আক্ষরিক অর্থে, \"আট লক্ষ্মী\") হলেন হিন্দু ধন-সম্পদের দেবী লক্ষ্মীর আটটি বিশেষ শাস্ত্রীয় রূপ। তারা সম্পদের আটটি উৎস তথা লক্ষ্মীদেবীর বিভিন্ন শক্তির প্রতীক। অষ্টলক্ষ্মী লক্ষ্মীর অপ্রধান রূপভেদ। অষ্টলক্ষ্মী কর্তৃক প্রদায়িত \"সম্পদ\" কথাটির অর্থ হল সমৃদ্ধি, সুস্বাস্থ্য, জ্ঞান, শক্তি, সন্তানাদি ও ক্ষমতা। মন্দিরে অষ্টলক্ষ্মীকে একযোগে পূজা করা হয়ে থাকে।\n\n\n== নাম ==\nশ্রীঅষ্টলক্ষ্মীস্তোত্রম্ অনুযায়ী অষ্টলক্ষ্মী হলেন:\n\nআদিলক্ষ্মী (সংস্কৃত: आदि लक्ष्मी, Ādi Lakṣmī) বা মহালক্ষ্মী (সংস্কৃত: महा लक्ष्मी, Mahā Lakṣmī) : লক্ষ্মীর আদিরূপ  এবং ঋষি ভৃগুর কন্যারূপে লক্ষ্মীর অবতার। তিনি 'সাগরকন্যা' নামেও পরিচিতা। সমুদ্র মন্থনের সময় এই আদিলক্ষ্মী প্রকটিত হন এবং শ্রীবিষ্ণুকে স্বামী হিসেবে বরণ করে নেন।\nধনলক্ষ্মী (সংস্কৃত: धन लक्ष्मी, Dhana Lakṣmī): লক্ষ্মীর অর্থ ও স্বর্ণদাত্রী রূপ। অর্থাৎ তিনি সাধককে সকল বৈষয়িক সুখ ও সমৃদ্ধি প্রদান করেন।\nধান্যলক্ষ্মী (সংস্কৃত: धान्य लक्ष्मी, Dhǎnya Lakṣmī): কৃষিসম্পদদাত্রী লক্ষ্মী, যিনি কৃষকের গৃহে নবান্নে ধান্যলক্ষ্মীরূপে পূজিতা হন। \nগজলক্ষ্মী (সংস্কৃত: गज लक्ष्मी, Gaja Lakṣmī): গবাদি পশু ও হস্তীরূপ সম্পদদাত্রী লক্ষ্মী। এছাড়াও এই গবাদিপশু পালন থেকে যে আয় হয়, তাও গজলক্ষ্মীর কৃপা বলে গণ্য করা হয়ে থাকে।  স্বামী চিদানন্দের মতে গজলক্ষ্মী রাজক্ষমতাও প্রদান করেন। হিন্দু পুরাণ অনুযায়ী, গজলক্ষ্মী দেবরাজ ইন্দ্রকে সমুদ্রগর্ভ থেকে তার হারানো সম্পদ ফিরিয়ে দিয়েছিলেন। বসুধা নারায়ণ \"গজলক্ষ্মী\" শব্দটির ব্যাখ্যা করেছেন \"গজ অর্থাৎ হাতিদের দ্বারা পূজিত লক্ষ্মী\"।\nসন্তানলক্ষ্মী (সংস্কৃত: सन्तान लक्ष्मी, Santāna Lakṣmī): সন্তানসুখপ্রদায়িত্রী লক্ষ্মী।\nবীরলক্ষ্মী (সংস্কৃত: वीर लक्ष्मी ,Vīra lakṣmī) বা ধৈর্যলক্ষ্মী (সংস্কৃত: धैर्य लक्ष्मी, Dhairya Lakṣmī): যুদ্ধক্ষেত্রে বীরত্ব এবং জীবনের কঠিন সময়ে সাহস প্রদাত্রী লক্ষ্মী। \nবিজয়লক্ষ্মী (সংস্কৃত: विजय लक्ष्मी, Vijaya Lakṣmī) বা জয়লক্ষ্মী (সংস্কৃত: जय लक्ष्मी, Jaya Lakṣmī): বিজয় প্রদাত্রী লক্ষ্মী, কেবলমাত্র যুদ্ধক্ষেত্রেই নয়  বরং জীবনের কঠিন সময়ে বাধাবিপত্তি জয় করে সাফল্য অর্জনের ক্ষেত্রেও বিজয়ালক্ষ্মী গুরুত্বপূর্ণ দেবী।\nবিদ্যালক্ষ্মী (সংস্কৃত: विद्या लक्ष्मी, Vidyā Lakṣmī): কলা ও বিজ্ঞানের জ্ঞান রূপ ধন প্রদানকারিনী লক্ষ্মী।\n★কোনো কোনো অষ্টলক্ষ্মী তালিকায় লক্ষ্মীর অন্যান্য কয়েকটি রূপও অন্তর্ভুক্ত করা হয়ে থাকে:\n\nঐশ্বর্যলক্ষ্মী (সংস্কৃত: ऎश्वर्य लक्ष्मी, Aiśbarya lakṣmī) : ঐশ্বর্যপ্রদাত্রী লক্ষ্মী।\nসৌভাগ্যলক্ষ্মী (সংস্কৃত: सौभग्या, Saubhāgya Lakṣmī) : সৌভাগ্য প্রদাত্রী লক্ষ্মী।\nরাজ্যলক্ষ্মী (সংস্কৃত: राज्य लक्ष्मी, Rājya Lakṣmī): \"যিনি শাসককে আশীর্বাদ করেন এবং মূলত রাজগৃহে অবস্থান করেন।\"\nবরলক্ষ্মী (সংস্কৃত: वर लक्ष्मी, Vara Lakṣmī, lit \"Boon Lakshmi\"): \"যে দেবী সুন্দর বর বা আশীর্বাদ প্রদান করেন।\"\nস্তন্যলক্ষ্মী (সংস্কৃত:स्तन्य लक्ष्मी,Stno Lakṣmī,lit \"Stno Lakṣmī\"):\"যে দেবী নিজের স্তনযুগল থেকে নিজের ভক্তির শক্তি বৃদ্ধি জন্য স্তন্যদান করে থাকে।\"\n\n\n== পাদটীকা ==\n\n\n== অতিরিক্ত পাঠ ==\nStudies in Hindu and Buddhist Art By P. K. Mishra, Published 1999, Abhinav Publications,413 pages, আইএসবিএন ৮১-৭০১৭-৩৬৮-X\nVasudha Narayanan in Chapter ŚRĪ: Giver of Fortune, Bestower of Grace  in book Devī: Goddesses of India By John Stratton Hawley, Donna Marie Wulff ; Published 1996; University of California Press ;373 pages ;আইএসবিএন ০-৫২০-২০০৫৮-৬\n\n\n== বহিঃসংযোগ ==\nTranslation of Ashta Lakshmi stotram  ওয়েব্যাক মেশিনে আর্কাইভকৃত ২৬ ফেব্রুয়ারি ২০০৯ তারিখে\nAshtalakshmi Kovil, Chennai\nAshtalakshmi Temple, Hyderabad\nAshtalakshmi.com/lakshmi_songs/index.html"}