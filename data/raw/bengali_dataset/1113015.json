{"pageid": 1113015, "title": "ফরিদ উয়েদ্রাওগো", "url": "https://bn.wikipedia.org/wiki?curid=1113015", "content": "সুফিয়ান ফরিদ উয়েদ্রাওগো (ইংরেজি: Farid Ouédraogo; ২৬ ডিসেম্বর ১৯৯৬; ফরিদ উয়েদ্রাওগো নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে বুর্কিনাবি ক্লাব ফোর্সেস আর্মি এবং বুর্কিনা ফাসো জাতীয় দলের হয়ে গোলরক্ষক হিসেবে খেলেন।\n২০১৪–১৫ মৌসুমে, বুর্কিনাবি ক্লাব মেজেস্টিকের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মেজেস্টিকের হয়ে মাত্র এক মৌসুম অতিবাহিত করার পর ২০১৫–১৬ মৌসুমে তিনি কাদিওগোয় যোগদান করেছেন। কাদিওগোয় মাত্র এক মৌসুম অতিবাহিত করার পর রাহিমোর সাথে চুক্তি স্বাক্ষর করেছেন। পরবর্তীকালে, তিনি মেজেস্টিকের হয়ে খেলেছেন। ২০২০–২১ মৌসুমে, তিনি মেজেস্টিক হতে বুর্কিনাবি ক্লাব ফোর্সেস আর্মিতে যোগদান করেছেন।\nফরিদ ২০২১ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসুফিয়ান ফরিদ উয়েদ্রাওগো ১৯৯৬ সালের ২৬শে ডিসেম্বর তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ৫ই জুন তারিখে, ২৪ বছর, ৫ মাস ও ১০ দিন বয়সে, ডান পায়ে ফুটবল খেলায় পারদর্শী ফরিদ কোত দিভোয়ারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। উক্ত ম্যাচের ৪১তম মিনিটে গোলরক্ষক এর্ভে কফির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে খেলেছিলেন। ম্যাচটি কোত দিভোয়ার ২–১ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে ফরিদ সর্বমোট ২ ম্যাচে অংশগ্রহণ করেছেন।\nফরিদ ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৯ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ফরিদ উয়েদ্রাওগো  (ইংরেজি)  \nসকারবেসে ফরিদ উয়েদ্রাওগো (ইংরেজি) \nট্রান্সফারমার্কেটে ফরিদ উয়েদ্রাওগো (ইংরেজি) \nওয়ার্ল্ডফুটবল.নেটে ফরিদ উয়েদ্রাওগো (ইংরেজি) \nইএসপিএন এফসিতে ফরিদ উয়েদ্রাওগো (ইংরেজি) \nন্যাশনাল-ফুটবল-টিমস.কমে ফরিদ উয়েদ্রাওগো (ইংরেজি)"}