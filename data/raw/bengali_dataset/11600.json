{"pageid": 11600, "title": "কাউনিয়া উপজেলা", "url": "https://bn.wikipedia.org/wiki?curid=11600", "content": "কাউনিয়া বাংলাদেশের রংপুর জেলার অন্তর্গত একটি উপজেলা। এটি তিস্তা নদীর তীরে অবস্থিত। এখানে রেলওয়ে জংশন রয়েছে।\n\n\n== অবস্থান ও আয়তন ==\nকাউনিয়া ২৫.৭৭০৮ ডিগ্রি উত্তর এবং ৮৯.৪১৬৭ পূর্ব অক্ষাংশে অবস্থিত। রংপুর জেলায় অবস্থিত কাউনিয়া উপজেলার আয়তন ১৪৭.৬ বর্গ কিলোমিটার। এর উত্তরে লালমনিরহাট সদর উপজেলা ও গংগাচড়া উপজেলা, দক্ষিণে পীরগাছা উপজেলা, পুর্বে কুড়িগ্রাম জেলার রাজারহাট উপজেলা এবং পশ্চিমে রংপুর সদর উপজেলা। এটি তিস্তা নদীর তীরে অবস্থিত। বর্তমানে কাউনিয়া উপজেলার বেশ কিছু অংশ তিস্তা নদীতে মিশে গেছে।\n\n\n== প্রশাসনিক এলাকা ==\nএই উপজেলায় মোট ছয়টি ইউনিয়ন আছে ইউনিয়নসমূহ হলোঃ\n\nসারাই ইউনিয়ন,\nহারাগাছ ইউনিয়ন,\nকুর্শা ইউনিয়ন,\nশহীদবাগ ইউনিয়ন,\nবালাপাড়া ইউনিয়ন,\nটেপামধুপুর ইউনিয়ন\n\n\n== ইতিহাস ==\nকাউনিয়ার মূল নদী তিস্তা ও বুরাইল। কাউনিয়ায় ছয়টি ইউনিয়ন আছে। এগুলো হচ্ছে- হারাগাছ, সারাই, কুর্ষা, শহীদবাগ, বালাপাড়া এবং মধুপুর। কাউনিয়ায় ৮৯ টি মৌজা এবং ৭৮ টি গ্রাম আছে।\n\n\n== উপজেলার পটভুমি ==\nরংপুর জেলার ইতিহাস গ্রন্থে বলা হয়েছে যে, অতিতে এখানে কাউনিয়া নামে একটি ঐতিয্যবাহি বর্ধিষ্ণু গ্রাম ছিল। যা তিস্তা নদীর করাল গ্রাসে বিলিন হয়ে গেছে। উক্ত গ্রামের নাম অনুসারে এ এলাকার নাম হয়েছে কাউনিয়া। অন্য এক জনশ্রুতিমতে, এ এলাকায় কাউনি নামক এক প্রকার দানাদার খাদ্য শস্য প্রচুরভাবে চাষ হত এবং চাহিদাও ছিল প্রচুর। চাষাবাদ নিয়ে এলাকায় নানান রকম বিবাদ এবং মারামারী সংঘটিত হওয়ার কারণে এ এলাকার ব্যাপক পরিচিত ঘটে। কাউনি শব্দের সাথে ইয়া প্রত্যয় হিসাবে কাউনিয়া নামের প্রচলন হয় বলে জানা যায়। এছাড়াও ১৭৬৯ খ্রিঃ রংপুরে ছিয়াত্তরের মম্বন্তর বা দুর্ভিক্ষ হয়। এ সময় রংপুরে ইংরেজ তত্ত্বাবধায়ক ছিলেন মিঃ গ্রুস। তিনি কাউনিয়া এলাকা থেকে রংপুরে খাদ্য শষ্য আমদানি করার জন্য কাউনিয়ায় আড়ত গড়ে তুলেছিলেন। যেখানে ইংরেজ, ফরাসী ও আরমানিয়াম বণিকেরাও ব্যবসা করতেন। খাদ্য শস্য পরিবহনের জন্য ব্যবহৃত হত গরুর গাড়ী। গরুর গাড়ীকে বলা হত কাউকার্ট। এই কাউকার্ট শব্দ থেকেও অপভ্রংশের মধ্য দিয়ে কাউনিয়া নামের উৎপত্তি হয়েছে বলে জনশ্রুতি আছে।\n\n\n== জনসংখ্যার উপাত্ত ==\nকাউনিয়ায় ২৫৫০০ জন লোক বাস করে। (১৯৯১ সালে ছিল ১১১২৫ জন)এরমধ্যে ৫২.৫% পুরুষ এবং ৪৭.৫% মহীলা। জনসংখ্যার ঘনত্ব ১৭১৪ প্রতি বর্গ কিমি।\n\n\n== শিক্ষা ==\nকাউনিয়া উপজেলা শিক্ষায় অনেক এগিয়ে। অত্র উপজেলার প্রায় ৮০% মানুষ শিক্ষিত।\nকলেজ\n\nকাউনিয়া মহিলা কলেজ\nকাউনিয়া কলেজ\nটেপামধুপুর বালিকা মহাবিদ্যালয়।\nহারাগাছ সরকারি কলেজ\nহারাগাছ মডেল কলেজ\nমাধ্যমিক বিদ্যালয়\n\nকাউনিয়া মোফাজ্জল হোসেন উচ্চবিদ্যালয়,\nটেপামধুপুর দ্বি-মুখী উচ্চ বিদ্যালয়\nটেপামধুপুর বালিকা উচ্চ বিদ্যালয়।\nনিজদর্পা উচ্চ বিদ্যালয়,\nধর্মেশ্বর মহেশা উচ্চ বিদ্যালয়,\nভায়ারহাট উচ্চ বিদ্যালয়,\nহারাগাছ দরদী উচ্চ বিদ্যালয় ,\nহারাগাছ উচ্চ বিদ্যালয়\nহারাগাছ আলেফ উদ্দীন সরকার উচ্চ বিদ্যালয়\nহারাগাছ মুন্সীপাড়া উচ্চ বিদ্যালয়\nহারাগাছ নবিজন নেসা বালিকা বিদ্যালয়\n\nপ্রাইমারি স্কুল\n\nকাউনিয়া মডেল সরকারি প্রাথমিক বিদ্যালয়\nকাউনিয়া সরকারি প্রাথমিক বিদ্যালয়,\nদরদী সরকারী প্রাথমিক বিদ্যালয়, হারাগাছ\nহারাগাছ সরকারী প্রাথমিক বিদ্যালয়\nমাদরাসা\n\nভায়ারহাট পিয়ারিয়া ফাযিল মাদ্রাসা\n\n\n== অর্থনীতি ==\nকাউনিয়া উপজেলার সমগ্র জায়গায় উর্বর জমি। বিস্তীর্ন সম ভূমি। এখানকার অধিকাংশ মানুষ কৃষি কাজে লিপ্ত থাকে। পাশাপাশি পেশাজীবি চাকরিজীবী বিভিন্ন মানুষের বসবাস। কাউনিয়া উপজেলার পাশ দিয়ে তিস্তা নদী বয়েগেছে। যার ফলে এখানকার মাটি উর্বর। ধান চাষ প্রধান কৃষি কাজ হিসাবে বিবেচিত। এখানে প্রচুর ধান উৎপাদিত হয়। বছরে দুবার ধান চাষ করা হয়। অমন চাষ পদ্ধতি এবং ইরি চাষ পদ্ধতি। এখানে কলা প্রচু জন্মে। এখনকার কলা সারা বাংলাদেশে চালান হয়। কলা চাষের পাশাপাশি সবজি চাষ করে। সবজি চাষ এখানকার মানুষের অর্থনীতির অন্যতম ক্ষেত্র।\n\n\n== উল্লেখযোগ্য ব্যক্তিত্ব ==\nবীর মুক্তিযোদ্ধা সরদার আব্দুল হাকিম\nকোম্পানি কমান্ডার ৬নং সেক্টর।\n\nশহীদ মোফাজ্জল হোসেন\nএম.এ কুদ্দুস, রাজনৈতিক ব্যাক্তিত্ব\nমুক্তিযুদ্ধের সংগঠক বীর মুক্তিযোদ্ধা আব্দুল আউয়াল।\nমৃত মৌলভী সুলতান আহমদ মুক্তিযুদ্ধের সংগঠক ও রাজনৈতিক ব্যক্তিত্ব\nরহিম উদ্দিন ভরসা (সাবেক এমপি)\nকরিম উদ্দিন ভরসা (সাবেক এমপি)\nশাহ আলম (সাবেক এমপি)\n\n\n== তথ্যসূত্র ==\n\n\n== আরও দেখুন ==\nরংপুর জেলা\n\n\n== বহিঃসংযোগ ==\nবাংলাপিডিয়ায় কাউনিয়া উপজেলা \nবাংলাপিডিয়া"}