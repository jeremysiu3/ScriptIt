{"pageid": 1480325, "title": "মুহাম্মদ তালহা কান্ধলভি", "url": "https://bn.wikipedia.org/wiki?curid=1480325", "content": "মুহাম্মদ তালহা কান্ধলভি (২৮ মে, ১৯৪১-১২ আগস্ট ২০১৯) ছিলেন একজন ভারতীয় ইসলামি পণ্ডিত ও সুফি, যিনি মাজাহির উলূম জাদিদ মাদ্রসার উপদেষ্টা কমিটির সভাপতি এবং এর সেক্রেটারি হিসাবে দায়িত্ব পালন করেছিলেন। তিনি ছিলেন মুহাম্মদ জাকারিয়া কান্ধলভির একমাত্র পুত্র। \n\n\n== প্রাথমিক ও শিক্ষা জীবন ==\nতালহা ১৯৪১ সালের ২৮ মে দিল্লির হযরত নিজাম উদ্দিন এলাকায় জন্মগ্রহণ করেন এবং তিনি মুহাম্মদ জাকারিয়া কান্ধলভির একমাত্র পুত্র ছিলেন। তার মাতুল পিতা ছিলেন মুহাম্মদ ইলিয়াস কান্ধলভি। \nতিনি ১৯৫৬ সালে কুরআন মুখস্থ করেন এবং নিজের প্রাথমিক শিক্ষা উর্দু, ফার্সি ও আরবি ভাষায় দক্ষতা অর্জন নিজামউদ্দিন ও মাজাহির উলুম সাহারানপুরে সম্পন্ন করেন।\n১৯৬২ সালের মার্চে তিনি প্রথম বারের মতো জামিয়া মাযাহির উলুমে আনুষ্ঠানিকভাবে ভর্তি হন, যেখানে তিনি এক বছরে শরহে জামি, আল-হিদায়ার প্রথম দুই খণ্ড, মিশকাতুল মাসাবিহ এবং অন্যান্য গ্রন্থ অধ্যয়ন করেন। পরে তিনি দিল্লিতে ফিরে যান এবং সেখানে তার বাকি শিক্ষা সম্পন্ন করেন। তিনি ১৯৬৪ সালের ডিসেম্বরে দাওরা-এ-হাদিস সমাপ্তির পর স্নাতক হন। এ সময়ে তিনি ইনামুল হাসান কান্ধলভির কাছে সহিহ বুখারি, ইউসুফ কান্ধলভির কাছে শরহে মায়ানিল আসার এবং ইজহারুল হাসান কান্ধলভি, উবাইদুল্লাহ বাল্যাভি ও ইয়াকুব সাহারানপুরির কাছে অন্য হাদিস গ্রন্থাবলী অধ্যয়ন করেন। \nতিনি পিতার আদেশে আবদুল কাদির রায়পুরির হাতে বায়াত গ্রহণ করেন। পরবর্তীতে ১৯৬২ সালে আবদুল কাদের রায়পুরি মৃত্যুর পর পিতার নিকটে আধ্যাত্মিক শিক্ষা গ্রহণ করেন। ১৩৯৩ হিজরিতে তার পিতা তাকে মাহমুদ হাসান গঙ্গোহী ও মুনাওয়ার হুসাইন বিহারির কাছে বায়াতের অনুমতি দেন।\n\n\n== ব্যক্তিগত জীবন ==\n১৯৬১ সালে তালহা কান্ধলভি ইফতিখার-উল-হাসান কান্ধলভির কন্যা নাজমা খাতুনকে বিয়ে করেন। তবে তাদের কোন সন্তান হয়নি এবং নাজমা খাতুন ২০১৮ সালের ১৮ জুন মিরাটের আনান্দ্ হাসপাতালে মৃত্যু বরণ করেন।\n\n\n== পেশাগত জীবন ==\n১৯৮২ খ্রিস্টাব্দের ১০ আগস্ট মুহাম্মদ তালহা মাযাহির উলুম সাহারানপুরের পরামর্শদাতা কমিটির (মজলিস-এ-শুরা) সদস্য নির্বাচিত হন। \n১৯৮৫ সালের ৫ই মার্চ মাযাহির উলুমের পরামর্শদাতা কমিটি তাকে মাযাহির উলুম জাদিদের সচিব হিসেবে নির্বাচিত করে, যে পদ থেকে তিনি ১২ মে, ১৯৯৩ সালে আনুষ্ঠানিকভাবে পদত্যাগ করেন। \n১৯৯৯ সালের ২৮ জুন মাযাহির উলুম জদিদ মাদ্রাসার পরামর্শদাতা কমিটি তাকে পৃষ্ঠপোষক নির্বাচিত করে, যা তিনি মৃত্যুর পূর্ব পর্যন্ত পরিচালনা করেন। \n২০০৭ সাল থেকে তার মৃত্যুর আগ পর্যন্ত তিনি দারুল উলুম দেওবন্দের পরামর্শ কমিটির সদস্য ছিলেন। \nতিনি মুসলিম শিশুদের ধর্মীয় শিক্ষা দেওয়ার জন্যে গ্রাম থেকে গ্রাম শহর থেকে শহর পর্যন্ত ইসলামি স্কুল  (মক্তব) স্থাপন আন্দোলনে গুরুত্বপূর্ণ ভূমিকা পালন করেন।\n\n\n== মৃত্যু ==\nতিনি ২০১৯ সালের ১২ আগস্ট  (১০ যিলহাজ, ১৪৪০ হিজরি) তারিখে মিরাটের আনান্দ হাসপাতালেে মৃত্যু বরণ করেন।  তার জানাজা সাহারানপুরে আরশাদ মাদানির ইমামতিতে অনুষ্ঠিত হয়, যেখানে তাকে তার বংশীয় হাজি শাহ কবরস্থানে দাফন করা হয়। \n\n\n== তথ্যসূত্র =="}