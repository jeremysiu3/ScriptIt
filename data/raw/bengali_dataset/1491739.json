{"pageid": 1491739, "title": "মনাস্লু সংরক্ষিত অঞ্চল", "url": "https://bn.wikipedia.org/wiki?curid=1491739", "content": "মনাস্লু‌ সংরক্ষিত অঞ্চল নেপালের একটি সংরক্ষিত এলাকা। ১৯৯৮ সালে প্রতিষ্ঠিত এই অঞ্চল গোর্খা জেলার হিমালয়ের মানসিরি হিমাল রেঞ্জের ১,৬৬৩ বর্গকিলোমিটার (৬৪২ বর্গমাইল) জুড়ে অবস্থিত। এই অঞ্চলটি পাহাড়, হিমবাহ এবং জলধারা নিয়ে গঠিত। অঞ্চলটি ১,৪০০ থেকে ৮,১৫৬ মিটার (৪,৫৯৩ থেকে ২৬,৭৫৯ ফুট) উচ্চতা জুড়ে বিস্তৃত, যার সর্বোচ্চ বিন্দু হল মনাস্লু‌ চূড়া। \n\n\n== উদ্ভিদ ও প্রাণীজগত ==\nএই অঞ্চলটি তুষার চিতা, কস্তুরী মৃগ, এবং হিমালয়ান থর হরিণসহ ৩৩ প্রজাতির স্তন্যপায়ী প্রাণীর আবাসস্থল। এখানে ১১০ প্রজাতির পাখি, তিন প্রজাতির সরীসৃপ, এবং প্রায় ১,৫০০-২,০০০ প্রজাতির সপুষ্পক উদ্ভিদ রয়েছে। অন্তত চার প্রজাতির ব্যাঙ এখানে রয়েছে: অ্যামোলোপস ফর্মোসাস, ন্যানোরানা লিবিগি, ওমব্রানা সিকিমেনসিস এবং দত্তফ্রাইনাস হিমালয়ানাস।  এর জলবায়ু অঞ্চল অর্ধ-গ্রীষ্মমণ্ডলীয় থেকে তুষারমণ্ডলীয় (নিভাল) পর্যন্ত বিস্তৃত। \n\n\n== তথ্যসূত্র ==\n\n\n== বহিঃসংযোগ ==\n\"Manaslu Conservation Area\"। জাতীয় উদ্যান ও বন্যপ্রাণী সংরক্ষণ বিভাগ, নেপাল। ২০১৯-০৯-৩০ তারিখে মূল থেকে আর্কাইভ করা। সংগ্রহের তারিখ ২০১৭-০৮-২১।"}