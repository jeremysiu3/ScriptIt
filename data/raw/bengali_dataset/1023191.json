{"pageid": 1023191, "title": "বক্ষীয় নালি", "url": "https://bn.wikipedia.org/wiki?curid=1023191", "content": "মানব অ্যানাটমিতে, বক্ষীয় নালিটি লসিকাতন্ত্রের গুরুত্বপূর্ণ নালি। এটি বাম লসিকা নালি, এলিমেন্টারি নালি, চাইলিফেরাস নালি এবং ভ্যান হুর্নের খাল হিসাবেও পরিচিত। বক্ষীয় নালিটি কাইল (অন্নরস) বহন করে। কাইল হলো একটি  তরল যা লসিকা চেয়েও ইমলসিফাইড এবং সাধারণত চর্বিযুক্ত থাকে। বক্ষীয় নালিটি ডান বক্ষদেশ, বাহু, মাথা এবং ঘাড় (যাতে ডান লসিকানালি লসিকা পরিবহন করে) ব্যতীত শরীরের বেশিরভাগ স্থানে লসিকা পরিবহন করে।  বক্ষীয় নালিটি সাধারণত দ্বাদশ বক্ষদেশীয় কশেরুকা (টি ১২) এর স্তর থেকে শুরু হয় এবং ঘাড়ের গোড়া পর্যন্ত প্রসারিত হয়। এটি ব্র্যাকিওসেফালিক শিরা থেকে শুরু হওয়ার পরে বাম সাবক্লাভিয়ান এবং অভ্যন্তরীণ জুগুলার শিরাগুলির সংযোগস্থলে সিস্টেমিক সংবহনে প্রবাহিত হয়।\nযখন বক্ষীয় নালিটি ফেটে যায় তখন প্লুরাল গহ্বরে তরল জমা হয়। এটি চাইলোথোরাক্স হিসাবে পরিচিত।\n\n\n== কাঠামো ==\nপ্রাপ্তবয়স্কদের ক্ষেত্রে, বক্ষীয় নালিটি সাধারণত ৩৮-৪৫   সেমি লম্বা এবং গড় ব্যাস প্রায় ৫ মিমি। এটি সাধারণত দ্বাদশ বক্ষদেশীয় কশেরুকার (টি ১২) স্তর থেকে শুরু হয় এবং ঘাড়ের গোড়া পর্যন্ত প্রসারিত হয়। এটি ব্র্যাকিওসেফালিক শিরা থেকে শুরু হওয়ার পরে একক ট্রাঙ্ক হিসাবে বাম সাবক্লাভিয়ান এবং অভ্যন্তরীণ জুগুলার শিরাগুলোতে সিস্টেমিক সংবহনে প্রবাহিত হয়। \n\n\n== কাজ ==\nবক্ষীয় নালি ডান বক্ষদেশ, বাহু, মাথা এবং ঘাড় ব্যতীত শরীরের বেশিরভাগ অঞ্চলের লসিকা সংগ্রহ করে। বক্ষীয় নালিটি ডান লসিকানালিতে সমাপ্ত হয়। \n\nবক্ষীয় নালিতে লসিকা পরিবহন মূলত শ্বাস প্রশ্বাসের দ্বারা পরিচালিত হয়। এক্ষেত্রে নালিটির মসৃণ পেশী এবং অভ্যন্তরীণ কপাটিকা সাহায্য করে। এরা লসিকাকে পুনরায় পিছনে প্রবাহিত হতে বাধা দেয়। বাম সাবক্ল্যাভিয়ান শিরা দিয়ে নালিটির সংযোগস্থলে দুটি কপাটিকা রয়েছে। যার ফলে লসিকানালিতে শিরা রক্তের প্রবাহ রোধ করা যায়। প্রাপ্তবয়স্কদের ক্ষেত্রে, বক্ষীয় নালিটি প্রতিদিন প্রায় ৪ লিটারের মতো লসিকা পরিবহন করে। \n\n\n== ক্লিনিকাল গুরুত্ব ==\nবক্ষীয় নালির অন্তর্ভুক্ত ভিরকো এর নোড পেটের ভিতর বড় আকৃতি ধারণ করতে পারে। যা পরবর্তীতে মারাত্মক অবস্থার সৃষ্টি করতে পারে।  যখন বক্ষীয় নালি অবরুদ্ধ বা ক্ষতিগ্রস্ত হয় তখন প্রচুর পরিমাণে লসিকা প্লুরাল গহ্বরে দ্রুত জমা হতে পারে। এই অবস্থাকে চাইলোথোরাক্স বলা হয়। ক্লিনিকালি এটি একটি মারাত্মক অবস্থা।\n\n\n== অতিরিক্ত চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nলসিকা\n\n\n== তথ্যসূত্র ==\n\n\n== বহিঃসংযোগ ==\nAnatomy figure: 21:05-02 at Human Anatomy Online, SUNY Downstate Medical Center — \"The thoracic duct and azygos venous network\"\nAnatomy image:8901 at the SUNY Downstate Medical Center\nfigures/chapter_24/24-5.HTM: Basic Human Anatomy at Dartmouth Medical School\n\"Ultrasound imaging the thoracic duct\"। \n\"Instruction video for Ultrasound examination of the thoracic duct\"।"}