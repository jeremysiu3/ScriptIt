{"pageid": 1131415, "title": "ঢাকা ব্যাংক (১৮৪৬)", "url": "https://bn.wikipedia.org/wiki?curid=1131415", "content": "ঢাকা ব্যাংক (১৮৪৬) ছিল প্রথম আধুনিক ব্যাংক যেটির সদর দফতর ছিল ঢাকা। ব্যাংকটি ১৮৪৬ সালে বর্তমান বাংলাদেশের রাজধানী ঢাকায় (তৎকালীন ব্রিটিশ ভারত) প্রতিষ্ঠিত হয়। ব্যাংকটি ভারতের ২৯তম প্রাচীনতম ব্যাংক।\n\n\n== ইতিহাস ==\n\n\n=== প্রতিষ্ঠা ===\nব্যাংকটি ১৮৪৬ সালে খাজা আলীমুল্লাহ কর্তৃক ঢাকায় প্রতিষ্ঠিত হয়। উনিশ শতকের দ্বিতীয়ার্ধে তিনি ছিলেন পূর্ব বাংলার সবচেয়ে বড় এবং প্রভাবশালী জমিদার। ভারতে ব্রিটিশ রাজের সময় তিনি ব্রিটিশদের সাথে বন্ধুত্বপূর্ণ সম্পর্ক বজায় রাখতে সক্ষম হন। চার লাখ টাকা পুঁজি নিয়ে ব্যাংকটি শুরু হয়েছিল।\n\n\n=== ব্যবস্থাপনা ===\nখাজা আলিমুল্লাহর মৃত্যুর পর তার স্থলাভিষিক্ত হন তার পুত্র আব্দুল গনি। আব্দুল গনি ব্যাংকের পরিচালনা কার্যক্রম দেখাশোনা করতেন। ওই সময়ে ঢাকা ব্যাংকের পরিচালকরা ছিলেন জেপি ওয়াইজ, আর জে কার্নেগি, জে জি এন পোগোস, বাবু মর্তুঞ্জয় দত্ত, বাবু দীননাথ ঘোষ, উইলিয়াম ফোলি এবং জি এম রেইলি।\n\n\n=== শেষ বছরগুলোতে ===\n১৮৬২ সালে ব্যাংক অব ক্যালকাটা ঢাকা ব্যাংক অধিগ্রহণ করে। ব্যাংকটির শেষ কয়েকটি শাখা ১৮৭৭ সাল নাগাদ বন্ধ হয়ে যায় এবং ধীরে ধীরে  ব্যাংক অব ক্যালকাটার শাখা দ্বারা প্রতিস্থাপিত হয়।\n\n\n== উত্তরাধিকার ==\nব্যাংকটি ভারতের ২৯তম প্রাচীনতম ব্যাংক হিসাবে উল্লেখযোগ্য।.  এটি বর্তমান বাংলাদেশে চালু হওয়া প্রথম বেসরকারি ব্যাংক হিসেবেও উল্লেখযোগ্য। .\n\n\n== আরও দেখুন ==\n\nহিন্দুস্তান ব্যাংক\n\n\n== তথ্যসূত্র ==\n\n\n== বহিঃসংযোগ ==\nভারতের প্রাচীনতম ব্যাংক\nভারতে ব্যাংকিং"}