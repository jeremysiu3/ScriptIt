{"pageid": 1486573, "title": "শেখ মোহাম্মদ আমান হাসান", "url": "https://bn.wikipedia.org/wiki?curid=1486573", "content": "শেখ মোহাম্মদ আমান হাসান বাংলাদেশ সেনাবাহিনীর একজন অবসরপ্রাপ্ত মেজর জেনারেল যিনি সাবেক প্রধানমন্ত্রী শেখ হাসিনার অধীনে স্পেশাল সিকিউরিটি ফোর্সের মহাপরিচালক হিসেবে দায়িত্ব পালন করেছেন। এর আগে, তিনি প্রেসিডেন্ট গার্ড রেজিমেন্টে (পিজিআর) কমান্ড্যান্ট হিসেবে দায়িত্ব পালন করেন।\n\n\n== প্রারম্ভিক জীবন ও শিক্ষা ==\nআমান হাসান ১৯৬০ সালের ১৫ এপ্রিল পূর্ব পাকিস্তানের (বর্তমানে বাংলাদেশ) নড়াইল জেলায় জন্মগ্রহণ করেন। তিনি ঝিনাইদহ ক্যাডেট কলেজ থেকে এসএসসি ও এইচএসসি সম্পন্ন করেন। তিনি সাবেক প্রধানমন্ত্রী শেখ হাসিনার চাচাতো ভাই ও সাবেক সংসদ সদস্য শেখ হেলাল উদ্দীনের অত্যন্ত ঘনিষ্ঠ বন্ধু, তারা ঝিনাইদহ ক্যাডেট কলেজে একসঙ্গে লেখাপড়া করেছেন। তিনি ১৯৭৯ সালে বাংলাদেশ মিলিটারি একাডেমিতে যোগদান করেন এবং পদাতিক কোরে কমিশন লাভ করেন। আমান চীনের ন্যাশনাল ডিফেন্স ইউনিভার্সিটির স্নাতক ।\n\n\n== কর্মজীবন ==\nআমান হাসান দুটি পদাতিক ব্যাটালিয়ন, দুটি গোয়েন্দা ইউনিট এবং দুটি বর্ডার গার্ড ব্যাটালিয়নের নেতৃত্ব দেন। তিনি ইন্টার সার্ভিস সিলেকশন বোর্ডে (আইএসএসবি) ডেপুটি প্রেসিডেন্ট হিসেবেও দায়িত্ব পালন করেছেন। তিনি ডিআর কঙ্গোতে সামরিক পর্যবেক্ষক এবং সোমালিয়ায় শান্তিরক্ষী হিসাবে নীল হেলমেটের অধীনে কাজ করেছিলেন। ১০ অক্টোবর ২০১২-এ, তিনি চৌধুরী হাসান সারওয়ার্দীর স্থলাভিষিক্ত হয়ে এসএসএফ এর মহাপরিচালক হিসেবে যোগদান করেন।\n\n\n== ব্যক্তিগত জীবন ==\nআমান হাসান সোহেলা আক্তার শ্যামলীকে বিয়ে করেছেন এবং এই দম্পতির দুটি সন্তান রয়েছে। ২০১৯ সালে স্পেশাল সিকিউরিটি ফোর্সের প্রতিষ্ঠা দিবসের একটি অনুষ্ঠানে প্রাক্তন প্রধানমন্ত্রী শেখ হাসিনার পা স্পর্শ করার জন্য তিনি সমালোচিত হন।\n\n\n== তথ্যসূত্র =="}