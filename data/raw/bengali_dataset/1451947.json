{"pageid": 1451947, "title": "অনিমা তালুকদার", "url": "https://bn.wikipedia.org/wiki?curid=1451947", "content": "অনিমা তালুকদার একজন বয়স্ক বাঙালি ভারতীয় রেসওয়াকার। তিনি বর্ধমানের কালনা বাদাগাছি হাইস্কুলের প্রধান শিক্ষিকা ছিলেন। তিনি সিঙ্গাপুর আন্তর্জাতিক মাস্টার্স ট্র্যাক অ্যান্ড ফিল্ড ৩০০০ মিটার হাঁটা প্রতিযোগিতায় অংশ গ্রহণ করেছিলেন।\n\n\n== প্রাথমিক জীবন ও কর্ম ==\nঅনিমা তালুকদার কালনার কৃষ্ণদেবপুরের বাসিন্দা। তাঁর তিন সন্তান সবাই চাকরি এবং বৈবাহিক সূত্রে বাইরে থাকে। বর্তমানে তিনি গ্রামের বাড়িতে একাই থাকেন। শিক্ষকতা থেকে অবসর নেওয়ার আগেই অনিমার স্বামী প্রয়াত হন। তিনি ২০০৪ সাল পর্যন্ত ধাত্রীগ্রাম বাঁধাগাছি প্রাইমারি স্কুলের শিক্ষিকা ছিলেন। তিনি বয়সকে বুড়ো আঙুল দেখিয়ে খেলাধুলোতে নিজের ধ্যান জ্ঞান সমর্পণ করেছিলেন। যদিও তিনি কর্মসূত্রেই হাঁটাহাঁটির অভ্যেস তৈরি করেছিলেন। তিনি প্রতিদিন স্কুলে দু কিলোমিটার হেঁটে যাতায়াত করতেন। \nতিনি ২০০৪ সালে স্কুল থেকে অবসর নেওয়ার পর বয়স্ক মানুষদের জন্য আয়োজিত হাঁটা প্রতিযোগীতা গুলিতে অংশ নিতে থাকেন। ২০২১ সালের ডিসেম্বর মাসে রাজ্যস্তরের হাঁটা প্রতিযোগীতায় বনগাঁ এবং উত্তরপাড়ার প্রতিযোগীতায় তিনি প্রথমস্থান অধিকার করেন। এরপর তিনি চেন্নাইয়ে জাতীয় স্তরের প্রতিযোগীতায় ৫ কিলোমিটার ম্যারাথন হাঁটা প্রতিযোগীতায় রূপো জেতেন। এরপর তিনি ২০২২ সালে জুন মাসে সিঙ্গাপুরে অনুষ্ঠিত আন্তর্জাতিক মাস্টার্স ট্র্যাক এন্ড ফিল্ড হাঁটা প্রতিযোগীতায় অংশগ্রহণ করেন। তিনি বিশ্বের সাতটি দেশের প্রতিযোগীদের পিছনে ফেলে সাফল্যের সিঁড়িতে পৌঁছে গেলেন। সেখানে তিনি ৩ কিলোমিটার ম্যারাথন হাঁটা এবং ২০০ মিটার দৌড়ে সোনা জিতেছিলেন। এছাড়াও তিনি শটপাটে ব্রোঞ্জও জিতেছিলেন অবসরপ্রাপ্ত শিক্ষিকা অনিমা তালুকদার সিঙ্গাপুরে অনুষ্ঠিত আন্তর্জাতিক ক্রীড়া প্রতিযোগীতায় ভারতের হয়ে দুটি সোনা এবং একটি ব্রোঞ্জ জিতেছিলেন ।\n\n\n== তথ্যসূত্র =="}