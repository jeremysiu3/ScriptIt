{"pageid": 1072858, "title": "ব্রা মুক্ত দিবস", "url": "https://bn.wikipedia.org/wiki?curid=1072858", "content": "ব্রা মুক্ত দিবস বা নো ব্রা ডে হলো ১৩ অক্টোবরে পালিত একটি বার্ষিক দিবস যাতে নারীদের স্তন ক্যান্সার বিষয়ক সচেতনতার অংশ হিসেবে ব্রা না পরতে উৎসাহিত করা হয়।শুরুতে ২০১১ সালের ৯ জুলাইয়ে ব্রা মুক্ত দিবস পালন করা হয়, কিন্তু তিন বছরের মধ্যে তারিখ বদলে এটি জাতীয় স্তন ক্যান্সার সচেতনতা মাস অক্টোবরের ১৩ তারিখে পালন করা শুরু হয়। দিবস পালনের অংশ হিসেবে এই দিন স্তন ক্যান্সারের উপসর্গ সম্পর্কে সচেতনতা বাড়াতে এবং লিঙ্গ সমতাকে উৎসাহিত করতে সামাজিক যোগাযোগ মাধ্যমে ব্যবহারকারীদেরকে #nobraday হ্যাশট্যাগ ব্যবহার করে পোস্ট করতে উৎসাহিত করা হয়। সামাজিক যোগাযোগ মাধ্যম সাইটগুলোতে কিছু ব্যবহারকারী নারীদেরকে ব্রা না পরা ছবি পোস্ট করতে উৎসাহিত করেন। কিছু নারী ব্রা মুক্ত দিবসকে একটি রাজনৈতিক বিবৃতি হিসাবে গ্রহণ করে; পক্ষান্তরে কেউ কেউ এটিকে নিয়ন্ত্রণমূলক বা অস্বস্তিকর পোশাক হিসাবে আমলে নিয়ে পরিত্যাগ করার মধ্যেই স্বাচ্ছন্দ্যবোধ করে।\nদিবসটি উদ্‌যাপন বিশ্বব্যাপী ছড়িয়ে পড়েছে। এর শুরুটা মূলত  কানাডার টরন্টোতে আয়োজিত একটি মেডিকেল ইভেন্ট থেকে, যা স্তন ক্যান্সার থেকে বেঁচে থাকা ব্যক্তিদের পুনর্গঠনমূলক অস্ত্রোপচার বিবেচনা করতে উৎসাহিত করে। প্রথমে ২০১১ সালের ১৯ অক্টোবরে ইভেন্টটি অনুষ্ঠিত হয়, মেডিকেল ইভেন্টটির নাম দেওয়া হয়েছিল BRA (Breast Reconstruction Awareness / স্তন পুনর্গঠন সচেতনতা) দিবস। পরে জনৈক ব্যক্তি নারীদেরকে সাহসী হতে এবং স্তন ক্যান্সারের লক্ষণগুলো সম্পর্কে অবগত হতে উৎসাহিত করার উপায় হিসেবে ব্রা মুক্ত তথা নো ব্রা দিবসের ধারণাটি সামনে আনেন। দিনটি বিতর্কিত কারণ কেউ কেউ এটিকে নারীদেহকে যৌনতা এবং শোষণ হিসাবে দেখে যা একটি গুরুতর রোগকে ছোট করে।\n\n\n== প্রতিক্রিয়া ==\n\n\n=== অংশগ্রহণ ===\n২০১২ সালে, প্রায় ৪,০০,০০০ ব্যক্তি ব্রা মুক্ত দিবসে অংশ নিয়েছিলেন, যার মধ্যে ২,৫০,০০০ ছিলো ফেসবুকে। ২০১৭ সালের হিসাবে দিনটি নিউজিল্যান্ড, রোমানিয়া, মালয়েশিয়া, স্কটল্যান্ড, ভারত, ঘানা এবং নেদারল্যান্ড সহ বেশকিছু দেশের নারীরা পালন করেছে। নারীদেরকে ব্রা খুলে ফেলার পর তাদের স্তন পরীক্ষা করার জন্য অনুরোধ করা হয়। সামাজিক যোগাযোগ মাধ্যমে ব্যবহারকারীদেরকে #nobraday হ্যাশট্যাগ ব্যবহার করে পোস্ট করতে উৎসাহিত করা হয়। ২০১৭ সালে ৮২,০০০ জনেরও বেশি নারী টুইটার এবং ইনস্টাগ্রামে ছবি পোস্ট করেছেন৷ যে সমস্ত নারীরা ব্রা খোলাটা পছন্দ করেন না তাদের এবং পুরুষদেকে এই দিনে বেগুনি রঙের কিছু পরতে উৎসাহিত করা হয়৷। একজন রোমানিয়ান ফটোগ্রাফার এই ধারণাটিকে পুঁজি করে ব্রা ছাড়া নারীদের তোলা ছবির একটি অ্যালবাম প্রকাশ করেন।\n\n\n== তথ্যসূত্র =="}