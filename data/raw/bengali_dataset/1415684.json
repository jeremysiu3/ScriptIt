{"pageid": 1415684, "title": "শামীম শাহনেওয়াজ", "url": "https://bn.wikipedia.org/wiki?curid=1415684", "content": "শামীম শাহনেওয়াজ বাংলাদেশের একজন রাজনীতিবিদ ও সংসদ সদস্য। তিনি ২০২৪ সালে অনুষ্ঠিত দ্বাদশ জাতীয় সংসদ নির্বাচনে পিরোজপুর-৩ আসন থেকে স্বতন্ত্র প্রার্থী হিসেবে জাতীয় সংসদের সদস্য নির্বাচিত হন। ২০২৪ সালে অসহযোগ আন্দোলনের পর রাষ্ট্রপতি মোহাম্মদ সাহাবুদ্দিন জাতীয় সংসদ বিলুপ্ত করলে তিনি সংসদ সদস্য পদ হারান। \n\n\n== রাজনৈতিক জীবন ==\n২০২৪ সালের দ্বাদশ জাতীয় সংসদ নির্বাচনে পিরোজপুর-৩ (মঠবাড়িয়া) আসনে বাংলাদেশ আওয়ামী লীগের মনোনয়ন পেয়েছিলেন শাহনেওয়াজের ছোট ভাই আশরাফুর রহমান। পরে আসন ভাগাভাগির হিসেব-নিকেশে তাকে মনোনয়ন প্রত্যাহার করতে হয়। মনোনয়ন প্রত্যাহার করতে হলেও আশরাফুর রহমান তার বড় ভাই, স্বতন্ত্র প্রার্থী শামীম শাহনেওয়াজকে সমর্থন দেন। ফলশ্রুতিতে শামীম শাহনেওয়াজ কলার ছড়ি প্রতীক নিয়ে চারবারের এমপি ডা. রুস্তম আলী ফরাজীকে হারিয়ে ৬২ হাজার ১৩০ ভোট পেয়ে সংসদ সদস্য নির্বাচিত হন।\n\n\n== তথ্যসূত্র =="}