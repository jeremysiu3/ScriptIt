{"pageid": 1052366, "title": "আল সাইলিয়াহ স্পোর্টস ক্লাব", "url": "https://bn.wikipedia.org/wiki?curid=1052366", "content": "আল সাইলিয়াহ স্পোর্টস ক্লাব (আরবি: نادي السيلية الرياضي‎, ইংরেজি: Al-Sailiya SC; সাধারণত আল সাইলিয়াহ এসসি অথবা শুধুমাত্র আল সাইলিয়াহ নামে পরিচিত) হচ্ছে দোহা ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৯৫ সালের ১০ই অক্টোবর তারিখে আল কাদসিয়াহ স্পোর্টস ক্লাব নামে প্রতিষ্ঠিত হয়েছে। ১২,০০০ ধারণক্ষমতাবিশিষ্ট হামাদ বিন খলিফা স্টেডিয়ামে আল শাহওয়ানি নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন তিউনিশীয় সাবেক ফুটবল খেলোয়াড় সামি তরাবিলসি এবং সভাপতির দায়িত্ব পালন করছেন শেখ নাসির বিন হামাদ। কাতারি রক্ষণভাগের খেলোয়াড় নাদির বিলহাজ এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল সাইলিয়াহ এপর্যন্ত ৮টি শিরোপা জয়লাভ করেছে; যার মধ্যে ৩টি কাতারি দ্বিতীয় বিভাগ এবং ১টি কাতারি স্টার্স কাপ শিরোপা রয়েছে। মাজদি সিদ্দিক, মুস্তাফা হাফিস, গ্রেগরি গোমিস, ফাওজি আইশ এবং মুমুনি দাগানোর মতো খেলোয়াড়গণ আল সাইলিয়াহের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল সাইলিয়াহ স্পোর্টস ক্লাব (ইংরেজি) (আরবি)"}