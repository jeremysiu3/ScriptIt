{"pageid": 1306200, "title": "ছৈলার চর", "url": "https://bn.wikipedia.org/wiki?curid=1306200", "content": "ছৈলার চর হলো ঝালকাঠি জেলার অন্তর্গত কাঠালিয়া উপজেলার হেতালবুনিয়ায় বিষখালী নদীতে জেগে ওঠা একটি চর। এটি প্রাকৃতিকভাবে জেগে ওঠা একটি বিশাল চর ও এর আয়তন ৬১ একর (২৫ হেক্টর)। চরটি বঙ্গোপসাগর থেকে ৬০ কি.মি. দূরে অবস্থিত। চরটি আনুমানিক ২০০৯ সালের দিকে জেগে ওঠে। ছৈলার চরকে ২০১৫ সালে পর্যটন স্থান হিসেবে চিহ্নিত করা হয়। বর্তমানে এটি একটি পর্যটন স্থান ও পিকনিক স্পট। এছাড়া বিভিন্ন সরকারি অনুষ্ঠান এখানে অনুষ্ঠিত হয়।\n\n\n== বিবরণ ==\nপ্রাকৃতিকভাবে জন্মানো ছৈলাগাছের নাম থেকেই চরের নামকরণ করা হয় ‘ছৈলার চর’। নদীবেষ্টিত এ চরকে দ্বীপ বলে মনে হয়। এখানে একাধিক গোল ঘর, ডিসি হ্রদ, ইকো পার্ক ও দুটি রেস্ট হাউস রয়েছে। বিষখালী নদীর পাশ দিয়ে পর্যটকদের ঘুরে বেড়ানোর জন্য একাধিক লাল রঙের নৌকা রয়েছে। পুকুর ও হ্রদে বিভিন্ন প্রজাতির মাছ রয়েছে। দর্শনার্থীদের হাঁটার জন্য এখানে একটি কাঠের সেতু নির্মিত হয়েছে, যেটি ব্যবহার করে ছৈলার চরে হেঁটে যাওয়া যায়। চরের একদিকে ২০ একর জায়গাজুড়ে ডিসি ইকোপার্ক নির্মিত হয়েছে। এটি এই অঞ্চলে বনভোজনের জন্য একটি জনপ্রিয় স্থান।\n\n\n== তথ্যসূত্র =="}