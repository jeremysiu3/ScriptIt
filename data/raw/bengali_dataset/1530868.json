{"pageid": 1530868, "title": "সত্যেন বোস বিজ্ঞান ক্লাব", "url": "https://bn.wikipedia.org/wiki?curid=1530868", "content": "সত্যেন বোস বিজ্ঞান ক্লাব বাংলাদেশের শীর্ষস্থানীয় প্রকৌশল বিশ্ববিদ্যালয়, বাংলাদেশ প্রকৌশল বিশ্ববিদ্যালয় (বুয়েট)-এর একটি স্বনামধন্য বিজ্ঞান ক্লাব। ১৯৯৪ সালে প্রতিষ্ঠিত এই ক্লাবের মূল লক্ষ্য হলো শিক্ষার্থীদের মধ্যে বিজ্ঞানচর্চা ও প্রযুক্তিগত উদ্ভাবনকে উৎসাহিত করা।\n\n\n== ইতিহাস ও উদ্দেশ্য ==\n১৯৯৪ সালে প্রতিথযশা পদার্থবিজ্ঞানী সত্যেন্দ্রনাথ বসুর একশতম জন্মদিন কে সামনে রেখে ও তাঁর প্রতি সম্মান দেখিয়ে  সত্যেন বোস বিজ্ঞান ক্লাব যাত্রা শুরু করে। এই ক্লাব তৈরির পেছনে উদ্দেশ্য ছিল বুয়েটের শিক্ষার্থীদের মধ্যে বিজ্ঞান ও প্রযুক্তির প্রতি আগ্রহ সৃষ্টি করা এবং তাদেরকে গবেষণা ও উদ্ভাবনে উদ্বুদ্ধ করা।\n\n\n== কার্যক্রম ও উদ্যোগ ==\nক্লাবটি নিয়মিতভাবে বিভিন্ন কর্মশালা, সেমিনার, ওয়েবিনার এবং লেকচারের আয়োজন করে, যেখানে বিশিষ্ট বিজ্ঞানী, গবেষক এবং অধ্যাপকদের আমন্ত্রণ জানানো হয়। এই অনুষ্ঠানে শিক্ষার্থীরা বিজ্ঞান ও প্রযুক্তির সাম্প্রতিক উন্নয়ন সম্পর্কে জ্ঞান অর্জন করেন এবং নিজেদের দক্ষতা বৃদ্ধি করেন।\nসত্যেন বোস বিজ্ঞান ক্লাব দেশব্যাপী বিজ্ঞান ও পরিবেশ সচেতনতা বৃদ্ধির লক্ষ্যে বিভিন্ন জাতীয় ও আন্তর্জাতিক ইভেন্টের আয়োজন ও সহযোগিতায় নিয়মিতভাবে অংশগ্রহণ করে। ক্লাবটি বিভিন্ন সময়ে মহাকাশবিজ্ঞান, পরিবেশ, ও প্রযুক্তি ভিত্তিক কার্নিভাল, উৎসব এবং প্রতিযোগিতার আয়োজক বা সহ-আয়োজক হিসেবে কাজ করেছে। এসব আয়োজনে সারাদেশ থেকে হাজার হাজার শিক্ষার্থী অংশগ্রহণ করে, যা দেশের তরুণ প্রজন্মের মধ্যে বিজ্ঞানমনস্কতা ও গবেষণাভিত্তিক চিন্তাধারার বিকাশে গুরুত্বপূর্ণ ভূমিকা রাখে।\n\n\n== তথ্যসূত্র =="}