{"pageid": 1522247, "title": "ইউরোপীয় ফতোয়া ও গবেষণা কাউন্সিল", "url": "https://bn.wikipedia.org/wiki?curid=1522247", "content": "ইউরোপীয় ফতোয়া ও গবেষণা কাউন্সিল ( ইসিএফআর ) হল ডাবলিন ভিত্তিক একটি বেসরকারি ফাউন্ডেশন। ইউরোপের ইসলামিক সংগঠন ফেডারেশনের উদ্যোগে লন্ডনে ২৯-৩০ মার্চ ১৯৯৭ সালে প্রতিষ্ঠানটি তৈরি হয়েছিল। এই কাউন্সিলটি মূলত স্ব-নির্বাচিত একটি সংস্থা। কাউন্সিলটি ইসলামী ধর্মগুরু এবং পণ্ডিতদের সমন্বয়ে গঠিত। প্রতিষ্ঠানটির সভাপতি হলেন ইউসুফ কারযাভী।\n\n\n== লক্ষ্য এবং পদ্ধতি ==\nইউরোপীয় ফতোয়া ও গবেষণা পরিষদ (ইসিএফআর) ইউরোপে বসবাসকারী মুসলিমদের জন্য উপযোগী ফতোয়া জারি করার লক্ষ্য নিয়ে কাজ করে। এটি সুন্নি আইনের প্রধান ধারাগুলোর পাশাপাশি শরিয়ার উদ্দেশ্য, জনস্বার্থ, স্থানীয় রীতিনীতি এবং ক্ষতি প্রতিরোধের মতো নীতিগুলোর উপর ভিত্তি করে ফতোয়া প্রণয়ন করে। এই পদ্ধতি ঐতিহ্যগতভাবে নিষিদ্ধ কিছু কাজকে দারুরা (অত্যাবশ্যকীয় প্রয়োজন) নীতির আওতায় অনুমোদন দেয়, যাতে ইউরোপে জীবনযাপন সহজ হয়। উদাহরণস্বরূপ, ২০০১ সালে তারা একজন মহিলা ইসলাম গ্রহণকারীকে তার অমুসলিম স্বামীর সাথে বিবাহিত থাকার অনুমতি দেয়, যা ইউরোপীয় ধর্মীয় স্বাধীনতার আইনের সাথে মিল রয়েছে।\n\n\n== সদস্যপদ ==\n২০০৭ সালের হিসাব অনুযায়ী, ইসিএফআরের ৩৫ জন সদস্যের প্রায় দুই-তৃতীয়াংশ উত্তর আমেরিকা এবং ইউরোপে বাস করত এবং বাকিরা মুসলিম সংখ্যাগরিষ্ঠ দেশ থেকে এসেছিল। কাতারে বসবাসকারী মিশরীয় আলেম ইউসুফ আল-কারাযাভি এর প্রতিষ্ঠাতা চেয়ারম্যান। সদস্যপদ গঠনের উদ্দেশ্য ছিল পশ্চিমা বিশ্ব এবং মুসলিম বিশ্ব উভয় স্থানেই কাউন্সিলের বৈধতা জোরদার করা।\n\n\n== পদ এবং অভ্যর্থনা ==\n২০০১ সালে ইসিএফআর-এর একটি রায়ে একজন মহিলা ইসলাম গ্রহণকারীকে তার অমুসলিম স্বামীর সাথে বিবাহিত থাকার অনুমতি দেওয়া হয়। রায়টি আংশিকভাবে ইউরোপীয় আইন ও রীতিনীতির উপর ভিত্তি করে দেয়া হয়। ফলে নারীদের ধর্মীয় স্বাধীনতার নিশ্চয়তা তৈরি হয়। এ ধরনের রায় কিছু মানুষ স্বাগত জানায়। কিন্তু অন্যরা এটিকে আইনি পদ্ধতিতে অতিরিক্ত মিশ্রণ এবং মুসলিম-প্রধান দেশগুলোতে শরিয়ার ব্যাখ্যার উপর নেতিবাচক প্রভাব ফেলার সম্ভাবনার জন্য সমালোচনা করেছে।\n২০০৫ সালের আগস্টে, দ্য ওয়াল স্ট্রিট জার্নাল লিখেছিল যে যদিও পরিষদের বলা লক্ষ্য ছিল ইউরোপীয় সমাজে মুসলিমদের মানিয়ে নিতে সাহায্য করা। তবু এটি বেশিরভাগ অ-ইউরোপীয় লোক দিয়ে চলছে যারা পশ্চিমে কী গ্রহণযোগ্য সে সম্পর্কে খুব কম জানে। পরিষদের একজন সদস্য একটি লেখায় বলেছেন যে ইউরোপে মুসলিম পরিবারগুলো বিপদে আছে এবং সেখানে তিনি ইহুদি-বিরোধী জাল কাগজ \"প্রোটোকলস অফ দ্য এল্ডার্স অফ জায়ন\" এর কথা উল্লেখ করেছেন। এটাও বলা হয়েছে যে, \"পরিষদটি ইউরোপ জুড়ে মুসলিম ব্রাদারহুডের কাছাকাছি চিন্তাভাবনা ছড়ানোর অনেক সংগঠনের মধ্যে একটি।\"\n\n\n== ইউরোপের অন্যান্য ইসলামী সংগঠনের সাথে সহযোগিতা ==\nআল-মাকতুম দাতব্য সংস্থা, ডাবলিন, আয়ারল্যান্ড\nইউরোপে ইসলামিক সংগঠন ফেডারেশন\nবেলজিয়ামে ইউরোপীয় ইসলামিক কাউন্সিল\n\n\n== ইসিএফআর-এর সদস্যরা ==\nইউসুফ আল-কারদাউই, ইসিএফআর এর প্রেসিডেন্ট ( মিশর, কাতার )\nফয়সাল মৌলভী, ভাইস-প্রেসিডেন্ট ( লেবানন )।\nহুসেইন মোহাম্মদ হালাওয়া, সাধারণ সম্পাদক ( আয়ারল্যান্ড )\nডঃ আহমেদ জাবাল্লাহ ( ফ্রান্স )\nডঃ আহমেদ আলী আল-ইমাম ( সুদান )\nমুফতি ইসমাইল কাশুলফি ( যুক্তরাজ্য )\nআহমেদ কাদেম আল-রাভি (যুক্তরাজ্য)\nওউনিস কুরকাহ (ফ্রান্স)\nরশিদ আল-ঘানুশি (তিউনিসিয়া)\nআবদুল্লাহ বিন বাইয়াহ ( সৌদি আরব )\nআব্দুল রহিম আল-তাওয়েল ( স্পেন )\nআবদুল্লাহ ইবনে আলী সালেম ( মৌরিতানিয়া )\nআবদুল্লাহ ইবনে ইউসুফ আল-জুদাই, (যুক্তরাজ্য)\nআব্দুল মাজিদ আল-নাজ্জার\nআবদুল্লাহ ইবনে সুলায়মান আল-মানী' (সৌদি আরব)\nডঃ আব্দুল সাত্তার আবু গুদ্দা (সৌদি আরব)\nডঃ আজিল আল-নাশমি ( কুয়েত )\nআল-আরাবি আল-বিখরি (ফ্রান্স)\nডঃ ইসাম আল-বশির (সুদান)\nআলী কারাদাগি (কাতার)\nডাঃ সুহাইব হাসান আহমেদ (যুক্তরাজ্য)\nতাহির মাহদি (ফ্রান্স)\nমাহবুব-উল-রহমান ( নরওয়ে )\nমুহাম্মদ সিদ্দিক ( জার্মানি )\nমুহাম্মদ আলী সালেহ আল-মনসুর ( সংযুক্ত আরব আমিরাত )\nডঃ মুহাম্মদ আল-হাওয়ারী (জার্মানি)\nমাহমুদ মুজাহিদ ( বেলজিয়াম )\nডঃ মুস্তাফা সেরিক ( বসনিয়া )\nনিহাদ আব্দুল কুদ্দুস সিফটসি (জার্মানি)\nডঃ নাসের ইবনে আবদুল্লাহ আল-মায়মান (সৌদি আরব)\nইউসুফ ইব্রাম ( সুইজারল্যান্ড )\nসালাহ সোলতান ( মিশর, মার্কিন যুক্তরাষ্ট্র)\nসালেম আবদেলমেগুইদ ( নেদারল্যান্ডস )\nজাসের আউদা ( কানাডা )\nইসিএফআর এর অর্ধেক সদস্য ইউরোপ মহাদেশ থেকে এবং বাকি অর্ধেক আরব উপদ্বীপ, উত্তর আফ্রিকা বা উত্তর আমেরিকা থেকে এসেছে। এটি ইসিএফআর এর অভ্যন্তরীণ নিয়মের লঙ্ঘন। কারণ নিয়মে বলা আছে যে ইউরোপে বসবাস না করা সদস্যরা \"যেকোনো সময়ে পরিষদের মোট সদস্যের ২৫% এর বেশি হতে পারবে না।\"\n\n\n== তথ্যসূত্র =="}