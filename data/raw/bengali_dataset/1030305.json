{"pageid": 1030305, "title": "সোলাপুরী বিছানার চাদর", "url": "https://bn.wikipedia.org/wiki?curid=1030305", "content": "সোলাপুরী বিছানার চাদর হল ভারতের মহারাষ্ট্র রাজ্যের সোলাপুর শহরে তৈরি একটি সুতীর বিছানার চাদর। এই চাদর ভারতে জনপ্রিয় এবং এগুলি হস্ত চালিত তাঁত ব্যবহার করে তৈরি করা হয়। এগুলি তাদের নকশা এবং স্থায়িত্বের জন্য পরিচিত। মহারাষ্ট্রের প্রথম ভৌগোলিক নির্দেশক (জিআই) মর্যাদা অর্জনকারী পণ্যটি ছিল সোলাপুরী চাদর।\n\n\n== ইতিহাস ==\nসোলাপুর বয়নসংক্রান্ত শিল্পের জন্য পরিচিত। এক সময় এখানে এশিয়ার বৃহত্তম সূতাকল ছিল।  মনে করা হয় সোলাপুরের তাঁত শিল্পের বিকাশ শুরু হয়েছিল পেশওয়াদের শাসনকালে। এই শিল্পে অসংখ্য ছোট ছোট স্বাধীন কারিগর তাঁতি ছিল। প্রতিটি কারিগরের বাড়িতে একটি বা দুটি তাঁত ছিল যেটি সাধারণত পরিবারের প্রধান দ্বারা পরিচালিত হত। পরিবারের সকলে মিলে কাজ করত। মহিলা এবং শিশুরা কিছু প্রস্তুতিমূলক কাজে এবং কিছু ক্ষেত্রে রং করার ক্ষেত্রে মূল তাঁতীকে সহায়তা করত। ১৯৭০-এর দশকে ভারতে আধুনিক কারখানার উত্থানের ফলে স্থানীয় হস্ত-চালিত তাঁত শিল্পের সংস্থায় বদল আসে।\n১৯৫০-এর দশক থেকে দক্ষিণ ভারতের পদ্মশালী তাঁতিরা সোলাপুরী চাদর তৈরি করেছে। অনেক সংস্থাও সোলাপুর জেলায় চাদর তৈরি করে।\n\n\n== রফতানি ==\nভারতের মধ্যে মহারাষ্ট্র ছাড়াও, কর্ণাটক, তেলেঙ্গানা, অন্ধ্র প্রদেশ, মধ্য প্রদেশ, গুজরাত, রাজস্থান ইত্যাদি অঞ্চলে সোলাপুরী চাদরের চাহিদা রয়েছে। এছাড়াও সংযুক্ত আরব আমিরাত, কুয়েত, দক্ষিণ আফ্রিকা, মার্কিন যুক্তরাষ্ট্র, যুক্তরাজ্য এবং কানাডায়ও এর চাহিদা রয়েছে।\n\n\n== আরও দেখুন ==\nব্যাড়গি লঙ্কা\nইলকাল শাড়ি\nনবলগুন্দের দরি\n\n\n== তথ্যসূত্র ==\n\n\n== বহিঃসংযোগ ==\nSOLAPUR TEXTILES WEBSITE  ওয়েব্যাক মেশিনে আর্কাইভকৃত ১৬ আগস্ট ২০২২ তারিখে\n\nSolapur Textiles at Instagram"}