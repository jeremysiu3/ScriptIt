{"pageid": 1029288, "title": "কুক দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1029288", "content": "কুক দ্বীপপুঞ্জ জাতীয় ফুটবল দল (ইংরেজি: Cook Islands national football team) হচ্ছে আন্তর্জাতিক ফুটবলে কুক দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম কুক দ্বীপপুঞ্জের ফুটবলের সর্বোচ্চ নিয়ন্ত্রক সংস্থা কুক দ্বীপপুঞ্জ ফুটবল অ্যাসোসিয়েশন দ্বারা নিয়ন্ত্রিত হয়।  এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৭১ সালের ২রা সেপ্টেম্বর তারিখে, কুক দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; তাহিতির পাপেতেতে অনুষ্ঠিত উক্ত ম্যাচে কুক দ্বীপপুঞ্জ তাহিতির কাছে ৩০–০ গোলের ব্যবধানে পরাজিত হয়েছে।\n৫,০০০ ধারণক্ষমতাবিশিষ্ট আভারুয়া তেরেওরা স্টেডিয়ামে সোকা কুকি আইরানি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কুক দ্বীপপুঞ্জের রারোটোঙ্গায় অবস্থিত। বর্তমানে এই দলের ম্যানেজারের দায়িত্ব পালন করছেন কেভিন ফ্যালোন এবং অধিনায়কের দায়িত্ব পালন করছেন তুপাপা মারায়েরেঙ্গার রক্ষণভাগের খেলোয়াড় জেসন স্টুয়ার্ট।\nকুক দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপে কুক দ্বীপপুঞ্জ এপর্যন্ত ২ বার অংশগ্রহণ করেছে, যার প্রত্যেক বার তারা শুধুমাত্র গ্রুপ পর্বে অংশগ্রহণ করেছে।\nটনি জ্যামিসন, জন পারেয়াঙ্গা, নিকি তে-মিহা, টেইলর সাঘাবি এবং ক্যাম্পবেল বেস্টের মতো খেলোয়াড়গণ কুক দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের অক্টোবর মাসে প্রকাশিত র‌্যাঙ্কিংয়ে কুক দ্বীপপুঞ্জ তাদের ইতিহাসে সর্বোচ্চ অবস্থান (১৬৬তম) অর্জন করে এবং ২০১৫ সালের এপ্রিল মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কুক দ্বীপপুঞ্জের সর্বোচ্চ অবস্থান হচ্ছে ১৭০তম (যা তারা ১৯৭১ সালে অর্জন করেছিল) এবং সর্বনিম্ন অবস্থান হচ্ছে ২২৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ কুক দ্বীপপুঞ্জ জাতীয় ফুটবল দল ওয়েব্যাক মেশিনে আর্কাইভকৃত ৯ জুন ২০১২ তারিখে (ইংরেজি)\nওএফসি-এ কুক দ্বীপপুঞ্জ জাতীয় ফুটবল দল (ইংরেজি)"}