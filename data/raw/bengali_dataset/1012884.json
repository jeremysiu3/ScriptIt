{"pageid": 1012884, "title": "রবার্ট লুডলুম", "url": "https://bn.wikipedia.org/wiki?curid=1012884", "content": "রবার্ট লুডলুম (২৫ মে ১৯২৭ - ১২ মার্চ ২০০১) ২৭টি থ্রিলার উপন্যাসের একজন আমেরিকান লেখক ছিলেন, যিনি মূল দ্য বোর্ন ট্রিলজি সিরিজ থেকে জেসন বোর্নের স্রষ্টা হিসেবে সর্বাধিক পরিচিত। তার বইয়ের কপির মুদ্রণ সংখ্যা ৩০০ মিলিয়ন থেকে ৫০০ মিলিয়ন মধ্যে অনুমান করা হয়। সেগুলি ৩৩ টি ভাষায় এবং ৪০ টি দেশে প্রকাশিত হয়েছে। লুডলুম জোনাথন রাইডার এবং মাইকেল শেফার্ড ছদ্মনামেও বই প্রকাশ করেছিলেন।\n\n\n== জীবন এবং কর্মজীবন ==\n\n\n=== প্রাথমিক জীবন এবং শিক্ষা ===\nলুডলুম জন্মগ্রহণ করেছিলেন নিউইয়র্ক সিটিতে, তিনি মার্গারেটের (ওয়েডসওয়ার্থ) এবং জর্জ হার্টফোর্ড লডলুমের পুত্র। তাঁর মাতামহ দাদী ইংরেজ নাগরিক ছিলেন। তিনি ১৯৫১ সালে নাটকের উপর বিএ ড্রিগ্ৰী অর্জন করেন, কানেক্টিকাটের মিডলেটাউন, রেকটারি স্কুল তৎকালীন চ্যাশায়ার একাডেমি এবং ওয়েসলিয়ান বিশ্ববিদ্যালয়ে পড়াশোনা করেছেন। ওয়েসলিয়ান থাকাকালীন লুডলুম আলফা ডেল্টা ফি ব্রাদারনেটিতে যোগ দিয়েছিলেন। পরবর্তী জীবনে লেখক হওয়ার পরে, লুডলুম তার রহস্যময় উপন্যাস ম্যাটলক পেপার  লিখেছিলেন।\n\n\n=== পেশাগত জীবন ===\nলেখক হওয়ার আগে তিনি একজন মার্কিন যুক্তরাষ্ট্রের মেরিন কর্পসের সদস্য, নাট্যঅভিনেতা ও প্রযোজক ছিলেন। ১৯৫০ সালে তিনি নিউ জার্সির ফোর্ট লি গ্রান্ট থিয়েটারে শো প্রযোজনা করেন। ১৯৬০ থেকে ১৯৭০ সাল পর্যন্ত তিনি নিউ জার্সির পারমাস-এর বার্গেন মলের প্লেহাউজে শো পরিচালনা ও প্রযোজনা করেছিলেন। তিনি একবার মন্তব্য করেছিলেন: \"আমি সাসপেন্স এবং ভালো থিয়েটারকে একই ভাবে তুলনা করি। আমার মনে হয় এটাই সব যে সাসপেন্স আর পরবর্তীতে কি ঘটবে। সেই দৃষ্টিকোণ থেকে, হ্যাঁ আমার মনে হয়, আমি নাট্য বিশেষজ্ঞ।\"\nলুডলুমের অনেক উপন্যাসের উপর ভিত্তি করে চলচ্চিত্র এবং ছোট ধারাবাহিক তৈরি করা হয়েছে, যার মধ্যে রয়েছে দ্য অস্টারম্যান উইকএন্ড, দ্য হলক্রফট চুক্তি, দ্য অ্যাপোক্যালিপস ওয়াচ, দ্য বোর্ন আইডেন্টিটি, দ্য বোর্ন সুপ্রিমেসি (চলচ্চিত্র) এবং দ্য বোর্ন আল্টিমেটাম। সিক্রেট ওয়ান: দ্যা হাডেস ফ্যাক্টর, গেইল লিন্ডসের সাথে সহ-লিখিত একটি বই যা দিয়ে মূলত একটি ছোট ধারাবাহিক তৈরি করার পরিকল্পনা করা হয়েছিল; বইটি এনবিসির জন্য লেখা একটি সংক্ষিপ্ত চিকিৎসা বিষয়ক বই থেকে বিকশিত হয়েছে। ম্যাট ড্যামন অভিনীত বোর্ন (চলচ্চিত্র সিরিজ), বাণিজ্যিক এবং সমালোচনামূলকভাবে সফল হয়েছে (দ্য বোর্ন আল্টিমেটাম ২০০৮ সালে তিনটি একাডেমি পুরস্কার জিতেছে)।\nপঁচাত্তরের দশকে লুডলুম নিউ জার্সির লেওনিয়ায় বসবাস করতেন, যেখানে তিনি প্রতিদিন নিজের বাড়িতে লেখার জন্য কয়েক ঘণ্টা করে সময় কাটাতেন। \n\n\n=== মৃত্যু ===\n১০ ফেব্রুয়ারি, ২০০১ তারিখে সংঘটিত এক রহস্যময় অগ্নিকাণ্ডের ফলে সৃষ্ট আগুন থেকে ভয়াবহভাবে দগ্ধ হয়ে লুডলাম ১২ মার্চ, ২০০১ তারিখে ফ্লোরিডার নেপলসে তার বাড়িতে মৃত্যুবরণ করেন।\n\n\n== বিশ্লেষণ ও সমালোচনা রচনা ==\nলুডলুমের উপন্যাসে সাধারণত একজন বীর ব্যক্তি অথবা ক্রুসেডিং ব্যক্তিদের একটি ছোট দল যারা শক্তিশালী প্রতিপক্ষের বিরুদ্ধে সংগ্রামে লিপ্ত যাদের উদ্দেশ্য অশুভ এবং যারা ভীতিকর উপায়ে রাজনৈতিক এবং অর্থনৈতিক পদ্ধতি ব্যবহার করতে সক্ষম। তার লেখায় বিশ্বে এমন এক জায়গার কথা উল্লেখিত হয়েছে যেখানে বৈশ্বিক কর্পোরেশন, ছায়াসামরিক বাহিনী এবং সরকারী সংগঠনগুলো সবাই ষড়যন্ত্র করেছিল (যদি তা অশুভ হয়) অথবা খর্ব করার (যদি তা আইন মেনে চলা হয়) বা মর্যাদা কেড়ে নেওয়ার জন্য।\nলুডলুম উপন্যাস নির্মাণে প্রায়ই ঐতিহাসিক এবং সমসাময়িক উভয় ষড়যন্ত্র তত্ত্ব দ্বারা অনুপ্রাণিত হয়েছেন। তিনি লিখেছেন যে মাটারেস সার্কেল ত্রিপাক্ষিক কমিশন সম্পর্কে যা গুজব থেকে অনুপ্রাণিত এবং কমিশন প্রতিষ্ঠার মাত্র কয়েক বছর পরে এটি প্রকাশিত হয়। হলক্রফট চুক্তি এবং মাতারিজ সার্কেলের মত বইয়ে সন্ত্রাসবাদের বর্ণনা এই তত্ত্বকে প্রতিফলিত করে যে সন্ত্রাসীরা আদর্শগতভাবে উদ্দেশ্যপ্রণোদিত চরমপন্থীদের বিচ্ছিন্ন দল হওয়ার বদলে, আসলে সরকার বা বেসরকারি সংস্থার বন্ধক যারা তাদের ব্যবহার করছে।\n\n\n== চলচ্চিত্রের তালিকা ==\nলুডলুমের অনেক উপন্যাসের উপর ভিত্তি করে চলচ্চিত্র এবং ছোট টিভি ধারাবাহিক তৈরি করা হয়েছে। লুডলুমের কাজের অভিযোজনের ট্রেডমার্ক ট্রেডস্টোনের অধীনে প্রকাশিত হয়, যা রবার্ট লুডলাম এস্টেটের নির্বাহী দ্বারা নিয়মিত অনুষ্ঠিত হয়।\n\n১৯৭৭- রাইনম্যান এক্সচেঞ্জ - মাইনারি - ডেভিড স্পুলডিংয়ের চরিত্রে স্টিফেন কলিনস, লেসেলি জেনার হক্কউডের ভূমিকায় লরেন হাটন\n১৯৮৩- দ্য ওস্টারম্যান উইকএন্ড (চলচ্চিত্র) - জন ট্যানার চরিত্রে রাটার হাওয়ার, স্যাম পেকিনপাহ পরিচালিত\n১৯৮৫- হলক্রফ্ট চুক্তি (চলচ্চিত্র)- মাইকেল কেইন নোয়েল হলক্রফ্ট হিসাবে\n১৯৮৮ - বোর্ন আইডেন্টডিটি - জেসন বোর্নের ভূমিকায় রিচার্ড চেম্বারলাইন, মেরি সেন্ট জ্যাকের ভূমিকায় জ্যাকলিন স্মিথ\n১৯৯৭- অ্যাপোক্যালিপস ওয়াচ - প্যাট্রিক বার্গিন ড্রিউ ল্যাথাম হিসাবে\n২০০২- দ্য বোর্ন আইডেন্টিটি- জেসন বোর্নের চরিত্রে ম্যাট ড্যামন এবং মেরি হেলেনা ক্রেতজ চরিত্রে ফ্রাঙ্কা পোটেন্তে\n২০০৪- দ্য বোর্ন সুপ্রিমেসি (চলচ্চিত্র)- জেসন বোর্নের চরিত্রে ম্যাট ড্যামন\n২০০৬- প্রচ্ছদ ওয়ান: দ্য হেডস ফ্যাক্টর- মাইনোরিজ স্টিফেন ডরফ জোন স্মিথের ভূমিকায়\n২০০৭- দ্য বোর্ন আল্টিমেটাম (চলচ্চিত্র)- জেসন বোর্নের চরিত্রে ম্যাট ড্যামন\n২০১২- দ্য বোর্ন লিগ্যাসি (চলচ্চিত্র) - জেরেমি রেনার, র্যাচেল ওয়েইজ এবং এডওয়ার্ড নর্টন অভিনীত\n২০১৬- জেসন বোর্ন-জেসন বোর্নের চরিত্রে ম্যাট ড্যামন\nটিবিএ- চ্যান্সেলর পান্ডুলিপি- পিটার চ্যান্সেলর হিসাবে লিওনার্দো ডিক্যাপ্রিও\nটিবিএ- দ্য জ্যানসন ডাইরেক্টিভ- জন সিনা পল জনসন চরিত্রে\n\n\n== আরও দেখুন ==\nবোর্ন (চলচ্চিত্র সিরিজ)\nদ্য বোর্ন সুপ্রিমেসি (চলচ্চিত্র)\nদ্য বোর্ন আল্টিমেটাম\nদ্য বোর্ন আইডেন্টিটি\nদ্য বোর্ন লিগ্যাসি\nজেসন বোর্ন (চলচ্চিত্র)\n\n\n== তথ্যসূত্র ==\n\n\n== বহিঃসংযোগ ==\n\nঅফিসিয়াল রবার্ট লডলুম ওয়েবসাইট\nইন্টারনেট মুভি ডেটাবেজে রবার্ট লুডলুম (ইংরেজি)\nইন্টারনেট বইয়ের তালিকায় রবার্ট লুডলাম"}