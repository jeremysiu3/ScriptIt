{"pageid": 1116343, "title": "২০১৮ স্পেনীয় সুপার কাপ", "url": "https://bn.wikipedia.org/wiki?curid=1116343", "content": "২০১৮ স্পেনীয় সুপার কাপ রয়্যাল স্প্যানিশ ফুটবল ফেডারেশন (আরএফইএফ) দ্বারা আয়োজিত বার্ষিক ফুটবল প্রতিযোগিতা স্পেনীয় সুপার কাপের ৩৫তম আসর ছিল, যেখানে স্পেনীয় ফুটবল লিগ পদ্ধতির মূল প্রতিযোগিতা লা লিগা এবং কোপা দেল রেইয়ের পূর্ববর্তী মৌসুমের যথাক্রমে চ্যাম্পিয়ন ও রানার-আপ দল অংশগ্রহণ করেছিল। এই ম্যাচে ২০১৭–১৮ লা লিগার চ্যাম্পিয়ন বার্সেলোনা (যারা ৯৩ পয়েন্ট নিয়ে লা লিগার শিরোপা জয়লাভ করেছিল) এবং ২০১৭–১৮ কোপা দেল রেইয়ের রানার-আপ সেভিয়া (যারা ফাইনালে বার্সেলোনার কাছেই ৫–০ গোলের ব্যবধানে পরাজিত হয়েছিল) প্রতিদ্বন্দ্বিতা করেছিল।\t\nপূর্ববর্তী সকল আসরে বিপরীতে স্পেনীয় সুপার কাপের এই ম্যাচটি একটি নিরপেক্ষ মাঠে একক লেগের মাধ্যমে আয়োজন করার সিদ্ধান্ত গ্রহণ করা হয়েছিল। ২০১৮ সালের ১২ই আগস্ট তারিখে উত্তর আফ্রিকার দেশ মরক্কোর তানজাহের ইবনে বতুতা স্টেডিয়ামে ম্যাচটি অনুষ্ঠিত হয়েছিল।\nরিয়াল মাদ্রিদ স্পেনীয় সুপার কাপের পূর্ববর্তী আসরের চ্যাম্পিয়ন, যারা ২০১৭ সালে বার্সেলোনাকে দুই লেগে সামগ্রিকভাবে ৫–১ গোলের ব্যবধানে পরাজিত করে দশমবারের মতো শিরোপা জয়লাভ করেছিল। বার্সেলোনা ২–১ গোলের ব্যবধানে ম্যাচটি এবং স্পেনীয় সুপার কাপের ইতিহাসে ত্রয়োদশবারের মতো শিরোপা জয়লাভ করেছিল।\nএই ম্যাচটি স্পেনীয় আরটিভিই পাবলিক টেলিভিশন নেটওয়ার্ক লা ১-এ সম্প্রচার করেছিল, যেখানে ম্যাচটি গড়ে ৩৬.৫% শেয়ার এবং ৪৭,৮৫,০০০ জন দর্শক উপভোগ করেছিল।\n\n\n== দল ==\n\n\n== ম্যাচ ==\n\n\n== তথ্যসূত্র =="}