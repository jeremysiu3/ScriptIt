{"pageid": 1081013, "title": "পিক ওয়াক", "url": "https://bn.wikipedia.org/wiki?curid=1081013", "content": "'পিক ওয়াক'  (ইংরেজি: Peak Walk, অনুবাদ 'চূড়া হন্টন') পথচারীদের জন্য নির্মিত ঝুলন্ত সেতু যা সুইস আল্পসের দুটি পর্বত শৃঙ্গকে সংযুক্ত করেছে। এটি সুইজারল্যান্ডের ভো ক্যান্টনে সমুদ্রপৃষ্ঠ হতে ২,৯৫৬.৫৬ মিটার (৯,৭০০.০ ফুট) উপরে অবস্থিত এবং বারনিজ আল্পসের ডায়াব্লেরেটস স্তুপপর্বতের সে রুজ পর্বত শিখরের সাথে অন্য একটি চূড়ার সংযোগ ঘটিয়েছে। অন্য পর্বতচূড়ায় গ্লাসিয়ার ৩০০০ কোম্পানির দর্শনকেন্দ্র আছে। সে রুজ পর্বত গ্লাসিয়ার ৩০০০-এর দর্শনকেন্দ্রের চেয়ে প্রায় ৫ মিটার (১৬ ফুট) বেশি উঁচু। পিক ওয়াক বিশ্বের প্রথম ঝুলন্ত সেতু যা দুটি পর্বত শৃঙ্গকে সংযুক্ত করেছে।\n\n\n== নির্মাণ ইতিহাস ==\nসুইজারল্যান্ডের বনিজেনের প্রতিষ্ঠান সেইলার এজি'র ইস্পাত এবং ধাতব নির্মাণ শাখা এই সেতুটি তৈরী করে। অধিক উচ্চতায় বায়ুমন্ডলের ঘনত্ব কম থাকা এবং খারাপ আবহাওয়ার কারণে সেতুটির নির্মাণ কাজে ব্যহত হয়েছিল, গ্রীষ্মকালীন ঝড়ের কারণে নির্মাণ সামগ্রী পরিবহনে বিলম্ব হয়েছিল। ২০১৪ সালের ২৫ অক্টোবর, সেতুটির আনুষ্ঠানিক উদ্বোধন ও চলাচলের জন্য উন্মুক্ত করা হয়েছিল।\n\n\n== বৈশিষ্ট্য ==\nপিক ওয়াক ১০৭ মিটার (৩৫১ ফুট) দীর্ঘ, ০.৮ মিটার (২.৬ ফুট) প্রশস্ত এবং ১৫% ঢালসহ ১.২ মিটার (৩.৯ ফুট) উচ্চ। সেতুটির চারটি মূল সহায়ক ইস্পাতের মোটা তার রয়েছে যা ১২০ টন ওজন ধারণ করতে পারে। সেতুটি পাথরের ২০টি খন্ড দিয়ে নোঙ্গর করা হয়েছে।  স্থাপত্যবিদরা সেতুর নকশা করার ক্ষেত্রে ২০০ কিলোমিটার প্রতি ঘণ্টা (১২০ মাইল প্রতি ঘণ্টা) বাতাসের চরম গতিবেগকে বিবেচনায় নিয়েছিল। পিক ওয়াক থেকে মোঁ ব্লঁ (আল্পসের সর্বোচ্চ স্থান), ম্যাটারহর্ন, মঙ্ক, জংফ্রাউ এবং আইগার পর্বত দেখা যায়। সেতুর একটি আংশিক কাচের মেঝে রয়েছে যা এর মধ্য দিয়ে নিচে দেখা যায়। উপরন্তু, এটি সমুদ্রপৃষ্ঠের ৩,০০০ মিটার (৯,৮০০ ফুট) উপরে নির্মিত টিটলিস ক্লিফ ওয়াকের পরে বিশ্বের দ্বিতীয় সর্বোচ্চ ঝুলন্ত সেতু।\n\n\n== তথ্যসূত্র ==\n\n\n== বহিঃসংযোগ ==\n\nফ্লিকারে পিক ওয়াকের স্থিরচিত্র\nভ্রমণ ব্লগার পর্যালোচনা (জার্মান ভাষায়)"}