{"pageid": 1033473, "title": "আন্টোন স্টাখ", "url": "https://bn.wikipedia.org/wiki?curid=1033473", "content": "আন্টোন লেভি স্টাখ (জার্মান উচ্চারণ: [anto:n sta:x], জার্মান: Anton Stach; জন্ম: ১৫ নভেম্বর ১৯৯৮; আন্টোন স্টাখ নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের দ্বিতীয় স্তর ২. বুন্দেসলিগার ক্লাব গ্রয়টার ফুর্ট এবং জার্মানি অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং আক্রমণাত্মক মধ্যমাঠের খেলোয়াড় হিসেবে খেলে থাকেন।\nজার্মান ফুটবল ক্লাব বুখহলৎসারের যুব পর্যায়ের হয়ে খেলার মাধ্যমে স্টাখ ফুটবল জগতে প্রবেশ করেছেন এবং পরবর্তীকালে ভেয়ার্ডার ব্রেমেন, নর্টভেস্ট এবং অসনাব্রুকের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, জার্মান ক্লাব অসনাব্রুক ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন। অতঃপর ২০১৭–১৮ মৌসুমে তিনি জেটালোয় যোগদান করেছেন, জেটালোর হয়ে তিনি ২৩ ম্যাচে ৪টি গোল করেছেন। জেটালোয় মাত্র ১ মৌসুম অতিবাহিত করার পর ভলফসবুর্গ ২-এর সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৪২ ম্যাচে ৭টি গোল করেছেন। ২০২০–২১ মৌসুমে, তিনি ভলফসবুর্গ ২ হতে গ্রয়টার ফুর্টে যোগদান করেছেন।\n২০২১ সালে, স্টাখ জার্মানি অনূর্ধ্ব-২১ দলের হয়ে জার্মানির বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nআন্টোন লেভি স্টাখ ১৯৯৮ সালের ১৫ই নভেম্বর তারিখে জার্মানির বুখহলৎস ইন ডার নর্ৎহাইডেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালে জার্মানি অনূর্ধ্ব-২১ দলের হয়ে তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের শিরোপা জয়লাভ করেছেন, যেখানে তিনি ৫টি ম্যাচে অংশগ্রহণ করেছেন। রাউম জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত জার্মানি অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে আন্টোন স্টাখ (ইংরেজি) (এছাড়াও জার্মান ভাষায় উপলব্ধ) \nসকারওয়েতে আন্টোন স্টাখ  (ইংরেজি)  \nসকারবেসে আন্টোন স্টাখ (ইংরেজি) \nট্রান্সফারমার্কেটে আন্টোন স্টাখ (ইংরেজি) \nওয়ার্ল্ডফুটবল.নেটে আন্টোন স্টাখ (ইংরেজি) \nইএসপিএন এফসিতে আন্টোন স্টাখ (ইংরেজি)"}