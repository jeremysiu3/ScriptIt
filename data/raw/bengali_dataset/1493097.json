{"pageid": 1493097, "title": "রিয়া গোপ", "url": "https://bn.wikipedia.org/wiki?curid=1493097", "content": "রিয়া গোপ ছিলেন বাংলাদেশের কোটা সংস্কার আন্দোলনের অন্যতম এক কনিষ্ঠ শহীদ। মাত্র ৬ বছর বয়সে পুলিশের গুলিতে আঘাতপ্রাপ্ত হয়ে তিনি মৃত্যুবরণ করেন।\n\n\n== রিয়া গোপ এর ব্যাক্তিগত জীবন ==\nরিয়া গোপ ২০১৯ সালে নারায়ণগঞ্জে জন্মগ্রহণ করেন। তার পিতা দীপক কুমার গোপ একটি স্থানীয় রড-সিমেন্টের দোকানে ব্যবস্থাপক হিসেবে কাজ করতেন এবং মাতা বিউটি ঘোষ একজন গৃহিণী। পিতা-মাতার দীর্ঘ পাঁচ বছরের দাম্পত্য জীবনের পর রিয়া তাদের একমাত্র সন্তান হিসেবে জন্মগ্রহণ করেন।\nরিয়া তার পরিবারসহ নারায়ণগঞ্জ সদরের নয়ামাটি এলাকার দ্বীনবন্ধু মার্কেটের পঞ্চম তলায় বসবাস করতেন। মাত্র ৬ বছর বয়সে তাকে নয়ামাটি সরকারি প্রাথমিক বিদ্যালয়ে ভর্তি করা হয়।\n\n\n== কোটাসংস্কার আন্দোলন ও রিয়ার মৃত্যু ==\n২০২৪ সালের জুলাই এর শেষ দিকে বাংলাদেশের কোটা সংস্কার আন্দোলন তীব্র রূপ নেয়।  ১৯ জুলাই, দুপুরের খাবারের পর রিয়া খেলতে ছাদে যান। বাড়ির নিচে তখন পরিস্থিতি থমথমে ছিল; ছাত্র-জনতা ও পুলিশের মধ্যে সংঘর্ষ চলছিল। গোলাগুলির শব্দ শুনে রিয়াকে নিরাপদে আনার জন্য তার পিতা দীপক কুমার গোপ ছাদে যান। এই সময় পুলিশের গুলিতে রিয়ার মাথার পেছনে আঘাত লাগে।\nআহত অবস্থায় রিয়াকে প্রথমে স্থানীয় নারায়ণগঞ্জ জেনারেল হাসপাতালে ভর্তি করা হয়। পরে তাকে ঢাকা মেডিকেল কলেজ হাসপাতালে স্থানান্তর করা হয় এবং সেখানে অস্ত্রোপচার করা হয়।\nডাক্তাররা রিয়াকে নিবিড় পরিচর্যা কেন্দ্রে (ICU) রাখেন এবং ৭২ ঘণ্টার মধ্যে উন্নতি আশা করেন। ২১ ও ২২ জুলাই রিয়ার শারীরিক কিছু নড়াচড়া লক্ষ্য করা গেলেও ২৪ জুলাই চিকিৎসকরা তাকে মৃত ঘোষণা করেন এবং কারণ হিসেবে উল্লেখ করেন “গানশট ইনজুরি”।\nআরও পড়ুন: কোটা সংস্কার আন্দোলন । জুলাই গণহত্যা । বৈষম্যবিরোধী ছাত্র আন্দোলন । ছাত্র-জনতার অভ্যুত্থান\n\n\n== রিয়ার মৃত্যুকে ঘীরে বিবাদ ==\nরিয়ার মৃত্যুকে ঘিরে না না বিতর্ক সৃষ্টি হয়। দ্য ডেইলি স্টার এক প্রতিবেদনে পুলিশের বিরুদ্ধে অভিযোগ তোলে যে তারা ইচ্ছাকৃতভাবে ৫ তলা ভবনের ছাদে থাকা শিশুটির ওপর গুলি চালায়। অন্যদিকে, ভোরের কাগজ তাদের প্রতিবেদনে প্রশ্ন তোলে, \"এই শিশু মৃত্যুর দায় কে নেবে?\" । রিয়ার মৃত্যুকে ঘীরে র‌্যাবের হেডকোয়ার্টার থেকে একটি ‍বিবৃতি প্রদান করা হয় এবং রিয়ার মৃত্যু এর সাথে হেলিকপ্টারের সম্পৃক্ততার বিষয়টিকে গুজব বলে আখ্যায়িত করা হয়। \n\n\n== তথ্যসূত্র =="}