{"pageid": 1364622, "title": "হার্মানুবিস", "url": "https://bn.wikipedia.org/wiki?curid=1364622", "content": "হার্মানুবিস (প্রাচীন গ্রিক: Ἑρμανοῦβις) হলেন একজন গ্রিকো-মিশরীয় দেবতা, যিনি মৃতের আত্মাকে পাতাললোকে পথনির্দেশ করে নিয়ে যান। তিনি হলেন গ্রিক পুরাণের হার্মিস ও মিশরীয় পুরাণের আনুবিসের সমন্বায়িত রূপ।\n\n\n== বিবরণ ==\n\nহার্মিসের ও আনুবিসের একই প্রকার দায়িত্ব (উভয়েই ছিলেন মৃতের আত্মার পথপ্রদর্শক) দেবতা হার্মানুবিসের উদ্ভবের কারণ। মিশরে রোমান শাসনকালে তিনি অত্যন্ত জনপ্রিয়তা অর্জন করেছিলেন। তাঁকে চিত্রিত করা হত মানুষের শরীর ও শিয়ালের মাথা বিশিষ্ট এক দেবতার রূপে, সঙ্গে গ্রিক দেবতা হার্মিসের পবিত্র কডুশাস। এই রূপে হার্মানুবিস মিশরীয় পুরোহিতপদের প্রতিনিধিত্ব করতেন। তিনি সত্যানুসন্ধানের সঙ্গেও জড়িত ছিলেন।\nদিব্য নাম Ἑρμανοῦβις পাওয়া যায়। অল্প কয়েকটি অভিলিখন ও সাহিত্যসূত্র থেকে পাওয়া যায়। এগুলি প্রধানত রোমান যুগের। প্লুটার্ক পাতাললোকের প্রেক্ষাপটে হার্মানুবিসকে আনুবিসের একটি নাম হিসেবে উল্লেখ করেছেন। পোরফিরি হার্মানুবিসকে σύνθετος (অর্থাৎ \"যৌগিক\") ও μιξέλλην (অর্থাৎ, \"আধা-গ্রিক\" বলে উল্লেখ করেছেন।\nপ্রাচীন গ্রিক ধর্মে দুই দেবতার নাম এইভাবে যুক্ত করার প্রথা সচরাচর দেখা না গেলেও, পূর্ববর্তী যুগে হার্মানুবিসের অনুরূপ সমন্বায়িত রূপের প্রচলন ছিল। এই ক্ষেত্রে সর্বাপেক্ষা সুপরিচিত দেবতা ছিলেন হার্মাফ্রোডিটাস, যিনি খ্রিস্টপূর্ব চতুর্থ শতাব্দী থেকে প্রত্যায়িত হয়ে আসছেন। কিন্তু এই ক্ষেত্রে সমন্বয় ঘটানো হয়েছিল দুই বিপরীতধর্মী দেবতার মধ্যে (হার্মিস ও আফ্রোদিতি)। হার্মানুবিসের মতো একই ধরনের দেবতার সমন্বয় তার আগে ঘটেনি।\n\n\n== আরও দেখুন ==\nপ্রাচীন মিশরীয় ধর্ম\nপ্রাচীন গ্রিক ধর্ম\nমিশরীয় দেবমণ্ডলী\nওসাইরিস-ডায়োনিসাস\nসেরাপিস\n\n\n== তথ্যসূত্র ==\n\n\n== গ্রন্থপঞ্জি ==\nA history of Egypt Under Roman Rule by Joseph Grafton Milne (1992) p. 195\nWho's Who in Egyptian Mythology by Anthony S. Mercatante (2002) p. 56\n\n\n== বহিঃসংযোগ ==\nStatue of Hermanubis (Alexandria, early 2nd century CE)  ওয়েব্যাক মেশিনে আর্কাইভকৃত ২০১৫-০২-১৭ তারিখে, Antiquities Museum of Bibliotheca Alexandrina\n\nটেমপ্লেট:Greek religion"}