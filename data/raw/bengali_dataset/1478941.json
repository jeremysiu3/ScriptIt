{"pageid": 1478941, "title": "ধর্মীয় যুদ্ধ", "url": "https://bn.wikipedia.org/wiki?curid=1478941", "content": "একটি ধর্মীয় যুদ্ধ বা ধর্মের জন্য যুদ্ধ, কখনও কখনও পবিত্র যুদ্ধ (ল্যাটিন: sanctum bellum) হিসেবেও পরিচিত, এমন একটি যুদ্ধ বা সংঘর্ষ যা প্রধানত ধর্ম ও বিশ্বাসের পার্থক্যের কারণে সংঘটিত বা সমর্থিত হয়। আধুনিক যুগে, ধর্মীয়, অর্থনৈতিক, জাতিগত বা অন্যান্য দিকগুলির মধ্যে কোনটি একটি যুদ্ধের ক্ষেত্রে প্রাধান্য পাচ্ছে তা নিয়ে প্রায়শই বিতর্ক হয়। একটি যুদ্ধকে ধর্মীয় যুদ্ধ বলা যাবে কি না, তা নির্ধারণ করতে গিয়ে অনেক জটিল প্রশ্নের সম্মুখীন হতে হয়। যেমন, ধর্ম কী, ধর্মীয় যুদ্ধের সংজ্ঞা কী, এবং যুদ্ধে ধর্মের ভূমিকা কতটা গুরুত্বপূর্ণ—এসব প্রশ্নের উত্তর খুঁজতে হয়। এই প্রশ্নগুলির উত্তর ধর্মীয় যুদ্ধের পরিমাণ কতটা তা সম্পর্কে সিদ্ধান্তে বড় ধরনের প্রভাব ফেলে।\nজেফ্রি বার্টন রাসেল-এর মতো পণ্ডিতদের মতে, সংঘাতগুলি কেবল ধর্মের সাথে সম্পর্কিত নাও হতে পারে বরং ধর্মীয় মর্মের আড়ালে পৃথিবী শাসন, জাতিগত, সামাজিক, রাজনৈতিক এবং অর্থনৈতিক কারণগুলিও থাকতে পারে।  অন্য কিছু পণ্ডিতের মতে, \"ধর্মীয় যুদ্ধ\" বলতে যা বোঝানো হয়, তা মূলত একটি \"পশ্চিমা দ্বৈততা\" এবং বিগত কয়েক শতাব্দীর একটি আধুনিক ধারণা। তারা মনে করেন, যেসব যুদ্ধকে \"ধর্মীয়\" বলে শ্রেণিবদ্ধ করা হয়, সেগুলোরও আসলে জাগতিক (অর্থনৈতিক বা রাজনৈতিক) প্রভাব রয়েছে। ইসরায়েলি-ফিলিস্তিনি সংঘাত, সিরীয় গৃহযুদ্ধ, এবং আফগানিস্তান ও ইরাকের যুদ্ধসহ বিভিন্ন সংঘাতে ধর্মীয় উপাদান প্রকাশ্য, যদিও একে কখনো মৌলবাদ, আবার কখনো ধর্মীয় উগ্রবাদ হিসেবে বর্ণনা করা হয়—যা মূলত পর্যবেক্ষকের সহানুভূতির ওপর নির্ভর করে। তবে, এসব ক্ষেত্রে করা গবেষণাগুলো প্রায়ই এই সিদ্ধান্তে পৌঁছায় যে, অধিকাংশ সংঘাতের মূল কারণ জাতিগত বিদ্বেষ।\nএনসাইক্লোপিডিয়া অব ওয়ার্স এর মতে, মোট ১,৭৬৩টি পরিচিত/নথিভুক্ত ঐতিহাসিক সংঘাতের মধ্যে ১২১টি অর্থাৎ ৬.৮৭%, সংঘাতের প্রাথমিক কারণ ছিল ধর্ম। ম্যাথিউ হোয়াইটের দ্য গ্রেট বিগ বুক অফ হরিবল থিংস বইয়ের তথ্য অনুযায়ী, বিশ্বের ১০০টি সবচেয়ে ভয়াবহ নৃশংসতার মধ্যে ১১টির প্রধান কারণ ছিল ধর্ম।\n\n\n== সংজ্ঞা ==\n\nকন্‌রাড রেপগেন (১৯৮৭) এই বিষয়টি তুলে ধরেন যে যুদ্ধরত পক্ষগুলোর যুদ্ধ করার পেছনে একাধিক অভিপ্রায় থাকতে পারে। এমন গোপন উদ্দেশ্যও থাকতে পারে যা ঐতিহাসিকদের পক্ষে আর খুঁজে বের করা সম্ভব নয়। তাই, কোনো যুদ্ধবাজের একটি নির্দিষ্ট উদ্দেশ্য ছিল—এই যুক্তির ওপর ভিত্তি করে কোনো ঘটনাকে কেবল 'ধর্মীয় যুদ্ধ' (কিংবা 'উত্তরাধিকারের যুদ্ধ') আখ্যা দেওয়া হলেই সেটি তেমন হয়ে যায় না।\n\n\n== ধর্মীয় ঐতিহ্যে পবিত্র যুদ্ধের ধারণা ==\nপ্রাচীন সাম্রাজ্যগুলোকে সর্বোচ্চঈশ্বরবাদ (একক দেবতাবাদী) হিসেবে বর্ণনা করা যায় [কার মতে?], অর্থাৎ শাসক শ্রেণীর একক দেবতার প্রাধান্য ছিল (যেমন ব্যাবিলনীয় সাম্রাজ্যে মরদুক, অ্যাসিরীয় সাম্রাজ্যে আশুর ইত্যাদি), অথবা সাম্রাজ্যিক পূজার মাধ্যমে শাসককে দেবতা হিসেবে প্রতিষ্ঠিত করা হতো। তবে একেশ্বরবাদের বিকাশের সাথে সাথে \"পবিত্র যুদ্ধ\"-এর ধারণা একটি নতুন পর্যায়ে প্রবেশ করে।\n\n\n=== ইসলাম ===\n\nসামরিক জিহাদের প্রথম রূপ প্রকাশ পায় মুহাম্মদ ও তাঁর ছোট দল মক্কা থেকে মদিনায় হিজরত করার পর এবং মদিনার বেশ কয়েকজন বাসিন্দার ইসলাম গ্রহণের মাধ্যমে। মক্কাবাসীদের বিরুদ্ধে সংগ্রাম সম্পর্কে প্রথম ওহি নাজিল হয় কুরআনের ৩৯-৪০ নং আয়াতে:কুরআন ২২:৩৯-৪০:\n\nযুদ্ধের অনুমতি দেয়া হলো তাদেরকে যারা আক্রান্ত হয়েছে। কারণ তাদের প্রতি অত্যাচার করা হয়েছে। আল্লাহ নিশ্চয়ই তাদেরকে সাহায্য করতে সক্ষম। যাদেরকে তাদের নিজ বাড়ী-ঘর থেকে অন্যায়ভাবে শুধু এ কারণে বের করে দেয়া হয়েছে যে, তারা বলে, ‘আমাদের রব আল্লাহ’।আল্লাহ যদি মানব জাতির এক দলকে অন্য দল দ্বারা প্রতিহত না করতেন তাহলে বিধ্বস্ত হয়ে যেত খৃষ্টান, সংসার বিরাগীদের উপাসনা স্থল, গীর্জা, ইয়াহুদীদের উপাসনালয় এবং মসজিদসমূহ,  যাতে অধিক স্মরণ করা হয় আল্লাহর নাম; আর আল্লাহ অবশ্যই তাকে সাহায্য করেন, যে নিজেকে সাহায্য করে। নিশ্চয়ই আল্লাহ শক্তিমান, পরাক্রমশালী।\n\n\n=== সুদানীয় গৃহযুদ্ধ ===\nদ্বিতীয় সুদানীয় গৃহযুদ্ধ (১৯৮৩–২০০৫) একটি জাতিগত ও ধর্মীয় সংঘাত হিসেবে বর্ণনা করা হয়, যেখানে মুসলিম প্রধান কেন্দ্রীয় সরকার কর্তৃক অমুসলিম দক্ষিণাঞ্চলের জনগণের উপর শরিয়া আইন চাপিয়ে দেওয়ার প্রচেষ্টা সহিংসতা এবং পরবর্তীতে গৃহযুদ্ধের সূত্রপাত ঘটায়। যুদ্ধের পরিণতিতে, যুদ্ধ সমাপ্তির ছয় বছর পর দক্ষিণ সুদান স্বাধীনতা অর্জন করে। সুদান মুসলিম সংখ্যাগরিষ্ঠ দেশ এবং দক্ষিণ সুদান  খ্রিস্টান সংখ্যাগরিষ্ঠ।\n\n\n== টীকা ==\n\n\n== তথ্যসূত্র ==\n\n\n== গ্রন্থপঞ্জি ==\nBradbury, Jim (২০০৪)। মধ্যযুগীয় যুদ্ধের রাউটলেজ সহচর। অ্যাবিংডন: রাউটলেজ। পৃষ্ঠা 21, 314। আইএসবিএন 9781134598472। সংগ্রহের তারিখ ৬ এপ্রিল ২০২২। \nBurgess, Glenn (১৯৯৮)। \"ইংরেজ গৃহযুদ্ধ কি ধর্মীয় যুদ্ধ ছিল? রাজনৈতিক প্রচারণার প্রমাণ\"। হান্টিংটন লাইব্রেরি কোয়ার্টারলি। ক্যালিফোর্নিয়া বিশ্ববিদ্যালয় প্রেস। 61 (2): 173–201। জেস্টোর 3817797। ডিওআই:10.2307/3817797। সংগ্রহের তারিখ ১৪ মার্চ ২০২২। \nCliff, Nigel (2011)। পবিত্র যুদ্ধ: কীভাবে ভাস্কো দা গামার মহাকাব্যিক অভিযাত্রা শতাব্দীপ্রাচীন সভ্যতার সংঘাতের মোড় ঘুরিয়ে দিয়েছিল, হার্পারকলিন্স, আইএসবিএন ৯৭৮০০৬২০৯৭১০১।\nCrowley, Roger (2013)। ১৪৫৩: কনস্টান্টিনোপলের পবিত্র যুদ্ধ এবং ইসলাম ও পশ্চিমাদের সংঘাত, হাইপারিয়ন, আইএসবিএন ৯৭৮১৪০১৩০৫৫৮১।\nFirestone, Reuven (২০১২)। ইহুদিবাদে পবিত্র যুদ্ধ: একটি বিতর্কিত ধারণার পতন ও পুনরুত্থান। নিউ ইয়র্ক: অক্সফোর্ড ইউনিভার্সিটি প্রেস। আইএসবিএন 9780199860302। এসটুসিআইডি 160968766। ডিওআই:10.1093/acprof:oso/9780199860302.001.0001। \nHashmi, Sohail H. (2012)। ন্যায়যুদ্ধ, পবিত্র যুদ্ধ এবং জিহাদ: খ্রিস্টান, ইহুদি ও মুসলিম সাক্ষাৎ ও বিনিময়, অক্সফোর্ড ইউনিভার্সিটি প্রেস, আইএসবিএন ৯৭৮০১৯৯৭৫৫০৩৫।\nHolsti, Kalevi (১৯৯১)। শান্তি ও যুদ্ধ: সশস্ত্র সংঘাত ও আন্তর্জাতিক শৃঙ্খলা, ১৬৪৮–১৯৮৯। কেমব্রিজ: কেমব্রিজ ইউনিভার্সিটি প্রেস। পৃষ্ঠা 379। আইএসবিএন 9780521399296। \nJohnson, James Turner (1997)। পশ্চিমা ও ইসলামী ঐতিহ্যে পবিত্র যুদ্ধ ধারণা, পেনসিলভানিয়া স্টেট ইউনিভার্সিটি প্রেস, আইএসবিএন ৯৭৮০২৭১০৪২১৪৫।\nKirby, Dianne ধর্ম ও শীতল যুদ্ধ, পলগ্রেভ ম্যাকমিলান, আইএসবিএন ৯৭৮১১৩৭৩৩৯৪৩০ (২০১৩ পুনর্মুদ্রণ)।\nKokkonen, Andrej; Sundell, Anders (সেপ্টেম্বর ২০১৭)। \"রাজা মৃত: ইউরোপে রাজনৈতিক উত্তরাধিকার ও যুদ্ধ, ১০০০–১৭৯৯\" এর অনলাইন সম্পূরক সংযোজন (পিডিএফ)। গথেনবার্গ: গথেনবার্গ ইউনিভার্সিটি। পৃষ্ঠা 40। সংগ্রহের তারিখ ২২ মার্চ ২০২২। \nMetcalf, Barbara D.; Metcalf, Thomas R. (২০০৬)। ভারতের সংক্ষিপ্ত ইতিহাস (২য় সংস্করণ)। কেমব্রিজ ইউনিভার্সিটি প্রেস। আইএসবিএন 978-0-521-68225-1। \nMiner, Steven Merritt (2003)। স্টালিনের পবিত্র যুদ্ধ: ধর্ম, জাতীয়তাবাদ ও মৈত্রীনীতি, ১৯৪১-১৯৪৫, নর্থ ক্যারোলাইনা ইউনিভার্সিটি প্রেস, আইএসবিএন ৯৭৮০৮০৭৮৬২১২৪।\nMühling, Christian (2018)। ইউরোপীয় ধর্মযুদ্ধ বিতর্ক (১৬৭৯-১৭১৪): ধর্মীয় স্মৃতি ও লুই চতুর্দশের সময়কালে আন্তর্জাতিক রাজনীতি (মাইনজ ইউরোপীয় ইতিহাস ইনস্টিটিউট প্রকাশনা, ২৫০) গটিংজেন, ভান্ডেনহোক ও রুপ্রেখট, আইএসবিএন ৯৭৮৩৫২৫৩১০৫৪০।\nNew, David S. (2013)। পবিত্র যুদ্ধ: খ্রিস্টান, ইহুদি ও ইসলামি মৌলবাদের উত্থান, ম্যাকফারল্যান্ড, আইএসবিএন ৯৭৮১৪৭৬৬০৩৯১৯।\nNolan, Cathal J. (২০০৬)। ধর্মীয় যুদ্ধের যুগ, ১০০০–১৬৫০: বৈশ্বিক যুদ্ধ ও সভ্যতার বিশ্বকোষ, খণ্ড ২। লন্ডন: গ্রিনউড পাবলিশিং গ্রুপ। পৃষ্ঠা 1076। আইএসবিএন 978-0313337345। \nSharma, Vivek Swaroop (মার্চ/এপ্রিল ২০১৮) \"একটি সংঘাতকে 'ধর্মীয়' কী করে তোলে?\" দ্য ন্যাশনাল ইন্টারেস্ট ১৫৪, ৪৬–৫৫।  পূর্ণ পাঠ্য উপলব্ধ: http://nationalinterest.org/feature/what-makes-conflict-religious-24576।\n\n\n== আরও পড়ুন ==\nস্মিথ, লিসা ডিলি (২৭ জুলাই ১৯৮২)। \"ধর্ম: পবিত্র যুদ্ধের ধারণা\"। দ্য বোস্টন ফিনিক্স। সংগ্রহের তারিখ ৯ সেপ্টেম্বর ২০২৪। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\n\nধর্মযুদ্ধসমূহ\n\nযুদ্ধের মানচিত্র, ধর্মের ইতিহাস\n\nবিশ্বকোষের ধর্মযুদ্ধ গণনা\n\nধর্ম ও ইতিহাসের ১০০টি ভয়াবহ নৃশংসতা"}