{"pageid": 1156249, "title": "ওয়ারিশ (২০০৪)", "url": "https://bn.wikipedia.org/wiki?curid=1156249", "content": "ওয়ারিশ কৌশিক গাঙ্গুলি পরিচালিত ২০০৪ সালে মুক্তিপ্রাপ্ত একটি বাংলা চলচ্চিত্র।  এতে প্রধান চরিত্রে অভিনয় করেছেন দেবশ্রী রায়, মমতা শঙ্কর, সব্যসাচী চক্রবর্তী, চূর্ণী গাঙ্গুলী এবং অনিকেত। এই ছবিটি পরিচালনার মাধ্যমে কৌশিক গাঙ্গুলী চলচ্চিত্র পরিচালনার জগতে আত্মপ্রকাশ করেছিলেন এবং বড়ো পর্দায় চূর্ণী গাঙ্গুলীরও এটি প্রথম চলচ্চিত্র ছিল। \n\n\n== পটভূমি ==\nছবিটি শুভঙ্কর (সব্যসাচী চক্রবর্তী), প্রীতি (দেবশ্রী রায় ) ও মেধা ( চূর্ণী গাঙ্গুলী ) এই তিন চরিত্রকে ঘিরেই আবর্তিত হয়েছে। মেধা শুভঙ্করের প্রাক্তন প্রেমিকা ছিল। শুভঙ্করের সাথে মিলনের পর মেধা গর্ভবতী হয়। যদিও মেধা ও শুভঙ্করের বিয়ে না হওয়া সত্ত্বেও মেধা গর্ভপাত করতে অস্বীকৃত হয় এবং পরবর্তীতে তার ছেলে হয়, তার নাম রাখা হয় মেঘ।\nঅনেক বছর পর, যখন মেধা ক্যান্সারে আক্রান্ত, শুভঙ্করের সাথে দেখা করতে আসে, তার অবস্থার কথা জানায় এবং মেঘকে তার যত্ন নেওয়ার জন্য অনুরোধ করে। কিন্তু সেই সময়ে শুভঙ্করের বিয়ে হয়ে গিয়েছিল প্রীতির সঙ্গে। তাই শুভঙ্কর দ্বিধাগ্রস্ত ও অস্বস্তিতে পড়ে যায়।। মেধা শুভঙ্করের বাড়িতেই থাকতে শুরু করে আর প্রীতিকে জানায় যে সে শুভঙ্করের দূরের আত্মীয়। প্রীতি তাকে সাদরে গ্রহণ করে নিজের মতো মেধার যত্ন নিতে শুরু করে এবং চিকিৎসা শেষ না হওয়া পর্যন্ত তাকে তাদের সাথে থাকতে দেয়। মেধার অবস্থার অবনতি হয় এবং অবশেষে সে মারা যায়।\n\n\n== চরিত্র ==\nশুভঙ্করের চরিত্রে সব্যসাচী চক্রবর্তী\nপ্রীতির চরিত্রে দেবশ্রী রায়\nমেধা চরিত্রে চূর্ণী গাঙ্গুলী\nমেঘের চরিত্রে অনিকেত\nসন্তু মুখোপাধ্যায়\n\n\n== আরও দেখুন ==\nশূন্য এ বুকে\nল্যাপটপ\n\n\n== তথ্যসূত্র ==\n\n\n=== উদ্ধৃতি ==="}