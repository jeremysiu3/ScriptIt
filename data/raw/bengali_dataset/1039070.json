{"pageid": 1039070, "title": "আদ্রিয়্যাঁ ত্রুফের", "url": "https://bn.wikipedia.org/wiki?curid=1039070", "content": "আদ্রিয়্যাঁ ত্রুফের (ফরাসি উচ্চারণ: ​[adʁiɛ̃ tʁyfɛʁ], ফরাসি: Adrien Truffert; জন্ম: ২০ নভেম্বর ২০০১) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লিগের শীর্ষ স্তর লিগ ১-এর ক্লাব রেনে এবং ফ্রান্স অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলে থাকেন।\n২০০৭–০৮ মৌসুমে, ফরাসি ফুটবল ক্লাব জুই সেঁ প্রেস্তের যুব পর্যায়ের হয়ে খেলার মাধ্যমে ত্রুফের ফুটবল জগতে প্রবেশ করেছেন এবং পরবর্তীকালে শার্ত্র এবং রেনের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, ফরাসি ক্লাব রেনে ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; রেনে ২-এর হয়ে তিনি ১৫ ম্যাচে অংশগ্রহণ করেছেন। ২০২০–২১ মৌসুমে, তিনি রেনের মূল দলে অন্তর্ভুক্ত হয়েছেন।\n২০১৯ সালে, ত্রুফের ফ্রান্স অনূর্ধ্ব-১৮ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nআদ্রিয়্যাঁ ত্রুফের ২০০১ সালের ২০শে নভেম্বর তারিখে বেলজিয়ামের লিয়েজে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nত্রুফের ফ্রান্স অনূর্ধ্ব-১৮, ফ্রান্স অনূর্ধ্ব-১৯ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৯ সালের ২০শে ফেব্রুয়ারি তারিখে তিনি ইতালি অনূর্ধ্ব-১৮ দলের বিরুদ্ধে ম্যাচে ফ্রান্স অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন। তিনি ২০১৯ সালের ১৭ই এপ্রিল তারিখে এক প্রীতি ম্যাচে পর্তুগাল অনূর্ধ্ব-১৮ দলের বিরুদ্ধে ফ্রান্সের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে আদ্রিয়্যাঁ ত্রুফের  (ফরাসি)  \nআদ্রিয়্যাঁ ত্রুফের – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আদ্রিয়্যাঁ ত্রুফের  (ইংরেজি)  \nসকারবেসে আদ্রিয়্যাঁ ত্রুফের (ইংরেজি) \nবিডিফুটবলে আদ্রিয়্যাঁ ত্রুফের  (ইংরেজি)  \nওয়ার্ল্ডফুটবল.নেটে আদ্রিয়্যাঁ ত্রুফের (ইংরেজি) \nইএসপিএন এফসিতে আদ্রিয়্যাঁ ত্রুফের (ইংরেজি)"}