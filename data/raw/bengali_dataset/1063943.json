{"pageid": 1063943, "title": "রেজিস্ট্রার জেনারেলের কার্যালয়, জন্ম ও মৃত্যু নিবন্ধন", "url": "https://bn.wikipedia.org/wiki?curid=1063943", "content": "রেজিস্ট্রার জেনারেলের কার্যালয়, জন্ম ও মৃত্যু নিবন্ধন স্থানীয় সরকার, পল্লী উন্নয়ন ও সমবায় মন্ত্রণালয়ের অধীনস্থ বাংলাদেশ সরকারের একটি নিয়ন্ত্রক সংস্থা যা বাংলাদেশে জন্ম ও মৃত্যুর নিবন্ধনের জন্য দায়িত্বপ্রাপ্ত।\n\n\n== ইতিহাস ==\n২০০১ সালে বাংলাদেশ সরকার ইউনিসেফের সহায়তায় জন্ম ও মৃত্যু নিবন্ধন প্রকল্প শুরু করে। প্রকল্পটি স্থানীয় সরকার বিভাগের অধীনে রাখা হয়েছিল। এইসময় জন্ম ও মৃত্যু নিবন্ধন আইন ১৮৭৩ এবং জন্ম, মৃত্যু ও বিবাহ নিবন্ধন আইন ১৮৮৬ বাতিল করা হয়, ২০০৪ সালে একটি নতুন জন্ম ও মৃত্যু নিবন্ধন আইন পাস হয়। আইনটি স্থানীয় সরকারি সংস্থা এবং বিদেশে বাংলাদেশ দূতাবাসগুলিকে জন্ম ও মৃত্যু নিবন্ধনের অনুমতি দেয়। জন্ম ও মৃত্যুর রেকর্ডের একটি স্থায়ী কেন্দ্রীয় ডাটাবেস স্থাপনের জন্য ২০১৩ সালের সেপ্টেম্বর মাসে রেজিস্ট্রার জেনারেলের কার্যালয়, জন্ম ও মৃত্যু নিবন্ধন প্রতিষ্ঠিত হয়েছিল।\nরেজিস্ট্রার জেনারেল অফিসের একটি হিসাব অনুযায়ী, পাঁচ বছরের কম বয়সী ১ কোটি শিশুর জন্ম সনদ এবং নিবন্ধন নেই।\nজানুয়ারি ২০২১ অনুযায়ী, রেজিস্ট্রার জেনারেলের কার্যালয়, জন্ম ও মৃত্যু নিবন্ধনের ওয়েবসাইটে জন্ম সনদ অনলাইন নিবন্ধনের ক্ষেত্রে অসুবিধা হচ্ছে। ঢাকা ট্রিবিউনের এক প্রতিবেদনে বলা হয়েছে, সনদপত্র ও রেকর্ডে ভুল লিঙ্গ যোগ করার সমস্যা সমাধান করার চেষ্টার জন্য ডাটাবেইসে সমস্যা হয়েছে।\n\n\n== রূপকল্প ও অভিলক্ষ্য ==\nরূপকল্প: জন্ম ও মৃত্যু নিবন্ধনের মাধ্যমে দেশের সকল নাগরিকের আইনগত পরিচিতি নিশ্চিতকরণ।\nঅভিলক্ষ্য: অনলাইনে জন্ম ও মৃত্যু নিবন্ধন কার্যক্রমকে শক্তিশালীকরণের মাধ্যমে সকল নাগরিকের শুদ্ধ ডাটাবেইজ তৈরীতে সহায়তা করে দেশের আর্থ-সামাজিক উন্নয়নে অংশগ্রহণ।\n\n\n== সেবাসমূহ ==\nজন্ম নিবন্ধন\n\nজন্ম নিবন্ধনের আবেদন\nআবেদনের অবস্থা\nজন্ম নিবন্ধন যাচাইকরণ\nএকাধিক জন্মসনদ বাতিলকরণ\nঅনলাইনে জন্ম ও মৃত্যু নিবন্ধন অভিযোগ নিষ্পত্তি\nএই মুহুর্তের জন্ম তথ্য\nলগইন\nই - রিপোর্ট\nমৃত্যু নিবন্ধন \n\nমৃত্যু নিবন্ধনের আবেদন\nআবেদনের অবস্থা\nমৃত্যু নিবন্ধন যাচাইকরণ\n\n\n== তথ্যসূত্র =="}