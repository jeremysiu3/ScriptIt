{"pageid": 1037302, "title": "অনুরাধা কাপুর", "url": "https://bn.wikipedia.org/wiki?curid=1037302", "content": "অনুরাধা কাপুর হলেন একজন ভারতীয় নাট্য পরিচালিকা এবং নাট্য অধ্যাপক। তিনি তিন দশকেরও বেশি সময় ধরে রাষ্ট্রীয় নাট্য বিদ্যালয়ে (এনএসডি) শিক্ষকতা করেছেন এবং ছয় বছর যাবত (২০০৭-২০১৩) রাষ্ট্রীয় নাট্য বিদ্যালয়ের পরিচালিকা হিসেবে দায়িত্ব পালন করেছিলেন। নাট্য পরিচালক হিসাবে তার কাজের জন্য ২০০৪ সালে তিনি সংগীত নাটক অকাদেমি পুরস্কার পেয়েছেন। নাট্যজগতে শ্রেষ্ঠত্বের জন্য ২০১৬ সালে, তিনি জে বসন্তন লাইফটাইম অ্যাচিভমেন্ট অ্যাওয়ার্ড পেয়েছেন।\n\n\n== প্রারম্ভিক জীবন ==\nঅনুরাধা কাপুর ১৯৫১ সালে নৈনিতালে জন্মগ্রহণ করেছিলেন। তিনি নতুন দিল্লির মডার্ন স্কুলের দীর্ঘমেয়াদী অধ্যক্ষ এম. এন. কাপুর এবং অমৃতা কাপুরের কন্যা। শিল্প ইতিহাসবিদ ও সমালোচক গীতা কাপুর তার বোন। নয়াদিল্লির মডার্ন স্কুল থেকে পড়াশোনা শেষ করে তিনি দিল্লির মিরান্ডা হাউসে ইংরেজি অধ্যয়ন করেন। ১৯৭৩ সালে তিনি দিল্লি বিশ্ববিদ্যালয় থেকে ইংরেজিতে স্নাতকোত্তর ডিগ্রি অর্জন করেছেন।\n\n\n== পুরস্কার এবং সম্মাননা ==\nসংগীত নাটক অকাদেমি পুরস্কার (২০০৪)\nজে. বসন্তন লাইফটাইম অ্যাচিভমেন্ট অ্যাওয়ার্ড (২০১৬)\n\n\n== তথ্যসূত্র =="}