{"pageid": 1442247, "title": "নাসর (দেবতা)", "url": "https://bn.wikipedia.org/wiki?curid=1442247", "content": "নাসর বা Nasr (আরবি: نسر \"শকুন\") সম্ভবত হিময়ারীদের একটি প্রাক-ইসলামিক আরবীয় দেবতা ছিলো। হিমায়ারে শকুনের চিত্র সম্বলিত ভাস্কর্য পাওয়া গেছে, যার মধ্যে রয়েছে মাসনাআত মারিয়া এবং হাদ্দাত গুলাইস। Nasr নামটি থিওফোরিক নামগুলোতেও পাওয়া যায়। কিছু পণ্ডিত Nasr কে Maren-Shamash এর সাথে চিহ্নিত করেছেন, যাকে প্রায়শই হাতরার চিত্রে শকুন দ্বারা ঘিরে থাকতে দেখা যায়। হিশাম ইবনে আল-কালবির কিতাব আল-আসনাম (Book of Idols) বালখায় নাসরের একটি মন্দিরের বর্ণনা দেয়, যা অন্যথায় একটি অজানা স্থান। কিছু সূত্র এই দেবতাকে \"হিময়ারের ধু-আল-খিলা উপজাতির\" বলে মনে করে। হিময়ারীয় শিলালিপিতে \"পূর্বের শকুন\" এবং \"পশ্চিমের শকুন\" বর্ণিত বলে মনে করা হতো, যা অগাস্টাস হেনরি কিন সলস্টিস উপাসনার ব্যাখ্যা করেছিলেন। যাইহোক, এগুলিকে এখন n-s-r -কে একটি প্রিপোজিশন হিসাবে  \"পূর্বদিকে\" এবং \"পশ্চিমদিকে\" বলে মনে করা হয় । জে স্পেন্সার ট্রিমিংহাম বিশ্বাস করতেন যে নাসর \"সূর্যের প্রতীক\"।\n\n\n== ক্লাসিক্যাল রেফারেন্স ==\n\n\n==== কুরআন থেকে: ====\n\"তারা বলে: তোমরা নিজেদের উপাস্যদের ত্যাগ করো না; এবং ওয়াদ, সুওয়া, ইয়াগুস, ইয়াউক ও নাসরকেও ত্যাগ করো না।\" [কুরআন 71:23]\n\n\n==== বেবিলনীয় তালমুদ থেকে: ====\nহানান বিন হিসদা আব্বা বিন আইবোর উদ্ধৃতি দিয়ে বলেন (কেউ কেউ হানান বিন রাভার উদ্ধৃতি মনে করেন) , \"পাঁচটি স্থায়ী (প্রধান) মূর্তিপূজক মন্দির রয়েছে: বাবিলের বেলের মন্দির, বোরসিপ্পায় নেবোর মন্দির, মানবিজে আতারগাতিসের মন্দির, আশকেলনে সেরাপিসের মন্দির, এবং আরবে নিশরার মন্দির\"।\n\n\n==== অ্যাডাইয়ের মতবাদ থেকে: ====\nকে এই নেবো, তোমরা যে মূর্তির পূজা কর? আর বেলকে যে সম্মান কর? দেখ, তোমাদের মধ্যে এমনও আছে যারা বাথ নিকালের পূজা করে, যেমন তোমাদের প্রতিবেশী হারানের বাসিন্দারা; আতারগাতিসকে পূজা করে মানবিজের লোকেরা; এবং নিশরাকে পূজা করে আরবরা। আর সূর্য ও চাঁদেরও পূজা করে বাকি হারানবাসী, যারা তোমাদের মতই।\n\n\n==== জ্যাকব অফ সেরুগের \"মূর্তিগুলির পতনের উপর\" গ্রন্থ থেকে: ====\nবলা হয় যে, শয়তান পারস্যবাসীদেরকে N-s-r কে নির্মাণ ও পূজা করার পথে পরিচালিত করেছিল।\n\n\n== তথ্যসূত্র =="}