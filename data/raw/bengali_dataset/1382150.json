{"pageid": 1382150, "title": "গ্রিফিথের পরীক্ষা", "url": "https://bn.wikipedia.org/wiki?curid=1382150", "content": "গ্রিফিথের পরীক্ষা হল স্যার ফ্রেডরিক গ্রিফিথ কর্তৃক করা ব্যাকটেরিয়ার রূপান্তরভবন পরীক্ষা বা ব্যাকটেরিয়াল ট্রান্সফরমেশন পরীক্ষা (১৯২৮)। এটি ছিল বংশগতির বাহক হিসেবে ডিএনএ-কে উপস্থাপিত করার প্রথম ধাপ। এই পরীক্ষায় গ্রিফিথ ডিপ্লোকক্কাস নিউমোনি নামক ব্যাকটেরিয়ার সাহায্য নেন যা ফুসফুসের সংক্রমণ ঘটাতে সক্ষম। এই ব্যাকটেরিয়ার দুটি স্ট্রেন তিনি চয়ন করেন—\n\nঅসংক্রামক বা অ্যাভিরুলেন্ট স্ট্রেন: R-II স্ট্রেন ব্যাকটেরিয়ার কোশপ্রাচীরে ক্যাপসুল না থাকায় এটির কলোনিটি অমসৃণ (Rough) দেখায়। এটি রোগ সৃষ্টিতে অক্ষম।\nসংক্রামক বা ভিরুলেন্ট স্ট্রেন: S-III স্ট্রেন ব্যাকটেরিয়ার কোশপ্রাচীরে ক্যাপসুল থাকায় এটির কলোনিটি মসৃণ (Smooth) দেখায়। এটি রোগ সৃষ্টিতে সক্ষম।\nপরীক্ষাটি গ্রিফিথ কিছু ইঁদুর নেন ও চারটি ধাপে সম্পন্ন করেন:\n\nপ্রথম পরীক্ষায় একটি ইঁদুরের দেহে অসংক্রামক R-II ব্যাকটেরিয়া প্রবেশ করালে দেখা গেল সেটি জীবিত আছে।\nদ্বিতীয় পরীক্ষায় একটি ইঁদুরের দেহে সংক্রামক S-III ব্যাকটেরিয়া প্রবেশ করালে দেখা গেল সেটির মৃত্যু হয়েছে।\nতৃতীয় পরীক্ষায় একটি ইঁদুরের দেহে তাপ প্রয়োগে মৃত সংক্রামক S-III ব্যাকটেরিয়া প্রবেশ করালে দেখা গেল সেটি জীবিত আছে।\nচতুর্থ পরীক্ষায় একটি ইঁদুরের দেহে তাপ প্রয়োগে মৃত সংক্রামক S-III ব্যাকটেরিয়া ও জীবিত অসংক্রামক R-II ব্যাকটেরিয়া প্রবেশ করালে দেখা গেল সেটির মৃত্যু হয়েছে।\nচতুর্থ পরীক্ষায় মৃত ইঁদুরটির হৃৎপিন্ড থেকে রক্ত নিয়ে গ্রিফিথ পরীক্ষা করে জীবিত সংক্রামক S-III ব্যাকটেরিয়ার উপস্থিতি দেখতে পান, অথচ তিনি মৃত সংক্রামক S-III ব্যাকটেরিয়া ইঁদুরের দেহে প্রবেশ করেছিলেন।\nশেষ ফলাফল সম্পর্কে গ্রিফিথ মন্তব্য করেন যে, কোনো অজানা উপাদান মৃত সংক্রামক S-III ব্যাকটেরিয়া থেকে জীবিত অসংক্রামক R-II ব্যাকটেরিয়াতে প্রবেশ করেছে যা তাকে S-III তে রূপান্তরভবন ঘটিয়েছে। এটিকে তিনি রূপান্তরকারী বস্তু বলে অভিহিত করেন। যদিও তিনি এর জিনগত ব্যাখ্যা দিতে পারেননি।\nএভারি-ম্যাকলয়েড-ম্যাককার্টি পরীক্ষা দ্বারা এই রহস্যের সমাধান করার চেষ্টা করা হয়েছিল।\n\n\n== তথ্যসূত্র ==\n\n\n== আরও পড়ুন ==\nDaniel Hartl; Elizabeth Jones (২০০৫)। Genetics: Analysis of Genes and Genomes, 6th edition। Jones & Bartlett।  854 pages. আইএসবিএন ০-৭৬৩৭-১৫১১-৫\nLehrer, Steven (২০০৬)। Explorers of the Body (2nd সংস্করণ)। United States: iUniverse, Inc। আইএসবিএন 0-595-40731-5। \nAvery, MacLeod, and McCarty (১৯৪৪)। \"Studies on the Chemical Nature of the Substance Inducing Transformation of Pneumococcal Types: Induction of Transformation by a Desoxyribonucleic Acid Fraction Isolated from Pneumococcus Type III\"। Journal of Experimental Medicine। 79 (1): 137–158। ডিওআই:10.1084/jem.79.2.137। পিএমআইডি 19871359। পিএমসি 2135445 । উদ্ধৃতি শৈলী রক্ষণাবেক্ষণ: একাধিক নাম: লেখকগণের তালিকা (link) \n(References the original experiment by Griffith. Original article  ওয়েব্যাক মেশিনে আর্কাইভকৃত ২৯ জুন ২০০৮ তারিখে and 35th anniversary reprint available.)"}