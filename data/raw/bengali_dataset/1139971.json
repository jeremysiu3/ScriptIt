{"pageid": 1139971, "title": "আশরাফুস সাওয়ানেহ", "url": "https://bn.wikipedia.org/wiki?curid=1139971", "content": "আশরাফুস সাওয়ানেহ (উর্দু: اشرف السوانح‎‎) অবিভক্ত ভারতের দেওবন্দি ইসলামি পণ্ডিত আশরাফ আলী থানভীকে নিয়ে রচিত আজিজুল হাসান গৌরির একটি উর্দু জীবনী সাহিত্য। এটি মোট ৪ খণ্ডে প্রকাশিত হয়। লেখক ১৯৩৫ সাল থেকে এটি রচনা শুরু করেন। থানভীর মৃত্যুর আগ পর্যন্ত তিনি গ্রন্থটির তিন খণ্ড রচনার কাজ সমাপ্ত করেন। ১৯৪৩ সালে থানভীর মৃত্যুর পর তিনি চতুর্থ খণ্ড প্রকাশ করেন। এটি আশরাফ আলী থানভীকে নিয়ে রচিত সর্বপ্রথম ও সর্বাধিক গুরুত্বপূর্ণ জীবনী মূলক কাজ। এটি কেবল একটি জীবনী নয় বরং তার দার্শনিক ও আধ্যাত্মিক কৃতিত্ব, সংস্কার কর্ম, তরবিয়তের নীতিমালা, অতীন্দ্রিয় বিষয়, অসুস্থতা, মৃত্যু সবকিছুর বিশদ আলোচনা।\n\n\n== অনুবাদ ==\nবইয়ের বিশালতার কারণে ১৯৫১ সালে বইটির একটি সংকোচিত সংস্করণ প্রকাশ করেন সুলাইমান নদভীর খলিফা ড. গোলাম মুহাম্মদ। যাতে ভূমিকা লিখেছেন আব্দুল বারী নদভী ও মুহাম্মদ শফি উসমানি। বইটির বঙ্গানুবাদ করেছে আব্দুল্লাহ আল ফারুক। ২০১৮ সালে বইটির ইংরেজি অনুবাদ করেন মুহাম্মদ মুহামেদি।\n\n\n== আরও দেখুন ==\nআশরাফ আলী থানভীর উপর লিখিত গ্রন্থপঞ্জি\n\n\n== তথ্যসূত্র ==\n\n\n== বহিঃসংযোগ ==\nআশরাফুস সাওয়ানেহ-এর উর্দু সংস্করণ\nআশরাফুস সাওয়ানেহ-এর বাংলা সংস্করণ"}