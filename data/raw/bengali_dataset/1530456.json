{"pageid": 1530456, "title": "আড়াইহাজার পাইলট মডেল সরকারি উচ্চ বিদ্যালয়", "url": "https://bn.wikipedia.org/wiki?curid=1530456", "content": "আড়াইহাজার পাইলট মডেল সরকারি উচ্চ বিদ্যালয় (পূর্বনাম: আড়াইহাজার পাইলট উচ্চ বিদ্যালয়) নারায়ণগঞ্জ জেলার আড়াইহাজার উপজেলায় অবস্থিত একটি সরকারি মাধ্যমিক বিদ্যালয়। বিদ্যালয়টি ১৮৬৪ সালে যাত্রা শুরু করে এবং ১৮৯৭ সালে কলকাতা বিশ্ববিদ্যালয়ের স্বীকৃতি লাভ করে। বর্তমানে বিদ্যালয়টি ঢাকা শিক্ষা বোর্ড ও কারিগরি শিক্ষা বোর্ডের অন্তর্ভুক্ত।\n\n\n== ইতিহাস ==\nবর্তমান এই বিদ্যালয়ের যাত্রা শুরু হয় ১৮৬৪ সালে। তখন নাম ছিল 'বাংলা ছাত্রবৃত্তি বিদ্যালয়'। ১৮৯৭ সালের ৬ মে 'আড়াইহাজার উচ্চ ইংরেজী বিদ্যালয়' নামে এ বিদ্যালয়টি পুনঃপ্রতিষ্ঠিত। ১৮৯৭ সালের ২৩ নভেম্বর কলকাতা বিশ্ববিদ্যালয় কর্তৃক স্বীকৃত লাভ করে। তখন বিদ্যালয়ের প্রধান শিক্ষক ছিলেন অখিল চন্দ্র রায়। ১৯৪৭ সালে ভারত বিভাজনে ফলে অনেক শিক্ষার্থী ভারতে চলে যাওয়ায় ছাত্র সংখ্যা অভাবনীয় হারে কমে যায়। ১৯৬৫ সালের পর বিদ্যালয়টি পুনর্গঠিত হয়।\n১৯৮৪ সালে বিদ্যালয়টি এমপিওভুক্ত মাধ্যমিক বিদ্যালয় উন্নিত হয়। ১৯৯৬ সালে বাংলাদেশ কারিগরি শিক্ষা বোর্ডের অন্তর্ভুক্ত হয়। ২০১৮ সালের ২৭ সেপ্টেম্বর বিদ্যালয়টি সরকারিকরণের প্রজ্ঞাপন জারি করা হয়।\n\n\n== তথ্যসূত্র ==\n\n\n== বহিঃসংযোগ ==\n\"আড়াইহাজার পাইলট উচ্চ বিদ্যালয়\"। বাংলাদেশ জাতীয় তথ্য বাতায়ন - আড়াইহাজার উপজেলা। \nঢাকা শিক্ষা বোর্ডে আড়াইহাজার পাইলট মডেল সরকারি উচ্চ বিদ্যালয়\nফেসবুকে আড়াইহাজার পাইলট মডেল সরকারি উচ্চ বিদ্যালয়"}