{"pageid": 1530745, "title": "লস কার্ডোনস জাতীয় উদ্যান", "url": "https://bn.wikipedia.org/wiki?curid=1530745", "content": "লস কার্ডোনস জাতীয় উদ্যান ( স্পেনীয়: Parque Nacional Los Cardones   ) হলো আর্জেন্টিনার একটি জাতীয় উদ্যান।  এই জাতীয় উদ্যানটি আর্জেন্টিনার সালতা প্রদেশের মধ্য-পশ্চিমে অবস্থিত। আর্জেন্টিনার উত্তর-পশ্চিমে সান কার্লোস এবং কাচি বিভাগের মধ্যে এর অবস্থান।\n\n\n== অবস্থান ==\nএই জাতীয় উদ্যানটি আর্জেন্টিনার হাই মন্টে নামক একটি বাস্তুতন্ত্র অঞ্চলকে  রক্ষা করে। এই জাতীয় উদ্যানটির আয়তন ৬৫০ বর্গকিলোমিটার। এই উদ্যানটির মধ্যে পাহাড় এবং গিরিখাত রয়েছে। এগুলির উচ্চতা ২,৭০০ মিটার থেকে ৫,০০০ মিটার। এই অঞ্চলে প্রচুর পরিমাণে কার্ডন গ্র্যান্ড ক্যাকটাস  নামে এক জাতীয় কাঁটাযুক্ত গাছ দেখা যায়।  এই  কাঁটাযুক্ত গাছগুলির নামের থেকে এই অঞ্চলের নামকরণ করা হয়েছে। এই জাতীয় উদ্যানে বিলুপ্ত প্রাণীর জীবাশ্মের অবশিষ্টাংশের পাশাপাশি ডাইনোসরের চিহ্নও রয়েছে।\n১৯৯৬ সালে জাতীয় উদ্যান প্রশাসন ব্যক্তিগত মালিকদের কাছ থেকে জমি অধিগ্রহণ করার পর এলাকাটিকে সংরক্ষিত এলাকা হিসাবে ঘোষণা করা হয়।\n\n\n== জলবায়ু ==\nজাতীয় উদ্যানটির বেশিরভাগ অঞ্চলেই রয়েছে শুষ্ক জলবায়ু। এই অঞ্চলে দিন এবং রাতের তাপমাত্রার মধ্যে বড় দেখা যায়। পার্কটিতে গড়ে ১৫০ মিমি (৫.৯ ইঞ্চি) বৃষ্টিপাত হয়; এর বেশিরভাগই হয় নভেম্বর এবং মার্চ মাসের মধ্যে। নিম্নাঞ্চলে তুষারপাত অত্যন্ত বিরল।  শীতকালে এই অঞ্চলের গড় তাপমাত্রা থাকে ১১ ডিগ্রি সেলসিয়াস (৫১.৮ ডিগ্রি ফারেনহাইট) অন্যদিকে গ্রীষ্মকালে গড় তাপমাত্রা থাকে ১৮ ডিগ্রি সেলসিয়াস (৬৪.৪ ডিগ্রি ফারেনহাইট) এর কাছাকাছি।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\nAdministración de Parques Nacionales - আর্জেন্টিনার জাতীয় উদ্যান প্রশাসন (স্প্যানিশ এবং ইংরেজিতে)"}