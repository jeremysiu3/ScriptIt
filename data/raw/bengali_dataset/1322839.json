{"pageid": 1322839, "title": "জেনসোভেটি", "url": "https://bn.wikipedia.org/wiki?curid=1322839", "content": "১৯৫৮ সালের পর সোভিয়েত ইউনিয়নের এলাকাগুলিতে স্থাপিত নারী পরিষদ ছিল জেনস্কি সোভেটি (সংক্ষিপ্ত করে বলা হয় ঝেনসোভেটি)। তাদের \" জেনোটডেলের বংশধর\" বলে বর্ণনা করা হলেও তারা তাদের সমনামীর চেয়ে কম সুযোগ এবং স্বায়ত্তশাসন উপভোগ করেছে\"।\nযদিও ১৯৯১ সালে ইউএসএসআর-এর পতনের পর আনুষ্ঠানিকভাবে এই সংগঠন বিলুপ্ত হয়ে যায়, তবুও বলা যায় পরিষদগুলি রাশিয়ায় রাশিয়ার নারীদের রাজনৈতিক গোষ্ঠীগুলিকে সমর্থন প্রদানে প্রভাবশালী ছিল।\n\n\n== শুরু ==\nসংগঠনগুলি ছিল নিকিতা ক্রুশ্চেভের  নেতৃত্বাধীন অংশ, এবং সোভিয়েত যুগের শেষের দিকে সরকারী নারী আন্দোলনের একটি উল্লেখযোগ্য উদাহরণ। জেনসোভেটির লক্ষ্য ছিল ইউএসএসআর-এর শ্রমিক শ্রেণীর মহিলাদের জন্য সামাজিক পরিষেবা, মার্কসবাদী-লেনিনবাদী চিন্তাভাবনা এবং রাজনৈতিক শিক্ষার প্রচার করা, মহিলাদের রাজনৈতিকভাবে সক্রিয় হতে উৎসাহিত করা (অথবা, যদি তারা গৃহিণী হয় তাহলে কর্মক্ষেত্রে আরও বেশি জড়িত করা এবং অর্থনৈতিক  উৎপাদন বৃদ্ধিতে যুক্ত করা)।\n\n\n== পতন এবং পুনরুজ্জীবন ==\nলিওনিদ ব্রেজনেভের নেতৃত্বে জেনসোভেটি র পতন ঘটে এবং মিখাইল গর্বাচেভের পেরেস্ত্রোইকার নীতির অধীনে পুনরুজ্জীবিত হয়। পরিষদগুলি বেশিরভাগ সোভিয়েত প্রজাতন্ত্রে বিদ্যমান ছিল এবং সেগুলি সোভিয়েত মহিলা কমিটির তত্ত্বাবধানে স্থাপন করা হয়েছিল। এ এ মুজিরিয়া এবং ভি ভি কোপেইকো- এর মতে, প্রায় ২৩০,০০০ পরিষদ ছিল যাদের ২.৩ মিলিয়নেরও বেশি সদস্য ছিল এবং তাদের আকার ও পরিধিতে ব্যাপক বৈচিত্র্য ছিল।\nযাইহোক, ইউএসএসআর-এর উদীয়মান নারীবাদী আন্দোলন তাদের স্বাগত জানায়নি, তারা তদের রাষ্ট্রযন্ত্রের অংশ হিসেবে দেখেছিল, মনে করেছিল তারা নোমেনক্লাতুরা (উচ্চ পদস্থ কর্মকর্তাদের) আশ্রয় দিয়েছে এবং রাজনৈতিক পরিবর্তনের বিষয় হিসাবে নারীদের পুরোপুরি সমর্থন করছেনা। জেনিয়া ব্রাউনিনস পেরেস্ত্রোইকার আগে জেনসোভেটিকে অনুক্রমিক বিষয় হিসেবে বর্ণনা করেছেন। পরিষদে পুরুষ নেতা পছন্দ করা হত, এছাড়া তাঁদের সিপিএসইউ সদস্য হবার প্রবণতা ছিল। তবে তারা বেশিরভাগ সোভিয়েত সংস্থার তুলনায় উচ্চতর কর্তৃপক্ষের নিয়ন্ত্রণ থেকে মুক্ত ছিল।\n১৯৯১ সালে ইউএসএসআর-এর পতনের পর, এসডব্লিউসি-এর নেতা (পরে রাশিয়ার মহিলা ইউনিয়ন (ডব্লিউইউআর) হিসাবে পুনঃসংগঠিত), আলেভটিনা ফেদুলোভা, আরও দৃঢ় মনোভাব নিয়েছিলেন এবং রাজনীতিতে মহিলাদের অংশগ্রহণকে উৎসাহিত করেছিলেন (যা পেরেস্ত্রোইকা এবং গ্লাসনস্ত সংস্কারের পর কমে গিয়েছিল )। ১৯৯৩ সালের অক্টোবরে, নির্বাচনী গোষ্ঠী ঝেনশচিনি রোসসি (রাশিয়ার মহিলা) গঠিত হয়েছিল, জেনসোভেটি তাদের সমর্থন এবং শক্তি জুগিয়েছিল।\n\n\n== তথ্যসূত্র =="}