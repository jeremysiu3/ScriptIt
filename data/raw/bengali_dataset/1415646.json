{"pageid": 1415646, "title": "মোহাম্মদ হুছামুদ্দীন চৌধুরী", "url": "https://bn.wikipedia.org/wiki?curid=1415646", "content": "মাওলানা মোহাম্মদ হুছামুদ্দীন চৌধুরী ফুলতলী (জন্ম: ৫ ফেব্রুয়ারি ১৯৭৪) একজন বাংলাদেশী আলেম ও  রাজনীতিবিদ। তিনি সিলেট-৫ আসনের সাবেক সংসদ সদস্য।\n\n\n== প্রারম্ভিক জীবন ==\nমোহাম্মদ হুছামুদ্দীন চৌধুরী  ৫ ফেব্রুয়ারি ১৯৭৪ সালে সিলেটের জকিগঞ্জের মানিকপুর ইউনিয়নের ফুলতলী গ্রামে জন্মগ্রহণ করেন। তার পিতা আব্দুল লতিফ চৌধুরী ফুলতলী। তার মাতা নেহারুন নেছা।\n\n\n== কর্মজীবন ==\nহুছামুদ্দীন ইসলামি আরবি বিশ্ববিদ্যালয় ঢাকার সিন্ডিকেট সদস্য।\n\n\n== রাজনৈতিক জীবন ==\nতিনি অরাজনৈতিক সংগঠন বাংলাদেশ আনজুমানে আল ইসলাহের সভাপতি।\nতিনি স্বতন্ত্র প্রার্থী হিসেবে দ্বাদশ জাতীয় সংসদ নির্বাচনে সিলেট-৫ আসন থেকে নির্বাচিত সংসদ সদস্য ছিলেন। তিনি ৬ ফেব্রুয়ারি ২০২৪ সালে দ্বাদশ জাতীয় সংসদের ধর্ম মন্ত্রণালয় সম্পর্কিত সংসদীয় স্থায়ী কমিটির সভাপতি মনোনীত হন। ২০২৪ সালে অসহযোগ আন্দোলনের পর ৬ আগস্ট রাষ্ট্রপতি জাতীয় সংসদ বিলুপ্ত করলে তিনি সংসদ সদস্য ও ধর্ম মন্ত্রণালয় সম্পর্কিত সংসদীয় স্থায়ী কমিটির সভাপতি পদ হারান।\n\n\n== বিতর্ক ==\nমোহাম্মদ হুছামুদ্দীন চৌধুরী ১২ মার্চ ২০২৪ সালে বাংলাদেশ আওয়ামী লীগের কেন্দ্রীয় ধর্ম বিষয়ক উপ-কমিটি (২০২২-২০২৫) সদস্য হন বলে প্রকাশিত হয়। তবে পরবর্তীতে তিনি তা অস্বীকার করে জানান যে তাকে অবহিত না করেই এই ঘোষণা দেওয়া হয়েছে।\n\n\n== তথ্যসূত্র =="}