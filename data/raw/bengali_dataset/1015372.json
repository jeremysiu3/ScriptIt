{"pageid": 1015372, "title": "পিনাকী ঠাকুর", "url": "https://bn.wikipedia.org/wiki?curid=1015372", "content": "পিনাকী ঠাকুর (২১ এপ্রিল ১৯৫৯ - ৩ জানুয়ারি ২০১৯) একজন বাঙালি কবি ছিলেন।\n\n\n== প্রারম্ভিক জীবন ==\nপিনাকী ঠাকুর ১৯৫৯ সালে ভারতের পশ্চিমবঙ্গ রাজ্যের হুগলি জেলার বাঁশবেড়িয়া গ্রামে জন্মগ্রহণ করেন। তিনি প্রকৌশল বিষয়ে অধ্যয়ন করেন কিন্তু নব্বই এর দশকের শুরুর দিকে তিনি কবিতা লেখাতেই মনোনিবেশ করবেন বলে ঠিক করেন।\n\n\n== সাহিত্য ==\nছাত্র জীবন থেকেই ঠাকুর বাংলা কবিতার প্রতি উৎসাহী ছিলেন এবং বিভিন্ন লিটল ম্যাগাজিনে কবিতা লিখতেন। তার কবিতা ১৯৭৪ সালে উশীনর  পত্রিকায় প্রথম প্রকাশিত হয়। ১৯৭৯ সালে তার কবিতা দেশ পত্রিকায় প্রকাশিত হয়। প্রথম বই একদিন অশরীরী  প্রকাশের পর তিনি বাংলা সাহিত্য ক্ষেত্রে জনপ্রিয় হয়ে ওঠেন। ঠাকুর ২০১২ সালে তাঁর চুম্বনের ক্ষত  বইয়ের জন্য আনন্দ পুরস্কার প্রাপ্ত হন। এছাড়াও তিনি পশ্চিমবঙ্গ বাংলা আকাদেমি পুরস্কার ও কৃত্তিবাস পুরস্কারে পুরস্কৃত হন।\n\n\n== মৃত্যু ==\n২০১৮ সালের ডিসেম্বর থেকেই তিনি সেরিব্রাল ম্যালেরিয়ায় ভুগছিলেন এবং ২০১৯ সালের ৩ জানুয়ারি, ৫৯ বছর বয়সে কলকাতার এসএসকেএম হাসপাতালে মৃত্যুবরণ করেন।\n\n\n== গ্রন্থতালিকা ==\nএকদিন অশরীরী\nহ্যাঁ রে শাশ্বত\nঅঙ্কে যত শূন্য পেলে\nচুম্বনের ক্ষত\nআমরা রইলাম\nশরীর কাঁচের টুকরো\nবসন্ত মাস্তান\nনিষিদ্ধ এক গানের মত\nআমরা রইলাম\nকলঙ্করচনা\nসাত মিনিট ঝড়\nকালো রঙের আগুন\nঅকালবসন্ত\nশ্রেষ্ঠ কবিতা\nকবিতা সমগ্র\n\n\n== তথ্যসূত্র =="}