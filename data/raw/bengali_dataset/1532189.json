{"pageid": 1532189, "title": "রিয়াদ হোসেন", "url": "https://bn.wikipedia.org/wiki?curid=1532189", "content": "রিয়াদ হোসেন একজন বাংলাদেশি পুলিশ সদস্য, যিনি ২০২৫ সালের ফেব্রুয়ারিতে ঢাকার সচিবালয়ের সামনে অনুষ্ঠিত একটি বিক্ষোভ চলাকালে তাঁর সংযমী ও মানবিক আচরণের মাধ্যমে আলোচনায় উঠে আসেন। পরবর্তীতে এই কর্মকাণ্ডের জন্য তাঁকে ২০২৫ সালে রাষ্ট্রপতির পুলিশ পদক (পিপিএম-সেবা) প্রদান করা হয়।\n\n\n== আলোচনা ==\n২০২৪ সালের ১৪ ফেব্রুয়ারি সচিবালয়ের সামনে একটি বিক্ষোভ চলছিল, যেখানে আন্দোলনকারীরা রাস্তা অবরোধ করে রাখেন। উত্তেজনাকর পরিস্থিতিতে কনস্টেবল রিয়াদ হোসেন সহিংস কোনো প্রতিক্রিয়া দেখাননি। তাঁর হাতে লাঠি থাকলেও তিনি সেটি ব্যবহার করেন একটি বৈদ্যুতিক খুঁটিতে আঘাত করার জন্য—যা ছিল একপ্রকার সতর্ক সংকেত, প্রতিবাদীদের প্রতি সম্মান প্রদর্শনের একটি প্রতীকী প্রয়াস। এই ভিডিও সামাজিক যোগাযোগমাধ্যমে ব্যাপকভাবে ছড়িয়ে পড়ে এবং রিয়াদের প্রশংসায় পঞ্চমুখ হন সাধারণ জনগণ, সাংবাদিক ও বিশ্লেষকেরা।\n\n\n== স্বীকৃতি ==\n২০২৫ সালের মার্চ মাসে বাংলাদেশ সরকারের স্বরাষ্ট্র মন্ত্রণালয় থেকে প্রকাশিত এক প্রজ্ঞাপনে জানানো হয় যে, জনশৃঙ্খলা রক্ষায় বুদ্ধিদীপ্ত ও সংবেদনশীল কৌশলের স্বীকৃতি স্বরূপ কনস্টেবল রিয়াদ হোসেনকে রাষ্ট্রপতির পুলিশ পদক (পিপিএম-সেবা) প্রদান করা হচ্ছে। এই পদকের আওতায় তিনি এককালীন ৭৫ হাজার টাকা এবং প্রতি মাসে ১,৫০০ টাকা করে ভাতা পাবেন।\n\n\n== তথ্যসূত্র =="}