{"pageid": 1513465, "title": "উল্কা গুপ্তা", "url": "https://bn.wikipedia.org/wiki?curid=1513465", "content": "উল্কা গুপ্তা (জন্ম: ১২ এপ্রিল ১৯৯৭) একজন ভারতীয় অভিনেত্রী যিনি মূলত হিন্দি ও তেলুগু চলচ্চিত্র এবং টেলিভিশনে কাজ করেন।  তিনি মনু নামেই বেশি পরিচিত কারণ তিনি জি টিভির ধারাবাহিক ঝাঁসি কি রানিতে মনু (তরুণ রানি লক্ষ্মীবাঈ ) চরিত্রে অভিনয় করেছিলেন। এই চরিত্র তাকে দেশব্যাপী জনপ্রিয় করে তোলে। পরবর্তীকালে একই ধারাবাহিকে তিনি কালি নামক এক কিশোরী কন্যার চরিত্রে অভিনয় করেছিলেন।  তেলুগু বিনোদন জগতে ছবি \"অন্ধ্র পরী\" -তে প্রশান্তির চরিত্রে অভিন্যের মাধ্যমে তিনি সিনেমা জগতে পা রাখেন। এছাড়াও, ২০১৫ সালে মুক্তিপ্রাপ্ত তেলুগু ঐতিহাসিক চলচ্চিত্র রুদ্রমাদেবী-তে তিনি অভিনয় করেছিলেন। \n\n\n== ব্যক্তিগত জীবন ==\nউল্কা গুপ্তা ১২ এপ্রিল ১৯৯৭ সালে বিহারের সহরসায় জন্মগ্রহণ করেন। তার পরিবার ওই অঞ্চলেরই বাসিন্দা। শৈশব থেকেই তিনি মুম্বাইতে বড় হয়েছেন।তার বাবা গগন গুপ্ত এবং ছোট বোন গোয়াও অভিনয়ের সঙ্গে যুক্ত। তিনি মুম্বাইয়ের দহিসারে অবস্থিত রুস্তমজী ইন্টারন্যাশনাল স্কুল থেকে শিক্ষা গ্রহণ করেন। \n\n\n== কেরিয়ার ==\nগুপ্তার অভিনয় ক্যারিয়ার শুরু হয় রেশম ডানখ ধারাবাহিকের মাধ্যমে, তবে তিনি জনপ্রিয়তা অর্জন করেন সাত ফেরে – সালোনি কা সফর-এ সালোনির মেয়ে সাভরি সিং-এর চরিত্রে অভিনয়ের মাধ্যমে। তবে, তাকে সর্বাধিক খ্যাতি এনে দেয় ঝাঁসি কি রানি ধারাবাহিকে মনুর চরিত্র। এই চরিত্রের জন্য তিনি কঠোর পরিশ্রম করেছিলেন, দুই মাস ধরে ঘোড়সওয়ারী এবং তলোয়ার চালনার প্রশিক্ষণ নেন। এছাড়াও, শ্লোক আবৃত্তির জন্য তিনি সংস্কৃত ভাষা শেখেন। জি টিভির খেআরেকটি জনপ্রিয় ধারাবাহিক খেলতি হ্যায় জিন্দেগি আঁখ মিছোলি-তে তিনি শিশু অমি জোশিপুরার ভূমিকায় অভিনয় করেছিলেন। চলচ্চিত্রে তার আত্মপ্রকাশ ঘটে তেলুগু ছবি \" অন্ধ্র পরী \" দিয়ে, যেখানে তিনি পুরী জগন্নাথের ছেলে আকাশ পুরীর বিপরীতে অভিনয় করেন। সিনেমাটি ২০১৫ সালের জুন মাসে মুক্তি পায়।\nস্টার প্লাসের জনপ্রিয় অনুষ্ঠান গুম হ্যায় কিসিকে পেয়ার মে- তে  সাভি চ্যাভানের ভূমিকায় অভিনয়ের জন্য নির্মাতারা উল্কা গুপ্তার সঙ্গে যোগাযোগ করেছিলেন এবং তিনি চরিত্রটির জন্য প্রাথমিক শ্যুটও করেছিলেন।   তবে কিছু কারণে তিনি এই প্রকল্পে যুক্ত হতে পারেননি, ফলে নির্মাতারা ভাবিকা শর্মাকে এই ভূমিকায় চূড়ান্ত করেন। তিনি সনি সাব -এর সিরিয়াল ধ্রুব তারা – সময় সদি সে পারে-তে রাজকুমারী শ্যামমোহিনী সিং-এর চরিত্রে অভিনয় করেন। \n\n\n== চলচ্চিত্র তালিকা ==\n\n\n== টেলিভিশন ==\n\n\n== ওয়েব সিরিজ ==\n\n\n== পুরস্কার ==\nইন্ডিয়ান টেলি অ্যাওয়ার্ডস - ঝাঁসি কি রানি ছবির সর্বাধিক জনপ্রিয় শিশু শিল্পী\nজি গোল্ড অ্যাওয়ার্ডস - ঝাঁসি কি রানি  -এ বছরের সেরা অভিনয়শিল্পী\n\n\n== তথ্যসূত্র =="}