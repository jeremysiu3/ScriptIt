{"pageid": 1032004, "title": "কুঠামপল্লি ধুতি এবং সেট মুন্ডু", "url": "https://bn.wikipedia.org/wiki?curid=1032004", "content": "কুঠামপল্লি ধুতি এবং সেট মুন্ডু হল কেরালার কুঠামপল্লি অঞ্চলের তাঁতিদের দ্বারা উৎপাদিত ধুতি এবং সেট মুন্ডু (মুন্ডুম নেরিয়াথুম নামেও পরিচিত)। এই পোশাক পণ্যটি ভৌগোলিক নির্দেশকের সামগ্রী (নিবন্ধকরণ এবং সুরক্ষা) আইন, ১৯৯৯ এর ১৩ অনুচ্ছেদের (১) এর অধীনে, ২০১৫ সালের ১৩ই নভেম্বর থেকে নিবন্ধিত হয়েছে। কুঠামপল্লি হ্যান্ডলুম ক্লাস্টার চ্যারিটেবল সোসাইটি কনসোর্টিয়ামের একটি আবেদন অনুযায়ী নিবন্ধকরণটি নথিবদ্ধ করা হয়েছিল। \n\n\n== বর্ণনা ==\nকেরালার ত্রিশূর জেলার কুঠামপল্লি গ্রাম, কেরালার ঐতিহ্যবাহী পোশাকের তাঁত বুননের জন্য সুপরিচিত। কুঠামপল্লি ধুতি ও সেট মুন্ডুর প্রচলন হয়েছিল ১৮ শতকে। এগুলি সূক্ষ্ম সুতি এবং খাঁটি জরি দিয়ে বোনা হয়। তবে জরির প্রচুর দামের কারণে এর পরিবর্তে বর্তমানে প্রায়শই নকল জরি ব্যবহৃত হয়। মূল কাপড়টি সাধারণত হালকা ঘিয়া রঙের হয়, বা বিশুদ্ধ কোরা হয়।\nভৌগোলিক নির্দেশকের আওতায় আসা পণ্যগুলি হল যুগ্ম ধুতি (বা, যুগ্ম মুন্ডু বা যুগ্ম ভেস্তি বা কুঠামপল্লি ধুতি), সেট মুন্ডু (বা, মুন্ডুম নেরিয়াথুম) এবং নেরিয়াথু (বা, কাভানি)।\n\n\n== অবস্থান ==\nকুঠামপল্লি হল কেরল রাজ্যের ত্রিশূর জেলার থালাপিলি তালুকের তিরুভিলওয়ামালা গ্রামপঞ্চায়েতের একটি গ্রাম।\n\n\n== ইতিহাস ==\nঐতিহাসিকভাবে, কুঠামপল্লি অঞ্চল এই পোশাক পণ্যগুলির বুননের মূল কেন্দ্র ছিল। অষ্টাদশ শতাব্দীতে তৎকালীন কোচিন সাম্রাজ্যের শাসকরা কর্ণাটক থেকে তাঁতিদের নিয়ে এসেছিলেন। তাঁদের আসার পরে কুঠামপল্লি এই ঐতিহ্যের কেন্দ্রবিন্দুতে পরিণত হয়েছিল।  তাঁরা কুঠামপল্লির স্থায়ী বাসিন্দা হয়ে গিয়েছিলেন এবং কেবল রাজপরিবারের সদস্যদের জন্য পোশাকের সামগ্রী তৈরি করতেন।\n\n\n== আরো দেখুন ==\nকুঠামপল্লি শাড়ি\nকুঠামপল্লি ধুতি /  মুন্ডু\nকুঠামপল্লি কেরালা সেত্তু মুন্ডু\n\n\n== তথ্যসূত্র =="}