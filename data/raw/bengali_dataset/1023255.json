{"pageid": 1023255, "title": "লেহেঙ্গা", "url": "https://bn.wikipedia.org/wiki?curid=1023255", "content": "লেহেঙ্গা, লেহঙ্গা বা ল্যাঙ্গা (ঘাগরা, চানিয়া, পাভাদাই বা লাছা নামেও পরিচিত) হলো ভারতীয় উপমহাদেশের মহিলাদের  পরিধেয় গোড়ালি পর্যন্ত দৈর্ঘ্যের স্কার্টের একটি রূপ, যা ভারতীয় উপমহাদেশে বিশেষত- ভারতের হিন্দি বলয় অঞ্চলে  পরা হয়। লেহেঙ্গা সাজাতে বিভিন্ন ধরন এবং সূচিকর্মের শৈলী ব্যবহৃত হয়। গোটা পাত্তি সূচিকর্ম প্রায়শই উৎসব এবং বিবাহের জন্য ব্যবহৃত হয়। লেহেঙ্গা কখনও কখনও ঘাগরা চোলি বা ল্যাঙ্গা ভোনির নীচের অংশ হিসাবে পরিধান করা হয়।\n\n\n== বিভিন্নতা ==\n\n\n=== ঘাগরি ===\nঘাগরিটি একটি ছয় ফুট দীর্ঘ চাপা স্কার্ট, মূল অন্তরীয়র সমান দৈর্ঘ্যবিশিষ্ট। লেহেঙ্গার এই ধরনটি আজও ব্যবহৃত হয়, এবং ভারতে জৈন নানরা এটি পরে থাকেন।\n\n\n=== এ-লাইন ===\nএ-লাইন লেহেঙ্গায় একটি এ-লাইন স্কার্ট এবং পাড় রয়েছে এবং এর আকারের জন্য এটির নামকরণ করা হয়েছে, যা ইংরেজি অক্ষর \"A\" এর অনুরূপ। স্কার্টটি কোমরের দিকে আঁটসাঁট হয়ে থাকে এবং নীচের দিকে ছড়িয়ে যায়। \n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== প্রসারিত ===\nএকটি প্রসারিত বা গোলাকার লেহেঙ্গার একটি গোল স্কার্ট রয়েছে যেটিতে কয়েকটি স্তরযুক্ত করে পরিমাণ বৃদ্ধি করা হতে পারে।\n\n\n=== দ্বিগুণ প্রসারিত ===\nএকটি দ্বিগুণ প্রসারিত লেহেঙ্গা হল এক ধরনের বহু-স্তরযুক্ত ক্যান-ক্যান-স্কার্ট যেটি অতিরিক্ত প্রসারিত এবং অধিক পরিমানযুক্ত।\n\n\n=== মারমেইড ===\nএকটি মারমেইড লেহেঙ্গা, যা ফিশটেল বা ট্রাম্পেট হিসাবেও পরিচিত, মাছের লেজের সাথে সাদৃশ্যপূর্ণ। এই ধরনটি কোমর থেকে হাঁটু পর্যন্ত আঁটভাবে লাগানো, তারপরে নিচের দিকে ছড়িয়ে যায়।\n\n\n=== প্যানেলড ===\nএকটি প্যানেলযুক্ত লেহেঙ্গার কাপড়ের বেশ কয়েকটি অনুভূমিক প্যানেল একসাথে সেলাই করে প্রসারণ করা হয়, যেটি একটি পূর্ণাঙ্গ স্কার্ট হয়। অনুভূমিক প্যানেলগুলি একই বা বিভিন্ন আকারের এবং আকৃ্তির হতে পারে।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== শারারা ===\nএকটি শারারা লেহেঙ্গা পাভাদাই, ল্যাঙ্গা দেওয়ানি, ল্যাঙ্গা ভোনি বা অর্ধ শাড়ি হিসাবেও পরিচিত। এটিতে পালাজ্জো নামক বৃহৎ আকারের প্রসারিত প্যান্ট রয়েছে। অন্ধ্র প্রদেশ এবং কর্ণাটকে এটি ল্যাঙ্গা ভোনির অংশ। এটি দক্ষিণ ভারতে সাধারণত ওড়না কোমরে জড়িয়ে এবং শাড়ির মতো কাঁধে ঝুলিয়ে পরা হয়।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== সোজা ===\nএকটি সোজা লেহেঙ্গায় কোনও স্তর ছাড়াই একটি সরল গঠন থাকে, কখনও কখনও এতে সহজে চলাচলের জন্য পাশের দিকে চেরা থাকে। এই ধরনটি বিশেষ অনুষ্ঠানে পরিধান করা হয়।\n\n\n=== ট্রেইল ===\nএকটি ট্রেইল লেহেঙ্গায় ট্রেইল তৈরির জন্য স্কার্টটির পিছনের অংশের সাথে কাপড়ের অতিরিক্ত অংশ যুক্ত থাকে।\n\n\n== তথ্যসূত্র =="}