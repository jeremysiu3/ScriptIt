{"pageid": 1527008, "title": "মারুজা পেরেইরা", "url": "https://bn.wikipedia.org/wiki?curid=1527008", "content": "মারুজা পেরেইরা বা পেরেরা, পরবর্তীতে মারুজা পেরেইরা বারিওস (জন্ম ১৯০৬) একজন আফ্রো-উরুগুয়ান সাংবাদিক ও নারীবাদী কর্মী ছিলেন। তিনি আফ্রো-উরুগুয়ান সাময়িকী নুয়েস্ত্রা রাসাতে সক্রিয় ছিলেন এবং কোমিতে দে মুজেরেস নেগ্রাস পর লা পাস ই কনত্রা এল ফাসিস্মো এর প্রতিষ্ঠাতা ছিলেন এবং এটি \"কৃষ্ণাঙ্গ নারীদের প্রথম রাজনৈতিক দল\" হিসেবে পরিচিত।\n\n\n== জীবন ==\nপেরেইরার জীবন সম্পর্কে খুব কম তথ্য পাওয়া যায়। তবে, ১৯৩০ এর দশকে তিনি এবং আইরিস ক্যাব্রাল নুয়েস্ত্রা রাসাতে লেখালেখির ক্ষেত্রে \"সবচেয়ে দৃশ্যমান, সংগ্রামী এবং স্পষ্টভাষী\" নারী ছিলেন। তারা দুজন ১৯৩৬ সালের জাতীয় নারী কংগ্রেসের প্রতিনিধি হিসেবে নির্বাচিত হয়েছিলেন। জুন ১৯৩৬ সালে ক্যাব্রালের মৃত্যুর পর, পেরেইরা কৃষ্ণাঙ্গ রাজনৈতিক দল পার্তিদো অটোক্তোনো নেগ্রোতে সক্রিয় হন। মারিয়া ফেলিনা দিয়াজ এর সাথে তিনি দলের সাময়িকী পিএএন এর জন্য \"পেজ ফর ইউ\" নামক একটি কলাম লিখতেন এবং নারীদের রাজনৈতিক অংশগ্রহণে উৎসাহিত করতেন। তিনি পার্তিদো অটোক্তোনো নেগ্রো দলের একটি নারী শাখা প্রতিষ্ঠা করেন। এটি কোমিতে দে মুজেরেস নেগ্রাস পর লা পাস ই কনত্রা এল ফাসিস্মো নামে পরিচিত।\n১৯৩৭ সালে তিনি কবি ও কর্মী পিলার বারিওসকে বিয়ে করেন। পার্তিদো অটোক্তোনো নেগ্রো দল বিলুপ্ত হওয়ার পরও, ১৯৪৮ সালে বন্ধ হয়ে যাওয়ার আগে পর্যন্ত তিনি নুয়েস্ত্রা রাসাতে সক্রিয় ছিলেন। পরে তিনি গৃহকর্মীদের জন্য একটি শ্রমিক ইউনিয়ন আসোসিয়াসিয়ন দে এমপ্লেয়াদাস দোমেস্তিকাস প্রতিষ্ঠা করেন। যদিও ব্যস্ত গৃহকর্মীদের জন্য সংগঠনে অংশগ্রহণ করা কঠিন ছিল। ১৯৮০ সাল পর্যন্ত তিনি জীবিত ছিলেন।\n\n\n== তথ্যসূত্র =="}