{"pageid": 1091918, "title": "দিরায়েত তাদেমির", "url": "https://bn.wikipedia.org/wiki?curid=1091918", "content": "দিরায়েত তাদেমির (জন্ম ১৯৮২), তিনি তুর্কি পিপলস ডেমোক্রেটিক পার্টির (এইচডিপি) একজন  রাজনীতিবিদ। তিনি ২০১৫ সালের  ৭ জুন  থেকে নির্বাচনী জেলা “আরার”  সংসদ সদস্য হিসেবে দায়িত্ব পালন করেছেন।\n\n\n== প্রাথমিক ও শিক্ষাজীবন ==\nদিরায়েত তাদেমির ১৯৮২ সালে আরাতে জন্মগ্রহণ করেছিলেন। তিনি মেরসিন বিশ্ববিদ্যালয়ে সমাজবিজ্ঞান ও প্রত্নতত্ত্ব বিভাগে পড়াশুনা করেন এবং সেখান থেকে স্নাতক ডিগ্রী লাভ করেন।\n\n\n== রাজনৈতিক পেশা ==\nতুর্কি পিপলস ডেমোক্রেটিক পার্টির (এইচডিপি)  মহিলা শাখা দিয়ে দিরায়েত তাদেমিরের রাজনৈতিক জীবন শুরু হয়। তিনি ২০০৮ সালে  দিয়ারবাকর মেট্রোপলিটন পৌরসভায় মহিলাদের বিষয়ে নীতি গ্রহণের কমিটির একজন উপদেষ্টা হন। ২০০৯ সালে কুর্দিস্তান কমিউনিটিজ ইউনিয়নের (কেসিকে) বিরুদ্ধে পরিচালিত অভিযানের সময় তাকে গ্রেফতার করা হয়েছিল এবং বিচারে ৫ বছর কারাভোগ করে। দিরায়েত তাদেমির ২০১৫ সাল সহ তিন মেয়াদে আরার সাধারণ নির্বাচনে  পিপলস ডেমোক্রেটিক পার্টির (এইচডিপি) হয়ে সংসদ সদস্য হন। \n\n\n== অভিযোগ ==\n২০২১ সালের ২১ ফেব্রুয়ারি তার বিরুদ্ধে এরদুগান সরকার অভিযোগ করে যে ইরাকের গারায় কুর্দিস্তান ওয়ার্কার্স পার্টির (পিককে) কর্তৃক ১২ জন তুর্কি নিহত হওয়ার পিছনে পিপলস ডেমোক্রেটিক পার্টির দিরায়েত তাদেমির হাত আছে। সরকার দাবি করে এইচডিপি একটি \"সন্ত্রাসী সংগঠনের দল\"।\nকুর্দিস্তান ওয়ার্কার্স পার্টির (পিককে) সাথে কথিত সাংগঠনিক সহযোগিতার কারণে ১৭ মার্চ ২০২১ সালে রাষ্ট্রীয় কৌঁসুলি বেকির শাহিন তায়েদেমির এবং অন্যান্য ৬৮৬ জন  পিপলস ডেমোক্রেটিক পার্টির (এইচডিপি) রাজনীতিবিদকে এইচডিপি বন্ধের সাথে পাঁচ বছরের নিষেধাজ্ঞার দাবি জানান। তার বিরুদ্ধে সব অভিযোগ প্রত্যাখ্যান করে। তিনি বলেন, ইরাকের গারায় পিকেকের সাথে সে দেখা করতে যায়নি। সরকারকে না জানিয়ে এইচডিপি কোনো ভ্রমণ করে না। তিনি এগুলিকে \"বিশাল মিথ্যা এবং অপবাদ\" বলে বর্ণনা করেছেন। তিনি বিবৃতি দিয়ে বলেন, \"এই দেশের স্বরাষ্ট্রমন্ত্রী একজন সন্দেহযুক্ত ব্যক্তির বক্তব্যের ভিত্তিতে আমার নাম দিয়েছে। আমরা দেখাব যে এটি “বিশাল মিথ্যা এবং অপবাদ।\"\n\n\n== কর্মজীবন ==\nতিনি তুর্কি গ্র্যান্ড ন্যাশনাল অ্যাসেম্বলির (টিবিএমএম) নিরাপত্তা ও গোয়েন্দা কমিটির সদস্য। তিনি তুরস্কের গ্র্যান্ড ন্যাশনাল অ্যাসেম্বলিতে আইনি কাজে অংশগ্রহণ করেন। তিনি অভ্যন্তরীণ বিষয়ক কমিশন এবং নারী ও পুরুষের সমান সুযোগ কমিশনের সদস্য ছিলেন। আসলে তিনি একজন নারী অধিকার কর্মী। তিনি নারীদের স্বাধীনতা, অধিকার ও অগ্রগতির জন্য বেশ কয়েকটি জাতীয় ও আন্তর্জাতিক অসুষ্ঠানে অংশগ্রহণ করেছিলেন।\n\n\n== তথ্যসূত্র =="}