{"pageid": 1096070, "title": "কলম্বো রেসকোর্স", "url": "https://bn.wikipedia.org/wiki?curid=1096070", "content": "কলম্বো রেসকোর্স হলো কলম্বোর সিনামন গার্ডেন্সে বিদ্যমান একটি ঐতিহাসিক জোতা রেসিং মাঠ। দ্বিতীয় বিশ্বযুদ্ধের সময়, এটি একটি অস্থায়ী বিমান বন্দর হিসেবে ব্যবহৃত হয়েছিল। ২০১২ সালে এই মাঠটি কলম্বো রেসকোর্স স্পোর্টস কমপ্লেক্স হিসেবে পুনর্বিকশিত হয়েছে, যা শ্রীলঙ্কার প্রথম আন্তর্জাতিক রাগবি ইউনিয়ন মাঠ হিসেবে শ্রীলঙ্কা রাগবি ফুটবল ইউনিয়ের সকল হোম ম্যাচ আয়োজন করে।\n২০১৪ সালে, এই মাঠের একটি বড় সংস্কার করা হয়েছে, যার মধ্যে ফ্লাডলাইট সংযোজন এবং গ্র্যান্ডস্ট্যান্ডের একটি উল্লেখযোগ্য অংশকে শপিং এবং ডাইনিং কমপ্লেক্সে রূপান্তর করা অন্তর্ভুক্ত ছিল।\n\n\n== ইতিহাস ==\n\n\n=== ঘোড়দৌড় ===\n১৮৯৩ সালে কোলপিটি রেস কোর্স থেকে স্থানান্তরিত হওয়ার পর আনুষ্ঠানিকভাবে ঘোড়দৌড়ের জন্য এই মাঠটি উন্মুক্ত করা হয়েছিল, যা প্রাচ্যের নকশা, সুবিধা এবং আকারের দিক থেকে অন্যতম সেরা ছিল। ১৯২২ সালে প্রাচ্যের প্রথম রেস কোর্স হিসেবে এখানে একটি টোটালিস্টর স্থাপন করা হয়েছিল।\nকলম্বো টার্ফ ক্লাব এখানে গ্র্যান্ড স্ট্যান্ডের পাশে নিজস্ব প্যাভিলিয়ন এবং ক্লাব হাউস নিয়ে অবস্থিত ছিল।\n\n\n=== কলম্বো রেসকোর্স স্পোর্টস কমপ্লেক্স ===\n২০১১ সালে নগর উন্নয়ন কর্তৃপক্ষ গ্র্যান্ড স্ট্যান্ড এবং কলম্বো টার্ফ ক্লাব ভবনের সংস্কার শুরু করেছিল। ৬ষ্ঠ ইঞ্জিনিয়ার সার্ভিসেস রেজিমেন্ট এবং সেন্ট্রাল ইঞ্জিনিয়ারিং কনসালটেন্সি ব্যুরো এই কাঠামোগুলো সংস্কার করেছিল। অবশিষ্ট মাঠগুলো শ্রীলঙ্কার প্রথম আন্তর্জাতিক গ্রেড রাগবি ইউনিয়নের মাঠে পুনর্বিকশিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nবিবিসিতে ১৯৪১–১৯৪৫ ইস্টার্ন ট্রাভেলস চতুর্থ অংশ (ইংরেজি)\nলঙ্কালাইব্রেরিতে সিলনের যুদ্ধ – ১৯৪২ (ইংরেজি)\nফ্লিটএয়ারআরমোয়া ৮৮৮ (পিআর) নেভাল এয়ার স্কোয়াড্রন (ইংরেজি)"}