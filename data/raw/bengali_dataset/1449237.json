{"pageid": 1449237, "title": "কোবি মাইনু", "url": "https://bn.wikipedia.org/wiki?curid=1449237", "content": "কোবি বোয়াটেং মাইনু (ইংরেজি: Kobbie Mainoo; জন্ম: ১৯ এপ্রিল ২০০৫; কোবি মাইনু নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংরেজ ক্লাব ম্যানচেস্টার ইউনাইটেড এবং ইংল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০২১ সালে, মাইনু ইংল্যান্ড অনূর্ধ্ব-১৭ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় তিন বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২৪ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকোবি বোয়াটেং মাইনু ২০০৫ সালের ১৯শে এপ্রিল তারিখে ইংল্যান্ডের স্টকপোর্টে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমাইনু ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮ এবং ইংল্যান্ড অনূর্ধ্ব-১৯ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০২১ সালের ১৬ই অক্টোবর তারিখে তিনি আর্মেনিয়া অনূর্ধ্ব-১৭ দলের বিরুদ্ধে ম্যাচে ইংল্যান্ড অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইংল্যান্ডের বয়সভিত্তিক দলের হয়ে তিনি প্রায় ৩ বছরে ১৩ ম্যাচে অংশগ্রহণ করে ১টি গোল করেছেন।\n২০২৪ সালের ২৩শে মার্চ তারিখে, ১৮ বছর, ১১ মাস ও ৪ দিন বয়সে, ডান পায়ে ফুটবল খেলায় পারদর্শী মাইনু ব্রাজিলের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইংল্যান্ডের হয়ে অভিষেক করেছেন। উক্ত ম্যাচের ৭৫তম মিনিটে মধ্যমাঠের খেলোয়াড় কনর গ্যালাগারের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২১ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল। ইংল্যান্ডের হয়ে অভিষেকের বছরে মাইনু সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৭ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকোবি মাইনু – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কোবি মাইনু  (ইংরেজি)  \nসকারবেসে কোবি মাইনু (ইংরেজি) \nবিডিফুটবলে কোবি মাইনু  (ইংরেজি)  \nইইউ-ফুটবলে কোবি মাইনু (ইংরেজি) \nট্রান্সফারমার্কেটে কোবি মাইনু (ইংরেজি) \nওয়ার্ল্ডফুটবল.নেটে কোবি মাইনু (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে কোবি মাইনু (ইংরেজি)"}