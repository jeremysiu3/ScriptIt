{"pageid": 1523122, "title": "গিরিজা (অভিনেত্রী)", "url": "https://bn.wikipedia.org/wiki?curid=1523122", "content": "দাসারি গিরিজা (৩ মার্চ ১৯৩৮ - ৫ সেপ্টেম্বর ১৯৯৫) ছিলেন একজন ভারতীয় অভিনেত্রী যিনি মূলত তেলুগু ছবিতে অভিনয় করেন। তিনি ১৯৫০, ১৯৬০ এবং ১৯৭০ এর দশকে কৌতুক চরিত্রে অভিনয়ের জন্য জনপ্রিয় ছিলেন।  তিনি অভিনেতা রেলাঙ্গির সাথে অনেক ছবিতে অভিনয় করেছিলেন এবং তারা দুজনেই একজন বিখ্যাত কৌতুক জুটি হয়ে ওঠেন।\n\n\n== চলচ্চিত্র জীবন ==\nগিরিজা ১৯৩৮ সালের ৩ মার্চ অন্ধ্রপ্রদেশের কাঙ্কিপাডুতে জন্মগ্রহণ করেন। গিরিজার মা হলেন মঞ্চ ও চলচ্চিত্র অভিনেত্রী দাসারি রামাতিলাকম। \nগিরিজার অভিনীত প্রথম সিনেমা ছিল কস্তুরী শিভারাও নির্মিত পরমানন্দয় শিশিলু (১৯৫০)। তিনি রেলঙ্গি এবং সেই সময়ের অন্যান্য প্রধান অভিনেতাদের সাথে অনেক চলচ্চিত্রে অভিনয় করেছিলেন। ১৯৫১ সালের বানিজ্যিকভাবে সফল ছবি পাতাল ভৈরবী  -তে তিনি  পাতাল ভৈরবীর ভূমিকায় অভিনয় করেন। এরপর তিনি বিবিধ চলচ্চিত্রে অভিনয় করে তার অভিনয় প্রতিভা প্রকাশ করেন। তিনি প্রায় দুই দশক ধরে চলচ্চিত্রে অভিনয় করেন। তিনি জনপ্রিয় কৌতুক অভিনেতা রেলাঙ্গির সাথেআপ্পু চেসি পাপ্পু কুডু (১৯৫৯) ছবিতে উষার ভূমিকায় অভিনয়ের জন্য স্মরণীয়।  তাদের উপর চিত্রায়িত কালজয়ী কৌতুক গান কাসেকি পোয়ানু রামহরি আজও দর্শকদের বিনোদিত করে।  তারা সুরেশ প্রযোজনা সংস্থার পুরস্কারপ্রাপ্ত ছবি রামুডু ভীমুডু (১৯৬৪) -তেও অভিনয় করেছেন। ধূমপানের অভ্যাস সম্পর্কে কৌতুকমূলক মজার গান সারদা সারদা সিগারেত্তু সেই সময়ে বেশ জনপ্রিয় হয়েছিল এবং এই গানে গিরিজার অভিনয় অত্যন্ত প্রসংশিত হয়।  পঞ্চাশের দশকে তিনি তামিল ছবিতেও অভিনয় করেছিলেন।\nতিনি রেলঙ্গির সাথে শঙ্কর রেড্ডির মহাকাব্যিক ছবি লব কুশা (১৯৬৩)- তে ছোট কিন্তু গুরুত্বপূর্ণ ভূমিকায় অভিনয় করেছিলেন এবং এই চলচ্চিত্রের ওলানোরি মামা নে পিলানি...  গানের চিত্রায়নের জন্য অতিরিক্ত কোনও অতিরিক্ত পারিশ্রমিক নিতে অস্বীকৃতি জানান।  কৌতুক চরিত্রের পাশাপাশি, তিনি যিনি ভর্য ভারতলু (১৯৬১)  ছবিতে দ্বিতীয় নায়িকা হিসেবে আক্কিনেনি নাগেশ্বরা রাও-এর সাথে হেমলতার ভূমিকায় অভিনয় করেছেন। তিনি ভেলুগু নিদালু (১৯৬১) ছবিতে বরারালক্ষ্মীর ভূমিকায় অভিনয় করেছিলেন।  এছাড়াও ধর্ম দেবতা (১৯৫২) -এর মতো কিছু পৌরাণিক চলচ্চিত্রে তিনি গুরুত্বপূর্ণ ভূমিকা পালন করেছেন। \nতিনি তার স্বামী সিএস রাজুর সাথে প্রযোজক হিসেবে একটি চলচ্চিত্র সংস্থা শুরু করেন, যার নাম বিজয়া গিরি ধ্বজা প্রোডাকশনস (গিরিজার নামে নামকরণ করা হয়েছে)। তারাভালে মাষ্টারু (১৯৬৯) এবং পবিত্র হৃদয়ালু (১৯৭১) সহ বেশ কয়েকটি চলচ্চিত্র প্রযোজনা করেন, দুটি চলচ্চিত্রেই প্রধান চরিত্রে অভিনয় করেছেন এনটি রামা রাও । তবে এই চলচ্চিত্র প্রযোজনার কারনে তাদের বিরাট আর্থিক ক্ষতির সম্মুখীন হতে হয়েছে।\n\n\n== ব্যক্তিগত জীবন ==\nতিনি সি. সন্ন্যাসী রাজুকে বিয়ে করেন, যিনি সিএস রাজু নামে পরিচিত। তাদের মেয়ে সালিমা একজন অভিনেত্রী যিনি মূলত মালায়ালাম সিনেমায় অভিনয় করেন।  তার মেয়ে সালিমার তথ্য অনুসারে, গিরিজা ৫ সেপ্টেম্বর ১৯৯৫ সালে মারা যান।  যদিও তিনি ডায়াবেটিসে ভুগছিলেন, শেষ মুহূর্তে তিনি শ্বাসকষ্ট অনুভব করেন এবং চেন্নাইয়ের তার বাসভবনে হঠাৎ মারা যান।\n\n\n== তথ্যসূত্র =="}