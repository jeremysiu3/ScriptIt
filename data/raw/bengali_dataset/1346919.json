{"pageid": 1346919, "title": "মমতা খারব", "url": "https://bn.wikipedia.org/wiki?curid=1346919", "content": "মমতা খারব (জন্ম ২৬শে জানুয়ারী ১৯৮২, সোনিপথ, হরিয়ানা ) হলেন ভারতীয় মহিলা হকি দলের প্রাক্তন অধিনায়ক। ২০০২ কমনওয়েলথ গেমসের সময়, তিনি জয়সূচক গোলটি করেছিলেন যা ভারতকে স্বর্ণ পদক এনে দিয়েছিল।[১] এখন তিনি হরিয়ানা পুলিশে ডেপুটি সুপারিটেনডেন্ট অফ পুলিশ হিসাবে কাজ করছেন। তিনি অর্জুন পুরস্কারে ভূষিত হয়েছেন।\nভারতীয় মহিলা হকি দলের 'গোল্ডেন গার্ল' হিসাবে পরিচিত, মমতা খারব ১৯৮২ সালের ২৬শে জানুয়ারী জন্মগ্রহণ করেছিলেন। মালয়েশিয়ায় অনুষ্ঠিত জুনিয়র এশিয়া কাপ হকি টুর্নামেন্টে তাঁকে সেরা খেলোয়াড় এবং সেরা গোলদাতা ঘোষণা করা হয়েছিল, সেখানে ভারত ব্রোঞ্জ পদক জিতেছিল। ২০০২ সালে ম্যানচেস্টারে অনুষ্ঠিত কমন ওয়েলথ গেমসে ভারতের জয়ে তিনি অগ্রণী ভূমিকা পালন করেছেন।\nইংল্যান্ডের বিপক্ষে ফাইনালে তিনি গোল্ডেন গোল করেছিলেন, সেখানে ভারত ৩২ বছর পর স্বর্ণপদক জিতেছিল।\nহরিয়ানার সোনিপথ জেলার গিওয়ানা মমতার আদি গ্রাম। তিনি হরিয়ানার রোহতকের সিনিয়র সেকেন্ডারি স্কুল থেকে তাঁর বিদ্যালয় শিক্ষা সমাপ্ত করেছেন। তাঁর মা-বাবা, যথাক্রমে কমলা এবং হরিপাল, রোহতকের মডেল টাউন এলাকায় থাকেন।\nমমতার দুই বোন পুনম এবং সুষমাও জাতীয় স্তরে হকি খেলেছেন। মমতার মতো সুষমা এখনও রেলের হয়ে খেলছেন।\nমমতার বাবা হরিপাল সিং একজন প্রাথমিক শিক্ষক এবং সোনিপথ জেলার গ্রাম বিধান পদে রয়েছেন।\nমমতা একটি নিম্ন-মধ্যবিত্ত পরিবারে জন্মগ্রহণ করেছিলেন। তাঁর বাবা স্কুল শিক্ষক ছিলেন এবং মমতার আরও ছয়টি ভাইবোন ছিলেন। খুব কষ্ট করেই তাঁদের মানুষ হতে হয়েছিলো।  মমতা খারবের উত্থানের ঘটনাটি দেখায় হরিয়ানার মহিলাদের তাঁদের ক্রীড়া উচ্চাকাঙ্ক্ষা সফল করতে কতখানি সংগ্রাম করতে হয়।\nমমতা খারব রোহতকের এমডি ইউনিভার্সিটি থেকে স্নাতক। তিনি ভারতের হয়ে বেশ কিছু জাতীয় ও আন্তর্জাতিক হকি ম্যাচ/চ্যাম্পিয়ানশিপ খেলেছেন। ভারতীয় মহিলা হকি ফেডারেশন প্রদত্ত শংসাপত্র অনুসারে তাঁর ক্রীড়া কৃতিত্বগুলি নিম্নরূপ: -\n১৯৯৯ সাল, জাতীয় (অনূর্দ্ধ-২১) টুর্নামেন্ট, নিউ জার্সি, আমেরিকা, ১ম স্থান।\n২০০০ সাল, অলিম্পিক কোয়ালিফাইং টুর্নামেন্ট, মিল্টন কেইনস, ইংল্যান্ড\n২০০০ দাল, তৃতীয় জুনিয়র এশিয়া কাপ, কুয়ালালামপুর, মালয়েশিয়া, ব্রোঞ্জ পদক\n২০০০ সাল, অনূর্দ্ধ-১৮ এএইচএফ কাপ, হংকং, চীন, স্বর্ণপদক\nঅস্ট্রেলিয়ায় ২০০১ সালে টেস্ট ম্যাচ\n২০০১ সাল, ৪র্থ জুনিয়র বিশ্বকাপ, বুয়েনস আইরেস, আর্জেন্টিনা\n২০০১ সাল, ১০ম মহিলা বিশ্বকাপ বাছাই টুর্নামেন্ট, ফ্রান্স\n২০০২ সাল, প্রথম চ্যাম্পিয়নশিপ চ্যালেঞ্জ ট্রফি, জোহানেসবার্গ, দক্ষিণ আফ্রিকা, ব্রোঞ্জ পদক\n২০০২ সাল, ৪-দেশ হকি টুর্নামেন্ট, ম্যানচেস্টার (ইংল্যান্ড) ২য় স্থান\n২০০২ সাল, ১০ম মহিলা বিশ্বকাপ বাছাইপর্বের প্লে অফ ম্যাচ ইংল্যান্ডে মার্কিন যুক্তরাষ্ট্রের বিরুদ্ধে\n২০০২ সাল, ১৭তম কমনওয়েলথ গেমস, ম্যানচেস্টার, ইংল্যান্ড, স্বর্ণপদক\n২০০৪ সাল, ৫ম এশিয়া কাপ, নতুন দিল্লি, স্বর্ণপদক\nনিউজিল্যান্ডে ২০০৪ সালে টেস্ট ম্যাচ\n২০০৫ সাল, প্রশিক্ষণ-তথা-প্রতিযোগিতা, অ্যাডিলেড, অস্ট্রেলিয়া, ১লা মার্চ থেকে ২রা এপ্রিল ২০০৫\n২০০৫ সাল, ৫ম কেটি কাপ আন্তর্জাতিক টুর্নামেন্ট, সিওংনাম, কোরিয়া, ১-১৭ই জুন ২০০৫\n২০০৫ সাল, ৪-দেশ টুর্নামেন্ট, নতুন দিল্লি ১-৮ই অক্টোবর২০০৫ রৌপ্য পদক\n২০০৫ সাল, ৭ম ইন্দিরা গান্ধী আন্তর্জাতিক গোল্ড কাপ মহিলা হকি টুর্নামেন্ট, নতুন দিল্লি ১-৮ই অক্টোবর ২০০৫ রৌপ্য পদক\n২০০৬ সাল, ১৮তম কমনওয়েলথ গেমস, মেলবোর্ন, অস্ট্রেলিয়া, রৌপ্য পদক\nতাছাড়া, তিনি ২০০০ সালে মালয়েশিয়ায় অনুষ্ঠিত জুনিয়র এশিয়া কাপে টুর্নামেন্টের সেরা খেলোয়াড় এবং টুর্নামেন্টের সেরা গোলদাতা হিসেবে ঘোষিত হন। সর্বোপরি, হকিতে তাঁর সেরা প্রদর্শনের পরিপ্রেক্ষিতে, তাঁকে হরিয়ানা সরকার মর্যাদাপূর্ণ \"ভীম পুরস্কার\" দিয়ে ভূষিত করে এবং ভারত সরকার ২০০৩ সালে \"অর্জুন পুরস্কার\" দিয়ে সম্মানিত করেছিল।\nমমতা খারব একজন তরুণ, গতিশীল এবং বহুমুখী হকি খেলোয়াড় যিনি ভারতীয় মহিলা হকি দলের নেতৃত্ব দিচ্ছেন। উপরে উল্লিখিত তাঁর ক্রীড়া কৃতিত্ব থেকে স্পষ্ট, তিনি বেশ কয়েকটি ম্যাচ খেলে ব্রোঞ্জ, রৌপ্য এবং স্বর্ণপদক জিতেছেন এবং সম্মানজনক ভীম এবং অর্জুন পুরস্কারে ভূষিত হয়েছেন।\nতাঁকে রাজ্য সরকার ডেপুটি সুপারিটেনডেন্ট অফ পুলিশ হিসাবে নিযুক্ত করেছে। তিনি ২০০৭ সালের ৫ই অক্টোবর যোগদান করেছেন এবং হরিয়ানা পুলিশ একাডেমী, মধুবনে তাঁর প্রাথমিক প্রশিক্ষণ নিয়েছেন।\n\n\n== তথ্যসূত্র ==\n\n\n== বহিঃসংযোগ ==\nজীবনী\nকমনওয়েলথ গেমসের জীবনী  ওয়েব্যাক মেশিনে আর্কাইভকৃত ৪ মার্চ ২০১৬ তারিখে"}