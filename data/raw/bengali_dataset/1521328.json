{"pageid": 1521328, "title": "কার্তিকা (মালয়ালম অভিনেত্রী)", "url": "https://bn.wikipedia.org/wiki?curid=1521328", "content": "সুনন্দা নায়ার, যিনি তার মঞ্চ নাম কার্তিকা সম্বোধনেই বেশি পরিচিত, তিনি একজন ভারতীয় প্রাক্তন অভিনেত্রী যিনি মূলত মালায়ালাম চলচ্চিত্র এবং কয়েকটি তামিল চলচ্চিত্রে কাজ করেছেন। ১৯৮৪-১৯৮৮ সাল পর্যন্ত তিনি মালায়ালাম ভাষার জনপ্রিয় অভিনেত্রীদের একজন ছিলেন। তিনি নায়কান (১৯৮৭) ছবিতে চারুমতী চরিত্রে অভিনয়ের জন্য সুপরিচিত। \n\n\n== জীবনের প্রথমার্ধ ==\nকার্তিকার জন্ম কেরালার তিরুবনন্তপুরমে। তার পিতা ছিলেন ক্যাপ্টেন পি কে আর নায়ার, একজন অবসরপ্রাপ্ত সেনা কর্মকর্তা, প্রাক্তন সৈনিক কর্পোরেশনের চেয়ারম্যান। তিনি ভারতীয় জাতীয় কংগ্রেসের সাথে যুক্ত প্রাক্তন সৈনিক কংগ্রেসের নেতা। তার মা একজন গৃহিণী। সুজাতা বালগোবিন্দ নামে তার এক বোন আছে।  কার্তিকা একজন প্রশিক্ষিত ধ্রুপদী নৃত্যশিল্পী এবং কথাকলি শিল্পী। তিনি একজন অপেশাদার টেনিস খেলোয়াড়ও বটে। \n\n\n== চলচ্চিত্র জীবন ==\nকার্তিকা একজন নেপথ্য শিল্পী হিসেবে সিনেমায় অভিষেক করেন। ১৯৮৪ সালে মুক্তিপ্রাপ্ত বালচন্দ্র মেনন পরিচালিত, ওরু পেইনকিলিকথা  চলচ্চিত্র ছিল তার প্রথম অভিনয় প্রকল্প। তিনি এই চলচ্চিত্রে একজন দলীয় নৃত্যশিল্পীর চরিত্রে অভিনয় করেছিলেন। তবে, পরের বছরই তিনি নায়িকার ভূমিকায় অভিনয় করার সুযোগ পান। অভিনেত্রী হিসাবে তার দ্বিতীয় চলচ্চিত্র ছিল মানিচেপ্পু থুরানাপ্পোল । যেখানে তিনি একজন প্রধান নারী চরিত্রে অভিনয় করেছিলেন। \nকার্তিকা প্রায় বিশটি ছবিতে কাজ করেছেন, যার মধ্যে দুটি তামিল ছবি এবং বাকিগুলি মালায়ালাম ছবি। ১৯৮৬ সালে তিনি আদিভেরুকাল, থালাভাত্তম, সানমানসুল্লাভার্ক্কু সমাধানম, নীলা কুরিঞ্জি পুথাপ্পোল, এন্টে এনতেথু মাথরাম, দেশাতনক্কিলি কারায়ারিল্লা, করিয়িলাক্কাত্তু পোল এবং আদুক্কান এনথেলুপ্পাম ইত্যাদি বিবিধ চলচ্চিত্রে অভিনয় করেন। ১৯৮৭ সালে, কার্তিকা ইদানাঝিল ওরু কালোচা, গান্ধীনগর ২য় স্ট্রীট, উন্নিকালে ওরু কাধা পরায়ম, নেয়েথ্রা ধান্য, জানুয়ারি ওরু ওরমা, ইভিদে এল্লাভারক্কুম সুখম ইত্যাদি ছবিতে কাজ করেছিলেন। ১৯৮৮ এবং ১৯৮৯ সালে তার অভিনীত গুরুত্বপূর্ন চলচ্চিত্রগুলি হল ডেভিড ডেভিড মিস্টার ডেভিড এবং অবনীকুন্নিলে কিন্নরী পুক্কল।\nতিনি ১৯৮৭ সালেনয়গানের মাধ্যমে তামিল চলচ্চিত্রে আত্মপ্রকাশ করেন যেখানে তিনি কমল হাসান, সরনিয়া পোনভান্নান এবং নিঝলগাল রবির মতো অভিনেতাদের সাতেহ কাজ করেন। ছবিটি পরিচালনা করেছেন মণি রত্নম। তার দ্বিতীয় এবং শেষ তামিল ছবি ছিল ফাজিল পরিচালিত পুভিঝি ভাসালিলে যেখানে তিনি অভিনেতা সত্যরাজের সাথে অভিনয় করেন।\nঅভিনয় জীবনের শীর্ষে থাকাকালীন, কার্তিকা চলচ্চিত্র জগত থেকে অবসর নেওয়ার সিদ্ধান্ত নেন। তিনি ডঃ সুনীল কুমারকে বিয়ে করেন এবং মার্কিন যুক্তরাষ্ট্রে চলে যান। এই দম্পতির একটি ছেলে আছে, বিষ্ণু। তিনি এখন তিরুবনন্তপুরমে স্থায়ীভাবে বসবাস করছেন। \n\n\n== চলচ্চিত্র তালিকা ==\n\n\n== তথ্যসূত্র =="}