{"pageid": 1301349, "title": "বিশুদ্ধ পানি", "url": "https://bn.wikipedia.org/wiki?curid=1301349", "content": "বিশুদ্ধ পানি বা (Purified water) বলতে সেই পানিকে বোঝায় যেটিকে যান্ত্রিকভাবে পরিস্রুত করা হয়েছে বা প্রক্রিয়াজাতকরণের মাধ্যমে যেটি থেকে অপদ্রব্যাদি দূর করা হয়েছে, যাতে সেটি ব্যবহারোপযোগী হয়। একে পরিশোধিত পানি বলা হতে পারে। অতীতে বিশুদ্ধ পানি বলতে মূলত পাতিত পানি (Distilled water) বোঝানো হত। একটি উল্লখযোগ্য পদ্ধতি হলো তরল পানিকে তাপ দিয়ে বাষ্পে পরিণত করে পুনরায় শীতলীকরণেরর  মাধ্যমে তরলের পরিণত করে যে পানি পাওয়া যায় তাকে পাতিত পানি (Distilled water) বলে।তবে সাম্প্রতিক বছরগুলিতে পানিকে প্রায়শই অন্যান্য প্রক্রিয়ার দ্বারা বিশুদ্ধ করা হয়, যার মধ্যে ধারিতীয় বিআয়নীকরণ, বিপরীত অনুস্রবণ, কার্বন পরিস্রাবণ, অণু-পরিস্রাবণ, অতি-পরিস্রাবণ, অতিবেগুনি জারণ, তড়িৎ-বিআয়নীকরণ অন্তর্ভুক্ত। এইসব প্রক্রিয়ার কতগুলির সমবায় ব্যবহার করে ইদানিং অতিবিশুদ্ধ পানি উৎপাদন করা হচ্ছে, যে পানি এত উচ্চমাত্রায় বিশুদ্ধ যে এগুলিতে উপস্থিত নগণ্য উপাদানগুলিকে ১০০ কোটি ভাগের এক ভাগ এককে বা ১ লক্ষ কোটি ভাগের এক ভাগ এককে পরিমাপ করতে হয়। \nবিশুদ্ধ পানির ব্যবহার বহুবিধ। মূলত ঔষধ উৎপাদনে, এবং বিজ্ঞান ও প্রকৌশল গবেষণাগার ও শিল্পখাতে এটি ব্যবহৃত হয়। এটিকে বিশুদ্ধতার বিভিন্ন মাত্রার পরিসরে উৎপাদন করা হয়। এছাড়া বিশুদ্ধ পানিকে বাণিজ্যিক পানীয় শিল্পখাতে যেকোনও বাণিজ্যিক মার্কার বোতলজাত পানীয়ের রাসায়নিক সূত্রের মূল উপাদান হিসেবে ব্যবহার করা হয়, যাতে উৎপাদিত পানীয় পণ্যের মান সবসময় একই থাকে। বিশুদ্ধ পানি যথাস্থানে তাৎক্ষণিক ব্যবহারের জন্য উৎপাদন করা হতে পারে, কিংবা এটিকে ধারণপাত্রে বা কন্টেইনারে করে ক্রয় করা হতে পারে।\n\n\n== পানির বিশুদ্ধতার মানদণ্ডসমূহ ==\nসাধারণত সুপেয় পানি বা ভূগর্ভস্থ পানিকে বিশোধিত করে বিশুদ্ধ পানি উৎপাদন করা হয়। পানি থেকে যেসব অপদ্রব্য দূর করতে হয়, তাদের মধ্যে থাকতে পারে:\n\nঅজৈব আয়নসমূহ (সাধারণত বৈদ্যুতিক পরিবাহিতা বা রোধকত্ব বা সুনির্দিষ্ট পরীক্ষায় পরিবীক্ষণ করা হয়।)\nজৈব যৌগসমূহ (সাধারণত সমগ্র জৈব কার্বন বা অন্য কোনও বিশেষ সুনির্দিষ্ট পরীক্ষার মাধ্যমে পরিবীক্ষণ করা হয়।)\nব্যাকটেরিয়া (সমগ্র প্রাণরক্ষাক্ষম ব্যাকটেরিয়া গণনা বা উপরিপ্রতিপ্রভা)\nঅন্তর্বিষ ও নিউক্লিয়েজসমূহ (লিমুলাস আমিবোসাইট লাইসেট বা বিশেষ উৎসেচক পরীক্ষার মাধ্যমে পরিবীক্ষণ করা হয়)\nকণাময় পদার্থ (সাধারণত পরিস্রাবণের মাধ্যমে নিয়ন্ত্রণ করা হয়)\nগ্যাস (সাধারণত প্রয়োজন অনুযায়ী গ্যাস দূরীকরণের মাধ্যমে বিহিত করা হয়)\n\n\n== আরও দেখুন ==\n\n\n== তথ্যসূত্র =="}