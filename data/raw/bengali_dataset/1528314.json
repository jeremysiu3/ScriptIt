{"pageid": 1528314, "title": "মোহাম্মদ আল-হাজ্জ ইবনে মোহাম্মদ আল-দিলাই", "url": "https://bn.wikipedia.org/wiki?curid=1528314", "content": "মোহাম্মদ আল-হাজ ইবনে মোহাম্মদ ইবনে আবু বকর আল-দিলাই  ( আরবি: محمد الحاج الدلائي   ; মৃত্যু ১৬৬২)  ছিলেন দিলার জাউইয়া  এর প্রধান। ১৬৪১ সালে মেকনেস এবং ফেজ জয় করেন।  শেষ সাদি সুলতান আহমদ আল-আব্বাসের হত্যার পর ১৬৫৯ সালে তাকে মরক্কোর সুলতান হিসেবে ঘোষণা করা হয়।\n\n\n== জীবন ==\nমোহাম্মদ আল-হাজ হলেন জাওইয়ার প্রতিষ্ঠাতা আবু বকর ইবনে মোহাম্মদ (১৫২৬ – ১৬১২) এর নাতি। তার পিতা সিদি মোহাম্মদ (মৃত্যু ১৬৩৬)। তার ভাই পণ্ডিত আবু আবদুল্লাহ মোহাম্মদ আল-মুরাবিত আল-দিলাইয়ের (মৃত্যু ১৬৭৮)। মোহাম্মদ আল-হাজ মধ্য আটলাস থেকে এসেছিলেন।মধ্য আটলাসে তার বাসস্থান ছিল দিলার জাওইয়া। তিনি মেদজাথ গোত্রের (আইত ইদ্রাসেন) সানহাজা আমাজিঘের বংশোদ্ভূত। \nকিছু ঐতিহাসিক মনে করেন যে, তিনিই দিলার জাউইয়ার ধ্বংস ডেকে এনেছিলেন।তারা আরও দাবি করে যে,যখন জাউইয়ার ফেস পরাজিত হয়েছিল তখন ১৬৬৩ সালে মোহাম্মদ আল-হাজকে উৎখাত করা হয়েছিল। ১৬৬৮ সালে আলাউইত সুলতান মৌলে রশিদের কাছে পরাজিত ব্যক্তি তিনি ছিলেন কিনা তা নিয়েও বিভ্রান্তি রয়েছে।\nআল হাজের ফেস দখলের সময়, শহরে ইহুদি-বিদ্বেষ বৃদ্ধি পায়। সেই সময়ের একটি ইহুদি ইতিহাসে বলা হয়েছে যে, ১৬৪৬ সালে তিনি সিনাগগগুলি বন্ধ করার নির্দেশ দিয়েছিলেন এবং পরবর্তীতে এগুলিকে ক্ষতিগ্রস্ত বা ধ্বংস করা হয়েছিল। \nমোহাম্মদ আল-হাজ ১৬৬২ সালে মারা যান। মৃত্যুর আগে, ১৬৬০ সালে তিনি যুদ্ধক্ষেত্রে খাদির গাইলানকে পরাজিত করেন।  এ যুদ্ধে গ্রামীণ সীমান্ত নির্ধারণের জন্য দুই সেনাবাহিনীর মধ্যে সংঘর্ষ হয়েছিল। যদিও যুদ্ধটি ঘাইলানের উপর ডিলাইতদের বিজয় ছিল, কিন্তু বিজয়ী দলটির অনেকে হতাহতের শিকার হয়েছিল।\nদিলার জাওইয়ার ধ্বংস তাদের নিজেদের অসৎ উদ্দেশ্যের কারণে হয়নি, বরং ১৬৬২ সালে ফেজে কাইদ আবদুল্লাহ আল দোরাইদির বিদ্রোহের কারণে হয়েছিল, যিনি মোহাম্মদ আল-হাজের মৃত্যুর খবর পেয়ে নিজেকে ফেজের সুলতান ঘোষণা করেছিলেন।  বিদ্রোহী, তাদের একজন সেনা কমান্ডার, ইচ্ছাকৃতভাবে ডিলাইটদের জন্য একটি প্রতিকূল সময়ে কাজ করেছিল, তারা এখনও তাদের পূর্ববর্তী যুদ্ধ থেকে সেরে উঠছিল এবং এইভাবে তাদের পূর্ণ বাহিনী ফিরে পেতে লড়াই করছিল। মৃতের ছেলে আবদুল্লাহ উল মোহাম্মদ আল-হাজ ১৬৬৩ সালে ফেজ পুনরুদ্ধারের চেষ্টা করেছিলেন কিন্তু ব্যর্থ হন। তিনি বারবার সৈন্যদল নিয়ে আসেন, শহর অবরোধ করেন এবং ফেস এল বালির দেয়ালের নীচে শিবির স্থাপন করেন। যুদ্ধ দশ দিন স্থায়ী হয়েছিল কিন্তু শহরের দুর্গের মুখোমুখি হয়ে, ডিলাইটরা পিছু হটে। \n\n\n== তথ্যসূত্র ==\nটেমপ্লেট:Rulers of Morocco"}