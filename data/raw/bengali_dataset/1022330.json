{"pageid": 1022330, "title": "প্রতিষ্ঠা শর্মা", "url": "https://bn.wikipedia.org/wiki?curid=1022330", "content": "আচার্য প্রতিষ্ঠা নামে কর্মরত প্রতিষ্ঠা শর্মা হলেন একজন ভারতীয় ধ্রুপদী নৃত্যশিল্পী  এবং যোগ ব্যয়াম বিশেষজ্ঞ। তিনি ভারত কলেজ অফ পারফর্মিং আর্টসের প্রতিষ্ঠাতা।\n\n\n== কর্মজীবন ==\nশর্মা হলেন একজন যোগ ব্যয়াম বিশেষজ্ঞ। তিনি তাঁর বাবার কাছে এবং নতুন দিল্লি কথক কেন্দ্রের গুরুশঙ্কর আপ্তের কাছে যোগাভ্যাস শিখেছিলেন। ২০০৭ সালের ২রা অক্টোবর জি নেটওয়ার্ক তাঁকে \"কনিষ্ঠ যোগাচার্য\" এবং \"মাইন্ড থেরাপিস্ট\" আখ্যা দিয়েছিল। জি জাগরণ চ্যানেলে, তাঁর যোগানুষ্ঠান জাগো ভারত ধ্যান যোগ আন্দোলন, প্রতিদিন তিনবার প্রচারিত হয়। তিনি আইসিসি জোহানেসবার্গে শাখায় ভারতের সাংস্কৃতিক সংযুক্তকারী পদে \"যোগ গুরু\" এবং কত্থক নৃত্যশিল্পী হিসাবে নির্বাচিত হয়েছেন। তিনি ভারত সরকারের পর্যটন মন্ত্রণালয় দ্বারা জনপ্রিয় বিজ্ঞাপন চলচ্চিত্র অবিশ্বাস্য ভারতএর (ইনক্রেডিবল ইন্ডিয়া) জন্য যোগাসন করেছেন। একজন ছাত্র হিসাবে তিনি গুরু রাজেন্দ্র গাঙ্গানি, গুরু জয়কিশন মহারাজ, গুরু গীতাঞ্জলি লাল প্রভৃতি কত্থক গুরুদের সাথে কাজ করেছেন।\nতিনি ৬০০০ ঘণ্টারও বেশি বক্তৃতা দিয়েছেন এবং বিভিন্ন কলেজ এবং বিশ্ববিদ্যালয় যেমন ডি.এ.ভি. কলেজ - যমুনা নগর, মুন্না লাল ডিগ্রি কলেজ - সাহারানপুর, প্রবাসী ভারতী ডাক্তারদের সম্মেলন - ঋষিকেশ, সিএসকেএম - দিল্লি, মহিলা কলেজ - বিরাওয়াল (গুজরাত), নিউ স্টেট একাডেমী - দিল্লিতে অতিথি প্রভাষক এবং অনুপ্রেরণামূলক বক্তা হিসাবে আমন্ত্রিত হয়েছেন। তাঁকে অনেক জাতীয় এবং আন্তর্জাতিক সম্মাননায় ভূষিত করা হয়েছে। ইউপি সরকার এবং হিন্দুস্তান নিউজ পেপার তাঁকে \"মহিলা সুরক্ষা ও শিক্ষা সম্মান ২০১৫\" দিয়ে সম্মানিত করেছে এবং একই দিনে দৈনিক জাগরণ পত্রিকা তাঁকে মাদার তেরেসার জন্মদিনে শিল্প ও সংস্কৃতির ক্ষেত্রে কাজ করার জন্য সম্মান জানিয়েছে। মার্চ ২০১৬ এর প্রথম সপ্তাহে তিনি দৈনিক জাগরণ \"সঙ্গিনী শ্রী সম্মান\" এবং ৬ই অক্টোবরে ২০১৬-তে তাঁকে আমার উজালা \"নারী শক্তি সম্মান\" দিয়ে সম্মানিত করা হয়েছে।\n\n\n=== টেলিভিশন খ্যাতি ===\nতিনি জি জাগরণ চ্যানেল, জি নিউজ, ইন্ডিয়া টিভি, ফোকাস টিভি, এটিভি, টোটাল টিভি, জি নিউজ উত্তর প্রদেশ, শ্রী সংবাদ, নক্ষত্র নিউজ, ইন্দোসিয়ার, এবিপি নিউজ ইত্যাদিসহ ২১টি টিভি চ্যানেলের জন্য টিভি অনুষ্ঠান করেছেন এবং কিশোর- কিশোরীদের সমস্যার উপর ভিত্তি করে \"প্রতিষ্ঠার সাথে ব্যালেন্সিং অ্যাক্ট\" নামে একটি টিভি অনুষ্ঠান প্রযোজনাও করেছেন। এবিপির খবরে তাঁর অনুষ্ঠান \"২ মিনিটে যোগ\" খুব জনপ্রিয়। আজ তক, আইবিএন৭, নিউজ ২৪, ইন্ডিয়া টিভির মতো সমস্ত বিশিষ্ট টিভি চ্যানেলগুলিতে তাঁকে নিয়মিত আলোচনা এবং বিতর্কের জন্য আমন্ত্রণ করা হয়।\n\n\n=== লেখক ===\nশর্মা যোগের পাশাপাশি ভারতের জাগরণ গোষ্ঠীর সখী পত্রিকার জন্য, গৌরসন টাইমসের জন্য যোগ নিয়ে এবং নৃত্য নিয়ে নিবন্ধ লিখেছেন। তাঁর ২৫ বছর বয়সে, মার্কিন যুক্তরাষ্ট্রের তথাস্তু ম্যাগাজিনের পক্ষে, মোক্ষায়তন আন্তর্জাতিক যোগাশ্রম তাঁর প্রথম বইটি প্রকাশ করেছে।  ৬৫ তম প্রজাতন্ত্র দিবস উদযাপন অনুষ্ঠানে, পতাকা উত্তোলনের অনুষ্ঠানে, ভারতীয় দূতাবাস জাকার্তা ও জেএনআইসিসি দ্বারা প্রকাশিত \"কত্থকের প্রয়োজনীয় উপাদানগুলির\" নামে কত্থক সম্পর্কিত তাঁর দ্বিভাষিক (ইংরেজি ও ভাষা ইন্দোনেশিয়া) বইটির উদ্বোধন করেছেন জাকার্তায় ভারতের রাষ্ট্রদূত।  স্বাস্থ্যকর জীবনের জন্য তাঁর সর্বশেষ যোগ বই প্রকাশিত হয়েছে আয়ুষ থেকে; তিনি ভারতের রাষ্ট্রপতির কাছে এর একটি অনুলিপি উপস্থাপন করেন।\n\n\n=== ভারতের সাংস্কৃতিক রাষ্ট্রদূত ===\nসাংস্কৃতিক মন্ত্রণালয়, সাংস্কৃতিক সম্পর্কের জন্য ভারতীয় কাউন্সিলের মাধ্যমে ভারতীয় শিল্প ও সাংস্কৃতিক প্রচার ও প্রসারের জন্য তিনি বহু দেশ পরিদর্শন করেছেন, এমনকি তাঁর ব্যক্তিগত ভ্রমণের মধ্য দিয়েও তিনি এই কাজ করেছেন। ২০১৮ সালে মরিশাসে, ভারত সপ্তাহে, তিনি সংস্কৃতি মন্ত্রণালয় এবং ভারতের বিদেশ বিষয়ক মন্ত্রণালয় এবং আইসিসিআর আয়োজিত অনুষ্ঠানে অংশ নিয়েছিলেন। ভারতের হাই কমিশন মরিশাস কর্তৃক আয়োজিত ২০১৫ সালে ইন্দোনেশিয়ায় ভারতের উৎসব প্রচারেও তিনি অংশ নিয়েছিলেন। মরিশাসের প্রধানমন্ত্রীর উপস্থিতিতে মরিশাসে আন্তর্জাতিক যোগ দিবস উদযাপনে, তিনি গুরু হিসাবে একটি অধিবেশন উপস্থাপন করেছিলেন এবং মন্ত্রী ও বিশিষ্ট ব্যক্তিবর্গের উপস্থিতিতে মরিশাস আয়ুর্বেদ সমিতি কর্তৃক তাঁকে \"ধন্বন্তরী আয়ুর্বেদ সম্মান\" প্রদান করা হয়েছিল।  তিনি মরিশাসে অনুষ্ঠিত একাদশ বিশ্ব হিন্দি সম্মেলনের স্টিয়ারিং কমিটির সদস্য হিসাবেও নিযুক্ত হন।\n\n\n=== যোগশর্মা ব্যয়ামের গুরু ===\nআচার্য প্রতিষ্ঠা যোগগুরু পদ্মশ্রী ভারত ভূষণের কন্যা, এবং এখন তিনি নিজেই একজন যোগ গুরু। তিনি যোগবিষয়ক অনেক টিভি অনুষ্ঠান করছেন এবং জি নেটওয়ার্ক তাঁকে সর্বকনিষ্ঠ যোগাচার্য হিসাবে সামনে এনেছিল। তিনি যোগব্যায়াম এবং সামাজিক সুস্বাস্থ্যের প্রচারে সামাজিক ও সরকারী সংস্থার সাথে কাজ করেন। তিনি কর্পোরেট, শিক্ষার্থী, ভারতীয় সেনা, পুলিশ বাহিনী, মহিলা, বন্দী এবং জনসাধারণের জন্য যোগ শিবির পরিচালনা করেছেন। তিনি যে সংস্থাগুলিকে পরিষেবা দিয়েছেন সেগুলির মধ্যে রয়েছে স্পিক ম্যাকয়, আইসিসিআর, আমাত্রা স্বাস্থ্য স্পা, আন্তর্জাতিক যোগ উৎসব, পর্যটন মন্ত্রণালয়, স্বাস্থ্য মন্ত্রণালয়, তথাস্তু ম্যাগাজিন ভারত, সখী ম্যাগাজিন ভারত এবং ভারতের  উত্তর প্রদেশ মোক্ষায়তন যোগ সংস্থা। উত্তরাখণ্ড পর্যটন মন্ত্রণালয় তাঁকে আন্তর্জাতিক যোগ উৎসব ২০১৭ তে অতিথি বক্তা হিসাবে আমন্ত্রিত করেছিল। তিনি আয়ুষের অধীনে ডায়াবেটিস সম্পর্কিত প্রোটোকল কমিটির সদস্য, এবং ভারতের কোয়ালিটি কাউন্সিল অফ ইন্ডিয়া এবং আয়ুষ মন্ত্রকের যোগ সার্টিফিকেশন স্টিয়ারিং কমিটির সদস্য।\n\n\n=== নৃত্য পরিকল্পক এবং নৃত্যশিল্পী ===\nশর্মা অনেক নৃত্য পরিবেশন করেছেন এবং কমপক্ষে ২৫ টি নৃত্য প্রযোজনায় ধারণা দিয়েছেন এবং নৃত্য পরিকল্পনা করেছেন। তিনি ২০১৪ সালে আসিয়ান বৈঠকে ভারতের প্রতিনিধিত্বমূলক একটি সাংস্কৃতিক উপস্থাপনা করেছেন। অস্ট্রেলিয়া ও ইন্দোনেশিয়ায় শুভকামনা সফরে তিনি ভারতীয় নৌবাহিনীর জাহাজ সঙ্কল্পে একটি অনুষ্ঠান করেছিলেন এবং মিস ইন্ডিয়া ইন্দোনেশিয়া পেজেন্ট ২০১৫-এ পরিবেশন করেছিলেন। তাঁর সর্বাধিক জনপ্রিয় নৃত্য পরিকল্পনা, \"কৃষ্ণ দ্য পারফেকশন\", কত্থক নৃত্যের একটি সংগীতমূলক গল্প, চণ্ডীগড়ে এবং বিশ্বব্যাপী দেড় শতাধিকবার মঞ্চস্থ হয়েছিল।\n\n\n== কাজ ==\nস্বাস্থ্যকর জীবনের জন্য যোগ,২০১৬ (সার্থক প্রকাশনা)\n\n\n== তথ্যসূত্র ==\n\n\n== বহিঃসংযোগ ==\nAcharya pratishtha website  আর্কাইভইজে আর্কাইভকৃত ৩১ মার্চ ২০১৪ তারিখে"}