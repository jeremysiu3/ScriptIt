{"pageid": 1034283, "title": "ফ্রান বেলত্রান", "url": "https://bn.wikipedia.org/wiki?curid=1034283", "content": "ফ্রান্সিস্কো হোসে বেলত্রান পেইনাদো (স্পেনীয়: Fran Beltrán; জন্ম: ২ ফেব্রুয়ারি ১৯৯৯; ফ্রান বেলত্রান নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব সেলতা ভিগো এবং স্পেন অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলে থাকেন।\n২০০৭–০৮ মৌসুমে, স্পেনীয় ফুটবল ক্লাব হেতাফের যুব পর্যায়ের হয়ে খেলার মাধ্যমে বেলত্রান ফুটবল জগতে প্রবেশ করেছেন এবং পরবর্তীকালে রায়ো বায়েকানোর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, স্পেনীয় ক্লাব রায়ো বায়েকানো বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; রায়ো বায়েকানো বি-এর হয়ে তিনি ২৩ ম্যাচে অংশগ্রহণ করেছেন। পরবর্তী মৌসুমেই তিনি রায়ো বায়েকানোর মূল দলে যোগদান করেছেন, রায়ো বায়েকানোর হয়ে তিনি মিচেলের অধীনে ১টি সেহুন্দা দিভিসিওন শিরোপা জয়লাভ করেছেন। ২০১৮–১৯ মৌসুমে, তিনি প্রায় ৮ মিলিয়ন ইউরোর বিনিময়ে রায়ো বায়েকানো হতে স্পেনীয় ক্লাব সেলতা ভিগোয় যোগদান করেছেন।\n২০১৬ সালে, বেলত্রান স্পেন অনূর্ধ্ব-১৭ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, বেলত্রান এপর্যন্ত ১টি শিরোপা জয়লাভ করেছেন, যা তিনি রায়ো বায়েকানোর হয়ে জয়লাভ করেছেন।\n\n\n== প্রারম্ভিক জীবন ==\nফ্রান্সিস্কো হোসে বেলত্রান পেইনাদো ১৯৯৯ সালের ২রা ফেব্রুয়ারি তারিখে স্পেনের মাদ্রিদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবেলত্রান স্পেন অনূর্ধ্ব-১৬, স্পেন অনূর্ধ্ব-১৮, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৬ সালের ১০ই ফেব্রুয়ারি তারিখে তিনি গ্রিস অনূর্ধ্ব-১৬ দলের বিরুদ্ধে এক প্রীতি ম্যাচে স্পেন অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফ্রান বেলত্রান – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ফ্রান বেলত্রান  (ইংরেজি)  \nবিডিফুটবলে ফ্রান বেলত্রান  (ইংরেজি)  \nওয়ার্ল্ডফুটবল.নেটে ফ্রান বেলত্রান (ইংরেজি) \nইএসপিএন এফসিতে ফ্রান বেলত্রান (ইংরেজি)"}