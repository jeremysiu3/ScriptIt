{"pageid": 1479213, "title": "তনিমা সেন", "url": "https://bn.wikipedia.org/wiki?curid=1479213", "content": "তনিমা সেন একজন ভারতীয় বাঙালি অভিনেত্রী, যিনি প্রধানত বাংলা চলচ্চিত্র ও টেলিভিশন ধারাবাহিকে কাজ করেন। তিনি গোগোলের কীর্তি, বর আসবে এখুনি, ফিরকি, দেবী চৌধুরাণী সহ বিভিন্ন চলচ্চিত্র ও টেলিভিশন ধারাবাহিকে অভিনয় করেছেন।\n\n\n== কর্মজীবন ==\n\n\n=== থিয়েটার ক্যারিয়ার ===\nযদিও তনিমা সেন চলচ্চিত্র ও টেলিভিশন অভিনেত্রী হিসেবে সর্বাধিক পরিচিত, তবে তিনি তার অভিনয় জীবন শুরু করেছিলেন থিয়েটার শিল্পী হিসেবে। ১৯৮৪ সালে তিনি একটি স্থানীয় থিয়েটার গ্রুপে অভিনয়ে আত্মপ্রকাশ করেন। ১৯৮৫ সালে তিনি বালুচরী নামের একটি নাটকে অভিনয় করেছিলেন, কলকাতার স্টার থিয়েটারে যেটির ৫০০টি শো অনুষ্ঠিত হয়েছিল। অভিনয়ের পাশাপাশি তিনি অনেক নাটক লিখেছেন।\n১৯৯৪ সালে তিনি 'শ্যামবাজার অপলক' নামে তার নিজস্ব থিয়েটার গ্রুপ শুরু করেন।\n\n\n=== টেলিভিশন ক্যারিয়ার ===\nতনিমা সেন ১৯৯৫-৯৬ সালে প্রথমবার যদি এমন হতো টেলিভিশন ধারাবাহিকে অভিনয় করেছিলেন। তিনি জন্মভূমি, রূপকথা, লাবণ্যের সংসার প্রভৃতি ধারাবাহিকে অভিনয় করেছেন।\n\n\n== চলচ্চিত্রের তালিকা ==\n\n\n=== অভিনেত্রী হিসেবে ===\nবর আসবে এখুনি (২০০৮)\nজীবন রং বেরং (২০০৮)\nব্রেক ফেল (২০০৯)\nপ্রেমের ফাঁদে কাকাতুয়া (২০০৯)\nপ্রেম বাই চান্স (২০১০)\nবন্ধু এসো তুমি (২০১০)\nক্লাসমেট (২০১২) (মুক্তি পায়নি)\nগোগোলের কীর্তি (২০১৪)\nঅভিশপ্ত নাইটি (২০১৪)\nঘরে অ্যান্ড বাইরে (২০১৮)\nকণ্ঠ (২০১৯)\n\n\n=== পরিচালক হিসেবে ===\nপথের শেষ কোথায়? (২০১২)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তনিমা সেন (ইংরেজি)"}