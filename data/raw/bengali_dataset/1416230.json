{"pageid": 1416230, "title": "মজিবর রহমান মজনু", "url": "https://bn.wikipedia.org/wiki?curid=1416230", "content": "মজিবর রহমান মজনু একজন বাংলাদেশী রাজনীতিবিদ ও বগুড়া-৫ আসনের সাবেক সংসদ সদস্য। তিনি ২০২৪ সালের ৭ জানুয়ারি অনুষ্ঠিত বাংলাদেশের দ্বাদশ জাতীয় সংসদ নির্বাচনে বগুড়া-৫ আসন থেকে বাংলাদেশ আওয়ামী লীগের মনোনয়নে সংসদ সদস্য নির্বাচিত হইয়েছিলেন।  ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== রাজনৈতিক জীবন ==\nপেশায় ব্যবসায়ী মজিবর রহমান মজনু দীর্ঘদিন বগুড়া জেলা আওয়ামী লীগের সাধারণ সম্পাদকের দায়িত্ব পালন করেন। ২০১৯ সালের ৭ ডিসেম্বর অনুষ্ঠিত সম্মেলনে তিনি সভাপতি নির্বাচিত হন। তিনি শেরপুর পৌরসভায় চারবার চেয়ারম্যান নির্বাচিত হন। ২০০১ সালে বগুড়া-৫ আসনে প্রতিদ্বন্দ্বিতা করে বিএনপির প্রার্থী গোলাম মোহাম্মদ সিরাজের কাছে পরাজিত হন। ২০০৯ সালে জামায়াতের রুস্তম আলীকে পরাজিত করে শেরপুর উপজেলা চেয়ারম্যান হন। ২০১৪ সালে জামায়াতের দবিবুর রহমানের কাছে পরাজিত হন। সর্বশেষ ২০১৯ সালে বিনা প্রতিদ্বন্দ্বিতায় শেরপুর উপজেলা চেয়ারম্যান নির্বাচিত হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}