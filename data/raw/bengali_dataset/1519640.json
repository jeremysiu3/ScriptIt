{"pageid": 1519640, "title": "আশিক ইব্রেতি", "url": "https://bn.wikipedia.org/wiki?curid=1519640", "content": "হিদির গুরেল (১৯২০ – ৫ নভেম্বর ১৯৭৬), যিনি তার ছদ্মনাম নাম আশিক ইব্রেতি দ্বারা বেশি পরিচিত, ছিলেন একজন কুর্দি আশিক, কবি এবং লোক গায়ক ।  তার ছদ্মনামের অর্থ \"অনুকরণীয় আশিক\"। তাঁর কবিতাগুলি তুর্কি আলেভি লোক কবিতার ঐতিহ্য অনুসারে রচিত হয়েছিল। \nআশিক ইব্রেতি রাজনীতি, ইসলাম, সুফিবাদ এবং প্রেম সম্পর্কে কবিতা রচনা করেছিলেন।  আশিক মাহজুনি শেরিফ তাকে \"একজন প্রগতিশীল এবং বিপ্লবী মন্ত্রী\" হিসেবে উল্লেখ করেছেন। \n\n\n== জীবনী ==\nহাদির গুরেল ১৯২০ সালে আলি এবং সুলতানের কাছে কায়সারির অন্তর্গত সারিজের কির্কিসরাক গ্রামে জন্মগ্রহণ করেন। তার পূর্বপুরুষরা মালাতিয়ার আকচাদাগ গ্রাম থেকে দেশান্তরিত হয়েছিলেন। যখন তার বয়স ৩ বছর তখন তার মা মারা যান। তা মার মৃত্যুর পরপরই যখন সে তিন বছর বয়সী তখন তার বাবা অন্য একজন মহিলাকে বিবাহ করেছিলেন। \nআরপ্র,তিনি একজন জুতা তৈরিকারীর সাথে কাজ শুরু করেন। ১৮ বছর বয়সে তার খালাতো বোন সুলতানের সাথে তার বিয়ে হয়।\nসামরিক বাহিনী থেকে অবসর নেবার পর, তিনি কাহরামানমারাসের আফসিনে যান এবং অল্প সময়ের মধ্যেই সেলাই শিখে নেন। তিনি দর্জি হিসেবে তার শহর সারিতে ফিরে আসেন। এই কারণে তিনি তেরজি হিদির (\"দর্জি হিদির\") নামেও পরিচিত। এই সময়েই, তিনি বাগলামা বাজানো এবং কবিতা লেখা শুরু করেন। \nজুতা তৈরি এবং সেলাইয়ের কাজ ছাড়াও, তিনি খনি, বাদ্যযন্ত্র তৈরি এবং অপেশাদার দন্তচিকিৎসার মতো অনেক কাজ করতেন। তিনি কাহরামানমারাসের এলবিস্তানে যান এবং একজন ফটোগ্রাফার হিসেবে কাজ শুরু করেন কিন্তু শহরের সাথে খাপ খাইয়ে নিতে না পেরে নিজের শহরে ফিরে আসেন। তিনি তার কবিতার মাধ্যমে বিখ্যাত হয়ে ওঠেন এবং ইস্তাম্বুলে যান। \nতিনি ১৯৭৬ সালের ৫ নভেম্বর ইস্তাম্বুলে মারা যান। তার দুই মেয়ে (সুলতান এবং গুলবেয়াজ) এবং চার ছেলে (হায়দার, হুসেইন, হায়দার এবং কামাল) ছিল। ১৯৯২ সালে ৩৪ বছর বয়সে হিদির গুরেল মারা যান। তার মৃত্যুর কিছু বছর পর,তার স্ত্রী সুলতান ২০০০ সালের ফেব্রুয়ারিতে মারা যান। তার বড় ছেলে হায়দার ২০০১ সালের নভেম্বরে মৃত্যুবরণ করেন।তার বড় মেয়ে সুলতান ২০০৬ সালের ডিসেম্বরে মারা যান এবং তার ছেলে কামাল ২৪শে মার্চ, ২০১৪ সালে মারা যান। তার ছেলে হুসেইন তুরস্কের বালিকেসিরে থাকেন। আর, তার মেয়ে গুলবেয়াজ ইংল্যান্ডের লন্ডনে থাকেন। \n\n\n== আরো দেখুন ==\nতুর্কি লোকসাহিত্য\n\n\n== তথ্যসূত্র =="}