{"pageid": 1435074, "title": "কুমায়েল ইবনে জিয়াদের মাজার", "url": "https://bn.wikipedia.org/wiki?curid=1435074", "content": "কুমায়েল ইবনে জিয়াদের মাজার হলো চতুর্থ রাশিদুন খলিফা আলী ইবনে আবি তালিবের সহচর কুমায়েল ইবনে জিয়াদকে উৎসর্গ করা একটি মাজার। অর্থাৎ এখানে কুমায়েল ইবনে জিয়াদকে কবর দেওয়া হয়েছিলো। এটি ইরাকের নাজাফ ও কুফা শহরে আল-হান্নানাহ মসজিদ এর পাশে অবস্থিত।\n\n\n== ইতিহাস ==\n\nআল-হাজ্জাজ ইবনে ইউসুফের হাতে কুমায়েল ইবনে জিয়াদ নিহত হওয়ার পর তাকে ওই স্থানে দাফন করা হয় এবং তার কবরের উপরে একটি মাজার নির্মাণ করা হয়। মাজারটি প্রথম ১৯৫০ সালে ইমাম আলী মসজিদের তত্ত্বাবধায়ক শেখ আলী আল-বাগদাদি দ্বারা নির্মিত হয়েছিল, যিনি এ মাজারটি নির্মাণের আদেশ দিয়েছিলেন। পরবর্তীকালে ১৯৭০-এর দশকে জায়গাটি সম্প্রসারণ করা হয়। ২০০০ সালে হজ্জ আব্দুল হুসাইন আল-সরাফ নামে এক ব্যবসায়ী মাজার পুনরুদ্ধারের জন্য অর্থায়ন করার পরে মাজারের উপরের গম্বুজটি প্রতিস্থাপন করা হয়েছিলো। এরপর ২০০৭ সালে নাজাফ এর সরকার মাজারটি সম্প্রসারণ ও মেরামতের জন্য কিছু অর্থ দান করেন। ২০০৯ সালে মাজারের প্রাঙ্গণ পুনর্নির্মাণ করা হয়েছিলো এবং নিকাশী ব্যবস্থাও মেরামত করা হয়েছিলো।\n\n\n== স্থাপত্য ==\nবর্তমানে মাজারটি একটি আধুনিক কাঠামো, মূল ভবনটি ১৯৫০ সালের। মাজারের গম্বুজটি কাসানী টাইলস দিয়ে আচ্ছাদিত, যার উপরে বারো ইমাম এর নাম লেখা রয়েছে‌। কুমায়েল ইবনে জিয়াদ এর কবরটি গম্বুজের নীচে অবস্থিত এবং কুমায়েল ইবনে জিয়াদ ছাড়াও মাজারটিতে আলী ইবনে আবি তালিবের আরও কয়েকজন সঙ্গীর কবর রয়েছে। মাজারের মেঝে এবং দেয়ালগুলি ইতালীয় অ্যালাবাস্টার দিয়ে আবৃত।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nনীল মসজিদ (মাজার-ই-শরীফ)\nইরাকের মসজিদের তালিকা\n\n\n== তথ্যসূত্র =="}