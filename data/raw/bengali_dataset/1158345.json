{"pageid": 1158345, "title": "আয়রন হর্স (কবিতা)", "url": "https://bn.wikipedia.org/wiki?curid=1158345", "content": "আয়রন হর্স অ্যালেন গিন্সবার্গের রচিত কবিতা। পদ্যটি ১৯৬০-এর দশকের মাঝামাঝি থেকে শেষ পর্যন্ত লেখা তাঁর দ্য ফল অফ আমেরিকা: পোয়েমস অফ দিজ স্টেটস- এর একটি গুরুত্বপূর্ণ অংশ। কবিতাটি কানাডার টরন্টোর কোচ হাউস প্রেস হতে ১৯৭৩ সালের জানুয়ারিতে প্রথম প্রকাশিত হয়েছিল। এছাড়াও একইবছর জার্মানির গটিংজেন হতে উডো ব্রেগারের এক্সপান্ডেড মিডিয়া এডিশন্স হতে ইউরোপীয় পাঠকদের জন্য প্রকাশিত হয়। প্রথম আমেরিকান সংস্করণটি ১৯৭৪ সালে সান ফ্রান্সিসকো'র সিটি লাইট বুকস্টোর হতে পুস্তিকা আকারে প্রকাশিত হয়।\n\n\n== বিষয়বস্তু ==\n১৯৬৬ সালের ২২ জুলাই, গিন্সবার্গ যুক্তরাষ্ট্রের পশ্চিম উপকূল থেকে শিকাগোতে যাওয়ার সময় একটি ট্রেনে চড়েছিলেন, তখন আয়রন হর্স -এর প্রথম অংশটি রচিত হয়েছিল। গিন্সবার্গ প্রথমে কবিতাটি নিজ কন্ঠে টেপ রেকর্ডারে ধারণ ও পরে প্রতিলিপি করেছিলেন। কবিতার দ্বিতীয় অংশটি উত্তর আমেরিকার আন্তঃনগর বাস সেবা গ্রেহাউন্ড বাসে যাত্রা করার সময় লিখেছিলেন।\nকবিতাটিতে তার বিষয় পর্যবেক্ষণের 'উঠানামা' পরিলক্ষিত হয়েছে এবং তার দ্য ফল অফ আমেরিকার অন্যান্য কবিতায় পাওয়া একই অভিব্যক্তির অনেকগুলি ব্যবহার করেছেন।\nগিন্সবার্গ কবিতায় যে বিষয়গুলোকে স্পর্শ করেছেন তার মধ্যে রয়েছে: একদল সৈন্য ট্রেনে চড়ে তাদের মধ্যে কেউ কেউ সম্ভবত ভিয়েতনাম যাওয়ার পথে এবং তাদের মানসিকতা; তার অতীত এবং যৌবনের জন্য একটি নস্টালজিক অনুভূতি, জনসাধারণের সামনে তার নিজের ব্যক্তিত্বের উপর গুজব, একাকী জীবনে অবসর নেওয়ার চিন্তা হতে কিছু বিনোদন দেওয়া; বর্তমান ঘটনা, শিরোনাম, ট্রেনে নিজ কানে শোনা (অথবা কাল্পনিক) কথোপকথন, এবং ট্রেন হতে ও ট্রেনের বাহিরে দেখা দর্শনীয় স্থান।\n\n\n== উৎসসূত্র ==\nশুমাখার, মাইকেল। (১৯৯২) ধার্মা লায়ন। সেন্ট মার্টিন্স প্রেস, নিউ ইয়র্ক। আইএসবিএন ০-৩১২-১১২৬৩-৭"}