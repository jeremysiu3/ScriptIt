{"pageid": 1055980, "title": "জামিয়া ইসলামিয়া আজিজিয়া আনওয়ারুল উলুম", "url": "https://bn.wikipedia.org/wiki?curid=1055980", "content": "জামিয়া ইসলামিয়া আজিজিয়া আনওয়ারুল উলুম (সংক্ষেপে হিলি মাদরাসা) রংপুর বিভাগের দিনাজপুর জেলার হাকিমপুর উপজেলার বাংলা হিলিতে অবস্থিত একটি কওমি মাদ্রাসা। এটি প্রতিষ্ঠিত হয় ১৯৬০ সালে। ইসলামি শিক্ষার প্রচার-প্রসারে তৎকালীন সময়ে ফেনী থেকে দিনাজপুরে আসেন বিশিষ্ট আলেম মাওলানা সাদেক সাহেব। এখানে এসে রেল স্টেশন সংলগ্ন মসজিদে ইমামতির পাশাপাশি শিশু-কিশোরদের মাঝে ধর্মীয় শিক্ষা দিতে প্রভাতকালীন মক্তব চালু করেন। পরবর্তীতে তার একান্ত ইচ্ছা ও এলাকাবাসীর চাহিদায় মক্তবটি প্রসারিত হয়ে দারুল উলুম দেওবন্দের মূলনীতির আলোকে একটি পূর্ণাঙ্গ মাদ্রাসায় পরিণত হয়।১৯৯৪ সালে এখানে দাওরায়ে হাদিস (মাস্টার্স) খােলা হয়। মাদরাসাটির প্রতিষ্ঠাতা পরিচালক মাওলানা সাদেক সাহেব যাওয়ার পর দীর্ঘ ৩৬ বছর মাদ্রাসা পরিচালনার দায়িত্ব পালন করেন ফটিকছড়ির মাওলানা হারুন চৌধুরী। বর্তমানে মাদ্রাসাটি পরিচালনা করছেন মাওলানা শামছুল হুদা খান। বর্তমান মাদরাসার ছাত্রসংখ্যা প্রায় ১৪০০ জন, শিক্ষক ৪৬ জন ও কর্মচারী ১২ জন। মাদরাসাটি শিক্ষা কার্যক্রমের পাশাপাশি বিভিন্ন সামাজিক কার্যক্রমেও অংশগ্রহণ করে থাকে।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}