{"pageid": 1391429, "title": "জানে জান (২০২৩-এর চলচ্চিত্র)", "url": "https://bn.wikipedia.org/wiki?curid=1391429", "content": "জানে জান (অনু. প্রিয়তমা) হচ্ছে ২০২৩ সালে মুক্তিপ্রাপ্ত একটি হিন্দি ভাষার চলচ্চিত্র। সুজয় ঘোষের পরিচালনায় এই চলচ্চিত্রটিতে মুখ্য ভূমিকায় অভিনয় করেছিলেন কারিনা কাপুর, জয়দ্বীপ আহলাওয়াত এবং বিজয় ভার্মা। এই চলচ্চিত্রটি জাপানি লেখক কেইগো হিগাশিনোর লেখা উপন্যাস 'দ্য ডেভোশন অব সাসপেক্ট এক্স'-এর কাহিনী অবলম্বনে নির্মিত, উপন্যাসটি ২০০৫ সালে প্রকাশিত হয়েছিলো। চলচ্চিত্রটি অনলাইন প্ল্যাটফর্ম নেটফ্লিক্সে মুক্তি দেওয়া হয় ২০২১ সালের ২১ সেপ্টেম্বরে।\nএই চলচ্চিত্রটিতে কারিনা কাপুর মায়া ডি' সুজা নামের এক নারীর চরিত্রে অভিনয় করেছেন যিনি শুধু তার মেয়েকে নিয়ে কালিম্পংয়ে থাকেন, তার স্বামী পুলিশ বাহিনীতে কাজ করেন এবং তার স্বামীর সঙ্গে তার সম্পর্ক ভালো না।\n\n\n== কাহিনী ==\nমায়া ডি'সুজা নামের এক নারী কালিম্পং-এর এক রেস্তোরাঁয় কাজ করেন, রেস্তোরাঁটি মূলত তিনিই পরিচালনা করেন, তিনি একজন তালাকপ্রাপ্তা নারী এবং তার এক মেয়ে আছে যার নাম তারা। নরেন ব্যাস নামের এক পুরুষ তাদের পাশের বাসায় থাকেন যিনি হচ্ছেন ওই এলাকারই একটি বিদ্যালয়ের গণিত শিক্ষক। এই পুরুষটি মায়ার উপর যৌন নজর দেন কিন্তু তাকে বুঝতে দেননা।\nমায়ার প্রাক্তন স্বামী অজিত একদা মায়াদের বাসায় উপস্থিত হয় এবং মায়া আর তারার সাথে তার বাদানুবাদ হয়, এক পর্যায়ে অজিত তারাকে শারীরিকভাবে আক্রমণ করে এবং মায়া ক্ষেপে যেয়ে অজিতকে বকা দেয়, তারা দুজনে মারামারিতে লিপ্ত হয় এবং এক পর্যায়ে তারা পেছন থেকে অজিতের মাথায় আঘাত করে। অজিতকে তারা এবং মায়া শ্বাসরুদ্ধ করে হত্যা করে।\nঅজিতের মৃতদেহ নিয়ে দুশ্চিন্তায় পড়ে যায় মায়া, এবং তখনই নরেন ব্যাস আসে তাদেরকে সাহায্য করে, সে এসে অজিতের মৃতদেহ গুম করে ফেলে।\nঅজিতের বিদ্যালয় জীবনের একজন সহপাঠী নাম করণ আনন্দ ওই এলাকায় পুলিশ বাহিনীর গোয়েন্দা হিসেবে বদলী হয়ে আসে, সে অজিতের গুম হওয়া নিয়ে তদন্ত করে।\n\n\n== অভিনয়ে ==\nকারিনা কাপুর - মায়া ডি' সুজা (সোনিয়া তাওড়ে); ইনি কালিম্পংয়ের একটি রেস্তোরাঁয় ওয়েট্রেস হিসেবে কাজ করেন\nজয়দ্বীপ আহলাওয়াত - নরেন ব্যাস 'নারু'; একজন গণিত শিক্ষক যিনি কালিম্পংয়ের মাউন্ট জর্জ স্কুলে পড়ান\nবিজয় ভার্মা - পুলিশ পরিদর্শক করণ আনন্দ; নরেন ব্যাসের একসময়কার সহপাঠী\nসৌরভ সচদেব - সহকারী উপ পরিদর্শ অজিত; মায়া'র স্বামী, তারার বাবা\nলিন লাইশরাম - প্রেমা কামি; কালিম্পংয়ের যে রেস্তোরাঁয় মায়া কাজ করেন ওখানের আরেকজন কর্মী\nনয়শা খান্না - তারা ডি' সুজা; মায়া'র মেয়ে, নরেন ব্যাস যে স্কুলে পড়ান সেখানকার ছাত্রী\nউদিতি সিং - অল্প বয়সী সোনিয়া তাওড়ে (মায়া ডি' সুজা), মুম্বাইয়ের শবনম ড্যান্স বারের কর্মী\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জানে জান  (ইংরেজি)"}