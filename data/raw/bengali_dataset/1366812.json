{"pageid": 1366812, "title": "রামচন্দ্র পাল", "url": "https://bn.wikipedia.org/wiki?curid=1366812", "content": "রামচন্দ্র পাল ছিলেন একজন ভারতীয় বাঙালী সঙ্গীত পরিচালক, গায়ক ও অভিনেতা। তিনি বাদল খানের থেকে সঙ্গীতের তালিম নেন।\nতিনি ১৯০৯ সালে কলকাতায় জন্মগ্রহণ করেন। তাঁর চলচ্চিত্রে কর্মজীবন শুরু হয় ১৯৩০–১৯৩১ এই সময়ে। তিনি বাংলা, হিন্দি ইত্যাদি ভাষার চলচ্চিত্রে কাজ করেন।  ১৯৩৯ সালে দক্ষিণ ভারত থেকে মুক্তিপ্রাপ্ত  প্রথম হিন্দি চলচ্চিত্র 'প্রেমসাগর'-এ সঙ্গীত পরিচালক হিসেবে নিজ স্বাক্ষর রাখেন। তিনি 'মনমোহন' (১৯৩৬), 'ডেকান ক্যুইন' (১৯৩৬) এবং 'আজাদ' (১৯৪০) চলচ্চিত্রে অভিনেতা হিসেবেও কাজ করেন। 'আকাশপ্রদীপ' চলচ্চিত্রে তিনি দক্ষতার সঙ্গে সঙ্গীত পরিচালনা করলেও, সেটি মুক্তি পায়নি। ১৯৬২ সালে তিনি নিজের পাল ফিল্মসের ব্যানারে  'রাজনন্দিনী' নামক চলচ্চিত্র পরিচালনা করেন, কিন্তু সেটিও মুক্তি পায়নি। তারপর ঐ বছর থেকেই তিনি চলচ্চিত্রে কোন ধরনের কাজ করা থেকে নিজেকে বিরত রাখেন।\n'বিল্বমঙ্গল' (১৯৩২), 'সারঙ্গধারা' (১৯৩৫), 'মনমোহন' (১৯৩৬), 'ডেকান ক্যুইন' (১৯৩৬), 'রজনী' (১৯৩৬), 'ইন্দিরা' (১৯৩৬), 'প্রেমসাগর' (১৯৩৯), 'কঙ্গন' (১৯৩৯), 'বন্ধন' (১৯৪০), 'আজাদ' (১৯৪০), 'পুনর্মিলন' (১৯৪০), 'নায়া সংসার' (১৯৪১), 'উল্ঝন' (১৯৪২), 'তসবীর' (১৯৪৩), 'নল দময়ন্তী' (১৯৪৫), 'লাজ' (১৯৪৬), 'ফির ভি আপনা হে' (১৯৪৬) ইত্যাদি চলচ্চিত্রে তাঁর সঙ্গীতকর্মের জন্য প্রসিদ্ধি লাভ করেন।\nতিনি ১৯৯৩ সালের ২১ জানুয়ারি প্রয়াত হন।\n\n\n== তথ্যসূত্র ==\n\n\n== বহিঃসংযোগ ==\nhttps://www.saregama.com/amp/artist/ram-chandra-pal_6441/songs\nhttps://muvyz.com/people/rv722482/Filmography/Musician/  ওয়েব্যাক মেশিনে আর্কাইভকৃত ২ জুলাই ২০২৩ তারিখে\nhttps://en.m.wikipedia.org/wiki/Phir_Bhi_Apna_Hai\nhttps://en.m.wikipedia.org/wiki/Deccan_Queen_(film)\nhttps://en.m.wikipedia.org/wiki/Punar_Milan\nhttps://www.bollywoodmdb.com/celebrities/filmography/ramchandra-pal/15409  ওয়েব্যাক মেশিনে আর্কাইভকৃত ২ জুলাই ২০২৩ তারিখে"}