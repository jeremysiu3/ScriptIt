{"pageid": 1052625, "title": "সেন্থিলনগর", "url": "https://bn.wikipedia.org/wiki?curid=1052625", "content": "সেন্থিলনগর দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল। এটি পূর্বে তিরুভেলুর জেলার কোলাতুর অঞ্চলের অন্তর্ভুক্ত ছিল চেন্নাই জেলার অংশীভূত হওয়ার পর একটি আবাড়ি প্রশাসনিক ক্ষেত্রের অন্তর্ভুক্ত হয়। এই লোকালয়টি অম্বাত্তুর এবং আবাড়ি রেলওয়ে স্টেশন-এর মাঝে চেন্নাই শহরের উত্তর-পশ্চিমদিকে অবস্থিত। মূলত আবাসিক পরিসংখ্যান এর উপর ভিত্তি করে এই লোকালয়টি গড়ে উঠছে।‌ বলমপুরী বিনায়ক মন্দির, তিরুমুল্লাইবায়ল রেলওয়ে স্টেশন, রঙ্গস্বামী ও কলাইমাগল মেট্রিকুলেশন স্কুল, আন্না অডিটোরিয়াম এই লোকালয়ের মূল আকর্ষণ ও প্রতিষ্ঠান। এছাড়াও রয়েছে ভৌগোলিক কারণে বিখ্যাত একটি বটগাছ, যা \"আল মরম\" নামে পরিচিত।\nনিকটতম রেলস্টেশনটি হলো তিরুমুল্লাইবায়ল রেলওয়ে স্টেশন। এটি নর্দান গ্র্যান্ড ট্রাঙ্ক রোড (এটি ১৬ নং জাতীয় সড়কের অংশ) ২০০ ফিট রোড এর পাশে মহাত্মা গান্ধী মূল সড়কের থেকে ৫০০ মিটার দূরে অবস্থিত।\nসড়কপথে এটি চেন্নাই সেন্ট্রাল থেকে ২২ কিলোমিটার চেন্নাই বাইপাস থেকে ৪ কিলোমিটার এবং চেন্নাই আন্তর্জাতিক বিমানবন্দর থেকে ২৪ কিলোমিটার দূরে অবস্থিত। অম্বাত্তুর ও তিরুমুল্লাইবায়ল রয়েছে ২.৫ ও ২.২ কিলোমিটার দূরত্বের মধ্যে।‌‌ নিকটে অবস্থিত চেন্নাই বাইপাস ব্যাঙ্গালোর হাইওয়ে জিএসটি রোড এবং কলকাতা হাইওয়ের জংশন।\n১৯৭০ খ্রিস্টাব্দের পর তামিলনাড়ু গৃহ মন্ত্রণালয়ের উদ্যোগে লোকালয়ের যথেষ্ট উন্নতি সাধন হয়। সড়ক ব্যবস্থা চিকিৎসা ব্যবস্থা অর্থনৈতিক কমপ্লেক্স তৈরী স্কুল কলেজ অডিটোরিয়াম বাস স্ট্যান্ড খেলার মাঠ প্রভৃতি সুযোগ সুবিধা তৈরি হতে থাকে। চেন্নাই এমটিসি বাস পরিষেবার মাধ্যমে এটি চেন্নাই সেন্ট্রাল, মন্দাবেলী, মীঞ্জুর, ত্যাগরায়নগর, গিণ্ডি, তিরুমুল্লাইবায়ল, তিরু ভি কল্যাণসুন্দরম নগর, পাড়িয়ানলুর, মূলকড়াই, আম্বাত্তুর ছাড়াও শহরের অভ্যন্তরে এবং শহরের বাইরের জেলার বিভিন্ন অংশের সঙ্গে যুক্ত।\nএটি আবাড়ি পৌরসভার ১১ নং ওয়ার্ড ও এর ওয়ার্ড কাউন্সিলর হলেন শ্রী সি. গোপালকৃষ্ণণ।\n\n\n== তথ্যসূত্র =="}