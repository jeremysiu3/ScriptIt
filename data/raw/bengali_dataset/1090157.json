{"pageid": 1090157, "title": "মনিস ডাঁগি", "url": "https://bn.wikipedia.org/wiki?curid=1090157", "content": "মনিস ডাঁগি (নেপালি: मनिस डॉगी, ইংরেজি: Manish Dangi; জন্ম: ১৭ সেপ্টেম্বর ২০০১) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব মছিন্দ্র এবং নেপাল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় হিসেবে খেলেন।\n২০১৭ সালে, দক্ষিণ কোরীয় ফুটবল ক্লাব সিনহাং মিডল স্কুলের যুব পর্যায়ের হয়ে খেলার মাধ্যমে মনিস ফুটবল জগতে প্রবেশ করেছেন এবং পরবর্তীকালে ডংডুশান, ডংডুশান সিনহাং এবং পোশান সিটিজেনের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০২১–২২ মৌসুমে, নেপালি ক্লাব বিরাটনগর সিটির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বিরাটনগর সিটির হয়ে মাত্র এক মৌসুম অতিবাহিত করার পর ২০২১–২২ মৌসুমে তিনি নেপালি ক্লাব মছিন্দ্রে যোগদান করেছেন।\nমনিস ২০২১ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ১১ ম্যাচে ২টি গোল করেছেন।\n\n\n== প্রারম্ভিক জীবন ==\nমনিস ডাঁগি ২০০১ সালের ১৭ই সেপ্টেম্বর তারিখে নেপালের কাঠমান্ডুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ২৯শে মে তারিখে, ১৯ বছর, ৮ মাস ও ১২ দিন বয়সে, ডান পায়ে ফুটবল খেলায় পারদর্শী মনিস ইরাকের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৫ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি ইরাক ২–৬ গোলের ব্যবধানে জয়লাভ করেছিল। জাতীয় দলের হয়ে অভিষেক ম্যাচেই নেপালের জার্সি গায়ে প্রথম গোলটি করেছেন; ম্যাচের ২৯তম মিনিটে অঞ্জন বিষ্টের অ্যাসিস্ট হতে নেপালের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মনিস ডাঁগি  (ইংরেজি)  \nট্রান্সফারমার্কেটে মনিস ডাঁগি (ইংরেজি) \nওয়ার্ল্ডফুটবল.নেটে মনিস ডাঁগি (ইংরেজি) \nইএসপিএন এফসিতে মনিস ডাঁগি (ইংরেজি) \nন্যাশনাল-ফুটবল-টিমস.কমে মনিস ডাঁগি (ইংরেজি)"}