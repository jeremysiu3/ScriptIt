{"pageid": 1333356, "title": "মাওরি জাতি", "url": "https://bn.wikipedia.org/wiki?curid=1333356", "content": "মাওরি জাতি হলো নিউজিল্যান্ড ভূখণ্ডের আদিবাসী একটি পলিনেশীয় জাতি।  মাওরিদের পূর্বপুরুষেরা পূর্ব পলিনেশিয়ায় বসতি স্থাপনকারীদের থেকে উদ্ভূত হয়েছিল, যারা প্রায় ১৩২০ থেকে ১৩৫০ সালের মধ্যে বিভিন্ন যাত্রায় নিউজিল্যান্ডে আসেন।  বিচ্ছিন্নভাবে কয়েক শতাব্দী যাবত এই বসতি স্থাপনকারীরা একটি স্বতন্ত্র সংস্কৃতি গড়ে তুলেছিল, যার ভাষা, পৌরাণিক , কারুশিল্প অন্যান্য পূর্ব পলিনেশীয় সংস্কৃতিধারা থেকে স্বাধীনভাবে বিকশিত হয়েছিল। কিছু প্রারম্ভিক মাওরি চাথাম দ্বীপপুঞ্জে চলে যায়, যেখানে তাদের বংশধররা নিউজিল্যান্ডের অন্যান্য পলিনেশীয় আদিবাসী জাতি গোষ্ঠীতে পরিণত হয়। \nমাওরি এবং ইউরোপীয়দের মধ্যে প্রাথমিক যোগাযোগ ১৮ শতকে শুরু হয়েছিল, যা লাভজনক বাণিজ্য থেকে প্রাণঘাতী সহিংসতা পর্যন্ত বিস্তৃত ছিল। মাওরিরা তখন সক্রিয়ভাবে নতুনদের কাছ থেকে অনেক প্রযুক্তি গ্রহণ করে। ১৮৪০ সালে ওয়েতাঙ্গির চুক্তি স্বাক্ষরের মাধ্যমে দুটি সংস্কৃতি একটি প্রজন্মের জন্য সহাবস্থান করতে শুরু করে। মাওরিদের থেকে বিতর্কিত জমি ক্রয় নিয়ে উভয়ের মাঝে ক্রমবর্ধমান উত্তেজনা ১৮৬০ এর দশকে সংঘর্ষের দিকে নিয়ে যায় এবং পরবর্তীতে তাদের জমি বাজেয়াপ্ত হয়। ১৮৭৭ সালে চুক্তিটিকে আইনী বাতিল ঘোষণা করার পর মাওরিরা পশ্চিমা সংস্কৃতির অনেক দিককে আত্তীকরণ করতে বাধ্য হয়েছিল। সামাজিক উত্থান ও প্রবর্তিত রোগের মহামারি মাওরি জনসংখ্যার উপর একটি বিধ্বংসী ধাক্কা দেয়। এতে তাদের সংখ্যা নাটকীয়ভাবে হ্রাস পায়। কিন্তু বিশ শতকের শরুতে তারা সে সংখ্যা পুনরুদ্ধার করতে শুরু করে। ২০২২ সালের জুনে নিউজিল্যান্ডের মোট মাওরি জনসংখ্যা ৮৯২,২০০, মোট জনসংখ্যার ১৭.২% হিসাব করা হয়। \nইউরোপীয়দের পরে মাওরিরা নিউজিল্যান্ডের দ্বিতীয় বৃহত্তম জাতিগোষ্ঠী। এছাড়াও অস্ট্রেলিয়ায় ১৮০,০০০ এর বেশি মাওরি বাস করে। মাওরিরা নিউজিল্যান্ডের সংস্কৃতি, মিডিয়া, রাজনীতি ও খেলাধুলাসহ সমাজের সকল ক্ষেত্রে সক্রিয়।\n\n\n== তথ্যসূত্র =="}