{"pageid": 1178764, "title": "দক্ষিণ ও পূর্ব ইউক্রেনের সংযুক্তি", "url": "https://bn.wikipedia.org/wiki?curid=1178764", "content": "রাশিয়া ২০২২ সালের ৩০শে সেপ্টেম্বর একটি চলমান আক্রমণের মধ্যে, চারটি ইউক্রেনীয় ওব্লাস্ত – লুহানস্ক, দোনেৎস্ক, জাপোরিসা ও খেরসনকে সংযুক্ত করার ঘোষণা দেয়। চারটি সংযুক্ত অঞ্চল ইউক্রেনের ১৫% ভূখণ্ড নিয়ে গঠিত; সে সময় কোন ওব্লাস্তই পুরোপুরি রাশিয়ার নিয়ন্ত্রণে ছিল না। এটি দ্বিতীয় বিশ্বযুদ্ধের পর ইউরোপে সবচেয়ে বড় সংযোজনের ঘটনা। এটি রাশিয়ান মূল ভূখণ্ড ও ক্রিমিয়ার মধ্যে একটি স্থল সংযোগ তৈরি করেছে, এবং ইউক্রেনকে আজভ সাগর থেকে বিচ্ছিন্ন করেছে।\nআন্তর্জাতিকভাবে অস্বীকৃত গণভোটের কয়েকদিন পরে সংযুক্তিকরণ ঘটেছিল, যেটি রুশ দখলদার কর্তৃপক্ষের দ্বারা এমন অঞ্চলে সংগঠিত হয়েছিল যেখানে শত্রুতা চলছিল এবং বেশিরভাগ জনসংখ্যা এলাকা ছেড়ে পালিয়ে গিয়েছিল। এটি আক্রমণ শুরুর সাত মাস পরে এবং ইউক্রেনীয় খারকিভ প্রত্যাক্রমণ শুরুর এক মাসেরও কম সময় পরে ঘটেছিল। দখলদারিত্বের প্রধান লিওনিড পাসেচনিক, ডেনিস পুশিলিন, ইয়েভজেনি বালিটস্কি ও ভ্লাদিমির সালদো এবং রাশিয়ার রাষ্ট্রপতি ভ্লাদিমির পুতিনের উপস্থিতিতে স্বাক্ষর অনুষ্ঠানটি মস্কোতে অনুষ্ঠিত হয়েছিল।\nসংযুক্তিকরণ আন্তর্জাতিক সম্প্রদায় দ্বারা অস্বীকৃত। ইউক্রেন, ইউরোপীয় ইউনিয়ন, মার্কিন যুক্তরাষ্ট্র ও রাষ্ট্রসংঘ সকলেই বলেছে যে গণভোট ও সংযুক্তির কোনো আইনি ভিত্তি বা প্রভাব নেই। ইউক্রেনের রাষ্ট্রপতি ভলোদিমির জেলেনস্কি জবাবে বলেছেন যে ইউক্রেন দ্রুত ভিত্তিতে ন্যাটোতে যোগদানের জন্য আবেদন করবে।\n\n\n== তথ্যসূত্র =="}