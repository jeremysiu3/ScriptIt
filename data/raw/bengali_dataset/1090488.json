{"pageid": 1090488, "title": "এম্বাবানে", "url": "https://bn.wikipedia.org/wiki?curid=1090488", "content": "এম্বাবানে (; সোয়াজি: ÉMbábáne, আইপিএ: [ɛ́ᵐbʱáɓánɛ]) ইসোয়াতিনির (প্রাক্তন সোয়াজিল্যান্ড) বৃহত্তম শহর ও দেশটির আইন ও বিচার বিভাগীয় রাজধানী (লোবাম্বা দেশটির নির্বাহী বিভাগীয় রাজধানী)। নগরীটি দেশটির পশ্চিমভাগের হাইফেল্ড তথা এমদিম্বা পার্বত্য অঞ্চলে এম্বাবানে নদী ও এর উপনদী পোলিঞ্জানে নদীর সঙ্গমস্থলের কাছে অবস্থিত। প্রশাসনিকভাবে এটি দেশটির হোহো অঞ্চলের প্রশাসনিক কেন্দ্র। নগরীটি সমুদ্র সমতল থেকে ১২৪৩ মিটার উচ্চতায় অবস্থিত। নগরীটির দিয়ে এমআর৩ মহাসড়কটি চলে গিয়েছে। এসোয়াতিনির সিংহভাগ সরকারি কার্যালয় ও উচ্চ আদালত এম্বাবানেতে অবস্থিত। এখানেই দেশের আইনপ্রণেতারা মিলিত হন। এসোয়াতিনির প্রধান পর্যটকদের জন্য দর্শনীয় অঞ্চলটি এম্বাবানের খুব কাছেই অবস্থিত। ২০১০ সালে শহরে প্রায় ৯৫ হাজার লোকের বাস ছিল।\nএম্বাবানে এখন যেখানে অবস্থিত, সেখানে ১৯শ শতকে সোয়াজি রাজা তার গবাদি পশুর পালগুলি রক্ষণাবেক্ষণ করতেন (ক্রাল)। ২০শ শতকের শুরুতে ব্রিটিশ সাম্রাজ্যে এসোয়াতিনি নিজের নিয়ন্ত্রণে নিয়ে নেয়। তারা ১৯০২ সালে এখানে একটি প্রশাসনিক কেন্দ্র হিসেবে এম্বাবানে শহরটিকে প্রতিষ্ঠা করে ও সেটিকে উপনিবেশটির রাজধানী বানায়। ১৯৬৪ সালে এম্বাবানে থেকে মোজাম্বিক পর্যন্ত একটি রেলপথ নির্মাণ করা হয়, যার মূল উদ্দেশ্য ছিল হাইফেল্ড অঞ্চলের এঙ্গোয়েনিয়া খনি থেকে উত্তোলিত লৌহ আকরিক রপ্তানি করা। ১৯৬৮ সালে এসোয়াতিনি স্বাধীনতা লাভ করলে এম্বাবানে দেশটির রাজধানী হিসেবে রয়ে যায়।\n\n\n== তথ্যসূত্র ==\n\n\n== বহিঃসংযোগ =="}