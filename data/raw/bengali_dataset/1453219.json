{"pageid": 1453219, "title": "ক্রীড়া বিনোদন", "url": "https://bn.wikipedia.org/wiki?curid=1453219", "content": "ক্রীড়া বিনোদন হলো এক ধরনের প্রদর্শনী যা দর্শকদের বিনোদনের উদ্দেশ্যে একটি উচ্চস্তরের নাট্য বিকাশ এবং অসামান্য উপস্থাপনা ব্যবহার করে আপাতদৃষ্টিতে একটি প্রতিযোগিতামূলক অনুষ্ঠান উপস্থাপন করে। এটি সাধারণ খেলাধুলা বা গেমের মতো না যেগুলো প্রতিযোগিতা, খেলাধুলা, শারীরিক ব্যায়াম বা ব্যক্তিগত বিনোদনের জন্য পরিচালিত হয়, ক্রীড়া বিনোদনের প্রাথমিক কাজ হলো দর্শকদের সুবিধার জন্য পারফরম্যান্স। সাধারণত, কিন্তু সব ক্ষেত্রে নয়, ফলাফল পূর্বনির্ধারিত থাকে; যেহেতু এটি একটি ওপেন সিক্রেট, তাই এটিকে পাতানো বলে মনে করা হয় না।\n\n\n== ইতিহাস ==\n\"ক্রীড়া বিনোদন\" শব্দটি ১৯৮০' এর দশকে ওয়ার্ল্ড রেসলিং ফেডারেশন (ডাব্লিউডাব্লিউএফ, এখন ডাব্লিউডাব্লিউই) এর চেয়ারম্যান ভিন্স ম্যাকম্যান দ্বারা প্রবর্তন করা হয়েছিল পেশাদার কুস্তির শিল্পকে বর্ণনা করার জন্য একটি বিপণন পরিভাষা হিসাবে,  প্রাথমিকভাবে সম্ভাব্য বিজ্ঞাপনদাতাদের জন্য। যদিও ফেব্রুয়ারী ১৯৩৫ সালে, টরন্টো স্টার স্পোর্টস এডিটর লু মার্শ পেশাদার কুস্তিকে \"ক্রীড়ামূলক বিনোদন\" হিসাবে বর্ণনা করেছিলেন। ১৯৮৯ সালে, ডব্লিউডব্লিউএফ এই শব্দগুচ্ছটি ব্যবহার করেছিল যাতে নিউ জার্সি সিনেট পেশাদার কুস্তিকে \"ক্রীড়া বিনোদন\" হিসাবে শ্রেণীবদ্ধ করে, যেনো এটিকে প্রতিযোগিতামূলক খেলার সাথে সরাসরি সম্পৃক্ত করা না হয়।\nকিছু ক্রীড়া বিনোদন অনুষ্ঠান প্রকৃত খেলার বিভিন্ন রূপের প্রতিনিধিত্ব করে, যেমন হারলেম গ্লোবেট্রটারদের সাথে প্রদর্শনী বাস্কেটবল। অন্যরা বিনোদনের উদ্দেশ্যে খেলাধুলাকে কিছুটা পরিবর্তন করে: বিভিন্ন ধরণের পেশাদার কুস্তি (যা ঐতিহ্যবাহী কুস্তি থেকে উদ্ভূত), এবং সম্প্রতি বেশকিছু মেজর লীগ বেসবল ইনিংসের মধ্যে অনুষ্ঠিত বিভিন্ন মাসকট রেস।  রোলার ডার্বি ১৯৭০' এর দশকে ক্রীড়া বিনোদনের একটি জনপ্রিয় রূপ হিসাবে উপস্থাপিত হয়েছিল, যদিও আধুনিক সংস্করণগুলি আসল প্রতিযোগিতা।\n\n\n== উপলব্ধি ==\nক্রীড়া বিনোদনের রয়েছে বিবেকহীন, নিম্ন স্তরের জনপ্রিয় সংস্কৃতি হওয়ার কলঙ্ক, কিছু ক্ষেত্রে বিনোদনের দোহাই দিয়ে সহিংসতাকে মহিমান্বিত করা হয়, এবং জনপ্রিয় মাধ্যমে এটি প্রায়ই সমালোচিত হয়েছে, বেশিরভাগ সময় ব্যঙ্গের মাধ্যমে।\n\n\n== তথ্যসূত্র =="}