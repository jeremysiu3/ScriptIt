{"pageid": 1366886, "title": "আলকাজার গ্রন্থাগার অগ্নিসংযোগ", "url": "https://bn.wikipedia.org/wiki?curid=1366886", "content": "২০২৩ সালের ২০শে জুন শুরু হওয়া একটি বড় অগ্নিকাণ্ডে ফ্রান্সের আলকাজার গ্রন্থাগারটি ব্যাপকভাবে ক্ষতিগ্রস্ত হয়। অগ্নিসংযোগের সময়, গ্রন্থাগারটি ফ্রান্সের সবচেয়ে বড় গ্রন্থাগারগুলির মধ্যে একটি ছিল, যেখানে প্রায় ১০ লাখ নথি ছিল।\n\n\n== পটভূমি ==\nগ্রন্থাগারটি ১৮৫৮ থেকে শুরু করে বেশ কয়েকটি ধাপে নির্মিত হয়েছিল। এটি ১৯৯৬ সালে বন্ধ করা হয়েছিল এবং ২০০৪ সালে পুনরায় চালু করা হয়েছিল। ১৮,০০০ বর্গমিটারের মোট ক্ষেত্রফল সহ গ্রন্থাগার ভবনটি ১,০০০ টি আসন, একটি সম্মেলন কক্ষ, একটি অডিটোরিয়াম, একটি প্রদর্শনী কক্ষ ও ১৫০ টি কম্পিউটার নিয়ে গঠিত।\n\n\n== অগ্নিসংযোগ ==\nনাহেল মারজাউক নামের একজন যুবক ২০২৩ সালের ২৭শে জুন নান্টেরে-ইউনিভার্সিটি ট্রেন স্টেশনের কাছে একজন পুলিশ অফিসারের ছুঁড়া গুলিতে গুলিবিদ্ধ হওয়ার পর মারা যায়। এই ঘটনাটি মার্সেই শহর সহ ফ্রান্স জুড়ে সহিংস বিক্ষোভের জন্ম দেয়। বিক্ষোভকারীরা ফ্রান্সের বেশ কয়েকটি শহরে যানবাহন ও দোকান পুড়িয়ে দিতে শুরু করে।\n২৭শে জুনের পরে, বিক্ষোভকারীরা মার্সেইতে দোকান, সুপারমার্কেট, যানবাহন ও বিভিন্ন প্রতিষ্ঠানে আগুন ধরিয়ে দেয়। ঐতিহাসিক আলকাজার গ্রন্থাগারে ২০২৩ সালের ৩০শে হিংসাত্মক বিক্ষোভকারীরা আগুন ধরিয়ে দেয়। গ্রন্থাগারের জানালা ভেঙে দেওয়া হয়। কিন্তু, আন্দোলনকারীরা গ্রন্থাগার পুরোপুরি ধ্বংস করতে ব্যর্থ হয়।\n\n\n== প্রতিক্রিয়া ==\nঅগ্নিসংযোগের ঘটনাটি মার্সেইয়ের রাজনৈতিক শ্রেণি দ্বারা নিন্দা করা হয়। শহরের মেয়র, বেনোইট পায়ান বলেছেন: \"গত রাতে শহরের কেন্দ্রস্থলে, দোকানে ও আমাদের আলকাজার লাইব্রেরিতে যে সহিংসতা ও ক্ষয়ক্ষতি হয়েছে, তা গ্রহণযোগ্য নয়\"।\n\n\n== তথ্যসূত্র =="}