{"pageid": 1372411, "title": "বেলে মোনাপ্পা হেগড়ে", "url": "https://bn.wikipedia.org/wiki?curid=1372411", "content": "বেলে মোনাপ্পা হেগড়ে (জন্ম ১৮ আগস্ট ১৯৩৮) একজন হৃদরোগ বিশেষজ্ঞ, মেডিসিনের অধ্যাপক এবং লেখক। তিনি হোমিওপ্যাথি এবং কোয়ান্টাম নিরাময় সমর্থন করেছেন। কোয়ান্টাম নিরাময়ে রোগের মূল কারণকে মানসিক আখ্যায়িত করে মেডিটেশনের মাধ্যমে সকল রোগ ব্যাধি উপশমের পদ্ধতি ব্যাখ্যা করা হয়।\n\n\n== প্রাথমিক জীবন এবং শিক্ষা ==\nবি এম হেগড়ে ১৯৩৮ সালের ১৮ আগস্ট ভারতের কর্ণাটকের উডুপির কাছে পাঙ্গালায় জন্মগ্রহণ করেন। ১৯৬০ সালে তিনি মাদ্রাজের স্ট্যানলি মেডিকেল কলেজ থেকে এমবিবিএস পরীক্ষায় উত্তীর্ণ হন। পরে লখনউ-এর কিং জর্জ মেডিকেল কলেজ থেকে এমডি ডিগ্রি লাভ করেন।\n\n\n== কর্মজীবন ==\nম্যাঙ্গালোরের কস্তুরবা মেডিক্যাল কলেজে তার দীর্ঘ কর্মজীবন কাটে। এই কলেজে হেগড়ে বিভিন্ন পদে যেমন অধ্যাপক, অধ্যক্ষ এবং ডিনের দায়িত্ব পালন করেছেন। তিনি ১৯৯৯ সালে মণিপাল একাডেমি অফ হায়ার এডুকেশনের উপাচার্য নিযুক্ত হন। ২০০৩ সাল পর্যন্ত এই পদের দায়িত্বভার সামলেছেন। তিনি জাইডাস ওয়েলনেসের একজন স্বাধীন পরিচালক ছিলেন। তিনি বিহার স্টেট হেলথ সোসাইটির একটি বিশেষজ্ঞ কমিটির চেয়ারম্যান হিসেবেও কাজ করেছেন।\nহেগড়ে ভারতীয় বিদ্যা ভবনের মাঙ্গলুরু শাখার চেয়ারম্যান। তিনি জার্নাল অফ দ্য সায়েন্স অফ হিলিং আউটকামস নামেএকটি মেডিকেল জার্নাল শুরু করেন। এই জার্নালটির প্রধান সম্পাদক হিসেবে তিনি কাজ করেন। ২০১৬ সাল পর্যন্ত হেগড়ে ন্যাশনাল একাডেমি অফ মেডিক্যাল সায়েন্সেসের একজন ফেলো সদস্য ছিলেন।\nভগবান মহাবীর পুরস্কারের বাছাই পর্বে তিনি একজন অন্যতম বিচারকের ভূমিকাও পালন করেন।\n\n\n== অপবিজ্ঞান এবং বিতর্ক ==\nহেগড়ে প্রস্তাব করেছেন যে কোয়ান্টাম নিরাময় অসুস্থ ব্যক্তিদের স্বাভাবিক অবস্থায় ফিরিয়ে আনতে পারে। এই ধারণাটি বৈজ্ঞানিক সম্প্রদায়ের মধ্যে ব্যাপকভাবে অপবিজ্ঞান বা ছদ্মবিজ্ঞানের মত হিসাবে বিবেচিত হয়।\n২০১৯ সালে হেগড়েকে যখন মাদ্রাজের ইন্ডিয়ান ইনস্টিটিউট অফ টেকনোলজির ক্যাম্পাসে \"সস অফ হ্যাপিনেস\" এর উপর একটি বক্তৃতা দেওয়ার জন্য আমন্ত্রণ জানানো হয়েছিল, তখন গবেষক পণ্ডিতদের একটি দল তাকে \"ছদ্মবিজ্ঞান এবং হাতুড়ে চিকিৎসা\"-র প্রবক্তা বলে। হেগডে বলেছিলেন যে, এর থেকে বোঝা যায় যে \"বিক্ষোভকারীরা বিজ্ঞান সম্পর্কে কতটা জানে।\"\nহেগড়ে বেশ কিছু প্রবন্ধও লিখেছেন। হোমিওপ্যাথির সমর্থনে বক্তৃতাও দিয়েছেন। তবে তার কিছু বক্তব্যের উপস্থাপনা বিশ্বব্যাপী অনেকেই অপবিজ্ঞান বা ছদ্মবিজ্ঞান হিসাবে বিবেচিত করে থাকেন। হেগড়ের যুক্তি হলো, যদি কেউ ভুলভাবে ভাবে যে হোমিওপ্যাথি একটি প্লাসিবো অর্থাৎ ছল-চিকিৎসা, তবুও এটি গুরুত্বপূর্ণ,তার কারণ বেশিরভাগ আধুনিক ওষুধ প্লাসিবোর চেয়েও খারাপ।\n\n\n== বই এবং নিবন্ধ ==\nহেগড়ে অনেক বই এবং নিবন্ধ প্রকাশ করেন।\n\nউইসডম অফ দ্য হিউম্যান বডি। গান্ধী সেন্টার অফ সায়েন্স অ্যান্ড হিউম্যান ভ্যালুস অফ ভারতীয় বিদ্যা ভবন। ২০০১। পৃষ্ঠা ১৪৮। \nহোয়াট ডক্টরস্ ডোন্ট গেট টু স্টাডি ইন মেডিকেল স্কুল। আনশান। ২০০৬। পৃষ্ঠা ২৭৫। আইএসবিএন 978-1-904798-84-2। \nহাইপারটেনসন: অ্যাসর্টেড টপিকস্। ভারতীয় বিদ্যা ভবন। ১৯৯৫। পৃষ্ঠা ১০৮। \nদ্য হার্ট ম্যানুয়াল। ইউবিএস পাবলিশার্স ডিস্ট্রিবিউটর। ২০০০। পৃষ্ঠা ১৫৭। \nইউ ক্যান বি হেল্থদি। ম্যাকমিলান পাবলিশার্স ইন্ডিয়া লিমিটেড। ২০০৪। পৃষ্ঠা ২০৮। আইএসবিএন 978-1-4039-2233-5। \nহাউ টু মেনটেন গুড হেল্থ। ইউবিএস পাবলিশার্স ডিস্ট্রিবিউটর প্রাইভেট লিমিটেড। আইএসবিএন 978-81-7476-069-2। \nমর্ডান মেডিসিন অ্যাণ্ড এনসিয়ান্ট ইন্ডিয়ান উইসডম। মনিপাল একাডেমি অফ হায়ার এডুকেশন। ২০০০। \nহোলিস্টিক লিভিং। ভারতীয় বিদ্যা ভবন। পৃষ্ঠা ১১৭। আইএসবিএন 978-81-7276-024-3। \nআর্ট অফ পাবলিক স্পিকিং। ভারতীয় বিদ্যা ভবন। আইএসবিএন 978-81-7276-054-0। \n\n\n== সম্মাননা ==\nপদ্মভূষণ (২০১০)\nপদ্মবিভূষণ (২০২১)\n\n\n== তথ্যসূত্র =="}