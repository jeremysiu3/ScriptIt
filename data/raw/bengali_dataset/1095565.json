{"pageid": 1095565, "title": "শ্রীরুদ্রম", "url": "https://bn.wikipedia.org/wiki?curid=1095565", "content": "শ্রীরুদ্রম (সংস্কৃত: श्रीरुद्रम्) হলো দেবতা রুদ্র বা শিবের প্রতি নিবেদিত বৈদিক স্তোত্র। স্তোত্রটির দুটি অংশ -  নমকম্ ও চমকম্, এবং চমকম্ শ্রীরুদ্রমে যোগ করা হয়েছে। স্তোত্রটিতে শিবকে পরব্রহ্ম হিসেবে বিবেচনা করা হয়েছে। এটি দেবতার নাম গণনা করার প্রাথমিক উদাহরণ।\nশ্রীরুদ্রম পবিত্র মন্ত্র নমঃ শিবায়-এর উল্লেখের জন্যও বিখ্যাত, যেটি তৈত্তিরীয় সংহিতার অষ্টম অনুবাকে পাওয়া যায়। স্তোত্রটির মধ্যে 'ওঁ নমঃ ভগবতে রুদ্রায়' এবং 'মহামৃত্যুঞ্জয় মন্ত্র'ও রয়েছে।\nশ্রীরুদ্রম সাধারণত প্রদোষের সময় জপ করা হয়, যা শিবের উপাসনার জন্য শুভ সময় বলে মনে করা হয়।\n\n\n== বিষয়বস্তু ==\nশ্রী রুদ্রম তৈত্তিরীয় সংহিতার চতুর্থ কাণ্ড থেকে \nনেয়া হয়েছে, এবং এটি দুটি অধ্যায় নিয়ে গঠিত যা কৃষ্ণ যজুর্বেদের অংশ। অধ্যায়ের নাম হল যথাক্রমে নমকম্ (অধ্যায় পাঁচ) এবং চমকম্ (অধ্যায় সাত)। শ্রীরুদ্রমের নমকম্ (অধ্যায় পাঁচ) রুদ্রের নাম বা উপাধি বর্ণনা করে, যিনি শিবের ভীতি সৃষ্টিকারী দিক। ভক্ত রুদ্রের ভয়াবহ দিকের চেয়ে শিবের কল্যাণকর দিকটি আহ্বান করার জন্য অনুরোধ করেন এবং পাপ ক্ষমা করার জন্য অনুরোধ করেন। চমকম্ (অধ্যায় সাত) ইচ্ছা পূরণের জন্য বলে।  প্রতিটি অধ্যায় এগারোটি অনুবাক বা স্তোত্র নিয়ে গঠিত।\n\nনমকম্: বিশেষ করে নমকম্ রুদ্রের বিভিন্ন উপাধি এবং নামগুলি গণনা করে। এটি রুদ্রের হিংসাত্মক দিকগুলিকে স্বীকৃতি দেয় এবং তাকে হিংসাত্মক ও ধ্বংসাত্মক না হয়ে বরং কল্যাণকর ও শান্তিপূর্ণ হওয়ার অনুরোধ করে। এটি সর্বস্তরের মানুষের মধ্যে দেবতার উপস্থিতি স্বীকার করে, তারা ছুতার (তৈ.স. ৪.৫.১.২) অথবা চোর (তৈ.স. ৪.৫.৩.৩)।\nচমকম্: চমকম্ জীবনে যেসব জিনিস চাই তা গণনা করে এবং রুদ্রকে অনুরোধ করে যে সেগুলি ভক্তকে দান করুন। এটা বস্তুগত ও আধ্যাত্মিক উভয় ইচ্ছা স্বীকার করে এবং উভয়ের জন্য দেবতাকে অনুরোধ করে। কিছু শ্লোক অগ্নি ও বিষ্ণুর মতো অন্যান্য দেবতাদের আহ্বান জানায় এবং রুদ্রের কাছে ভক্তের প্রার্থনায় যোগ দেওয়ার অনুরোধ করে।\nনমকমের অনুবাক বা স্তোত্রগুলি তৈ.স. ৪.৫ এর এগারোটি স্তোত্রের সাথে সামঞ্জস্যপূর্ণ, চূড়ান্ত স্তোত্রটি মহামৃত্যুঞ্জয় মন্ত্র সহ অতিরিক্ত আটটি শ্লোক দ্বারা বর্ধিত হয়েছে। ওঁ নমঃ শিবায় মন্ত্রটি শ্রী রুদ্রম থেকে উদ্ভূত হয়েছে, যেখানে এটি তৈ.স. ৪.৫.৮ পদে দেখা যায় যদিও ওম অক্ষর ছাড়া। চামকমের অনুবাক বা স্তোত্রগুলি তৈ.স. ৪.৭ এর সাথে মিলে যায় এবং তারা ঈশ্বরের কাছে ইচ্ছা পূরণের জন্য প্রার্থনা করে।\nরুদ্রের প্রথমতম শ্রদ্ধাঞ্জলি হল যজুর্বেদে পাওয়া সতরুদ্রিয় (তৈ.স. ৪.৫.১-১১, ১৬.১-৬৬)। সি ফুলার বলছেন যে শ্রী রুদ্রম সতরুদ্রিয় ভিত্তিক।\n\n\n== আরও দেখুন ==\nমহামৃত্যুঞ্জয় মন্ত্র\n\n\n== তথ্যসূত্র ==\n\n\n== উৎস ==\nFlood, Gavin (১৯৯৬)। An Introduction to Hinduism। Cambridge: Cambridge University Press। আইএসবিএন 0-521-43878-0। \nKramrisch, Stella (১৯৮১)। The Presence of Śiva। Princeton, New Jersey: Princeton University Press। আইএসবিএন 0-691-01930-4। \nSivaramamurti, C. (১৯৭৬)। Śatarudrīya: Vibhūti of Śiva's Iconography। Delhi: Abhinav Publications।"}