{"pageid": 1100529, "title": "ডিম ফ্রাইড রাইসের প্রতিবাদ", "url": "https://bn.wikipedia.org/wiki?curid=1100529", "content": "ডিম ফ্রাইড রাইসের প্রতিবাদ  এক ধরনের ইন্টারনেট প্রতিবাদ যা প্রতি বছর চীনা ইন্টারনেট ব্যবহারকারীরা মাও আনয়িংয়ের জন্মদিন (২৩ অক্টোবর) বা তার মৃত্যুর তারিখে (২৫ নভেম্বর) পালন করে। কোরীয় যুদ্ধে মৃত আনয়িংয়ের আত্মার স্মরণে ইন্টারনেটে ডিম ও ফ্রাইড রাইসের রন্ধনপ্রণালী পোস্ট করা হয়; এই ধরনের পোস্ট সাধারণত চীনা কর্মকর্তাদের দ্বারা ব্লক করা বা মুছে ফেলা হয় এবং জড়িতদের বিরুদ্ধে নিষেধাজ্ঞার কারণ হতে পারে।\n\n\n== পটভূমি ==\nমাও আনয়িং কোরীয় যুদ্ধের সময় কোরিয়ায় উত্তরপশ্চিম যুদ্ধক্ষেত্রে  চীনা সেনাপতি পেং দেহুয়াইয়ের অধীনে কাজ করতেন। নভেম্বর ১৯৫০ সালের ২৫ তারিখের সকালে সে দেরিতে ঘুম থেকে উঠে। কিছু ধারাবর্ণনা অনুসারে, ঘুম থেকে উঠার পর সে সেনাপতির সরবরাহ কক্ষ থেকে ডিম চুরি করে নিজের জন্য সকালের জলখাবার রান্না করছিল, যদিও কোরীয় কর্মকর্তাদের জন্য নির্দেশ ছিলো শুধু রাতের বেলায় রান্না করতে যাতে মার্কিন সেনারা দেখতে না পায়। ডিম ফ্রাইড রাইস বানানোর সময় রান্নার আগুন দেখতে পেয়ে মার্কিন বাহিনী সেখানে পৌঁছায় এবং নাপামের মাধ্যমে আক্রমণ করে তাকে মেরে ফেলে বলে জানা যায়।\nকেউ কেউ গল্পের সত্যতা নিয়ে সন্দেহ করলেও, ইন্টারনেট ব্যবহারকারীরা ডিমপোজ ও ফ্রাইড রাইসের ছবি প্রতি বছরের অক্টোবর বা নভেম্বরে পোস্ট করে চীনা সরকারের বিরুদ্ধে প্রতিবাদ করে।\n\n\n== পরিণতি ==\n২০২১ সালের ২৩ অক্টোবরে চায়না ইউনিকম কোম্পানির আঞ্চলিক শাখা একটি ফ্রাইস রাইসের রেসিপি তাদের উইবু একাউন্টে পোস্ট করে যার ফলে তাদের উইবু একাউন্ট ও পোস্টের সমস্ত রিপ্লাই অপশন বন্ধ করে দেওয়া হয়। একাউন্টটি যুদ্ধের সময় উত্তর কোরীয় সাম্যবাদীদের বিরুদ্ধে যুদ্ধরত \"জনসাধারণের স্বেচ্ছাসেবকদের অপমান\" করার অপরাধে বন্ধ করে দেওয়া হয়। একটি লোক ৮ অক্টোবর ২০২১ সালে ফ্রাইড রাইস সম্পর্কিত মন্তব্য করার ফলে \"আপত্তিকর\" অনুভব করা কর্তৃপক্ষ তাকে দশ দিনের জন্য কারাদণ্ড প্রদান করে। তিনি মন্তব্য করেছিলেন যে “কোরীয় যুদ্ধের সেরা ফলাফল ছিল ডিম ফ্রাইড রাইস: ধন্যবাদ, ডিম ফ্রাইড রাইস! ডিম ফ্রাইড রাইস না থাকলে, উত্তর কোরিয়া ও আমাদের [চীন] মাঝে কোন পার্থক্য থাকতো না। দুঃখের বিষয়, আজকাল খুব বড় তফাৎ নেই।”\n২০২০ এর অক্টোবরে, 'ফুড ব্লগার' ওয়াং গ্যাং ডিম ফ্রাইড রাইস রন্ধনের একটি প্রণালী পোস্ট করেন এবং সেটি কর্তৃপক্ষ মুছে ফেলে ও তাকে অনুতাপ স্বীকারের পোস্ট করতে বাধ্য করে। তাকে মাওয়ের অবদানকে অপমান করার উদ্দেশ্যে \"বিদ্বেষপূর্ণ রাজনৈতিক কটাক্ষমূলক\" ভিডিও পোস্ট করার অভিযোগে অভিযুক্ত করা হয়।\n\n\n=== সরকারি প্রতিক্রিয়া ===\nঅক্টোবর ও নভেম্বরে ডিম ফ্রাইড রাইসের পোস্ট নিয়ন্ত্রণ এবং পোস্ট করায় জড়িত ব্যক্তিদের লজ্জা প্রদান করা “আপাতদৃষ্টিতে সমাজতান্ত্রিক মূল মূল্যবোধের সাথে সামঞ্জস্যপূর্ণ একটি ইন্টারনেট জগত নির্মাণের একটি প্রশংসিত পদ্ধতি।” ফ্রাইড রাইসের গল্পের সাথে আনয়িংয়ের মৃত্যুর ঘটনার সত্যতা কখনো নিশ্চিত করা যায়নি এবং বলা হয় এটি চীনা জাতীয়তাবাদী ও কমিউনিস্ট পার্টির কর্মকর্তাদের রাগান্বিত করতে ব্যবহার করা হয়।\n\n\n== তথ্যসূত্র =="}