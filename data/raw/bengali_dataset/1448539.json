{"pageid": 1448539, "title": "আলেজ গার্সিয়া", "url": "https://bn.wikipedia.org/wiki?curid=1448539", "content": "আলেজ গার্সিয়া সেরানো (স্পেনীয়: Aleix García; জন্ম: ২৮ জুন ১৯৯৭; আলেজ গার্সিয়া নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব জিরোনা এবং স্পেন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৩ সালে, গার্সিয়া স্পেন অনূর্ধ্ব-১৬ দলের হয়ে স্পেনের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত স্পেনের বয়সভিত্তিক দলের হয়ে খেলার পর, তিনি ২০২৩ সালে স্পেনের হয়ে আন্তর্জাতিক পর্যায়ে অভিষেক করেছেন; স্পেনের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআলেজ গার্সিয়া সেরানো ১৯৯৭ সালের ২৮শে জুন তারিখে স্পেনের উয়দেকোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগার্সিয়া স্পেন অনূর্ধ্ব-১৬, স্পেন অনূর্ধ্ব-১৭, স্পেন অনূর্ধ্ব-১৮, স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৩ সালের ৫ই মার্চ তারিখে তিনি হাঙ্গেরি অনূর্ধ্ব-১৬ দলের বিরুদ্ধে ম্যাচে স্পেন অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। স্পেনের বয়সভিত্তিক দলের হয়ে তিনি প্রায় ৫ বছরে ১৫ ম্যাচে অংশগ্রহণ করে ৩টি গোল করেছেন।\n২০২৩ সালের ১৬ই নভেম্বর তারিখে, ২৬ বছর, ৪ মাস ও ১৯ দিন বয়সে, ডান পায়ে ফুটবল খেলায় পারদর্শী গার্সিয়া সাইপ্রাসের বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্পেনের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় মিকেল মেরিনোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি স্পেন ৩–১ গোলের ব্যবধানে জয়লাভ করেছিল। স্পেনের হয়ে অভিষেকের বছরে গার্সিয়া সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআলেজ গার্সিয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেজ গার্সিয়া  (ইংরেজি)  \nসকারবেসে আলেজ গার্সিয়া (ইংরেজি) \nবিডিফুটবলে আলেজ গার্সিয়া  (ইংরেজি)  \nইইউ-ফুটবলে আলেজ গার্সিয়া (ইংরেজি) \nট্রান্সফারমার্কেটে আলেজ গার্সিয়া (ইংরেজি) \nওয়ার্ল্ডফুটবল.নেটে আলেজ গার্সিয়া (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}