{"pageid": 1370812, "title": "হাডার্সফিল্ড টাউন অ্যাসোসিয়েশন ফুটবল ক্লাব", "url": "https://bn.wikipedia.org/wiki?curid=1370812", "content": "হাডার্সফিল্ড টাউন অ্যাসোসিয়েশন ফুটবল ক্লাব (ইংরেজি: Huddersfield Town A.F.C.; সাধারণত হাডার্সফিল্ড টাউন এএফসি এবং সংক্ষেপে হাডার্সফিল্ড টাউন নামে পরিচিত) হচ্ছে হাডার্সফিল্ড ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের দ্বিতীয় স্তরের ফুটবল লিগ ইএফএল চ্যাম্পিয়নশিপে প্রতিযোগিতা করে। এই ক্লাবটি ১৯০৮ সালের ১৫ই আগস্ট তারিখে প্রতিষ্ঠিত হয়েছে। ২৪,১২১ ধারণক্ষমতাবিশিষ্ট জন স্মিথ'স স্টেডিয়ামে দ্য টেরিয়ার্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় নেইল ওয়ার্নক এবং সভাপতির দায়িত্ব পালন করছেন কেভিন এম. নাগলে। বর্তমানে ইংরেজ মধ্যমাঠের খেলোয়াড় জনাথন হগ এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, হাডার্সফিল্ড টাউন এপর্যন্ত ৭টি শিরোপা জয়লাভ করেছে; যার মধ্যে তিনটি প্রিমিয়ার লিগ, একটি ইএফএল চ্যাম্পিয়নশিপ এবং একটি এফএ কাপ শিরোপা রয়েছে।  নাথান ক্লার্ক, অ্যান্ডি বুথ, ড্যানি ওয়ার্ড, মার্কাস স্টুয়ার্ট এবং পাভেল অ্যাবোটের মতো খেলোয়াড়গণ হাডার্সফিল্ড টাউনের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ১২ বছর পর, ১৯২০–২১ মৌসুমে হাডার্সফিল্ড টাউন প্রথমবারের মতো ইংল্যান্ডের পেশাদার ফুটবলের শীর্ষ স্তর ফুটবল লিগ প্রথম বিভাগে অংশগ্রহণ করতে সক্ষম হয়েছিল। ১৯২০ সালের সালের ২৮শে আগস্ট তারিখে, ফুটবল লিগ প্রথম বিভাগে ক্লাব ইতিহাসে নিজেদের প্রথম ম্যাচে অ্যামব্রোজ ল্যাংলির অধীনে হাডার্সফিল্ড টাউন প্রেস্টন নর্থ এন্ডের বিরুদ্ধে ১–০ গোলের ব্যবধানে জয়লাভ করেছিল। ১৯২০–২১ ফুটবল লিগ প্রথম বিভাগে হাডার্সফিল্ড টাউন ১৫টি জয় এবং ৯টি ড্রয়ে সর্বমোট ৩৯ পয়েন্ট অর্জন করে পয়েন্ট তালিকায় ১৭তম স্থান অর্জন করেছিল, যেখানে জ্যাক সোয়ান ৮টি গোল করে লিগে হাডার্সফিল্ড টাউনের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}