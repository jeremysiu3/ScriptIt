{"pageid": 1354496, "title": "খাতিজা রহমান", "url": "https://bn.wikipedia.org/wiki?curid=1354496", "content": "খাতিজা রহমান (তামিল: கதீஜா ரகுமான்; জন্ম ২৯শে ডিসেম্বর ১৯৯৫) একজন ভারতীয় গায়িকা, সংগীতশিল্পী, সক্রিয়কর্মী ও জনহিতৈষী। তাঁর পিতা এ. আর. রহমানের সংগীত নির্দেশনায় ২০১০ সালে মুক্তিপ্রাপ্ত বৈজ্ঞানিক কল্পকাহিনীভিত্তিক চলচ্চিত্র এন্থিরানের শিরোনামগীতিটি এস. পি. বালসুব্রহ্মণ্যমের মতো কিংবদন্তি গায়কের সঙ্গে তামিল, তেলুগু ও হিন্দিতে গাওয়ার মধ্য দিয়ে নেপথ্য গায়িকা হিসেবে তার অভিষেক ঘটে।\nরহমান জনপ্রিয় আইরিশ ব্যান্ড ইউ২-এর ২০১৯ সালের একক সংগীত “অহিংসা”তেও কাজ করেছেন, যা অহিংসার শক্তি প্রদর্শন করে; তিনি মুম্বাইয়ে ইউ২-এর ২০১৯ জোশুয়া ট্রি ট্যুরের জন্য এই গানটি পরিবেশন করেছিলেন। ২০২০ সালে মুক্তি পাওয়া তার একক সংগীত “ফরিশতে” ছিল একটি সংহতি ও সাংস্কৃতিক ঐকতানের একটি ধ্যানমগ্ন ও মন্ত্রমুগ্ধকর আহ্বান; গানটির সুরকার ও প্রযোজক অস্কারজয়ী সংগীতশিল্পী এ. আর. রহমান এবং গীতিকার মুন্না শওকত আলী। গানটির মিউজিক ভিডিও একাধিক আন্তর্জাতিক চলচ্চিত্র উৎসবে স্বীকৃত হয়েছিল এবং ২০২১ লস অ্যাঞ্জেলেস চলচ্চিত্র সমালোচক সমিতি পুরস্কারে সম্মানজনক উল্লেখ অর্জন করেছিল। তাঁর প্রজন্মের এক গুরুত্বপূর্ণ কণ্ঠস্বর খাতিজা গ্র্যামি পুরস্কারজয়ী সুরকার ও পরিবেশবিদ রিকি কেজের “ইলতজা” গানের একজন অন্যতম শিল্পীও ছিলেন,যে গানটিতে টেকসই উন্নয়নের বার্তা ও গুরুত্ব মূর্ত হয়ে উঠেছিল। তিনি সম্প্রতি এ. আর. রহমানের ২০২২ সালের তামিল সংগীত “মূপিলা তামিলে তায়ে” কণ্ঠ দিয়েছেন।\n\n\n== গানের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে খাতিজা রহমান (ইংরেজি)\nফেসবুকে খাতিজা রহমান\nইন্সটাগ্রামে খাতিজা রহমান\nটুইটারে খাতিজা রহমান\nইউটিউবে ভিডিও"}