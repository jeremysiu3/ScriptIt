{"pageid": 1490721, "title": "প্রেমগীত", "url": "https://bn.wikipedia.org/wiki?curid=1490721", "content": "প্রেমগীত হলো ১৯৯৩ সালের একটি বাংলা প্রণয়ধর্মী নাট্য চলচ্চিত্র, যা পরিচালনা করেছেন দেলোয়ার জাহান ঝন্টু। চলচ্চিত্রটি প্রযোজনা ও পরিবেশন করেন এসডি প্রডাকশন্স। প্রধান চরিত্রে অভিনয় করেছেন বাপ্পারাজ, ওমর সানী এবং লিমা। যা ১৯ নভেম্বর প্রেক্ষাগৃহে মুক্তি পায় এবং ব্যাপক ব্যবসা সফল হয়।\n\n\n== অভিনয়শিল্পী ==\nওমর সানী - রাজু\nবাপ্পারাজ - ভিকি\nলিমা \nদুলারী\nদিলদার\nগাঙ্গুয়া\nআবদুল্লাহ সাকি \nআহমেদ শরীফ (অতিথি শিল্পী হিসেবে)\n\n\n== নির্মাণ ==\nদেলোয়ার জাহান ঝন্টু সাধারণত সামাজিক ও লোক কাহিনী ঘরানার ছবি নির্মাণ করলেও, দর্শকের চাহিদার কথা মাথায় রেখে প্রণয়ধর্মী ছবি নির্মাণ শুরু করেন। ১৯৮১ সালে বলিউডে রাজ বব্বর ও আনিতা রাজ অভিনীত ‘প্রেম গীত’ নামক শিরোনাম থেকে নিজের চলচ্চিত্রের নামকরণ করেন, যেখানে প্রধান চরিত্রে ছিলেন বাপ্পারাজ, ওমর সানী এবং নবাগত নায়িকা লিমা।\nছবিতে প্রথমে বাপ্পারাজকে রাজু চরিত্রে অভিনয়ের প্রস্তাব দেওয়া হলেও তিনি শহুরে চরিত্র ভিকিকে বেছে নেন। মুক্তির পর ওমর সানীর ট্র্যাজেডি নায়কের ভূমিকাটি বেশি প্রশংসিত হয়।\n\n\n== সংগীত ==\nপ্রেমগীত ছবি এবং এর গান গ্রাম-গঞ্জে ব্যাপক জনপ্রিয়তা লাভ করে। বিশেষভাবে সংগীত পরিচালক আনোয়ার জাহান নান্টুর সুরে 'সুখের নীড়ে আমি পথহারা পাখি' এবং 'আমার সুরের সাথী আয় রে' গান দুটি বেশ আলোচনায় আসে, যা দর্শকদের মনে গভীরভাবে স্থান করে নেয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে প্রেমগীত   (ইংরেজি)"}