{"pageid": 1052342, "title": "আল গারাফাহ স্পোর্টস ক্লাব", "url": "https://bn.wikipedia.org/wiki?curid=1052342", "content": "আল গারাফাহ স্পোর্টস ক্লাব (আরবি: نادي الغرافة الرياضي‎, ইংরেজি: Al-Gharafa SC; সাধারণত আল গারাফাহ এসসি অথবা শুধুমাত্র আল গারাফাহ নামে পরিচিত) হচ্ছে আল গারাফাহ ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৭৯ সালের ৬ই জুন তারিখে আল ইত্তিহাদ স্পোর্টস ক্লাব নামে প্রতিষ্ঠিত হয়েছে। ২১,১৭৫ ধারণক্ষমতাবিশিষ্ট সানি বিন জাসিম স্টেডিয়ামে আল ফুহুদ নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন সার্বীয় সাবেক ফুটবল খেলোয়াড় স্লাভিশা ইয়োকানোভিচ এবং সভাপতির দায়িত্ব পালন করছেন জাসিম বিন সামের। কাতারি আক্রমণভাগের খেলোয়াড় মুয়াইয়াদ হাসান এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল গারাফাহ এপর্যন্ত ২৭টি শিরোপা জয়লাভ করেছে; যার মধ্যে ৭টি কাতার স্টার্স লিগ, ৪টি কাতারি দ্বিতীয় বিভাগ এবং ৭টি কাতার আমির কাপ শিরোপা রয়েছে। কাসেম বুরহান, মুয়াইয়াদ হাসান, ওসমান আলাউই, ভ্লাদিমির ওয়েইস এবং আহমেদ আলাউদ্দিনের মতো খেলোয়াড়গণ আল গারাফাহের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল গারাফাহ স্পোর্টস ক্লাব (ইংরেজি) (আরবি)"}