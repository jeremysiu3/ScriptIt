{"pageid": 1528703, "title": "রিতু কুমার", "url": "https://bn.wikipedia.org/wiki?curid=1528703", "content": "রিতু কুমার একজন ভারতীয় ফ্যাশন ডিজাইনার।\n\n\n== প্রাথমিক জীবন এবং শিক্ষা ==\nঅমৃতসরে শিক্ষার সুযোগের অভাবে রিতু স্কুলে পড়ার জন্য সিমলায় চলে যান। সেখানে তিনি লরেটো কনভেন্টে পড়াশোনা করেন। পরে তিনি লেডি আরউইন কলেজে পড়াশোনা করেন, যেখানে শশী কুমারের সাথে তার দেখা হয়। তারা বিয়ে করেন এবং তারপর নিউ ইয়র্কের ব্রায়ারক্লিফ কলেজে বৃত্তি গ্রহণ করেন। রিতু সেখানে শিল্প ইতিহাস অধ্যয়ন করেন।  ভারতে ফিরে আসার পর, তিনি কলকাতা বিশ্ববিদ্যালয়ের আশুতোষ মিউজিয়াম অফ ইন্ডিয়ান আর্ট থেকে জাদুঘরবিদ্যা বিষয়ে অধ্যয়ন করেন।  রিতুর ছেলে  অশ্বিন কুমার অস্কার মনোনীত পরিচালক।\n\n\n== কর্মজীবন ==\nরিতু কলকাতায় তার ফ্যাশন ব্যবসা শুরু করেছিলেন। ১৯৬০ এবং ৭০ এর দশকে বিবাহের পোশাক এবং ঘরোয়া পোশাকের নকশা করতে শুরু করেন তারা। পরবর্তী দুই দশকের মধ্যে তার নকশা করা পোষাক অবশেষে আন্তর্জাতিক বাজারে ছড়িয়ে পরে।  ভারতে দোকান খোলার পাশাপাশি, রিতুর সংস্থা প্যারিস, লন্ডন এবং নিউ ইয়র্কেও শাখা খুলেছে। লন্ডনে তাদের সংস্থার শাখাটি ১৯৯৯ সালে বন্ধ হয়ে যায়। সেই সময়ে তার সংস্থার বার্ষিক আয় ছিল আনুমানিক ১০ বিলিয়ন।  ২০০২ সালে তিনি তার ছেলে অমরেশের সাথে লেবেল সংস্থা চালু করেন।  হার্ভার্ড বিজনেস স্কুলে সম্প্রতি দেওয়া এক সাক্ষাৎকারে কুমার তার কর্মজীবন সম্পর্কে বিস্তারিত আলোচনা করেছেন। \n\n\n== ডিজাইন ==\nকুমারের পোশাকের নকশাগুলি মূলত প্রাকৃতিক কাপড় এবং ঐতিহ্যবাহী মুদ্রণ ও বয়ন কৌশলের উপর ভিত্তি করে প্রস্তুত করা হয়।  তিনি তার নকশায় পাশ্চাত্য শৈলীও অন্তর্ভুক্ত করেছেন,  সাধারণত ঐতিহ্যবাহী শাড়ির নকশার বাইরে তিনি তার পোশাকে নতুনত্ব আনেননি।  প্রিন্সেস ডায়ানা, প্রিয়াঙ্কা চোপড়া, লারা দত্ত, দীপিকা পাড়ুকোন, মাধুরী দীক্ষিত নেনে, মধুর জাফরি, কল্কি কোয়েচলিন, দিয়া মির্জা, সোহা আলী খান এবং জেমিমা গোল্ডস্মিথের মতো তারকারা তার নকশা করা পোশাক পরেছেন। \n\n\n== পুরষ্কার এবং স্বীকৃতি ==\n২০১৩ সালে ভারত সরকার রিতু কুমারকে পদ্মশ্রী পুরষ্কার প্রদান করে। \nতিনি ২০১২ সালে ল'ওরিয়াল প্যারিস ফেমিনা উইমেন'স পুরস্কার অনুষ্ঠানে অ্যাচিভমেন্ট অ্যাওয়ার্ড জিতেছিলেন। \n\n\n== তথ্যসূত্র =="}