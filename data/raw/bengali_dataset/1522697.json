{"pageid": 1522697, "title": "ইয়ুমিকো ইগারাশি", "url": "https://bn.wikipedia.org/wiki?curid=1522697", "content": "ইয়ুমিকো ইগারাশি (いがらし ゆみこ, ইগারাশি ইয়ুমিকো), ১৯৫০ সালের ২৬ আগস্ট জাপানের হোক্কাইডো প্রদেশের আসাহিকাওয়ায় জন্মগ্রহণ করেন। তিনি একজন প্রখ্যাত জাপানি মাঙ্গা শিল্পী বা মাঙ্গাকা। ইগারাশি মূলত জনপ্রিয় মাঙ্গা সিরিজ ক্যান্ডি ক্যান্ডি-এর চিত্রায়নের জন্য বিশেষভাবে পরিচিত।\n\n\n== কর্মজীবন ==\n১৯৬৮ সালে, হোক্কাইডোর সাপ্পোরোতে আসাহি গাওকা উচ্চ বিদ্যালয়ের তৃতীয় বর্ষের ছাত্রী থাকাকালীন ইয়ুমিকো ইগারাশি মাঙ্গা শিল্পী হিসাবে আত্মপ্রকাশ করেন। তিনি প্রথম শুয়েইশা প্রকাশিত রিবন নামক মাঙ্গা বিষয়ক পত্রিকায় শিরোই সামে নো ইরু শিমা শিরোনামের একটি মাঙ্গা প্রকাশ করে জনপ্রিয় হন। পরবর্তীতে, ১৯৭৭ সালে, তিনি প্রথমবার তার কাজের সম্মাননা পান। ইয়ুমিকো জনপ্রিয় মাঙ্গা সিরিজ ক্যান্ডি ক্যান্ডি-এর শিল্পী হিসেবে কোডানশা পুরস্কার অর্জন করেন। \n১৯৯০-এর দশকের শেষভাগে, ইয়ুমিকো ইগারাশি তার  চিত্রিত মাঙ্গা চরিত্রের বৌদ্ধিক সম্পত্তি অধিকার সংক্রান্ত একাধিক আইনি লড়াইয়ে জড়িয়ে পড়েন।  তিনি দাবি করেন যে, যেসব মাঙ্গা সিরিজে তিনি চিত্রশিল্পী হিসেবে কাজ করেছেন, সেগুলোর চরিত্রচিত্রণের উপর একক বৌদ্ধিক সম্পত্তি অধিকার তারই থাকা উচিত এবং তার মাঙ্গা বা মাঙ্গার চরিত্রের অনুপ্রেরনায় কোন ব্যবসায়িক পণ্য প্রস্তুত করতে হলে তার জন্য লেখকদের সম্মতির প্রয়োজন নেই। ১৯৯৯ সালে ক্যান্ডি ক্যান্ডি চরিত্রের নকশা সংক্রান্ত একটি আইনি দ্বন্দ্বে আদালত ইগারাশির বিরুদ্ধে রায় দেয়। আদালত জানায়, ইগারাশি এবং লেখক কিয়োকো মিজুকি উভয়েরই চরিত্রগুলোর উপর সমান অধিকার রয়েছে।  পাশাপাশি, মিজুকির অসম্মতিতে নির্মিত মাঙ্গা চরিত্রভিত্তিক  সকল পণ্যের জন্য ক্ষতিপূরণ প্রদান করার নির্দেশ দেওয়া হয়। এই আইনি লড়াইয়ের ফলে ক্যান্ডি ক্যান্ডি মাঙ্গা  প্রকাশের ধারাবাহিকতা নষ্ট হয়ে যায় এবং বেশ কয়েক বছর মাঙ্গার নতুন কোন সংকলন প্রকাশীত হয়না। পরিচালক তোয়েই ক্যান্ডি ক্যান্ডি -এর উপর ভিত্তি করে অ্যানিমে তৈরি করছিলেন কিন্তু এই আইনি লড়াইয়ের ফলে তার নির্মান বাধাপ্রাপ্ত হয়ে পরে। আদালতের আদেশের কারণে মাঙ্গা থেকে অনুপ্রানিত নতুন কোন ব্যবসায়িক পণ্য তৈরি করতে গেলে ইগারাশি এবং মিজুকি উভয়ের অনুমতি প্রয়োজন। পরবর্তীতে, ২০০৪ সালে সামান্য পরিমাণ নতুন পণ্য বাজারে আসতে শুরু করে, যার থেকে ধারণা করা হয় যে, ইগারাশি ও মিজুকির মধ্যে অবশেষে সমঝোতা হয়েছিল। \n\n\n== ব্যাক্তিগত জীবন ==\nইগারাশি হোক্কাইডোর সাপ্পোরোর বাসিন্দা। মাঙ্গা সার্কেল ক্ল্যাম্পের সদস্য সাতসুকি ইগারাশি তার চাচাতো ভাই।\nইগারাশি কণ্ঠশিল্পী কাজুহিকো ইনোউকে বিয়ে করেছিলেন এবং পরে তাদের বিবাহবিচ্ছেদ ঘটে।  তাদের  দুজনের সন্তান কেইচি ইগারাশি (জন্ম ১৯৮১) যিনি পেশাগতভাবে নানামি ইগারাশি নামেও পরিচিত। নানামি জনি অ্যান্ড অ্যাসোসিয়েটসের একজন প্রাক্তন প্রশিক্ষক এবং ২০১০ সালে তিনি তার অভিজ্ঞতার উপর ভিত্তি করে একটি সচিত্র কমিক প্রবন্ধ প্রকাশ করেন। \n\n\n== তথ্যসূত্র =="}