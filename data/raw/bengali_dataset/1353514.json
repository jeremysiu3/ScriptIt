{"pageid": 1353514, "title": "তেতোভো", "url": "https://bn.wikipedia.org/wiki?curid=1353514", "content": "তেতোভো (ম্যাসেডোনীয়: Тетово, [ˈtɛtɔvɔ] (), আলবেনীয়: Tetovë/Tetova) উত্তর ম্যাসেডোনিয়ার উত্তর-পশ্চিম অংশে, শার পর্বতমালার পাদদেশে অবস্থিত একটি শহর। শহরের বুক চিরে চলে গেছে পেনা নদী। ১,০৮০ কিমি২ (৪১৭ মা২) আয়তনবিশিষ্ট ও এটি সমুদ্র সমতল থেকে ৪৬৮ মিটার (১,৫৩৫ ফুট) উচ্চতায় অবস্থিত তেতোভো পৌরসভাটির জনসংখ্যা ৫২,৯১৫ (২০০২ সালের জনগণনা অনুযায়ী)। মূল তেতোভো শহরটি তেতোভো পৌরসভার অধিষ্ঠান।\nতেতোভো শহরটিকে ১৪শ শতকে প্রাচীন ওয়ায়েনেওন শহরের স্থানে প্রতিষ্ঠা করা হয়। ১৫শ শতক থেকে প্রায় ৫ শতাব্দী যাবৎ এটি উসমানীয় শাসনের অধীনে ছিল। উসমানীয় শাসনামলে শহরের প্রায় সব অধিবাসী ইসলাম ধর্মে ধর্মান্তরিত হয় এবং এখানে বহুসংখ্যক উসমানীয় স্থাপত্যশৈলীর স্থাপনা নির্মাণ করা হয়, যাদের মধ্যে শারেনা জামিয়া (মসজিদ) ও আরাবাতি বাবা তেকে উল্লেখ্য; এই দুইটি স্থাপনা আজও গোটা ম্যাসেডোনিয়াতে উসমানীয় পর্বের সাক্ষ্য বহনকারী সবচেয়ে তাৎপর্যপূর্ণ দুইটি স্থান। উসমানীয় পর্বে শহরটি কসোভো ভিলায়েতে বা জেলার অংশ ছিল। একসময় এটি একটি আগ্নেয়াস্ত্র ও কামান কারখানার শহরে পরিণত হয়, এবং এর নাম বদলে \"কালকান্দেলেন\" (\"বর্মভেদী\") রাখা হয়। ফলে শহরে বহুসংখ্যক শ্রমিকের আগমন ঘটে ও শহরটির কলেবর বৃদ্ধি পায়। দুই বিশ্বযুদ্ধের পরে তেতোভো প্রথমে যুগোস্লাভিয়ার অংশে পরিণত হয় ও পরে যুগোস্লাভিয়া ভেঙে গেলে ম্যাসেডোনিয়া প্রজাতন্ত্রের অঙ্গীভূত হয়।\n\n\n== তথ্যসূত্র =="}