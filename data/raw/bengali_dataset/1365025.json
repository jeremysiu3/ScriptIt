{"pageid": 1365025, "title": "গোণ্ডোয়ানা", "url": "https://bn.wikipedia.org/wiki?curid=1365025", "content": "গোণ্ডোয়ানা বা গোণ্ডারণ্য হলো মধ্য ভারতের একটি অঞ্চল। অঞ্চলটি এখানকার বাসিন্দা গোণ্ড জাতিদের নামানুসারে হয়েছে, যদিও তারা ভারতের অন্যান্য অঞ্চলেও বসবাস করে। গোণ্ডোয়ানা অঞ্চল থেকে প্রাচীন অতিমহাদেশটির নাম গন্ডোয়ানা রাখা হয়েছিল, কারণ ঐ অতিমহাদেশের আদিমতম শিলা গঠনের প্রথম খোঁজ এই অঞ্চলে হয়েছিল, যা বর্তমানে ওড়িশা রাজ্যের অন্তর্গত।\nযেহেতু গোণ্ড জাতি মধ্য ভারতের বড় জায়গা জুড়ে বিস্তৃত এবং প্রায় সমস্ত জায়গায় সংখ্যালঘু, সেহেতু গোণ্ডোয়ানা অঞ্চলের কোনো নির্দিষ্ট সীমানা নেই। তবে এর মূল অঞ্চলটি মহারাষ্ট্রের বিদর্ভের পূর্বাংশ, ছত্তিশগড়ের পশ্চিমাংশ এবং মধ্যপ্রদেশের কিছু অংশ দ্বারা গঠিত। বৃহত্তর অঞ্চলটি উত্তর তেলেঙ্গানা, পশ্চিম ওড়িশা ও দক্ষিণ উত্তরপ্রদেশ পর্যন্ত বিস্তৃত।\nগোণ্ডোয়ানা অঞ্চলটি উত্তর দাক্ষিণাত্য মালভূমির অংশ এবং এর গড় উচ্চতা ৬০০–৭০০ মিটার (২,০০০–২,৩০০ ফুট)। এর বেশিরভাগই রুক্ষ ও পাহাড়ি। ভূতাত্ত্বিকভাবে এর বেশিরভাগই প্রাক্-ক্যাম্ব্রিয়ান শিলা দ্বারা গঠিত এবং কিছু অংশ পার্মিয়ান ও ট্রায়াসিক যুগের। এর কিছু অংশ পলি দ্বারা স্তরীভূত এবং এর পশ্চিমাংশ ডেকান ট্র্যাপের আগ্নেয় শিলা দ্বারা স্তরীভূত।\nগোণ্ডোয়ানা অঞ্চলের জলবায়ু উষ্ণ ও অর্ধ-শুষ্ক। এর স্বাভাবিক উদ্ভিদ হলো শুষ্ক মৌসুমি অরণ্য বা মৌসুমি গুল্ম অরণ্য। এর বড় অংশ এখনো জঙ্গল এবং সেখানে বেশকিছু জাতীয় উদ্যান বর্তমান।\nগোণ্ডোয়ানা অঞ্চলে ভারতের তফসিলি উপজাতির তুলনামূলক বেশি লোক বাস করে, যার মধ্যে গোণ্ড জাতি অন্তর্গত। তফসিলি উপজাতিরা আর্থিক ও সামাজিকভাবে বঞ্চিত বলে পরিচিত। বহু জেলায় এরা সংখ্যাগুরু। গোণ্ড জাতিদের ধর্ম হিন্দুধর্মের সঙ্গে সাদৃশ্য।\n\n\n== তথ্যসূত্র ==\n\n\n== গ্রন্থপঞ্জি ==\nMcEldowney, Philip F. (1980) Colonial Administration and Social Developments in middle India: The Central Provinces, 1861-1921  ওয়েব্যাক মেশিনে আর্কাইভকৃত ৫ মার্চ ২০০৭ তারিখে. Ph.D. Dissertation, University of Virginia.\nচিসাম, হিউ, সম্পাদক (১৯১১)। \"Gondwana\"। ব্রিটিশ বিশ্বকোষ (১১তম সংস্করণ)। কেমব্রিজ ইউনিভার্সিটি প্রেস। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}