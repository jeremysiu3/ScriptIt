{"pageid": 1177034, "title": "মনু মুন্সী", "url": "https://bn.wikipedia.org/wiki?curid=1177034", "content": "মনু মুন্সী (সম্পূর্ণ নাম মনমোহন মুন্সী)  (২ আগস্ট, ১৯২৪- ২০ ফেব্রুয়ারি,  ২০০৯) ছিলেন একজন প্রবাদপ্রতিম ভারতীয় শিল্পী যিনি 'মাদার অফ পার্ল আর্টিস্ট্রি'-এর জন্য বিশেষভাবে কৃতিত্বপ্রাপ্ত। তিনি ১৯২৪ সালের ২রা আগস্ট বাংলার চৌগাছি জমিদার পরিবারে (বর্তমানে বাংলাদেশের যশোরে) জন্মগ্রহণ করেন।\n\n\n== প্রারম্ভিক জীবন ==\nমুন্সী ১৯২৪ সালের ২রা আগস্ট চৌগাছির (বর্তমানে বাংলাদেশের যশোরে) জমিদার পরিবারে জন্মগ্রহণ করেন । তাঁর পিতা অনুকূল চরণ মুন্সীকে এখনও ভারতে মাদার অফ পার্ল শিল্পকলার প্রথম রূপায়ক বলে মনে করা হয়। মুন্সী তাঁর পিতা এবং তাঁর দাদা শিল্পী অন্নদা মুন্সী (অনেকের মতে ভারতীয় বাণিজ্যিক শিল্পের জনক হিসাবে বিবেচিত) উভয়ের অনুপ্রেরণা নিয়ে পবিত্র শৈল্পিক পরিবেশে লালিতপালিত হয়েছিলেন। ম্যাট্রিকুলেশন শেষ করার পর, অন্নদার ইচ্ছায় চালিত হয়ে, মুন্সী কলকাতার আর্ট স্কুল-এ যোগদানের আগে একজন শিক্ষানবিশ হিসেবে বিশিষ্ট শিল্পী প্রহ্লাদ কর্মকার-এর স্টুডিওতে যোগ দেন।\nএক্ষেত্রে উল্লেখ্য, তাঁর পিতৃদত্ত নাম ছিল 'মনমোহন মুন্সী'। কিন্তু, পরবর্তী কালে, বাংলার তৎকালীন মুখ্যমন্ত্রী ডাঃ বিধান চন্দ্র রায় তাঁর নাম ছোটো করে রাখেন 'মনু'। পরে এই নামেই তিনি জাতীয় ও আন্তর্জাতিক স্তরে খ্যাতি অর্জন করেন।\n\n\n== বিবাহ ==\nমুন্সী, মায়া মুন্সীর সাথে বিবাহ বন্ধনে আবদ্ধ হন যিনি হুগলির  বসু পদবীর একটি পরিবারের সদস্য ছিলেন। মায়া, মুন্সীকে তাঁর জীবদ্দশায় তাঁর সমস্ত শিল্পকর্ম চালিয়ে যেতে সাহায্য করেছিলেন।\n\n\n== কর্মজীবন ==\nমুন্সী আন্তর্জাতিক বিজ্ঞাপন কোম্পানি জে. ওয়াল্টার থম্পসনে তাঁর কর্মজীবন শুরু করেন দাদা অন্নদা মুন্সী ও বিখ্যাত চলচ্চিত্র পরিচালক রাজেন তরফদার-এর অনুপ্রেরণায়। পরে তিনি গভর্নমেন্ট আর্টস অ্যান্ড ক্রাফ্ট বোর্ডে যোগদান করেন, কিন্তু সেখান থেকে পদত্যাগ করার পরে, তিনি অল ইন্ডিয়া হ্যান্ডিক্রাফ্ট বোর্ডে যোগ দেন যেখানে তিনি অবসর নেওয়ার আগে ৩০ বছর ধরে কাজ করেছিলেন।\n\n\n== কৃতিত্ব ==\nপশ্চিমবঙ্গের প্রাক্তন মুখ্যমন্ত্রী ডঃ বিধান চন্দ্র রায় 'গান্ধীজীর নোয়াখালী অভিযান' শিরোনামে তাঁর বিখ্যাত মাদার অফ পার্ল শিল্পকর্ম 'বাংলার চারু ও কারু শিল্পের' সেরা নিদর্শন হিসেবে আমেরিকায় পাঠিয়েছিলেন। তাঁর শিল্পকর্মের পৃষ্ঠপোষকদের মধ্যে রয়েছেন সত্যজিৎ রায় , শিল্পী অন্নদা মুন্সী (তাঁর দাদা এবং ভারতীয় বাণিজ্যিক শিল্পের জনক), ডঃ বিধান চন্দ্র রায়, ব্যারিস্টার সুবোধ চন্দ্র রায়, শিল্পী সুভো ঠাকুর এবং আরও অনেক কিংবদন্তি ব্যক্তিত্ব। মাদার অফ পার্ল শিল্পকলার ক্ষেত্রে তাঁর কিংবদন্তি শিল্পকর্মগুলির মধ্যে একটি হল 'ইন্দিরা গান্ধী' যা এখনও বিশ্বের প্রধান প্ল্যাটফর্মে ভারতীয় চারুকলার প্রতিনিধিত্ব করার সর্বোচ্চ উদাহরণগুলির মধ্যে একটি। তিনি ধাতব প্লেট দিয়ে সুন্দরভাবে খোদাই করা বিভিন্ন শৈল্পিক ভঙ্গিতে রবিঠাকুরকে তুলে ধরার কৃতিত্ব রাখেন। \n\n\n== মৃত্যু ==\n২০শে ফেব্রুয়ারী, ২০০৯ তারিখে তিনি বার্ধক্যজনিত রোগের সাথে লড়াই করার পরে কলকাতার দমদমের বেদিয়াপাড়ায় নিজের বাসভবনে শেষ নিঃশ্বাস ত্যাগ করেন।\n\n\n== উল্লেখযোগ্য শিল্পকর্ম ==\nইন্দিরা গান্ধী (মাদার অফ পার্ল আর্টিস্ট্রি)\nতাঁর এই কাজ দেখে সত্যজিৎ রায় লিখেছিলেন, \n\n \"আমি শ্রীমতী গান্ধীর মাদার-অফ-পার্ল প্রতিকৃতি দেখেছি যা শ্রী মনু মুন্সী'র করা। আমি এটি চমৎকার মানের বলে মনে করি।\"\n\nগান্ধীজীর নোয়াখালী অভিযান (মাদার অফ পার্ল আর্টিস্ট্রি)\nনুরজাহান (মাদার অফ পার্ল আর্টিস্ট্রি)\nরবিঠাকুর (ধাতব প্লেট খোদাই করা বিভিন্ন আকারে)\n\n\n== পৃষ্ঠপোষক ==\nসত্যজিৎ রায়\nঅন্নদা মুন্সী\nবিধান চন্দ্র রায়\nব্যারিস্টার সুবোধ চন্দ্র রায়\nসুভো ঠাকুর\nহিরণ্ময় বন্দ্যোপাধ্যায়\nরাজেন তরফদার\nহুমায়ুন কবির\nজাহাঙ্গীর কবির\n\n\n== সম্মাননা ==\n১৯৮৬ খ্রিস্টাব্দে তিনি ভারতের চতুর্থ সর্বোচ্চ বেসামরিক সম্মান পদ্মশ্রী পুরস্কারের জন্যে সুপারিশপ্রাপ্ত হয়েছিলেন। যদিও সেই বছর চূড়ান্ত পুরস্কার প্রাপকদের তালিকায় তাঁর নাম ছিল না। এ বিষয় নিয়ে তাঁকে প্রশ্ন করা হলে তিনি বলতেন, \"অমন যখন তখন প্রচার শিল্প সৃষ্টিতে বাধা সৃষ্টি করে।\"\n\n\n== তথ্যসূত্র =="}