{"pageid": 1029452, "title": "ধালো", "url": "https://bn.wikipedia.org/wiki?curid=1029452", "content": "ধালো ভারতের গোয়ার একটি জনপ্রিয় আচারপূর্ণ লোক নৃত্য।  নৃত্যটি মহিলাদের দ্বারা পরিবেশিত হয় এবং তাদের পরিবারের সুরক্ষার জন্য প্রার্থনা হিসাবে কাজ করে। সাধারণত কোঙ্কানি ভাষা বা মারাঠি ভাষায় গান গাওয়া হয়। তার সাথে নৃত্যশিল্পীরা নৃত্য পরিবেশন করে থাকেন। এই জাতীয় গানের আবহ সাধারণত ধর্মীয় বা সামাজিক প্রকৃতির। শীতের শুরুতে পৌষ মাসের ১ সপ্তাহ জুড়ে এই নৃত্যানুষ্ঠান পরিচালিত হয়।  চূড়ান্ত দিনে মহিলারা বিশদভাবে সাজসজ্জা করেন এবং পুরুষদের ব্যঙ্গচিত্র আঁকেন।\nনয়াদিল্লির লোকনৃত্য উৎসবে উপস্থাপনের জন্য ধালো নৃত্য বেছে নেওয়া হয়েছিল। \n\n\n== কৌশল রীতি-নীতি ==\nধালো নৃত্যে, ১২-২৪ জন মহিলা দুটি সমান্তরাল সারিতে একে অপরের মুখোমুখি এবং বাহুবন্ধনে আবদ্ধ থেকে নৃত্য করে।  সাধারণত, মহিলারা দুই সারি এগিয়ে ও  পিছিয়ে নেচে থাকে। গানটি প্ৰকৃতির সাথে  জড়িত এবং সাধারণত পৃথিবী, জীবজন্তু ও মাতৃভূমি ইত্যাদি এর বিষয়বস্তু হয়ে থাকে। এই গানে প্ৰকৃতির প্ৰতি প্ৰেম উপস্থাপন করতে মানুষের দৈনন্দিন জীবনের কাহিনীও অন্তৰ্ভুক্ত থাকে। ধালো নৃত্যের মাধ্যমে গ্রামের বাসিন্দারা পৃথিবীকে মাতৃজ্ঞান করে এবং তাদেরকে বাঁচিয়ে রাখার জন্য পৃথিবীর প্ৰতি কৃতজ্ঞতা প্রদর্শন করে থাকে।\nফুগডির তুলনায় এই নাচটি ধীর গতিতে সঞ্চালিত হয়।\n\n\n== তথ্যসূত্র =="}