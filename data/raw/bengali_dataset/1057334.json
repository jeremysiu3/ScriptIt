{"pageid": 1057334, "title": "খাজা কামালউদ্দীন আহমদ", "url": "https://bn.wikipedia.org/wiki?curid=1057334", "content": "শামসুল উলামা খাজা কামালউদ্দীন আহমদ একজন বাংলাদেশী ইসলামি শিক্ষাবিদ, গবেষক ও অধ্যক্ষ। তিনি কলকাতা আলিয়া মাদ্রাসার ২৭ তম অধ্যক্ষ হিসাবে দায়িত্ব পালন করেন। তিনিই এই আলিয়া মাদ্রাসার প্রথম মুসলিম অধ্যক্ষ হিসাবে দায়িত্ব পালন করেন। তিনি ১৯২৭ সালে এই মাদ্রাসার অধ্যক্ষ হিসাবে যোগদান করেন। তিনি তৎকালীন আই.ই.এস ডিগ্রি লাভ করেছিলেন।\n১৮৫০ মাদ্রাসাটিতে অধ্যক্ষের পদ সৃষ্টি হলেও ৭৭ বছর পরে কোন মুসলিম এই মাদ্রাসার অধ্যক্ষের পদ লাভ করেন, এরমধ্যে ২৬ জন ইংরেজ পণ্ডিত অধ্যক্ষের দায়িত্ব পালন করেছিলেন। পরবর্তীতে ১৯৪৭ সালের দেশভাগের সময় মাদ্রাসাটির একটি অংশ ঢাকায় স্থানান্তরিত করা হয়, নামকরণ হয়, ঢাকা আলিয়া মাদ্রাসা। কামালউদ্দিন মাদ্রাসাটিতে দায়িত্ব গ্রহণ করলে এই বছরই অন্যান্য মাদ্রাসার সঙ্গে কলকাতা মাদ্রাসাতেও আলিম, ফাজিল, কামিল, মুমতাজুল মুহাদ্দেসিন প্রভৃতি শিক্ষাক্রমের সূচনা ঘটে। এবং মাদ্রাসাটিতে ইসলামি শিক্ষার ব্যপক উন্নয়ন সাধিত হয়।\n\n\n== তথ্যসূত্র =="}