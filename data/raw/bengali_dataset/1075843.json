{"pageid": 1075843, "title": "অ্যান্ড্রয়েড-এক্স৮৬", "url": "https://bn.wikipedia.org/wiki?curid=1075843", "content": "অ্যান্ড্রয়েড-এক্স৮৬ একটি উন্মুক্ত উৎসের প্রকল্প যা গুগলের অ্যান্ড্রয়েড মোবাইল অপারেটিং সিস্টেমটিকে অননুমোদিতভাবে আরআইএসসি ভিত্তিক এআরএম চিপের পরিবর্তে এএমডি এবং ইন্টেল এক্স৮৬ প্রসেসরগুলোতে চালিত ডিভাইসগুলোতে অ্যান্ড্রয়েড চালানোর উপযুক্ত করে তোলে।\nডেভেলপার চিহ-ওয়ে হুয়াং এবং ইয়ি সান ২০০৯ সালে প্রকল্পটির সূত্রপাত করেছিলেন। অ্যান্ড্রয়েডকে বিভিন্ন নেটবুক, ট্যাবলেট এবং অত্যাধুনিক-মোবাইল পিসিতে চালানোর জন্য অ্যান্ড্রয়েড উৎস কোডের প্যাচগুলির একটি ক্রম হিসাবে প্রকল্পটি শুরু হয়েছিল। পরবর্তীতে ব্যক্তিগত কারণে ইয়ি প্রকল্প থেকে সরে এসেছিলেন। হুয়াং বর্তমানে প্রকল্পটির রক্ষণাবেক্ষণকারী হিসাবে আছেন। বর্তমানে সক্রিয় ডেভেলপারদের মধ্যে রয়েছে মাউরো রসি এবং মাইকেল গফফিউল।\n\n\n== সামগ্রিক চিত্র ==\nওএসটি কিছু পরিবর্তন এবং উন্নতি সহ অ্যান্ড্রয়েড ওপেন সোর্স প্রকল্প (এওএসপি) ভিত্তি করে তৈরি হয়েছে। কিছু অংশ প্রকল্প দ্বারা উন্নত করা হয় যা এটিকে অন্য কম্পিউটার স্থাপত্যতে চালানোর অনুমতি দেয়। উদাহরণস্বরূপ, কিছু নিম্ন-স্তরের সফটওয়্যার প্রতিস্থাপন করা হয়, যা কম্পিউটারে আরো ভালভাবে কাজ করতে সহায়তা করবে যেমন কার্নেল এবং এইচএএল(HAL) সমগ্র। এই অপারেটিং সিস্টেমটি যদি সমর্থিত জিপিইউ সনাক্ত করতে পারে তাহলে মেসা (Mesa) ব্যবহারের মাধ্যমে ওপেনজিএল ইএস হার্ডওয়্যার ত্বরণ ঘটাতে সক্ষম করানো যায়, যার মধ্যে রয়েছে ইন্টেল জিএমএ, এএমডির রেডিয়ন, এনভিডিয়ার চিপসেটসমূহ (যা উন্মুক্ত উৎসের ন্যুভো (Nouveau) ব্যবহার করে), ভিএমওয়্যার (ভিএমডব্লিউজিএফএক্স) এবং কিউিএমইউ (ভার্জল)। সমর্থিত জিপিইউ ছাড়া, সফটওয়্যার রেন্ডারিংয়ের মাধ্যমে হার্ডওয়্যার ত্বরণ ছাড়া অপারেটিং সিস্টেমটি চলতে পারে। ৭.১ মুক্তির পর থেকে, সফটওয়্যার রেন্ডারার প্রক্রিয়াটি সুইফটশেডার প্রকল্পের মাধ্যমে বাস্তবায়ন করা হয়।\nএকটি সাধারণ লিনাক্স ডিস্ট্রিবিউশনের মতো এই প্রকল্পটি আগে থেকে নির্মিত আইএসও ইমেজ প্রকাশ করে যা লাইভ সিডি অথবা নিধারিত সিস্টেমের হার্ডডিস্কে ইন্সটল করেও চালানো যায়। ৪.৪-আর২ প্রকাশের পর থেকে, প্রকল্পটি ইএফআই_ইমেজ প্রকাশ করে, যা ইউইএফআই সিস্টেমে বুট করার জন্য একটি লাইভ ইউএসবি তৈরি করতে ব্যবহার করা যেতে পারে। ৪.৪-আর৪ প্রকাশ হওয়ার পর থেকে, ইউইএফআই সমর্থন করে এমন আইএসও ইমেজগুলি মধ্যে একত্রিত করা হয়েছিল এবং ইএফআই_ইমেজ অবচিত হিসাবে চিহ্নিত করা হয়েছিল।\nএওএসপি বাদে, সফটওয়্যারগুলির নিম্নলিখিত অসম্পূর্ণ তালিকা মূল থেকে বিকশিত করা হয় বা অন্যান্য উন্মুক্ত উৎসের প্রকল্প থেকে নেওয়া হয় যা সম্পূর্ণ অ্যান্ড্রয়েড-এক্স৮৬ কোডবেস তৈরি করে:\n\nকার্নেল\nইন্সটলার\ndrm_gralloc এবং gbm_gralloc\nমেসা (Mesa)\nসুইফটশেডার (SwiftShader)\nঅডিও\nক্যামেরা\nজিপিএস\nলাইটসমূহ\nরেডিও ইন্টারফেস লেয়ার\nসেন্সরসমূহ\nহালনাগাদ হওয়া সংস্করণে আরও বেশি সংখ্যক সফটওয়্যার থাকতে পারে।\n\n\n== সম্পর্কিত প্রকল্পসমূহ ==\n\n\n=== সেলাডন প্রকল্প ===\nসেলাডন একটি সম্পর্কিত প্রকল্প, যা পূর্বে অ্যান্ড্রয়েড-আইএ নামে পরিচিত ছিল, ইন্টেল এটি তৈরি করেছে যা নতুন ইউইএফআই ডিভাইসে চলবে। প্রকল্পে বলা হয়েছে যে ইন্টেল আর্কিটেকচারে অ্যান্ড্রয়েড সমর্থন এবং উদ্ভাবন চালানোর পাশাপাশি সহযোগিতার জন্য এটি স্থান প্রদান করে। এটি ইন্টেল এইচডি গ্রাফিক্স হার্ডওয়্যার সমর্থন করার জন্য অ্যান্ড্রয়েড-এক্স৮৬ থেকে drm_gralloc গ্রাফিক্স এইচএএল(HAL) মডিউল পুনরায় ব্যবহার করেছে। অ্যান্ড্রয়েড-আইএ এর বিস্তারিত তথ্যের জন্য একটি সচরাচর জিজ্ঞাস্য অংশও প্রদান করা হয়েছে।\n\n\n=== রিমিক্স ওএস ===\nরিমিক্স ওএস যা প্রচলিত পিসিতে ব্যবহারের জন্য অ্যান্ড্রয়েড-এক্স৮৬ এর একটি বন্ধ উৎসের প্রকাশ নির্মাণের জন্য জাইড টেকনোলজি চিহ-ওয়ে হুয়াং (অ্যান্ড্রয়েড-এক্স৮৬ এর প্রধান ডেভেলপার) এর সাথে অংশীদারিত্ব করেছিল। রিমিক্স ওএসের প্রথম বেটা ২০১৬ সালের পহেলা মার্চ প্রকাশ পেয়েছিল। ১৭ জুলাই ২০১৭ সালে প্রকল্পটি বন্ধ ঘোষণা করা হয়েছিল।\n\n\n=== অ্যান্ড্রয়েড টিভি এক্স৮৬ ===\n২০২০ সালের শেষের দিকে, এক্সডিএ ডেভেলপারদের একজন সিনিয়র সদস্য পিসিতে অ্যান্ড্রয়েড টিভি প্রদানের জন্য অ্যান্ড্রয়েড টিভি এক্স৮৬ তৈরি করেছিলেন, যা ইন্সটল করা মাত্র কাজ করা উচিত কারণ এর রমের ভিত্তি অ্যান্ড্রয়েড-এক্স৮৬ প্রকল্পে রয়েছে।\n\n\n== আরও দেখুন ==\nলিনাক্স\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}