{"pageid": 1364673, "title": "রামানন্দ সাগর", "url": "https://bn.wikipedia.org/wiki?curid=1364673", "content": "চন্দ্রমৌলি চোপড়া ( रामानन्द सागर; ২৯ ডিসেম্বর ১৯১৭ – ১২ ডিসেম্বর ২০০৫) রামানন্দ সাগর নামে অধিক পরিচিত, একজন ভারতীয় চলচ্চিত্র নির্মাতা, সম্পাদক, নাট্যকার, কবি এবং একজন লেখক। তিনি জনপ্রিয় টেলিভিশন অনুষ্ঠান রামায়ণ (১৯৮৭-১৯৮৮) তৈরির জন্য সর্বাধিক পরিচিত। এটি সম্প্রচারের সময়, অনুষ্ঠানটি বিশ্বের সবচেয়ে বেশি দেখা টেলিভিশন ধারাবাহিক হয়ে ওঠে, এটির দর্শক সংখ্যা ছিল ৮২ শতাংশ। ভারতীয় চলচ্চিত্র ও শিল্পে তার অবদানের জন্য ভারত সরকার তাকে ২০০০ সালে পদ্মশ্রী দিয়ে সম্মানিত করে।\n\n\n== জীবনের প্রথমার্ধ ==\nসাগর লাহোরের কাছে আসাল গুরুতে জন্মগ্রহণ করেন । তাঁর প্রপিতামহ লালা শঙ্কর দাস চোপড়া লাহোর থেকে কাশ্মীরে চলে আসেন। রামানন্দকে তার মাতামহী দত্তক নিয়েছিলেন। যার কোন পুত্র ছিল না, এই সময়ে তার নাম 'চন্দ্রমৌলি চোপড়া' থেকে 'রামানন্দ সাগর' করা হয়। সাগরের জৈবিক মা মারা যাওয়ার পর, তার বাবা পুনরায় বিয়ে করেন এবং তার সাথে আরও সন্তানের জন্ম দেন। যার মধ্যে রয়েছে বিধু বিনোদ চোপড়া, যিনি এইভাবে সাগরের সৎ ভাই। সাগর দিনে একজন পিয়ন, ট্রাক ক্লিনার, সাবান বিক্রেতা, স্বর্ণকার শিক্ষানবিশ ইত্যাদি কাজ করতেন এবং রাতে তার ডিগ্রির জন্য পড়াশোনা করতেন।\nতিনি ১৯৪২ সালে পাঞ্জাব বিশ্ববিদ্যালয় থেকে সংস্কৃত এবং ফারসিতে স্বর্ণপদক বিজয়ী ছিলেন। তিনি দৈনিক মিলাপ পত্রিকার সম্পাদকও ছিলেন । তিনি \"রামানন্দ চোপড়া\", \"রামানন্দ বেদী\" এবং \"রামানন্দ কাশ্মীরি\" নামে অনেক ছোট গল্প, উপন্যাস, কবিতা, নাটক ইত্যাদি লিখেছেন। ১৯৪২ সালে যখন তিনি যক্ষ্মা রোগে আক্রান্ত হন। তখন তিনি তার লড়াই সম্পর্কে একটি বিষয়ভিত্তিক কলাম \"একটি টিবি রোগীর ডায়েরি\" লিখেছিলেন। কলামটি লাহোরের আদব-ই-মাশরিক পত্রিকায় ধারাবাহিকভাবে প্রকাশিত হয়েছিল ।\n\n\n== ব্যক্তিগত জীবন ==\nতিনি লীলাবতীর সাথে বিবাহ বন্ধনে আবদ্ধ হয়েছিলেন, যার সাথে তার পাঁচটি সন্তান ছিল। চার পুত্র (আনন্দ সাগর, প্রেম সাগর, মতি সাগর এবং সুভাষ সাগর) এবং একটি কন্যা (সরিতা সাগর)।\n\n\n== কর্মজীবন ==\n\n\n== পুরস্কার ==\n২০০০ সালে, সাগরকে ভারত সরকার পদ্মশ্রী দিয়ে সম্মানিত করেছিল ।\n\n\n=== জিতেছে ===\n১৯৬০ - পাইঘামের জন্য ফিল্মফেয়ার সেরা সংলাপ পুরস্কার\n১৯৬৯ - আঁখেনের জন্য ফিল্মফেয়ার সেরা পরিচালকের পুরস্কার\n\n\n=== মনোনীত ===\n১৯৬৬ - আরজু- এর জন্য শ্রেষ্ঠ গল্পের জন্য ফিল্মফেয়ার পুরস্কার\n১৯৬৬ - আরজু- এর জন্য শ্রেষ্ঠ পরিচালকের জন্য ফিল্মফেয়ার পুরস্কার\n১৯৬৯ - আঁখেন- এর জন্য শ্রেষ্ঠ গল্পের জন্য ফিল্মফেয়ার পুরস্কার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রামানন্দ সাগর (ইংরেজি)"}