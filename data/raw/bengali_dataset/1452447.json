{"pageid": 1452447, "title": "কল্যাণ বন্দ্যোপাধ্যায় (হোমিওপ্যাথিক চিকিৎসক)", "url": "https://bn.wikipedia.org/wiki?curid=1452447", "content": "ডা কল্যাণ বন্দ্যোপাধ্যায় বা কল্যাণ ব্যানার্জী (জন্ম:- ১০ এপ্রিল ১৯৪৯) হলেন  নতুন দিল্লির একজন ভারতীয় হোমিওপ্যাথিক চিকিৎসক।  মিহিজাম ইনস্টিটিউট অফ হোমিওপ্যাথির প্রাক্তনী তিনি ১৯৭৭ খ্রিস্টাব্দে নতুন দিল্লির সমৃদ্ধ বসতি  চিত্তরঞ্জন পার্কে, একটি হোমিওপ্যাথিক স্বাস্থ্যসেবা কেন্দ্র, ডাঃ কল্যাণ ব্যানার্জি ক্লিনিক প্রতিষ্ঠা করেন।  মিহিজাম ও কলকাতার প্রখ্যাত হোমিওপ্যাথিক চিকিৎসক ডা. পরিমল বন্দ্যোপাধ্যায়ের জামাতা হন তিনি।\nতিনি বিভিন্ন সরকারি সংস্থার সাথে যুক্ত ছিলেন যেমন, ভারত সরকারের স্বাস্থ্য ও পরিবার কল্যাণ মন্ত্রকের 'সেন্ট্রাল কাউন্সিল ফর রিসার্চ ইন হোমিওপ্যাথি' এবং এর পূর্বে তিনি হোমিওপ্যাথিক ফার্মাকোপিয়া কমিটি এবং স্থায়ী অর্থ কমিটির সদস্য পদসহ,  আয়ুষ মন্ত্রকের অধীনস্থ 'সেন্ট্রাল কাউন্সিল ফর রিসার্চ ইন হোমিওপ্যাথি' (সিসিআরএইচ) পরিচালনা পরিষদের সদস্য ছিলেন।  ২০০৯ খ্রিস্টাব্দে, ভারত সরকার তাকে চিকিৎসা ক্ষেত্রে তার কাজের জন্য চতুর্থ সর্বোচ্চ বেসামরিক সম্মান পদ্মশ্রী প্রদান করে।  হোমিওপ্যাথিক চিকিৎসায় তিনিই প্রথম এই পুরস্কার লাভ করেন।"}