{"pageid": 1022643, "title": "মোনাকো জাতীয় ফুটবল দল", "url": "https://bn.wikipedia.org/wiki?curid=1022643", "content": "মোনাকো জাতীয় ফুটবল দল (ইংরেজি: Monaco national football team) হচ্ছে আন্তর্জাতিক ফুটবলে মোনাকোর প্রতিনিধিত্বকারী পুরুষদের জাতীয় দল, যার সকল কার্যক্রম মোনাকোর ফুটবলের সর্বোচ্চ নিয়ন্ত্রক সংস্থা মোনাকীয় ফুটবল ফেডারেশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা উয়েফার সদস্যপদ লাভ করতে পারেনি। ২০০১ সালের ১৪শে জুলাই তারিখে, মোনাকো প্রথমবারের মতো আন্তর্জাতিক খেলায় অংশগ্রহণ করেছে; জার্মানির ফ্রাইবুর্গের অনুষ্ঠিত উক্ত ম্যাচে মোনাকো তিব্বতকে ২–১ গোলের ব্যবধানে পরাজিত করেছে।\n১,০০০ ধারণক্ষমতাবিশিষ্ট মোনেগেত্তি স্টেডিয়ামে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মোনাকোতে অবস্থিত। বর্তমানে এই দলের ম্যানেজারের দায়িত্ব পালন করছেন থিয়েরি পেতিত।\nফিফা এবং উয়েফাের সদস্যপদ না থাকার ফলে মোনাকো এপর্যন্ত একবারও ফিফা বিশ্বকাপ এবং উয়েফা ইউরোপীয় চ্যাম্পিয়নশিপে অংশগ্রহণ করতে পারেনি।\nইয়োহান গারিনো, অলিভিয়ে লেখনার, অ্যান্থনি মিনিওনি, মার্ক ভাসায়ো এবং গুই প্লাতোর মতো খেলোয়াড়গণ মোনাকোর জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে মোনাকোর কোন স্থান নেই। অন্যদিকে, বিশ্ব ফুটবল এলো রেটিংয়ে মোনাকোর সর্বোচ্চ অবস্থান হচ্ছে ১৯৩তম (যা তারা ২০০১ সালে অর্জন করেছিল) এবং সর্বনিম্ন অবস্থান হচ্ছে ২০২। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}