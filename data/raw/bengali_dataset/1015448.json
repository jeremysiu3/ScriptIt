{"pageid": 1015448, "title": "মহেশ সেনানায়ক", "url": "https://bn.wikipedia.org/wiki?curid=1015448", "content": "মহেশ সেনানায়ক শ্রীলঙ্কা সেনাবাহিনীর এজন অবসরপ্রাপ্ত জেনারেল এবং প্রাক্তন সেনাকমান্ডার। ১৯৮৩ সালে সেনাবাহিনীতে যোগ দেওয়া মহেশ ২০১৭ সালে সেনাপ্রধানের দায়িত্ব পান।\n\n\n== সামরিক জীবন ==\nমহেশ ১৯৮১ সালের ১৬ অক্টোবর শ্রীলঙ্কা মিলিটারি একাডেমিতে যোগ দিয়ে কমিশনপ্রাপ্ত হন ২৩ জুন ১৯৮৩ তারিখে শ্রীলঙ্কা সেনাবাহিনী কোর অব ইঞ্জিনিয়ার্সে। ১ম ইঞ্জিনিয়ার্স রেজিমেন্টে মহেশ ট্রুপ এবং স্কোয়াড্রন অধিনায়ক হিসেবে বদলী ছিলেন, ১৯৮৯ সালে তিনি কমান্ডো রেজিমেন্টে বদলী হন এবং ছত্রীসেনা প্রশিক্ষণ প্রাপ্ত হন। স্টাফ কর্মকর্তা হিসেবে মহেশ ৬ পদাতিক ব্রিগেডের ব্রিগেড মেজর এবং সেনা সদরের ইঞ্জিনিয়ার্স পরিদপ্তরের জিএসও-৩ ছিলেন। ব্যাটেলিয়ন কমান্ডার হিসেবে তিনি ৮ম ন্যাশনাল গার্ড রেজিমেন্ট এবং ২য় সিনহা রেজিমেন্টের অধিনায়কত্ব করেন। কর্নেল পদবীতে তিনি ৯ম পদাতিক ডিভিশনের কর্নেল স্টাফ, সেনা সদরে সেনাপ্রধানের ব্যক্তিগত সচিব হন; এছাড়া তিনি শ্রীলঙ্কা মিলিটারি একাডেমির উপ অধ্যক্ষ ছিলেন এই পদবীতে। ব্রিগেডিয়ার হিসেবে শুধু ২১১ পদাতিক ব্রিগেডের নেতৃত্ব দিয়েছিলেন তিনি। এরপর মেজর জেনারেল হিসেবে ছিলেন ৫২ পদাতিক ডিভিশনের অধিনায়ক এবং সেনাপ্রধান হবার আগে জাফনা সিকিউরিটি ফোর্সের অধিনায়ক ছিলেন; তিনি সেনা সদরের চীফ অব স্টাফ হিসেবে দায়িত্ব পালন করেছিলেন।\nতিনি স্টাফ কোর্স এবং এনডিসি কোর্স পাকিস্তান থেকে করেছিলেন; আর শ্রীলঙ্কার সেনা স্টাফ কলেজে তিনি প্রশিক্ষক হিসেবে কর্মরত ছিলেন ২০০০ সালে, একই কলেজে তিনি ডাইরেক্টিং স্টাফও ছিলেন। এছাড়াও তিনি ব্রিগেডিয়ার হিসেবে পাকিস্তানে নিযুক্ত শ্রীলঙ্কার সামরিক রাষ্ট্রদূত হিসেবেও দায়িত্ব পালন করেছিলেন।\n\n\n== তথ্যসূত্র =="}