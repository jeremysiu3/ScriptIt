{"pageid": 1033375, "title": "সামিয়া উসমান ফতেহ", "url": "https://bn.wikipedia.org/wiki?curid=1033375", "content": "সামিয়া উসমান ফতেহ (জন্ম: ২৮ জুলাই ১৯৪০) হলেন পাকিস্তানের একজন প্রাক্তন রাজনীতিবিদ। ১৯৭৩ সালে তিনি পাকিস্তানের উচ্চ কক্ষসভা সিনেটে নির্বাচিত হয়েছিলেন, কোন নারীর সিনেটে আসা পাকিস্তানের জন্য সেবারই প্রথম ছিল।\n\n\n== পটভূমি ==\nসামিয়া উসমান ফতেহ পাকিস্তানের গুজরাতের একটি মধ্যবিত্ত পরিবারে জন্মগ্রহণ করেছিলেন। তিনি তার স্কুলশিক্ষা সমাপ্ত করেছিলেন। তিনি শেখ উসমান ফতেহকে বিয়ে করেছিলেন।\n\n\n== কর্মজীবন ==\nসামিয়া উসমান ফতেহ এবং তার স্বামী দুজনেই পাকিস্তান পিপলস পার্টির (পিপিপি) প্রতিষ্ঠাতা সদস্য ছিলেন। তার স্বামী অবশ্য ১৯৭২সালে পার্টি ত্যাগ করেছিলেন। ১৯৬৮ সালে তিনি গুজরাত জেলার জন্য পিপিপির নারী শাখার সভাপতি নিযুক্ত হয়েছিলেন।\n\n\n=== পাকিস্তানের সিনেট ===\nপিপিপির প্রার্থী সামিয়া ফতেহ ১৯৭৩ সালে একটি সাধারণ আসনে নির্বাচিত হয়েছিলন। এটি তাকে দেশের প্রথম  এবং তার আমলের একমাত্র নারী সিনেটর হিসেবে পরিচিত করে তুলেছে।  ১৯৭৩ সালের আগস্ট শপথ গ্রহণ করে তিনি ১৯৭৫ সালের আগস্ট পর্যন্ত দায়িত্ব পালন করেছিলেন।  সেসময় তিনি অর্থনৈতিক বিষয় ও পরিসংখ্যান বিভাগের অর্থ, পরিকল্পনা ও উন্নয়ন কমিটিতে দায়িত্ব পালন করেছিলেন। \n\n\n=== পাকিস্তানের জাতীয় সংসদ ===\nপিপিপির প্রার্থী হিসেবে তিনি ১৯৭৭ সালে একটি বিশেষ আসনে পাকিস্তানের জাতীয় পরিষদে পুনরায় নির্বাচিত হয়েছিলেন\n\n\n=== বিদেশ ভ্রমণ ===\n১৯৭৫ সালের ফেব্রুয়ারিতে জুলফিকার আলী ভুট্টোর মার্কিন যুক্তরাষ্ট্রে সরকারী সফরে সফরকারীদের সাথে তিনিও যুক্ত ছিলেন।\n\n\n=== রাজনৈতিক সক্রিয়তা ===\nতিনি ১৯৭৭ সালে মুহাম্মদ জিয়া-উল-হকের সামরিক একনায়কতন্ত্রের বিরুদ্ধে সমাবেশ ও বিক্ষোভ প্রদর্শন করেছিলেন \n\n\n== তথ্যসূত্র =="}