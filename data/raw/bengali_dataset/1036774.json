{"pageid": 1036774, "title": "জুয়ানা পাভন", "url": "https://bn.wikipedia.org/wiki?curid=1036774", "content": "জুয়ানা পাভন (১৯ জুলাই, ১৯৪৫ - ২৮ মার্চ, ২০১৯) ছিলেন একজন হন্ডুরান কবি এবং অভিনেত্রী। তিনি তার নারীবাদী কবিতা এবং হন্ডুরান সমাজের সমালোচনার জন্য সমধিক বিখ্যাত ছিলেন। \n\n\n== জীবনী ==\nজুয়ানা পাভন ১৯৪৪ সালে সান মার্কোস দি কোলনে জন্মগ্রহণ করেছিলেন। তার জন্মের সমব তার মায়ের বয়স ছিল ১৪ বছর এবং তিনি পাভনের প্রসবকালে মারা গিয়েছিলেন। তার বাবাও বেশ কয়েকদিন পরে অ্যালকোহল গ্রহণের কারণে মারা গিয়েছিলেন। এরপরে তাকে প্রসূতি হাসপাতাল থেকে একজন ডাক্তার দত্তক নিয়েছিলেন। কিন্তু নির্বাসিত জীবনযাপনের উদ্দেশ্যে হন্ডুরাস  ছেড়ে যাওয়ার পরে তিনি এতিমখানায় বড় হয়েছিলেন। \n১৯৭০ সালে তিনি তেগুসিগালপায় চলে যান এবং আইনিভাবে তার নাম পরিবর্তন করে মার্গারিতা ভেলাস্কুজ পাভন রাখেন। তিনি গর্ভবতী হয়ে পড়লে তার স্বামী তাকে ছেড়ে চলে গিয়েছিল। ফলে তিনি নিঃস্ব হয়ে পড়েছিলেন এবং সন্তানের দেখাশোনা করতে অর্থোপার্জনের জন্য বেশ্যাবৃত্তি বেছে নিয়েছিলেন। প্যাভানের মোট  তিনটি সন্তান ছিল, বিভিন্ন পরিবার তাদেরকে দত্তক নিয়েছিল। \n২০১৬ সালে, তিনি সান জুয়ানসিটো খনির শহরে চলে গিয়েছিলেন। জানা যায় যে সেখানে তিনি খারাপ স্বাস্থ্য  এবং দারিদ্র্যের মধ্যে ছিলেন। মুখের ক্যান্সারের কারণে তিনি  ২০১৯ সালের ২৮ শে মার্চে মৃত্যুবরণ করেন। \n\n\n== তথ্যসূত্র =="}