{"pageid": 1029572, "title": "রসুনের চাটনি", "url": "https://bn.wikipedia.org/wiki?curid=1029572", "content": "রসুনের চাটনি বা রসুন চাটনি হল তাজা রসুন, জিরা, আদা কুচি, চিনি ও লবণ এবং কাঁচা/শুকনো মরিচ দিয়ে তৈরি একপ্রকার চাটনি যা ভারতীয় উপমহাদেশ থেকে উৎপন্ন হয়েছে।  উপাদান হিসাবে এতে মাঝে মাঝে ধনেপাতা, টমেটো বাটা, হলুদ গুঁড়ো, শুকনো বা তাজা নারিকেল, চীনাবাদাম, এবং  তেঁতুলও  ব্যবহার করা হয়। এটি ভেজা এবং শুকনো দুই ভাবেই প্রস্তুত করা হয়। ভেজা চাটনি তাজা নারিকেল বা সমজাতীয় কিছু দিয়ে তৈরি করা হয় এবং সাধারণত প্রস্তুত হওয়ার সাথে সাথেই পরিবেশন করা হয়। রাজ্যভেদে ভারতে এটি লাহসুন চাটনি, লাহসুন কি চাটনি, লেহসুন চাটনি, বেলুলি চাটনি ইত্যাদি বিভিন্ন নামে পরিচিত।\n\n\n== শুকনো চাটনি ==\nবেশিরভাগ শুকনো চাটনিই হল বিভিন্ন প্যাকেট এবং বয়ামে সংরক্ষিত শুকনো একটি বাণিজ্যিক পণ্য। ঘরে তৈরি শুকনো রসুনের চাটনি বোতলে সংরক্ষণ করা যায় এবং চার সপ্তাহ পর্যন্ত তা ভালো থাকে। ফ্রিজে রাখলে তা ছয় মাস পর্যন্ত সংরক্ষিত রাখা যায়। এটি শুকনো বা দধিছানা, ঘোল কিংবা উদ্ভিজ্জ তেলের সাথে মিশিয়ে খাওয়া হয়। সংরক্ষণ বা তদ্রূপ উদ্দেশ্যে কখনও কখনও গুঁড়ো আকারেও রসুনের চাটনি প্রস্তুত করা হয়।\n\n\n== পরিবেশন ==\nরসুনের চাটনি ভারতের মহারাষ্ট্র, গুজরাত, পাঞ্জাব, রাজস্থান, উত্তর কর্ণাটক এবং পাকিস্তানের বহু বাড়িতে রান্নার জন্য ব্যবহৃত হয়। এটি পরোটা কিংবা গরম খিচুড়ির সঙ্গে পরিবেশন করা যায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nরসুনের চাটনি- Vahrehvah.com\nশুষ্ক রসুনের চাটনির রেসিপি- Foodviva.com"}