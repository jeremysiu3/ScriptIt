{"pageid": 1074566, "title": "আব্দুল মাজেদ দরিয়াবাদি", "url": "https://bn.wikipedia.org/wiki?curid=1074566", "content": "আব্দুল মাজেদ দরিয়াবাদি (১৬ মার্চ ১৮৯২ – ৬ জানুয়ারি ১৯৭৭) ছিলেন একজন ভারতীয় মুসলিম লেখক, যিনি কুরআন সম্পর্কে বিশিষ্ট ছিলেন। দরিয়াবাদি সক্রিয়ভাবে খিলাফত আন্দোলনের; রয়্যাল এশিয়াটিক সোসাইটি, লন্ডন; আলিগড় মুসলিম বিশ্ববিদ্যালয়, আলিগড়; দারুল উলুম নদওয়াতুল উলামা, লখনউ; শিবলী একাডেমি, আজমগড়, সহ অন্যান্য বেশ কয়েকটি প্রধান ইসলামী ও সাহিত্য সংগঠনের সঙ্গে যুক্ত ছিলেন। দরিয়াবাদি প্রথম জীবনে নাস্তিক ছিলেন; পরবর্তীতে আশরাফ আলী থানভীর দ্বারা প্রভাবিত হন। ইংরেজিতে কুরআনের উপর বিস্তৃত ভাষ্য প্রদানের পাশাপাশি, দরিয়াবাদি উর্দুতে একটি স্বাধীন তাফসীরও লিখেছেন যা তাফসীরে মাজেদী (ইসলামী গবেষণা ও প্রকাশনা একাডেমি, লখনউ) নামে প্রকাশিত। তিনি ১৯৫০ সালে হাকীম-উল-উম্মত গ্রন্থ রচনা করেন। ১৯৪৩ সালে তিনি মুহাম্মদ আলী জাতীর ডায়েরি নামক একটি জীবনীও রচনা করেন।\n\n\n== প্রাথমিক জীবন এবং শিক্ষা ==\n\nতিনি ভারতের বড়বাঁকী জেলার দারিয়াবাদের কিদওয়াই পরিবারে জন্মগ্রহণ করেন। তার দাদা মুফতি মাজহার করিমকে আন্দামান দ্বীপপুঞ্জে ব্রিটিশদের বিরুদ্ধে ফতোয়া দেয়ার জন্য দণ্ডিত করা হয়েছিল।\nতিনি ১৯১২ সালে লখনউ বিশ্ববিদ্যালয় থেকে দর্শনে বিএ (অনার্স) অর্জন করেন। তাঁর শিক্ষাজীবনে তিনি উর্দু সাপ্তাহিক সাচ এবং তারপর সিডক (১৯২৫-৭৬) সম্পাদনা করেন। ভারতীয় উপমহাদেশের আরেক মুসলিম পণ্ডিত আমিন আহসান ইসলাহি, তার সাপ্তাহিক সংবাদপত্র সাচ-এ তার সাথে কাজ করেছিলেন। উচ্চতর অধ্যয়ন, এমএ দর্শনের জন্য তিনি তৎকালীন এমএও কলেজে ভর্তি হোন এবং তারপর দিল্লির সেন্ট স্টিফেন কলেজে পড়েন, কিন্তু আর্থিক সংকটের কারণে তিনি লেখাপড়া সম্পূর্ণ করতে পারেননি। ইংরেজিতে তার প্রথম বই, দ্য সাইকোলজি অফ লিডারশিপ, লুই ফিশার, লন্ডন দ্বারা ১৯১৩ সালে প্রকাশিত হয়।\nশৈশব থেকেই, তার বিভিন্ন ধরনের বই পড়া এবং নিবন্ধ লেখার আগ্রহ ছিল। তার প্রথম নিবন্ধটি উর্দু দৈনিক ওয়াকিল অমৃতসরে প্রকাশিত হয়েছিল যখন তার বয়স ছিল নয় বছর। দর্শন, যুক্তি এবং মনোবিজ্ঞান ছিল তাঁর প্রিয় বিষয়। তিনি প্রাচ্যবিদদের বেশ কয়েকটি বই অধ্যয়ন করেছিলেন এবং তাদের প্রভাবের অধীনে ধর্ম নিয়ে অবিশ্বাসী হয়ে উঠে এবং নিজেকে “যুক্তিবাদী” বলে অভিহিত করে। প্রায় নয় বছর ধরে তিনি ধর্ম থেকে দূরে ছিলেন কিন্তু অনুতপ্ত হয়েছিলেন এবং একজন ধর্মপ্রাণ মুসলমান হয়েছিলেন।\nতিনি মুসলিম পণ্ডিত শিবলী নোমানীর সংস্পর্শে এসে সিরাত-উন-নবী’র রচনায় তাকে সাহায্য করেন। তিনি মাওলানা আবুল কালাম আজাদ, সৈয়দ সুলাইমান নদভী, মুহাম্মদ আলী জোহর, আকবর আল্লাহবাদী এবং অনেক বিশিষ্ট সাহিত্যিকের সাথে বন্ধুত্ব গড়ে তোলেন। তিনি কুরআন, মুহাম্মদের জীবনী, ভ্রমণকাহিনী, দর্শন এবং মনোবিজ্ঞানের উপর পঞ্চাশেরও বেশি বই লিখেছেন। তিনি জীবনী, সাহিত্য ও সমালোচনামূলক প্রবন্ধ লিখেছেন, রেডিও আলোচনার আয়োজন করেছেন এবং লখনউ স্কুল অব রাইটিং অনুসারে শুদ্ধভাবে উর্দুতে বেশ কয়েকটি বই অনুবাদ করেছেন।\n\n\n== কর্ম ==\nদ্য ইউনিভার্সাল ডিজিটাল লাইব্রেরিতে তালিকাভুক্ত দরিয়াবাদির বইয়ের তালিকা নিচে দেওয়া হল:\n\nফালসাফা ই ইজতিমা ইয়ানি জামাত কি দিমাগী জিন্দেগী কি তামসিল ওয়া তাশরীহ\nভাষা: উর্দু, বছর: ১৯১৫, বিষয়: দর্শন, মনোবিজ্ঞান, ২৫৮ পৃষ্ঠা\nফলসফা ই জাজবত\nভাষা: উর্দু, বছর: ১৯২০, বিষয়: দর্শন, মনোবিজ্ঞান, ২৬৪ পৃষ্ঠা\nফীহ মা ফীহ মালফুজাত মুহাম্মদ জালালুদ্দীন রুমি ওয়া তবসিরা\nভাষা: ফার্সি, বছর: ১৯২৮, বিষয়: ধর্ম, ধর্মতত্ত্ব, ৩০২ পৃষ্ঠা\nমারদৌন কি সামিই\nভাষা: উর্দু, বছর: ১৯৪৩, বিষয়: ভাষা, ভাষাতত্ত্ব, সাহিত্য, ৩১০ পৃষ্ঠা\nমাজামীন আব্দুল মজিদ দরিয়া বাদি\nভাষা: উর্দু, বছর: ১৯৪৩, বিষয়: ভাষা, ভাষাতত্ত্ব, সাহিত্য, ২৬০ পৃষ্ঠা\nমুহাম্মদ আলী জাতীর ডায়েরি\nভাষা: উর্দু, বছর: ১৯৪৩, বিষয়: ভূগোল, জীবনী, ইতিহাস, ১৯৪ পৃষ্ঠা\nতাফসীর ই কুরআন (তাফসীর ই মাজিদি) ১ম খন্ড\nভাষা: উর্দু, বছর: ১৯৬৮, বিষয়: ধর্ম, ধর্মতত্ত্ব, ৮১০ পৃষ্ঠা\nতাফসীর ই কুরআন (তাফসীর ই মাজিদি) ২য় খন্ড\nভাষা: উর্দু, বছর: ১৯৯৬, বিষয়: ধর্ম, ধর্মতত্ত্ব, ৮৬০ পৃষ্ঠা\nতাফসীর ই কুরআন (তাফসীর ই মাজিদি) ৩য় খন্ড\nভাষা: উর্দু, বছর: ২০০০, বিষয়: ধর্ম, ধর্মতত্ত্ব, ৫৩০ পৃষ্ঠা\nমুহাম্মদ আলী জাতীর ডায়েরি\nভাষা: উর্দু, বছর: ১৯৪৩, বিষয়: ধর্ম, ধর্মতত্ত্ব, ১৯২ পৃষ্ঠা\nওয়াফিয়াত ই মাজদী ইয়া নাশরি মারসিয়ে\nভাষা: উর্দু, বছর: ১৯৭৫, বিষয়: ভাষা, ভাষাতত্ত্ব, সাহিত্য, ২৫০ পৃষ্ঠা\n'ইসলামিক বুকস লাইব্রেরিতে' তালিকাভুক্ত দরিয়াবাদি কর্তৃক রচিত বইয়ের তালিকা:\n\nতাফসীর – ই – মাজিদি\nতাফসীর – ই – মাজিদি – ইংরেজী\nবাশরিয়াত –ই– আম্বিয়া [এ.এস]\nহাকিম –উল– উম্মত\nআপ বীতি\nঅন্যান্য লেখা:\n\nমুতালা-ই-কুরআন: বিসউইন সাদি ম্য\nভাষা: উর্দু, বিষয়: ধর্ম, কুরআন\n\n\n== পরে মূল্যায়ন ==\nআপ বীতি দরিয়াবাদির একটি আত্মজীবনী।\nআবদুল কাভি দেসনাভী নয়া দৌড় নামক একটি উর্দু মাসিক সাময়িকীতে লখনউ সংস্করণে দরিয়াবাদির ব্যাপারে একটি বিশেষ সংখ্যা প্রকাশ করেছিলেন। ভলিউম ৫১ - ৭নং; ১৯৮০ সালে তিনি সাহির বোম্বে প্রকাশিত মাসরিনে দরিয়াবাদি সম্পর্কে একটি পর্যালোচনাও প্রকাশ করেছিলেন।\n২০০৮ সালে মোঃ শামস আলম মাদ্রাজ বিশ্ববিদ্যালয়ের আরবি, ফারসি ও উর্দু বিভাগের একজন গবেষক দরিয়াবাদিকে নিয়ে একটি গবেষণাপত্র প্রকাশ করেন যার শিরোনাম ছিল মাওলানা আব্দুল মাজেদ দরিয়াবাদী কি ইলমি ওয়া আদাবি খিদমাত।\n\n\n== ব্যক্তিগত জীবন ==\nদরিয়াবাদী কিদওয়াই পরিবারভুক্ত ছিলেন যা আধুনিক ভারতের উচ্চ শিক্ষিত এবং বিশিষ্ট মুসলিম পরিবারগুলির মধ্যে একটি। ব্রিটিশ ভারতের অধীনে যুক্ত প্রদেশ আইনসভার উচ্চকক্ষ আইন পরিষদের সদস্য খান বাহাদুর শেখ মাসুদ-উজ-জামান তার শ্যালক ছিলেন। কাউন্সিলের বিলুপ্ত হওয়ার আগে তিনিই হন সর্বশেষ নির্বাচিত ডেপুটি প্রেসিডেন্ট। হায়দ্রাবাদ হাইকোর্টের বিচারপতি হায়দ্রাবাদ রাজ্যের নবাব নাজির ইয়ার জঙ্গের সঙ্গে তার বোনের বিয়ে হয়েছিল। তার ভাগ্নী (নাজির ইয়ার জঙ্গের মেয়ে) ছিলেন হামিদা হাবিবুল্লাহ, জেনারেল এনায়েথ হাবিবুল্লাহর স্ত্রী এবং আওধের সৈয়দানপুর তালুকার ওয়াজহাত হাবিবুল্লাহর মা। তার জামাতা হাকিম আব্দুল কাবি দরিয়াবাদি (১৯১৭-১৯৯২) ছিলেন একজন স্বনামধন্য উর্দু সাংবাদিক, তার জামাতা এবং ভাতিজা ডাঃ মুহাম্মদ হাশিম কিদওয়াই (১৯২১-২০১৭), ছিলেন একজন দক্ষ লেখক, শিক্ষাবিদ, এমপি এবং এএমইউ অনুষদ। তার নাতিরাও সুপরিচিত শিক্ষাবিদ। প্রফেসর সালিম কিদওয়াই, জওহরলাল নেহরু বিশ্ববিদ্যালযয়ের রাষ্ট্রবিজ্ঞানের অধ্যাপক। প্রফেসর আব্দুর রহিম কিদওয়াই, আলিগড় মুসলিম বিশ্ববিদ্যালয়ের ইংরেজির অধ্যাপক এবং কুরআন ও ইসলাম বিষয়ক অনেক কাজের জন্য একজন সুপরিচিত লেখক। ডাঃ শাফী কিদওয়াই, উর্দুর জন্য সাহিত্য অ্যাকাডেমি পুরস্কার এবং ইকবাল সম্মাননা পুরস্কারপ্রাপ্ত, সুপরিচিত দ্বিভাষিক সমালোচক এবং আলিগড় মুসলিম বিশ্ববিদ্যালয়ের গণযোগাযোগ বিভাগের অধ্যাপক। রাশেদ কিদওয়াই একজন প্রখ্যাত রাজনৈতিক বিশ্লেষক, সাংবাদিক এবং লেখক। নাফায়ে কিদওয়াই (১৯৫৮-২০১৪) ছিলেন একজন সুপরিচিত কলামিস্ট এবং সাংবাদিক যিনি ইউপি উর্দু অ্যাকাডেমির সর্বোচ্চ পুরস্কার  ওয়েব্যাক মেশিনে আর্কাইভকৃত ২৫ ডিসেম্বর ২০১৮ তারিখে পেয়েছিলেন।\n\n\n== আরও দেখুন ==\nদেওবন্দি ব্যক্তিত্বের তালিকা\nআব্দুল মাজেদ দরিয়াবাদির উপর লিখিত গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\nDatta, Amaresh (১৯৮৭)। Encyclopaedia of Indian Literature: A-Devo (ইংরেজি ভাষায়)। Sahitya Akademi। পৃষ্ঠা ৩। আইএসবিএন 978-81-260-1803-1। \nখানম, ফাওজিয়া (২০১২)। Moulana Abdul Majid Daryabadi Ki Adabi Khidmath [মাওলানা আব্দুল মাজেদ দরিয়াবাদির সাহিত্যে অবদান] (গবেষণাপত্র)। ভারত: আলিগড় মুসলিম বিশ্ববিদ্যালয়। \nসিদ্দিকী, জুবায়ের আহমদ (২০১৭)। Maulana Abdul Majid Daryabadi ki Sahafati Khidmaat Ka Tahqiqi Wo Tanqidi Jaiza [মাওলানা আব্দুল মজিদ দরিয়াবাদির সাংবাদিকতা নিয়ে একটি সমালোচনামূলক পর্যালোচনা] (গবেষণাপত্র)। ভারত: আলিগড় মুসলিম বিশ্ববিদ্যালয়। hdl:10603/208408। \n\n\n== বহিঃসংযোগ ==\nঅনলাইন কুরআন প্রকল্পে  ওয়েব্যাক মেশিনে আর্কাইভকৃত ১৯ ডিসেম্বর ২০১৯ তারিখে আব্দুল মাজেদ দরিয়াবাদির কুরআন অনুবাদ অন্তর্ভুক্ত রয়েছে।\nপবিত্র কুরআন অনুবাদ করেছেন দরিয়াবাদি, আব্দুল-মাজেদ, ১৯৫১-৫৭\nতাঁর কুরআনের অনুবাদ ও তাফসীর ধর্মের তুলনামূলক জ্ঞান অর্জনকারী শিক্ষার্থীদের জন্য উপকারী। মহিমান্বিত কুরআন: পাঠ্য, অনুবাদ এবং তাফসীর\n\"মাওলানা আব্দুল মাজেদ দরিয়াবাদির উপর সেমিনার\"। মিলি গেজেট। ১-১৫ ফেব্রুয়ারি ২০০৫। সংগ্রহের তারিখ ১ আগস্ট ২০২১।"}