{"pageid": 1167968, "title": "হাওড়া–তিরুপতি হামসফর এক্সপ্রেস", "url": "https://bn.wikipedia.org/wiki?curid=1167968", "content": "হাওড়া–তিরুপতি হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা অন্ধ্রপ্রদেশের তিরুপতি রেলওয়ে স্টেশন এবং পশ্চিমবঙ্গের রাজধানী কলকাতার নিকটস্থ হাওড়া রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ২০৮৮৯/২০৮৯০ ট্রেন নম্বরাঙ্কিত হয়ে পরিচালিত হচ্ছে। ট্রেনটি পশ্চিমবঙ্গ, ওড়িশা ও অন্ধ্রপ্রদেশের মধ্যে চলাচল করে।\n২০১৯ সালের ২৩শে ফেব্রুয়ারি এই ট্রেনটির দক্ষিণ বিন্দু বিজয়ওয়াড়া থেকে তিরুপতি পর্যন্ত প্রসারিত করা হয় ও পরের দিন ২৪ শে ফেব্রুয়ারি তিরুপতি থেকে এই ট্রেন হাওড়া অভিমুখে রওনা দেয়।\n\n\n== পরিষেবা ==\n২০৮৮৯ নং হাওড়া–তিরুপতি হামসফর এক্সপ্রেস ৬৫ কিমি প্রতি ঘন্টা বেগে শনিবার যাত্রা শুরু করে ২৬ ঘন্টা ০৫ মিনিটে ১৬১৭ কিমি এবং ২০৮৯০ নং ট্রেনটি রবিবার ৬৩ কিমি প্রতি ঘন্টা বেগে যাত্রা করে ২৬ ঘন্টা ২৫ মিনিটে ঐ দূরত্ব অতিক্রম করে।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\nকোচে ষোলোটি এসি-৩ টায়ার, একটি প্যান্ট্রিকার ও দুটি জেনারেটর পাওয়ার কার রয়েছে।\n\n\n== লোকো লিংক ==\nএই ট্রেনটি সাঁতরাগাছি ইলেকট্রিক লোকো শেড ডব্লিউএপি-৭ লোকোমোটিভ দ্বারা হাওড়া থেকে বিশাখাপত্তনম পর্যন্ত যায়। বাকি পথ বিশাখাপত্তনম থেকে তিরুপতি পর্যন্ত লালাগুড়া ইলেকট্রিক লোকো শেড ডব্লিউএপি-৭ লোকোমোটিভ দ্বারা চলে।\n\n\n== সময় সারণী ==\n\n\n== পথ ও যাত্রাবিরতি ==\nপশ্চিমবঙ্গ\n\nহাওড়া\nখড়্গপুর জংশন\nওড়িশা\n\nকটক জংশন\nভুবনেশ্বর\nঅন্ধ্রপ্রদেশ\n\nবিজয়নগরম জংশন\nবিশাখাপত্তনম\nরাজামুন্দ্রী\nবিজয়ওয়াড়া জংশন\nওঙ্গোল\nনেল্লোর\nরেনিগুণ্টা জংশন\nতিরুপতি\n\n\n== টীকা ==\n\n\n== তথ্যসূত্র =="}