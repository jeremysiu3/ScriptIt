{"pageid": 1532658, "title": "২০২৭ ফিফা মহিলা বিশ্বকাপ", "url": "https://bn.wikipedia.org/wiki?curid=1532658", "content": "২০২৭ ফিফা মহিলা বিশ্বকাপ হবে ফিফা মহিলা বিশ্বকাপের দশম আসর। এটি প্রতি চার বছর অন্তর আয়োজিত একটি আন্তর্জাতিক মহিলা ফুটবল প্রতিযোগিতা, যেখানে ফিফার সদস্য দেশগুলোর জাতীয় দল অংশগ্রহণ করে। ২০১৯ সালের জুলাই মাসে ফিফার ঘোষণার পর টুর্নামেন্টটি দ্বিতীয়বারের মতো ৩২টি দল নিয়ে অনুষ্ঠিত হবে। স্পেন বর্তমান চ্যাম্পিয়ন, তারা ২০২৩ সালে প্রথমবারের মতো চ্যাম্পিয়ন হয়। এটি হবে ৩২ দলের অংশগ্রহণে আয়োজিত দ্বিতীয় ও শেষ আসর, কারণ ফিফা নিশ্চিত করেছে যে ২০৩১ সালে পরবর্তী আসরে দল সংখ্যা বাড়িয়ে ৪৮ করা হবে।\n২০২৪ সালের ১৭ মে ফিফা ঘোষণা করে যে ব্রাজিল ২০২৭ সালের ফিফা নারী বিশ্বকাপের আয়োজক দেশের স্বীকৃতি পেয়েছে, যার ফলে এটি দক্ষিণ আমেরিকায় অনুষ্ঠিত প্রথম ফিফা মহিলা বিশ্বকাপ। এর ফলে সুইডেন, যুক্তরাষ্ট্র, জার্মানি, ফ্রান্স এবং কানাডার পর ব্রাজিল হবে ষষ্ঠ দেশ যারা পুরুষ ও মহিলা উভয় ফিফা বিশ্বকাপ আয়োজন করেছে; ব্রাজিল এর আগে ১৯৫০ ও ২০১৪ সালে পুরুষদের বিশ্বকাপ আয়োজন করেছিল।\nএছাড়া ব্রাজিলই প্রথম দেশ যারা ফিফার আটটি ভিন্ন ভিন্ন প্রতিযোগিতার আয়োজন করেছে, যার মধ্যে রয়েছে: ২০১৬ সালের অলিম্পিক ফুটবল টুর্নামেন্ট, ২০০০ সালের ফিফা ক্লাব বিশ্ব চ্যাম্পিয়নশিপ, ২০১৩ সালের ফিফা কনফেডারেশনস কাপ, ২০১৯ সালের ফিফা অনূর্ধ্ব-১৭ বিশ্বকাপ, ২০০৮ সালের ফিফা ফুটসাল বিশ্বকাপ এবং ফিফা আয়োজিত বিচ সকার বিশ্বকাপের প্রথম তিনটি আসর (২০০৫, ২০০৬ ও ২০০৭)।\n\n\n== টীকা ==\n\n\n== তথ্যসূত্র ==\n\n\n== বহিঃ সংযোগ ==\nফিফা মহিলা বিশ্বকাপের অফিসিয়াল ওয়েবসাইট"}