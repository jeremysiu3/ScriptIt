{"pageid": 1414637, "title": "ক্রাউন জুয়েল (২০২৩)", "url": "https://bn.wikipedia.org/wiki?curid=1414637", "content": "ক্রাউন জুয়েল একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে, যা ক্রাউন জুয়েল কালানুক্রমিকের অধীনে প্রচারিত পঞ্চম এবং ডাব্লিউডাব্লিউইর ১০ বছরের অংশীদারিত্বের অধীনে সৌদি ভিশন ২০৩০ সমর্থন করে দশম অনুষ্ঠান ছিল। এই অনুষ্ঠানটি ২০২৩ সালের ৪ঠা নভেম্বর তারিখে সৌদি আরবের রিয়াদের মুহাম্মদ আব্দু এরিনায় অনুষ্ঠিত হয়েছে; যা ২০২১ সালের ক্রাউন জুয়েলের পর এই মাঠে ডাব্লিউডাব্লিউইর প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট আটটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে রোমান রেইন্স আনডিস্পিউটেড ডাব্লিউডাব্লিউই ইউনিভার্সাল চ্যাম্পিয়নশিপ ম্যাচে এলএ নাইটকে পরাজিত করেছে। অন্যান্য শীর্ষস্থানীয় ম্যাচে, লোগান পল ডাব্লিউডাব্লিউই মার্কিন যুক্তরাষ্ট্র চ্যাম্পিয়নশিপের জন্য আয়োজিত একক ম্যাচে রে মিস্টেরিওকে এবং ওয়ার্ল্ড হেভিওয়েট চ্যাম্পিয়নশিপ ম্যাচে সেথ \"ফ্রিকিন\" রলিন্স ড্রু ম্যাকইন্টায়ারকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\n\n২০১৮ সালের শুরুর দিকে, মার্কিন পেশাদার কুস্তি সংস্থা ডাব্লিউডাব্লিউই সৌদি আরবের সামাজিক ও অর্থনৈতিক সংস্কার প্রোগ্রাম সৌদি ভিশন ২০৩০-এর সমর্থনে ক্রীড়া মন্ত্রণালয়ের (পূর্বে সাধারণ ক্রীড়া কর্তৃপক্ষ) সাথে ১০ বছরের কৌশলগত মাল্টিপ্ল্যাটফর্ম অংশীদারিত্ব শুরু করে। সৌদি আরবের রাজধানী রিয়াদে অনুষ্ঠিত এই অংশীদারিত্বের অন্যতম পুনরাবৃত্তিমূলক অনুষ্ঠান হিসেবে ক্রাউন জুয়েল একই বছরের শেষের দিকে অনুষ্ঠিত হয়েছিল। এরপর থেকে ক্রাউন জুয়েল ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠানে পরিণত হয়েছে, যা সাধারণত প্রতি বছরের অক্টোবর–নভেম্বর মাসে অনুষ্ঠিত হয়। ২০১৮ সালের ২রা নভেম্বর তারিখে প্রথমবারের মতো ক্রাউন জুয়েল অনুষ্ঠিত হয়েছে।\n২০২৩ সালের এই অনুষ্ঠানটি ক্রাউন জুয়েল কালানুক্রমিকের পঞ্চম অনুষ্ঠান ছিল, যা ৪ঠা নভেম্বর তারিখে সৌদি আরবের রিয়াদের মুহাম্মদ আব্দু এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি সৌদি আরবে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}