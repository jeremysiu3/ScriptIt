{"pageid": 1323033, "title": "এম পি রামচন্দ্রন", "url": "https://bn.wikipedia.org/wiki?curid=1323033", "content": "মুথেদাথ পাঞ্জন রামচন্দ্রন কেরালার ত্রিশুরের একজন ভারতীয় ব্যবসায়ী। তিনি জ্যোতি ল্যাবসের প্রতিষ্ঠাতা ও চেয়ারম্যান ইমেরিটাস। তিনি ত্রিশুরের সেন্ট থমাস কলেজ থেকে বি. কম ডিগ্রি সম্পন্ন করেছেন। \n\n\n== কর্মজীবন ==\n১৯৭১ সালে, তিনি বোম্বেতে (বর্তমানে মুম্বাই) আর্থিক ব্যবস্থাপনায় স্নাতকোত্তর করার সময় একজন হিসাবরক্ষক হিসাবে কাজ শুরু করেন। শৈশব থেকেই, রামচন্দ্রন নিজের জামাকাপড় নিজেই পরিস্কার করতেন কিন্তু কাপড় সাদা করার (হোয়াইটনারের) ফলাফলে অসন্তুষ্ট ছিলেন। একদিন তিনি একটি রাসায়নিক শিল্পের জার্নাল পেয়েছিলেন যেখানে \"বেগুনি রঙের রঞ্জকগুলি টেক্সটাইল নির্মাতাদের সাদা রঙের সবচেয়ে উজ্জ্বল শেড পেতে সহায়তা করে \" সম্পর্কে লেখা ছিল। শব্দগুলি পড়ে তার মনের মধ্যে একটি ধারণা প্রজ্বলিত হয়। রামচন্দ্রন তার রান্নাঘরে এক বছর ধরে পরীক্ষা-নিরীক্ষা করেন, যতক্ষণ না তিনি ফলাফলে সন্তুষ্ট হন।\n১৯৮৩ সালে, একজন ভাই তাকে ₹৫,০০০ (US$১০০ এর কম) রুপি ধার দেন, তাই দিয়ে তিনি কেরালায় পারিবারিক জমিতে একটি অস্থায়ী কারখানা স্থাপন করেন। তিনি তার প্রথম কন্যার নামে তার প্রতিষ্ঠানের নাম রাখেন জ্যোতি। প্রথম বছরে, বিক্রি হয় মোট ₹৪০,০০০ (আজকে US$৭২৭) এবং লাভ ছিল US$২৩,০০০। \n\n\n== তথ্যসূত্র =="}