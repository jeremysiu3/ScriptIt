{"pageid": 1528289, "title": "ওমর আসাদের মৃত্যু", "url": "https://bn.wikipedia.org/wiki?curid=1528289", "content": "ওমর আসাদ (ওরফে ওমর আসাদ) ছিলেন ৭৮ বছর বয়সী একজন আমেরিকান ব্যক্তি যিনি ১২ জানুয়ারী ২০২২ তারিখে ইসরায়েলি বাহিনীর হেফাজতে থাকাকালীন মারা যান। রামাল্লাহর উত্তরে জিলিজলিয়া গ্রামের একটি চেকপয়েন্টে ইসরাইলি নেটজাহ ইয়েহুদা ব্যাটালিয়নের সৈন্যরা তাকে আটক করেছিল। তাকে হাতকড়া পরানো হয়েছিল,মুখে টেপ মেরে দেওয়া হয়েছিল এবং ২০ মিনিট থেকে এক ঘন্টা পেটের উপর ভর দিয়ে শুয়ে থাকতে বাধ্য করা হয়েছিল। মানসিক চাপের কারণে হৃদরোগে আক্রান্ত হয়ে তার মৃত্যু হয়েছিল।  মার্কিন কর্মকর্তারা ইসরায়েলের কাছ থেকে ঘটনার ব্যাপারে জানতে চেয়েছেন। মার্কিন পররাষ্ট্র দপ্তরের মুখপাত্র নেড প্রাইস বলেছেন যে,\"আমরা পরিস্থিতির পুঙ্খানুপুঙ্খ তদন্তকে সমর্থন করি।\" ইসরায়েলি কর্তৃপক্ষও তদন্তের ঘোষণা দিয়েছিল।  সেনাবাহিনীর একটি প্রতিবেদনে ঘটনাটিকে \"নৈতিক ব্যর্থতা এবং দুর্বল সিদ্ধান্ত গ্রহণ\" বলে অভিহিত করা হয়েছে। \nপরবর্তীকালে, মার্কিন পররাষ্ট্র দপ্তর নেটজাহ ইয়েহুদা ব্যাটালিয়নের প্রতি বিশেষ নজর দেয়। ইসরায়েল-ফিলিস্তিন বিষয়ক প্রশাসনের গুরুত্বপূর্ণ ব্যক্তি হাদি আমর আসাদের পরিবারের সাথে দেখা করেন। ইসরায়েলে অবস্থিত মার্কিন দূতাবাসকে ব্যাটালিয়নের উপর একটি প্রতিবেদন তৈরি করতে বলা হয়। \n৯ অক্টোবর, ইসরায়েলের প্রতিরক্ষা মন্ত্রণালয় জানিয়েছে যে তারা মৃত ব্যক্তির পরিবারকে ৫০০,০০০ শেকেল (১৪১,০০০ মার্কিন ডলার) প্রদান করবে। ১৬ অক্টোবর, মৃত ব্যক্তির পরিবার জানিয়েছে যে,তারা মার্কিন ও ইসরায়েলি আদালতে দাখিল করা একটি মামলা খারিজের বিনিময়ে প্রদত্ত ক্ষতিপূরণ প্রত্যাখ্যান করেছে।\n১০ নভেম্বর ২০২২ তারিখে, ইসরায়েলি সামরিক বাহিনীর আইনি কর্তৃপক্ষ জানায় যে তারা দুই কর্মকর্তাকে অভিযুক্ত করার প্রস্তুতি নিচ্ছে।তাদের একজন যিনি চেকপয়েন্টে বাহিনীর নেতৃত্ব দিয়েছিলেন এবং অন্যজন আটক ব্যক্তিদের পাহারা দেওয়ার দায়িত্বে ছিলেন।  নভেম্বরের শেষে, ইসরায়েল ঘোষণা করে যে,নেতজা ইয়েহুদা ব্যাটালিয়নকে পশ্চিম তীর থেকে গোলান হাইটসে স্থানান্তরিত করা হবে।কিন্তু,আসাদের মৃত্যু সহ গত বছরের বিতর্কিত ঘটনার সাথে এর কোনও সম্পর্ক নেই বলে দাবি করে। \n২০২৩ সালের জুন মাসে, ইসরায়েলি সামরিক বাহিনী ঘোষণা করে যে, ওমর আসাদের আটকের সাথে জড়িত সৈন্যদের বিরুদ্ধে অভিযোগ আনা হবে না কিন্তু শাস্তি দেওয়া হবে। সামরিক অ্যাডভোকেট জেনারেল বলেন যে,তাদের বিরুদ্ধে কোনও ফৌজদারি মামলা হবে না কারণ একজন সামরিক চিকিৎসক ওমর আসাদের মৃত্যু নির্দিষ্টভাবে সৈন্যদের আচরণের কারণে হয়েছে তা নির্ধারণ করা অসম্ভব মনে করেছেন।  ইসরায়েলি ঘোষণার পর, মার্কিন যুক্তরাষ্ট্র বলেছে যে, তারা এই সিদ্ধান্ত সম্পর্কে ইসরায়েলি সরকারের কাছ থেকে আরও তথ্য চাইছে। \n২০২৪ সালে, খবরে বলা হয়েছিল যে বাইডেন প্রশাসন ফিলিস্তিনি জনগণের মানবাধিকার লঙ্ঘনের জন্য নেটজাহ ইয়েহুদা ব্যাটালিয়নের বিরুদ্ধে নিষেধাজ্ঞা আরোপের কথা বিবেচনা করছে।কিন্তু এই বছরের আগস্টে, মার্কিন পররাষ্ট্রমন্ত্রী অ্যান্টনি ব্লিঙ্কেন ঘোষণা করেছিলেন যে, তিনি শেষ পর্যন্ত এই ধরনের কোনও পদক্ষেপ স্থগিত রাখার সিদ্ধান্ত নিয়েছেন কারণ ব্যাটালিয়নের সমস্যাগুলি সমাধান করা হয়েছে বলে দাবি করা হয়েছে  আসাদের আত্মীয়স্বজন এবং পরিচিতরা মার্কিন সিদ্ধান্তের প্রতি ক্ষোভ প্রকাশ করেছেন এবং একে তারা দ্বিমুখী নীতির প্রমাণ হিসেবে দেখেন।এছারাও,তারা মনে করেন, মার্কিন সরকারের কাছে ফিলিস্তিনিদের জীবন অপ্রয়োজনীয়। \n\n\n== আরো দেখুন ==\n২০২২ সালে ইসরায়েলি-ফিলিস্তিনি সংঘাতের সময়রেখা\n\n\n== তথ্যসূত্র =="}