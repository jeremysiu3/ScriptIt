{"pageid": 1111945, "title": "সীরাতুন নোমান", "url": "https://bn.wikipedia.org/wiki?curid=1111945", "content": "সীরাতুন নোমান (উর্দু: سیرت النعمان‎‎) আবু হানিফাকে নিয়ে লিখিত শিবলী নোমানীর একটি জীবনী সাহিত্য। ১৮৯৩ সালের ১৫ ডিসেম্বর গ্রন্থটি রচনার কাজ শেষ হয়। এটি তার রচিত দ্বিতীয় গ্রন্থ। গ্রন্থটি দুইভাগে বিভক্ত। প্রথম ভাগে আবু হানিফার ব্যক্তি জীবন, শ্রেষ্ঠত্ব ও মর্যাদা এবং দ্বিতীয় অংশে তার উসূলে ফিকহ ও ইলমে কালাম সম্পর্কে আলোচনা করা হয়েছে। আবু হানিফার জীবনের উপর লিখিত গ্রন্থসমূহের মধ্যে এটি এখনও অতুলনীয়। গ্রন্থটিতে আবু হানিফার জীবন ও কর্মের পাশাপাশি হানাফি মাযহাবের বৈশিষ্ট্য বিশ্লেষণ করা হয়েছে।\n\n\n== বর্ণনা ==\nগ্রন্থটির প্রথম অংশে শিবলী নোমানী আবু হানিফার জীবন, জ্ঞানসাধনা, কর্মযজ্ঞ, তার সম্বন্ধে প্রচলিত অতিরঞ্জিত কাহিনীগুলোর জবাব, তার সহজাত মেধা ও গভীর প্রজ্ঞার নিদর্শন সহ তার চরিত্র, জ্ঞানের ক্ষেত্রে ছাত্রদের পৃষ্ঠপোষকতার বিষয়গুলো তুলে এনেছেন। একইসাথে আবু হানিফার ব্যাপারে প্রচলিত অভিযোগের যৌক্তিক জবাব দেওয়ার চেষ্টা করেছেন। দ্বিতীয় অংশটিতে এসেছে আবু হানিফার চিন্তা দর্শন ও রচনাবলি নিয়ে সবিস্তর আলোচনা।\n\n\n== আরও দেখুন ==\nশিবলী নোমানীর বই\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nসীরাতুন নোমান–এর উর্দু সংস্করণ"}