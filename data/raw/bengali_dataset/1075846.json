{"pageid": 1075846, "title": "জামি’আ ইসলামিয়া মাহ্‌মূদিয়া", "url": "https://bn.wikipedia.org/wiki?curid=1075846", "content": "আল-জামেয়া আল-ইসলামিয়া আল-মাহ্‌মুদিয়া (সংক্ষেপে মাহ্‌মুদিয়া মাদ্রাসা/বেলতলা মাদ্রাসা) বরিশাল শহরের আমানতগঞ্জে অবস্থিত একটি কওমি মাদ্রাসা। ১৯৪৭ সালে এই মাদ্রাসাটি প্রতিষ্ঠা করেন সৈয়দ মাহমুদ মুস্তফা আল মাদানি। ১৯৮৩ সালে মাদ্রাসাটির বর্তমান নামকরণ করা হয়। ২০০৪ সাল থেকে এখানে ফিকহ বিভাগ চালু করা হয়। বর্তমানে এ মাদ্রাসার মুহতামিম হিসেবে দায়িত্বরত আছেন ওবাইদুর রহমান মাহবুব। ১৯৫৮ সালে এখানে দাওরায়ে হাদিস (মাস্টার্স) খোলা হয়। ২০১৯ সালে মাদ্রাসার ছাত্রসংখ্যা ১২০০ জন। দারুল উলুম দেওবন্দের প্রথম ছাত্র মাহমুদ হাসান দেওবন্দির নামানুসারে মাদ্রাসাটির নামকরণ করা হয়েছে।\n\n\n== ইতিহাস ==\nদারুল উলুম দেওবন্দের চার ছাত্র নেছার উদ্দিন, আবদুল মান্নান, আবদুল কাদির ও নূর আহমদ হুসাইন আহমদ মাদানির কাছ থেকে পরামর্শ নিয়ে দেশভাগের সময় বরিশালের হাজী ওমর শাহ (বটতলা) মসজিদে মাদ্রাসাটির প্রাথমিক কাজ শুরু করেন। তাদের কর্মতৎপরতা দেখে সে অঞ্চলের প্রসিদ্ধ আলেম মাহমুহ মোস্তফা মাদানি ১৯৪৭ সালের ১৩ ডিসেম্বর বরিশালের চক বাজার জামে এবাদুল্লাহ মসজিদে নতুন প্রতিষ্ঠিত মাদ্রাসার সার্বিক সহযেগিতার বিষয়ে একটি সাধারণ বৈঠকের আয়োজন করেন। সবাই সহযোগিতার আশ্বাস দিলে মাদ্রাসার স্থায়ী জায়গার বন্দোবস্ত হওয়ার আগ পর্যন্ত বটতলা মসজিদেই প্রতিষ্ঠানের প্রাথমিক কার্যাদি চালিয়ে যাওয়ার সিদ্ধান্ত হয়। জায়গার বন্দোবস্ত হওয়ার পর আবদুল কাদিরকে মুহতামিম, নেছারুদ্দিনকে নায়েবে মুহতামিম, আবদুল মান্নানকে ছদরুল মুদাররিসিন ও নূর আহমদকে নায়েবে নাযিম মনোনীত করে মাদ্রাসার কার্যক্রম চালানো হতে থাকে।\n\n\n== শিক্ষা কার্যক্রম ==\nএ মাদ্রাসা বর্তমানে ৮টি বিভাগ নিয়ে পরিচালিত।\n\nআবাসিক ও অনাবাসিক নূরাণী এবং নাদিয়া বিভাগ\nতাহফিজুল কুরআন বিভাগ\nকিতাব বিভাগ। জামিয়ার প্রধান ও বৃহত্তম বিভাগ এটি। এতে বর্তমানে ৬টি স্তর রয়েছে।\nইবতেদায়ী বা প্রাইমারী স্তর\nমুতাওয়াস্সিতাহ বা মাধ্যমিকস্তর\nছানুবী বা উচ্চ মাধ্যমিক স্তর\nফযীলত বা স্নাতক স্তর\nতাকমীল বা দাওরায়ে হাদীস বা স্নাতকোত্তর স্তর\nফতওয়া বিভাগ\nফতওয়া ও ফারায়েজ বিভাগ\nদেয়ালিকা\nকুতুবখানা\nলিল্লাহ বোর্ডিং\nআবাসিক ছাত্রাবাস\nএ মাদ্রাসার প্রতিষ্ঠার পর থেকে যারা প্রধান মুফতি হিসেবে দায়িত্ব পালন করেছেন তাদের মধ্যে উল্লেখযোগ্য: মুফতী ইয়াসনী, নূর আহমদ, আবদুল মান্নান, আমজাদ হোসাইন, শাব্বির আহমদ, আজিজুর রহমান, শহীদুস সালাম কাসেমী এবং বর্তমানে এ বিভাগে প্রধান মুফতি হিসেবে দায়িত্ব পালন করছেন মুফতি সানাউল্লাহ।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}