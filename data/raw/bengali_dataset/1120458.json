{"pageid": 1120458, "title": "হাসকোভো", "url": "https://bn.wikipedia.org/wiki?curid=1120458", "content": "হাসকোভো ( বুলগেরীয়: Хасково  [ˈxaskovo] ) হল দক্ষিণ বুলগেরিয়ার উত্তর থ্রেস অঞ্চলের একটি শহর এবং হাসকোভো প্রদেশের প্রশাসনিক কেন্দ্র। গ্রীস এবং তুরস্কের সীমান্ত থেকে এর অবস্থান দূরে নয়। বুলগেরিয়ার অপারেটিভ প্রোগ্রাম রেজিওনাল ডেভলপমেন্টের তথ্য অনুসারে, হাসকোভোর শহুরে এলাকাটি বুলগেরিয়ার সপ্তম বৃহত্তম শহর এবং পুরো হাসকোভোর জনসংখ্যা ১৮৪,৭৩১ জন। ৩১/১২/২০১৩ এর হিসাব মতে হাসকোভো শহরের বাসিন্দাদের সংখ্যা আনুমানিক ৭৪,৮২৬ জন। \nহাসকোভোতে পাওয়া প্রথম বসতিটি প্রায় ৫০০০ খ্রিস্টপূর্বাব্দের। হাসকোভো ১৯৮৫ সালে একটি শহর হিসাবে সহস্রতম বার্ষিকী উদযাপন করেছে। একে স্মরণীয় রাখতে শহরের কেন্দ্রস্থলে একটি নতুন ক্লক টাওয়ার স্থাপন করা হয়েছিল।\nঅ্যান্টার্কটিকার দক্ষিণ শেটল্যান্ড দ্বীপপুঞ্জের গ্রিনউইচ দ্বীপের হাসকোভো কোভের নামানুসারে হাসকোভো শহরের নাম রাখা হয়েছে।\n\n\n== জলবায়ু ==\nএজিয়ান সাগরের আপেক্ষিক নৈকট্যের কারণে গ্রীষ্মের সময় ভূমধ্যসাগরীয় জলবায়ুর সাথে এর জলবায়ু অনেকটাই মিল থাকে।  শীতকালে, বিশেষ করে উত্তরীয় বায়ুর সাথে সাথে এর তাপমাত্রা মহাদেশীয় জলবায়ুর স্তরে নেমে আসে। গড় বার্ষিক তাপমাত্রা প্রায় ১৪ ডিগ্রি সেলসিয়াস (৫৭ ডিগ্রি ফারেনহাইট) । শীতকাল মূলত ঠাণ্ডা কিন্তু দেশটির পশ্চিম ও উত্তরাঞ্চলের মতো তুষারময় নয়। হাসকোভোতে গ্রীষ্মকাল মে মাসের মাঝামাঝি শুরু হয় এবং অক্টোবর পর্যন্ত স্থায়ী হয়।\n\n\n== ব্যুৎপত্তি ==\nঅনেকে অনুমান করুন যে, শহরটির বর্তমান নামটি এসেছে আরবি শব্দ \"has\" (هس; দখল) থেকে। অন্যরা দাবি করেন যে এটি তুর্কি শব্দ \"has\" থেকে এসেছে, যার মূল অর্থ \"পরিষ্কার\"। বসতিটির প্রাচীন থ্রাসিয়ান নাম ছিল মার্সা, যা ১৭৮২ সালের শেষ অবধি পরিচিত ছিল। ১৮৩০ সাল নাগাদ, এটি তার তুর্কি নাম Hasköy (হাসকয় ) নামে পরিচিত ছিল। উসমানীয় শাসনের বিলুপ্তির পর তুর্কি \"köy\" এর পরিবর্তে বুলগেরিয়ান (এবং সাধারণ স্লাভিক ) স্থান নামের \"-ovo \" প্রত্যয় যোগ করে এর নাম haskovo রাখা হয়।\n\n\n== ইতিহাস ==\nপ্রত্নতাত্ত্বিকদের মতে, হাসকোভো অঞ্চলটি মূলত প্রায় সাত হাজার বছর আগের বসতি স্থাপনের দ্বারে আবাদ হয়। হাসকোভোর আশেপাশে, বিভিন্ন প্রমাণ সংরক্ষণ করা হয়েছে, যা এই শহরটির প্রাগৈতিহাসিক, থ্রেসিয়ানস, গ্রীক, রোমান এবং বাইজেন্টাইন যুগের দীর্ঘ ইতিহাস জুড়ে সম্পর্ক নির্ণয় করে। ৯ম শতাব্দীতে - প্রথম বুলগেরিয়ান সাম্রাজ্যের সময় - হাসকোভোতে একটি দুর্গ নির্মিত হয়েছিল যা দ্রুত একটি শহরে রূপান্তরিত হয়। শহরটি ক্লোকোটনিতসা, হারমানলিস্কা এবং মারিতসা নদীর মধ্যবর্তী একটি বিশাল অঞ্চলের কেন্দ্রে অবস্থিত ছিল। মধ্যযুগীয় সময়ে এটি  উজুন্দজোভো মেলার জন্য পরিচিত ছিল, যা গোটা বুলগেরিয়ায় বিখ্যাত।\n১৮৭৮ সালে উসমানীয় শাসন থেকে মুক্তির পর, হাসকোভো অঞ্চল উচ্চমানের তামাক উৎপাদনের জন্য বিখ্যাত হয়ে ওঠে। যাই হোক, বর্তমানে এই অঞ্চলে কোন সিগারেট উৎপাদন হয় না, কারণ এক সময়ের বড় তামাক কোম্পানি \"হাসকোভো-বিটি\" ২০০৫ সালে বন্ধ হয়ে যায়। বর্তমানে, বৃহত্তম কোম্পানীগুলি খাদ্য, যন্ত্রপাতি এবং টেক্সটাইল উত্পাদনে বেশ মনোযোগী।\n\n\n== জনসংখ্যা ==\n১৮৮৭ সালে হাসকোভোর জনসংখ্যা ছিল ১৪,১৯১। তারপর থেকে দশকের পর দশক ধরে এর জনসংখ্যা বৃদ্ধি পেতে শুরু করে, যার বেশিরভাগই গ্রামীণ এলাকা এবং আশেপাশের ছোট শহর থেকে অভিবাসীদের আগমনের কারণে। ১৯৮৭-১৯৯১ সময়কালে এর জনসংখ্যা সর্বোচ্চ পর্যায়ে পৌঁছেছিল, তখন জনসংখ্যা ৯০,০০০ ছাড়িয়ে যায়।\n২০১৭ সালের ডিসেম্বরে, হাসকোভোর শহরের সীমানার মধ্যে জনসংখ্যা ছিল ৭১,২১৪ জন। আর আইনত অনুমোদিত সংলগ্ন গ্রামগুলিসহ হাসকোভো পৌরসভায় জনসংখ্যা ছিল 87,780 জন।\nটেমপ্লেট:Table BG town population\n\n\n=== জাতিগত এবং ধর্মীয় রচনা ===\nসর্বশেষ ২০১১ সালের আদমশুমারির তথ্য অনুসারে, এর জনগণদের জাতিগত পরিচয় ঘোষণা করেছে এইভাবে:\n\nবুলগেরিয়ান : ৫৪,৮৬৯ (79.3%)\nতুর্কি : ১২,৫০৭ (18.1%)\nরোমা : ৬৯১ (1.0%)\nঅন্যান্য: ৪০০ (0.8%)\nঅনির্ধারিত: ৭০০ (0.7%)\nঅঘোষিত: ৭,২২১ (9.5%)\nমোট: ৭৬,৩৯৭\nহাসকোভো পৌরসভায় ৬৩৯৬৩ জন বুলগেরিয়ান হিসাবে, ১৬,৮৯০ জন তুর্কি হিসাবে, ৩৮৫৯ জন রোমা হিসাবে নিজেদের জাতিগত পরিচয় বর্ণনা করেন। আর ৮,৯৮৪ জন তাদের জাতিগত গোষ্ঠীর ব্যাপারে কিছুই বলেনি। হাসকোভো প্রদেশের ২৮,৪৪৪ তুর্কিদের (১২.৫%) বেশিরভাগই শহর এবং পৌরসভার মধ্যে বাস করেন, যেখানে বুলগেরিয়ানদের অনুপাত শহরের তুলনায় প্রদেশের অন্যান্য অঞ্চলে বেশি, সংখ্যাটি ১৮০,৫৪০ (৭৯.৪%)।\n২০০১ সালের আদমশুমারি অনুসারে, ৮০% নাগরিক অর্থোডক্স খ্রিস্টান, বিপরীতে প্রায় ২০% নাগরিক মুসলমান।\n\n\n== সংস্কৃতি ==\n\nহাসকোভোর সবচেয়ে উল্লেখযোগ্য সাংস্কৃতিক স্থানগুলি হল ২০০৪ সালে সংস্কার করাইভান দিমোভ ড্রামা থিয়েটার,  ইতিহাস জাদুঘর এবং আর্ট গ্যালারি। বার্ষিক রঙিন থ্রেস গানোতসব এবং নৃত্য লোকোত্সব নিকটবর্তী পার্ক কেননাতে অনুষ্ঠিত হয়।\n২০০৩ সালে হাসকোভোর কাছে ইয়ুথ পাহাড়ে ঈশ্বরের মা এবং শিশু যিশুর একটি ৩২-মিটার-উচ্চ স্মৃতিস্তম্ভ তৈরি করা হয়। ৮ সেপ্টেম্বর পবিত্র মেরির জন্মদিন পালনের সময় জন্মদিন উপলক্ষে স্মৃতিস্তম্ভটি উদ্বোধন করা হয়। এটি বিশ্বে মাদার অব গডের সর্বোচ্চ স্মৃতিস্তম্ভ হিসাবে গিনেস বুক অফ রেকর্ডসে প্রবেশ করানো হয়।\nহাসকোভোতে সম্প্রতি বিভিন্ন ধরনের নতুন ভাস্কর্য এবং ফোয়ারা তৈরির মাধ্যমে শহরের কেন্দ্রের সংস্কারে অর্থ বিনিয়োগ করা হচ্ছে।\nমিউনিসিপ্যাল ল্যান্ডমার্কের মধ্যে রয়েছে থ্রাসিয়ান আলেকসান্দ্রোভো সমাধি এবং সেইসাথে উজুন্দজোভোর চার্চ অফ দ্য অ্যাসাম্পশন, যা মূলত উসমানীয় আমলে একটি মসজিদ হিসাবে নির্মিত হয়েছিল। ১৩৯৫ সালে এস্কি জামি' (পুরাতন মসজিদ) বলকান অঞ্চলে প্রথম মসজিদ হিসাবে নির্মিত করা হয়। এর মিনারটি অবশ্য সামান্য হেলে আছে।\n\n\n== উল্লেখযোগ্য আদমী ==\nতেন নিকোলভ (1873-1947), বিপ্লবী\nঅ্যাসেন জ্লাতারভ (1885-1936), বিজ্ঞানী\nআনয়ু আঙ্গেলভ (1942), ভারপ্রাপ্ত প্রতিরক্ষা মন্ত্রী\nস্তানিমির স্তইলভ (জন্ম 1967), ফুটবলার এবং ফুটবল ম্যানেজার\nগ্রিগর দিমিত্রভ (জন্ম 1991), টেনিস খেলোয়াড়; 2008 উইম্বলডন এবং ইউএস ওপেন জুনিয়র চ্যাম্পিয়ন\nজর্জি অ্যান্ড্রিভ (জন্ম 1969), ন্যাশনাল ফোক এনসেম্বল \"ফিলিপ কুটেভ\" এর পরিচালক\nসিগুলি (1957-2014), তুর্কি-রোমানি গায়ক এবং সঙ্গীতশিল্পী\nইউরি ইউনাকভ (জন্ম 1958), রোমা সঙ্গীতশিল্পী, বুলগেরিয়ান বিবাহের সঙ্গীতের বিকাশে অংশ নেওয়া এবং এটি মার্কিন যুক্তরাষ্ট্রে প্রবর্তনের জন্য পরিচিত\nআসপারুহ লেশনিকভ – আরি (জন্ম 1897-1978), সঙ্গীতজ্ঞ\n\n\n== দর্শনীয় স্থান ==\n\n\n=== স্মৃতিস্তম্ভ ===\nক্যাপ্টেন পেতকো ভয়িভোদার স্মৃতিস্তম্ভ\nঅজানা যোদ্ধার স্মৃতিস্তম্ভ\nহাসকোভো রিভাইভালিস্টদের স্মৃতিস্তম্ভ\n১০ম তম রোদোপ পদাতিক রেজিমেন্টের স্মৃতিস্তম্ভ\nঈর্ষার স্মৃতিস্তম্ভ\nহাসকোভো রিভাইভালিস্টদের স্মৃতিস্তম্ভ\nবিজয়ের স্মৃতিস্তম্ভ\nদিমিতার ইভানভ-লিতসোর স্মৃতিস্তম্ভ\n\n\n=== পবিত্র স্থাপত্য ===\n\"হলি মাদার অব গড\" স্মৃতিসৌধটি গিনেস ওয়ার্ল্ড রেকর্ডে ভুক্তি করা হয়েছে শিশুলাভে ধন্য কুমারী মাতা মেরির সবচেয়ে উঁচু মূর্তি হিসেবে। এটি মাতা মেরির প্রতি শ্রদ্ধা, ভালবাসা এবং কৃতজ্ঞতার জন্য নির্মাণ করা হয়। ২০০৩ সালে মেট্রোপলিটন আর্সেনি কর্তৃক জলের পবিত্রতার সাথে উদ্ভোধন করে হয়। ২০০৫ সালে এটি গিনেস বুক অফ ওয়ার্ল্ড রেকর্ডসে ভুক্ত হয় এবং ২০০৯ সাল থেকে এটি বুলগেরিয়ার শততম জাতীয় পর্যটন স্থানের তালিকায় ভুক্ত করা হয়।\nদ্যা বেল টাওয়ার - চিত্তাকর্ষক মাত্রা ও অবিস্মরণীয় দৃশ্যসহ হাসকোভো শহরের চূড়ায় উঠা একটি স্থাপত্য। প্রায় ২৯-মিটার উঁচু বেল টাওয়ারটি ২০১০ সালে হলি মাদার অফ গডের স্মৃতিসৌধের পাশে স্থাপন করা হয়, ফলে স্থাপত্যের সমাহারে এটি দ্রুত স্থান করে নেয়।\nপুরাতন মসজিদ (এস্কি মসজিদ) বুলগেরিয়ান ভূখণ্ডের প্রাচীনতম মসজিদ। এটি ৭৯৭ সালে বুলগেরিয়ায় উসমানীয় তুর্কিদের আক্রমণের পরপরই নির্মিত হয়েছিল। ১৯৬৮ সালে এস্কি মসজিদকে একটি সাংস্কৃতিক স্মৃতিস্তম্ভ হিসেবে ঘোষণা করা হয়। বর্তমানে, মসজিদটির পাশে উল্লেখযোগ্যভাবে মাটি খনন করা হয়েছে (সম্ভবত আশেপাশের রাস্তার ক্রমবর্ধমান স্তরের কারণে)।\nহাসকোভোর নিকটবর্তী উজুন্দজোভো গ্রামের চার্চ অফ দ্যা এসাম্পশনটি কেবল তার স্থাপত্যেই নয়, ইতিহাসেও অনন্য। এটি খ্রিস্টান মন্দির হিসাবে তৈরি হয়, তবে উসমানীয় সাম্রাজ্যের অনুমতি ছাড়া তৈরি হওয়ায় ধ্বংস করে দেয়া হয় এবং এর জায়গায় একটি মসজিদ নির্মিত করা হয়। ২০'শ শতকের শুরুতে, তুরস্ক বুলগেরিয়াকে সমস্ত সম্পত্তি ফিরিয়ে দেয় এবং বুলগেরিয়া মসজিদটিকে একটি গির্জায় রূপান্তর করে। ২০০৭ সালে গির্জাটি মূলত হাসকোভো পৌরসভায় পুনরুদ্ধার করা হয়। পুনঃস্থাপনের সময়, ধর্মীয় এবং দার্শনিক থিমসহ আরবি ভাষায় দুটি মধ্যযুগীয় শিলালিপি পাওয়া গেছে, যার সময় এখনো সঠিকভাবে নির্ণয় করা যায়নি। গত শতাব্দীতে, উজুন্দজোভো গ্রামের এই চার্চটিকে একটি সাংস্কৃতিক স্মৃতিস্তম্ভ হিসাবে ঘোষণা করা হয়।\n\n\n== যমজ শহর - বোন শহর ==\n\nসিস্টার সিটি:\n\n\n== অর্থনীতি ==\nহাসকোভো পৌরসভার অর্থনীতির শাখা কাঠামো বৈচিত্র্যময়। এতে বুলগেরিয়ান এবং বিভিন্ন ধরনের আন্তর্জাতিক কোম্পানি রয়েছে। এই কোম্পানিগুলি দেশীয়-বিদেশী উভয় বাজারে তাদের পণ্য বিক্রি করে থাকে।\nপৌরসভার ভবিষ্যত উন্নয়ন কৃষিক্ষেত্রে প্রাকৃতিক এবং জলবায়ু পরিস্থিতির সাথে সামঞ্জস্যপূর্ণ ব্যবহারে মনোযোগ দেওয়া। পাশাপাশি প্রতিশ্রুতিশীল বাজার-ভিত্তিক কৃষি উৎপাদন, কৃষি পরামর্শ কেন্দ্র তৈরি এবং অন্যান্য উন্নয়নের প্রচেষ্টাতেও বেশ মনোযোগী তারা। এই অঞ্চলের ঐতিহাসিক সমৃদ্ধি, সংস্কৃতি, সু-উন্নত পরিবহন ব্যবস্থা এবং পর্যটন অবকাঠামোর সমন্বয়, এর পর্যটনবিকাশের একটি অনুকূল কারণ। ইংল্যান্ড, অস্ট্রিয়া, ফ্রান্স, গ্রীস, তুরস্ক, ইতালি, স্পেন, পর্তুগাল, মার্কিন যুক্তরাষ্ট্র, রাশিয়া, সার্বিয়া, বেলারুশের শহরগুলির সাথে পৌরসভার অংশীদারী সম্পর্কও এই ক্ষেত্রে একটি মূল্যবান অবদান দান করেছে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nহাসকোভো পৌরসভার ওয়েবসাইট\nহাসকোভোর অনলাইন গাইড\nহাসকোভো.নেট\nDomino.bg এ হাসকোভো পৌরসভা  ওয়েব্যাক মেশিনে আর্কাইভকৃত ১৬ জুন ২০১১ তারিখে\nHaskovo.info\nহাসকোভো.বিজ\nHaskovlii.com\nহাসকোভো নিউজ  ওয়েব্যাক মেশিনে আর্কাইভকৃত ১১ ফেব্রুয়ারি ২০২২ তারিখে\nСайт за безплатни обяви\nপর্যটন তথ্য কেন্দ্র - হাসকোভো"}