{"pageid": 1154455, "title": "সম্পূর্ণানন্দ সংস্কৃত বিশ্ববিদ্যালয়", "url": "https://bn.wikipedia.org/wiki?curid=1154455", "content": "সম্পূর্ণানন্দ সংস্কৃত বিশ্ববিদ্যালয়, বারাণসী (পূর্বনাম: বারাণসেয় সংস্কৃত বিশ্ববিদ্যালয় ও সরকারি সংস্কৃত কলেজ, বারাণসী) হল ভারতের উত্তরপ্রদেশ রাজ্যের বারাণসীতে অবস্থিত একটি বিশ্ববিদ্যালয়। সংস্কৃত ভাষা ও তৎসম্পর্কিত বিষয়গুলি পঠনপাঠন এই বিশ্ববিদ্যালয়টির বৈশিষ্ট্য\n\n\n== ইতিহাস ==\n১৭৯১ সালে বারাণসী রাজ্যের আমলে ইস্ট ইন্ডিয়া কোম্পানির জনৈক রেসিডেন্ট জনাথান ডানকান ভারতীয় শিক্ষাব্যবস্থায় ব্রিটিশ অর্থসাহায্যের দিকটি তুলে ধরতে সংস্কৃত \"বাগ্ময়\" (বাগ্মীতা) পরম্পরার বিকাশ ও সংরক্ষণের জন্য একটি সংস্কৃত কলেজ প্রতিষ্ঠার প্রস্তাব দেন। গভর্নর জেনারেল লর্ড কর্নওয়ালিস এই উদ্যোগটি অনুমোদন করেন এবং বার্ষিক ২০,০০০ টাকা অনুদান ঘোষণা করেন। প্রতিষ্ঠানের প্রথম শিক্ষক হন পণ্ডিত কাশীনাথ। সরকারি সংস্কৃত কলেজের প্রথম অধ্যক্ষ ছিলেন জন ম্যুর। এরপর তাঁর স্থলাভিষিক্ত হন জেমস আর. ব্যালেনটাইন, রালফ টি. এইচ. গ্রিফিথ, জর্জ তিবৌট, আর্থার ভেনিস, স্যার গঙ্গানাথ ঝা ও গোপীনাথ কবিরাজ।\n১৮৫৭ সালে এই কলেজে স্নাতকোত্তর স্তরের পঠনপাঠন শুরু হয়। ১৮৮০ সালে পরীক্ষা ব্যবস্থা গৃহীত হয়। ১৮৯৪ সালে বিখ্যাত সরস্বতী ভাবনা গ্রন্থালয় ভবনটি গঠিত হয়। বর্তমানে এই ভবরে সহস্রাধিক পুথির রক্ষিত আছে। কলেজের অধ্যক্ষ এই পুথিগুলি সম্পাদনা করে গ্রন্থাকারে প্রকাশ করেছেন। চার শতাধিক বইয়ের এই গ্রন্থমালার নাম \"সরস্বতী ভাবনা গ্রন্থমালা।\n১৯৫৮ সালে সম্পূর্ণানন্দের প্রয়াসে প্রতিষ্ঠানের মর্যাদা পরিবর্তিত হয়ে এটি কলেজ থেকে সংস্কৃত বিশ্ববিদ্যালয়ের স্তরে উন্নীত হয়। ১৯৭৪ সালে প্রতিষ্ঠানটির নাম আনুষ্ঠানিকভাবে পরিবর্তন করে সম্পূর্ণানন্দ সংস্কৃত বিশ্ববিদ্যালয় রাখা হয়।\n\n\n== অনুষদ ==\n\n\n=== বেদ-বেদাঙ্গ অনুষদ ===\nএই অনুষদের অন্তর্গত চারটি বিভাগ হল:\n\nবেদ বিভাগ\nব্যাকরণ বিভাগ\nজ্যোতিষ বিভাগ\nধর্মশাস্ত্র বিভাগ\n\n\n=== সাহিত্য সংস্কৃতি অনুষদ ===\nএই অনুষদের অন্তর্গত তিনটি বিভাগ হল:\n\nসাহিত্য বিভাগ\nপুরাণেতিহাস (পুরাণ ও ইতিহাস বিভাগ\nপ্রাচীন রাজশাস্ত্র-অর্থশাস্ত্র বিভাগ\n\n\n=== দর্শন অনুষদ ===\nবেদান্ত বিভাগ\nসাংখ্যযোগতন্ত্রম্‌ (সাংখ্য, যোগ ও তন্ত্র) বিভাগ\nতুলনামূলক ধর্ম ও দর্শন বিভাগ\nন্যায় বিভাগ\nমীমাংসা বিভাগ\n\n\n=== শ্রমণবিদ্যা অনুষদ ===\nপালি ও থেরবাদ বিভাগ\n\n\n=== আধুনিক জ্ঞানবিজ্ঞান অনুষদ ===\nআধুনিক ভাষা ও ভাষাবিজ্ঞান বিভাগ\n\n\n== অনুমোদন ==\n১,২০০-রও বেশি সংস্কৃত-মাধ্যম বিদ্যালয় ও কলেজ এই বিশ্ববিদ্যালয়ের অনুমোদনপ্রাপ্ত। ভারতে এটিই একমাত্র বিশ্ববিদ্যালয় যা এতগুলি প্রতিষ্ঠানকে অনুমোদন দিয়ে থাকে। বিশ্ববিদ্যালয়-অনুমোদিত কলেজের পরিসংখ্যান নিম্নরূপ:\n\n\n== বিতর্ক ==\nবিশ্ববিদ্যালয় মঞ্জুরি কমিশন জানায়, দিল্লির জগৎপুরী এলাকায় এই বিশ্ববিদ্যালয়ের পুরনো  \"বারাণসেয় সংস্কৃত বিশ্ববিদ্যালয়\" নামে একটি জাল বিশ্ববিদ্যালয় রয়েছে।\n\n\n== আরও দেখুন ==\nবারাণসীর শিক্ষাপ্রতিষ্ঠানগুলির তালিকা\nভারতের সংস্কৃত বিশ্ববিদ্যালয়গুলির তালিকা\n\n\n== তথ্যসূত্র ==\n\n\n== বহিঃসংযোগ ==\nOfficial website of Sampurnanand Sanskrit University (English and Sanskrit)\n\nটেমপ্লেট:Varanasi\nটেমপ্লেট:Sanskrit Universities in India"}