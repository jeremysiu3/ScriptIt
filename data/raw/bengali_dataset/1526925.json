{"pageid": 1526925, "title": "বাব মনসুর আল-আলজ", "url": "https://bn.wikipedia.org/wiki?curid=1526925", "content": "বাব মনসুর আল- আলজ বা বাব মনসুর (যাকে বিভিন্নভাবে বানান করা হয় বাব মনসুর আল- ইলজ, বাব মনসুর আল- ইলজ, বাব এল- মানসুর, বাব মনসুর ইত্যাদি) হলো মরক্কোর মেকনেস শহরের একটি স্মৃতিস্তম্ভের প্রবেশদ্বার। পুরাতন শহরের প্লেস এল-হেদিম (এল-হেদিম স্কয়ার) এর দক্ষিণ পাশে এই গেইট অবস্থিত। এটি মূলত ১৭ শতকের শেষের দিকে এবং ১৮ শতকের গোড়ার দিকে নির্মিত সুলতান মৌলে ইসমাইলের কাসবাহ (রাজকীয় দুর্গ) এর প্রধান আনুষ্ঠানিক প্রবেশদ্বার ছিল। বর্তমানে এটি শহরের সবচেয়ে বিখ্যাত এবং প্রশংসিত নিদর্শনগুলির মধ্যে একটি।\n\n\n== ইতিহাস ==\nমৌলে ইসমাইলের রাজত্বের শেষের দিকে এই ফটকের নির্মাণ কাজ শুরু হয়। ১৭৩২ সালে তার পুত্র মৌলে আবদুল্লাহ এই ফটকের কাজ শেষ করেন।  প্রতিরক্ষামূলক উদ্দেশ্য নিয়ে এই গেট নির্মাণ করা হয়নি বরং দর্শনার্থীদের মুগ্ধ করার লক্ষ্যে এটি নির্মাণ করা হয়। এর নামটি এসেছে গেটের স্থপতি এবং নকশাকার মনসুর আল-আলজ (\"বিজয়ী ধর্মত্যাগী\") থেকে, যিনি একজন প্রাক্তন খ্রিস্টান দাস যিনি ইসলাম গ্রহণ করেছিলেন। একই প্রাচীর বরাবর দক্ষিণ-পশ্চিমে অল্প দূরে অবস্থিত আরেকটি অলঙ্কৃত ফটক হলো বাব জামা' এন- নোয়ার। এটি বৃহত্তর বাব মনসুরের মতো অলংকরণযুক্ত এবং এটি মৌলে ইসমাইলের সময়কালের বলেও মনে করা হয়।\n\nউনিশ শতকের গোড়ার দিকে সুলতান মৌলে আবদুর রহমান ডানদিকে (দক্ষিণ-পশ্চিম দিকে) গেটের ঠিক বাইরে একটি লগজিয়া ধরণের কাঠামো যুক্ত করেছিলেন, যা আজ আর নেই। এই কাঠামোটি সামরিক ও উচ্চপদস্থ কর্মকর্তাদের, সেইসাথে শহরের গভর্নরের ট্রাইব্যুনালের এবং বিভিন্ন সামরিক বা ধর্মীয় অনুষ্ঠানের জন্য একটি মিলনস্থল হিসেবে কাজ করত। বর্তমানে সাধারণত গেটটি বন্ধ থাকে তবে এর অভ্যন্তরভাগ কখনও কখনও প্রদর্শনীর জন্য উন্মুক্ত থাকে।\n\n\n== স্থাপত্য ==\nগেটের সামগ্রিক নকশা আলমোহাদের প্রোটোটাইপ (যেমন বাব আগনাউ এবং উদয়দের কাসবাহের গেট) এর উপর ভিত্তি করে তৈরি, যার একটি বড় ঘোড়ার নালের খোলা খিলান এবং পার্শ্বীয় বুরুজ রয়েছে, তবে এটি উল্লেখযোগ্য নতুন বৈশিষ্ট্যও উপস্থাপন করে। বিশেষ করে পার্শ্ববর্তী বর্গাকার বুরুজ বা টাওয়ারগুলি কোণে চারটি পুরু স্কোয়াট স্তম্ভের উপর স্থাপিত এবং তাদের মধ্যে ঘোড়ার নালের খিলান রয়েছে, যা টাওয়ারগুলির গোড়ায় একটি ফাঁপা লগজিয়া তৈরি করে। আরও দূরে বুরুজগুলির পাশে বিশাল মার্বেল স্তম্ভগুলি উপরে বৃহৎ প্রক্ষিপ্ত স্তম্ভগুলিকে সমর্থন করে। অলঙ্কৃত যৌগিক ক্রম অনুসারে বড় হাতের স্তম্ভগুলি প্রাচীন রোমান সময়কালের এবং এর উৎপত্তি সম্ভবত নিকটবর্তী ভোলুবিলিস স্থান থেকে। ভিতরে গেটের পথটি ৯০ ইগ্রি কোণে দুইবার বাঁকানো এবং কাসবাহর দ্বিগুণ দেয়ালের মধ্যে দূরত্ব কমিয়ে দেয়, যার ফলে প্লেস লাল্লা আউদা অতিক্রম করে গেটে প্রবেশ করা যায়।\n\nপার্শ্বীয় বুরুজগুলি সহ ফটকের প্রায় পুরো সম্মুখভাগ ভারী অলঙ্করণে ঢাকা। এতে একটি পুনরাবৃত্তিমূলক দর্জ-ওয়া-কতাফ মোটিফ (মরোক্কোর স্থাপত্যে স্টাইলাইজড লজেঞ্জের মতো প্যাটার্ন) রয়েছে যা গেটের প্রধান খিলানপথকে ফ্রেম করে এবং পার্শ্বীয় বুরুজগুলির স্তম্ভগুলির উপরের স্থানগুলি পূরণ করে। এই মোটিফের মধ্যে খালি বা নেতিবাচক স্থানগুলি সম্পূর্ণরূপে রঙিন পলিক্রোম জেলিল (মোজাইক টাইলওয়ার্ক) দিয়ে পূর্ণ। এর আরেকটি বৈশিষ্ট্য হলো মরক্কোর স্মৃতিস্তম্ভের প্রবেশপথগুলিতে নতুন ছিল। খিলানের স্প্যান্ড্রেলগুলি আরবীয় রঙে আঁকা টাইলস দিয়ে ভরা। গেটের একেবারে অন্যান্য সাজসজ্জার উপরে এবং এর পুরো দৈর্ঘ্য বরাবর টাইলসের উপর আঁকা একটি বিস্তৃত আরবি শিলালিপি রয়েছে যা গেটের নির্মাণ বর্ণনা করে, যার উপরে শীর্ষে ছোট \"কর-দাঁত\" মেরলন ছিল।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nমরোক্কান স্থাপত্য\nবাব আর-রৌহ\nলাল্লা আওদা মসজিদ\n\n\n== তথ্যসূত্র ==\n\n\n== বহিঃসংযোগ ==\n\nমানার আল-আথার ডিজিটাল ফটো আর্কাইভে মানসুর গেটের ছবি"}