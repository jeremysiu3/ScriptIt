{"pageid": 10083, "title": "তেইশ নম্বর তৈলচিত্র", "url": "https://bn.wikipedia.org/wiki?curid=10083", "content": "তেইশ নম্বর তৈলচিত্র বাংলাদেশী ঔপন্যাসিক আলাউদ্দিন আল আজাদের প্রথম উপন্যাস। ১৯৬০ সালে পদক্ষেপ নামক এক পত্রিকার ঈদ সংখ্যায় উপন্যাসটি প্রথম ছাপা হয়। পরবর্তীকালে নওরোজ কিতাবিস্তান উপন্যাসটি বই আকারে প্রকাশ করে। এ পর্যন্ত মুক্তধারা সহ অন্যান্য প্রকাশক কর্তৃক বহুবার মুদ্রিত হয়েছে।\n১৯৭৭ সালে বইটি চলচ্চিত্রে রূপায়িত হয়। সুভাষ দত্ত পরিচালিত এই ছায়াছবিটির শিরোনাম ছিল বসুন্ধরা। অভিনয় করেন ববিতা এবং ইলিয়াস কাঞ্চন। এটিই কাঞ্চনের অভিনীত প্রথম চলচ্চিত্র। বসুন্ধরা সাতটি জাতীয় চলচ্চিত্র পুরস্কার জয়লাভ করে।\nতেইশ নম্বর তৈলচিত্র বেশ কয়েকটি ভাষায় অনুবাদ করা হয়েছে। বুলগেরীয় ভাষায় অনুদিত হয়েছে \"পোত্রেৎ দুবাতসাৎ ত্রি\" শিরোনামে।\n\n\n== তথ্যসূত্র =="}