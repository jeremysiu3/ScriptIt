{"pageid": 1347788, "title": "আকলুল বিল ফাআল", "url": "https://bn.wikipedia.org/wiki?curid=1347788", "content": "আকলুল বিল ফাআল (আরবি: عقل بالفعل) হলো ইসলামি দর্শনে এক ধরনের বুদ্ধিমত্তা। এই স্তরটি দ্বিতীয় প্রচেষ্টা ব্যতীত নতুন জ্ঞান আহরণে আত্মার উন্মুখতা নিয়ে কাজ করে।\n\n\n== ঐতিহাসিক পটভূমি ==\nআল-কিন্দি এমন এক ধরনের বুদ্ধিমত্তার কথা বলেছেন যেটি সম্ভাব্য বুদ্ধিমত্তার অবস্থা হতে প্রকৃত বুদ্ধিমত্তার স্তরে আরোহণ করতে পারে। আল ফারাবী বলেছেন প্রকৃত বুদ্ধিমত্তার স্তরে উন্নিত হওয়ার প্রথম স্তর হলো সম্ভাব্য বুদ্ধিমত্তা। দ্বিতীয় স্তর হলো আকলুল বিল ফাআল। প্রকৃত বুদ্ধিমত্তা নিজের ভাল মন্দ নিয়ে পর্যালোচনা করতে পারে, অর্থাৎ যখন বুদ্ধিমত্তা এমন এক অবস্থায় পৌঁছায় যখন সে নিজের ভাল মন্দ পর্যালোচনা করতে পারে তখন সেই বুদ্ধিমত্তাকে প্রকৃত বুদ্ধিমত্তা বলে। গ্রফ অবশ্য প্রকৃত বুদ্ধিমত্তাকে তৃতীয় স্তরের বুদ্ধিমত্তা বলে চিহ্নিত করেছেন। অন্যদিকে আল ফারাবী আকলুল বিল ফাআলকে সর্বোচ্চ শক্তিতে সক্রিয় বুদ্ধিমত্তার একটি স্তর হিসেবে অভিহিত করেছেন। পাশাপাশি একজন বিখ্যাত ধর্মতত্ত্ববিদ ইজি, প্রকৃত বুদ্ধিমত্তাকেই সম্ভাব্য বুদ্ধিমত্তা হিসেবে চিহ্নিত করেছেন। এসব দেখে মনে হয় ইবনে সিনার আকলুল বিল ফাআল আবু হামিদ আল-গাজ্জালির আরুহ আল-আকলের অনুরূপ।\n\n\n== ধারণা ==\nযদি বুদ্ধিমত্তা এমন উদ্দেশ্যে জ্ঞান আহরন করে যাতে পরবর্তীতে এটি নিজের প্রয়োজনে সে জ্ঞানকে ব্যবহার করতে পারে তাহলে এ ধরনের বুদ্ধিমত্তাকে প্রকৃত বুদ্ধিমত্তা বলে। এই সংজ্ঞায় আকল হলো জ্ঞানের প্রথম স্তর যেটি আকলের সর্বোৎকৃষ্ট অবস্থা নির্দেশ করে। ফারাবীর মতে যা সম্ভাব্য বুদ্ধিমত্তা হতে প্রকৃত বুদ্ধিমত্তায় রুপান্তরিত হয়। প্রকৃতপক্ষে প্রকৃত বুদ্ধিমত্তার সবচেয়ে গুরুত্বপূর্ণ কাজ হলো প্রাথমিক বোধগম্যতা থেকে মাধ্যমিক বোধগম্যতা অর্জন করা এবং সেই বোধগম্যতাকে যেকোন সময় ব্যবহার করতে পারা। এই পর্বের বুদ্ধিমত্তার সাথে আকলুল বিল মালাকার মিল আছে। কিন্তু এর কাজ অনেক। প্রকৃত বুদ্ধিমত্তাকে জ্ঞানীয় ও তাত্ত্বিক বলা হয়। এই ধরনের বুদ্ধিমত্তাকে সাধারণ জ্ঞান হতে বিশেষ জ্ঞানের যাত্রা হিসেবে বিবেচনা করা হয়। এই বুদ্ধিমত্তা বুদ্ধিবৃত্তিক উৎকর্ষতার দ্বিতীয় স্তর। এই ধরনের যৌক্তিকতা মানুষকে ভুল ও ভ্রান্তি থেকে মুক্ত রাখতে সহায়তা করে।\n\n\n== তথ্যসূত্র =="}