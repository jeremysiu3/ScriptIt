{"pageid": 1185354, "title": "নেউয়েন পেরেস", "url": "https://bn.wikipedia.org/wiki?curid=1185354", "content": "পাত্রিসিও নেউয়েন পেরেস (স্পেনীয়: Nehuén Pérez, স্পেনীয় উচ্চারণ: [newˈen pˈeɾeθ]; জন্ম: ২৪ জুন ২০০০; নেউয়েন পেরেস নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ইতালীয় ক্লাব উদিনেসে এবং আর্জেন্টিনা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৭ সালে, পেরেস আর্জেন্টিনা অনূর্ধ্ব-১৭ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় চার বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২২ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nপাত্রিসিও নেউয়েন পেরেস ২০০০ সালের ২৪শে জুন তারিখে আর্জেন্টিনার উর্লিঙ্গামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপেরেস আর্জেন্টিনা অনূর্ধ্ব-১৭, আর্জেন্টিনা অনূর্ধ্ব-২০ এবং আর্জেন্টিনা অনূর্ধ্ব-২৩ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৭ সালে তিনি আর্জেন্টিনা অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় চার বছরে ২৯ ম্যাচে অংশগ্রহণ করে ৩টি গোল এবং একটি শিরোপা জয়লাভ করেছেন।\n২০২২ সালের ২৩শে সেপ্টেম্বর তারিখে, ২২ বছর, ২ মাস ও ৩০ দিন বয়সে, ডান পায়ে ফুটবল খেলায় পারদর্শী পেরেস হন্ডুরাসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৬৪তম মিনিটে রক্ষণভাগের খেলোয়াড় হেরমান পেসেলার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৩ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি আর্জেন্টিনা ৩–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে পেরেস সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৬ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে নেউয়েন পেরেস  (ইংরেজি)  \nসকারবেসে নেউয়েন পেরেস (ইংরেজি) \nবিডিফুটবলে নেউয়েন পেরেস  (ইংরেজি)  \nট্রান্সফারমার্কেটে নেউয়েন পেরেস (ইংরেজি) \nওয়ার্ল্ডফুটবল.নেটে নেউয়েন পেরেস (ইংরেজি) \nইএসপিএন এফসিতে নেউয়েন পেরেস (ইংরেজি) \nন্যাশনাল-ফুটবল-টিমস.কমে নেউয়েন পেরেস (ইংরেজি)"}