{"pageid": 1387713, "title": "দোহাজারী কমিউটার", "url": "https://bn.wikipedia.org/wiki?curid=1387713", "content": "দোহাজারী কমিউটার হল বাংলাদেশ রেলওয়ের পূর্বাঞ্চলের অন্তর্গত একটি কমিউটার ট্রেন। এটি বাংলাদেশের চট্টগ্রাম বিভাগের চট্টগ্রাম থেকে দোহাজারী রেলওয়ে স্টেশন পর্যন্ত চলাচল করে।\n\n\n== ইতিহাস ==\nএই ট্রেন চালুর আগে চট্টগ্রাম থেকে দোহাজারী পর্যন্ত দুটি লোকাল ট্রেন চলত। সরকার ২০২১ সালে এই যাত্রাপথে একটি কমিউটার ট্রেন চালু করার পরিকল্পনা হাতে নেয়। একই বছরের ৬ ফেব্রুয়ারিতে দোহাজারী কমিউটার নামে এই ট্রেন দুটি ডিজেল মাল্টিপল ইউনিটের মাধ্যমে উদ্বোধন করা হয়। কিন্তু কোভিড-১৯ মহামারির কারণে ট্রেনটি বন্ধ করে দিতে হয়। একই বছরের আগস্টে লকডাউন তুলে নেওয়ার পর বাংলাদেশ রেলওয়ে কয়েকটি ট্রেন চালু রাখার সিদ্ধান্ত নিয়ে সেগুলোর একটি তালিকা প্রকাশ করলেও দোহাজারী কমিউটার ওই তালিকায় ছিল না। তবে পরে ওই যাত্রাপথে ট্রেনটির চলাচল আবার শুরু হয়। যেহেতু ২০২৩ সালে চট্টগ্রাম-কক্সবাজার রেলপথ চালু হওয়ার কথা রয়েছে তাই রেলপথ মন্ত্রণালয় ট্রেনটির গন্তব্য কক্সবাজার পর্যন্ত সম্প্রসারিত করার সিদ্ধান্ত নেয়।\n\n\n== তথ্যসূত্র =="}