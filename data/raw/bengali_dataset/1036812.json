{"pageid": 1036812, "title": "নিগহাত সাইদ খান", "url": "https://bn.wikipedia.org/wiki?curid=1036812", "content": "নিগহাত সাইদ খান ( উর্দু: نگہت سعید خان‎‎   ) হলেন একজন পাকিস্তানি নারীবাদী কর্মী, গবেষক এবং লেখিকা। তিনি ফলিত আর্থ-সামাজিক গবেষণা (এএসআর) রিসোর্স সেন্টারের পরিচালক ও প্রতিষ্ঠাতা এবং উইমেন অ্যাকশন ফোরামের প্রতিষ্ঠাতা সদস্য।\n\n\n== প্রারম্ভিক জীবন ==\nএ লেভেলের জন্য লন্ডনে এবং ১৯৬০-এর দশকে কলাম্বিয়া বিশ্ববিদ্যালয় থেকে স্নাতক ডিগ্রি অর্জনের জন্য নিউ ইয়র্ক সিটিতে পাড়ি জমানোর আগে নিগহাত সাইদ খান পাকিস্তান ও আমেরিকায় নিজের শৈশবকাল কাটিয়েছিলেন। বিশ্ববিদ্যালয়ে পড়ার সময় তিনি ভিয়েতনাম বিরোধী যুদ্ধ আন্দোলন এবং নারী অধিকার আন্দোলনের সাথে জড়িত হয়েছিলেন। তিনি ১৯৭৮ সালে পাকিস্তানে ফিরে এসেছিলেন এবং তারপর থেকে বেশিরভাগ সময় তিনি সেখানেই কাটিয়েছেন। ফিরে এসে তিনি ডেমোক্র্যাটিক উইমেনস অ্যাসোসিয়েশনের সাথে যুক্ত হয়েছিলেন যারা পূর্ব পাকিস্তানে পাকিস্তান সেনাবাহিনীর দমন-পীড়নের বিরুদ্ধে আন্দোলন করেছিল।\n\n\n== গবেষণা ও কাজ ==\nনিগহাত অধ্যাপক এরিক সাইপ্রিয়ানের সাথে লাহোরের শাহ হুসেন কলেজে এবং পরবর্তীতে ১৯৭০ এর দশকে ইসলামাবাদের কায়েদ-ই-আজম বিশ্ববিদ্যালয়ে কাজ করেছেন। বামপন্থী রাজনৈতিক বিশ্বাসের কারণে তাঁকে পরবর্তীকালে তাঁর পদ থেকে সরিয়ে দেওয়া হয়েছিল।\nতিনি ১৯৮৩ সালে ফলিত আর্থ-সামাজিক গবেষণা (এএসআর) প্রতিষ্ঠা করেন  যা পাকিস্তানের প্রথম নারীবাদী প্রকাশনা। তিনি দক্ষিণ এশিয়ার স্নাতকোত্তর পাঠদান ও প্রশিক্ষণ বিষয়ক কর্মসূচি \"ইনস্টিটিউট অফ উইমেন স্টাডিজ লাহোর\"-এর ডিন হিসাবেও দায়িত্ব পালন করেছেন। \n\n\n== তথ্যসূত্র =="}