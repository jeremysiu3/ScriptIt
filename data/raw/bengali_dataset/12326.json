{"pageid": 12326, "title": "মৌলভীবাজার সদর উপজেলা", "url": "https://bn.wikipedia.org/wiki?curid=12326", "content": "মৌলভীবাজার সদর উপজেলা বাংলাদেশের মৌলভীবাজার জেলার একটি প্রশাসনিক এলাকা।\n\n\n== ইতিহাস ==\n১৭৭১ সালে, মৌলভী সৈয়দ কুদরতউল্লাহ তার জমিদারি ভূমি ব্যবহার করে মনু নদীর তীরে একটি বাজার স্থাপন করেছিলেন। তিনি ভোজ্যপণ্য যেমন ফলমূল ও শাকসবজী আমদানি শুরু করেছিলেন যাতে লোকেরা ক্রয়ের পাশাপাশি বিক্রি করাও সুযোগ পায়। এর অবস্থানগত কারণে এখানে ভূ ও স্থল পরিবহনের মাধ্যমে সহজে আসা যাওয়া করা যেত। সদর উপজেলা ১৮২২ সালে মৌলভীবাজার থানা নামে প্রতিষ্ঠিত হয়। ১৯১২ সালে জগাশি গ্রামে একটি ব্রিটিশবিরোধী বিক্ষোভ হয়, যা স্বামী দয়ানন্দ সংগঠিত করেছিলেন। ১৯১২ সালে ব্রিটিশবিরোধী খেলাফত আন্দোলন মৌলভীবাজারেও ছড়িয়ে পড়ে, এতে যারা উপস্থিত ছিলেন তাঁদের মধ্যে অন্যতম ছিলেন চিত্তরঞ্জন দাশ, হুসেন আহমেদ মাদানী এবং সরোজিনী নাইডু। ১৯৩২ সালে,  আলী আমজাদ সরকারী বালিকা উচ্চ বিদ্যালয় একটি সরকারি বিদ্যালয় হিসাবে চালু হয়।\n\n\n== অবস্থান ও আয়তন ==\nএই উপজেলার উত্তরে রাজনগর উপজেলা ও সিলেট জেলার ওসমানীনগর উপজেলা, দক্ষিণে শ্রীমঙ্গল উপজেলা, পূর্বে কমলগঞ্জ উপজেলা, পশ্চিমে হবিগঞ্জ জেলার নবীগঞ্জ উপজেলা।\n\n\n== প্রশাসনিক এলাকা ==\nমৌলভীবাজার সদর উপজেলায় বর্তমানে ১টি পৌরসভা ও ১২টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম মৌলভীবাজার সদর থানার আওতাধীন।\n\nপৌরসভা:\nমৌলভীবাজার\nইউনিয়নসমূহ:\n১নং খলিলপুর\n২নং মনুমুখ\n৩নং কামালপুর\n৪নং আপার কাগাবলা\n৫নং আখাইলকুড়া\n৬নং একাটুনা\n৭নং চাঁদনীঘাট\n৮নং কনকপুর\n৯নং আমতৈল\n১০নং নাজিরাবাদ\n১১নং মোস্তফাপুর\n১২নং গিয়াসনগর\n\n\n== জনসংখ্যা ==\n১৯৯১ বাংলাদেশের আদমশুমারি অনুসারে, মৌলভীবাজার সদরের জনসংখ্যা হল ২,৩৯,৩৭৮ জন। পরবর্তী আদমশুমারি অনুসারে এটি বেড়ে দাঁড়ায় ২,৮১,৫৯৩  এ। এখানে পুরুষ হল ৫২.৫৬%, এবং নারী ৪৮.৪৪%। ১৮ বছর বা তার বেশি লোক আছে ১,২৬,৩০৩ জন। এখানে ৪৫,০০০ এরও বেশি হিন্দু, ১৫০ জন বৌদ্ধ, ১৭ জন খ্রিস্টান এবং অন্যান্য ধর্মাবলম্বী ৩১১ জন লোক রয়েছেন।\n\n\n== শিক্ষা ==\n\nবাংলাপিডিয়া অনুসারে, ১৯২৩ সালে প্রতিষ্ঠিত আলী আমজাদ সরকারী বালিকা উচ্চ বিদ্যালয় এখানকার একটি উল্লেখযোগ্য মাধ্যমিক বিদ্যালয়। মৌলভীবাজার সদরের গড় সাক্ষরতার হার ৪৮.৬%। শহরাঞ্চলের সাক্ষরতার হার ৬৫.২%, গ্রামাঞ্চলে এটি ৪৫.৭%। উপজেলায় ৫ টি কলেজের পাশাপাশি ভোকেশনাল, প্রাথমিক শিক্ষক, নার্স, যুবক, অন্ধ কল্যাণ প্রশিক্ষণ ইনস্টিটিউট রয়েছে। এখানে একটি সমবায় ইনস্টিটিউট, উদ্যান গবেষণা গবেষণা ইনস্টিটিউটও রয়েছে। এখানে ১৭টি কিন্ডারগার্টেন ছাড়াও ১৭টি প্রাথমিক বিদ্যালয় এবং ৭টি কমিউনিটি এবং স্যাটেলাইট স্কুল রয়েছে। এখানে মোট ৪২টি মাদ্রাসা রয়েছে।\n\n\n== উল্লেখযোগ্য ব্যক্তি ==\n খান বাহাদুর সৈয়দ আবদুল মজিদ- বাঙালি রাজনীতিবিদ, সমাজসেবক ও চা শিল্পের পথিকৃৎ।\n এম. সাইফুর রহমান - সাবেক অর্থমন্ত্রী।\nমহসিন আলী।  সাবেক সসমাজকল্যাণমন্ত্রী \n ডক্টর রঙ্গলাল সেন - জাতীয় অধ্যাপক ও সমাজবিজ্ঞানী।\nবাজলুর রশিদ এমবিই, ব্যবসায়ী এবং বাংলাদেশ ক্যাটারার্স অ্যাসোসিয়েশন ইউকের সাবেক প্রেসিডেন্ত\nশাহ মোস্তফা, মৌলভীবাজারে ইসলাম প্রচারের সাথে জড়িত।।\nসৈয়দ কুদরতউল্লাহ, মৌলভীবাজার-এর প্রতিষ্ঠাতা\n\n\n== বিবিধ ==\n\nমৌলভীবাজার সদরের শাহ মোস্তফা রোডে রয়েছে আবহাওয়া পর্যবেক্ষণের জন্য একটি উপকেন্দ্র। ডপলার পদ্ধতিতে উন্নীত করা এই আবহাওয়া পর্যবেক্ষণ কেন্দ্রটি তৈরিতে অর্থসহায়তা দিয়েছে জাইকা।\n\n\n== আরও দেখুন ==\nমৌলভীবাজার জেলা;\nসিলেট বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\n\nবাংলাপিডিয়ায় মৌলভীবাজার সদর উপজেলা"}