{"pageid": 1334341, "title": "প্রহ্লাদ কর্মকার", "url": "https://bn.wikipedia.org/wiki?curid=1334341", "content": "প্রহ্লাদ কর্মকার (ইংরেজি: Prahlad Karmakar) (১৯০০-১৯৪৬) ছিলেন বিংশ শতাব্দীর একজন খ্যাতনামা ভারতীয় চিত্রশিল্পী। তিনি ১৯০০ খ্রিস্টাব্দে তৎকালীন অবিভক্ত বাংলার বিক্রমপুর গ্রামে জন্মগ্রহণ করেছিলেন। ১৯২৫ খ্রিস্টাব্দে তিনিই প্রথম শিল্পী যিনি কলকাতায় 'নগ্ন' বা 'ন্যুড' শিল্পের অধ্যয়নের সুবিধা সহ একটি স্টুডিও স্থাপন করেন। তিনি গভর্নমেন্ট কলেজ অব আর্ট অ্যান্ড ক্র্যাফট, কলকাতা-র কৃতী ছাত্র ছিলেন। তাঁর পুত্র প্রকাশ কর্মকার পরবর্তী কালে দেশের অন্যতম বলিষ্ঠ চিত্রশিল্পী হয়ে ওঠেন। তাঁর অন্যতম বিশিষ্ট ছাত্র ছিলেন ভারতের প্রবাদপ্রতিম মাদার অফ পার্ল শিল্পী মনু মুন্সী। শিল্পী কর্মকার নিজের শিল্পক্ষেত্রে কৃতিত্বের ফল স্বরূপ একাধিক পুরস্কার লাভ করেছিলেন, যার মধ্যে অন্যতম হলো কলকাতা-র  অ্যাকাডেমি অফ ফাইন আর্টস-এর পুরস্কার (সর্বভারতীয় শিল্প প্রদর্শনীর জন্যে)। এছাড়াও তিনি ১৯৩৯ খ্রিস্টাব্দে সান ফ্রান্সিসকো আন্তর্জাতিক শিল্প প্রদর্শনীর ফল স্বরূপ রূপালী ফলক অর্জন করেছিলেন। ১৯৪৩ খ্রিস্টাব্দে শিল্পী কর্মকার সান ফ্রান্সিসকোয় অনুষ্ঠিত শিল্প প্রদর্শনীতে কৃতিত্বের সঙ্গে ব্রোঞ্জ পদক জয় করেন। তিনি কলকাতার গভর্নমেন্ট কলেজ অব আর্ট অ্যান্ড ক্র্যাফট-এ বিজ্ঞাপন শিল্পের বিভাগে সিনিয়র অধ্যাপক হিসেবে কর্মরত ছিলেন। ১৯৪৬ খ্রিস্টাব্দে মাত্র ৪৬ বছর বয়সে অকালেই তিনি প্রাণ ত্যাগ করেন।\n\n\n== তথ্যসূত্র =="}