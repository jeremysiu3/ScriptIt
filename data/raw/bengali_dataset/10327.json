{"pageid": 10327, "title": "রোডিয়াম", "url": "https://bn.wikipedia.org/wiki?curid=10327", "content": "রোডিয়াম (ইংরেজি: Rhodium) পর্যায় সারণীর ৪৫তম মৌলিক পদার্থ। রোডিয়াম এর আণবিক সংকেত Rh। এটি একটি বিরল ধাতু। এটি রূপার মত সাদাবর্ণের, কঠিন এবং রাসায়নিকভাবে নিষ্ক্রিয় একটি রূপান্তর ধাতু। পর্যায় সারণীতে এটি প্লাটিনাম দলের অন্তর্গত। প্রকৃতিতে এটির একটি মাত্র আইসোটোপ 103Rh পাওয়া যায়। ধাতুটিকে প্রকৃতিতে আলাদা বা মুক্ত অবস্থায় কিংবা অন্য ধাতুর সাথে সংকর অবস্থায় পাওয়া যায়। যৌগের অংশ হিসেবে প্রকৃতিতে এটি খুবই বিরল, কেবল বোউয়িআইট ও রোডপ্লামসাইটের মত খনিজ পদার্থগুলিতে একে পাওয়া যায়। এটি সবচেয়ে বিরল ও মূল্যবান ধাতুগুলির একটি।\nরোডিয়াম একটি অভিজাত ধাতু। এটির ক্ষয়নিরোধী ক্ষমতা আছে। ১৮০৩ সালে উইলিয়াম হাইড ওলাস্টন এটিকে একটি প্লাটিনাম-নিকেল আকরিক থেকে অবিষ্কার করেন ও ক্লোরিনের সাথে এর যৌগের গোলাপি বর্ণের জন্য নাম রাখেন রোডিয়াম।\n\nবর্তমানে বিশ্বের ৮০% রোডিয়াম মোটরযান শিল্পে গাড়ি থেকে নিঃসৃত বিষাক্ত গ্যাসকে কম বিষাক্ত করার রাসায়নিক প্রক্রিয়ায় অণুঘটক হিসেবে ব্যবহার করা হয়। এছাড়া সোনা-রূপার গহনায় ক্ষয়নিরোধী প্রলেপ হিসেবে এর ব্যবহার আছে।\n\n\n== তথ্যসূত্র =="}