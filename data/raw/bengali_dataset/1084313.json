{"pageid": 1084313, "title": "নিলোফার সখি", "url": "https://bn.wikipedia.org/wiki?curid=1084313", "content": "নিলোফার সখি ( ফার্সি: نيلوفر سخی) একজন আফগান শান্তি, মানবাধিকার এবং নারী আন্দোলন কর্মী। তিনি আমেরিকান ইউনিভার্সিটি অব আফগানিস্তানের প্রাক্তন প্রধান নির্বাহী পরিচালক ও ওপেন সোসাইটি ফাউন্ডেশন-আফগানিস্তানের প্রাক্তন রাষ্ট্র পরিচালক। সখি আফগানিস্তানের হেরাতের প্রথম মহিলা এনজিও উইমেন অ্যাক্টিভিটিস অ্যান্ড সোশ্যাল সার্ভিসেস অ্যাসোসিয়েশনের (ওয়াসা) প্রতিষ্ঠাতা এবং প্রাক্তন নির্বাহী পরিচালক।\n\n\n== প্রাথমিক জীবন এবং শিক্ষা ==\nনিলোফার সখি জর্জ ম্যাসন বিশ্ববিদ্যালয় থেকে পিএইচডি ডিগ্রি অর্জন করেছেন। এর আগে তিনি জনস হপকিন্স স্কুল ফর অ্যাডভান্সড ইন্টারন্যাশনাল স্টাডিজ থেকে আন্তর্জাতিক পাবলিক পলিসিতে স্নাতকোত্তর ডিগ্রি এবং ইস্টার্ন মেনোনাইট ইউনিভার্সিটি থেকে 'দ্বন্দ রূপান্তর এবং শান্তি স্থাপন' বিষয়ে স্নাতকোত্তর  ডিগ্রি অর্জন করেছেন। স্নাতক স্তরে তিনি রাষ্ট্রবিজ্ঞান নিয়ে পড়াশোনা করেছেন। সখি ২০০৭ সালের একজন ফুলব্রাইট স্কলার।\n\n\n== কর্মজীবন ==\nনিলোফার সখি উন্নয়ন খাতে একজন বৌদ্ধিক অনুশীলনকারী। তিনি জর্জ ম্যাসন বিশ্ববিদ্যালয়ের একজন প্রভাষক। পাকিস্তানের একটি জাতীয় এনজিও ঔরত ফাউন্ডেশনে রাজনৈতিক শিক্ষা কর্মকর্তা হিসেবে সখি তার কর্মজীবন শুরু করেন। সখি ২০০২ সালে আফগানিস্তানের হেরাতের প্রথম মহিলা এনজিও ওয়াসা প্রতিষ্ঠা করেন ওয়াসার নির্বাহী পরিচালক হিসেবে কাজ করেন। ওয়াসাতে থাকাকালীন তিনি ২০০৮ সালে ওয়াসার 'দ্বন্দ্ব বিশ্লেষণ ও সমাধান কেন্দ্র' প্রতিষ্ঠা করেন। যদিও সখি বর্তমানে ওয়াসার কাজে প্রত্যক্ষ্য়ভাবে জড়িত নন, তিনি এখনও ওয়াসার বোর্ডের চেয়ারপার্সন পদে আসীন রয়েছেন। এছাড়া সখি আমেরিকান ইউনিভার্সিটি অব আফগানিস্তানের প্রাক্তন নির্বাহী পরিচালক এবং ওপেন সোসাইটি আফগানিস্তানের প্রাক্তন রাষ্ট্র পরিচালক। ওপেন সোশাইটি ফাউন্ডেশনের রাষ্ট্র পরিচালক হিসেবে দায়িত্ব পালন করার আগে তিনি আফগানিস্তানের ওপেন সোসাইটি ইনস্টিটিউটে আইনের শাসন, পরিবৃত্তিগত ন্যায়বিচার, মানবাধিকার এবং নারী অধিকার বিষয়ক বরিষ্ঠ পরামর্শক ছিলেন। তিনি ২০১০ সালে ইন্টারন্যাশনাল সেন্টার ফর টলারেন্স এডুকেশন এবং এশিয়া ২১ ইয়ং লিডার ইনিশিয়েটিভ, এবং কলম্বিয়া ইউনিভার্সিটির ন্যাশনাল এনডাউমেন্ট ফর ডেমোক্রেসি, ভিজিটিং ফেলো - উভয় ক্ষেত্রেই ফেলো হিসেবে কাজ করেছেন। তিনি আফগানিস্তানের 'শান্তির পথ' সংস্থার আন্তর্জাতিক স্টিয়ারিং কমিটির কার্যনির্বাহী সদস্য।\nএছাড়া সখি আইসিএডাব্লিউইডি সংস্থার সাথেও যুক্ত।  এই সংস্থাটি মার্কিন যুক্তরাষ্ট্রের 'ব্যবসা এবং স্থিতিশীলতা পরিচালনার জন্য টাস্কফোর্স' দ্বারা ৫ মিলিয়ন ডলার অর্থায়নের মাধ্যমে পরিচালিত হয়। আইসিএডাব্লিউইডি এর উৎসর্গকালে মার্কিন যুক্তরাষ্ট্রের প্রাক্তন ফার্স্ট লেডি লরা বুশ নারী ক্ষমতায়নে তার ভূমিকার জন্যে সখির প্রভূত প্রশংসা করেছিলেন। এই সংস্থাটি আফগানিস্তানে ব্যবসা এবং সরকারে নারীর অধিকার এবং সুযোগ -সুবিধা প্রচারের জন্য প্রয়োজনীয় সরঞ্জাম এবং মূলধন প্রদানের উপর দৃষ্টি নিবদ্ধ করে। আইসিএডাব্লিউইডি-য়েতে থাকাকালীন সখি মার্কিন যুক্তরাষ্ট্রের পররাষ্ট্রমন্ত্রী জন কেরিসহ অন্যান্য অনেক মর্যাদাপূর্ণ ব্যক্তির সাথে কাজ করেছেন। নিলোফার সখি জাতীয় এবং আন্তর্জাতিক স্তরে নারীর অধিকার এবং শান্তিপূর্ণ অর্থায়ন নীতিগুলির উন্নতির জন্য দীর্ঘদিন কাজ করে চলেছেন।\n\nভয়েস অব আমেরিকার সাক্ষাৎকারে নারীর অধিকারের ভবিষ্যতের কথা বলতে গিয়ে সখি উল্লেখ করেন যে, পরবর্তী প্রজন্মের নারীরা বর্তমান আফগান সমাজে শক্তিশালী রোল মডেল,“সংসদে নিজেদের রাজনৈতিক অধিকার নিয়ে কথা বলা নারীদের দেখে, মালয়েশিয়া এবং দুবাইতে ব্যবসা করা নারীদের দেখে এবং আফগানিস্তানের আওয়াজ তোলার ক্ষেত্রে আন্তর্জাতিকভাবে সফল নারী ব্যক্তিত্ব্দের দেখে - আফগানিস্তানের নারীদের ক্ষমতায়নের একটি সফল চিত্র বোঝা যায়।”\n\n\n== তথ্যসূত্র ==\n\n\n== বহিঃসংযোগ ==\nসেন্টার ফর দ্য স্টাডি অব ইসলাম অ্যান্ড ডেমোক্রেসি ১  ওয়েব্যাক মেশিনে আর্কাইভকৃত ২২ জুলাই ২০১২ তারিখে\nস্ক্রিপস হাওয়ার্ড ফাউন্ডেশন ওয়্যার  ওয়েব্যাক মেশিনে আর্কাইভকৃত ৪ ডিসেম্বর ২০০৮ তারিখে -\nইস্টার্ন মেনোনাইট ইউনিভার্সিটি"}