{"pageid": 1103772, "title": "মঙ্গোলীয় মালভূমি", "url": "https://bn.wikipedia.org/wiki?curid=1103772", "content": "মঙ্গোলীয় মালভূমি হল মধ্য এশিয়া মালভূমির অংশ যা ৩৭°৪৬′-৫৩°০৮′উ ও ৮৭°৪০′-১২২°১৫′পূ এর মাঝে অবস্থিত এবং এর আয়তন আনুমানিক ৩২,০০,০০০ বর্গকিলোমিটার (১২,০০,০০০ বর্গমাইল)। এর পূর্বদিকে বৃহত্তর হিংগান পর্বতমালা, দক্ষিণে ইয়িন পর্বতমালা, পশ্চিমে আলতাই পর্বতালা এবং উত্তরে সায়ান ও খেন্টি পর্বতমালা রয়েছে। এই মালভূমিতে গোবি মরুভূমির পাশাপাশি রয়েছে শুষ্ক প্রান্তর অঞ্চল। এর উচ্চতা ১,০০০ থেকে ১,৫০০ মিটার যার সর্বনিম্ন বিন্দু হুলুনবুইর এবং উচ্চতম বিন্দু আলতাইয়ে অবস্থিত।\nরাজনৈতিকভাবে, এই মালভূমিটি মঙ্গোলিয়া, চীন ও রাশিয়ার মাঝে বিভক্ত। চীনে অন্তর্দেশীয় মঙ্গোলিয়া ও জিনজিয়াং স্বায়ত্তশাসিত অঞ্চলের অংশবিশেষ এই মালভূমিতে অবস্থিত। রাশিয়াতে বুরিয়াটিয়া ও দক্ষিণ ইরকুটস্ক ওব্লাস্ট দুটির অংশবিশেষ নিয়ে মালভূমিটি গঠিত হয়েছে।\n\n\n== ইতিহাস ==\nএই মালভূমি (কালানুক্রমিকভাবে) শিওঙ্গদু, শিয়ানবেই, গোকতুর্ক, ট্যাং রাজবংশ, লিয়াও রাজবংশ, মঙ্গোল সাম্রাজ্য, ইউয়ান রাজবংশ, উত্তর ইউয়ান রাজবংশ এবং চিং রাজবংশ সহ বিভিন্ন গোষ্ঠী বসবাস এবং জয়লাভ করেছে।\n\n\n== পরিবেশ পরিবর্তন ==\nমঙ্গোলীয় মালভূমির অনেক হ্রদ যেমন কাগান নুর ও জিনকাই হ্রদ গুলোর পৃষ্ঠের ক্ষেত্রফলের দুই-তৃতীয়াংশ সঙ্কুচিত হয়ে গেছে। কিছু হ্রদ সম্পূর্ণভাবে শুকিয়ে গেছে; হুয়াংকিহাই হ্রদ ও নাইমান জিহু ১৯৮০ থেকে ২০১০ এর মধ্যে সম্পূর্ণভাবে শুকিয়ে গেছে। অন্যদিকে কিছু হ্রদ যেমন পূর্ব জুয়ান লেক এবং হাদ পাওজি সম্প্রসারিত হয়েছে, গড়ে হ্রদগুলোর মোট ভূপৃষ্ঠের আয়তন ৩০% সঙ্কুচিত হয়েছে।\n\n\n== আরো দেখুন ==\nলপ নুর\nদক্ষিণ সাইবেরীয় পর্বতমালা\nতাকলামাকান মরুভূমি\nতারিম অববাহিকা\n\n\n== তথ্যসূত্র ==\n\n\n== বহিঃসংযোগ ==\nJohn, Ranjeet;  ও অন্যান্য (২০১৩)। \"Vegetation response to extreme climate events on the Mongolian Plateau from 2000 to 2010\"। Environmental Research Letters। IOP Publishing। 8 (3): 035033। ডিওআই:10.1088/1748-9326/8/3/035033 । \n\"Mongolian Plateau region, Mongolia and China\"। Britannica.com। Encyclopædia Britannica। ২ আগস্ট ১৯৯৯। সংগ্রহের তারিখ ২৬ নভেম্বর ২০১৬।"}