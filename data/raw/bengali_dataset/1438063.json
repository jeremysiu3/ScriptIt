{"pageid": 1438063, "title": "সরকারি করোনেশন মাধ্যমিক বালিকা বিদ্যালয়", "url": "https://bn.wikipedia.org/wiki?curid=1438063", "content": "সরকারি করোনেশন মাধ্যমিক বালিকা বিদ্যালয় খুলনা জেলার একটি প্রাচীন বালিকা বিদ্যালয়। ১৯১১ সালে প্রতিষ্ঠার পর ১৯৩৫ সালে বিদ্যালয়টি সরকারি স্বীকৃতি লাভ করে এবং ১৯৬০ সালে সরকারি মাধ্যমিক বিদ্যালয় উন্নীত হয়। বিদ্যালয়টি জাতীয় শিক্ষা সপ্তাহ পুরুস্কার সহ মেয়র পদক-২০১১ পেয়েছে।\n\n\n== ইতিহাস ==\n১৯১১ সালে খুলনার বিশিষ্ট আইনজীবি রায় বাহাদুর বিপিন বাহারি সেন, বিমলানন্দ দাশগুপ্ত, শামছুর রাহমান প্রমুখ ব্যক্তিবর্গ খুলনা শহরে খুলনা মডেল ইংলিশ গার্লস স্কুল নামে একটি বিদ্যালয় প্রতিষ্ঠার উদ্যোগ গ্রহণ করেন। ১৯১১ সালেই বিদ্যালয়ের নাম করোনেশন গার্লস স্কুল দেওয়া হয়। এরপর ১৯১২ সাল থেকে এই বিদ্যালয়ের যাত্রা শুরু হয়। ঐ সময় বিদ্যালয়ের পরিচালনা পরিষদের সভাপতি রায় বাহাদুর মহেন্দ্র কুমার ঘোষ ও অন্যান্য উদ্যোক্তাদের অর্থানুকুল্যে বিদ্যালয়টির বর্তমান স্থানে জমি কিনে বিদ্যালয়টি স্থানান্তর করা হয়। ১৯৩৫ সালে বিদ্যালয়টি মাধ্যমিক বিদ্যালয় হিসেবে সরকারি স্বীকৃতি লাভ করে। বিদ্যালয়টি স্থানান্তরিত হওয়ার পর পাকা, সেমিপাকা ও টিনশেড ঘরে বিদ্যালয়ের কার্যক্রম চলে। ১৯৪০ সালে বাংলার গভর্ণরের পত্নী লেডি মেরি হারবার্ট বিদ্যালয় পরির্দশনে আসেন। তিনি বিদ্যালয়ের উন্নয়নের জন্য এক লক্ষ টাকা অনুদান ঘোষণা করেন। পরবর্তীতে ১৯৬০ সালের পহেলা জানুয়ারি বিদ্যালয়টি সরকারিকরণ হয়। এ সময় মিসেস হাসিনা খানম প্রধান শিক্ষিকার পদে যোগদান করেন। তখন থেকে বিদ্যালয়টি সরকারি করোনেশন মাধ্যমিক বালিকা বিদ্যালয় নামে যাত্রা শুরু করে বর্তমান অবস্থায় উন্নীত হয়েছে।\nবিদ্যালয়টি জাতীয় শিক্ষা সপ্তাহ ১৯৯৬, ২০০১, ২০০৪ ও ২০১৬ সালে জাতীয় পর্যায়ে শ্রেষ্ঠ স্কুলের গৌরব এবং ২০১১ সালের মেয়র পদক লাভ করে।\n\n\n== একাডেমিক কার্যক্রম ==\nবিদ্যাল্যের একাডেমিক কার্যক্রম ০২টি শিফটে পরিচালিত হয়।\n\nপ্রভাতী (সকাল ০৭:১৫ থেকে দুপুর ১২:০০ পর্যন্ত)\nদিবা (দুপুর ১২:৩০ বিকাল থেকে ৫:২৫ পর্যন্ত)\nউভয় শিফটের জন্য একজন প্রধান শিক্ষিকা, প্রত্যেক বিভাগের জন্য একজন করে সহকারী প্রধান শিক্ষিকা এবং প্রতি বিভাগের জন্য ২৫ জন করে বিষয়ভিত্তিক শিক্ষক ও শিক্ষিকা রয়েছেন। এছাড়া ৪ জন অফিস সহকারী এবং ১০ জন ৪র্থ শ্রেণির কর্মচারী রয়েছে। প্রতি বিভাগ ৩য় থকে ১০ম শ্রেণি পর্যন্ত এবং প্রতিটি শ্রেণিতে ০২টি শাখা যথাক্রমে ‘ক’ ও ‘খ’ রয়েছে।\n\n\n== শিক্ষক-শিক্ষিকা ==\nবর্তমানে বিদ্যালয়ে মোট ৫৩ জন শিক্ষক-শিক্ষিকা রয়েছেন। ০১ জন প্রধান শিক্ষিকা, ০২ জন সহকারী প্রধান শিক্ষক-শিক্ষিকা সহ ৩৭ জন সিনিয়র শিক্ষক-শিক্ষিকা এবং ১২ জন সহকারীশিক্ষক-শিক্ষিকা রয়েছে।\n\n\n== শিক্ষার্থী ==\nবর্তমানে বিদ্যালয়ে মোট শিক্ষার্থী সংখ্যা ২০৮৬।\n\n\n=== ধর্ম ভিত্তিক ===\nবিদ্যালয়ে ০৪টি ধর্মের শিক্ষার্থী রয়েছে।\n\nমুসলিম শিক্ষার্থী ১৭০৮ জন\nহিন্দু শিক্ষার্থী ৩৭৪ জন\nবৌদ্ধ শিক্ষার্থী ০২ জন\nখ্রিস্টান শিক্ষার্থী ০২ জন\n\n\n=== বিভাগ ভিত্তিক ===\nনবম ও দশম শ্রেণিতে ০৩টি বিভাগ রয়েছে।\n\nবিজ্ঞান বিভাগে ২৫৩ জন\nমানবিক বিভাগে ১৩ জন\nবাণিজ্য বিভাগে ১২ জন\n\n\n== বহিঃসংযোগ ==\nপ্রাতিষ্ঠানিক ওয়েবসাইট\n\n\n== তথ্যসূত্র =="}