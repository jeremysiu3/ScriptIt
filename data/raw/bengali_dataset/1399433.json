{"pageid": 1399433, "title": "আজব ছেলে", "url": "https://bn.wikipedia.org/wiki?curid=1399433", "content": "আজব ছেলে ২০২৩ সালে মুক্তিপ্রাপ্ত একটি বাংলা ভাষার বাংলাদেশী চলচ্চিত্র। এটি মুহাম্মদ জাফর ইকবালের আজব ছেলে গল্প অবলম্বনে পরিচালনা করেছেন মানিক মানবিক। সরকারি অর্থায়নে নির্মিত এই মুক্তিযুদ্ধভিত্তিক শিশুতোষ চলচ্চিত্রটিতে নাম ভূমিকায় অভিনয় করেছেন রিদওয়ান সিদ্দিকী। অন্যান্য প্রধান চরিত্রে রয়েছেন তৌকীর আহমেদ, সাজু খাদেম, তাহমিনা অথৈ প্রমুখ। ২০২৩ সালের ১৭ নভেম্বর চলচ্চিত্রটি প্রেক্ষাগৃহে মুক্তি পায়।\n\n\n== শ্রেষ্ঠাংশে ==\nরিদওয়ান সিদ্দিকী\nতৌকীর আহমেদ\nতাহমিনা অথৈ - মলি\nসাজু খাদেম\nসানজিদা লতা\nফয়সাল মাহমুদ\nফকির বিপ্লব\nমনিরুজ্জামান ফিরোজ\nস্বর্ণা সাহা\nশহিদুল শামীম\n\n\n== নির্মাণ ==\nমুহাম্মদ জাফর ইকবালের একজন দুর্বল মানুষ গ্রন্থের আজব ছেলে গল্প অবলম্বনে এ চলচ্চিত্রটির চিত্রনাট্য রচনা করেন মানিক মানবিক। ২০১৮ সালে তিনি চলচ্চিত্রটি নির্মানের জন্য ৬০ লক্ষ টাকা সরকারি অনুদান পান। মাঝে, চলচ্চিত্রটির নাম ছেলেটি অদ্ভুত রাখার সিদ্ধান্ত হলেও পরবর্তীতে আজব ছেলে নামটিই বহাল রাখা হয়।\nবাংলাদেশে কোভিড-১৯ এর বৈশ্বিক মহামারীর কারণে চলচ্চিত্রটির মুক্তি বিলম্বিত হয়। ২০২২ সালে বাংলাদেশ চলচ্চিত্র সেন্সর বোর্ড কর্তৃক ছাড়পত্র পায় চলচ্চিত্রটি। ২০২৩ সালের ১১ নভেম্বর বাংলাদেশ শিল্পকলা একাডেমির চিত্রশালা মিলনায়তনে চলচ্চিত্রটির প্রিমিয়ার অনুষ্ঠিত হয় এবং ১৭ নভেম্বর বসুন্ধরা সিটির স্টার সিনেপ্লেক্সে এটি মুক্তি পায়।\n\n\n== সঙ্গীত ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে আজব ছেলে  (ইংরেজি)\nবাংলা মুভি ডেটাবেজে আজব ছেলে"}