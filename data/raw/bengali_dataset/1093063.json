{"pageid": 1093063, "title": "সেরিটন ফার্নান্দেস", "url": "https://bn.wikipedia.org/wiki?curid=1093063", "content": "সেরিটন বেনি ফার্নান্দেস (ইংরেজি: Seriton Fernandes; জন্ম: ২৬ অক্টোবর ১৯৯২; সেরিটন ফার্নান্দেস নামে সুপরিচিত) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর ইন্ডিয়ান সুপার লিগের ক্লাব গোয়া এবং ভারত জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় হিসেবে খেলেন।\nভারতীয় ফুটবল ক্লাব ডেম্পোর যুব পর্যায়ের হয়ে খেলার মাধ্যমে সেরিটন ফুটবল জগতে প্রবেশ করেছেন এবং পরবর্তীকালে লক্ষ্মী প্রসাদ এবং চার্চিল ব্রাদার্সের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, চার্চিল ব্রাদার্সের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; মাঝে তিনি এক মৌসুমের জন্য স্পোর্টিং গোয়ার হয়ে ধারে খেলেছেন। চার্চিল ব্রাদার্সের হয়ে ২ মৌসুমে ১৩ ম্যাচে অংশগ্রহণ করার পর ২০১৭–১৮ মৌসুমে, তিনি চার্চিল ব্রাদার্স হতে ভারতীয় ক্লাব গোয়ায় যোগদান করেছেন।\nসেরিটন ২০২১ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসেরিটন বেনি ফার্নান্দেস ১৯৯২ সালের ২৬শে অক্টোবর তারিখে ভারতের গোয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ২রা সেপ্টেম্বর তারিখে, ২৮ বছর, ১০ মাস ও ৭ দিন বয়সে, ডান পায়ে ফুটবল খেলায় পারদর্শী সেরিটন নেপালের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় আকাশ মিশ্রের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ভারত ১–১ গোলে ড্র করেছিল।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সেরিটন ফার্নান্দেস  (ইংরেজি)  \nট্রান্সফারমার্কেটে সেরিটন ফার্নান্দেস (ইংরেজি) \nওয়ার্ল্ডফুটবল.নেটে সেরিটন ফার্নান্দেস (ইংরেজি) \nইএসপিএন এফসিতে সেরিটন ফার্নান্দেস (ইংরেজি) \nন্যাশনাল-ফুটবল-টিমস.কমে সেরিটন ফার্নান্দেস (ইংরেজি)"}