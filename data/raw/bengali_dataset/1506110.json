{"pageid": 1506110, "title": "আলিজেহ অগ্নিহোত্রী", "url": "https://bn.wikipedia.org/wiki?curid=1506110", "content": "আলিজেহ অগ্নিহোত্রী (জন্ম: ২৭ অক্টোবর ২০০০) একজন ভারতীয় অভিনেত্রী, যিনি হিন্দি চলচ্চিত্রে কাজ করেন। খান পরিবারের সদস্য হিসেবে জন্মগ্রহণ করা আলিজেহ হলেন অভিনেতা অতুল অগ্নিহোত্রী এবং প্রযোজক আলবিরা খান অগ্নিহোত্রীর কন্যা। তিনি শিশু শিল্পী হিসেবে তার অভিনয় জীবন শুরু করেন এবং তার পিতা পরিচালিত হ্যালো (২০০৮) ছবিতে অভিনয় করেন। প্রাপ্তবয়স্ক অভিনেত্রী হিসেবে, তিনি ২০২৩ সালের ফররে চলচ্চিত্রে প্রধান চরিত্রে অভিনয় করেন। এই চলচ্চিত্রের জন্য তিনি ফিল্মফেয়ার শ্রেষ্ঠ নবাগত অভিনেত্রী পুরস্কার লাভ করেন।\n\n\n== প্রাথমিক জীবন ==\nআলিজেহ অগ্নিহোত্রী ২০০০ সালের ২৭ অক্টোবর মুম্বাইতে জন্মগ্রহণ করেন। তার বাবা অতুল অগ্নিহোত্রী একজন অভিনেতা, প্রযোজক এবং পরিচালক। তার মা আলবিরা খান অগ্নিহোত্রী। আলিজেহ দম্পতির কনিষ্ঠ সন্তান এবং তার বড় ভাইয়ের নাম আয়ান অগ্নিহোত্রী।\n\n\n== ক্যারিয়ার ==\nআলিজেহ অগ্নিহোত্রী তার অভিনয় জীবনের শুরু করেছিলেন শিশুশিল্পী হিসেবে। তিনি তার বাবা অতুল অগ্নিহোত্রী পরিচালিত চলচ্চিত্র হিরো-তে অভিনয় করেন। ২০২৩ সালে তিনি আনুষ্ঠানিকভাবে বলিউডে আত্মপ্রকাশ করেন ফররে চলচ্চিত্রের মাধ্যমে। এই সিনেমাটি ৫৪তম আন্তর্জাতিক চলচ্চিত্র উৎসব-এ প্রদর্শিত হয় এবং এটি প্রেক্ষাগৃহে মুক্তি পায় ২৪ নভেম্বর ২০২৩ তারিখে। দ্য ইন্ডিয়ান এক্সপ্রেস-এর আলাকা সহানি চলচ্চিত্রটি ৫-এর মধ্যে ৩ তারকা দিয়েছেন এবং আলিজেহর অভিনয়ের প্রশংসা করেছেন। তিনি বলেন, \"ফররে-র কেন্দ্রে রয়েছে আলিজেহর বুদ্ধিমত্তা এবং উচ্চাকাঙ্ক্ষা। তার চরিত্র গল্পটিকে একত্রে ধরে রেখেছে এবং তা দর্শকদের কাছে বিশ্বাসযোগ্য করে তুলেছে। তিনি নিপুণভাবে নিযতির বিভিন্ন পর্যায়ের রূপান্তর চিত্রায়িত করেছেন।\" এই চলচ্চিত্রে তার অভিনয়ের জন্য তিনি বিভিন্ন পুরস্কার অর্জন করেন, যার মধ্যে রয়েছে ফিল্মফেয়ার শ্রেষ্ঠ নবাগত অভিনেত্রী পুরস্কার।\n\n\n== মিডিয়া ইমেজ ==\n২০২৪ সালে, আলিজেহ জিকিউ-এর \"৩৫ জন প্রভাবশালী তরুণ ভারতীয়\" তালিকায় স্থান পান। তিনি হ্যালো!, দ্য ওয়ার্ড, এবং গ্রাজিয়া-এর মতো বিভিন্ন ম্যাগাজিনের প্রচ্ছদেও স্থান পান।\nঅগ্নিহোত্রী বিভিন্ন ব্র্যান্ড ও পণ্যের সেলিব্রিটি প্রচারক হিসেবেও কাজ করছেন। এর মধ্যে রয়েছে বিইং হিউম্যান ক্লোদিং, টোরি বার্চ এলএলসি, এবং নাইকা।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে আলিজেহ অগ্নিহোত্রী সম্পর্কিত মিডিয়া দেখুন।\nইন্টারনেট মুভি ডেটাবেজে আলিজেহ অগ্নিহোত্রী (ইংরেজি)\nইন্সটাগ্রামে আলিজেহ অগ্নিহোত্রী"}