{"pageid": 1126374, "title": "শবর জনজাতি", "url": "https://bn.wikipedia.org/wiki?curid=1126374", "content": "শবর জনজাতি (এছাড়াও বলা হয় সবর জনজাতি এবং সাওরা) হল মুন্ডা উপজাতির আদিবাসী সম্প্রদায়, যারা প্রধানত ওড়িশা ঝড়খণ্ড\n\n ও পশ্চিমবঙ্গ রাজ্যে বাস করে। ঔপনিবেশিক আমলে, অপরাধী উপজাতি আইন ১৮৭১-এর অধীনে তাদের 'অপরাধী উপজাতি'গুলির মধ্যে একটি হিসাবে শ্রেণীবদ্ধ করা হয়েছিল। তার রেশ টেনে আধুনিক সময়েও তাদের ওপর সামাজিক কলঙ্ক আরোপ করা হয় এবং সমাজ থেকে বহিষ্কার করে তাদের \"একঘরে\" করে রাখা হয়। বিখ্যাত বাঙালি লেখক এবং সক্রিয় কর্মী মহাশ্বেতা দেবী এই বন্য আদিবাসীদের উন্নতি বিধানের জন্য সচেষ্ট ছিলেন। এরা অনেক প্রাচীন জনজাতি। ব্রিটিশ ঔপনিবেশিক আমলে চা বাগানের কাজের জন্য অনেক শবর পরিবার বাংলাদেশে চলে যাওয়ায়, সেখানেও শবরদের বাস দেখতে পাওয়া যায়।\n\n\n== ইতিহাস ==\nহিন্দু মহাকাব্য মহাভারতে সবর উপজাতির উল্লেখ পাওয়া যায়, তাদের সাওরা নামেও ডাকা হয়। যদিও পূর্ব সিংভূম জেলার কিছু অংশে, প্রধানত মুসাবনি অঞ্চলে, তারা কারিয়া নামে পরিচিত। বিখ্যাত লেখক এবং সক্রিয় কর্মী মহাশ্বেতা দেবী এই বন্য আদিবাসীদের সাথে কাজ করার জন্য পরিচিত ছিলেন।\n\n\n== অবস্থান ==\nএই নির্জনবাসী উপজাতিটিকে প্রাথমিকভাবে ওড়িশা  এবং পশ্চিমবঙ্গ রাজ্যের মেদিনীপুর জেলায় দেখতে পাওয়া যায়। এছাড়া ঝড়খন্ড রাজ্যে শবর উপজাতি মানুষ দেখা যায়।\n\n\n== জীবিকা ==\nএই উপজাতি পরম্পরাগতভাবে সাধারণত বনে বাস করে। তাই এদের কৃষি কাজে অভিজ্ঞতার অভাব রয়েছে। তারা তাদের জীবিকার জন্য বনের উপর নির্ভর করে। \n\n\n== ভয়াবহ অবস্থা ==\nসাম্প্রতিক বছরগুলিতে, শবরদের বসতি এলাকায় নকশালবাদী বিদ্রোহ ছড়িয়ে পড়ার পর, পুলিশ মাঝে মাঝেই বনে শবরদের প্রবেশাধিকারে বিধি নিষেধ অর্পণ করছে। এই কারণে তাদের জীবন জীবিকার সংস্থানে টান পড়ছে। কয়েক বছর আগে, ২০০৪ সালে, জানা গিয়েছিল মেদিনীপুর জেলার আমলাসোলের শবর গ্রামে, বেশ কয়েক মাস অনাহারে থাকার পর পাঁচ জন শবর মারা গেছে। এই খবর গণ মাধ্যমে প্রচারিত হবার পর ক্ষোভ ছড়িয়ে পড়েছিল। পরবর্তীকালে, দুর্বার মহিলা সমন্বয় কমিটি (ডিএমএসসি) এই এলাকায় একটি বিদ্যালয় শুরু করেছিল, আংশিকভাবে সেটির অর্থায়ন করেছিল কলকাতার যৌনকর্মীরা।\n২০০৮ সালের জুন মাসে, পশ্চিমবঙ্গের অনেক গ্রামে শবর গোষ্ঠী ভয়াবহ বন্যার শিকার হয়েছিল। ক্যাথলিক মিশনারিরা তাদের এই বিপদে এগিয়ে এসে প্রচুর পরিমাণে সাহায্য করেছিলেন।\n\n\n== বাংলাদেশের শবর ==\nঔপনিবেশিক আমলে চা বাগানের শ্রমিক হিসেবে কাজ করার জন্য শত শত শবর বর্তমান বাংলাদেশে চলে গিয়েছিল। আজ, বাংলাদেশের উত্তর-পূর্বাঞ্চলীয় জেলাগুলি, যেমন মৌলভীবাজার, নন্দরানী, হরিণছড়া এবং রাজঘাটের মতো এলাকায় তাদের মধ্যে প্রায় ২০০০ জন বসবাস করছে।\n\n\n== তথ্যসূত্র ==\n\n\n== আরও পড়ুন ==\nThe Book of the Hunter, by Mahasweta Devi, translated by Sagaree and Mandira Sengupta, Seagull, 2002. আইএসবিএন ৮১-৭০৪৬-২০৪-৫.\nHated, Humiliated, Butchered by Mahasweta Devi, Tehelka, 12 October 2007\nThe Why-Why Girl, by Mahasweta Devi, illustrated by Kanyika Kini, Tulika Press, 2005. আইএসবিএন ৯৭৮৮১৮১৪৬০১৮৯.\n\n\n== উৎসসমূহ ==\nSabar tribe in Sabar Nagar, Jamshedpur district\nটেমপ্লেট:Scheduled tribes of West Bengal\nটেমপ্লেট:Scheduled tribes in Orissa\nটেমপ্লেট:Ethnic groups in Bangladesh"}