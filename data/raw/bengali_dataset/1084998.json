{"pageid": 1084998, "title": "আতাউল হাকিম সারওয়ার হাসান", "url": "https://bn.wikipedia.org/wiki?curid=1084998", "content": "আতাউল হাকিম সারওয়ার হাসান বাংলাদেশ সেনাবাহিনীর একজন অবসরপ্রাপ্ত লেফটেন্যান্ট জেনারেল যিনি সর্বশেষ চিফ অব জেনারেল স্টাফ(সিজিএস) হিসেবে দায়িত্ব পালন করেন। তিনি বাংলাদেশ ইউনিভার্সিটি অব প্রফেশনালস এর সাবেক উপাচার্য।\n\n\n== প্রারম্ভিক জীবন ==\nআতাউল হাকিম সারওয়ার হাসান ১৯৬৬ সালের ১ জানুয়ারি পুরান ঢাকায় জন্মগ্রহণ করেন। তিনি ১৯৮৪ সালে পদাতিক কোরে কমিশন লাভ করেন। তিনি সামরিক বাহিনী কমান্ড ও স্টাফ কলেজ এবং ব্রাজিলিয়ান আর্মি কমান্ড এবং জেনারেল স্টাফ কলেজ থেকে স্নাতক হন।\n\n\n== কর্মজীবন ==\nআতাউল হাকিম সারওয়ার একটি পদাতিক ব্যাটালিয়ন এবং দুটি পদাতিক ব্রিগেডের অধিনায়ক ছিলেন। তিনি ১০ম পদাতিক ডিভিশন এর প্রথম জেনারেল কমান্ডিং অফিসার ছিলেন,তিনি ৫৫ পদাতিক ডিভিশন যশোর সেনানিবাসের জিওসি ছিলেন। ২০১৭ সালে, তিনি বাংলাদেশ ইন্টারন্যাশনাল স্কুল অ্যান্ড কলেজের প্রধান পৃষ্ঠপোষক ছিলেন এবং ২০১৯ সালে,তিনি দাউদ পাবলিক স্কুল এন্ড কলেজের প্রধান পৃষ্ঠপোষক ছিলেন। তিনি লজিস্টিক এরিয়া কমান্ডার হিসেবেও দায়িত্ব পালন করেন।\n৫ মার্চ ২০২০ তারিখে আতাউল হাকিম সারওয়ার বাংলাদেশ ইউনিভার্সিটি অব প্রফেশনালস এর উপাচার্য নিযুক্ত হন। তিনি যশোর গলফ এবং কান্ট্রি ক্লাবের সভাপতি।\nহাসান ২০২০ সালের ২৬ নভেম্বর জাতীয় প্রতিরক্ষা কলেজের কমান্ড্যান্ট নিযুক্ত হন। ২০২১ সালের ১৩ জানুয়ারি তিনি বাংলাদেশ সেনাবাহিনীর চিফ অব জেনারেল স্টাফ নিযুক্ত হন।\n\n\n== তথ্যসূত্র =="}