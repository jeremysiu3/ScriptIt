{"pageid": 1078583, "title": "শৈলকুপা ফাজিল মাদ্রাসা", "url": "https://bn.wikipedia.org/wiki?curid=1078583", "content": "শৈলকুপা ফাজিল মাদ্রাসা খুলনা বিভাগের ঝিনাইদহ জেলার একটি আলিয়া মাদ্রাসা। মাদ্রাসাটি ১৯৬৮ সালে প্রতিষ্ঠিত হয়েছিলো, এবং এটি বর্তমানে অনার্স সমমান ফাজিল মাদ্রাসা। মাদ্রাসাটি ফাজিল পরীক্ষার জন্য ইসলামি আরবি বিশ্ববিদ্যালয়ের অধিভুক্ত মাদ্রাসা। মাদ্রাসার বর্তমান অধ্যক্ষের নাম ।\n\n\n== ইতিহাস ==\nশৈলকুপা ফাজিল মাদ্রাসা ঝিনাইদহ জেলার শৈলকুপা উপজেলা শহরে অবস্থিত। ১৯৬৮ সালে শৈলকুপার কিছু ইসলামী ব্যক্তিদের প্রচেষ্টায় ইসলামী শিক্ষার প্রসারণের জন্য মাদ্রাসাটি প্রতিষ্ঠা করা হয়। ৫ বছর কার্যক্রম চালানোর পরেই মাদ্রাসাটি বাংলাদেশ সরকার কর্তৃক স্বীকৃতি লাভ করে। ২০০৬ সাল থেকে ২০১৬ সাল পর্যন্ত ফাজিল পরীক্ষার জন্য মাদ্রাসাটি ইসলামী বিশ্ববিদ্যালয়, বাংলাদেশের অধিভুক্ত ছিলো, এরপর থেকে ইসলামি আরবি বিশ্ববিদ্যালয়ের অধিভুক্ত রয়েছে।\n\n\n== শিক্ষা কার্যক্রম ==\nএই মাদ্রাসায় ইবতেদায়ী থেকে ফাজিল পর্যন্ত পাঠদান করা হয়, দাখিল ও আলিম শ্রেণীতে বিজ্ঞান বিভাগ চালু রয়েছে। বিজ্ঞানের শিক্ষার্থীদের পরীক্ষা-নিরীক্ষার জন্য বিজ্ঞানাগার রয়েছে। এবং ফাজিল শ্রেণীতে আল কুরআন, আল হাদিস ও আরবি ভাষা ও সাহিত্য বিভাগ চালু রয়েছে।\nমাদ্রাসার আধুনিক বই সমৃদ্ধ গ্রন্থাগার রয়েছে, শিক্ষার্থী ও শিক্ষকগন এখান থেকে বই সংগ্রহ করতে পারে। শিক্ষার্থীদের পড়াশোনার পাশাপাশি খেলাধুলা করার জন্য খেলার মাঠ রয়েছে। এই মাঠে প্রতিষ্ঠানের শিক্ষার্থীদের পাশাপাশি স্থানীয় ছেলেরাও খেলে থাকে।\n\n\n== তথ্যসূত্র =="}