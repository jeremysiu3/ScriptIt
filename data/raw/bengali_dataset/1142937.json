{"pageid": 1142937, "title": "কলকাতা–বারাণসী এক্সপ্রেসওয়ে", "url": "https://bn.wikipedia.org/wiki?curid=1142937", "content": "কলকাতা–বারাণসী এক্সপ্রেসওয়ে একটি ৬১০.৪১৭ কিমি (৩৭৯.২৯৬ মা) উত্তর প্রদেশ, বিহার, ঝাড়খণ্ড এবং পশ্চিমবঙ্গে পরিকল্পিত ও নতুনভাবে নির্মিত একটি আসন্ন প্রবেশাধিকার নিয়ন্ত্রিত এক্সপ্রেসওয়ে। এক্সপ্রেসওয়েটি ভারতমালা পরিযোজনার অংশ হবে। এটি কলকাতার সঙ্গে বারাণসী ও রাঁচিরকে সংযুক্ত করবে।\nভারতমালা পরিকল্পনা পর্যায় ২-এর অধীনে এই গ্রিনফিল্ড এক্সপ্রেসওয়েটি জাতীয় সড়ক এনএইচ-২ (পুরানো) এর সমান্তরালে অবস্থান করবে এবং পশ্চিমবঙ্গের হাওড়া জেলার উলুবেরিয়ার নিকট এনএইচ-১৬ ও বারাণসী রিং রোডকে (বারহুলি গ্রামের কাছে) সংযুক্ত করবে।\nবিহারে ৮০  কিমি অংশের (তিলাউথু - ইমামগঞ্জ) জন্য ২০২২ সালের জানুয়ারি মাসে জমি অধিগ্রহণ প্রক্রিয়া শুরু হয়।\n\n\n== পথের বিবরণ ==\n৬১০ কিলোমিটার দীর্ঘ এক্সপ্রেসওয়েটি চারটি রাজ্য জুড়ে বিস্তৃত। পূর্ব থেকে পশ্চিম দিকে যথাক্রমে রাজ্য চারটি হল পশ্চিমবঙ্গ, ঝাড়খণ্ড, বিহার ও উত্তরপ্রদেশ। এটি ৬ লেন বিশিষ্ট হবে এবং পথ গ্রামীণ এলাকার মধ্য দিয়ে বিস্তৃত থাকবে।\n\n\n=== পশ্চিমবঙ্গ ===\nএক্সপ্রেসওয়েটি পশ্চিমবঙ্গের হাওড়া জেলার উলুবেড়িয়ার নিকট শুরু হবে। উলুবেড়িয়ার নিকট এক্সপ্রেসওয়ের পূর্ব প্রান্তিক বা টার্মিনাল ১৬ নং জাতীয় সড়কের সঙ্গে যুক্ত থাকবে। এক্সপ্রেসওয়েটি পশ্চিমবঙ্গের হাওড়া, পশ্চিম মেদিনীপুর, হুগলি, বাঁকুড়া ও পুরুলিয়া জেলা জুড়ে বিস্তৃত থাকবে। এটি পুরুলিয়া জেলার পশ্চিমবঙ্গ-ঝাড়খণ্ড সীমান্তে অতিক্রম করে ঝাড়খণ্ডের বোকারো জেলায় প্রবেশ করে।\n\n\n=== ঝাড়খণ্ড ===\nএক্সপ্রেসওয়েটি পশ্চিমবঙ্গ-ঝাড়খণ্ড সীমান্তে ঝাড়খণ্ডের বোকারো জেলায় প্রবেশ করে। এটি ঝাড়খণ্ডের বোকারো, রামগড়, হাজারিবাগ ও চাতরা জেলা জুড়ে বিস্তৃত থাকবে। এটি চাতরা জেলার ঝাড়খণ্ড-বিহার সীমান্তে অতিক্রম করে বিহারের গয়া জেলায় প্রবেশ করে।\n\n\n=== বিহার ===\nএক্সপ্রেসওয়েটি ঝাড়খণ্ড-বিহার সীমান্তে বিহারের গয়া জেলায় প্রবেশ করে। এটি বিহারের গয়া, ঔরঙ্গাবাদ, রোহতাস ও কাইমুর জেলা জুড়ে বিস্তৃত থাকবে। এটি কাইমুর জেলার বিহার-উত্তরপ্রদেশ সীমান্তে অতিক্রম করে উত্তরপ্রদেশের চান্দৌলি জেলায় প্রবেশ করে।\n\n\n=== উত্তরপ্রদেশ ===\nএক্সপ্রেসওয়েটি উত্তরপ্রদেশের চান্দৌলি জেলা জুড়ে বিস্তৃত। এই জেলার বার্হুলি গ্রামের নিকট এক্সপ্রেসওয়ের পশ্চিম প্রান্ত ১৯ নং জাতীয় সড়কের সঙ্গে যুক্ত থাকবে।\n\n\n== ইতিহাস ==\nভারত সরকার ২০২২-২৩ আর্থিক বছরে পরিকাঠামো উন্নয়নের উপর বিশেষ জোর দিয়েছিল। ২০২২ সালের সাধারণ বাজেটে, ভারতমালা প্রকল্পের অধীনে বারাণসী থেকে কলকাতা পর্যন্ত একটি নতুন এক্সপ্রেসওয়ে ঘোষণা করা হয়েছিল।\n\n\n== তথ্যসূত্র =="}