{"pageid": 1030599, "title": "আলেকজান্দ্রিয়া শিল্পকলা জাদুঘর", "url": "https://bn.wikipedia.org/wiki?curid=1030599", "content": "আলেকজান্দ্রিয়া শিল্পকলা জাদুঘর (ইংরেজি: Alexandria Museum of Art) হল মার্কিন যুক্তরাষ্ট্রের মধ্য লুইসিয়ানা শহরের আলেকজান্দ্রিয়ায় অবস্থিত একটি শিল্পকলা সংগ্রহশালা। ১৯৭৭ সালে ঐতিহাসিক র‍্যাপিড্স ব্যাংক অ্যান্ড ট্রাস্ট কোম্পানি ভবনে জাদুঘরটির দ্বার উন্মুক্ত করা হয়েছিল। র‍্যাপিড্স ব্যাংক অ্যান্ড ট্রাস্ট কোম্পানি ভবনটি হল একটি ঐতিহাসিক ব্যাংকভবন যা ১৮৯৮ সালে রেনেসাঁ রিভাইভাল স্থাপত্য শৈলীতে তেরি করা হয়েছিল এবং এটি ১৯৮০ সালের ১৫ইমে যুক্তরাষ্ট্রের ঐতিহাসিক স্থানের জাতীয় নিবন্ধগ্রন্থে অন্তর্ভুক্ত হয়েছিল।\n১৯৯৮ সালে, র‍্যাপিড্স ব্যাংকভবনের সাথে জাদুঘরটি যুক্ত হওয়ার সাথে সাথে এর প্রধান হলঘর ও অফিসগুলো সম্প্রসারণ ও পুনঃনির্মাণ করা হয়েছিল। ১৯৯৯ সালে অসাধারণ শিল্পকলা সংস্থা হিসাবে এটি লুইসিয়ানা গভর্নরের শিল্পকলা পুরস্কারে সম্মানিত হয়েছিল। ২০০৭ সালে জাদুঘরটি আলেকজান্দ্রিয়ার লুইসিয়ানা স্টেট ইউনিভার্সিটির সাথে একটি সহযোগিতামূলক প্রযত্ন চুক্তি করেছে। বর্তমানে এটি লুইসিয়ানা স্টেট ইউনিভার্সিটির পাঠদান ক্যাম্পাস হিসাবেও কাজ করে এবং কনসার্ট, আবৃত্তি, বক্তৃতা, যোগব্যায়াম ক্লাস, সেকেন্ড স্যাটারডে মার্কেটসহ বিভিন্ন বিভাগীয় সম্প্রদায়ের অনুষ্ঠানস্থল হিসেবে ব্যবহৃত হয়। এইসব অনুষ্ঠানে চলচ্চিত্র, সাহিত্য, কবিতা, গান রচনা এবং দৃশ্যায়ন শিল্পকলাসহ নানাবিধ শিল্পকলা অন্তর্ভুক্ত থাকে।\n\n\n== তথ্যসূত্র =="}