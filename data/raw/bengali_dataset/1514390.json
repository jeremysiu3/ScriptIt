{"pageid": 1514390, "title": "আন্না-মারিয়া শিক্লুৎস্কা", "url": "https://bn.wikipedia.org/wiki?curid=1514390", "content": "আন্না-মারিয়া শিক্লু্ৎস্কা ([ɕeˈklut͡ska]; জন্ম ৩১ মে ১৯৯২) একজন পোলিশ অভিনেত্রী। তিনি ইরোটিক ড্রামা চলচ্চিত্র ৩৬৫ ডেইজ (২০২০) এবং এর সিক্যুয়েলগুলিতে প্রধান চরিত্রে অভিনয়ের জন্য পরিচিত।\n\n\n== প্রারম্ভিক জীবন ==\nশিক্লুৎস্কা পোল্যান্ডের পূর্বাঞ্চলের বৃহত্তম শহর লুবলিনে জন্মগ্রহণ করেছেন। তার বাবা, জের্জি অ্যান্টনি শিক্লুৎস্কি, একজন আইনজীবী। শিক্লুৎস্কা ভ্রোৎসওয়াফ-ভিত্তিক এএসটি ন্যাশনাল অ্যাকাডেমি অফ থিয়েটার আর্টস-এর পাপেট্রি ফ্যাকাল্টিতে পড়াশোনা করেছেন। তিনি সেখান থেকে ২০১৮ সালে স্নাতক হন। তিনি সাবলীলভাবে পোলিশ, ইংরেজি, ফরাসি এবং জার্মান ভাষায় কথা বলতে পারেন।\n\n\n== কর্মজীবন ==\n  \n২০১৯ সালের অক্টোবরে তিনি প্যারামেডিক এবং হাসপাতাল কর্মীদের জীবনকে কেন্দ্র করে নির্মিত পোলিশ টেলিভিশন সিরিজ না দোবরে ই না জুয়ে-এর একটি পর্বে উপস্থিত হয়েছিলেন।  \nতিনি মিকেলে মোরোনের বিপরীতে লরা বিয়েল চরিত্রে তার ইরোটিক ড্রামা চলচ্চিত্র ৩৬৫ ডেইজ (২০২০) চলচ্চিত্রে আত্মপ্রকাশ করেন। চলচ্চিত্রটির স্ক্রিপ্ট পড়ার পর এতে অভিনয়ের বিষয়ে প্রথমে দ্বিধান্বিত ছিলেন এবং এটির দৃশ্যধারণও তার জন্য একটি চ্যালেঞ্জ ছিল বলেও উল্লেখ করেছেন। চলচ্চিত্রটি সমালোচকদের কাছ থেকে অত্যন্ত নেতিবাচক প্রতিক্রিয়া পেলেও সারা বিশ্বে জনপ্রিয়তা অর্জন করে। নিউজউইক-এর মতে এটি ২০২০ সালে নেটফ্লিক্সের সবচেয়ে বেশি দেখা চলচ্চিত্র ছিল। শিক্লুৎস্কা এতে তার অভিনয়ের জন্য তীব্র নেতিবাচক সমালোচনা পান এবং গোল্ডেন র্যাস্পবেরি পুরস্কার-এর জন্য মনোনীত করা হয়। পরবর্তীতে তিনি চলচ্চত্রটির দুটি সিক্যুয়েলে একই চরিত্রে অভিনয় করেন, যেগুলো আরও বেশী নেতিবাচক প্রতিক্রিয়া পায়। তিনটি চলচ্চিত্রই রটেন টমেটোস-এ বিরল ০% রেটিং পেয়েছে।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}