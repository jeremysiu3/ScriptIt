{"pageid": 1477607, "title": "টম হল", "url": "https://bn.wikipedia.org/wiki?curid=1477607", "content": "টম হল (ইংরেজি: Tom Hall; জন্ম: ১৭ সেপ্টেম্বর ১৯৯০) হলেন একজন ব্রিটিশ তীরন্দাজ, যিনি গ্রেট ব্রিটেনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nহল গ্রেট ব্রিটেনের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nটম হল ১৯৯০ সালের ১৭ই সেপ্টেম্বর তারিখে গ্রেট ব্রিটেনের ক্রয়ডনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nহল গ্রেট ব্রিটেনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ১৯টি ১০ পয়েন্ট অর্জন করে সর্বমোট ৬৪৫ পয়েন্ট নিয়ে তিনি ৫১তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১৪তম স্থান অধিকারী ভারতের তরুণদীপ রাইয়ের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে ফ্লোরিয়ান উনরুহের কাছে ৭–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি কনর হল এবং অ্যালেক্স ওয়াইজের সাথে ব্রিটিশ দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭২টি ১০ পয়েন্ট অর্জন করে সর্বমোট ১৯৬১ পয়েন্ট নিয়ে ১২তম স্থান অধিকার করেছিল। অতঃপর প্রাথমিক পর্বে তারা চীনা তাইপেইয়ের কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে টম হল (ইংরেজি)\nঅলিম্পিকস.কমে টম হল (ইংরেজি)\nঅলিম্পিডিয়ায় টম হল (ইংরেজি)\nটিম জিবিতে টম হল (ইংরেজি)"}