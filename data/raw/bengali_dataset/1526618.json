{"pageid": 1526618, "title": "আল ইসতিকামাহ মসজিদ", "url": "https://bn.wikipedia.org/wiki?curid=1526618", "content": "আল-ইসতিকামাহ মসজিদ ( মালয়: Masjid Al-Istiqamah   ),  স্থানীয়ভাবে মসজিদ আল-ইস্তিকামাহ নামে পরিচিত, সিঙ্গাপুরের সেরাঙ্গুনে অবস্থিত। মসজিদটি ১৯৯৯ সালে নির্মাণ শেষ হয়। এটি সেরাঙ্গুন নর্থ এস্টেটে অবস্থিত। মসজিদটি ইয়ো চু কাং রোড এবং অ্যাং মো কিও অ্যাভিনিউ ৩-এর কোণে অবস্থিত। এর প্রধান প্রবেশপথ সেরাঙ্গুন নর্থ অ্যাভিনিউ ২-এ আছে।\n\n\n== ব্যুৎপত্তি ==\nমজলিস উগামা ইসলাম সিঙ্গাপুরা (MUIS) এর নেতৃত্বে মসজিদ ভবন ও মেন্ডাকি তহবিল প্রকল্পের অধীনে মসজিদটি নির্মাণ করা হয়।  এর নামকরণ একটি মহৎ গুণের নামে করা হয়েছে । এর আগে নির্মিত প্রথম মসজিদের নাম ছিল \"আল-খাইর\" (যার অর্থ \"কল্যাণ\")।\nপ্রথমে মসজিদের জন্য \"আস-সবর\" (যার অর্থ \"ধৈর্য\") নামটি প্রস্তাব করা হয়। তবে স্থানীয় ইসলামি পণ্ডিতদের পরামর্শের পর \"আল-ইস্তিকামাহ\" (যার অর্থ \"অবিচলতা\") নামটি চূড়ান্ত করা হয়।  \n\n\n== ইতিহাস ==\nআল-ইস্তিকামাহ মসজিদটি মজলিস উগামা ইসলাম সিঙ্গাপুরা এর মসজিদ নির্মাণ ও মেন্দাকি তহবিল প্রকল্পের তৃতীয় ধাপের দ্বিতীয় মসজিদ।\nমসজিদের জন্য ১৯৯২ সালের ১২ আগস্ট জমি কেনা হয়। ১৯৯৫ সালের জুনে মসজিদ নির্মাণ কমিটির তহবিল সংগ্রহ শাখা গঠন করা হয়।  শুরুতে নির্মাণের জন্য ৭০০,০০০ সিঙ্গাপুর ডলার প্রয়োজন ছিল। স্বেচ্ছাসেবক  হিসেবে খুব কম লোক এগিয়ে এসেছিল। তাই বেরিটা হারিয়ান পত্রিকায় একটি বিজ্ঞাপন দিয়ে স্বেচ্ছাসেবক সংগ্রহ করা হয়।\n\nমসজিদটির নির্মাণ কাজ শুরু হয় ১৯৯৭ সালের সেপ্টেম্বরে।  ১১ জুন ১৯৯৯ তারিখে মসজিদ আল-ইসতিকামাকে ওয়াকফ (একটি অবিচ্ছেদ্য, দাতব্য সম্পত্তি) হিসেবে ঘোষণা করা হয়। তখন থেকে এটি মুসলিম জনগণের জন্য খোলা হয়। জমি ক্রয় ও নির্মাণে মোট ৭০ লাখ সিঙ্গাপুর ডলার খরচ হয়। \n১৭ জুন ২০০০ তারিখে, মসজিদ আল-ইস্তিকামাহ একটি উদ্বোধনী অনুষ্ঠানের আয়োজন করে। এখানে মেরিন প্যারেড গ্রুপ প্রতিনিধিত্ব নির্বাচনী এলাকার সংসদ সদস্য মোহাম্মদ মাইদিন প্যাকার মোহাম্মদ উপস্থিত ছিলেন।\n\n২০২৫ সাল থেকে মসজিদটির সুযোগ-সুবিধা উন্নত করার জন্য সংস্কার ও উন্নয়নকাজ চলছে।\n\n\n== স্থাপত্য ==\nজেমস ইয়েপ অ্যান্ড পার্টনার্স নামক স্থাপত্য প্রতিষ্ঠান মসজিদটির নকশা তৈরি করেছে।\n\nনুসান্তরা, মধ্যপ্রাচ্য এবং মরিশাসের নকশার সমন্বয়ে তৈরি তিনতলা মসজিদ  যেকোনো সময়ে সর্বোচ্চ ৩,৩০০ জন মুসল্লি নামাজ পড়তে পারবে।  এর পরিবর্তনযোগ্য নকশা স্থানের সঠিক ব্যবহার ও কক্ষগুলোর বিভিন্ন কাজে লাগানোর সুযোগ দেয়। \n\nমসজিদটি দুই ভাগে বিভক্ত। সামনের অংশে ‘ইতিকাফ’ এলাকা এবং পিছনে বহুমুখী এলাকা। ইতিকাফ এলাকার ছাদ কঠিন কাঠ দিয়ে তৈরি করা হয়েছে। এটির প্রথম তলায় ৪৮০ জন, দ্বিতীয় তলায় ৩৩০ জন এবং তৃতীয় তলায় ২৭০ জন মানুষ নামাজ পড়তে পারে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nমসজিদের নিকটতম এমআরটি স্টেশন হল কোভান এমআরটি স্টেশন। এছাড়া বিভিন্ন বাস পরিষেবা মসজিদের দিকে যায়।\n\n\n== তথ্যসূত্র =="}