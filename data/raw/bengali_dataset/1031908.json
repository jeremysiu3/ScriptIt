{"pageid": 1031908, "title": "এনএক্সটি টেকওভার: স্ট্যান্ড অ্যান্ড ডেলিভার", "url": "https://bn.wikipedia.org/wiki?curid=1031908", "content": "এনএক্সটি টেকওভার: স্ট্যান্ড অ্যান্ড ডেলিভার একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করেছে, যা এনএক্সটি স্ট্যান্ড অ্যান্ড ডেলিভার কালানুক্রমিকের অধীনে প্রচারিত প্রথম অনুষ্ঠান ছিল। এই অনুষ্ঠানটি ২০২১ সালের ৭ এবং ৮ই এপ্রিল তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে অনুষ্ঠিত হয়েছে; যা ২০২১ সালের ভেনজেন্স ডের পর এই মাঠে ডাব্লিউডাব্লিউইর প্রথম অনুষ্ঠান ছিল।\nদুই দিনের এই আয়জনে প্রাক-প্রদর্শনে দুইটিসহ মূল অনুষ্ঠান মিলিয়ে সর্বমোট বারোটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের প্রথম দিনের সর্বশেষ ম্যাচে রাকেল গন্সালেস এনএক্সটি নারী চ্যাম্পিয়নশিপ ম্যাচে ইও শিরাইকে পরাজিত করেছে; অন্যদিকে, দ্বিতীয় দিনের সর্বশেষ ম্যাচে কাইল ও'রাইলি পিনফলের মাধ্যমে অ্যাডাম কোলকে পরাজিত করেছে। অন্যান্য শীর্ষস্থানীয় ম্যাচে, ওয়াল্টার এনএক্সটি যুক্তরাজ্য চ্যাম্পিয়নশিপের জন্য আয়োজিত একক ম্যাচে টমাসো চিয়াম্পাকে এবং এনএক্সটি চ্যাম্পিয়নশিপ ম্যাচে ক্যারিয়ন ক্রস ফিন ব্যালরকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইয়ের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইয়ের সাপ্তাহিক টেলিভিশন অনুষ্ঠান এনএক্সটিতে প্রদর্শন করা হয়েছে।\n\n\n== পটভূমি ==\nএনএক্সটি স্ট্যান্ড অ্যান্ড ডেলিভার হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা ডাব্লিউডাব্লিউই তার উন্নয়নমূলক ব্র্যান্ড এনএক্সটির জন্য রেসলম্যানিয়া সপ্তাহে আয়োজন করে।\n২০২১ সালের এই অনুষ্ঠানটি এনএক্সটি স্ট্যান্ড অ্যান্ড ডেলিভার কালানুক্রমিকের প্রথম অনুষ্ঠান ছিল, যা ৭ এবং ৮ই জানুয়ারি তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে অনুষ্ঠিত হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)"}