{"pageid": 1519515, "title": "মোর্নিং বিকামস ইলেক্ট্রা", "url": "https://bn.wikipedia.org/wiki?curid=1519515", "content": "মোর্নিং বিকামস ইলেক্ট্রা (ইংরেজি: Mourning Becomes Electra) হল মার্কিন নাট্যকার ইউজিন ওনিল রচিত নাটক। ১৯৩১ সালের ২৬শে সেপ্টেম্বর গিল্ড থিয়েটারে ব্রডওয়ে মঞ্চে নাটকটি প্রথম মঞ্চস্থ হয়। ১৯৩২ সালের মার্চ মাস পর্যন্ত এটি ১৫০ বার মঞ্চস্থ হয়। এতে শ্রেষ্ঠাংশে অভিনয় করেন লি বেকার (এজরা), আর্ল ল্যারিমোর (ওরিন), অ্যালিস ব্র‍্যাডি (লাভিনিয়া), ও আলা নাজিমোভা (ক্রিস্টিন)। \n১৯৩২ সালে আলভিন থিয়েটারে (বর্তমান নিল সিমন থিয়েটার) একটি অসফল পুনঃমঞ্চায়ন হয়। এতে শ্রেষ্ঠাংশে অভিনয় করেন থার্স্টন হল (এজরা), ওয়াল্টার এবেল (ওরিন), জুডিথ অ্যান্ডারসন (লাভিনিয়া) ও ফ্লরেন্স রিড (ক্রিস্টিন)। ১৯৭২ সালে সার্কেল ইন দ্য স্কয়ার থিয়েটারে আরেকটি পুনঃমঞ্চায়নে শ্রেষ্ঠাংশে অভিনয় করেন ডোনাল্ড ডেভিস, স্টিফেন ম্যাকহ্যাটি, পামেলা পেটন-রাইট ও কলিন ডিউহার্স্ট।\n\n\n== পটভূমি ==\nএটি ইস্কিলাসের ওরেস্টেয়া'র পুনঃবর্ণনা। চরিত্রাবলি প্রাচীন গ্রিক নাটকের চরিত্রাবলির সমতুল্য, যেমন ওরেস্টেয়া-র আগামেমনন হল জেনারেল এজরা ম্যানন, ক্লাইটেমনেস্ট্রা হল ক্রিস্টিন, ওরেস্টেস হল ওরিন, ইলেক্ট্রা হল লাভিনিয়া, ও এগিস্থাস হল অ্যাডাম ব্র্যান্ট। গ্রিক বিয়োগান্ত নাটকটির মত আধুনিক নাটকটির আলোচ্যবস্তু ছিল খুন, ব্যভিচার, অজাচার ও প্রতিশোধ এবং গ্রিক গায়কদলের মত শহুরে লোকদের একটি দল। যদিও এই নাটকের চরিত্রাবলি গ্রিক বিয়োগান্ত নাটকের চরিত্রাবলি অনুসারে রচিত, ১৯৩০-এর দশকের মনোবৈজ্ঞানিক তত্ত্বও ওনিলের রচিত চরিত্রাবলির অনুপ্রেরণা। নাটকটি ফ্রয়েডীয় দৃষ্টিকোণ থেকে সহজপাঠ্য, যা বিভিন্ন চরিত্রের ইডিপাস মনোভাব ও ইলেক্ট্রা মনোভাবের দিকে দৃষ্টি নিবন্ধ করে।\n\n\n== চরিত্রাবলি ==\nব্রিগেডিয়ার জেনারেল এজরা ম্যানন\nক্রিস্টিন ম্যানন, এজরার স্ত্রী\nলাভিনিয়া ম্যানন, এজরা ও ক্রিস্টিনের মেয়ে\nওরিন ম্যানন, এজরা ও ক্রিস্টিনের পুত্র, পদাতিক সেনাদলের ফার্স্ট লেফটেন্যান্ট\nক্যাপ্টেন অ্যাডাম ব্র‍্যান্ট\nক্যাপ্টেন পিটার নাইলস, ওরিনের বন্ধু\nহ্যাজেল নাইলস, পিটারের বোন\nসেথ বেকউইথ, ম্যানন পরিবারের বৃদ্ধ মালি\n\n\n=== গায়কদল ===\nআমোস এমস, মধ্যবয়সী ছুতারমিস্ত্রী\nলুইজা এমস, আমোসের স্ত্রী\nমিনি, লুইজার আত্মীয়\nমাল্লার গানের গায়ক\nজোসিয়া বর্ডন, শিপিং কোম্পানির ব্যবস্থাপক\nএমা, জোসিয়ার স্ত্রী\nএভারেট হিলস ও তার স্ত্রী\nডক্টর জোসেফ ব্লেক, পারিবারিক ডাক্তার\nইরা ম্যাকেল, বৃদ্ধ কৃষক\nজো সিলভা, পর্তুগিজ ক্যাপ্টেন\nঅ্যাবনার স্মল\n\n\n== উপযোগকরণ ==\n১৯৪৭ সালে ডাডলি নিকলস নাটকটির চলচ্চিত্ররূপ নির্মাণ করেন। এতে শ্রেষ্ঠাংশে অভিনয় করেন রোজালিন্ড রাসেল, মাইকেল রেডগ্রেভ, রেমন্ড ম্যাসি, কাটিনা পাক্সিনু, লিও গেন ও কার্ক ডগলাস। রেডগ্রেভ ও রাসেল যথাক্রমে শ্রেষ্ঠ অভিনেতা ও শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করেন।\n১৯৬৭ সালে মেট্রোপলিটান অপেরা নাটকটির প্রথম গীতিনাট্য সংস্করণ মঞ্চস্থ করে। এটি সুরারোপ করেন মারভিন ডেভিড লেভি।\n২০১০ সালের শ্যামপ্রসাদের মালয়ালম ভাষার ইলেক্ট্রা চলচ্চিত্রটি এই নাটক থেকে অনুপ্রাণিত।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট ব্রডওয়ে ডেটাবেজে মোর্নিং বিকামস ইলেক্ট্রা \nটেমপ্লেট:IOBDB title\n Mourning Becomes Electra-Best Quotes-Mourning Becomes Electra-Best Quotes and References\n\nটেমপ্লেট:ইলেক্ট্রা\nটেমপ্লেট:অলিভিয়ে পুরস্কার শ্রেষ্ঠ পুনঃমঞ্চায়ন"}