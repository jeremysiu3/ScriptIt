{"pageid": 1074374, "title": "বার্ষিক প্রতিবেদন", "url": "https://bn.wikipedia.org/wiki?curid=1074374", "content": "বার্ষিক প্রতিবেদন (ইংরেজি: Annual report) হচ্ছে পূর্ববর্তী বছরজুড়ে একটি কোম্পানির কার্যক্রম সম্পর্কিত একটি বিশদ বা বিস্তীর্ণ প্রতিবেদন। বার্ষিক প্রতিবেদনের উদ্দেশ্য হল শেয়ারহোল্ডার এবং অন্যান্য আগ্রহী ব্যক্তি ও প্রতিষ্ঠানকে কোম্পানির আর্থিক ও অন্যান্য কার্যক্রম সম্পর্কে তথ্য প্রদান করা। মাঝেমাঝে বার্ষিক প্রতিবেদন ধূসর সাহিত্য হিসাবে বিবেচিত হয়। আইনগতভাবেই বেশিরভাগ কোম্পানিসমুহকে বার্ষিক প্রতিবেদন প্রস্তুত ও প্রকাশ করতে হয় এবং সেটি কোম্পানির রেজিস্ট্রারারের নিকট দাখিল করতে হয়।\n\n\n== বিষয়বস্তু ==\nসাধারণ বার্ষিক প্রতিবেদনে অন্তর্ভুক্ত থাকে:\n\nসাধারণ কর্পোরেট তথ্য\nপরিচালনা ও আর্থিক পর্যালোচনা\nপরিচালক প্রতিবেদন\nকর্পোরেট শাসনের তথ্য\nসভাপতির বক্তব্য\nনিরীক্ষকের প্রতিবেদন\nবিষয়বস্তু: অ- নিরীক্ষিত তথ্য\nআর্থিক বিবরণী\nউদ্বৃত্তপত্র-আর্থিক অবস্থার বিবরণী হিসেবেও পরিচিত;\nআয় বিবরণী-লাভ-ক্ষতি বিবরণী হিসেবেও পরিচিত;\nইকুইটি পরিবর্তনের বিবৃতি-মালিকানা বিবরণী হিসেবেও পরিচিত;\nনগদ প্রবাহ বিবরণী\nআর্থিক বিবরণীর নোট বা টীকাসমূহ\nহিসাববিজ্ঞান নীতি এবং\nঅন্যান্য তথ্য\nস্টেকহোল্ডারদের জন্য প্রাসঙ্গিক বলে বিবেচিত অন্যান্য তথ্যও অন্তর্ভুক্ত করা যেতে পারে, যেমন উত্পাদনশীল প্রতিষ্ঠানের কার্যক্রমের প্রতিবেদন অথবা পরিবেশগত বা সামাজিকভাবে সংবেদনশীল কারজক্রমের তথ্য বা ব্যবসায়ের সামাজিক দায়বদ্ধতা প্রতিবেদন। বড় বড় কোম্পানিগুলির ক্ষেত্রে সাধারণত রঙিন ও দৃষ্টিনন্দন একটি বই বা প্রকাশনা আকারে বার্ষিক প্রতিবেদন প্রকাশ করা হয়। \nবার্ষিক প্রতিবেদনে প্রদত্ত বিবরণ বিনিয়োগকারীদের কোম্পানির আর্থিক অবস্থান এবং ভবিষ্যতের সম্ভবনা বুঝতে সাহায্য করে। আর্থিক বিবরণী সাধারণত আন্তর্জাতিক আর্থিক প্রতিবেদন নীতিমালা (IFRS) এবং সর্বজনগ্রাহ্য হিসাববিজ্ঞান নীতিমালা মেনে প্রস্তুত করা হয়। তবে বিভিন্ন দেশের আইন দ্বারা ভিন্ন নীতিমালা অনুসরণের বাব্দবাধকতা থাকতে পারে। সেক্ষেত্রে কোম্পানিগুলো সেই নীতিমালা অনুসরণে করে বার্ষিক প্রতিবেদন প্রস্তুত ও প্রকাশ করে। মার্কিন যুক্তরাষ্ট্রে, বার্ষিক প্রতিবেদন ফর্ম ১০-কে মোতাবেক আরও বিশদ বিবরণসহ মার্কিন যুক্তরাষ্ট্রের সিকিওরিটিজ অ্যান্ড এক্সচেঞ্জ কমিশনে জমা দেওয়া হয়। \n\n\n=== পরিচালকদের ভূমিকা ===\nসংশ্লিষ্ট দেশের প্রযোজ্য আইন অনুসারে বার্ষিক প্রতিবেদন এবং আর্থিক বিবরণী প্রস্তুত করা পরিচালকদের অন্যতম দায়িত্ব। একইসাথে অ্যাকাউন্টিং স্ট্যান্ডার্ডস বোর্ড দ্বারা জারিকৃত নীতিমালা এবং দ্য ইনস্টিটিউট অব চার্টার্ড অ্যাকাউন্ট্যান্টস দ্বারা প্রকাশিত হিসাব্বিজ্ঞান নিতিমালও অনুসরণ করা হতে পারে। সর্বোপরি, বার্ষিক প্রতিবেদন প্রস্তুত করেতে পরিচালকদের নিন্মক্ত ভুমিকা পালন করা আবশ্যক:\n\nউপযুক্ত হিসাববিজ্ঞান নীতিমালা নির্বাচন করা এবং ধারাবাহিকভাবে উক্ত নীতিমালা প্রয়োগ করা;\nযুক্তিসঙ্গত ও বিচক্ষণ বিচার এবং অনুমান করা;\nচলমান নীতির (লাভজনকভাবে ব্যবসায় চালিয়া যাওয়া) ভিত্তিতে আর্থিক বিবরণী প্রস্তুত করা।\nপরিচালকরা নিশ্চিত করেন যে তারা আর্থিক বিবরণী তৈরিতে উপরিউক্ত পন্থা মেনে চলেছেন। পরিচালকদের অন্যতম দায়িত্ব হচ্ছে যে কোম্পানীর হিসাবরক্ষণ নির্ভুল ও সঠিক নীতিমালা মেনে সংরক্ষণ করা হয়েছে এবং বার্ষিক প্রতিবেদনে সেটি সঠিক প্রতিফলন ঘটেছে।\n\n\n== ইতিহাস ==\n১৯০৩ সালে ইউএস স্টিল একটি বার্ষিক প্রতিবেদন প্রকাশ করে যেটির আর্থিক নির্ভুলতা প্রাইস, ওয়াটারহাউস অ্যান্ড কো দ্বারা প্রত্যয়িত হয়েছিল। এই প্রতিবেদনটি প্রথম আধুনিক কর্পোরেট বার্ষিক প্রতিবেদন হিসাবে পরিচিত।\n\n\n== আরও দেখুন ==\n\nআর্থিক প্রতিবেদন\nহিসাববিজ্ঞান\nহিসাববিজ্ঞান তথ্য ব্যবস্থা\n\n\n== তথ্যসূত্র =="}