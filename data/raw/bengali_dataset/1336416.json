{"pageid": 1336416, "title": "অভিনয়া (কন্নড় অভিনেত্রী)", "url": "https://bn.wikipedia.org/wiki?curid=1336416", "content": "অভিনয়া (কন্নড় অভিনেত্রী) (জন্ম ১৯৭১ ) একজন ভারতীয় অভিনেত্রী যিনি প্রধানত কন্নড় চলচ্চিত্র এবং ধারাবাহিকে অভিনয় করেন। তিনি ১৯৮৪ সাল কাশীনাথ দ্বারা পরিচালিত এবং অভিনীত অনুভবা ছবিতে অভিনয় করে খ্যাতি অর্জন করেন। এই সিনেমাতে তার অভিনয়ের জন্য তিনি শ্রেষ্ঠ অভিনেত্রী বিভাগে কর্ণাটক রাজ্য চলচ্চিত্র পুরস্কার(১৯৮৩ - ৮৪ সালে) প্রাপ্ত হন।\n\n\n== অভিনয় জীবন ==\nঅভিনয়া শিশুশিল্পী হিসেবে তার অভিনয় জীবনে প্রবেশ করেন। তিনি শিশুশিল্পী হিসেবে ভাগ্যবন্ত, দেবথা মানুষ এবং বেঙ্কিয়া বালে ছবিতে অভিনয় করেছেন। ১৩ বছর বয়সে কন্নড় ছবি অনুভবা -তে মুখ্য নায়ইকার চরিত্রে অভিনয় করার জন্য তাকে নির্বাচন করা হয়। চলচ্চিত্রটি ব্যাপক জনপ্রিয় হয়েছিল। এই সিনেমায় অভিনয় করার জন্য ১৯৮৩ - ৮৪ সালের কর্ণাটক রাজ্য চলচ্চিত্র উৎসবে তাকে সেরা অভিনেত্রীর পুরস্কার দিয়ে সম্মানিত করা হয়। এছারাও অনুভবার জন্য তিনি তিনি ১৯৮৩ সালে সেরা অভিনেত্রী হিসাবে ফিল্মফেয়ার পুরস্কার পান।\nঅভিনয়া ১৯৮০ এবং ১৯৯০ এর দশক জুড়ে অনেকগুলি জনপ্রিয় কন্নড় সিনেমায় সহায়ক চরিত্রে অভিনয় করেছেন।\n১৯৮৯ সালে তিনি কিন্ডারী যোগী এবং গজপতি গর্ভা‌ঙ্গা এই দুটি সিনেমায় অভিনয় করেন। ১৯৯০ সালে তিনি হাতিয়া কান্ড এবং ১৯৯১ সালে কল্লুর কালা সিনেমাতে অভিনয় করেছিলেন। তার অভিনীত আরও কয়েকটি উল্লেখনীয় সিনেমা হল, উর্বশী কল্যাণ (১৯৯৩), আপ্পা নানজাপ্পা মাগা গুঞ্জপ্পা (১৯৯৪), পুলিশ ডগ (২০০২) ও প্রেমিগাগি না (২০০২)।\n২০০২ এর পর তিনি তার অভিনয় জীবন থেকে সামান্য বিরতি নেন। এরপর তিনি ২০১৯ সালে 'ক্রাশ' সিনেমার মাধ্যমে বড় পর্দায় প্রত্যাবর্তন করেন।\n\n\n== তথ্যসূত্র =="}