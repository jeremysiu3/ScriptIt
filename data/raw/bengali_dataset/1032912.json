{"pageid": 1032912, "title": "কারওয়ানে মদীনা", "url": "https://bn.wikipedia.org/wiki?curid=1032912", "content": "কারওয়ানে মদীনা (আরবি: الطريق الى المدينة, প্রতিবর্ণীকৃত: আত তরীক ইলাল মদীনা ; মদীনার স্মৃতি/মদীনার কাফেলা নামেও পরিচিত) ভারতীয় দেওবন্দি ইসলামি পণ্ডিত আবুল হাসান আলী হাসানী নদভীর আরবি ভাষায় রচিত একটি বই, যা মূলত সীরাত বিষয়ক কয়েকটি প্রবন্ধের সমষ্টি। ১৯৬৫ সালে মদিনা থেকে এটি সর্বপ্রথম প্রকাশিত হয়। পরবর্তীতে এটি বিভিন্ন ভাষায় অনূদিত হয়ে আরব বিশ্বসহ সারা পৃথিবীতে সমাদৃত হয়েছে। এই গ্রন্থে লেখক আবেগ ও দরদ নিয়ে ইসলামের নবীর শিক্ষা, পয়গাম, উপহার, ইহসান এবং তার বিশ্বজনীন ফলাফলের উপর আলােকপাত করেছেন।\n\n\n== প্রেক্ষাপট ==\nগ্রন্থটি লেখকের বিভিন্ন ভাষণ-বক্তৃতা ও সীরাত সংক্রান্ত আলােচনার সংকলন। এসব বক্তৃতা ও বিষয়বস্তুর বেশিরভাগ প্রথমে আরবিতে লেখা হয়েছিল। পরবর্তীতে স্বয়ং লেখক অথবা তার কোন সুহৃদ বন্ধু উর্দুতে এগুলাে ভাষান্তর করেছেন। তাছাড়া এগুলাে বিভিন্ন জননন্দিত পুস্তিকা ও পত্রিকায় প্রকাশ পেয়েছে। কয়েক বছর যাবৎ লেখকের মনে খটকা ছিল এবং তােলপাড় হচ্ছিল যে, আরব বিশ্বের শিক্ষিত শ্রেণীর অনেকেরই বিশেষত যারা আরব জাতীয়তাবাদে প্রভাবিত ছিল, তাদের সম্পর্ক ঐ পবিত্র সত্ত্বার সাথে, যিনি তাদের সকল প্রকার সৌভাগ্যের উৎস ও প্রাণকেন্দ্র। যার উসিলায় তারা দীন দুনিয়ার কল্যাণ, দৌলত ও সম্মান লাভ করেছে। আজ তা বড়ই দুর্বল-জীর্ণশীর্ণ হয়ে পড়েছে এবং বেশিরভাগ ব্যবস্থাপনাও আইনি হয়ে গেছে। যেখানে এশকের আবেগ-উচ্ছ্বাস এবং জীবনের তৎপরতা নেই। এ অবস্থা পরিদৃষ্টে তিনি লিখেন,\n\n\n== ইতিহাস ==\n১৯৬৪ সালে হজ্জ ও জিয়ারতের সময় লেখক বইটির পাণ্ডুলিপি প্রস্তুত করে মদিনার আল মাকতাবাতুল ইলমিয়্যাহর স্বত্বাধিকারী মুহাম্মাদ আন নামনানীকে সােপর্দ করেন এবং এর আরবি নাম রাখেন ‘আত তরীক ইলাল মদীনা ’। ১৯৬৫ সালে এর উর্দু অনুবাদ প্রকাশিত হয়, যার কিছুটা অনুবাদ লেখক নিজেই করেছেন এবং এর উর্দু নাম রাখেন ‘কারওয়ানে মদীনা ’। মুহাম্মদ ইউসুফ কিদওয়ী কর্তৃক ১৯৮২ সালে ‘Pathway to Medina’ নামে এর ইংরেজি অনুবাদ সম্পন্ন হয়। বইটির একাধিক বঙ্গানুবাদ প্রকাশিত হয়েছে। তার মধ্যে ২০০৮ সালে মুহাম্মদ ব্রাদার্স প্রকাশিত শাহ আবদুল হালিম হুসাইনী ও ২০১১ সালে প্রকাশিত মাকতাবাতুল আখতারের জুবাইর আহমদ আশরাফের অনুবাদ উল্লেখযোগ্য। দ্বিতীয় অনূদিত সংস্করণটির নাম ‘মদিনার স্মৃতি’।\n\n\n== গঠন ==\nগ্রন্থের শুরুতে আলী আল তানতাভি ও লেখকের দুটি সংক্ষিপ্ত ভূমিকা রয়েছে। তারপর যেসব শিরোনামে লেখক প্রবন্ধগুচ্ছ সংকলন করেছেন:\n\nযে কিতাবের দান যায় না ভােলা\nনতুন পৃথিবী\nজীবনের প্রতিচ্ছবি\nহেরাগুহার আলােকরশ্মিতে\nনবুওয়াতের স্বার্থকতা নবুওয়াতের দান\nনবীজীর দরবারে উম্মতের প্রতিনিধি দল\nবিংশ শতাব্দীর পৃথিবীর নামে সীরাতে মুহাম্মাদীর বার্তা\nসমকালীন মুসলমানদের নামে সীরাতের পয়গাম\nরহমতে আলমের দুয়ারে আল্লামা ইকবাল\nনৈকট্য ও আনন্দ\nমদীনার স্মৃতি\nফারসি কবিদের শ্রদ্ধা উপহার\nউর্দু কবিদের শ্রদ্ধা নিবেদন\n\n\n== মন্তব্য ==\nসিরিয়ার বিচারক, ফকিহ ও বাদশাহ ফয়সাল আন্তর্জাতিক পুরস্কার প্রাপ্ত আরবি সাহিত্যিক আলী আল তানতাভি গ্রন্থটি সম্পর্কে লিখেছেন,\n\n\n== আরও দেখুন ==\nআবুল হাসান আলী হাসানী নদভীর গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nকারওয়ানে মদীনা–এর ইংরেজি সংস্করণ\nকারওয়ানে মদীনা–এর বাংলা সংস্করণ\nকারওয়ানে মদীনা–এর উর্দু সংস্করণ\nকারওয়ানে মদীনা–এর আরবি সংস্করণ"}