{"pageid": 1050866, "title": "সুলতান আলম শাহ ইসলামি কলেজ", "url": "https://bn.wikipedia.org/wiki?curid=1050866", "content": "সুলতান আলম শাহ ইসলামি কলেজ (সংক্ষেপে: কিআইএসএএস; পূর্বে: কোলেজ ইসলাম ক্লাং নামে পরিচিত) মালয়েশিয়ার সেলাঙ্গর রাজ্যের ক্লাং শহরে অবস্থিত একটি শিক্ষা প্রতিষ্ঠান। ২০১০ সালে শিক্ষা মন্ত্রণালয় স্কুলটিকে সেকোলাহ বেরপ্রেস্টাসি টিংগি (সেরা স্কুল) হিসাবে মনোনীত করে। অন্যান্যগুলোর মধ্যে স্কুলটিকে সিলাত এবং নাশিদ দলের জন্য উল্লেখযোগ্য করা হয়েছে। স্কুলটি আরবি ভাষা, জনসমক্ষে কথা বলার দক্ষতা এবং সিলাত ইত্যাদির মতো কার্যক্রম চালু করেছে। ২০১৩ সালে সিজিল পেলাজরণ মালয়েশিয়া (এসপিএম)-তে স্কুলটি ১.২৭ জিপিএস পায়।\n\n\n== ইতিহাস ==\n১৯৫৫ সালে (১৩৭৪ হিজরি) ইসলামিক কলেজ অফ মালয়ায় (মালয় : কোলেজ ইসলাম মালায়া, কেআইএম) প্রতিষ্ঠিত হয়েছিল। ক্লাং থেকে আধা মাইল দূরে জালান কোটা রাজা শহরের প্রায় ১৪.৩ একর এলাকা জুড়ে কেআইএম নির্মিত হয়েছিল।\nকলেজটির ভবনটি প্রথমে একটি প্রাসাদ হিসাবে প্রতিষ্ঠিত হয়েছিল। পরবর্তীকালে সুলতান হিসামউদ্দিন আলম শাহ আল-হজ এই উদ্দেশ্যে ভবনটি দান করেন যে, এটি এমন পণ্ডিতদের জন্ম দেবে যারা আল্লাহর নির্দেশনা অনুসরণ করবে, সমাজকে ইসলামের চেতনায় আলোকিত করবে এবং সকল অন্যায় ও অজ্ঞতা দূর করবে।\n১৯৬৬ সালে (১৩৮৬ হিজরি) কলেজটি পেটালিং জয়া (বর্তমান আন্তর্জাতিক ইসলামিক বিশ্ববিদ্যালয় মালয়েশিয়া) এবং বাঙ্গি (বর্তমান মালয়েশিয়ার জাতীয় বিশ্ববিদ্যালয়ের ইসলামিক শিক্ষা বিভাগ)-তে একটি নতুন ভবনে স্থানান্তরিত হয়। তবুও ক্লাংতে তার পাঠ্যক্রম অব্যাহত রাখে।\n১৯৬৭ সালে শিক্ষা মন্ত্রণালয় কর্তৃক একটি সরকারী সাহায্যপ্রাপ্ত কলেজে রূপান্তরিত হয়। যা ক্লাং ইসলামিক কলেজ নামে পরিচিত (মালয় : কোলেজ ইসলাম ক্লং, কেআইকে)। অবশেষে ১৯৭২ সালে এটি দুর্দান্ত সুবিধা সহ একটি সম্পূর্ণ আবাসিক কলেজে পরিণত হয়েছিল।\n১৯৮৯ সালে সুলতান সালাহউদ্দিন আবদুল আজিজ শাহ আল-হাজ দ্বারা কেআইকে সুলতান আলম শাহ ইসলামি কলেজ (মালয় : কোলেজ ইসলাম সুলতান আলম শাহ, কিআইএসএএস) নামকরণ করা হয়। এখনও অবধি প্রাক্তন সুলতানের প্রাসাদটি এখনও আছে।\n২০০৭ সালে কিআইএসএএস একটি ক্লাস্টার স্কুল  এবং ২০১০ সালে মালয়েশিয়ার জাতীয় সেরা কলেজ (মালয়েশিয়াতে সেকোলাহ বের্প্রেস্টাসি টিংগি নামে পরিচিত) হিসাবে স্বীকৃত হয়।\n\n\n== প্রাক্তন শিক্ষার্থীদের সংগঠন ==\nপার্সাতুয়ান প্রাক্তন ছাত্র কোলেজ ইসলাম, ক্লাং, মালয়েশিয়া (অ্যালকিস) ইসলামিক কলেজের প্রাক্তন ছাত্রদের সংগঠন।  ইসলামিক কলেজ তিনটি হলঃ\n\nইসলামিক কলেজ মালায়া/কোলেজ ইসলাম মালায়া (কেআইএম),\nক্লাং ইসলামিক কলেজ/কোলেজ ইসলাম ক্লং (কেআইকে)\nসুলতান আলম শাহ ইসলামি কলেজ (স্যাসিক)/কোলেজ ইসলাম সুলতান আলম শাহ (কিআইএসএএস)\nঅ্যালকিসকে ইসলামিক কলেজের প্রাক্তন শিক্ষার্থীদের সংগঠন, ক্লাং, মালয়েশিয়া বা পার্সাতুয়ান কোলেজ ইসলামের প্রাক্তন শিক্ষার্থীদের সংগঠন, ক্লাং, মালয়েশিয়া (অ্যালকিস) নামেও পরিচিত।\n\n\n== উল্লেখযোগ্য প্রাক্তন ছাত্র ==\nহারুন দিন - মালয়েশিয়ার ইসলামিক পার্টির প্রাক্তন ধর্মসংক্রান্ত উপদেষ্টা।\nশামসুল ইস্কান্দার মোঃ আকিন - মালাক্কার প্রধান, পার্টির কেডিলান রাকিয়তের সহসভাপতি এবং বুকিত কাটিল আসনের সংসদ সদস্য।\nফয়সাল তেহরানী - পুরস্কারপ্রাপ্ত উপন্যাসিক।\nলো 'লো' মোহাম্মদ গাজালী - কুয়ালালামপুরের তিতিবাংসা আসনের মালয়েশিয়ার প্রাক্তন সংসদ সদস্য।\nমোহাম্মদ হায়াতি ওথমান - পেনডাং আসনের সংসদ সদস্য।\nমোহা আসরি জয়নুল আবিদিন - পার্লিসের বর্তমান মুফতি।\nজুয়ান্ডা জয়া - ইসলামি প্রচারক ও শিক্ষাবিদ, জেমোরংয়ের সরওয়াক রাজ্যসভার সদস্য।\nআনাস আলম ফয়জলি - একটি শিক্ষা আন্দোলন, টিচ ফর দ্য নিডস এর প্রতিষ্ঠাতা।\nটাকিউদ্দিন হাসান - কোটা ভরুর সংসদ সদস্য, মালয়েশিয়ার আইনমন্ত্রী ও সংসদ বিষয়ক বিভাগের মন্ত্রী, প্যান-মালয়েশিয়ান ইসলামিক পার্টির মহাসচিব।\nনূর হিশাম আবদুল্লাহ- মালয়েশিয়ার স্বাস্থ্য-মহাপরিচালক।\n\n\n== আরও দেখুন ==\nকোলেজ ইসলাম মালায়া - সুলতান আলম শাহ ইসলামি কলেজের পূর্বের নাম\nসেলাংগরে স্কুলগুলির তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nকোলজ ইসলামের (অ্যালকিস) প্রাক্তন শিক্ষার্থীদের সংগঠন প্রাতিষ্ঠানিক ওয়েবসাইট"}