{"pageid": 1156658, "title": "তুর্কমেনিস্তানের রাষ্ট্রপতি", "url": "https://bn.wikipedia.org/wiki?curid=1156658", "content": "তুর্কমেনিস্তানের রাষ্ট্রপতি (তুর্কমেন: Türkmenistanyň prezidenti), আনুষ্ঠানিক নাম তুর্কমেনিস্তানের রাষ্ট্রপতি ও মন্ত্রিপরিষদের চেয়ারম্যান, হলেন তুর্কমেনিস্তানের রাষ্ট্রপ্রধান ও সরকার প্রধান। রাষ্ট্রপতি তুর্কমেনিস্তানের সশস্ত্র বাহিনীর সর্বোচ্চ কমান্ডার এবং একইসাথে রাষ্ট্রীয় নিরাপত্তা পরিষদের প্রধান।\nসের্দার বের্দিমুহামেদু হলেন তুর্কমেনিস্তানের বর্তমান রাষ্ট্রপতি, ১৯৯১ সালে সোভিয়েত ইউনিয়নের বিলুপ্তির সাথে দেশটির স্বাধীনতা লাভের পর থেকে দেশের ইতিহাসে তিনি তৃতীয়। তিনি তাঁর পিতা গুর্বাঙ্গুলি বের্দিমুহামেদুর স্থলাভিষিক্ত হন যখন ১৫ শাসনামল শেষে ২০২২ সালে তিনি পদত্যাগ করেন। তিনিই প্রথম রাষ্ট্রপতি যিনি এ ধরনের কাজ করেন। ২০২২ সালের নির্বাচনে বের্দিমুহামেদু অন্য নয়জন প্রার্থীর বিপরীতে দেশের প্রত্যক্ষ ভোটের ৭২.৯৭% পেয়েছিলেন। দেশটির আইনসভা ২০১৬ সালে রাষ্ট্রপতি পদের মেয়াদ সীমা দূর করে এবং ৭০ বছরের বয়সসীমা দূর করে, সেইসাথে মেয়াদ পাঁচ থেকে সাত বছর পর্যন্ত বর্ধিত করে।\n\n\n== রাষ্ট্রপতির বিধিমালা ও পদ থেকে অপসারণ ==\nতুর্কমেনিস্তানের রাষ্ট্রপতি পদপ্রার্থীদের জন্য বিধিমালার মধ্যে নিম্নলিখিত বিষয় অন্তর্ভুক্ত রয়েছে:\n\nঅবশ্যই তুর্কমেনিস্তানে জন্মগ্রহণ করতে হবে\nঅবশ্যই তুর্কমেন ও ইংরেজিতে সাবলীল হতে হবে\nঅবশ্যই কমপক্ষে ৪০ বছর বয়সী হতে হবে\nঅবশ্যই পূর্বে ১৫ বছর যাবত তুর্কমেনিস্তানে বসবাস করতে হবে\nঅবশ্যই কর্মজীবী হতে হবে\nতুর্কমেনিস্তানের রাষ্ট্রপতির ক্ষমতা তুর্কমেন সংবিধানের ৫৭ নং অনুচ্ছেদ অনুসারে সমাপ্ত হতে পারে:\n\nঅসুস্থতার কারণে দায়িত্ব পালনে অক্ষম হলে\nসংবিধান ও গণআইন লঙ্ঘন করলে\nরাষ্ট্রপতির প্রতি অনাস্থা ভোট হলে\nরাষ্ট্রপতির পদ থেকে অপসারণ করা হলে আইনসভার চেয়ারম্যানকে আইনত ভারপ্রাপ্ত রাষ্ট্রপতি হিসাবে নিয়োগ করা হয় এবং এই ঘটনার ৬০ দিনের মধ্যে নির্বাচন অনুষ্ঠিত হয়। এমনটা কখনোই ঘটেনি; ২০০৬ সালে যখন পদে থাকাকালেই নিয়াজভের মৃত্যুর কারণে তুর্কমেনিস্তানের রাষ্ট্রপতি পদ একবারই কেবল পদশূন্য হয়েছিল, তখন তুর্কমেনিস্তানের রাষ্ট্রীয় নিরাপত্তা পরিষদ এই ভিত্তিতে মন্ত্রিসভার প্রথম উপচেয়ারম্যানের কাছে রাষ্ট্রপতি হিসাবে কাজ করার অধিকার হস্তান্তর করে। একজন ভারপ্রাপ্ত রাষ্ট্রপতির রাষ্ট্রপতি পদে প্রতিদ্বন্দ্বিতা করার অধিকার নেই এমন বিধিবিধানটিও বাদ দেওয়া হয়েছিল।\n\n\n== বাসভবন ==\nওগুজখান রাষ্ট্রপতি প্রাসাদ হলো আশগাবাতের স্বাধীনতা চত্বরে অবস্থিত রাষ্ট্রপতির প্রধান বাসভবন/কর্মস্থল। প্রাসাদের বিভিন্ন হলগুলি বিদেশি নেতাদের অভ্যর্থনা জানাতে এবং রাষ্ট্রপতির ডিক্রি স্বাক্ষরের জন্য ব্যবহৃত হয়। প্রাক্তন রাষ্ট্রপতি সাপারমুরাত নিয়াজভ আশগাবাতের বাইরে ২৮ কিলোমিটার দূরে অবস্থিত শহর আরশাবিলে একটি সরকারি বাসভবনে একটি ব্যক্তিগত বাসভবনের মালিক ছিলেন।\n\n\n== তুর্কমেনিস্তানের রাষ্ট্রপতিদের তালিকা ==\n\n\n== তথ্যসূত্র =="}