{"pageid": 1450360, "title": "লরেন্স শ্যাঙ্কল্যান্ড", "url": "https://bn.wikipedia.org/wiki?curid=1450360", "content": "লরেন্স শ্যাঙ্কল্যান্ড (ইংরেজি: Lawrence Shankland; জন্ম: ১০ আগস্ট ১৯৯৫) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে স্কটল্যান্ডীয় ক্লাব হার্ট অব মিডলোদিয়ান এবং স্কটল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে দ্বিতীয় আক্রমণভাগের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, শ্যাঙ্কল্যান্ড স্কটল্যান্ড অনূর্ধ্ব-২১ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় এক বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৯ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১২ ম্যাচে ৪টি গোল করেছেন।\n\n\n== প্রারম্ভিক জীবন ==\nলরেন্স শ্যাঙ্কল্যান্ড ১৯৯৫ সালের ১০ই আগস্ট তারিখে স্কটল্যান্ডের গ্লাসগোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nশ্যাঙ্কল্যান্ড স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৫ সালের ২৯শে মার্চ তারিখে তিনি হাঙ্গেরি অনূর্ধ্ব-২১ দলের বিরুদ্ধে ম্যাচে স্কটল্যান্ড অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ১ বছরে ৪ ম্যাচে অংশগ্রহণ করে ২টি গোল করেছেন।\n২০১৯ সালের ১০ই অক্টোবর তারিখে, ২৪ বছর ও ২ মাস বয়সে, ডান পায়ে ফুটবল খেলায় পারদর্শী শ্যাঙ্কল্যান্ড রাশিয়ার বিরুদ্ধে অনুষ্ঠিত উয়েফা ইউরো ২০২০ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। উক্ত ম্যাচের ৪৫তম মিনিটে আক্রমণভাগের খেলোয়াড় অলিভার বুর্কের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৯ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি রাশিয়া ৪–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে শ্যাঙ্কল্যান্ড সর্বমোট ২ ম্যাচে ১টি গোল করেছেন। জাতীয় দলের হয়ে অভিষেকের ৩ দিন পর, স্কটল্যান্ডের জার্সি গায়ে প্রথম গোলটি করেছেন; ২০১৯ সালের ১৩ই অক্টোবর তারিখে, সান মারিনোর বিরুদ্ধে ম্যাচের ৬৫তম মিনিটে স্কট ম্যাকটমিনের অ্যাসিস্ট হতে স্কটল্যান্ডের হয়ে ম্যাচের চতুর্থ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলরেন্স শ্যাঙ্কল্যান্ড – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লরেন্স শ্যাঙ্কল্যান্ড  (ইংরেজি)  \nসকারবেসে লরেন্স শ্যাঙ্কল্যান্ড (ইংরেজি) \nবিডিফুটবলে \nইইউ-ফুটবলে লরেন্স শ্যাঙ্কল্যান্ড (ইংরেজি) \nট্রান্সফারমার্কেটে লরেন্স শ্যাঙ্কল্যান্ড (ইংরেজি) \nওয়ার্ল্ডফুটবল.নেটে লরেন্স শ্যাঙ্কল্যান্ড (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে লরেন্স শ্যাঙ্কল্যান্ড (ইংরেজি)"}