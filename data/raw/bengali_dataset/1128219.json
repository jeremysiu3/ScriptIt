{"pageid": 1128219, "title": "বাংলাদেশের বিদ্যুৎ বিতরণ কোম্পানির তালিকা", "url": "https://bn.wikipedia.org/wiki?curid=1128219", "content": "বাংলাদেশ বিদ্যুৎ বিভাগের অধীনে  বাংলাদেশে ছয়টি বিদ্যুৎ বিতরণ সংস্থা ও কোম্পানি গ্রাহকদের বিদ্যুৎ সংযোগ দিয়ে থাকে। এগুলো হলো:\n\nবাংলাদেশ পল্লী বিদ্যুতায়ন বোর্ড (বিআরইবি) এদের ৮০টি সমিতির মাধ্যমে দেশের প্রায় ৮০ শতাংশ মানুষকে বিদ্যুৎ সংযোগ দিয়েছে। বাকি ২০ শতাংশ গ্রাহককে বিদ্যুৎ সংযোগ দিয়েছে ৫টি বিতরণ কোম্পানি। এটি বাংলাদেশের সর্ববৃহৎ সরকারি বিদ্যুৎ বিতরণ সংস্থা। এরা ৬১ টি জেলায় বিদ্যুৎ বিতরণ করে থাকে।\nঢাকা পাওয়ার ডিস্ট্রিবিউশন কোম্পানি রাজধানী এবং নারায়ণগঞ্জের একটি বড় অংশে বিদ্যুৎ সরবরাহ করে।\nঢাকা ইলেকট্রিক সাপ্লাই কোম্পানি বিদ্যুৎ বিতরণ করে ঢাকার একটি অংশ এবং সাভার ও টঙ্গী এলাকায়।\nওয়েস্ট জোন পাওয়ার ডিস্ট্রিবিউশন কোম্পানি (ওজোপাডিকো) খুলনা এবং বরিশাল অঞ্চলে বিদ্যুৎ সরবরাহ করে।\nনর্দান ইলেকট্রিক সাপ্লাই কোম্পানি (নেসকো) বিদ্যুৎ সরবরাহ করে রংপুর রাজশাহী অঞ্চলে।\nবাংলাদেশ বিদ্যুৎ উন্নয়ন বোর্ড (পিডিবি) দেশের বাকি এলাকায় বিদ্যুৎ সরবরাহ করে। পিডিবির আওতাধীন চারটি অফগ্রিড এলাকার মধ্যে দ্বীপ উপজেলা সন্দ্বীপ, হাতিয়া, কুতুবদিয়া, আশুগঞ্জ (চর সোনারামপুর) অফগ্রিড এলাকায় বিদ্যুতায়নের কাজ করছে। এছাড়া পার্বত্য অঞ্চলের ২৬টি উপজেলায় অফগ্রিড হওয়ায় সেখানেও বিদ্যুতায়নের কাজ চলমান।\n\n\n== তথ্যসূত্র =="}