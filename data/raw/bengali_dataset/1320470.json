{"pageid": 1320470, "title": "ভুবনেশ্বরী মিশ্র", "url": "https://bn.wikipedia.org/wiki?curid=1320470", "content": "ভুবনেশ্বরী মিশ্র (২৫শে জানুয়ারি ১৯৫০ — ১৯শে ফেব্রুয়ারি ২০১৬) একজন ওড়িশি শাস্ত্রীয় গায়ক এবং নেপথ্য সঙ্গীতশিল্পী ছিলেন। তিনি আদিগুরু সিংহরি শ্যামসুন্দর করের শিষ্য ছিলেন। পুরী শহরের একজন জনপ্রিয় চিকিৎসক ও কবি ডঃ জগমোহন মিশ্রের সাথে তিনি বিবাহ বন্ধনে আবদ্ধ হন। তাঁর মেয়ে কস্তুরিকা মিশ্রও একজন প্রশিক্ষিত শাস্ত্রীয় কণ্ঠশিল্পী।\n\n\n== প্রাথমিক জীবন ==\nভুবনেশ্বরী ১৯৫০ সালের ২৫শে জানুয়ারি ওড়িশায় জন্মগ্রহণ করেছিলেন।\n\n\n== সঙ্গীত জীবন ==\nতিনি \"কৃষ্ণ সুদামা\" চলচ্চিত্রের জন্য টিকি মোরা না গান গেয়ে তাঁর সঙ্গীতজীবন শুরু করেন। তিনি চলচ্চিত্রের জন্য বেশ কয়েকটি গানে নেপথ্য কণ্ঠদানে অবদান রেখেছিলেন, যার মধ্যে রয়েছে সখী গোপীনাথ ছবিতে ইটিকিলি মিটিকিলি, বেলাভূমি ছবিতে জাহনা রা সিন্দুরা গারা, এবং মা মঙ্গলা ছবিতে দয়াময়ী মহাময়ী মা মঙ্গলা।\nভুবনেশ্বরী ১৯৭৯ এবং ১৯৮০ সালে যথাক্রমে শ্রীকৃষ্ণ রাসলীলা এবং জয় মা মঙ্গলা চলচ্চিত্রের জন্য শ্রেষ্ঠ নেপথ্য সঙ্গীতশিল্পী হিসাবে ওড়িশা রাজ্য চলচ্চিত্র পুরস্কারে পুরস্কৃত হন।\nওড়িশার মুখ্যমন্ত্রী নবীন পট্টনায়ক তাঁকে \"খুবই প্রতিভাবান শিল্পী\" বলে অভিহিত করেছিলেন। তিনি ভুবনেশ্বরীর মৃত্যুর ঘটনাকে \"সঙ্গীত ও সংস্কৃতির ক্ষেত্রে একটি বড় ক্ষতি\" বলে বর্ণনা করেছেন।\n২০১৮ সালের মে মাসে উদ্ঘাটন হওয়া ভুবনেশ্বর রাজ্য মিউজিয়ামের নতুন চলচ্চিত্র গ্যালারিতে তাঁর একটি ছবি স্থান পেয়েছে, সেখানে প্রফুল্ল কর এবং সিকন্দর আলমের মতো অন্যান্য উল্লেখযোগ্য নেপথ্য সঙ্গীতশিল্পীর ছবি রয়েছে।\n\n\n== ব্যক্তিগত জীবন ==\nভুবনেশ্বরী জনপ্রিয় চিকিৎসক ও কবি ডাক্তার জগমোহন মিশ্রকে বিয়ে করেছিলেন। তাঁর মেয়ে কস্তুরিকা মিশ্রও একজন প্রশিক্ষিত শাস্ত্রীয় সঙ্গীত শিল্পী।\n\n\n== মৃত্যু ==\n২০১৬ সালের ১৯শে ফেব্রুয়ারি তারিখে, নতুন দিল্লিতে হৃদরোগে আক্রান্ত হয়ে ভুবনেশ্বরী মারা যান। তিনি দুই ছেলে ও এক মেয়ে রেখে গেছেন।\n\n\n== তথ্যসূত্র ==\n\nটেমপ্লেট:ওড়িশি সঙ্গীত"}