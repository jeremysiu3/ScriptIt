{"pageid": 1448532, "title": "মিকেল মেরিনো", "url": "https://bn.wikipedia.org/wiki?curid=1448532", "content": "মিকেল মেরিনো সাসোন (স্পেনীয়: Mikel Merino; জন্ম: ২২ জুন ১৯৯৬; মিকেল মেরিনো নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব রিয়াল সোসিয়েদাদ এবং স্পেন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০১৪ সালে, মেরিনো স্পেন অনূর্ধ্ব-১৯ দলের হয়ে স্পেনের বয়সভিত্তিক পর্যায়ে অভিষেক করেছিলেন। প্রায় ছয় বছর যাবত স্পেনের বয়সভিত্তিক দলের হয়ে খেলার পর, তিনি ২০২০ সালে স্পেনের হয়ে আন্তর্জাতিক পর্যায়ে অভিষেক করেছেন; স্পেনের জার্সি গায়ে তিনি এপর্যন্ত ২০ ম্যাচে ১টি গোল করেছেন।\n\n\n== প্রারম্ভিক জীবন ==\nমিকেল মেরিনো সাসোন ১৯৯৬ সালের ২২শে জুন তারিখে স্পেনের পামপ্লোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমেরিনো স্পেন অনূর্ধ্ব-১৯, স্পেন অনূর্ধ্ব-২১ এবং স্পেন অনূর্ধ্ব-২৩ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৪ সালের ১৩ই নভেম্বর তারিখে তিনি জার্মানি অনূর্ধ্ব-১৯ দলের বিরুদ্ধে ম্যাচে স্পেন অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্পেনের বয়সভিত্তিক দলের হয়ে তিনি প্রায় ৬ বছরে ৩৮ ম্যাচে অংশগ্রহণ করে ৬টি গোল করেছেন।\n২০২০ সালের ৩রা সেপ্টেম্বর তারিখে, ২৪ বছর, ২ মাস ও ১২ দিন বয়সে, বাম পায়ে ফুটবল খেলায় পারদর্শী মেরিনো জার্মানির বিরুদ্ধে অনুষ্ঠিত ২০২০–২১ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে স্পেনের হয়ে অভিষেক করেছেন। উক্ত ম্যাচের ৫৭তম মিনিটে মধ্যমাঠের খেলোয়াড় সের্হিও বুস্কেৎস্ বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৬ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি জার্মানি ১–১ গোলের ব্যবধানে জয়লাভ করেছিল। স্পেনের হয়ে অভিষেকের বছরে মেরিনো সর্বমোট ৬ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর ও ৯ দিন পর, স্পেনের জার্সি গায়ে প্রথম গোলটি করেছেন; ২০২৩ সালের ১২ই সেপ্টেম্বর তারিখে, সাইপ্রাসের বিরুদ্ধে ম্যাচের ৩৩তম মিনিটে নিকো উইলিয়ামসের অ্যাসিস্ট হতে স্পেনের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমিকেল মেরিনো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মিকেল মেরিনো  (ইংরেজি)  \nসকারবেসে মিকেল মেরিনো (ইংরেজি) \nবিডিফুটবলে মিকেল মেরিনো  (ইংরেজি)  \nইইউ-ফুটবলে মিকেল মেরিনো (ইংরেজি) \nট্রান্সফারমার্কেটে মিকেল মেরিনো (ইংরেজি) \nওয়ার্ল্ডফুটবল.নেটে মিকেল মেরিনো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মিকেল মেরিনো (ইংরেজি)"}