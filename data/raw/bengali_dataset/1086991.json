{"pageid": 1086991, "title": "তেরি ইয়াদ", "url": "https://bn.wikipedia.org/wiki?curid=1086991", "content": "তেরি ইয়াদ (উর্দু: تیری یاد‎‎; তোমার স্মরণে) ভারত বিভাজনের পর স্বাধীন পাকিস্তানের সর্বপ্রথম চলচ্চিত্র যা ১৯৪৮ সালের ৭ই আগস্ট তারিখে ঈদে মুক্তি পায়। এটি একইসাথে পাকিস্তানের ইতিহাসে প্রথম পূর্ণদৈর্ঘ্য চলচ্চিত্র যা স্বাধীন পাকিস্তানের ভূখণ্ডে নির্মিত হয়।\n\n\n== কাহিনি ==\nএক ধনী ব্যক্তি তার নিজের সদ্য জন্মানো মেয়েকে সব সম্পত্তি দিয়ে মৃত্যুবরণ করেন। পরবর্তীতে সেই মেয়েকে লোকটির শত্রু সম্পত্তির লোভে হত্যা করে সব সম্পত্তি আত্মসাৎ করে। সেই ধনী ব্যক্তির বিধবা স্ত্রী একটি অনাথ মেয়ে শিশুকে খুঁজে পায় এবং তাকে নিজের সন্তানের মত বড় করে তুলে। সেই শিশুটি বড় হয়ে সেই সম্পদ আত্মসাৎকারীর ছেলের প্রেমে পড়ে। কাহিনীর শেষে লোভী ব্যক্তিটি আত্মহত্যা করে যার ফলে বিধবা নারী তার প্রতিশোধ নিতে সক্ষম হয় এবং মেয়ে ও ছেলে দুজনের মিলন হয়।\n\n\n== কুশীলব ==\n\n\n== নির্মাণ ইতিহাস ==\n১৯৪৭ সালে ভারত বিভাজনের মাধ্যমে ভারত ও পাকিস্তান রাষ্ট্র গঠনের পর ভারতীয় চলচ্চিত্র শিল্প পাকিস্তান থেকে পৃথক হয়ে পড়ে। নব্য স্বাধীন পাকিস্তানের লাহোরে একটি চলচ্চিত্র স্টুডিও রয়ে যায়। বিভাজনের পূর্বে লাহোরের কেন্দ্রটির গুরুত্ব কম থাকায় সেখানে চলচ্চিত্র নির্মাণ কষ্টসাধ্য ছিল। বিভাজনের পর যেসব চলচ্চিত্র নির্মাতা ও অভিনয়শিল্পী লাহোরের কেন্দ্রে কাজ করতেন তারা পরবর্তীতে ভারতে থেকে গিয়েছিলেন।\nঅনেক কষ্টের পর লাহোরের ছোট চলচ্চিত্র শিল্পটি তাদের প্রথম পূর্ণদৈর্ঘ্য চলচ্চিত্র তেরি ইয়াদ ১৯৪৮ সালে পাকিস্তানের পশ্চিম পাঞ্জাব প্রদেশের রাজধানী লাহোরের পারভাত থিয়েটারে (বর্তমান নাম এম্পায়ার সিনেমা হল) মুক্তি দিতে সক্ষম হয়। এই চলচ্চিত্র আশা পোসলে এবং ভারতীয় চলচ্চিত্র শিল্পের জনপ্রিয় অভিনেতা দিলীপ কুমারের ভাই নাসির খান অভিনয় করেন যিনি পাকিস্তানে থেকে যান। প্রযোজনা করেন দেওয়ান সরদারী লালের দেওয়ান পিকচার এবং পরিচালনা করেন দায়ূদ চাঁদ।\n\n\n== সঙ্গীত ==\n\nএই চলচ্চিত্রের সঙ্গীত পরিচালনা ও সুর করেন ইনায়াত আলি নাথ। তেরি ইয়াদের জন্য ১৩টি গান রেকর্ড করা হলেও মুক্তির সময় ১০টি গান চলচ্চিত্রে রাখা হয়।\n\n\n== মুক্তি ==\nতেরি ইয়াদ পাকিস্তানের পাঞ্জাবের লাহোর, বেলুচিস্তানের কোয়েটা ও পূর্ববঙ্গের ঢাকার প্রেক্ষাগৃহে বেশ কিছুদিন ধরে দেখানো হয়েছিলো।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে তেরি ইয়াদ (১৯৪৮)  (ইংরেজি)"}