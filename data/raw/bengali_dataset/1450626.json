{"pageid": 1450626, "title": "নিকোলো ফাজোলি", "url": "https://bn.wikipedia.org/wiki?curid=1450626", "content": "নিকোলো ফাজোলি (ইতালীয়: Nicolò Fagioli; জন্ম: ১২ ফেব্রুয়ারি ২০০১) হলেন একজন ইতালীয় পেশাদার ফুটবল খেলোয়াড়। তিনি বর্তমানে ইতালীয় ক্লাব ইয়ুভেন্তুস এবং ইতালি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় হিসেবে খেলেন।\n২০১৬ সালে, ফাজোলি ইতালি অনূর্ধ্ব-১৫ দলের হয়ে ইতালির বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত ইতালির বয়সভিত্তিক দলের হয়ে খেলার পর, তিনি ২০২২ সালে ইতালির হয়ে আন্তর্জাতিক পর্যায়ে অভিষেক করেছেন; ইতালির জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nনিকোলো ফাজোলি ২০০১ সালের ১২ই ফেব্রুয়ারি তারিখে ইতালির পিয়াচেনৎসায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফাজোলি ইতালি অনূর্ধ্ব-১৫, ইতালি অনূর্ধ্ব-১৭, ইতালি অনূর্ধ্ব-১৯ এবং ইতালি অনূর্ধ্ব-২১ দলের হয়ে খেলার মাধ্যমে ইতালির প্রতিনিধিত্ব করেছেন। ২০১৬ সালের ২৯শে এপ্রিল তারিখে তিনি ক্রোয়েশিয়া অনূর্ধ্ব-১৫ দলের বিরুদ্ধে ম্যাচে ইতালি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। ইতালির বয়সভিত্তিক দলের হয়ে তিনি প্রায় ৫ বছরে ৪৩ ম্যাচে অংশগ্রহণ করে ৫টি গোল করেছেন।\n২০২২ সালের ১৬ই নভেম্বর তারিখে, ২১ বছর, ৯ মাস ও ৪ দিন বয়সে, ডান পায়ে ফুটবল খেলায় পারদর্শী ফাজোলি আলবেনিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইতালির হয়ে অভিষেক করেছেন। উক্ত ম্যাচের ৭৭তম মিনিটে আক্রমণভাগের খেলোয়াড় নিকোলো জানিওলোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ইতালি ৩–১ গোলের ব্যবধানে জয়লাভ করেছিল। ইতালির হয়ে অভিষেকের বছরে ফাজোলি সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৬ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nনিকোলো ফাজোলি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে নিকোলো ফাজোলি  (ইংরেজি)  \nসকারবেসে \nবিডিফুটবলে \nইইউ-ফুটবলে নিকোলো ফাজোলি (ইংরেজি) \nট্রান্সফারমার্কেটে নিকোলো ফাজোলি (ইংরেজি) \nওয়ার্ল্ডফুটবল.নেটে নিকোলো ফাজোলি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে নিকোলো ফাজোলি (ইংরেজি)"}