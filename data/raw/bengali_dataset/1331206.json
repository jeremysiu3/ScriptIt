{"pageid": 1331206, "title": "চেরিল ব্রিজেস", "url": "https://bn.wikipedia.org/wiki?curid=1331206", "content": "চেরিল ব্রিজেস, এখন চেরিল ট্রেওর্গি, হলেন একজন প্রাক্তন লম্বা-দূরত্বের আমেরিকান দৌড়বিদ, যিনি ১৯৬০ এবং ১৯৭০ এর দশকে একবার ম্যারাথনে আমেরিকান এবং বিশ্ব রেকর্ড করেছিলেন। তিনিই প্রথম মহিলা দৌড়বিদ, যাঁর ছবি চলতি পত্রিকার সামনের পাতায় দেখা গিয়েছিল।\n\n\n== জীবনী ==\nচেরিল ব্রিজেসের  জন্ম নাম ছিল পেডলো। তিনি ১৯৪৭ সালের ২৫শে ডিসেম্বর ইন্ডিয়ানাতে জন্ম গ্রহণ করেন। তিনি ইন্ডিয়ানাপোলিসের নর্থ সেন্ট্রাল হাই স্কুলে সোফোমোর (বিশ্ববিদ্যালয়ের দ্বিতীয় বর্ষের ছাত্র বা ছাত্রী) হিসাবে তাঁর দৌড়ের জীবন শুরু করেছিলেন। উচ্চ বিদ্যালয়ে তাঁর সিনিয়র বছরে, তিনি জাতীয় ক্রস-কান্ট্রি চ্যাম্পিয়নশিপে প্রতিদ্বন্দ্বিতা করেছিলেন।\n১৯৬৬ সালে, তিনি একটি পাবলিক বিশ্ববিদ্যালয়, ইন্ডিয়ানা স্টেট ইউনিভার্সিটি থেকে মার্কিন যুক্তরাষ্ট্রের প্রথম মহিলা ক্রীড়াবিদ হিসেবে অ্যাথলেটিক বৃত্তি পেয়েছিলেন। ব্রিজেস যে সময়ে নথিভুক্ত হয়েছিলেন, সেই সময় সেই বিশ্ববিদ্যালয়ে মহিলাদের জন্য কোনো প্রোগ্রাম ছিল না, তিনিই ছিলেন এই বিষয়ে প্রথম। তিনি শারীরিক শিক্ষায় ডিগ্রি নিয়ে তিন বছরে স্নাতক হন।\n১৯৬৯ সালে, তিনি স্কটল্যান্ডে বিশ্ব ক্রস কান্ট্রি চ্যাম্পিয়নশিপে চতুর্থ স্থান অর্জন করেন। তিনি ৩ মাইল এবং ৫,০০০ মিটার দৌড়ে মার্কিন রেকর্ড স্থাপন করেন। এর পরে বিল ডেলিঙ্গার তাঁকে প্রশিক্ষণ দেন। ১৯৭১ সালে, তিনি ইউএস ক্রস কান্ট্রি চ্যাম্পিয়নশিপে ৩য় স্থান অর্জন করেন।\n১৯৭১ সালের ৭ই ডিসেম্বর, ব্রিজেস তাঁর প্রথম ম্যারাথন দৌড়োন। কালভার সিটি ম্যারাথনে তিনি ২:৪৯:৪০ সময় করে তৎকালীন বিশ্ব রেকর্ড স্থাপন করেন, ম্যারাথনে ২:৫০:০০ এর নিচে সময় করা তিনি ছিলেন প্রথম মহিলা।।\nতিনি ১৯৮৩ সালে ইন্ডিয়ানা ট্র্যাক এবং ক্রস কান্ট্রি হল অফ ফেমে, ১৯৮৪ সালে ইন্ডিয়ানা স্টেট ইউনিভার্সিটি অ্যাথলেটিক হল অফ ফেমে এবং ১৯৮৭ সালে রোড রানার্স ক্লাব অফ আমেরিকা হল অফ ফেমে অন্তর্ভুক্ত হন\nতিনি শালেন ফ্লানাগানের মা।\n\n\n== তথ্যসূত্র ==\n\nটেমপ্লেট:ফুটার ইউএস এনসি ইন্ডোর মাইল মহিলা"}