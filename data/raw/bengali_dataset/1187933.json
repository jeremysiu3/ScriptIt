{"pageid": 1187933, "title": "সবুজ কানন স্কুল এন্ড কলেজ", "url": "https://bn.wikipedia.org/wiki?curid=1187933", "content": "সবুজ কানন স্কুল এন্ড কলেজ হচ্ছে বাংলাদেশের সিরাজগঞ্জ জেলার সিরাজগঞ্জ সদর উপজেলায় অবস্থিত একটি উচ্চ মাধ্যমিক বিদ্যালয় ও কলেজ। বিদ্যালয়টি প্রতিষ্ঠিত হয়েছিলো ১৯৮০ সালে। বিদ্যালয়টি বর্তমানে সিরাজগঞ্জ জেলার সুশিক্ষা'র বাতিঘর নামে সুপরিচিত। বিদ্যালয়টি জেলার ২ শতাধিক বিদ্যালয়ের মধ্যে ২ (দুই) নম্বর পজিশনে রয়েছে। ২০২১ সালে এস.এস.সি এক্সামে বিদ্যালয়টি রাজশাহী বোর্ডে ১০ম স্থান ও সারাদেশে ৭৩তম স্থান অর্জন করে। বিদ্যালয়টির সর্বমোট শিক্ষার্থী সংখ্যা ৩৮০০+ (এর অধিক) \n\n\n== ইতিহাস ==\n১৯৮০ সালে সিরাজগঞ্জ জেলার শিক্ষার মান বৃদ্ধির উদ্দেশ্যে ডেপুটি কমিশনার মোঃ আজিজুল হক ভূঁইয়া একটি বিদ্যালয় প্রতিষ্ঠা করেন। প্রাইমারি স্কুল প্রতিষ্ঠার মাধ্যমে বিদ্যালয়টির যাত্রা শুরু হয়। পরবর্তীতে, বিদ্যালয়টি ১৯৯৫ সালে নিম্ন-মাধ্যমিক বিদ্যালয়ে উন্নীত হয়। ১৯৯৭ সালে মাধ্যমিক বিদ্যালয়ে উন্নীত হওয়ার পাশাপাশি নাম পরিবর্তিত হয়ে সবুজ কানন উচ্চ বিদ্যালয় হয়। ২০২১ সালে উচ্চ মাধ্যমিক বিভাগ চালু করা হলে বিদ্যালয়ের নাম পরিবর্তন করে সবুজ কানন স্কুল এন্ড কলেজ রাখা হয়। \n\n\n== শিক্ষা কার্যক্রম ==\nবিদ্যালয়টিতে ছেলে-মেয়ে উভয়ের অধ্যয়নের সুযোগ থাকে। বর্তমানে এ বিদ্যালয়ে প্লে থেকে দ্বাদশ শ্রেণি পর্যন্ত শিক্ষাদান করা হয়। মেয়েদের প্রভাতী শাখা এবং ছেলেদের দিবা শাখায় শিক্ষাদান করা হয়।\n\n\n== ইউনিফর্ম ==\nছেলেদের সাদা শার্ট, নেভী ব্লু প্যান্ট, সাদা কেডস্ এবং কালো বেল্ট।\nকলেজের জন্য কালো জুতা।\nমেয়েদের Prussian blue কামিজ, কামিজের উপর সাদা ক্রস বেল্ট, কোমরে সাদা বেল্ট, সাদা অ্যাপ্রোন এবং সাদা কেডস্।\nআইডি কার্ড বাধ্যতামূলক।\n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== খেলাধুলা ও বিভিন্ন সাংস্কৃতিক কর্মকাণ্ড ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। বছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সহশিক্ষা কার্যক্রম ==\nএ বিদ্যালয়ে খেলাধুলা, সাংস্কৃতিক ও অন্যান্য সহশিক্ষা কার্যক্রম সাফল্যের সাথে পরিচালিত হয়।\n\n\n=== ক্লাব কথন ===\nআইসিটি ক্লাব\nবিজ্ঞান ক্লাব\nবিতর্ক ক্লাব\nসংগীত ও নাট্য ক্লাব\n\n\n=== অন্যান্য কার্যক্রম ===\nবিশ্বসাহিত্য কেন্দ্র কর্তৃক পরিচালিত বইপড়া কর্মসূচি\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nসিরাজগঞ্জ সদর উপজেলা\nসিরাজগঞ্জ জেলা\nসিরাজগঞ্জ জেলার শিক্ষা প্রতিষ্ঠানের তালিকা\n\n\n== তথ্যসূত্র =="}