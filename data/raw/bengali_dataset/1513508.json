{"pageid": 1513508, "title": "টোকিওর ইতিহাস", "url": "https://bn.wikipedia.org/wiki?curid=1513508", "content": "টোকিও, জাপানের রাজধানী প্রশাসনিক অঞ্চল (রাজধানী প্রিফেকচার) এবং বৃহত্তম শহরের ইতিহাস শুরু হয় প্রায় ৫,০০০ বছর পুরাতন প্রত্নতাত্ত্বিক অবশেষ থেকে। টোকিওর প্রাচীনতম মন্দির সম্ভবত সেঞ্জো-জি, যা আসাকুসায় অবস্থিত এবং প্রতিষ্ঠিত হয়েছিল ৬২৮ সালে। শহরটির আদি নাম এদো (এডো), যার অস্তিত্ব প্রথম ১২শ শতাব্দীতে লক্ষ্য করা যায়। ১৪৫৭ থেকে ১৬৪০ সালের মধ্যে এদো দূর্গ (এদো ক্যাসেল) নির্মিত হয় এবং সেই সময়ে শহরের কেন্দ্রবিন্দু হয়ে ওঠে।\nটোকুগাওয়া ইয়েয়াসু ১৬০০ সালে হোনশু দ্বীপ জয় সম্পন্ন করেন এবং এদোকে নতুন রাজধানী হিসেবে নির্বাচন করেন। জাপানের রাজতন্ত্র কিয়োটো প্রতীকী সত্তায় পরিণত হয়, কারণ দেশের প্রকৃত ক্ষমতা চলে যায় এদোর টোকুগাওয়া শোগুনেটের হাতে। ১৬৫০-এর দশকের মধ্যে এটি জাপানের বৃহত্তম শহরে পরিণত হয়, এবং ১৭২০ সালের মধ্যে এটি বিশ্বের বৃহত্তম শহর হয়ে ওঠে। ১৬৫৭ সালের মেইরেকির মহা অগ্নিকাণ্ডে প্রায় ১,০৮,০০০ মানুষ মারা যায়।\n১৮৫৪ সালে, জাপান উন্মুক্তকরণের পর দেশটির শাসন ব্যবস্থা নিয়ে দ্বন্দের সৃষ্টি হয়। এর ফলস্বরুপ বোসিন যুদ্ধ এবং মেইজি পূনর্বাসন: শোগুনেট বিলুপ্তি  এবং রাজ্যের শাসনব্যবস্থা এদোতে পুনঃপ্রতিষ্ঠিত হয়, যার নতুন নাম হয় টোকিও। বিংশ শতাব্দীতে, শহরটি গ্রেট কান্তোও ভুমিকম্প এবং দ্বিতীয় বিশ্বযুদ্ধকালীন মিত্রবাহিনীর বমাবর্ষনে ধ্বংশপ্রাপ্ত হয়। যুক্তরাষ্ট্রের এই অপারেশন মিটিংহাউজে ১ লক্ষেরও বেশি মানুষ মৃত্যুবরণ করেন।\n১৯৪৫ সালে, আমেরিকার কাছে জাপানের আত্মসমর্পনের পর ১৯৫২ সাল পর্যন্ত এই শহর আমেরিকার দখালে ছিল। যুদ্ধ পরুবর্তী জাপানের অর্থনিতীর বিশ্বয়কর পরিবর্তন আবং ১৯৬৪ সালের সামার অলিম্পিক শহরটিকে পুনর্গঠিত ও অগ্রসর হতে সহয়তা করে। শহরটির প্রয়জনীয় যাতায়াত ব্যবস্থা পরিচালিত হয় টোকিও মেট্রো, তোয়েই সাবওয়ে আর শিনকানসেনের আন্তঃসনযোগের মাধ্যমে। ১৯৯০ সালে, দেশটির অর্থনীতি একটি স্থিতিশীল পর্যয়ে প্রবেশ করে, যা লস্ট ডেকেটস নামে পরিচিত। পরবরতীতে করোনা মহামারির কারণে ২০২০ সামার অলিম্পিকের পিছিয়ে যায়। জাতিসংঘের পরিসংখ্যান অনুযায়ী ২০১৮ সালে ৩ কোটি ৭৪ লক্ষ ৬৮ হাজার জনসনখ্যা নিয়ে টোকিও পৃথিবীর বৃহত্তম শহর ছিল। প্রকৃত শহর বিবেচনায়, এটি ছিল ১২তম, যার জনসংখ্যা ছিল ১ কোটি ৩৫ লক্ষ ১৫ হাজার ২১৭ জন। টোয়েই\n\n\n== প্রাক-টোকুগাওয়া সময়কাল ==\nপ্রাচীনকাল থেকেই টোকিওতে মানুষের বসতি ছিল। এখানকার আদিম বসবাসকারীরা সম্ভবত আইনু জনগষ্ঠী, যারা প্রচলিত মতবাদ অনুযায়ী জাপানিদের আধিপত্যের আগেই সমস্ত আধুনিক জাপান জয় করেছিলেন। তারা যে আগে থেকেই কান্তোওতে ছিলেন এই মতবাদের ভিত্তি হিসেবে হিসেবে টোকিওর কাছে পাওয়া আইনুদের জায়গার নামগুলকে ধরা হয়ে থাকে।  ওমরি শেল মিডেন বর্তমান ওমরি হচ্ছে প্রায় ৫ হাজার বছর পুরানো তাম্র যুগের মৃৎ শিল্প, অস্থির কারুকাজ আর মৃত্তিকা ফলকের সংগ্রহশালা। বর্তমান নেজু স্টেশনের কাছে ইয়ায়োই-জাকাতে পাওয়া ইয়ায়োই যুগের পোড়া ধান আর তুষের দানা, টোকিওকে প্রাচীনতম কৃষিক্ষেত্র হিসেবে পরিচিত করে। তানাগাওয়ায় অবস্থিত ৪র্থ শতকের হোরাইসান কোফুন টোকিওর প্রাচীনতম সমাধি। আর ৫ম শতকের সমাধি নোগে ওতসুকা টোডোরোকিতে অবস্থিত এবং মধ্য কোফুন সংস্কৃতির অন্তর্গত। সমাধি টিলার আশেপাশে পাওয়া, ওই সময়ের বিভিন্ন জিনিসপত্র থেকে বোঝা যায় যে, এটা দক্ষিণ মুসাসিনো এলাকার প্রভাবশালী এক সর্দারের সমাধি ক্ষেত্র। প্রাচীনকালে পাত্র ব্যবহার করা হতো শিকার-সংগ্রাহী জীবনযাত্রায় সংগ্রিহিত বাদাম জাতীয় খাদ্য সংরক্ষনের জন্য। শিকার আর সংগ্রহের পালা সময়ের সাথে কমে আসে যখন টোকিওর মানুষ তাদের বসবাসের নিকতবর্তী এলাকায় খাদ্য উৎপাদন শুরু করে। কান্তোও ছিল পর্যাপ্ত জল সরবরাহের সাথে ধান উৎপাদনের জন্য আদর্শ সমতলভূমি এবং এশিয়ার মূল ভূখণ্ডের উপকূলীয় আক্রমণ থেকে সুরক্ষিত। তিনটি গ্রাম নিয়ে গঠিত টোকিওর প্রাচীনতম রুপ মৎস্যজীবী গ্রাম এদো সুমিদা, আরাকাওয়া আর এদোগাওয়া নদী তীরে গড়ে উঠেছিল। প্রাচীন কোরিয়ান সম্প্রদায়ের অবস্থান ছিল সুমিদা নদীর তীরে। তামা নদী কৃষি কাজের জন্য তাতপর্যপুর্ণ স্থান ছিল এবং পর্যাপ্ত  জল সরবরাহের কারনে সেখানে খাদ্যের প্রাচুর্যতা ছিল বলে প্রমাণ পাওয়া যায়। সেখানে তামা নদীর মধ্যে ও নিম্ন প্রবাহের আশেপাশে ষাটটি প্রাচীন সমাধি টিলা আছে, যাদের মধ্যে হোরাইসুন কাফুন একটি।১৮ই মার্চ, ৬২৮ সালে হিনোকুমা হামানারি ও তাকেনারি নামে মৎস্যজীবী ভাইয়েরা সুমিদা নদীতে করুণার দেবী ক্যাননের একটি স্বর্নমূর্তি পেয়েছিলেন বলে কথিত আছে। তারা এটি তাদের প্রভু হাজি-নো-নাকামোতোকে দেন যিনি মুর্তিটি মন্দিরে প্রতিষ্ঠার সিদ্ধান্ত নেন। এই স্থানটিই হয়তো আসাকুসা ক্যানন মন্দির অথবা সেঞ্জো-জি, জাপানের প্রাচীনতম ধর্মীয় মন্দির, যার নির্মাণ সম্পূর্ণ হয় ৬৪৫ সালে। দ্বিতীয় বিশ্বযুদ্ধের সময় সেঞ্জো-জি আগ্নেয় বোমা হামলার শিকার হয়; যখন মূল ভবনের ধ্বংসাবশেষ খনন করা হয়, তখন ৭ম ও ৮ম শতকের \"মহাদেশীয় এশিয় উৎসবের ধর্মীয় উপকরণ ও ফলক\" এই মন্দিরটি খুঁজে পাওয়া যায়। এই মূর্তিটি কোরিয় উৎপত্তির সম্ভাবনার ইঙ্গিত দেয়। মন্দিরটি পরবর্তীতে পুনঃনির্মীত হয় এবং জাপানের যুদ্ধপরবর্তী পুনরুত্থামের আধ্যাত্মিক প্রতীক হিসেবে উপস্থাপন করা হয়।\n৬৪৬ সালে টোকিওর উচ্চভূমি অঞ্চল মুসাসি নামে পরিচিত হয়, যা সম্ভবত আইনু শব্দ মুজাসি (আগাছার মরুভূমি)  থেকে এসেছে। ৮ম শতকে মুসাসির একজন শাসক ছিলেন যিনি ফুচুতে বাস করতেন। এসময় কোজুকে (বর্তমান গুনমা প্রশাসনিক অঞ্চল) থেকে ফুচু পর্যন্ত  জনশূন্য সমতল দিয়ে একটি রাস্তা নির্মিত হয়। ৮ম শতকের কোন এক সময়ে কোরিয়ানরা এই সমতলে স্থানান্তরিত হয়, যা বর্তমান  হান্নোর কাছে পাওয়া কামাগোরি নামক জায়গার নাম থেকে প্রমাণিত হয়। ৭৩৭ সালে, নারার রাজা শোমু, ইয়ামাতো জনগষ্ঠীর বসবাসের স্থানগুলোতে বৌদ্ধ মন্দির ও মঠ নির্মাণের নির্দেশ দেন। যার ফলস্বরূপ বর্তমান পশ্চিম টোকিওতে কোকুবুঞ্জি মন্দির নির্মিত হয়, যার অবশেষ এখনো সুস্পষ্টভাবে লক্ষ্য করা যায়।\n\n\n=== হিয়ান যুগ ===\n\nহিয়ান লেখনীতে টোকিওর প্রকৃতি বর্নিত হয়েছে,  যাদের মধ্যে রয়েছেন ম্যানোশু, এবং ৮৮০ সালের লেখক  আরিওয়ারা-নো-নারিহিরা, যিনি সুমিদা পাড় হওয়ার জন্য লঞ্চ/ ফেরি ব্যবহারের বর্ণনা দিয়েছেন। নারিহিরার সুমিদার ওপর সামুদ্রিক পানকৌড়ি সম্পর্কিত কবিতাটি থেকেই সম্ভবত এই পাখির টোকিওর একটি প্রতীক হিসেবে উৎপত্তি হয়।.\nদশম শতকে টাইরা বংশীয় রাজপরিবারের একজন সদস্য টাইরা মাসাকাডো তার সাম্রাজ্য-বংশদ্ভূত প্রতিবেশী উল্লেখযোগ্যভাবে মিনামোটো বংশের সাথে দ্বন্দ্ব শুরু করেন। ১৯৩৫ সালে, এই বিবাদ যুদ্ধে পরিনত এবং তিনি অন্য টাইরাদের সাথেও দ্বন্দ্বে জড়িয়ে পড়েন। ৯৩৮ সালে, তার সৈন্যবাহিনী নিকটস্থ প্রদেশে একটি সরকারি ঘহহাটি দখল করেন, যা তাকে কান্তোও অঞ্চলের কার্যকর অধিপতি করে এবং সম্রাটের আধিপত্যকে হুমকির মুখে ফেলে। ৯৪০ সালে তাকে হত্যা করা হয়। টাইরা ও মিনামোটো সম্প্রদায়ের দ্বন্দ্ব পরবর্তীতে পূর্ণাঙ্গ গৃহযুদ্ধের রুপ নেয়।\nএকাদশ শতকের দিকে কান্তোও নতুন ঔপনিবেশিকদের ঘাঁটি হয়ে ওঠে, যাদের মধ্যে শিবুইয়া গোষ্ঠীও অন্তর্ভুক্ত ছিল, তারা এমনভাবে কর্তিত্ব প্রতিষ্ঠা করেন যে তাদের নামানুসারে পরবর্তীতে শিবুইয়া শহরের নামকরণ করা হয়।  বিদুষী নারী শারশিমা  শারাশিনা নিক্কিতে বিদুষী নারী শারশিমা তার শারাশিনা নিক্কিতে  ১১২০ সালে কিয়োটো (জাপানের তখনকার রাজধানী)  থেকে উত্তর-পশ্চিম প্রদেশে ভ্রমণের কথা লিখেছেন। তিনি টকিওর মতোই প্রকৃতির বর্ণনা দিয়েছেন আর টাকেশিবা নামের একটি জায়গার নাম উল্লেখ করেছেন, কথিত আছে যে এটিই বর্তমান মিতা। এই সময়ের আশেপাশে এলাকার প্রতিদ্বন্দ্বী বংশ সমূহ তাদের মধ্যে সীমানা বিভাজন করে নেন। এই অঞ্চলগুলোই শোয়েন নামে পরিচিত ছিল।\nদ্বাদশ শতকের দিকে টোকিওর বিভিন্ন স্থানে মধ্যযুগীয় সমাজ গঠিত হয়, যা আমলাতান্ত্রিক সমাজতন্ত্র দ্বারা পরিচালিত ছিল, যাকে লেখক স্টিফেন ম্যান্সিফিল্ড অযোগ্য বলে বর্ণনা করেছেন। এটি মুসাসিনোর কুকু রাজ্যে অবস্থিত ছিল। আর কুকু-ফু (প্রাদেশির রাজধানী) ছিলো ফুচুর অন্তর্ভুক্ত। এদো নামটি এই সময়ের আশেপাশে ব্যবহার করা হয়। এর মানে সম্ভবত \"খাঁড়ির দরজা\" বা এর মতো কিছু হবে ,  যা এদো উপসাগরকে নির্দেশ করে। এই নামের প্রথম ব্যবহার লক্ষ্য করা যায় যখন চিচিবু শিগেতসুগু নামে এক ব্যক্তি তার নামের প্রথম অংশ পরিবর্তন করে এদো রাখেন। তিনি তার নামকরণ সম্ভবত তার বাসস্থানের নামের সাথে মিল রেখে করেছিলেন, যা কোজিমাচি সমুদ্রের পাশের একটি ঢিবি ছিল। ইমাই কানেহিরা নামে দ্বাদশ শতকের একজন সামন্তও শিগেতশুগু বাসভবনে থাকতেন।\nরাজসভার একজন একজন মিনামোটো সদস্য মিনামোটো নো ইওরিতোমো ১১৮০ সালের দিকে সভা থেকে বিচ্ছিন্ন হয়ে যান। এদোর দক্ষিণে কামাকুরায় তিনি জাপানের প্রথম শোগুনেট, একটি সামন্ততানত্রির সমাজব্যবস্থা স্থাপন করেন, যা যোদ্ধাদের আচরন বিধি অনুসরণ করে। তাঁর একজন সামন্ত ছিলেন এদো শিগেনাগা, শিগেতসুগুর পুত্র। শিগেনাগাকে কিতামি গ্রামসহ এদো-র চারপাশের জমির অংশ পুরস্কার হিসেবে দেওয়া হয়েছিল। ১১৮৫ সালে মিনামোটো বংশ তাইরা বংশকে পরাজিত করে। কামাকুরা থেকে এদো পর্যন্ত একটি সড়ক এবং কোজুকি-ফুচু সড়ক মধ্যযুগে সশস্ত্র দলগুলোর দ্বারা যুদ্ধে যাওয়ার পথে  ব্যবহৃত হতো।\n\n\n=== কামাকুরা এবং মুরোমাচি সময়কাল ===\n\n১১৮৫ সালের পর, কোজুকেতে অবস্থিত মিনামোটো বংশের অংশ  টোকুগাওয়া বংশে পরিণত হয়, যারা সপ্তদশ থেকে উনবিংশ শতক পর্যন্ত এদো শাসন করেছিল।\n\n১৪৩৯ সালের দিকে কান্তোওর উয়েসুগি বংশ দুই পরিবারে পরিনত হয়: ইয়ামানোচি আর ওগিগাইয়াৎসু , যারা পরবর্তীতে মিত্র থেকে শত্রু হয়ে ওঠে। ইয়ামানোচি পরিবার কামাকরার কান্তোও শাসকের ওপর কর্তৃত্ব প্রতিষ্ঠা করেন আর ওগিগাইয়াৎসু পরিবার তাদের সমর্থন করেন। ১৪৫৫ সালে ওতা দোকানকে ওগিগায়াতসু বংশের প্রধান  উয়েসুগি সাদামাসার সামন্ত হিসেবে নিযুক্ত করা হয়, যিনি কিয়োটোর অশিকাগা শোগুনেটের অধীনস্থ ছিলেন। সাদামাসা তাকে মুসাশি সমভূমি জুড়ে ছাউনির মতো সামরিক \"দুর্গ\" নির্মাণের দায়িত্ব দেন। ১৪৫৬ সালে এদো পরিবার এদোতে প্রবেশ করে সেখানে বসবাসকারী  উয়েসুগির সাথে লড়াই এড়িয়ে চলে যায়। তারা  তাদের জমি এবং দুর্গ দোকানকে দিয়ে কিতামিতে তাদের মালিকানায় স্থানান্তরিত হন।.\n১৪৫৭ সালে  এদো দুর্গের নির্মাণ শুরু হয় বর্তমান রাজ প্রাসাদ (ইম্পেরিয়াল প্যালেসের)পূর্ব উদ্যানে । এটি ছিল এদো গ্রামের পশ্চিমে, চিয়োদা কৃষিজীবী গ্রাম। দুর্গটির একটি পরিকল্পিত অবস্থানে ছিল, কারণ এটি ছিল প্রতিরক্ষাযোগ্য এবং একাধিক নদীর মোহনার কাছাকাছি । এখানে দুর্গের কাছে নৌকা নোঙর ফেলতে পারত।  চিয়োদা কৃষকদের দুর্গের নির্মাণের জন্য অন্যত্র স্থানান্তর করা হয়েছিল।সেই সময়ে, দুর্গটি \"মাটির বাঁধ\" সহ অনেকটা বর্গাকার ছাউনির মতো দেখতে ছিল, যার অন্তর্ভুক্ত ছিল দুর্গের সৌন্দর্যবর্ধনের কাজ, বেড়া, কয়েকটি ভবন এবং কূপের ব্যবস্থা।. এর কাছাকাছি মঠ এবং মন্দির নির্মিত হয় এবং ঘাটটি চীনা পণ্যের কেন্দ্র হয়ে ওঠে।  পরবর্তীতে টোকিওর কেন্দ্রে অবস্থিত একটি অঞ্চলের নাম দেওয়া হয় চিয়োদা।\n১৪৫৮ সালের পর, দোকান এদো অঞ্চলে অবস্থান করেন, সমভূমি জয় করেন এবং সম্রাটের সাথে যোগাযোগ স্থাপনে সক্ষম হন। সেই সময়ে হিবিয়া, ইইগুরা, ইওয়াইদা, মিতা, সাকুরাদা, শিবা এবং তাকারাদা গ্রামগুলির অস্তিত্ব ছিল। জাপানি স্থানের নামের সাথে তা বা দা অনুসর্গগুলি ধান চাষকে বোঝায়। এর কনো এক সময়ে, দোকান ইচিগায়া পাহাড়ে হাচিমান মন্দির তৈরি করেছিলেন । হাচিমানের পাশে আর একটি মন্দির তৈরি করা হয়, সম্ভবত তার পরিবারের সম্মানে, কারণ তাদের 'মন'(প্রতীক), কিকিও ফুল সেখানে বর্তমান আছে। পঞ্চদশ শতকের শেষের দিকে ইয়ামানৌচি এবং ওগিগায়াৎসুর মধ্যে যুদ্ধ হয়। দোকান সাদামাসার প্রতি অনুগত ছিলেন, কিন্তু সাদামাসা তাকে নিয়ে সন্দেহপ্রবণ এবং ঈর্ষান্বিত ছিলেন। ১৪৮৬ সালে, সাদামাসা দোকানকে তার নিজের বাড়িতে আমন্ত্রণ জানিয়ে তাকে হত্যা করেন।ওয়ামা পর্বতের কাছে দোশোইন মন্দিরে দোকানের সমাধি রয়েছে। তাকে এদোর প্রতিষ্ঠাতা হিসেবে বিবেচনা করা হয় এবং টোকিও নগর ভবন(সিটি হল) এবং রাজ প্রাসাদে(ইম্পেরিয়াল প্যালেস) তার একাধিক স্মৃতিস্তম্ভ রয়েছে।  ওতা বংশ গৌণ অভিজাত হিসেবে পরবর্তী ৩০০ বছর ধরে টিকে ছিল।\n\n\n==== পরবর্তী ইতিহাস ====\nসমতল ভূমি ভ্রমণকারীদের জন্য নিরাপদ ছিল না। দস্যু ওওয়াদা ডোগেন সেখানে ভয়ংকর কুখ্যাতি অর্জন করেছিল। তবে সম্ভবত শিবুইয়া গ্রামবাসীদের তার প্রতি সহানুভূতি ছিল, কারণ তিনি ১৫২৬ সালের যে যুদ্ধে শিবুইয়া বংশের অবসান হয় সেখান থেকে পলাতক ছিলেন। তার নামে একটি পাহাড়ের নামকরণ করা হয়েছিল দোগেনজাকা, যা এখন শিবুইয়ার একটি রাস্তা।\n\nউয়েসুগি সংঘাতের ফলস্বরুপ কান্তোওতে হোজো বংশ ক্ষমতা লাভ করে। ১৫২৪ সালে হোজো ওইতসুনা কাওয়াগোয়ে উয়েসুগি তোমোর বিরুদ্ধে যুদ্ধ করেন এবং এদো দুর্গ দখল করেন। দুর্গটি পরে কোগা পরিবারের আশিকাগা শিগেউজির এবং তারপর আবার হোজোর অধিকারে আসে। এদোতে হোজোর প্রতিনিধি ছিলেন তোয়ামা কাগানাও। ১৫৬৩ সালে, ওতা দোকানের প্রপৌত্র দুর্গটি পুনরুদ্ধারের একটা প্রচেষ্টা করেন কিন্তু তা ব্যর্থ হয়। একটা দীর্ঘ সময় পর্যন্ত, দুর্গটি হোজোর মালিকানায় থেকে যায়। \n\n\n=== আজুচি-মোমোয়ামা যুগ ===\n\n১৫৬০ থেকে ১৫৮২ সাল পর্যন্ত, ওডা নোবুনাগার সেনাবাহিনী আশিকাগা শোগুনেটকে উৎখাত করে এবং তিনি দেশের অর্ধেক অংশকে একীভূত করেন। এদোর প্রতি তার তেমন আগ্রহ ছিল বলে মনে হয় না। নোবুনাগার উত্তরাধিকারী, তোয়োতোমি হিদেয়োশি, নোবুনাগার বিজয় অব্যাহত রাখেন। হিদেয়োশি এবং তার সেনাবাহিনীর প্রধান, টোকুগাওয়া ইয়েয়াসু , ১৫৮৯ সালে হোজোর নিয়ন্ত্রণ দখল করেন। হিদেয়োশি অপ্রত্যাশিতভাবে ইয়েয়াসুকে কান্তোওর হোজো অঞ্চলগুলি জমিদারী হিসেবে উপহার প্রদান করেন এই শর্তে যে, ইয়েয়াসু তাকে দক্ষিণে ইয়েয়াসুর অঞ্চলগুলির মালিকানা দেবেন। এটি ছিল কিয়োটো থেকে ইয়েয়াসুকে সরিয়ে তাকে সম্ভাব্য হুমকি হিসেবে নিষ্ক্রিয় করার একটি প্রচেষ্টা।  ১৫৯০ সালে,  ইয়েয়াসুর এদো সফর শহরের বৈধতার জন্য গুরুত্বপূর্ণ বলে বিবেচনা করা হয়।  ১৫৯৮ সালে, হিদেয়োশির মৃত্যুর পর, ইয়েয়াসু এবং হিদেয়োশির সামন্তদের মধ্যে শোগুন হওয়ার লড়াই শুরু হয়। ১৬০০ সালে সেকিগাহারার যুদ্ধে ইয়েয়াসু জয়লাভ করেন। ইয়েয়াসু এদোতে একটি নতুন সরকারের রাজধানী তৈরি শুরু করেন। তিনি ম্যানসফিল্ড \"বিশ্বের সবচেয়ে সু-পরিচালিত সামন্ততান্ত্রিক সমাজ\" নামে পরিচিত সামাজিক কাঠামোর নির্দেশ দেন।\n\n\n== তথ্যসূত্র =="}