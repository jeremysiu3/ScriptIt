{"pageid": 1096682, "title": "মারিও লেমোস", "url": "https://bn.wikipedia.org/wiki?curid=1096682", "content": "মারিও লিসিনো গেরেইরো লেমোস (পর্তুগিজ: Mário Lemos; জন্ম: ১৪ মে ১৯৮৬; মারিও লেমোস নামে সুপরিচিত) হলেন একজন পর্তুগিজ সাবেক পেশাদার ফুটবল খেলোয়াড় এবং ম্যানেজার। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব ঢাকা আবাহনীর ম্যানেজারের দায়িত্ব পালন করছেন। লেমোস তার খেলোয়াড়ি জীবনের পুরোটা সময় ফেরেইরাসের হয়ে মধ্যমাঠের খেলোয়াড় হিসেবে খেলেছেন।\nপর্তুগিজ ফুটবল ক্লাব ফেরেইরাসের যুব পর্যায়ের হয়ে খেলার মাধ্যমে লেমোস ফুটবল জগতে প্রবেশ করেছিলেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছিলেন। ২০০৩–০৪ মৌসুমে, পর্তুগিজ ক্লাব ফেরেইরাসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছিলেন, ফেরেইরাসের হয়ে মাত্র এক মৌসুম খেলার পর তিনি অবসর গ্রহণ করেছিলেন।\nখেলোয়াড়ি জীবনের ইতি টানার পর ২০০৭ সালে, লেমোস পর্তুগিজ ফুটবল ক্লাব ফেরেইরাস যুব দলের ম্যানেজারের দায়িত্ব পালন করার মাধ্যমে ম্যানেজার হিসেবে ফুটবল জগতে অভিষেক করেন। ফেরেইরাস যুব দলের হয়ে চার মৌসুম ম্যানেজারের দায়িত্ব পালন করে দুই মৌসুমের জন্য মুয়াংথং ইউনাইটেডের সংরক্ষিত দলের সহকারী কোচের দায়িত্ব পালন করার পর তিনি গিয়েইয়াং যুব দলের ম্যানেজার হিসেবে যোগদান করেন। পরবর্তীতে তিনি ইনছন সিটি যুব এবং নেগেরি সেম্বিলানের ম্যানেজারের দায়িত্ব পালন করেছেন। ২০১৮–১৯ মৌসুমে, তিনি ঢাকা আবাহনীর ম্যানেজারের দায়িত্ব গ্রহণ করেন। ২০২১ সালের ২১শে অক্টোবর তারিখে পূর্ববর্তী ম্যানেজার ওস্কার ব্রুসোনের সময়সীমা হওয়ার পর, তিনি বাংলাদেশের ম্যানেজারের পদে নিযুক্ত হয়েছিলেন।\n\n\n== প্রারম্ভিক জীবন ==\nমারিও লিসিনো গেরেইরো লেমোস ১৯৮৬ সালের ১৪ই মে তারিখে পর্তুগালের আলবুফেইরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মারিও লেমোস  (ইংরেজি)  \nট্রান্সফারমার্কেটে মারিও লেমোস (ইংরেজি)"}