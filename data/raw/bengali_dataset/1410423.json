{"pageid": 1410423, "title": "লঙ্গর (শিখধর্ম)", "url": "https://bn.wikipedia.org/wiki?curid=1410423", "content": "লঙ্গর (গুরুমুখী: ਲੰਗਰ, প্রতিবর্ণীকরণ: [lʌŋɾ], 'রন্ধনশালা') হলো একটি গুরুদ্বারে থাকা সম্প্রদায়ের রান্নাঘর, যেখান হতে ধর্ম, বর্ণ, লিঙ্গ, জাতিসত্ত্বা, অর্থনৈতিক অবস্থা নির্বিশেষে সকলকে বিনামূল্যে খাবার পরিবেশন করা হয়। লোকেরা মেঝেতে বসে একত্রে খায় এবং রান্নাঘরটি শিখ সম্প্রদায়ের স্বেচ্ছাসেবকদের দ্বারা রক্ষণাবেক্ষণ ও পরিচর্যা করা হয় যারা সেবা (\"নিঃস্বার্থ সেবা\") করেন। লঙ্গরে যে খাবার পরিবেশন করা হয় তা সবসময় ল্যাক্টো-নিরামিষ জাতীয় হয়ে থাকে।\n\n\n== ব্যুৎপত্তি ==\nলঙ্গর মূলতঃ ফার্সি ভাষার শব্দ, যা পাঞ্জাবি ভাষা এবং অভিধানে অন্তর্ভুক্ত করা হয়েছে। এর অর্থ সেই ভোজন যা ভক্ত, আগুন্তুক, ধনী-গরীব ইত্যাদিদের এক জায়গায় বসিয়ে বিতরন করা হয়।\n\n\n== উৎপত্তি ==\nলঙ্গরের ধারণা - যা ধর্ম, জাতি, বর্ণ, গোষ্ঠী, বয়স, লিঙ্গ বা সামাজিক অবস্থান নির্বিশেষে সকল মানুষের মধ্যে সমুন্নত রাখার জন্য ব্যবস্থা করা হয় - হলো এমন একটি উদ্ভাবনী দাতব্য এবং সমতার প্রতীক যা শিখধর্মে এর প্রতিষ্ঠাতা গুরু নানক উত্তর ভারতের পাঞ্জাব রাজ্যে প্রায় ১৫০০ খ্রিস্টাব্দে প্রবর্তন করেন।\nশিখ ধর্মের দ্বিতীয় গুরু গুরু অঙ্গদকে শিখ ঐতিহ্যে স্মরণ করা হয় সমস্ত শিখ গুরুদ্বার প্রাঙ্গণে লঙ্গরের প্রতিষ্ঠানকে নিয়মতান্ত্রিক করার জন্য, যেখানে দূর থেকে আসা দর্শনার্থীরা একটি সাধারণ এবং সমান আসনে বিনামূল্যে সাধারণ খাবার পেতেন। তিনি রান্নাঘর পরিচালনাকারী স্বেচ্ছাসেবকদের (সেবাদার) জন্য নিয়ম এবং প্রশিক্ষণের পদ্ধতিও নির্ধারণ করেছিলেন, এটিকে বিশ্রাম ও আশ্রয়ের জায়গা হিসাবে বিবেচনা করার উপর জোর দিয়েছিলেন এবং সর্বদা সমস্ত দর্শনার্থীদের প্রতি ভদ্র এবং অতিথিপরায়ণ হতে নির্দেশনা দেন।\nতৃতীয় গুরু গুরু অমর দাশ একটি বিশিষ্ট প্রতিষ্ঠান হিসাবে লঙ্গরকে প্রতিষ্ঠিত করেন এবং জাতি ও শ্রেণী নির্বিশেষে লোকদেরকে একসাথে খাওয়ার ব্যবস্থা করেন। তিনি লঙ্গর ব্যবস্থাকে উৎসাহিত করতেন এবং যারা তার সাথে সাক্ষাতের জন্য আসতেন তাদের সবাইকে তার সাথে সাক্ষাতের পূর্বে লঙ্গরে যোগদান করতে বলতেন।\n\n\n== সমকালীন অনুশীলন ==\n\nসারা বিশ্বের সকল গুরুদ্বারে লঙ্গর রয়েছে যার বেশিরভাগই গৃহহীন জনসাধারণদের আকর্ষণ করে থাকে। স্বেচ্ছাসেবকরা কোনো বৈষম্য ছাড়াই জড়ো হওয়া শিখ ভক্তদের পাশাপাশি অন্যান্য লোকেদেরও খাওয়ান। প্রায় সব গুরুদ্বারের লঙ্গরই পরিচালনা করে সেখানকার স্থানীয় সম্প্রদায় যাতে শত শত বা হাজার হাজার দর্শনার্থী একটি সাধারণ ল্যাক্টো-নিরামিষা খাবারের জন্য যোগ দিয়ে থাকে।\n\n\n== তথ্যসূত্র ==\n\n\n== বহিঃসংযোগ ==\n\nDesjardins, Michel; Desjardins, Ellen (২০০৯)। \"Food that Builds Community: The Sikh Langar in Canada\"। Cuizine: The Journal of Canadian Food Cultures। Consortium Erudit। 1 (2)। ডিওআই:10.7202/037851ar ।"}