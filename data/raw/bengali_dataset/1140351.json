{"pageid": 1140351, "title": "আখো মসজিদ", "url": "https://bn.wikipedia.org/wiki?curid=1140351", "content": "আখো মসজিদ (জর্জীয়: ახოს ჯამე) দক্ষিণ-পশ্চিম জর্জিয়ার স্বায়ত্তশাসিত অঞ্চল আদজারায় অবস্থিত একটি মসজিদ। এটি ১৮১৮ সালে নির্মাণ করা হয়। এটি আদজারায় প্রাচীনতম মসজিদ। মসজিদটি উসমানীয় সাম্রাজ্যের স্থাপত্যশৈলী এবং স্থানীয় জর্জিয়ান স্থাপত্যের সংমিশ্রণের জন্য পরিচিত।\n\n\n== ইতিহাস ==\nআখো মসজিদটি আদজারার কেদা পৌরসভায় অবস্থিত। এটি নামী গ্রামের একটি পুরানো কবরস্থানের পাশে অবস্থিত। ১২৩৩ খ্রিস্টাব্দে অঞ্চলটি অটোমান সাম্রাজ্যের অংশ থাকাকালীন সময়ে মসজিদটি লাজ কারিগর উস্তা হুসেন নির্মাণ করেছিলেন।সোভিয়েত শাসনামলে মসজিদটিকে বাতুমির আদজারা স্টেট মিউজিয়ামে পরিণত করা হয়। সোভিয়েত শাসনের অবসান হলে মসজিদটি ১৯৯০ এর দশকে প্রার্থনার জন্য উন্মুক্ত করে দেওয়া হয়।\n\n\n== কাঠামো ==\nমসজিদটি একটি দ্বিতল কাঠের কাঠামো দিয়ে নির্মিত। প্রথম তলাটি একটি সেলারের কাজ করে এবং দ্বিতীয় তলায় দুটি জানালা সহ একটি প্রার্থনা কক্ষ রয়েছে। ভবনটি ছাদ সিরামিক টাইলস দিয়ে নির্মিত। দক্ষিণে আরবি শিলালিপিসহ একটি খিলানযুক্ত মিহরাব রয়েছে। গম্বুজটি তৈলচিত্র দ্বারা সজ্জিত এবং একটি প্লেইন ফাইবারবোর্ড প্যানেলিং দিয়ে আচ্ছাদিত। মসজিদটিতে একটি লেস ব্যালাস্ট্রেড অংশ রয়েছে যা একটি বারান্দা হিসাবে কাজ করে। মিনারের নীচের অংশটি শুষ্ক গাঁথনি দিয়ে তৈরি এবং এটি ১৯২০ সালে ভেঙে ফেলা একটি পুরানো মিনারের অবশিষ্টাংশ। ১৯৯০ সালে এর বর্তমান অংশ নির্মাণ করা হয়। প্রতিটি দেয়ালে কয়েকটি জানালা রয়েছে এবং এই জানালাগুলো দিয়ে মসজিদটিতে আলোবাতাস প্রবেশ করে। মসজিদটির প্রবেশদ্বার খোদাই করা কাঠ দিয়ে তৈরি।\n\n\n== আরও দেখুন ==\nজর্জিয়ায় ইসলাম\n\n\n== তথ্যসূত্র =="}