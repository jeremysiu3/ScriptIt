{"pageid": 1498049, "title": "কনুর আল্প", "url": "https://bn.wikipedia.org/wiki?curid=1498049", "content": "কনুর আল্প ছিলেন প্রথম উসমান ও প্রথম ওরহানের অন্যতম যোদ্ধা। উসমানীয় সাম্রাজ্য প্রতিষ্ঠায় যারা গুরুত্বপূর্ণ দায়িত্ব পালন করেছিলেন কনুর আল্প ছিলেন তাদের মধ্যে অন্যতম।\n\n\n== জীবনী ==\n১৩০০ সাল থেকে যখন প্রথম উসমান বাইজেন্টাইনদের বিরুদ্ধে সংগ্রাম শুরু করেছিলেন তখন থেকে কনুর আল্প তার সহযোদ্ধা ছিলেন। এছাড়া আইকুত আল্প ও আব্দুর রহমান গাজীর মতো যোদ্ধাদের সাথেও তিনি সহযোদ্ধা হিসেবে ছিলেন।\n\nওরহান গাজী তার পিতা জীবিত থাকাকালীন সামরিক প্রশাসনের দায়িত্ব গ্রহণ করেছিলেন। তখন ওরহান গাজী কৃষ্ণ সাগরের দিকের অঞ্চলটি দখল করার জন্য কনুর আল্পকে পাঠিয়েছিলেন। কনুর আল্প আকিয়াজি, মুদুরনু, সাকারিয়া এবং মেলেন অববাহিকা জয় করেছিলেন। আশিকপাশাজাদার মতে, ওরহানের নির্দেশে তিনি আব্দুর রহমান গাজীর সহায়তায় আইদোস দুর্গ দখল করেন। ১৩২১ সালে মুদানিয়া মার্মারা সাগরে বন্দী হয়েছিল। তখন সাগরটি বুরসার বন্দর ছিল। ওরহান তখন বুরসা দখলের আগে পশ্চিম কৃষ্ণ সাগর উপকূলের দিকে কনুর আল্পের অধীনে একটি সেনাদল প্রেরণ করেছিলেন। ১৩২৩ সালে ওসমান গাজী বাইজেন্টাইন সাম্রাজ্য থেকে প্রুসিয়াস অ্যাড হাইপিয়াম শহর জয় করেন। জয় করার পরে ওসমান গাজী তার সেনাপতি কোনুর আল্পের কাছে শহরের নিয়ন্ত্রণ হস্তান্তর করেছিলেন। ১৩২৬ সালে তিনি বুরসা বিজয়ে গুরুত্বপূর্ণ ভূমিকা পালন করেছিলেন।\nকনুর ১৩২৮ সালে মারা যান এবং বিশ্বাস করা হয় যে তাকে দুজসে দাফন করা হয়েছিল। কনুর আল্পের মৃত্যুর পরে তাঁর শাসনাধীন স্থানগুলো একত্রিত করা হয়েছিল এবং প্রথম মুরাদকে দেওয়া হয়েছিল।\n\n\n== আরও দেখুন ==\nকুরুলুসের তালিকা: উসমান চরিত্রসমূহে কনুর আল্প\nতুরগুত আল্প\nকোসে মিখাল\nকনুর আল্প জাদুঘর\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে কনুর আল্প সম্পর্কিত মিডিয়া দেখুন।"}