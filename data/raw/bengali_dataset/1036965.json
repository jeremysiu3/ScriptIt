{"pageid": 1036965, "title": "মার্জারি ফ্রাই", "url": "https://bn.wikipedia.org/wiki?curid=1036965", "content": "সারা মার্জারি ফ্রাই (১১ মার্চ ১৮৭৪ - ২১ এপ্রিল ১৯৫৮) ছিলেন একজন ব্রিটিশ কারা-সংস্কারক এবং ম্যাজিস্ট্রেট হওয়া প্রথম সারির নারীদের একজন। তিনি হাওয়ার্ড লিগ ফর পেনাল রিফর্মের সেক্রেটারি এবং অক্সফোর্ডের সামারভিল কলেজের অধ্যক্ষ ছিলেন।\n\n\n== কর্মজীবন ==\nফ্রাই অক্সফোর্ডের সামারভিল কলেজে গণিত অধ্যয়ন করেছিলেন এবং ১৮৯৯ থেকে ১৯০৪ সাল পর্যন্ত সামারভিলের গ্রন্থাগারিক ছিলেন। ১৯০৪ সালে তিনি বার্মিংহাম বিশ্ববিদ্যালয়ের নারী বাসভবনের ওয়ার্ডেন হয়েছিলেন। ১৯২৬ থেকে ১৯৩০ সাল পর্যন্ত তিনি সামারভিল কলেজের অধ্যক্ষ ছিলেন। সামারভিল কলেজের স্নাতক (মিডল কমন রুম বা এমসিআর) আবাসন ভবনকে তার সম্মানে 'মার্জারি ফ্রাই হাউস' বলা হয়।\nসামারভিল কলেজ লাইব্রেরিতে তার চিঠিপত্র ও কাগজপত্র সংগৃহীত রয়েছে।\n\n\n== অন্যান্য ==\nতিনি ১৯৩৭ থেকে ১৯৩৮ সাল পর্যন্ত বিবিসির গভর্নর এবং ১৯৪২ সালে শুরু হওয়া ব্রেইন্স ট্রাস্ট ধারাবাহিকের অংশগ্রহণকারী ছিলেন। তার স্মৃতিতে ১৯৫৯ সালে ফ্রাই হাউজিং ট্রাস্ট প্রতিষ্ঠিত হয়। ১৯৯০ সালে তার সম্মানে মার্জারি ফ্রাই পুরস্কার প্রতিষ্ঠিত হয়।\n\n\n== তথ্যসূত্র =="}