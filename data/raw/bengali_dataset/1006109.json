{"pageid": 1006109, "title": "বেলারুশের ভূগোল", "url": "https://bn.wikipedia.org/wiki?curid=1006109", "content": "বেলারুশ একটি স্থলবেষ্টিত সাধারণভাবে সমভূমির দেশ (সমুদ্রপৃষ্ঠ থেকে গড় উচ্চতা ১৬২ মিটার (৫৩১ ফুট))। প্রাকৃতিক সীমান্ত বিহীন এই দেশটির দখল করা মোট ভূমির পরিমাণ ২,০৭,৬০০ বর্গকিলোমিটার (৮০,২০০ বর্গমাইল) অর্থাৎ দেশটি যুক্তরাজ্য বা কানসাস রাজ্যের চেয়ে সামান্য ছোট। প্রতিবেশী দেশগুলির মধ্যে রয়েছে পূর্ব এবং উত্তর-পূর্ব দিকে রাশিয়া, উত্তরে লাটভিয়া, উত্তর-পশ্চিমে লিথুয়ানিয়া, পশ্চিমে পোল্যান্ড এবং দক্ষিণে ইউক্রেন। উত্তর থেকে দক্ষিণ দিকে ৫৬০ কিমি (৩৫০ মা) প্রসারিত এবং পশ্চিম থেকে পূর্ব দিকে প্রসারিত ৬৫০ কিমি (৪০০ মা)। \n\n\n== জলবায়ু ==\nবাল্টিক সাগর এর সান্নিধ্যের কারণে (নিকটতম বিন্দু ২৫৭ কিলোমিটার অথবা ১৬০ মাইল) দেশটিতে নাতিশীতোষ্ণ প্রকৃতির মহাদেশীয় জলবায়ু দেখা যায়। শীতকাল ১০৫ থেকে ১৪৫ দিনের মতো বিরাজ করে এবং গ্রীষ্ম থাকে ১৫০ দিন অবধি। জানুয়ারি মাসে গড় তাপমাত্রা থাকে −৬ ডিগ্রি সেলসিয়াস (২১ ডিগ্রি ফারেনহাইট) এবং জুলাই মাসে আর্দ্রতা সহ গড় তাপমাত্রা থাকে প্রায় ১৮ ডিগ্রি সেলসিয়াস (৬৪ ডিগ্রি ফারেনহাইট)। জুলাই মাসে গড় তাপমাত্রার পরিসর উত্তরে ১৭.৫ ডিগ্রি সেলসিয়াস (৬৪ ডিগ্রি ফারেনহাইট) এবং দক্ষিণে ১৮.৫–১৯ ডিগ্রি সেলসিয়াস (৬৬ ডিগ্রি ফারেনহাইট) অবধি। জানুয়ারি মাসের জন্য এটিই উত্তর-পশ্চিমে থাকে −৪.৫ ডিগ্রি সেলসিয়াস (২৪ ডিগ্রি ফারেনহাইট) থেকে উত্তর-পূর্ব দিকে −৮ ডিগ্রি সেলসিয়াস (১৮ ডিগ্রি ফারেনহাইট) পর্যন্ত হয়। বার্ষিক গড় বৃষ্টিপাত হয় ৫৫০ থেকে ৭০০ মিলিমিটার (২১.৭ থেকে ২৭.৬ ইঞ্চি) এবং কখনও কখনও তার অতিরিক্তও হয়। \nবার্ষিক গড় বৃষ্টিপাত সর্বাধিক নথিবদ্ধ করা আছে নাভাহরুদক -এ (৭৬৯ মিমি প্রতি বছরে)। এ পর্যন্ত নথিবদ্ধ করা সর্বাধিক বার্ষিক বৃষ্টিপাত ছিল ভাসিলিয়েভিসি -তে (প্রতি বছর ১,১১৫ মিমি) এবং সর্বনিম্ন ছিল ব্রাহিন (২৯৮ মিমি) এ।  ৭০% বৃষ্টিপাত হয় এপ্রিল থেকে অক্টোবর পর্যন্ত। গ্রীষ্মে ভারী বৃষ্টিপাত খুব সাধারণ ঘটনা। কখনও কখনও এক দিনে গ্রীষ্মের বৃষ্টিপাত মাসিক গড় ষ্টিপাতের চেয়েও বেশি হয়। ১৯৭৩ সালের জুলাই মাসে তালাচিন রায়ন এর অন্তর্গত স্লাওন্যাজ-এ একদিনে সবচেয়ে ভারীতম বৃষ্টিপাত ১৪৮ মিমি নথিবদ্ধ করা হয়েছিল। সর্বোচ্চ আর্দ্রতা স্তর পরিলক্ষিত হয় ডিসেম্বর এবং জানুয়ারীতে (৯০%)। সর্বনিম্ন হয় গড় ৮০% সহ মে এবং জুন মাসে (৬৫-৭০%)। এখানে ৩০% এর চেয়ে কম আর্দ্রতাযুক্ত দিনের সংখ্যা বিরল। সাধারণত প্রতি বছর তা ২০ দিনেরও কম হয়। কিছু অঞ্চলে তা কেবল মাত্র ৩-৫ দিনের হয়। অপর দিকে বেশিরভাগ অঞ্চলে দিনে উচ্চ আর্দ্রতা (৮০% এর বেশি) থাকে ১০০ দিনেরও বেশি এবং কিছু অঞ্চলে তা ১৫২ দিন অবধি হয়। উচ্চ আর্দ্রতার কারণে মিনস্ক এবং নাভাহরুদক এর মতো অঞ্চলগুলি বছরে ৬৫ থেকে ১০০ দিন পর্যন্ত কুয়াশাচ্ছন্ন থাকে। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n এই নিবন্ধটিতে Library of Congress Country Studies থেকে পাবলিক ডোমেইন কাজসমূহ অন্তর্ভুক্ত যা পাওয়া যাবে  এখানে ।\nThis article contains material from the CIA World Factbook (2000, 2003, 2009) which, as a U.S. government publication, is in the public domain.\n\n\n== বহিঃসংযোগ ==\n\nCurrent Status of United Nations Romanization Systems for Geographical Names of Belarus\nChernobyl data for Belarus  ওয়েব্যাক মেশিনে আর্কাইভকৃত ১৪ মার্চ ২০০৪ তারিখে\nUtility for transliteration of Belarusian geographical names with letters of Latin script\n\nবেলারুশ#ভূগোল"}