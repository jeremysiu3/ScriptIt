{"pageid": 1345885, "title": "কাটিয়া ইদা কোয়েলহো", "url": "https://bn.wikipedia.org/wiki?curid=1345885", "content": "কাটিয়া ইদা কোয়েলহো, যিনি কাটিয়া কোয়েলহো নামে বেশি পরিচিত (জন্ম ১৩ই আগস্ট ১৯৯৯), তিনি হলেন গোয়ার একজন ভারতীয় পেশাদার উইন্ডসার্ফার (বায়ু চালিত জল ক্রীড়া খেলোয়াড়)। তিনি একজন ডিজাইনার এবং চিত্রকরও। কোয়েলহো বর্তমানে ভারতের একমাত্র মহিলা আইকিউফয়েলার (ওয়ার্ল্ড সেলিং দ্বারা নির্বাচিত একটি উইন্ডসার্ফিং বিভাগ)। তিনি ২০২২ সালের জুলাই মাসে, থাইল্যান্ডের পাটায়াতে আন্তর্জাতিক উইন্ডসার্ফিং কাপে আইকিউফয়েল পদক জিতেছেন, এই পদক জেতার ক্ষেত্রে তিনি হলেন প্রথম ভারতীয়।\n\n\n== ব্যক্তিগত জীবন ==\nইদা কোয়েলহো ১৯৯৯ সালের ১৩ আগস্ট, গোয়ার কাটিয়াতে জন্মগ্রহণ করেছিলেন, তাঁর পিতা হলেন ভারতের প্রাক্তন জাতীয় উইন্ডসার্ফিং চ্যাম্পিয়ন ডোনাল্ড কোয়েলহো। তিনি ওয়াটার অ্যান্ড বিচ স্পোর্টস প্রমোশন ফোরামের সহযোগিতায় গোয়ায় দ্য গোয়া বিচ স্পোর্টস একাডেমির (জিবিএসএ) উইন্ডসার্ফিং চালু করেছিলেন। ইদার ভাই ডেইন এডগার অ্যাগনেলো কোয়েলহো ও একজন উইন্ডসার্ফিং চ্যাম্পিয়ন। একসাথে তাঁদের বলা হয় কোয়েলহো ভাইবোন।\n\n\n== উইন্ডসার্ফিং ক্রীড়া জীবন ==\nইদা ১১ বছর বয়সে উইন্ডসার্ফিং শুরু করেন। তিনি ১৪ বছর বয়সে ২০১৪ গ্রীষ্মকালীন যুব অলিম্পিকে প্রতিদ্বন্দ্বিতা করেন।\nতাঁর পুরস্কারের মধ্যে রয়েছে ১০টি জাতীয় স্বর্ণপদক, এবং ২০১৫ সালে টেকনো এশিয়ান ওপেন চ্যাম্পিয়নশিপে ২টি ব্রোঞ্জ। তিনি ২০১৮ এশিয়ান গেমস মিক্সড আরএস: ওয়ান-এ তাঁর ভাই ডেইন এডগার অ্যাগনেলো কোয়েলহোর সঙ্গে টিম ইন্ডিয়া হিসেবে ভারতের প্রতিনিধিত্ব করেছেন।\n২০২২ সালের জুলাই মাসে, থাইল্যান্ডের পাটায়ায়, ইদা আন্তর্জাতিক উইন্ডসার্ফিং কাপে ভারতের প্রতিনিধিত্ব করেন - এবং দ্বিতীয় স্থান অর্জন করেন। তিনি প্রথম ভারতীয় হিসেবে আইকিউফয়েল মেডেল জেতেন।\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে কাটিয়া ইদা কোয়েলহো"}