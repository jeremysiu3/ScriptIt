{"pageid": 1036516, "title": "সিমা সমর", "url": "https://bn.wikipedia.org/wiki?curid=1036516", "content": "সিমা সমর ( ফার্সি: سیما سمر ; জন্ম ৩ ফেব্রুয়ারি, ১৯৫৭) হলেন একজন আফগান নারী ও মানবাধিকার আইনজীবী, সক্রিয়কর্মী এবং জাতীয় ও আন্তর্জাতিক বিভিন্ন ফোরামের সমাজকর্মী। তিনি ২০০১ থেকে ২০০৩ সালের ডিসেম্বর পর্যন্ত আফগানিস্তানের নারী বিষয়ক মন্ত্রীর দায়িত্ব পালন করেছিলেন। তিনি বর্তমানে আফগান স্বাধীনতা মানবাধিকার কমিশনের (এআইএইচআরসি) সভাপতির দায়িত্ব পালন করছেন এবং ২০০৫ থেকে ২০০৯ সাল পর্যন্ত সুদানের মানবাধিকার পরিস্থিতি সম্পর্কে জাতিসংঘের বিশেষ প্রতিবেদক ছিলেন। ২০১১ সালে তিনি নতুন প্রতিষ্ঠিত সত্য ও ন্যায়বিচার পার্টির অংশ ছিলেন। ২০১২ সালে, \"বিশ্বের সবচেয়ে জটিল ও বিপজ্জনক অঞ্চলে, মানবাধিকার, বিশেষত নারীর অধিকার প্রতিষ্ঠায় তাঁর দীর্ঘকালীন এবং সাহসী আত্মোৎসর্গের জন্য\" তিনি রাইট লাইভলিহুড পুরস্কার পেয়েছিলেন।\n\n\n== পুরস্কার ও স্বীকৃতি ==\nমানবাধিকার এবং গণতন্ত্র সম্পর্কে কাজের জন্য তিনি অসংখ্য আন্তর্জাতিক পুরস্কার পেয়েছেন, তার মধ্যে উল্লেখযোগ্য হল- \n\n১৯৯৪ সম্প্রদায়গত নেতৃত্বের জন্য রামোন ম্যাগসেসে পুরস্কার;\n১৯৯৫ সুইজারল্যান্ডের বিশ্ব অর্থনৈতিক ফোরাম থেকে আগামীর বিশ্ব নেতা;\nজন হামফ্রে স্বাধীনতা, অধিকার ও গণতন্ত্র পুরস্কার, , কানাডা ২০০১;\nসেরা সমাজকর্মী পুরস্কার, মেলো ট্রাস্ট ফাউন্ডেশন, কোয়েটা, পাকিস্তান মার্চ ২০০১;\nআন্তর্জাতিক মানবাধিকার পুরস্কার, আন্তর্জাতিক মানবাধিকার আইন সমিতি, ওয়াশিংটন, ডিসি এপ্রিল ২০০২;\nএশিয়া গণতন্ত্র ও মানবাধিকার পুরস্কার, ডিসেম্বর ২০০৮ \nঅর্ডার অফ কানাডার সম্মানসূচক অফিসার, ২০০৯ \nরাইট লাইভলিহুড পুরস্কার, ২০১২ \n২০১২ সালের নভেম্বর মাসে সামাজিক ন্যায়বিচারের জন্য মাদার তেরেসা পুরস্কার \n২০১৩ সালের মে মাসে সালেম স্টেট বিশ্ববিদ্যালয় থেকে সম্মানসুচক ডক্টরেট\n\n\n== তথ্যসূত্র =="}