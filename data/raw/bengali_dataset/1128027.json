{"pageid": 1128027, "title": "আল-গাবাহ অভিযান", "url": "https://bn.wikipedia.org/wiki?curid=1128027", "content": "আল-গাবাহ আক্রমণ বা আল-গাবাহ অভিযান ছিল ইসলামি নবি মুহাম্মাদের একটি সামরিক অভিযান যা ইসলামি বর্ষপঞ্জি (হিজরী সন) অনুযায়ী ৬ষ্ঠ হিজরীতে (৬২৭ খ্রিস্টাব্দে) সংঘটিত হয়েছিল। এই অভিযানে মুহাম্মাদ কর্তৃক প্রদত্ত কোন আদেশ ছিলনা, বরং উয়ানাহ বিন হিসন আল-ফাজারিকে মুহাম্মাদের ২০টি উট হরণ করতে দেখে আমর ইবনুল আকওয়া তার ওপর আক্রমণ করেন। আক্রমণকালে একজন উটের রাখাল নিহত হয় এবং তার স্ত্রীকে বন্দী করা হয়।\n\n\n== পটভূমি ==\nবনু লাহিয়ান অভিযান শেষে মুহাম্মাদ যখন মদিনায় ফিরে আসেন, তখন উয়ানাহ বিন হিসন আল-ফাজারি এবং বনু গাতফান গোত্রের অশ্বারোহীরা মুহাম্মাদের দুগ্ধজাত উটের উপর আক্রমণাত্মক অভিযান চালায়। তারা বনু গিফার গোত্রের এক ব্যক্তিকে হত্যা করে এবং তার স্ত্রীকে অপহরণ করে।\nআমর ইবনে আল-আকওয়া ঘটনাটি লক্ষ্য করে তাদের অনুসরণ করলেন এবং তাদের দিকে তীর নিক্ষেপ করলেন এবং পশ্চাদ্ধাবন করার সময় মুসলমানদেরকে সাহায্যের জন্য ডাকলেন। অতপর মুহাম্মাদ মদিনার জনগণকে সতর্ক করেন এবং মুসলিম অশ্বারোহী বাহিনীকে শক্তিবৃদ্ধিমূলক সাহায্যের জন্য প্রেরণ করেন এবং যু ক্বারাদের অভিযান পরিচালিত হয়।\n\n\n== প্রধান সূত্র ==\nইবনে সা'দের রচিত গ্রন্থ আত-তাবাকাতুল কবীর-এর ২য় খণ্ডে এই ঘটনার উল্লেখ আছে।\nমুসলিম পণ্ডিত তাবারি ইসলামের ইতিহাস গ্রন্থের ৮ম খণ্ডে এই ঘটনা নিম্নলিখিতরূপে উল্লেখ করেছেন:\n\nঅতঃপর আল্লাহর রাসূল মদিনায় ফিরে আসেন এবং কিছুদিন সেখানে অবস্থান করেন। অতঃপর উয়ায়না বিন হিসন বিন হুযায়ফাহ বিন বদর আল-ফাজারি গাতফানের অশ্বারোহীদের সাথে আল-গাবায় আল্লাহর রসূলের দুগ্ধজাত উট আক্রমণ করে। বনু গিফারের এক ব্যক্তি ও তার স্ত্রী উটগুলো দেখাশোনা করতেন। তারা লোকটিকে হত্যা করে এবং উটসহ মহিলাটিকে নিয়ে যায়।\n\n\n== আরও দেখুন ==\nমুহাম্মাদের নেতৃত্বে যুদ্ধের তালিকা\n\n\n== তথ্যসূত্র =="}