{"pageid": 1119237, "title": "৩৬ ফার্মহাউস", "url": "https://bn.wikipedia.org/wiki?curid=1119237", "content": "৩৬ ফার্মহাউস হলো ২০২২ সালের একটি ভারতীয় হিন্দি ভাষার সাসপেন্স হাস্যরসাত্মক নাট্য চলচ্চিত্র। এটি লিখেছেন সুভাষ ঘাই এবং পরিচালনা করেছেন রাম রমেশ শর্মা।  মুক্তা সার্চলাইট ফিল্মস এবং জি স্টুডিওকে সাথে নিয়ে চলচ্চিত্রটি প্রযোজনা করেছেন সুভাষ ঘাই এবং রাহুল পুরি। চলচ্চিত্রেটিতে মুখ্য ভূমিকায় অভিনয় করেছে অমল পরাশর, বরখা সিং, বিজয় রাজ, সঞ্জয় মিশ্র এবং ফ্লোরা সাইনি । চলচ্চিত্রটি ২১ জানুয়ারী ২০২২ সালে ওটিটি প্ল্যাটফর্ম জি৫-এ মুক্তি পায়।\n\n\n== পটভূমি ==\nমাতা পদ্মিনী রাজসিংহ, বেশ অসুস্থ, যিনি তার মৃত্যুর পরে, ৩৬ ফার্মহাউস এবং আশেপাশের ৩০০ একর জমি তার বড় ছেলে রৌনকের কাছে হস্তান্তর করার পরিকল্পনা করেছেন। তার অন্য দুই ছেলে, গজেন্দ্র এবং বীরেন্দ্র এই সিদ্ধান্তের সাথে দৃঢ়ভাবে একমত নন এবং তারা তাকে বোঝানোর জন্য এবং উইলটি পুনরায় লেখার জন্য প্রতীক কক্কর নামে একজন আইনজীবীকে পাঠায়।\nলকডাউন চলাকালীন, পিতা ও পুত্রের যুগল, সঞ্জয় মিশ্র (জেপি) এবং অমল পরাশর (হ্যারি), তাদের গ্রামে ফিরে যাওয়ার জন্য যাত্রা করে। যাওয়ার সময় তারা কাকতালীয়ভাবে '৩৬ ফার্মহাউস'-এ গিয়ে উঠে। কিছু সময় পরে তারা আবিষ্কার করে যে মালিক রৌনক (বিজয় রাজ) এবং তার বিচ্ছিন্ন বর্ধিত পরিবার কিছু গোপন করছে, যার সবকটিই পরিবারের উইলের সাথে যুক্ত।\n\n\n== অভিনয়ে ==\nরৌনক সিং এর ভূমিকায় বিজয় রাজ\nপদ্মিনী রাজ সিং এর ভূমিকায় মাধুরী ভাটিয়া\nজেপি (জয় প্রকাশ) এর ভূমিকায় সঞ্জয় মিশ্র\nহ্যারির ভূমিকায় অমল পরাশর\nবেনির ভূমিকায় অশ্বিনী কালসেকর\nঅন্তরা রাজ সিং এর ভূমিকায় বরখা সিং\nমিথিকা সিং এর ভূমিকায় ফ্লোরা সাইনি\nগজেন্দ্র সিং এর ভূমিকায় রাহুল সিং\nইন্সপেক্টর আদিত্য মানের ভূমিকায় প্রদীপ বাজপেয়ী\nজুহির ভূমিকায় লিজা সিং\n\n\n== সাউন্ডট্র্যাক ==\n\nগানের কথা লিখেছেন সুভাষ ঘাই এবং তিনি দুটি গানেরই সুরকার।জি৫ ১২ জানুয়ারী ২০২২ সালে একটি ট্রেলার মুক্তি দেয় এবং চলচ্চিত্রটি ২১ জানুয়ারী ২০২২ সালে মুক্তি পাবে বলে জানায়।\n\n\n== অভ্যর্থনা ==\n\n\n=== সমালোচনামূলক পর্যালোচনা ===\nচলচ্চিত্রটি প্রাথমিক পর্যালোচনা মোটেও ভালো হয়নি। ফার্স্ট পোস্ট মুভিটিকে বিব্রতকরভাবে খারাপ হিসেবে মূল্যায়ন করে। আউটলুক ইন্ডিয়ারও অনুরূপ পর্যালোচনা ছিল এই বলে যে, সুভাষ ঘাই এখনও ১৯৮০-এর দশকের সিনেমা তৈরি করছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ৩৬ ফার্মহাউস  (ইংরেজি)\nZEE5- এ 36 ফার্মহাউস"}