{"pageid": 1448585, "title": "হুলু (স্ট্রিমিং পরিষেবা)", "url": "https://bn.wikipedia.org/wiki?curid=1448585", "content": "হুলু (ইংরেজি: Hulu) হচ্ছে একটি মার্কিন সাবস্ক্রিপশন ভিত্তিক স্ট্রিমিং মিডিয়া এবং সামগ্রী কেন্দ্র, যা ডিজনি+ স্ট্রিমিং পরিষেবার অন্তর্ভুক্ত এবং দ্য ওয়াল্ট ডিজনি কোম্পানির মালিকানাধীন। এটি ২০০৭ সালের ২৯শে অক্টোবরে চালু হয়েছিল।\nহুলু প্রাথমিকভাবে নিউজ কর্পোরেশন এবং এনবিসি ইউনিভার্সাল, প্রভিডেন্স ইকুইটি এবং পরবর্তীতে দ্য ওয়াল্ট ডিজনি কোম্পানির মধ্যে একটি যৌথ উদ্যোগ হিসেবে প্রতিষ্ঠিত হয়েছিল, যা তাদের নিজ নিজ টেলিভিশন সম্প্রচারের সাম্প্রতিক পর্বের সমষ্টি হিসেবে কাজ করত। ২০১০ সালে, হুলু একটি সাবস্ক্রিপশন সেবা চালু করে, যা প্রাথমিকভাবে \"হুলু প্লাস\" নামে পরিচিত ছিল। এই সেবায় কোম্পানি এবং অন্যান্য অংশীদারদের অনুষ্ঠানের সম্পূর্ণ মৌসুম এবং নতুন পর্বগুলি অবিলম্বে প্রদান করা হতো। ২০১৭ সালে, কোম্পানিটি হুলু উইথ লাইভ টিভি চালু করে – যেটা একটি ওভার-দ্য-টপ লাইভ টেলিভিশন পরিষেবা যা সম্প্রচারিত অনুষ্ঠানমালা চ্যানেলগুলিকে অন্তর্ভুক্ত করে।\n২০১১ সালে, হুলু জাপানে তাদের সেবা চালু করে, যা তাদের প্রথম এবং একমাত্র আন্তর্জাতিক সম্প্রসারণ ছিল। তিন বছর পর, ২০১৪ সালে, হুলু জাপান নিপ্পন টিভি দ্বারা অধিগ্রহণ করা হয় এবং এর আমেরিকান প্রতিপক্ষ থেকে আলাদা হয়ে যায়।\nহুলু এর একটি বিটা হাব ডিজনি+-এ ২০২৩ সালের ৬ই ডিসেম্বর মার্কিন যুক্তরাষ্ট্রে চালু হয়, পরবর্তীতে ২০২৪ সালের ২৭শে মার্চ সম্পূর্ণভাবে প্রকাশিত হয়। এই হাবটি ২০২১ সালের ফেব্রুয়ারিতে মার্কিন যুক্তরাষ্ট্রের বাইরে ডিজনি+-এ চালু হওয়া স্টার হাবের সাথে মিল রয়েছে, যেটি হুলুর বিকল্প হিসেবে ব্যবহৃত হতো।\n\n\n== তথ্যসূত্র ==\n\n\n== বহিঃ সংযোগ ==\nদাপ্তরিক ওয়েবসাইট"}