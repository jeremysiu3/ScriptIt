{"pageid": 1006004, "title": "ভিটালিয়াম", "url": "https://bn.wikipedia.org/wiki?curid=1006004", "content": "ভিটালিয়াম হলো কোবাল্ট, ক্রোমিয়াম এবং মলিবডেনামের একটি সংকর ধাতু। এতে শতকরা ৬৫ ভাগ কোবাল্ট, শতকরা ৩০ ভাগ ক্রোমিয়াম, শতকরা ৫ ভাগ মলিবডেনাম এবং বাকি অন্যান্য ধাতব পদার্থ থাকে।এই সংকর ধাতুটির ক্ষয় প্রতিরোধ ক্ষমতা থাকার জন্য অস্থিচিকিৎসায় কৃত্রিম জয়েন্ট হিসাবে এবং দন্তচিকিৎসায় ব্যবহৃত হয়। ১৯৩২ সালে অস্টেনাল ল্যাবরেটরির অ্যালবার্ট ডব্লিউ মেরিক ভিটালিয়াম সংকর ধাতুটির আবিষ্কার করেছিলেন।\n২০১৬ সালে ব্রিটিশ নরম্যান শার্প নামে ৯১ বছর বয়সী প্রবীণ মানুষটির নিতম্ব প্রতিস্থাপনের অস্থিচিকিৎসায় ভিটালিয়াম সংকর ধাতুটিকে কাজে লাগানো হয়। ১৯৪৮ সালের নভেম্বরে রয়্যাল ন্যাশনাল অর্থোপেডিক হাসপাতালে দুটি অস্থিশল্য চিকিৎসায় ভিটালিয়াম সংকর ধাতুটির ব্যবহার হয়।\nইঞ্জিনের উচ্চ-তাপমাত্রার ব্যবহারের জন্য প্রথম যে সংকর ধাতু ব্যবহার করা হয়েছিল তার নাম ছিল হিটস স্টেলাইট নং ২১। এটি ছিল ভিটালিয়ামেরই অনুরূপ। ব্রিটিশ ইঞ্জিনিয়ার এস ডি হেরন দ্বিতীয় বিশ্বযুদ্ধের সময় ইঞ্জিনের টার্বোচার্জার ব্লেডগুলি তৈরির জন্য ভিটালিয়াম ব্যবহার করার পরামর্শ দেন।\n\n\n== তথ্যসূত্র =="}