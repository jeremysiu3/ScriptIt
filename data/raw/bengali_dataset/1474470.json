{"pageid": 1474470, "title": "আশরাফুল হক চৌধুরী", "url": "https://bn.wikipedia.org/wiki?curid=1474470", "content": "রিয়ার অ্যাডমিরাল আশরাফুল হক চৌধুরী এনবিপি, ওএসপি, বিসিজিএম, এনডিইউ, এএফডব্লিউসি, পিএসসি বাংলাদেশ নৌবাহিনীর একজন কর্মকর্তা। তিনি বাংলাদেশ কোস্ট গার্ডের ১৩তম মহাপরিচালক ছিলেন। ২০২৪ সালের সেপ্টেম্বর মাসে তিনি বাংলাদেশ মেরিটাইম বিশ্ববিদ্যালয়ের উপাচার্য নিযুক্ত হন।\n\n\n== কর্মজীবন ==\nআশরাফুল হক চৌধুরী ১৯৮৮ সালের ১ জানুয়ারি বাংলাদেশ নৌবাহিনীতে নির্বাহী শাখায় কমিশনপ্রাপ্ত হন। তিনি বিশ্বের বিভিন্ন দেশ থেকে প্রশিক্ষণ কোর্স সম্পন্ন করেছেন। তিনি আন্তঃবাহিনীর বিভিন্ন সংস্থায় দায়িত্ব পালন করেন এবং উচ্চপর্যায়ের প্রতিনিধি দলের বিদেশ সফরে বাংলাদেশ নৌবাহিনীর প্রতিনিধিত্ব করেন। জাতিসংঘ শান্তিরক্ষা মিশনের পর্যবেক্ষক হিসেবে তিনি সুদানে দায়িত্ব পালন করেছেন।\nআশরাফুল হক ২০২১ সালের ৭ ফেব্রুয়ারি রিয়ার অ্যাডমিরাল পদে উন্নীত হন। তিনি খুলনা নৌ অঞ্চলের কমান্ডার ও বাংলাদেশ কোস্ট গার্ডের ১৩তম মহাপরিচালক হিসেবে দায়িত্ব পালন করেন। তিনি বঙ্গবন্ধু শেখ মুজিবুর রহমান মেরিটাইম বিশ্ববিদ্যালয়ের সিনেট সদস্য ছিলেন। ২০২৪ সালের ২ সেপ্টেম্বর তিনি বিশ্ববিদ্যালয়টির উপাচার্য নিযুক্ত হন এবং ৯ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}