{"pageid": 1503444, "title": "জর্জেট (কাপড়)", "url": "https://bn.wikipedia.org/wiki?curid=1503444", "content": "জর্জেট (ফরাসি: Georgette, যা crêpe Georgette থেকে গৃহীত) একটি পাতলা, হালকা ওজনের, ম্যাট ফিনিশযুক্ত কুঞ্চিত কাপড়, যা বিংশ শতাব্দীর প্রথমদিকে ফরাসি পোশাক নির্মাতা জর্জেট দে লা প্লান্তের নামে নামকরণ করা হয়েছে।\nপ্রথমে এটি রেশম দিয়ে তৈরি করা হলেও বর্তমানে জর্জেট অত্যন্ত পাকানো সুতা দিয়ে তৈরি করা হয়। এস টুইস্টেড (ঘড়ির কাটার দিকে) এবং জেড টুইস্টেড (ঘড়ির কাটার বিপরীত দিকে) ওয়ার্প এবং ওয়েফট সুতার বিকল্প ব্যবহারের ফলে এর বিশেষ কুঁচকানো পৃষ্ঠ তৈরি হয়।\n\nজর্জেট একরঙা এবং প্রিন্ট উভয়েই তৈরি হয় এবং এটি ব্লাউজ, পোশাক, সন্ধ্যাকালীন গাউন, শাড়ি এবং ট্রিমিংয়ের জন্য ব্যবহৃত হয়। এর খুব হালকা ও নমনীয় গুণাবলী এটিকে ঢিলেঢালা পোশাক তৈরিতে বেশি জনপ্রিয় করে তোলে এবং কাঠামোগত পোশাকে তুলনামূলকভাবে কম ব্যবহৃত হয়। রেশম জর্জেট তুলনামূলকভাবে সূক্ষ্ম, তবে সিন্থেটিক তন্তু দিয়ে তৈরি কাপড় আরও বেশি ক্ষতি-সহনশীল হতে পারে। ক্রেপ শৈলীর এস এবং জেড টুইস্টেড সুতার বুনন এই কাপড়টিকে আরো স্থিতিস্থাপক এবং  শিফনের তুলনায় কম উজ্জ্বল করে তোলে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}