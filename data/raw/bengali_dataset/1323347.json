{"pageid": 1323347, "title": "স্মারক (মঞ্চনাটক)", "url": "https://bn.wikipedia.org/wiki?curid=1323347", "content": "মঞ্চনাটকের আলোচনায় স্মারক বলতে মঞ্চের পেছনে অবস্থিত এমন একজন ব্যক্তিকে বোঝায় যে অভিনেতা-অভিনেত্রীরা তাদের সংলাপ ভুলে গেলে বা মঞ্চের নির্দিষ্ট স্থানে অবস্থান করতে ভুলে গেলে তাদেরকে সেগুলি স্মরণ করিয়ে দেয়। একে ইংরেজিতে প্রম্পট বা প্রম্পটার বলে। \nইদানিং স্মারকদের অনেক দায়িত্বই মঞ্চ ব্যবস্থাপক কাঁধে নিয়ে থাকেন। তাঁর কাছে স্মারক গ্রন্থ নামে পাণ্ডুলিপির একটি অনুলিপি থাকে। এই অনুলিপিটি হল যেকোনও পরিবেশনার সবচেয়ে নির্ভরযোগ্য সংস্করণ, যাতে সমস্ত সংলাপসূত্রের (কিউ) বিস্তারিত বিবরণ লেখা থাকে এবং মঞ্চের কর্মকাণ্ডের সাথে মিল রেখে তাদের সঠিক মুহূর্তগুলিও লেখা থাকে। এভাবে একজন স্মারক আলোকসজ্জা নকশা, ধ্বনি নকশা, দড়াদড়ি ব্যবস্থা ও সেগুলির সাহায্যে করা বিশেষ আবহ এবং দৃশ্য পরিবর্তন পরিচালনা করতে পারে। স্মারক গ্রন্থে প্রায়শই গুচ্ছবদ্ধকরণ সংক্রান্ত টীকা থাকে, যার সাহায্যে একজন স্মারক সবসময়ই মঞ্চে যেকোনও মুহূর্তে সমস্ত অভিনেতার উদ্দিষ্ট অবস্থান ও নড়াচড়া সম্পর্কে অবহিত থাকেন। \n\nকিছু পেশাদার ও উচ্চমানের পাড়ার মঞ্চনাটক নির্মাণের সময় স্মারককে কখনও মূল পরিবেশনায় ব্যবহার করা হয় না, বরং মহড়ার সময় ব্যবহার করা হয়। যদি নিতান্তই স্মরণ করানো আবশ্যক হয়, তখন আরেকজন অভিনেতা চুপিচুপি সে কাজটি করতে পারে। \nস্মারক সাধারণত মঞ্চের ওপরে স্মারক কোণে বা স্মারক পার্শ্বে অবস্থান করেন।\nএলিজাবেথীয় মঞ্চনাটকে গ্রন্থধারক (Book-Holder) স্মারকের কাজ করতেন। এছাড়া তিনি মঞ্চনাটকের টুকিটাকি জিনিসেরও (prop) দায়িত্বে থাকতেন।"}