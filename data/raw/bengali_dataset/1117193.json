{"pageid": 1117193, "title": "ইসলামী আকিদা ও ভ্রান্ত মতবাদ", "url": "https://bn.wikipedia.org/wiki?curid=1117193", "content": "ইসলামী আকিদা ও ভ্রান্ত মতবাদ বাংলাদেশি ইসলামি পণ্ডিত মুহাম্মদ হেমায়েত উদ্দিনের রচিত বেফাকুল মাদারিসিল আরাবিয়া বাংলাদেশের স্নাতক শ্রেণির অন্তর্ভুক্ত একটি পাঠ্যবই। লেখক বইটি রচনার জন্য ২০০০ সালে চুক্তিবদ্ধ হন, ২০০৩ সালে বইটি রচনার কাজ সমাপ্ত হয়। বইটি দুই খণ্ডে প্রকাশিত। প্রথম খণ্ডে আকাইদ ও তার আনুষঙ্গিক শাস্ত্র ইলমুল কালাম সম্বন্ধে এবং দ্বিতীয় খণ্ডে বিভিন্ন ধর্ম, মতবাদ ও দল সম্বন্ধে আলোচনা করা হয়েছে। বইটি পর্যালোচনা করেছেন কাজী মুতাসিম বিল্লাহ, নূর হুসাইন কাসেমী, মাহমুদুল হাসান ও আবু সাবের আবদুল্লাহ।\n\n\n== বৈশিষ্ট্য ==\nবইটির বৈশিষ্ট্য:\n\nইসলামের যাবতীয় আকীদা বিশ্বাস সম্বন্ধে বিস্তারিত বিবরণ রয়েছে।\nআধুনিক যুগে সৃষ্ট যে সব বিষয়ের আকীদা সম্বন্ধে প্রাচীন আকাইদের কিতাবে বিবরণ পাওয়া যায় না, অত্র গ্রন্থে সে সব বিষয়ের আকীদার বিবরণ সন্নিবেশিত করা হয়েছে।\nআকাইদ বিষয়ক আলোচনা ইলমে কালামের অন্তর্ভূক্ত হওয়ায় ইলমে কালাম সম্পর্কে প্রাসঙ্গিক কিছু তথ্যও তুলে ধরা হয়েছে।\nদেশী-বিদেশী ও নতুন পুরাতন সব ধরনের প্রসিদ্ধ বাতিল ফিরকার (লেখকের দৃষ্টিতে) আকীদা-বিশ্বাস ও চিন্তাধারা সম্পর্কে আলোচনা পূর্বক কুরআন-হাদিসের আলোকে তার খণ্ডন পেশ করা হয়েছে।\nরাজনৈতিক, অর্থনৈতিক, দার্শনিক, বৈজ্ঞানিক ও আধ্যাত্মিক সব ধরনের বাতিল (লেখকের দৃষ্টিতে) মতবাদ সম্পর্কে আলোচনা করা হয়েছে।\nলেখকের দৃষ্টিতে দেশীয় বিভিন্ন বাতিল এবং ভণ্ড পীরের ভ্রান্ত মতবাদ ও ধ্যান-ধারণা সম্বন্ধে আলোচনা করা হয়েছে।\nইয়াহুদী, খৃষ্টান, বৌদ্ধ, জৈন, হিন্দু, শিখ, প্রভৃতি বিভিন্ন ধর্ম ও তার ধর্মীয় গ্রন্থ সম্বন্ধে পর্যালোচনা ও তুলনামূলক আলোচনা-পর্যালোচনা পেশ করা হয়েছে।\n\n\n== বর্ণনাভঙ্গি ==\nএ গ্রন্থের বর্ণনাভঙ্গি নিম্নরূপ:\n\nবর্ণনাভঙ্গি ভাষার সমাহার ও সাহিত্যের চাণক্য হতে মুক্ত সহজ এবং সাবলীল রাখা হয়েছে। যাতে পাঠকদের মেধা ভাষা ও সাহিত্যের বেড়াজালে পড়ে মূল তথ্য থেকে বিচ্যুত হয়ে না পড়ে।\nগ্রন্থখানা ছাত্র ও সাধারণ শিক্ষিত শ্রেণী নির্বিশেষে সকলেরই উপযোগী করে তোলার স্বার্থে ক্লাসিক্যাল বর্ণনার ধাচও কিছুটা রক্ষা করা হয়েছে। এ জন্য আলোচনাকে রাখা হয়েছে আবেগমুক্ত ও বর্ণনামূলক।\nগ্রন্থের কলেবর যেন খুব বেশী বৃদ্ধি না পায় সে জন্য ১ম খণ্ডে বর্ণিত কোন আকীদার বিষয়ে কোন ভিন্ন মত থাকলে প্রায়শই তা উল্লেখ করা হয়নি। ২য় খণ্ডে সংশ্লিষ্ট আলোচনা প্রসঙ্গে তা বর্ণনা করা হয়েছে।\n\n\n== বিষয়বস্তু ==\n২ খণ্ডে বিভক্ত এই গ্রন্থের ১ম খণ্ডে ২টি অধ্যায় ও ২য় খণ্ডে ৮টি অধ্যায় রয়েছে। খণ্ড ও অধ্যায় অনুসারে আলোচ্য বিষয়:\n\n\n=== প্রথম খণ্ড ===\n\n\n==== প্রথম অধ্যায় ====\nইলমুল কালামের সংজ্ঞা, নামকরণের রহস্য, 'ইলমুল কালাম' পরিভাষাটির সর্ব প্রথম ব্যবহার, ইলমুল কালামের আরও বিভিন্ন নাম, ইলমুল কালামের বিষয়বস্তু, ইলমুল কালামের উদ্দেশ্য, ইলমুল কালামে ব্যবহৃত কতিপয় পরিভাষা, ইলমুল কালামের প্রয়োজনীয়তা ও গুরুত্ব, ইলমুল কালামের সমালোচনা প্রসঙ্গ ও তার নিরসন, ইলমুল কালাম ও ইলাহিয়্যাতের মধ্যে পার্থক্য, ইলমুল কালামের প্রকার, ইলমুল কালামের সূচনা, ইলমুল কালামের অধিক আলোচ্য বিষয়সমূহ, ইলমুল কালামের প্রসিদ্ধ দলসমূহ, ইমাম আবুল হাসান আল আশআরীর জীবনী, ইমাম আবূ মানসূর মাতুরীদীর জীবনী, ইলমে কালামের কিছু বিষয়ে আশআরী ও মাতুরীদীদের মধ্যকার মতবিরোধ প্রসঙ্গ।\n\n\n=== দ্বিতীয় অধ্যায় ===\nঈমান ও আকাইদ সংক্রান্ত কয়েকটি পরিভাষার ব্যাখ্যা, আকাইদের প্রকার ও স্তরগত পার্থক্য, যে সব বিষয়ে ঈমান রাখতে হয়।\nআল্লাহর উপর ঈমান: আল্লাহর অস্তিত্বের যুক্তিগত প্রমাণ, আল্লাহর অস্তিত্বের দলীল সম্পর্কে মনীষীদের কয়েকটি উক্তি, আল্লাহর অস্তিত্বের দলীল সম্পর্কে বিজ্ঞানীদের কয়েকটি উক্তি, আল্লাহর যাত বা সত্তার প্রতি ঈমান/বিশ্বাস রাখার পর্যায়ে কয়েকটি মৌলিক বা বুনিয়াদী বিষয়, আল্লাহর সিফাত বা গুণ প্রকাশক নাম এবং তৎসঞ্জাত ও তৎসংশ্লিষ্ট আকীদা সমুহ, আল্লাহর সিফাত সম্পর্কে আরও বিশেষ কিছু আকীদা, মুজাস্সিমা , মুশাব্বিহা ও মুআত্তিলা ফিরকা প্রসঙ্গ।\nফেরেশতা সম্বন্ধে ঈমান।\nনবী ও রাসূল সম্বন্ধে ঈমান: সাধারণভাবে সব নবী ও রাসূলদের প্রতি যা ঈমান রাখতে হবে, মু'জিযা ও যাদুর মধ্যে পার্থক্য, মু'জিযা ও কারামতের মধ্যে পার্থক্য, আমাদের নবী হযরত মুহাম্মাদ (সাঃ) সম্পর্কে আরও বিশেষ যেসব আকীদা রাখতে হবে, রাসূল (সাঃ) সত্য নবী ছিলেন তার প্রমাণ, বাইবেল (ইঞ্জীল) থেকে কয়েকটি উদ্ধৃতি, তাওরাত থেকে কয়েকটি উদ্ধৃতি, অন্যান্য ধর্মগ্রন্থে রাসূল (সাঃ) সম্বন্ধে ভবিষ্যদ্বাণী, হিন্দুদের ধর্মীয়গ্রন্থ বেদ, উপনিষদ, পুরাণে, বৌদ্ধ শাস্ত্রে, পার্সি ধর্মশাস্ত্রে।\nআল্লাহর কিতাব সম্বন্ধে ঈমান: তাওরাত, ইঞ্জীল ও যাবূরের ভূত-বর্তমান অবস্থা, কুরআন সত্য তার প্রমাণ।\nআখেরাত সম্বন্ধে ঈমান: প্রসঙ্গ পুনর্জন্মবাদ, কবরের সওয়াল জওয়াব সত্য, কবরের আযাব সত্য, পুনরুত্থান ও হাশর ময়দানের অনুষ্ঠান সত্য, পুনরুত্থান শারীরিক, না শারীরিক-আত্মিক উভয়ভাবে?, পুনরুত্থান কোন দেহের উপর হবে?, আল্লাহর বিচার ও হিসাব নিকাশ সত্য, কিয়ামতের দিন আল্লাহ কর্তৃক মানুষকে সওয়াল করা সত্য, নেকী ও বদীর ওজন সত্য, শাফায়াত সত্য, আমল নামার প্রাপ্তি সত্য, হাউযে কাউছার সত্য, পুলসিরাত সত্য, আরাফ সত্য, জান্নাত বা বেহেশত সত্য, জাহান্নাম বা দোযখ সত্য।\nতাকদীর সম্বন্ধে ঈমান, মুসলমানদের আরও কতিপয় আকীদা, মে'রাজ সম্বন্ধে আকীদা, আল্লাহর দীদার সম্বন্ধে আকীদা, মেরাজে নবী (সাঃ)-এর দীদার, পরকালে আল্লাহর দীদার, আরশ কুরছী সম্বন্ধে আকীদা, সাহাবীদের সম্বন্ধে আকীদা, রাসূল (সাঃ)-এর বিবি ও আওলাদগণের সম্বন্ধে আকীদা, কিয়ামতের আলামত সম্বন্ধে আকীদা, হযরত মাহদী সম্বন্ধে আকীদা, মিথ্যা মাহদী দাবীদারদের প্রসঙ্গ, হযরত ঈসা (আঃ)-এর পৃথিবীতে অবতরণ সম্বন্ধে আকীদা, ইয়াজুজ মাজুজ সম্বন্ধে আকীদা, আকাশের এক ধরনের ধোঁয়া সম্বন্ধে আকীদা, পশ্চিম দিক থেকে সূর্য উদয়ের আকীদা, দাব্বাতুল আরদ সম্বন্ধে আকীদা, এক ধরনের আগুনের বহিঃপ্রকাশ সম্বন্ধে আকীদা, ঈছালে ছওয়াব সম্বন্ধে আকীদা, দুআর মধ্যে ওছীলা প্রসঙ্গে আকীদা, জিন সম্বন্ধে আকীদা, কারামত, কাশফ, এল্হাম ও পীর বুযুর্গ সম্বন্ধে আকীদা।\nস্থান/বস্তুর বরকতময় হওয়া প্রসঙ্গে আকীদা, কারামত ও ইসতিদরাজের মধ্যে পার্থক্য, আবদাল, গাউছ, কুতুব ইত্যাদি সম্পর্কে ধারণা, মাজার সম্বন্ধে আকীদা, মাজার সম্বন্ধে ভ্রান্ত ধারণা সমূহ, বস্তুর ক্ষমতা ও প্রভাব সম্বন্ধে আকীদা, রোগ সংক্রমণ সম্বন্ধে আকীদা, রোগ সংক্রমণ প্রসঙ্গ এবং এতদসম্পর্কিত হাদীছসমূহের মধ্যকার (বিরোধ) ও তার (সমাধান), রাশি ও গ্রহ-নক্ষত্রের প্রভাব সম্বন্ধে আকীদা, জ্যোতিঃশাস্ত্র ও ইসলাম, হস্ত রেখা বিচার সম্বন্ধে আকীদা, গণক সম্বন্ধে আকীদা, রত্ন ও পাথরের প্রভাব সম্বন্ধে আকীদা, তাবীজ ও ঝাড় ফুঁক সম্বন্ধে আকীদা, নযর ও বাতাস লাগা সম্বন্ধে আকীদা, কুলক্ষণ ও সুলক্ষণ সম্বন্ধে আকীদা, আহলে সুন্নাত ওয়াল জামাআত সম্বন্ধে আকীদা, দ্বীনের চার বুনিয়াদ সম্বন্ধে আকীদা, তাকলীদ ও চার মাযহাব সম্বন্ধে আকীদা, ইবাদত ও শরীআতের বিভিন্ন প্রকার আহকাম সম্বন্ধে আকীদা, কিছু আধুনিক ধ্যান-ধারণা সম্বন্ধে আকীদা, কতিপয় মাসায়েল সম্বন্ধে আকীদা, ঈমান সম্পর্কিত কয়েকটি আকীদা, বিদআত সম্বন্ধে আকীদা, কতিপয় বিদআত, কতিপয় রসম বা কুসংস্কার ও কুপ্রথা, গোনাহ সম্পর্কে আকীদা, কতিপয় শিরক।\n\n\n=== ২য় খণ্ড ===\n\n\n==== প্রথম অধ্যায় ====\nহক ও বাতিল সংক্রান্ত কিছু বিষয়, কয়েকটি পরিভাষার পরিচয়, হকপন্থীদের পরিচয, কিতাবুল্লাহ ও রিজালূল্লাহ উভয়টা সু সমন্বয় জরুরী, হকপন্থীদের চিন্তাধারা ও কর্মপদ্ধতির বৈশিষ্ট্য, যেসব বিষয় হক্কানী বা কামেল হওয়ার দলীল নয়, কাউকে কাফের আখ্যায়িত করার নীতি, যেসব কারণে কেউ কাফের হয়ে যায়।\n\n\n==== দ্বিতীয় অধ্যায় ====\nপ্রাচীন এতেকাদী ফিরকা সমূহ: খাওয়ারেজ, শীআ মতবাদ, ইছনা আশারিয়া, ইসমাঈলিয়া শীআ, যায়দিয়া শীআ। জাবরিয়া, কাদরিয়া সম্প্রদায়, মুতাযিলা, মুর্জিয়া, জাহমিয়্যাহ, কাররামিয়্যাহ।\nআধুনিক এতেকাদী ফিরকাসমূহ: বাহায়ী, কাদিয়ানী মতবাদ, কাদিয়ানীদের লাহোরী গ্রুপ সমাচার, খতমে নবুওয়াত প্রসঙ্গ, চুন বিশ্ব ইশ্বর ও তার দ্বীনদার আঞ্জুমান, দ্বীনে ইলাহী, আগাখানী, খাকছার পার্টি, মুনকিরীনে হাদীছ তথা হাদিছ অস্বীকারকারীদের ফিতনা, হাদিছ অস্বীকারকারীদের চারটি মতবাদ: পারভেজী মতবাদ, চকড়ালবী ফিরকা, মওদূদী মতবাদ: সাহাবায়ে কেরামের আদালত ও সত্যের মাপকাঠি হওয়া প্রসঙ্গ, সাহাবায়ে কেরামের সমালোচনা প্রসঙ্গ, সাহাবায়ে কেরামের পরস্পর দ্বন্দ্ব-লড়াই ও তার জবাব, সাহাবায়ে কেরামের মিয়ারে হক তথা সত্যের মাপকাঠি হওয়া প্রসঙ্গ, ইসমতে আম্বিয়া প্রসঙ্গ। মাহদবিয়া সম্প্রদায়, জৌনপুরীর দাবী ও বক্তব্য খন্ডন, যিকরী সম্প্রদায়, আহলে হাদীছ বা গায়রে মুকাল্লিদীন, তাকলীদ প্রসঙ্গ, ওয়াহহাবী বা সালাফীগণ, দুআর মধ্যে ওসীলা প্রসঙ্গ, ঝাড়-ফুঁক ও তাবীজ-কবজ প্রসঙ্গ, বুযুর্গানে দ্বীন ও ওলী-আল্লাহ্দের নিদর্শন থেকে বরকত লাভ প্রসঙ্গ, রওযায়ে আতহার যিয়ারতে যাওয়ার নিয়ত প্রসঙ্গ, ন্যাচারিয়া দল (স্যার সৈয়দ আহমদ ও তার অনুসারীবৃন্দ)।\n\n\n==== তৃতীয় অধ্যায় ====\nদেশীয় বাতিল ফিরকাসমূহ: সুরেশ্বরী, এনায়েতপুরী, আটরশী, চন্দ্রপুরী, দেওয়ানবাগী, মাইজভাণ্ডারী, রেজবী বা রেজাখানী, বে শরা পীর-ফকীর, বাউল সম্প্রদায়, সর্বেশ্বরবাদ/সর্বখোদাবাদ, এনজিও।\n\n\n=== চতুর্থ অধ্যায় ===\nবিদআত প্রসঙ্গ, তাসাওউফ বা সুফিবাদ সম্পর্কে ইফরাত/তাফরীত, ইলহাম, কাশফ ও কারামত সম্পর্কে ভ্রান্ত ধারণা, ওলী, আবদাল, গাউছ, কুতুব ইত্যাদি সম্পর্কে ভ্রান্ত ধারণা, মাযার, কবর যিয়ারত সম্পর্কে ভ্রান্ত ধারণা। গান-বাদ্য প্রসঙ্গ, সামা প্রসঙ্গ, মীলাদ মাহফিল প্রসঙ্গ, মীলাদে কেয়াম করা প্রসঙ্গ, নবী কারীম (সাঃ)-এর গায়েব জানা প্রসঙ্গ, নবী (সাঃ)-এর হাজির-নাজির হওয়া প্রসঙ্গ, নবী কারীম (সাঃ)-এর নূর ও বাশার হওয়া প্রসঙ্গ, নূর ও বাশার প্রসঙ্গে দেওবন্দীদের বিরুদ্ধে রেজাখানীদের একটি মিথ্যা অভিযোগ ও তার খণ্ডন, ওরশ প্রসঙ্গ, মতবাদ কবরে বাতি জ্বালানো প্রসঙ্গে।\n\n\n==== পঞ্চম অধ্যায় ====\nপ্রাচীন রাজনৈতিক মতবাদ: রাজতন্ত্র, নাৎসীবাদ, সাম্রাজ্যবাদ। আধুনিক রাজনৈতিক মতবাদ সমূহ: ধর্মনিরপেক্ষতাবাদ, জাতীয়তাবাদ, গণতন্ত্র, ইসলামী গণতন্ত্র।\n\n\n==== ষষ্ঠ অধ্যায় ====\nপ্রাচীন অর্থনৈতিক মতবাদ: সামন্ততন্ত্র ও জায়গীরদারী প্রথা। আধুনিক অর্থনৈতিক মতবাদ: পুঁজিবাদ, সমাজতন্ত্র ও সাম্যবাদ।\n\n\n==== সপ্তম অধ্যায় ====\nদার্শনিক ও বৈজ্ঞানিক মতবাদ: গ্রীক দর্শন, বিবর্তনবাদ, হার্বাট স্পেন্সারের জড়জগৎ সম্পর্কিত যান্ত্রিক বিবর্তনবাদ, ডারউইনের প্রাণী জগত সম্পর্কিত বিবর্তনবাদ, ফ্রয়েড ইজম/যৌনবাদ।\n\n\n==== অষ্টম অধ্যায় ====\nইয়াহুদী ধর্ম, ইয়াহুদীদের ধর্মীয় গ্রন্থ তাওরাত, খৃষ্টীয় ধর্ম, খৃষ্টানদের ধর্মীয় গ্রন্থ ইঞ্জীল, বৌদ্ধধর্ম, যেন বৌদ্ধধর্ম, বৌদ্ধদের ধর্মীয় গ্রন্থ ত্রিপিটক, জৈনধর্ম, শিখধর্ম, হিন্দু ধর্ম, হিন্দুদের ধর্মীয় গ্রন্থ বেদ, উপনিষদ ও পুরাণ।\nউপজাতিদের ধর্মকর্ম ও রীতি-নীতি, চাকমা উপজাতি, মারমা উপজাতি, ত্রিপুরা উপজাতি, তঞ্চঙ্গ্যা উপজাতি, মো উপজাতি, বম উপজাতি, খ্যাং উপজাতি, লুসেই ও পাংখুয়া উপজাতি, খুমি উপজাতি, চাক উপজাতি, গারো উপজাতি, খাসি উপজাতি, হাজং উপজাতি, রামমোহন রায়ের ব্রাহ্মণ্যবাদ, রামকৃষ্ণ পরমহংশের সার্বজনীন ধর্ম।\n\n\n== আরও দেখুন ==\nআল মুহান্নাদ আলাল মুফান্নাদ\n\n\n== তথ্যসূত্র ==\n\n\n== বহিঃসংযোগ ==\nইসলামী আকিদা ও ভ্রান্ত মতবাদ"}