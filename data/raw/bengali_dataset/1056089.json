{"pageid": 1056089, "title": "জামিয়া ইসলামিয়া হুসাইনিয়া গহরপুর", "url": "https://bn.wikipedia.org/wiki?curid=1056089", "content": "জামিয়া ইসলামিয়া হুসাইনিয়া গহরপুর (সংক্ষেপে গহরপুর মাদ্রাসা) সিলেটের বালাগঞ্জ উপজেলার গহরপুর এলাকায় বড়বাঘা নদীর তীরে অবস্থিত একটি কওমি মাদ্রাসা। এলাকায় উল্লেখযোগ্য কোনো উচ্চতর ইসলামি শিক্ষাপ্রতিষ্ঠান না থাকায় বিখ্যাত আলেম নূর উদ্দিন গহরপুরী এলাকাবাসীর সহযোগিতায় দারুল উলুম দেওবন্দের মূলনীতির আলোকে ১৯৫৭ সালে এই মাদ্রাসা প্রতিষ্ঠা করেন। প্রতিষ্ঠার এক বছরের মধ্যে তিনি দাওরায়ে হাদিস (মাস্টার্স) চালু করেন। প্রতিষ্ঠাতা নূর উদ্দিন গহরপুরী দীর্ঘকাল মাদ্রাসা শিক্ষাবোর্ডের নেতৃত্বে থাকায় মাদ্রাসাটিও দেশব্যাপী পরিচিত।\n\n\n== শিক্ষা ব্যবস্থা ==\nএই মাদ্রাসাটি বেফাকুল মাদারিসিল আরাবিয়া বাংলাদেশর অধিভুক্ত। মাদ্রাসার শিক্ষা ব্যবস্থায় কয়েকটি বিভাগ রয়েছে:\n\nকিতাব বিভাগ: এটি মাদ্রাসার মূল বিভাগ। বিভাগটি মোট পাঁচটি স্তরে বিভক্ত। ইবতিদাইয়্যাহ (প্রাথমিক), মুতাওয়াসসিতাহ (মাধ্যমিক), সানুবিয়্যাহ উলয়া (উচ্চ মাধ্যমিক), ফযীলত (ডিগ্রী) ও তাকমীল (মাষ্টার্স)। সময়কাল মোট ১৪ বছর।\nহিফজুল কুরআন বিভাগ: কুরআন শরীফ নাযেরা ও মুখস্থকরণ।\nইফতা কোর্স: দাওরায়ে হাদিস (মাস্টার্স) সমাপনকারীদের জন্য ফিকহ শাস্ত্রের উচ্চতর গবেষণা কোর্স।\nআন নূর ছাত্র কাফেলা\nমাদ্রাসার ছাত্র সংসদের নাম আন নূর ছাত্র কাফেলা।\n\n\n== প্রাক্তন শিক্ষার্থীবৃন্দ ==\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}