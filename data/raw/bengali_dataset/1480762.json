{"pageid": 1480762, "title": "মারিয়ে হোরাচকোভা", "url": "https://bn.wikipedia.org/wiki?curid=1480762", "content": "মারিয়ে হোরাচকোভা (চেক: Marie Horáčková; জন্ম: ২৪ ডিসেম্বর ১৯৯৭) হলেন একজন চেক তীরন্দাজ, যিনি চেক প্রজাতন্ত্রের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৬ সালে তীরন্দাজীতে অভিষেক করা হোরাচকোভা চেক প্রজাতন্ত্রের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nমারিয়ে হোরাচকোভা ১৯৯৭ সালের ২৪শে ডিসেম্বর তারিখে চেক প্রজাতন্ত্রের প্লজেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nহোরাচকোভা চেক প্রজাতন্ত্রের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৬টি ১০ পয়েন্ট অর্জন করে সর্বমোট ৬৫১ পয়েন্ট নিয়ে তিনি ৩১তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৪তম স্থান অধিকারী উজবেকিস্তানের জিয়োদাখন আব্দুসাত্তোরোভার মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে নাম সু-হিয়নের কাছে ৭–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং আদাম লি একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৪৪টি ১০ পয়েন্ট অর্জন করে সর্বমোট ১২৭৮ পয়েন্ট নিয়ে ২৫তম স্থান অধিকার করেছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে মারিয়ে হোরাচকোভা (ইংরেজি)\nঅলিম্পিকস.কমে মারিয়ে হোরাচকোভা (ইংরেজি)\nঅলিম্পিডিয়ায় মারিয়ে হোরাচকোভা (ইংরেজি)\nচেক অলিম্পিক কমিটিতে মারিয়ে হোরাচকোভা (চেক)"}