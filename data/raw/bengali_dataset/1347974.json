{"pageid": 1347974, "title": "ত্রিচি রোড ফ্লাইওভার", "url": "https://bn.wikipedia.org/wiki?curid=1347974", "content": "ত্রিচি রোড ফ্লাইওভার হল কোয়েম্বাটুর শহরের একটি ৩.১৫ কিলোমিটার দীর্ঘ উড়ালপুল, যা রামনাথপুরম-সুঙ্গম ফ্লাইওভার নামেও পরিচিত। এটি সুঙ্গম ও রামনাথপুরম জংশনগুলিকে বাইপাস করে পশ্চিমে উক্কাদম ও টাউনহল এবং পূর্বে সিঙ্গানাল্লুর ও কোয়েম্বাটোর আন্তর্জাতিক বিমানবন্দরের দিকে যাওয়ার জন্য তৈরি করা হয়েছে। এটি ২০২২ সালের ১১ই জুন চালু করা হয়েছিল।\nউড়ালপুলটি রেইনবো কলোনির কাছে শুরু হয় এবং ত্রিচি রোডের কোয়েম্বাটোর স্টক এক্সচেঞ্জের কাছে সমাপ্ত হয়। উড়ালপুলটি ৩.২ কিলোমিটার দীর্ঘ ও ১৭.২ মিটার চওড়া।\n\n\n== ইতিহাস ==\n\n\n=== পটভূমি ===\nত্রিচি রোডে সৃষ্ট যানজট হ্রাস করতে উড়ালপুল তৈরি করা পরিকল্পনা গ্রহণ করা হয়েছিল। ফ্লাইওভারটির পরিকল্পনা রামানাথপুরম জংশন ও সুঙ্গম জংশনে যানজট কমাতে করা হয়েছিল। উড়ালপুলের ভিত্তিপ্রস্তর স্থাপন ২০১৯ সালে করা হয়েছিল।\n\n\n=== পরিকল্পনা ===\nউড়ালপুলটি একটি চার লেনের ওভারপাস ফ্লাইওভার হিসাবে পরিকল্পনা গ্রহণ করা হয়েছিল, যা রামানাথপুরম জংশন ও সুঙ্গম জংশনকে বাইপাস করে। কাঠামোগত সহায়তার জন্য সমগ্র উড়ালপুলে পরিকল্পনায় মোট ১১৯ টি স্তম্ভ রাখা হয়। এছাড়াও, উড়ালপুল থেকে উক্কাদমের দিকে যাতায়াতের জন্য সুঙ্গম বাইপাস রোডের দিকে একটি নিবেদিত প্রস্থান র‍্যাম্প পরিকল্পনায় রাখা হয়েছিল।\n\n\n=== নির্মাণ ===\nউড়ালপুলের এবংপ্রাথমিক নির্মাণ ২০১৯ সালে শুরু হয়েছিল। তবে, নির্মাণ কাজে ২০২০ সালের কোভিড-১৯ মহামারীর কারণে বিলম্বিত ঘটে হয়েছিল। নির্মাণ কাজ ২০২২ সালে সম্পন্ন হয়েছিল, এবং উদ্বোধন ২০২২ সালের ১১ই জুন করা হয়েছিল।  এটির নির্মাণ কাজে মোট ₹২৩২ কোটি টাকা ব্যয়ে হয়েছিল।\n\n\n== অলঙ্করণ ==\nপ্রাথমিকভাবে ডিজিটাল পেইন্টিং পদ্ধতিতে ফ্লাইওভারের দুটি স্তম্ভ ভারতের প্রাক্তন রাষ্ট্রপতি এ. পি. জে. আবদুল কালাম ও স্বাধীনতা সংগ্রামী ভিও চিদাম্বরমের চিত্রকর্ম দিয়ে সজ্জিত করা হয়েছিল। কোয়েম্বাটোর শহরের প্রতিনিধিত্বকারী বিষয়সমূহ দ্বারা অন্যান্য স্তম্ভগুলিকেও অলঙ্করণ করার পরিকল্পনা করা হয়েছে।\n\n\n== তথ্যসূত্র =="}