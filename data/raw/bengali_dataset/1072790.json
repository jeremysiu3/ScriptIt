{"pageid": 1072790, "title": "ডাসার উপজেলা", "url": "https://bn.wikipedia.org/wiki?curid=1072790", "content": "ডাসার উপজেলা বাংলাদেশের মাদারীপুর জেলার অন্তর্গত একটি উপজেলা। বালিগ্রাম, কাজীবাকাই, গোপালপুর, ডাসার ও নবগ্রাম এই পাঁচ ইউনিয়ন নিয়ে ডাসার উপজেলা গঠিত। এই উপজেলার আয়তন ৭৬ দশমিক ৮ বর্গকিলোমিটার। ২০১১ সালের আদমশুমারি অনুযায়ী ডাসারের জনসংখ্যা ৭১ হাজার ৪৯৪।\n\n\n== ইতিহাস ==\n২০১২ সালের ২ ফেব্রুয়ারি ডাসারে একটি পুলিশ তদন্তকেন্দ্র স্থাপিত হয়। পরে কালকিনি উপজেলার পাঁচটি ইউনিয়ন নিয়ে ২০১৩ সালের ২ মার্চ ডাসার থানা গঠন করা হয়। এর কিছুদিন পর থেকেই ডাসারকে উপজেলায় রূপান্তরের প্রস্তাব দেয় স্থানীয় প্রশাসন। ২০১৭ সালের ২০ নভেম্বর প্রশাসনিক পুনর্বিন্যাস সংক্রান্ত জাতীয় বাস্তবায়ন কমিটির (নিকার) বৈঠকে ডাসার থানাকে উপজেলায় উন্নীতকরণের কথা থাকলেও তা নাকচ করা হয় ও বিষয়টি আরও পরীক্ষা-নিরীক্ষা করতে বলা হয়। এরপর ২০২১ সালের ২৬ জুলাই নিকারের ১১৭তম সভায় ডাসারকে পরিপূর্ণ উপজেলা করার সিদ্ধান্ত নেওয়া হয়। ডাসার দেশের ৪৯৩তম উপজেলা।\n\n\n== প্রশাসনিক এলাকাসমূহ ==\nডাসার উপজেলা ৫টি ইউনিয়ন নিয়ে গঠিত এবং এই উপজেলায় ৬৭টি মৌজা রয়েছে। \n\nইউনিয়ন সমূহের তালিকা\nগোপালপুর ইউনিয়ন\nকাজীবাকাই ইউনিয়ন\nবালিগ্রাম ইউনিয়ন\nডাসার ইউনিয়ন\nনবগ্রাম ইউনিয়ন\n\n\n== অবস্থান ও আয়তন ==\nডাসার উপজেলার ভৌগোলিক অবস্থান ২৩.০৬০৯১৯৫° উত্তর ৯০.১৪৮৯৮৮৭° পূর্ব﻿ / 23.0609195; 90.1489887। এর মোট আয়তন ৭৬.০৮ বর্গ কিলোমিটার। ডাসার উপজেলার-\n\nউত্তরে মাদারীপুর সদর উপজেলা\nদক্ষিণে বরিশাল জেলার আগৈলঝাড়া উপজেলা\nপূর্বে কালকিনি উপজেলা\nপশ্চিমে গোপালগঞ্জ জেলার কোটালীপাড়া উপজেলা\n\n\n== শিক্ষা প্রতিষ্ঠান ==\nকলেজ\n\nসরকারি শেখ হাসিনা একাডেমী অ্যান্ড উইমেন'স কলেজ\nডি. কে.‌ আইডিয়াল সৈয়দ আতাহার আলী একাডেমী কলেজ\n\n\n== আরও দেখুন ==\nডাসার থানা\n\n\n== তথ্যসূত্র =="}