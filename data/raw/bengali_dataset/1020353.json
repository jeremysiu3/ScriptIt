{"pageid": 1020353, "title": "ভূমি আপিল বোর্ড", "url": "https://bn.wikipedia.org/wiki?curid=1020353", "content": "ভূমি আপিল বোর্ড (ইংরেজি: Land Appeal Board) একটি আধা-বিচার বিভাগীয় সরকারি সংস্থা যা বাংলাদেশে ভূমি পরিচালনার বিষয়ে দায়ের করা আপিল শুনানির জন্য দায়বদ্ধ। এটি ভূমি ব্যবস্থাপনা এবং ভূমি প্রশাসন সম্পর্কিত বিষয়ে সরকারকে পরামর্শ দেয়। ভূমি আদালত, উপজেলা চেয়ারম্যান এবং উপজেলা সদস্যরা যে সিদ্ধান্ত নেন তা মূল্যায়নের জন্য এটি দায়বদ্ধ। জমি ও আইন সম্পর্কিত এর রায়গুলো চূড়ান্ত এবং আপিল করা যাবে না।\n\n\n== ইতিহাস ==\nভূমি আপিল বোর্ডের কার্যাদি মূলত ইস্ট ইন্ডিয়া কোম্পানির রাজস্ব বোর্ডের অন্তর্ভুক্ততে ১৭৭২ সালে প্রতিষ্ঠিত হয়। ১৯৭১ সালে বাংলাদেশের স্বাধীনতা পর্যন্ত রাজস্ব বোর্ড স্বাধীনভাবে কাজ করে চলেছিল তখন তার দায়িত্ব ভূমি প্রশাসন ও ভূমি সংস্কার বিভাগে অর্পিত হয়। আইন ও ভূমি সংস্কার মন্ত্রণালয়ের অধীনে ১৯৭৩ সালে ভূমি প্রশাসন ও ভূমি সংস্কার বিভাগ নতুন ভূমি মন্ত্রণালয়ে পরিণত হয় এবং রাজস্ব বোর্ড বাতিল হয়। ভূমি আপিল বোর্ড ১৯৮৯ সালের ভূমি আপিল বোর্ড আইন ১৯৮৯ এর মাধ্যমে গঠিত হয়েছিল যা সংসদের মধ্য দিয়ে পাস হয়েছিল এবং ১৯৮৯ সালের ৩১ মে বাংলাদেশের রাষ্ট্রপতি আইনে স্বাক্ষরিত হয়েছিল। ভূমি প্রশাসন বোর্ড দুটি বোর্ডে বিভক্ত হয়েছিল, ভূমি আপিল বোর্ড এবং ভূমি সংস্কার বোর্ড। এটি চেয়ারম্যান এবং বোর্ডের দুইজন সদস্য দ্বারা পরিচালিত হয়।\n\n\n== তথ্যসূত্র =="}