{"pageid": 1460910, "title": "অ্যাসিড পোকা", "url": "https://bn.wikipedia.org/wiki?curid=1460910", "content": "অ্যাসিড পোকা বা নাইরোবি ফ্লাই হল পেডেরাস প্রজাতির রোভ বিটলের দুটি প্রজাতির সাধারণ নাম, যা তানজানিয়া থেকে উদ্ভূত হয়েছে এবং পূর্ব আফ্রিকার স্থানীয় অধিবাসী। \nবিটলগুলি পেডেরিন নামে পরিচিত একটি ক্ষয়কারী পদার্থ ধারণ করে রাখে যা মানুষের ত্বকের সংস্পর্শে এলে রাসায়নিক দহন করতে পারে।   এই জ্বালাপোড়ার কারণে, অ্যাসিড পোকাকে কখনও কখনও \"ড্রাগন বাগ\" হিসাবে উল্লেখ করা হয়।\n\n\n== বর্ণনা ==\nপ্রাপ্তবয়স্ক পোকা প্রধানত কালো এবং লাল রঙের সমন্বয়ে গঠিত এবং দৈর্ঘ্যে ৬-১০ মিমি এবং প্রস্থে ০.৫-১.০ মিমি হয়। তাদের মাথা, উদরের নিম্নাংশ ও এলিট্রা (পক্ষ আবরণী) কালো এবং বক্ষ ও উদরের উর্ধাংশ লাল হয়।\n\n\n== বাসস্থান ==\nবিটলগুলি আর্দ্র পরিবেশে বাস করে এবং প্রায়শই কৃষির জন্য উপকারী কারণ তারা ফসলের কীটপতঙ্গ ভক্ষণ করে। প্রাপ্তবয়স্ক পোকারা ভাস্বর এবং ফ্লুরোসেন্ট আলোর প্রতি আকৃষ্ট হয় এবং ফলস্বরূপ, অজান্তেই মানুষের সংস্পর্শে আসে।\n\n\n== মানুষের সঙ্গে সম্পর্ক ==\n\n\n=== পেডেরাস ডার্মাটাইটিস ===\nবিটলগুলি হুল ফোটায় না বা কামড়ায় না, তবে তাদের হিমোলিম্ফে পেডেরিন নামে একটি শক্তিশালী টক্সিন থাকে যা ত্বকে ফোস্কা ফেলে এবং পেডেরাস ডার্মাটাইটিস নামে অবস্থার সৃষ্টি করে।\nরাতে ঘুমন্ত অবস্থায় পোকাটিকে সরানোর জন্য স্পর্শ করা হলে বা নিজের অজান্তেই ত্বকের বিরুদ্ধে ঘষা ফেললে এই পোকাটির টক্সিন বেরিয়ে ত্বকের সংস্পর্শে আসে ও জ্বালাপোড়ার অনুভূতি সৃষ্টি করে।\n\n\n== তথ্যসূত্র =="}