{"pageid": 1187028, "title": "ভাসিলিয়া ফাত্তাখোভা", "url": "https://bn.wikipedia.org/wiki?curid=1187028", "content": "ভাসিলিয়া রাজিফোভনা ফাত্তাখোভা (রুশ: Василя Разифовна Фаттахова, জন্ম ৩১ ডিসেম্বর ১৯৭৯, বেলোরেতস্ক - ২৬ জানুয়ারি ২০১৬, উফা) ছিলেন বাশকোরর্তোস্তানে একজন তাতার সঙ্গীতশিল্পী। তাকে তাতারস্তান প্রজাতন্ত্রের সম্মানিত শিল্পী (২০১৫)  এবং বাশকোরস্তান প্রজাতন্ত্রের সম্মানিত শিল্পী (২০১৫) ঘোষণা করা হয়েছিল।  তিনি প্রথম সুরকার উরাল রাশিতোভের \"তুগান ইয়াক\" গানটি পরিবেশনের জন্য তাতার এবং বাশকিরদের মধ্যে জনপ্রিয়তা অর্জন করেছিলেন।\n\n\n== জীবনের প্রথমার্ধ ==\nফাত্তাখোভা ১৯৭৯ সালের ৩১ ডিসেম্বর সোভিয়েত ইউনিয়নের বেলোরেস্ক, বাশকোরতোস্তানে জন্মগ্রহণ করেছিলেন। তিনি উচালি কলেজ অফ আর্টস অ্যান্ড কালচারের গায়কদল থেকে স্নাতক হন। \n১৯৯৯ সালে তিনি কন্ঠ বিভাগে উফা স্টেট ইনস্টিটিউট অফ আর্টসে ভর্তি হন। অক্টোবরে, তিনি ব্যাকআপ গায়ক হিসাবে আইদার গালিমভের ব্যান্ডের সাথে সফরে চলে যান। \n\n\n== কর্মজীবন ==\nফাত্তাখোভা তার হিট গান \"তুগান ইয়াক\" (হোমল্যান্ড) এর জন্য সবচেয়ে বিখ্যাত, তাতার ভাষায় পরিবেশিত এ গানটি রাশিয়া এবং বিশ্বের অন্যান্য স্থানে খ্যাতি অর্জন করে।  বায়ান বাদ দিয়ে তার বেশিরভাগ গানে শুধুমাত্র কণ্ঠস্বর এবং পারকাশন ব্যবহার করে রেকর্ড করা হয়, যা তাতার সঙ্গীতে প্রায় সর্বজনীন। গানটি \"ক্রিস্টাল নাইটিঙ্গেল\"  বৈচিত্র্যের উৎসবে \"আন্তর্জাতিক গান\" বিভাগে সেরা এবং ২০০৮ সালে বার্ষিক আন্তর্জাতিক উত্সব \"তাতার রিরি\" তাতার গানের \"দশম বার্ষিকীর সেরা হিট\" গান হিসাবে স্বীকৃতি পেয়েছিল। \nতার অন্যান্য সুপরিচিত গানের মধ্যে রয়েছে \"Әytelmәgәn mәhәbbәt\"  (২০০২, \"অব্যক্ত প্রেম\", বাশকির ভাষার একটি বিকল্প রয়েছে, যা আইদার গালিমভের সাথে দ্বৈত গাওয়া হয়েছে), \"ইয়ালগিজ মিলেশ\" (একাকী রোয়ান গাছ), \"এটিম \" (দ্য ফাদার), \"আলমাগাছ চেচাগে\" (অ্যাপল ফোটা), \"শাখটার ক্যারি\" (খনি শ্রমিকের গান)। ফাত্তাখোভা \"এভরি স্প্রিং\" নামে একটি বার্ষিক সফর করেন। \n\n\n== ব্যক্তিগত জীবন এবং মৃত্যু ==\nফাত্তাখোভা ২০০৭ সালে ইলগিজ গাবদেরাকাইপভকে বিয়ে করেছিলেন। ২০১১ সালে তাদের ছেলে করিমের জন্ম হয়। ফাত্তাখোভা ২৭ ডিসেম্বর ২০১৫ সালে তাদের কন্যা কামিলার জন্ম দেন।  কিন্তু কামিলার জন্ম দিতে গিয়ে প্রসভ জটিলতার কারণে তাকে উফার রিপাবলিকান ক্লিনিকাল হাসপাতালের নিবিড় পরিচর্যা ইউনিটে ভর্তি করা হয়।  চিকিৎসকরা পাঁচটি অস্ত্রোপচার করলেও গায়িকাকে বাঁচাতে পারেননি। ফলস্বরূপ, ফাত্তাখোভা ২৬ জানুয়ারি ২০১৬-এ উফার রিপাবলিকান ক্লিনিকাল হাসপাতালে ৩৬ বছর বয়সে মারা যান।  তাকে উফার দক্ষিণ কবরস্থানের \"ওয়াক অফ ফেম\" এ সমাহিত করা হয়েছে। \n\n\n== তথ্যসূত্র =="}