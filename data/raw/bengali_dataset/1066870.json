{"pageid": 1066870, "title": "রেনান লোদি", "url": "https://bn.wikipedia.org/wiki?curid=1066870", "content": "রেনান আউগুস্তো লোদি দোস সান্তোস (পর্তুগিজ: Renan Lodi; জন্ম: ৮ এপ্রিল ১৯৯৮; রেনান লোদি নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব আতলেতিকো মাদ্রিদ এবং ব্রাজিল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০১২ মৌসুমে, ব্রাজিলীয় ফুটবল ক্লাব আতলেতিকো পারানায়েন্সের যুব পর্যায়ের হয়ে খেলার মাধ্যমে লোদি ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬ মৌসুমে, আতলেতিকো পারানায়েন্সের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; আতলেতিকো পারানায়েন্সের হয়ে তিনি ৪৮ ম্যাচে ১টি গোল করেছেন। ২০১৯–২০ মৌসুমে, তিনি প্রায় ২৫ মিলিয়ন ইউরোর বিনিময়ে আতলেতিকো পারানায়েন্সে হতে স্পেনীয় ক্লাব আতলেতিকো মাদ্রিদে যোগদান করেছেন।\nতিনি ২০১৯ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ১৫ ম্যাচে অংশগ্রহণ গোল করেছেন। তিনি ব্রাজিলের হয়ে এপর্যন্ত ১টি কোপা আমেরিকায় (২০২১) অংশগ্রহণ করেছেন, যেখানে তিতের অধীনে রানার-আপ হয়েছেন।\n\n\n== প্রারম্ভিক জীবন ==\nরেনান আউগুস্তো লোদি দোস সান্তোস ১৯৯৮ সালের ৮ই এপ্রিল তারিখে ব্রাজিলের সেরানায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৯ সালের ১০ই অক্টোবর তারিখে, মাত্র ২১ বছর ৬ মাস ২ দিন বয়সে, বাম পায়ে ফুটবল খেলায় পারদর্শী লোদি সেনেগালের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭৯তম মিনিটে রক্ষণভাগের খেলোয়াড় আলেক্স সান্দ্রোর বদলি খেলোয়াড় হিসেবে তিনি মাঠে প্রবেশ করেন; ম্যাচে তিনি ১৬ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছেন। ম্যাচটি ১–১ গোলে ড্র হয়েছিল। ব্রাজিলের হয়ে অভিষেকের বছরে লোদি সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ জুলাই ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরেনান লোদি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রেনান লোদি  (ইংরেজি)  \nসকারবেসে রেনান লোদি (ইংরেজি) \nবিডিফুটবলে রেনান লোদি  (ইংরেজি)  \nট্রান্সফারমার্কেটে রেনান লোদি (ইংরেজি) \nওয়ার্ল্ডফুটবল.নেটে রেনান লোদি (ইংরেজি) \nইএসপিএন এফসিতে রেনান লোদি (ইংরেজি) \nন্যাশনাল-ফুটবল-টিমস.কমে রেনান লোদি (ইংরেজি)"}