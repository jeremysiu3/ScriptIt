{"pageid": 1030825, "title": "মহীশূর লোকগাথা জাদুঘর", "url": "https://bn.wikipedia.org/wiki?curid=1030825", "content": "মহীশূর লোকগাথা জাদুঘর হল ভারতের মহীশূরে অবস্থিত একটি শিল্পকলা সংগ্রহশালা যা সমগ্র কর্ণাটক রাজ্য থেকে বিভিন্ন লোকশিল্প ও কারুশিল্প সংগ্রহ, সংরক্ষণ এবং প্রদর্শন করে থাকে।\n\n\n== বর্ণনা ==\nলোকগাথা জাদুঘরটিতে সমগ্র কর্ণাটক থেকে লোকশিল্প ও কারুশিল্পের বিভিন্ন নিদর্শন সংগ্রহপূর্বক সংরক্ষণ করা রয়েছে। জাদুঘরটি ১৯৬৮ সালে প্রতিষ্ঠিত হয়েছিল। এটি মহীশূর বিশ্ববিদ্যালয়ের মনসাগঙ্গোত্রি ক্যাম্পাসের জয়লক্ষ্মী বিলাস ম্যানশনে অবস্থিত। প্রতিষ্ঠার পর থেকেই মহীশূর বিশ্ববিদ্যালয়ের লোককাহিনী অধ্যয়নের জন্য এটি অবদান রেখে আসছে। পি.আর.তিপ্পেস্বামী, জাভেরেগৌদা এবং জিশম পরমশিবাইয়ার মতো পণ্ডিতদের দ্বারা বিকশিত হয়ে জাদুঘরটি বর্তমান পর্যায়ে এসেছে। পি.আর.তিপ্পেস্বামী জাদুঘরের সংগ্রহ বাড়ানোর জন্য সমগ্র কর্ণাটক থেকে বিভিন্ন উপাদান নিয়ে এসেছিলেন। একটি লোককাহিনী যাদুঘর হিসাবে এটি কেবল লোকনিদর্শনগুলোই প্রদর্শন করে না, বরং সংগীত, নৃত্য ও নাটকের উপাদানগুলোও প্রদর্শন করে।\n\n\n== সংগ্রহশালা ==\nজাদুঘরটিতে প্রায় ৬,৫০০-এরও বেশি অনন্য লোককাহিনী নিদর্শনের চিত্তাকর্ষক সংগ্রহ রয়েছে। লোকশৈলীগত রূপ ও গঠন অনুসারে জাদুঘরের নিদর্শনগুলো শৃঙ্খলাবদ্ধভাবে সাজানো হয়েছে। চিত্রশালাটি লোককাহিনী, বড় পুতুল, লোকজীবন, সাহিত্য এবং শিল্পের জন্য আলাদা ভাগে বিভক্ত। লোকগাথা বিভাগে বেশ কয়েকটি মূল্যবান সংগ্রহ রয়েছে।\n\n\n== তথ্যসূত্র =="}