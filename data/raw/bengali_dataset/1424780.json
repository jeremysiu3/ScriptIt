{"pageid": 1424780, "title": "লিউ জুয়ানজি গুইই ফ্যাং", "url": "https://bn.wikipedia.org/wiki?curid=1424780", "content": "লিউ জুয়ানজি গুইই ফ্যাং (প্রথাগত চীনা: 劉涓子鬼遺方; সরলীকৃত চীনা: 刘涓子鬼遗方; ফিনিন: Liú Juānzi Guǐyí Fāng), শেনজিয়ান ইউ লিন নামেও পরিচিত (চীনা: 神仙遺論; ফিনিন: Shénxiān yí lùn), চিকিৎসাবিদ্যার একটি চীনা পাঠ্য যা কথিত লিউ জুয়ানজি রচিত এবং ৪৯৯ সালে বর্তমান চীনের উত্তর ও দক্ষিণ রাজবংশের সময় প্রকাশিত হয়েছিল। মূল বইটি দশ খন্ড নিয়ে গঠিত। বর্তমানে এটির অস্তিত্ব নেই। গং কিংজুয়ান সম্পাদিত বইটির একটি সংক্ষিপ্ত সংস্করণ সং রাজবংশের কোনো এক সময়ে প্রকাশিত হয়েছিল।\n\n\n== প্রকাশনার ইতিহাস ==\nচীনের প্রচলিত ঐতিহ্য অনুসারে, লিউ জুয়ানজি গুইই ফ্যাং পঞ্চম শতাব্দীর প্রথম দিকে সামরিক চিকিৎসক লিউ জুয়ানজি (劉涓子) লিখেছিলেন, তিনি ইয়ং জু ফ্যাং (癰疽方) বা \"বাধা এবং প্রতিবন্ধকতা\" অসুস্থতার চিকিৎসা প্রণালী\" পেয়েছিলেন হুয়াং ফু (黄父) নামক এক ভূতের কাছ থেকে। ৪৯৯ সালে উত্তর ও দক্ষিণ রাজবংশের সময় গ্রন্থটি প্রথম প্রকাশিত হয়, এটি অস্ত্রোপচার সম্পর্কে প্রাচীনতম চীনা চিকিৎসা পাঠ্য। মূল পাঠ্যটি দশটি জুয়ান বা খন্ড নিয়ে গঠিত কিন্তু এখন আর বিদ্যমান নয়, যদিও বইটির খন্ডাংশ ১৯০২ সালে জিনজিয়াংয়ে আবিষ্কৃত হয়েছিল।\nমূল বইয়ের বেশিরভাগ অংশই পরবর্তীতে অন্যান্য বইয়ে যেমন- অয়াই তাই মি ইয়াও ফ্যাং (外臺秘要方) ও চ্যাং লেই বেন সাও (證類本草)-এ প্রকাশিত হয়েছে। এছাড়াও মূল দশটি খণ্ডের পাঁচ খন্ড একত্রিত করে একটি টিকে থাকা সংক্ষিপ্ত সংস্করণ গং কিংজুয়ান (龔慶宣; ৫৫০–৫৭৭) দ্বারা সংকলিত হয়েছিল এবং তার মৃত্যুর অনেক পরে সং রাজবংশের (৯৬০–১২৭৯) আমলে কোন এক সময় প্রকাশিত হয়েছিল। পাঁচ-খণ্ডের সংস্করণের প্রায় সব সূত্রই পঞ্চম শতাব্দীর সুই ও তাং রাজবংশের লেখক, চিকিৎসক সান সিমিওর গ্রন্থ কিয়ানজিন ইফাং (千金翼方)- এ অনুলিপি করা হয়েছে।\n\n\n== বিষয়বস্তু ==\nগং কিংজুয়ানের সংগৃহীত ও সংকলিত পাঁচ খন্ডের সংস্করণে আলসার এবং কার্বাঙ্কেলের কারণ এবং চিকিৎসার পাশাপাশি রক্তের স্থবিরতা, পোড়া, অনিদ্রা, মাস্টাইটিস, হারিশ এবং স্ক্যাবিস মতো অন্যান্য রোগের চিকিৎসার বর্ণনা করা হয়েছে।\n\n\n== টীকা ==\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থসূত্র ==="}