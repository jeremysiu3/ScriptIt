{"pageid": 1083310, "title": "মেসন গ্রিনউড", "url": "https://bn.wikipedia.org/wiki?curid=1083310", "content": "মেসন উইল জন গ্রিনউড (ইংরেজি: Mason Greenwood, ইংরেজি উচ্চারণ: /ˈmeɪsn ˈgriːnwʊd/; জন্ম: ১ অক্টোবর ২০০১; মেসন গ্রিনউড নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ম্যানচেস্টার ইউনাইটেড এবং ইংল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় এবং দ্বিতীয় আক্রমণভাগের খেলোয়াড় হিসেবে খেলেন।\n২০০৭–০৮ মৌসুমে, মাত্র ৬ বছর বয়সে, ইংরেজ ফুটবল ক্লাব ম্যানচেস্টার ইউনাইটেডের যুব পর্যায়ের হয়ে খেলার মাধ্যমে গ্রিনউড ফুটবল জগতে প্রবেশ করেছেন এবং পরবর্তীকালে এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৮–১৯ মৌসুমে, ম্যানচেস্টার ইউনাইটেডের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। ২০১৫ সালে, গ্রিনউড ইংল্যান্ড অনূর্ধ্ব-১৫ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২০ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\nব্যক্তিগতভাবে, গ্রিনউড বেশ কিছু পুরস্কার জয়লাভ করেছেন, যার মধ্যে ২০১৮–১৯ মৌসুমে জিমি মারফি বর্ষসেরা যুব খেলোয়াড়ের পুরস্কার অন্যতম।\n\n\n== প্রারম্ভিক জীবন ==\nমেসন উইল জন গ্রিনউড ২০০১ সালের ১লা অক্টোবর তারিখে ইংল্যান্ডের পশ্চিম ইয়র্কশায়ারের ব্র্যাডফোর্ডে জন্মগ্রহণ করেছেন এবং ম্যানচেস্টারে তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগ্রিনউড ইংল্যান্ড অনূর্ধ্ব-১৫, ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ইংল্যান্ডের বয়সভিত্তিক দলের হয়ে তিনি ১৬ ম্যাচে অংশগ্রহণ করে ৩টি গোল করেছেন। তিনি ২০১৭ সালের ১১ই নভেম্বর তারিখে অনুষ্ঠিত প্রীতি ম্যাচে রাশিয়া অনূর্ধ্ব-১৭ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n২০২০ সালের ৫ই সেপ্টেম্বর তারিখে, মাত্র ১৮ বছর ১১ মাস ৫ দিন বয়সে, উভয় পায়ে ফুটবল খেলায় পারদর্শী গ্রিনউড আইসল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইংল্যান্ডের হয়ে অভিষেক করেছেন। উক্ত ম্যাচের ৭৮তম মিনিটে আক্রমণভাগের খেলোয়াড় হ্যারি কেনের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ইংল্যান্ড ১–০ গোলের ব্যবধানে জয়লাভ করেছিল। ইংল্যান্ডের হয়ে অভিষেকের বছরে গ্রিনউড মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ আগস্ট ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমেসন গ্রিনউড – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মেসন গ্রিনউড  (ইংরেজি)  \nসকারবেসে মেসন গ্রিনউড (ইংরেজি) \nবিডিফুটবলে মেসন গ্রিনউড  (ইংরেজি)  \nট্রান্সফারমার্কেটে মেসন গ্রিনউড (ইংরেজি) \nওয়ার্ল্ডফুটবল.নেটে মেসন গ্রিনউড (ইংরেজি) \nইএসপিএন এফসিতে মেসন গ্রিনউড (ইংরেজি) \nন্যাশনাল-ফুটবল-টিমস.কমে মেসন গ্রিনউড (ইংরেজি)"}