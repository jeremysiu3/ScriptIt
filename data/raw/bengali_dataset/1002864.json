{"pageid": 1002864, "title": "অ্যাপল এ১১", "url": "https://bn.wikipedia.org/wiki?curid=1002864", "content": "অ্যাপল এ১১ বায়োনিক হলো অ্যাপল কর্তৃক নকশাকৃত  এবং টিএসএমসি কর্তৃক নির্মিত  একটি ৬৪-বিট এআরএম-ভিত্তিক সিস্টেম অন এ চিপ (SoC) যা ২০১৭ সালের ১২ সেপ্টেম্বর আইফোন ৮, আইফোন ৮ প্লাস এবং আইফোন এক্স এর উদ্বোধনির সময় উপস্থাপন করা হয়েছিল। অ্যাপল জানিয়েছে যে উচ্চ-পারফরম্যান্স কোর দুটি অ্যাপল এ১০ এর তুলনায় ২৫% দ্রুত এবং উচ্চ-দক্ষতার কোর চারটি এ১০ এর এমন দুটি কোরের চেয়ে ৭০% পর্যন্ত দ্রুততর। \n\n\n== ডিজাইন ==\nএ১১-তে একটি অ্যাপল-ডিজাইন করা ৬৪-বিট এআরএমভি ৮-এ ছয় কোরের সিপিইউ রয়েছে, যার মধ্যে মনসুন নামে পরিচিত ২.৩৯ গিগাহার্জের দুটি উচ্চ-পারফরম্যান্স কোর এবং মিস্ট্রাল নামের চারটি শক্তি-সাশ্রয়ী কোর রয়েছে। মনসুন কোরগুলি হলো ৭-প্রশস্ত ডিকোড আউট-অফ-অর্ডার সুপারস্কেলার ডিজাইন, যেখানে মিস্ট্রাল কোরগুলি ৯-প্রশস্ত ডিকোড আউট-অফ-অর্ডার সুপারস্কেলার ডিজাইন। মিস্ট্রাল কোরগুলি অ্যাপল এ৬ এর সুইফ্ট কোরগুলির উপর ভিত্তি করে তৈরি।  এ১১ চিপে একটি নতুন দ্বিতীয় প্রজন্মের কর্মক্ষমতা নিয়ামক ব্যবহার করা হয়েছে, যা এ১১ চিপটিকে একসাথে ছয়টি কোর ব্যবহার করার অনুমতি দেয়, যা তার পূর্বসুরী এ১০ চিপে করা যায় না।\nএছাড়াও এ১১ চিপে একটি অ্যাপল-ডিজাইন করা তিন কোরবিশিষ্ট গ্রাফিক্স প্রসেসিং ইউনিট (জিপিইউ) সংযুক্ত করা হয়েছে যা এ১০ এর চেয়ে ৩০% দ্রুত গ্রাফিক্স পারফরম্যান্স দিতে পারে। এ১১ চিপে এম১১ মোশন কোপ্রোসেসর এমবেড করা হয়েছে। এ১১ এর মধ্যে একটি নতুন ইমেজ প্রসেসর রপ্যেছে যা গণনামূলক আলোকচিত্রগ্রহণ ফাংশনগুলি সমর্থন করে যেমন আলোর অনুমান, প্রশস্ত রঙিন ক্যাপচার এবং উন্নত পিক্সেল প্রসেসিং।\nএ১১ চিপটি ১০ ন্যানোমিটার ফিনএফইটি প্রক্রিয়া ব্যবহার করে টিএসএমসি কর্তৃক উৎপাদিত হয়েছে  এবং ৮.৭.৬৬ মিমি ২ আকারের ডাইয়ে ৪.৩ বিলিয়ন ট্রানজিস্টর  রয়েছে যা এ১০ এর চেয়ে ৩০% ছোট।  এটি প্যাকেজ অন প্যাকেজ (POP) পদ্ধতিতে আইফোন ৮-এ ২ গিগাবাইট LPDDR4X মেমরি এবং আইফোন ৮ প্লাস ও আইফোন এক্স-এ ৩ গিগাবাইটের LPDDR4X মেমরি  রয়েছে। \n\n\n== অ্যাপল এ১১ বায়োনিক ব্যবহার করে এমন পণ্য ==\nআইফোন ৮ এবং ৮ প্লাস\nআইফোন এক্স\n\n\n== আরও দেখুন ==\nঅ্যাপল ডিজাইনড প্রসেসর, অ্যাপলের ডিজাইন করা এআরএম-ভিত্তিক প্রসেসর\n\n\n== তথ্যসূত্র =="}