{"pageid": 1322333, "title": "বিবি রাজিন্দর কৌর", "url": "https://bn.wikipedia.org/wiki?curid=1322333", "content": "বিবি রাজিন্দর কৌর, যিনি রাজিন্দন নামেও পরিচিত, তিনি একজন শিখ রাজকন্যা ছিলেন। তিনি ছিলেন বাবা আলা সিংয়ের নাতনি। তিনি নিজের বীরত্বপূর্ণ গুণাবলী জন্য অধিক পরিচিত ছিলেন। তাঁর বাবার নাম ভূমলা সিং। তিনি ছিলেন বাবা মায়ের একমাত্র সন্তান। তাঁর মাত্র চার বছর বয়সে তাঁর বাবা ভুমলা সিং মারা গিয়েছিলেন। তিনি তাঁর দাদুর কাছে লালিত-পালিত হয়েছিলেন। ১৭৫১ সালে, ফাগুওয়ারার চৌধুরী তিলক চাঁদের সাথে তাঁর বিয়ে হয়।\n\n\n== জীবনী ==\nবিবি রাজিন্দর কৌর ১৭৩৯ সালে জন্মগ্রহণ করেছিলেন। জন্মের চার বছর পরেই তিনি তাঁর বাবাকে হারান। তাঁর দাদু বাবা আলা সিং তাঁকে বড় করে তোলেন। ১৭৫১ সালে, ফাগুওয়ারার চৌধুরী তিলক চাঁদের সাথে তাঁর বিয়ে হয়, কিন্তু তিলক চাঁদ খুব অল্প বয়সেই মারা যান। \n\n\n== বীরত্ব ==\n১৭৭৮ সালে, তাঁর খুড়তুতো ভাই পাটিয়ালার রাজা অমর সিংকে শিয়ালবার হরি সিং পরাজিত করেন। রাজিন্দর তাঁকে উদ্ধার করতে ৩,০০০ সৈন্যের নেতৃত্ব দেন। নাবালক রাজা সাহেব সিংয়ের শাসনকালে, রাজিন্দর কৌর মারাঠা আক্রমণের বিরুদ্ধে শহরকে রক্ষা করার জন্য আবার পাতিয়ালায় চলে আসেন। এক শক্তিশালী বাহিনীকে নেতৃত্ব দিয়ে তিনি মথুরা পর্যন্ত অগ্রসর হন যেখানে মারাঠাদের সাথে শান্তি আলোচনা শুরু হয়েছিল। ১৭৫৬ সালে, আহমদ শাহ দুররানির কাছে কিছু বকেয়া থাকায় বাবা আলা সিংকে গ্রেপ্তার করা হয় এবং লাহোরে নিয়ে যাওয়ার বন্দোবস্ত করা হয়, তখন রাজিন্দর কৌর বাবা আলা সিংয়ের কাছে যান এবং তাঁর মুক্তি নিশ্চিত করার জন্য অর্থ প্রদানের প্রস্তাব দেন। তাঁর স্বামী অল্প বয়সে মারা যান এবং তার ফলে দুই শতাধিক গ্রাম নিয়ে গঠিত পারিবারিক সম্পত্তির দায়িত্ব তাঁর হাতে পড়ে। \n\n\n== তথ্যসূত্র ==\n\n\n== সূত্র ==\n\"Bibi Princess Rajinder Kaur ji\", URL accessed 08/31/06"}