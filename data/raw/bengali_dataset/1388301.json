{"pageid": 1388301, "title": "মুনাওয়ার ফারুকী", "url": "https://bn.wikipedia.org/wiki?curid=1388301", "content": "মুনাওয়ার ফারুকী (জন্ম ২৮ জানুয়ারি ১৯৯২) একজন ভারতীয় স্ট্যান্ড আপ কমেডিয়ান এবং র‍্যাপার। ২০২২ সালে তিনি কঙ্গনা রানাওয়াত'র রিয়েলিটি টেলিভিশন শো 'লক আপ সিজন ১'-এ একজন প্রতিযোগী হিসেবে অংশ নেন এবং শোটির বিজয়ী হিসেবে আত্মপ্রকাশ করেন। তিনি বর্তমানে ভারতীয় রিয়েলিটি টিভি শো, বিগ বিস ১৭,-এর একজন প্রতিযোগী, যা ২০২৩ সালের অক্টোবরে শুরু হয়।\n\n\n== প্রাকজীবন ==\nফারুকি ২৮ জানুয়ারি ১৯৯২ সালে গুজরাতের জুনাগড় জেলায় একটি ভারতীয় মুসলিম পরিবারে জন্মগ্রহণ করেন। ২০০২ সালে গুজরাট দাঙ্গার সময় তার বাড়িঘর ধ্বংস হয়ে যায় এবং তার মা মারা যান, যখন তিনি ১৩ বছর বয়সী ছিলেন। তারপর তার পরিবার মুম্বই চলে আসে।\n১৩ বছর বয়সে তার বাবা অসুস্থ হয়ে পড়লে তিনি পরিবারের জন্য কাজ করতে বাধ্য হন। স্কুলে যাওয়ার পাশাপাশি তিনি একটি থালা-বাসনের দোকানে কাজ করতেন।\n\n\n== কর্মজীবন ==\nএপ্রিল ২০২০ সালে, তিনি তার চ্যানেলে \"দাউদ, যমরাজ ও অরত\" নামে একটি স্ট্যান্ডআপ কমেডি ভিডিও আপলোড করেন, যা তাকে তার প্রাথমিক তারকাখ্যাতি এনে দেয়। ২০২০ সালের আগস্ট মাসে তিনি ভারতীয় সংগীতশিল্পী স্পেক্ট্রার সহযোগিতায় তার প্রথম গান \"জবাব\" প্রকাশ করেন।\n২০২১ সালের ২৮ ফেব্রুয়ারি তিনি তার ইউটিউব চ্যানেলে \"ঘোস্ট স্টোরি\" নামে একটি স্ট্যান্ডআপ কমেডি ভিডিও আপলোড করেন।\n২০২২ সালে তিনি কঙ্গনা রনৌতের রিয়েলিটি টেলিভিশন শো লক আপ-এ একজন প্রতিযোগী হন। ২০২২ সালের ৮ মে তাকে শোয়ের বিজয়ী ঘোষণা করা হয়।\n২০২২ সালের ০৫ নভেম্বর তিনি প্রিন্স নরুলা এবং রনয় অঞ্জলির সাথে ' শোধ ' নামে একটি পাঞ্জাবি গান করেছিলেন।\n\n\n== আইনি ঝামেলা ==\nমুনাওয়ার ফারুকির, একজন জনপ্রিয় ভারতীয় স্ট্যান্ড-আপ কমেডিয়ান, ২০২১ সালের ১ জানুয়ারি মধ্যপ্রদেশের ইন্দোরে তার একটি শোয়ের মাঝখানে গ্রেপ্তার হন। অভিযোগ করা হয়েছিল যে তিনি তার শোতে হিন্দু দেবতা এবং ভারতের স্বরাষ্ট্রমন্ত্রী অমিত শাহ সম্পর্কে আপত্তিকর মন্তব্য করেছিলেন।\nফারুকি তার সফরে ছিলেন যেখানে তিনি ভারতের বিভিন্ন শহরে কমেডি অভিনয় করছিলেন। ১ জানুয়ারী, তিনি ইন্দোরের মুনরো ক্যাফেতে একটি শো করেছিলেন। শোয়ের মাঝখানে, বিজেপি বিধায়ক মালিনী গৌরের ছেলে একলভ্য সিং গৌর তাকে বাধা দেন এবং তাকে গ্রেপ্তারের দাবি জানান।\nগৌর অভিযোগ করেন যে ফারুকির শোতে হিন্দু দেবতাদের অপমান করা হয়েছে। তিনি আরও অভিযোগ করেন যে ফারুকির শোতে অমিত শাহকে নিয়ে আপত্তিকর মন্তব্য করা হয়েছে। ফারুকিকে গ্রেপ্তার করা হয়েছিল এবং তাকে ইন্দোরের একটি পুলিশ থানায় নিয়ে যাওয়া হয়েছিল। তাকে ভারতে ঘৃণা আইনের অধীনে গ্রেপ্তার করা হয়েছিল।\nফারুকির বিরুদ্ধে পুলিশের অভিযোগ ছিল যে তিনি তার শোতে হিন্দু দেবতাদের অপমান করেছিলেন এবং অমিত শাহকে নিয়ে আপত্তিকর মন্তব্য করেছিলেন। তবে, পুলিশের কাছে ফারুকির বিরুদ্ধে কোনও প্রমাণ ছিল না। ফারুকির গ্রেপ্তার ভারতে একটি বিতর্কিত বিষয় হয়ে ওঠে। অনেকে ফারুকির গ্রেপ্তারকে রাজনৈতিকভাবে উদ্দেশ্যপ্রণোদিত বলে মনে করেন। ফারুকিকে অবশেষে ৫ ফেব্রুয়ারি সুপ্রিম কোর্ট থেকে জামিন দেওয়া হয়েছিল।\n\n\n== ফিল্মগ্রাফী ==\n\n\n=== টেলিভিশন ===\n\n\n== ডিস্কোগ্রাফী ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মুনাওয়ার ফারুকী (ইংরেজি)\nটুইটারে মুনাওয়ার ফারুকী \nইউটিউবে মুনাওয়ার ফারুকীর চ্যানেল"}