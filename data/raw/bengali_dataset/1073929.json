{"pageid": 1073929, "title": "জামিয়া হোসাইনিয়া আশরাফুল উলুম, বড় কাটরা", "url": "https://bn.wikipedia.org/wiki?curid=1073929", "content": "আল জামিয়া হোসাইনিয়া আশরাফুল উলুম, বড় কাটরা (সংক্ষেপে বড় কাটরা মাদ্রাসা) পুরান ঢাকার চকবাজারের বড় কাটরায় অবস্থিত একটি কওমি মাদ্রাসা। স্থানীয় ধর্মপরায়ন ব্যক্তিদের সহায়তায় ১৯৩১ সালে এটি প্রতিষ্ঠা লাভ করে। প্রতিষ্ঠার পর নানাবিধ কারণে কিছুদিন বন্ধ থাকে। ১৯৩৬ সালে স্থানীয় ব্যবসায়ী মুহাম্মাদ হোসাইনের সহযোগিতায় শামসুল হক ফরিদপুরী এ মাদ্রাসা পুনঃপ্রতিষ্ঠা করেন। তার সহযোগী ছিলেন আবদুল ওয়াহহাব পীরজী ও মোহাম্মদুল্লাহ হাফেজ্জী। বিখ্যাত আলেম ও মুহাদ্দিসদের পাঠদানের সুনাম সর্বত্র ছড়িয়ে পড়লে বিভিন্ন জায়গা থেকে শিক্ষার্থীরা এখানে এসে ভর্তি হয়। এ মাদ্রাসায় জাফর আহমদ উসমানি, উবায়দুল হক, মুহাম্মাদ তফজ্জল হোসাইন , মাওলানা হিদায়াতুল্লাহ , মুফতী আবদুল বারী  সহ প্রমুখ খ্যাতিমান আলেম শিক্ষকতা করেন। বাংলাদেশে ইসলামি শিক্ষা বিস্তারে এ মাদ্রাসা নেতৃস্থানীয় ভূমিকা পালন করেছে। আজিজুল হক, আমিনুল ইসলাম, আবদুল আজিজ, আবদুল জব্বার, মমতাজ উদ্দীন সহ প্রমুখ খ্যাতিমান আলেম এ মাদ্রাসার ছাত্র ছিলেন।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}