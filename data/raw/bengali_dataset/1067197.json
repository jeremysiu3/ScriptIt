{"pageid": 1067197, "title": "ইন্দোনেশিয়া দূতাবাস, ঢাকা", "url": "https://bn.wikipedia.org/wiki?curid=1067197", "content": "ঢাকায় অবস্থিত ইন্দোনেশিয়া প্রজাতন্ত্রের দূতাবাস (ইন্দোনেশীয়: Kedutaan Besar Republik Indonesia di Dhaka) হচ্ছে বাংলাদেশের রাজধানী ঢাকায় অবস্থিত ইন্দোনেশিয়ার একটি কূটনৈতিক মিশন। এটি ঢাকার গুলশানে অবস্থিত। এই দূতাবাসের মাধ্যমে দেশটি বাংলাদেশের পাশাপাশি নেপালেও কূটনৈতিক কার্যক্রম পরিচালনা করে থাকে।\n\n\n== ইতিহাস ==\nবাংলাদেশের স্বাধীনতার আগে ঢাকায় ইন্দোনেশিয়ার একটি কনস্যুলেট জেনারেল অফিস ছিল। বাংলাদেশ স্বাধীন হওয়ার পর ১৯৭২ সালের ২৫ ফেব্রুয়ারি ইন্দোনেশিয়া বাংলাদেশকে স্বীকৃতি দেয়। সে বছরের ১ মে ঢাকার ৭৫ গুলশান এভিনিউয়ে ইন্দোনেশিয়া দূতাবাস যাত্রা শুরু করে। পরবর্তীতে ২০০০ সালে দূতাবাসটি গুলশান-২ এ স্থানান্তরিত হয়।\nঅন্যদিকে, ১৯৬৫ সালে ইন্দোনেশিয়া নেপালে একটি দূতাবাস প্রতিষ্ঠা করেছিল, যা ১৯৬৭ সালে বন্ধ করে দেওয়া হয়। ১৯৬৭ থেকে ২০০৪ সাল পর্যন্ত রেঙ্গুনে অবস্থিত দূতাবাস থেকে নেপালে কূটনৈতিক কার্যক্রম পরিচালনা করা হত। ২০০৪ সালে বাংলাদেশে অবস্থিত দূতাবাসটির উপর এ দায়িত্ব অর্পণ করা হয়। ২০১০ সালের এপ্রিলে এ দূতাবাসের অধীনে কাঠমান্ডুতে একটি অনারারি কনস্যুলেট প্রতিষ্ঠিত হয়।\n\n\n== রাষ্ট্রদূতবৃন্দ ==\n\n\n== অনারারি কনস্যুলেট ==\nইন্দোনেশিয়া প্রজাতন্ত্রের অনারারি কনস্যুলেট, নেপাল\nইন্দোনেশিয়া প্রজাতন্ত্রের অনারারি কনস্যুলেট, চট্টগ্রাম\n\n\n== আরও দেখুন ==\nইন্দোনেশিয়া–বাংলাদেশ সম্পর্ক\nইন্দোনেশিয়া-নেপাল সম্পর্ক\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nফেসবুকে ইন্দোনেশিয়া দূতাবাস, ঢাকা"}