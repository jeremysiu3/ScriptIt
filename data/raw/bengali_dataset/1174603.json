{"pageid": 1174603, "title": "২০২২ ফিফা বিশ্বকাপ গ্রুপ নির্বাচন", "url": "https://bn.wikipedia.org/wiki?curid=1174603", "content": "২০২২ সালের ১লা এপ্রিল তারিখে ১৯:০০টায় (এএসটি) কাতারের দোহার দোহা এক্সিবিশন অ্যান্ড কনভেনশন সেন্টারে ২০২২ ফিফা বিশ্বকাপের চূড়ান্ত ড্র অনুষ্ঠিত হয়েছে। যেহেতু ড্রটি বাছাইপর্বের ম্যাচ সমাপ্তির পূর্বে অনুষ্ঠিত হয়েছিল, তাই আন্ত-কনফেডারেশন প্লে-অফের দুই বিজয়ী এবং উয়েফা প্লে-অফের পথ এ-এর বিজয়ী দলের নাম উক্ত সময়ে নিশ্চিত হয়নি। এই আসরের ড্রয়ের জন্য ২০২২ সালের ৩১শে মার্চ তারিখে প্রকাশিত পুরুষদের ফিফা বিশ্ব র‌্যাঙ্কিংয়ের ওপর ভিত্তি করে ৩২টি দলকে ৮টি করে চারটি পাত্রে বিভক্ত করা হয়েছিল, একটি গ্রুপ গঠনের জন্য প্রতিটি পাত্র থেকে একটি দল নির্বাচন করা হয়েছিল।\nআয়োজক হিসেবে কাতার স্বয়ংক্রিয়ভাবে পাত্র ১-এর এ১ স্থানে নিযুক্ত হয়েছিল, যেখানে তাদের সাথে ফিফা বিশ্ব র‌্যাঙ্কিংয়ের সর্বোচ্চ অবস্থানে থাকা সাতটি উত্তীর্ণ দল ছিল। উত্তীর্ণ দলগুলোর ফিফা বিশ্ব র‌্যাঙ্কিংয়ে ৮ম থেকে ১৫তম স্থান অধিকারী দলগুলো পাত্র ২-এ অবস্থান করেছিল, অন্যদিকে ১৬তম থেকে ২৩তম স্থানে অবস্থানকারী দলগুলো পাত্র ২-এ অবস্থান করেছিল। অবশেষে, পাত্র ৪-এ সর্বনিম্ন র‍্যাঙ্কিংয়ের পাঁচটি দলের পাশাপাশি আন্ত-কনফেডারেশন প্লে-অফের দুই বিজয়ী দল এবং উয়েফা প্লে-অফের পথ এ-এর বিজয়ী দল স্থান ছিল। ড্রয়ের সময় একটি নিয়ম ছিল; উয়েফার দল ব্যতীত একই কনফেডারেশনের দলগুলো একই গ্রুপে ড্র করা যাবে না, যার জন্য প্রতি গ্রুপে কমপক্ষে একটি এবং দুটির বেশি ছিল না। এই নিয়মটি স্বয়ংক্রিয়ভাবে নির্ধারিত দলের ক্ষেত্রেও প্রয়োগ করা হয়েছিল, প্রতিটি প্লে-অফের সম্ভাব্য বিজয়ীদের ক্ষেত্রেও কনফেডারেশনের এই নিয়মটি প্রয়োগ করা হয়েছিল। ড্রটি পাত্র ১-এর মধ্য দিয়ে শুরু হয়েছিল এবং পাত্র ৪-এর মধ্য দিয়ে শেষ হয়েছিল, প্রতিটি পাত্রের একটি দল নির্বাচিত হওয়ার পর ইংরেজি বর্ণানুক্রমিকভাবে প্রথম উপলব্ধ গ্রুপে পরবর্তী দলের স্থান বরাদ্দ করা হয়েছিল। অতঃপর (ম্যাচের সময়সূচীর উদ্দেশ্যে) গ্রুপের মধ্যে দলের অবস্থান নির্ধারণ করা হয়েছিল, যেখানে পাত্র ১-এর দলগুলো স্বয়ংক্রিয়ভাবে প্রতিটি গ্রুপের প্রথম অবস্থান ধারণ করেছিল। ড্রয়ের জন্য ব্যবহৃত পাত্রগুলো নিচে উল্লেখ করা হলো:\n\n\n== সংশ্লিষ্ট কর্মকর্তা ==\n২০২২ ফিফা বিশ্বকাপে উত্তীর্ণ ৩২টি দলকে (যার মধ্যে ২৯টি নির্ধারিত হয়েছিল) চারটি করে আটটি গ্রুপে বিভক্ত করা হয়েছিল। অবশিষ্ট তিনটি স্থানের মধ্যে দুইটি ১৩ই অথবা ১৪ই জুন আন্তঃমহাদেশীয় প্লে-অফের বিজয়ীদের দ্বারা পূরণ করা হয়েছিল, তৃতীয় স্থানটি ইউরোপীয় বাছাইপর্বের প্লে-অফের পথ এ-এ বিজয়ী দ্বারা পূর্ণ হয়েছিল, যা ২০২২-এ ইউক্রেনে রুশ আক্রমণের কারণে বিলম্বিত হয়েছিল।\nএই ড্রয়ে ২,০০০ জন অতিথি উপস্থিত ছিলেন এবং কার্লি লয়েড, জেরমেইন জিনাস এবং সামান্থা জনসনের ড্রয়ের নেতৃত্বে ছিলেন, এছাড়াও কাফু (ব্রাজিল), লোথার মাথেউস (জার্মানি), আদিল আহমেদ মালাল্লা (কাতার), আলি দায়ি (ইরান), বোরা মিলুতিনোভিচ (সার্বিয়া/মেক্সিকো), জে-জে ওকোচা (নাইজেরিয়া), রাবাহ মাজার (আলজেরিয়া) এবং টিম কেহিলের (অস্ট্রেলিয়া) মতো খেলোয়াড়দের সহায়তায় ড্রটি অনুষ্ঠিত হয়েছিল।\n\n\n== পাত্র ==\n২০২২ সালের ৩১শে মার্চ তারিখে প্রকাশিত পুরুষদের ফিফা বিশ্ব র‌্যাঙ্কিংয়ের ওপর ভিত্তি করে এই ড্রয়ের ৩২টি দলকে ৮টি করে চারটি পাত্রে বিভক্ত করা হয়েছিল।\n\n\n== চূড়ান্ত ড্র ==\nচারটি পাত্রের প্রতিটি থেকে একটি করে দল নির্বাচন করার মাধ্যমে আটটি গ্রুপ এলোমেলোভাবে গঠন করা হয়েছিল। এই ড্রয়ের একটি শর্ত ছিল, যা হচ্ছে একই কনফেডারেশনের দুটি দল (ইউরোপ ব্যতীত) একই গ্রুপে স্থান পারবে না। একমাত্র দল পাত্রে যার স্থান পূর্বনির্ধারিত ছিল তা ছিল এ১, যেখানে আয়োজক কাতার অবস্থান করেছিল।\n\n\n== টীকা ==\n\n\n== তথ্যসূত্র =="}