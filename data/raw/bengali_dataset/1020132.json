{"pageid": 1020132, "title": "আখাউড়া–আগরতলা রেলপথ", "url": "https://bn.wikipedia.org/wiki?curid=1020132", "content": "আখাউড়া–আগরতলা রেলপথ বাংলাদেশ ও ভারতের নির্মাণাধীন একটি রেলপথ।\n\n\n== ইতিহাস ==\n\nভারতের উত্তর-পূর্বাঞ্চলীয় রাজ্য ত্রিপুরার আগরতলা ও বাংলাদেশের আখাউড়া রেলওয়ে স্টেশনকে সংযুক্ত করার জন্য দুই দেশের সরকার ২১ মে ২০১৩ তারিখে সমঝোতা স্মারক স্বাক্ষর করে। রেলপথের মোট দৈর্ঘ্য হবে ১৫.০৫৪ কিলোমিটার, যার মধ্যে মাত্র ৫ কিলোমিটার ভারতের দিকে বাকী অংশ বাংলাদেশের। ২৯ জুলাই ২০১৮ তারিখে রেলপথ নির্মাণের কাজ শুরু হয়। ২০২০ সালে নির্মাণকাজ শেষ হওয়ার কথা থাকলেও কোভিড-১৯ মহামারীর জন্য তা সম্ভব হয়নি। পরবর্তীতে এর নির্মাণকাজের সময়কাল মে ২০২১-এ পেছানো হয়। এরপর এর লক্ষ্যমাত্রা যথাক্রমে জুন ২০২২ ও জুন ২০২৩-এ নির্ধারিত হয়। ২০২৩ সালের,এপ্রিল অনুযায়ী ৮৮% নির্মাণকাজ শেষ হয় এবং বলা হয় যে সম্পূর্ণ কাজ পরবর্তী ৬ মাসের মধ্যে সমাপ্ত হবে।\n\n\n== স্টেশন তালিকা ==\nআখাউড়া রেলওয়ে স্টেশন\nগঙ্গাসাগর রেলওয়ে স্টেশন\nনিশ্চিন্তিপুর রেলওয়ে স্টেশন\nআগরতলা রেলওয়ে স্টেশন\n\n\n== তথ্যসূত্র =="}