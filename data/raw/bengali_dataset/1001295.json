{"pageid": 1001295, "title": "লুক্সেমবার্গের ইতিহাস", "url": "https://bn.wikipedia.org/wiki?curid=1001295", "content": "লুক্সেমবার্গের ইতিহাস হ'ল তার ভৌগোলিক অঞ্চল নিয়ে গঠিত লুক্সেমবার্গ দেশের ইতিহাস। \nযদিও এর লিপিবদ্ধ ইতিহাস প্রাচীন রোমে পাওয়া যায় তবে মনে করা হয় লুক্সেমবার্গের যথাযথ ইতিহাসের সূচনা হয়েছিল ৯১৫ সালে। নিম্নলিখিত পাঁচ শতাব্দীতে শক্তিশালী লুক্সেমবার্গ হাউস এর উত্থাণ হয়েছিল কিন্তু এর বিলুপ্তি দেশটির স্বাধীনতার অবসান ঘটিয়ে ছিল। বারগুন্ডিয়ান শাসনের একটি সংক্ষিপ্ত সময়ের পরে দেশটি ১৪৭৭ সালের দিকে হাবসবার্গ এর দখলে চলে যায়।\nআশি বছরের যুদ্ধের পরে লুক্সেমবার্গ দক্ষিণ নেদারল্যান্ডস এর একটি অংশে পরিণত হয় যা ১৭১৩ সালে হাবসবার্গ বংশের অস্ট্রিয়ান শাখার  অধীনে চলে যায়। ফরাসি বিপ্লবের  পরে ১৮১৫ সালের প্যারিস চুক্তি অনুসারে লুক্সেমবার্গকে নেদারল্যান্ডস এর সাথে একটি পারসোনাল ইউনিয়ন এর অন্তর্গত গ্র্যান্ড ডুচে -তে রূপান্তরিত করা হয়। এই চুক্তির ফলে দ্বিতীয় বার লুক্সেমবার্গের বিভাজন ঘটে যার প্রথমটি হয়েছিল ১৬৫৮ সালে এবং পরেরটি ১৮৩৯ সালে। যদিও এই চুক্তির ফলে লুক্সেমবার্গ অঞ্চলের অনেক হ্রাস প্রাপ্তি ঘটে তবুও পরবর্তীকালে তার আনুষ্ঠানিক স্বাধীনতা প্রতিষ্ঠিত হয় যা নিশ্চিত হয় ১৮৬৭ সালের লুক্সেমবার্গের সঙ্কট কালে।\nপরবর্তী দশকগুলিতে লুক্সেমবার্গ জার্মানির আরও প্রভাব ক্ষেত্র এর অধীনে এসে পড়ে। বিশেষ করে ১৮৯০ সালে পৃথক শাসনকেন্দ্র তৈরির পরে। জার্মানি একে দখলে রাখে ১৯১৪ থেকে ১৯১৮ সাল অবধি এবং আবারও ১৯৪০ থেকে ১৯৪৪ অবধি। দ্বিতীয় বিশ্বযুদ্ধ শেষ হওয়ার পর থেকে লুক্সেমবার্গ বিশ্বের অন্যতম ধনী দেশ হয়ে ওঠে। লুক্সেমবার্গ এখন উন্নত আর্থিক পরিষেবা খাত, রাজনৈতিক স্থিতিশীলতা এবং ইউরোপীয় সংহতিকরণ দ্বারা এক কৃতকর্মা রাষ্ট্র।\n\n\n== প্রথম ইতিহাস ==\n\nএখনকার লুক্সেমবার্গের আওতাভুক্ত অঞ্চলটিতে প্রায় ৩৫,০০০ বছর পূর্বের প্যালিওলিথিক বা পুরাতন প্রস্তর যুগের আদিম বাসিন্দাদের বসবাসের প্রমাণ পাওয়া গেছে। এই সময়কালের প্রাচীনতম নিদর্শন স্বরূপ সজ্জিত হাড় পাওয়া গিয়েছে ওয়েটরেঞ্জ-এ।\nতবে সভ্যতার প্রথম প্রকৃত প্রমাণ পাওয়া গেছে খ্রিস্টপূর্ব ৫ম সহস্রাব্দ বা নতুন প্রস্তর যুগের কিছু গৃহের নিদর্শন। লুক্সেমবার্গের দক্ষিণে গ্রেভেনম্যাচার, ডিইকিরিখ, অ্যাসপেল্ট এবং ওয়েইলার-লা-ট্যুর এ নমুনাগুলির সন্ধান পাওয়া গেছে। আবাসগুলির মূল কাঠামো গাছের কাণ্ড, কাদা-মাটি লেপা দেওয়াল এবং থ্যাঁতলানো খাগড়া বা খড়ের ছাদের সংমিশ্রণে তৈরি হয়েছিল। এই সময়ের মৃৎশিল্পের নিদর্শন রেমারসচেন এর নিকটে পাওয়া গেছে।\nলুক্সেমবার্গে ব্রোঞ্জ যুগের শুরুর খুব বেশি নিদর্শন পাওয়া যায় নি। খ্রিস্টীয় ত্রয়োদশ থেকে অষ্টম শতাব্দীর মধ্যবর্তী সময়ের বেশ কয়েকটি স্থানের আবাসে মৃৎশিল্প, ছুরি এবং গয়নার নিদর্শন পাওয়া গেছে। এই সব স্থানগুলির মধ্যে নোসপেল্ট, ডালহেইম, মোম্পাচ এবং রেমারসচেন অন্তর্ভুক্ত রয়েছে।\nবর্তমানে লুক্সেমবার্গে লৌহ যুগ সময়কালের সেল্টিকরা বাস করত (প্রায় খ্রিস্টপূর্ব ৬০০ খ্রিস্টাব্দ থেকে ১০০ খ্রিস্টাব্দ অবধি)।\nগাউল উপজাতি বর্তমানে লা টেন পিরিয়ড-এর পরে এবং পরবর্তী সময়ে লুক্সেমবার্গে বসবাসকারী ট্রেভেরি নামে পরিচিত ছিল। তারা খ্রিস্টপূর্ব প্রথম শতাব্দীতে সমৃদ্ধির উচ্চতর শিখরে পৌঁচেছিল। এখনকার লুক্সেমবার্গের দক্ষিণে, পশ্চিম জার্মানি এবং পূর্ব ফ্রান্সে মোসেলে উপত্যকা এর নিকটে তারা ওপিডা নামের লৌহ যুগের বেশ কয়েকটি দুর্গ-বসতি স্থাপন করেছিল। এই সময়কালের বেশিরভাগ প্রত্নতাত্ত্বিক প্রমাণ সমাধিগুলিতে আবিষ্কৃত হয়েছে যার অনেকগুলি টাইটেলবার্গ -এর সাথে ঘনিষ্ঠভাবে জড়িত। ওখানের একটি ৫০ হেক্টর জমিতে এই সময়ের আবাসন এবং হস্তশিল্প সম্পর্কে অনেক কিছু নিদর্শনের দর্শণ মেলে।\nএই অঞ্চলে জুলিয়াস সিজার এর অধীনস্থ রোমানরা খ্রিস্টপূর্ব ৫৩ সালে তাদের বিজয় এবং দখল সম্পন্ন করে। বর্তমান লুক্সেমবার্গ অঞ্চল সম্পর্কে প্রথম পরিচিত উল্লেখটি জুলিয়াস সিজার তাঁর \"গ্যালিক যুদ্ধের বিবরণী\"-তে লিখেছিলেন।  গ্যালিক উপজাতি এর চেয়ে বেশিরভাগ ট্রেভেরি রোমানদের সাথে আরও বেশি সমন্বয় সাধন ক'রে রোমান সভ্যতার সাথে খাপ খাইয়ে নিয়েছিল। খ্রিস্টীয় প্রথম শতাব্দীতে দুটি বিদ্রোহ হলেও স্থায়ীভাবে রোমের সাথে তাদের সৌহার্দ্যপূর্ণ সম্পর্কের ক্ষতি হয়নি। ট্রেভেরির ভূমিটি প্রথমে গ্যালিয়া সেল্টিকার অংশে ছিল। তবে ৯০ খ্রিস্টাব্দে ডোমিশিয়ান সংস্কারের মাধ্যমে একে গ্যালিয়া বেলজিকার সাথে যোগ করা হয়েছিল।\nচতুর্থ শতাব্দী থেকে গ্যালিয়া বেলজিকায় জার্মানিক ফ্রাঙ্কদের অনুপ্রবেশ শুরু হয় এবং ৪০৬ খ্রিস্টাব্দে রোম অঞ্চলটিকে পরিত্যাগ করে।\n৪৮০-এর দশকের মধ্যে লুক্সেমবার্গে পরিণত হওয়ার অঞ্চলটি অস্ট্রাসিয়ার মেরোভিঞ্জিয়ার অংশ হয় এবং অবশেষে ক্যারোলিঞ্জিয়ান সাম্রাজ্য এর মূল ভূখণ্ডের অংশ হয়ে ওঠে।\nভার্দু চুক্তি (৮৪৩) অনুসারে এটি মধ্য ফ্রানসিয়া এবং ৮৫৫ সালে লোথারিনজিয়া-এর অংশে আসে। ৯৫৯ সালে পরবর্তী বিভাগের সাথে সাথে এটি পবিত্র রোমান সাম্রাজ্যের অন্তর্গত ডুচি অফ আপার লরেন এর ভাগে আসে।\n\n\n== পাদটীকা =="}