{"pageid": 1360548, "title": "ফ্লোরেন্সের ডাচি", "url": "https://bn.wikipedia.org/wiki?curid=1360548", "content": "ফ্লোরেন্সের ডাচি (ইতালীয়: Ducato di Firenze) ছিল ইতালির তোসকানা অঞ্চলে অবস্থিত ফ্লোরেন্স শহর-কেন্দ্রিক একটি ইতালীয় রাজত্ব। ১৫৩০ সালে সম্রাট পঞ্চম চার্লস ফ্লোরেন্সে মেদিচি শাসন পুনরুদ্ধার করার পর এই ডাচি প্রতিষ্ঠিত হয়েছিল পোপ সপ্তম ক্লিমেন্ত নিজেও মেদিচি পরিবারের একজন সদস্য ছিলেন। তিনি তার আত্মীয় আলেসান্দ্রো দে' মেদিচিকে ফ্লোরেন্সীয় প্রজাতন্ত্রের ডিউক হিসাবে নিযুক্ত করেছিলেন। এর ফলে ফ্লোরেন্স প্রজাতন্ত্র একটি বংশগত রাজতন্ত্রে রূপান্তরিত হয়েছিল।দ্বিতীয় ডিউক প্রথম কসিমো একটি শক্তিশালী ফ্লোরেন্টাইন নৌবাহিনী প্রতিষ্ঠা করেছিলেন এবং এলবা অঞ্চল কিনে সিয়েনা জয় করার মাধ্যমে রাজ্যবিস্তার করেছিলেন। ১৫৬৯ সালে পোপ কসিমোকে গ্র্যান্ড ডিউক অফ তোসকানা ঘোষণা করেন। এরপর থেকে মেদিচি পরিবার ১৭৩৭ সাল পর্যন্ত তোসকানার গ্র্যান্ড ডাচি শাসন করে।\n\n\n== উৎস ও সংবিধান ==\nফ্লোরেন্স ১৪৩৪ সাল থেকে অনানুষ্ঠানিক মেদিচি নিয়ন্ত্রণে ছিল। কগনাক লিগের যুদ্ধের সময় ফ্লোরেনটাইনরা মেদিচির বিরুদ্ধে বিদ্রোহ করেছিল। তারপরে ইপ্পোলিতো দে' মেদিচি প্রতিনিধিত্ব করে তাদের প্রজাতন্ত্রের স্বাধীনতা পুনরুদ্ধার করতে সক্ষম হয়। ফ্লোরেন্স অবরোধে এই প্রজাতন্ত্রের আত্মসমর্পণের পর, পবিত্র রোমান সম্রাট  একটি ঘোষণা জারি করেন। তাতে স্পষ্টভাবে বলা হয় যে তিনি এবং কেবল তিনিই ফ্লোরেন্সের সরকার নির্ধারণ করতে পারেন। ১৫৩০ সালের ১২ আগস্ট সম্রাট ফ্লোরেন্স প্রজাতন্ত্রে মেদিচিদের বংশানুক্রমিক শাসক নির্ধারণ করেন।\nপোপ সপ্তম ক্লেমেন্ত তার আত্মীয় আলেসান্দ্রো দে'মেদিচিকে ফ্লোরেন্সের শাসক হিসাবে চেয়েছিলেন, তবে ফ্লোরেন্টাইনরা গণতান্ত্রিকভাবে আলেসান্দ্রোকে তাদের শাসক হিসাবে বেছে নিয়েছিল এমন ধারণাও দিতে চেয়েছিলেন। এক্ষেত্রে \"ডিউক অফ ফ্লোরেন্স\" উপাধিটি বেছে নেওয়া হয়েছিল কারণ এটি এই অঞ্চলে মেদিচি শক্তিকে বাড়িয়ে তুলবে। ১৯৩২ সালের এপ্রিলে পোপ ফ্লোরেন্সের শাসক কমিশন বালিয়াকে (ইতালীয়: Balía) একটি নতুন সংবিধান প্রণয়ন করতে রাজি করেছিলেন। এটি তখন আনুষ্ঠানিকভাবে বংশগত রাজতন্ত্র প্রতিষ্ঠা করেছিল। এটি প্রাচীন সিনোরিয়া (বৈকল্পিক সরকার) এবং গনফালোনিয়ারে (দুই মাসের মেয়াদের জন্য নির্বাচিত শিরোনামের রাষ্ট্রপ্রধান) পদদুটি বিলুপ্ত করে তিনটি প্রতিষ্ঠানদ্বারা প্রতিস্থাপিত করে:\n\nকনসিলিয়ারে (ইতালীয়: consigliere): \"ফ্লোরেনটাইন প্রজাতন্ত্রের ডিউক\"-এর নেতৃত্বে তিন মাস মেয়াদে নির্বাচিত চার সদস্যের কাউন্সিল।\nসেনেট: বালিয়া দ্বারা নির্বাচিত আটচল্লিশ জন লোকের সমন্বয়ে গঠিত সিনেট ফ্লোরেন্সের আর্থিক, নিরাপত্তা এবং বৈদেশিক নীতি নির্ধারণের বিশেষাধিকারের সাথে ন্যস্ত ছিল। অতিরিক্ত দায়িত্ব হিসেবে সেনেট যুদ্ধ এবং জননিরাপত্তা কমিশন এবং পিসা, আরেজিও, প্রাটো, ভল্টেরা এবং কর্টোনার গভর্নর এবং রাষ্ট্রদূত নিয়োগ করে।\nকাউন্সিল অফ টু হান্ড্রেড: এটি ছিল একটি পিটিশন কোর্ট। এর সদস্যপদ ছিল আজীবনের জন্য।\n\n\n== আলেসান্দ্রোর রাজত্ব ==\n\nডাচিতে আলেসান্দ্রোর যোগদানের পরেও সাম্রাজ্যীয় সৈন্যরা ফ্লোরেন্সে অবস্থান করেছিল। ১৫৩৫ সালে পাৎসি সহ বেশ কয়েকটি বিশিষ্ট ফ্লোরেন্টাইন পরিবার (তারা পাৎসি ষড়যন্ত্রে লরেন্সো দে' মেদিচিকে হত্যাচেষ্টা করেছিলেন) ইপপোলিতো দে' মেদিচির অধীনে একটি প্রতিনিধি দল প্রেরণ করে পঞ্চম চার্লসকে আলেসান্দ্রোকে ক্ষমতাচ্যুত করতে বলেছিলেন। সম্রাট তাদের আবেদন প্রত্যাখ্যান করেন। আলেসান্দ্রোকে ক্ষমতাচ্যুত করার কোনও ইচ্ছা চার্লসের ছিল না। কারণ আলেসান্দো চার্লসের কণ্যা মার্গারেটের সাথে বিবাহবন্ধনে আবদ্ধ হয়েছিলেন।\n১৫৩৭ সালের ১ জানুয়ারিতে দূরবর্তী আত্মীয় লরেঞ্জিনো দে'মেদিচির হাতে খুন খুন হওয়ার আগপর্যন্ত আলেসান্দ্রো ফ্লোরেন্স শাসন করেন।\n\n\n== কসিমোর যোগদান ও শাসন ==\n\nমৃত্যুর সময় আলেসান্দ্রো কোনও বৈধ সন্তান রেখা না যাওয়ায় উত্তরাধিকারের প্রশ্নটি খোলা ছিল। ফ্লোরেন্সীয় কর্তৃপক্ষ ১৫৩৭ সালে প্রথম কসিমোকে ফ্লোরেন্সের শাসক নির্বাচিত করে। এই খবরে পেয়ে নির্বাসিত স্ত্রোৎসি পরিবার আক্রমণ করে কসিমোকে ক্ষমতাচ্যুত করার চেষ্টা করলেও মন্তেমুরলোতে পরাজিত হয়। কসিমো ফ্লোরেন্সের আমলাতন্ত্র ও প্রশাসনকে সম্পূর্ণরূপে সংশোধন করেন। ১৫৪২ সালে সম্রাট ৫ম চার্লস ফ্লোরেন্সে অবস্থানরত সাম্রাজ্যীয় সেনা প্রত্যাহার করেন।\n১৫৪৮ সালে সম্রাট পঞ্চম চার্লস কসিমোকে এলবা দ্বীপের শাসনভার প্রদান করেন । কসিমো তখন সেখানে তার নতুন নৌবাহিনীর ভিত্তি স্থাপন করেন। এছাড়াও কসিমো তোসকানার মূল ভূখণ্ডে বন্দর শহর লিভোর্নো প্রতিষ্ঠা করে শহরের বাসিন্দাদের ধর্মীয় স্বাধীনতা উপভোগ করার অনুমতি দিয়েছিলেন। স্পেন এবং পবিত্র রোমান সাম্রাজ্যের সাথে জোটবদ্ধ হয়ে কসিমো ১৫৫৪ সালের ২ আগস্টে মার্সিয়ানো যুদ্ধে ফ্রান্সের সাথে মিত্র সিয়েনা প্রজাতন্ত্রকে পরাজিত করেছিলেন। ১৫৫৫ সালের ১৭ এপ্রিল ফ্লোরেন্স এবং স্পেন সিয়েনা অঞ্চলটি দখল করে। ফলে ১৫৫৭ সালের জুলাইয়ে স্পেনের দ্বিতীয় ফিলিপ কসিমোকে সিয়েনা অঞ্চলে বংশগত জমিদারি প্রদান করেন। দুচাল পরিবার ১৫৬০ সালে পালাৎসো পিত্তিতে স্থানান্তরিত হয়। কসিমো স্থপতি  ভাসারিকে মেদিচি ব্যাংকের দপ্তর হিসাবে উফিজি নির্মাণের দায়িত্ব দিয়েছিলেন। এভাবে তিন শিল্পের পৃষ্ঠপোষকতার মেদিচি ঐতিহ্য অব্যাহত রেখেছিলেন। ১৫৬৯ সালে, পোপ পঞ্চম পিয়ুস  কসিমোকে তোসকানার গ্র্যান্ড ডিউক পদে উন্নীত করেব। ১৭৩৭ সালে পরিবারটি বিলুপ্ত না হওয়া পর্যন্ত মেদিচিরা তোসকানার গ্র্যান্ড ডাচি অব্যাহত রাখে।\n\n\n== টীকা ==\n\n\n== তথ্যসূত্র ==\n\n\n== গ্রন্থপঞ্জি ==\nRenaissance Florence: A Social History। Cambridge University Press। ২০০৮। \nFletcher, Catherine (২০১৬)। The Black Prince of Florence: The Spectacular Life and Treacherous World of Alessandro de' Medici। Bodley Head। \nGoudriaan, Elisa (২০১৮)। Florentine Patricians and Their Networks: Structures Behind the Cultural Success and the Political Representation of the Medici Court (1600-1660)। Brill। \nHale, J.R. (২০০১)। Florence and the Medici। Phoenix Publishing। আইএসবিএন 1-84212-456-0। \nWar at Sea in the Middle Ages and the Renaissance। The Boydell Press। ২০০৩। \nLandon, William J. (২০১৩)। Lorenzo di Filippo Strozzi and Niccolo Machiavelli। University of Toronto Press। \nLangdon, Gabrielle (২০০৬)। Medici Women: Portraits of Power, Love and Betrayal from the Court of Duke Cosimo I। University of Toronto Press। \nvan Veen, Henk Th. (২০১৩)। Cosimo I De' Medici and His Self-Representation in Florentine Art and Culture। Cambridge University Press। \n\n\n== বহিঃসংযোগ ==\nটেমপ্লেট:ইতালীয় উপদ্বীপের প্রাক্তন রাজতন্ত্র\n\nপ্রথম কসিমো সম্পর্কিত তথ্য"}