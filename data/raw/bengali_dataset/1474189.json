{"pageid": 1474189, "title": "শেখ রাসেল সুইমিংপুল, রংপুর", "url": "https://bn.wikipedia.org/wiki?curid=1474189", "content": "শেখ রাসেল সুইমিংপুল ২০২৩ সালে প্রতিষ্ঠিত বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি রংপুর নগরীর ইসলামপুরে (হনুমানতলা) শেখ রাসেল স্টেডিয়াম কমপ্লেক্সের অভ্যন্তরে অবস্থিত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় রংপুর জেলা ক্রীড়া সংস্থার তত্ত্বাবধায়নে রয়েছে। সক্রীয় হওয়ার পর বালক ও বালিকাদের সাতার প্রশিক্ষণ শুরু হয়।\n\n\n== নির্মাণ ইতিহাস ==\nযুব ও ক্রীড়া মন্ত্রণালয় ২০১৯ সালে রংপুর স্টেডিয়াম কমপ্লেক্সে বিশদ সংস্কার ও উন্নয়নের  গণযোগাযোগ কেন্দ্র, ইনডোর স্টেডিয়াম, খেলোয়াড়দের আবাস, সেমিনারে রুম, সভা কক্ষ, প্রেসবক্সে নির্মাণের প্রকল্প শুরু করে। একই প্রকল্পের অধিকতর উন্নয়নের অংশ হিসেবে স্টেডিয়াম কমপ্লেক্সের অভ্যন্তরে সুইমিংপুল নির্মাণ উদ্যোগ নেওয়া হয়। ২০২২ সালের জানুয়ারিতে টেকনিপ কর্পোরেশন প্রকল্পের অন্যান্য স্থাপনার সাথে সুইমিংপুলের নির্মাণ সম্পন্ন হয়। নির্মাণে ১০ কোটি ৬৯ লাখ ৪১ হাজার টাকা ব্যয় হয়। ২০২৩ সালের ২ আগস্ট সুইমিংপুলের আনুষ্ঠানিক উদ্বোধন করা হয়।\n\n\n== কাঠামো ==\nশেখ রাসেল সুইমিংপুল ৫ লেনবিশিষ্ট ২৫ মিটার দীর্ঘ খোলা আকাশের নিচে উন্মুক্ত সুইমিংপুল। পুলের দুইপাশে দোতলা দর্শক গ্যালারি ছাড়া, প্যাভিলিয়ন ও  অভ্যন্তরীণ সীমানাপ্রাচীর আছে। পুলে পানি সরবরাহের জন্য ভূগর্ভস্থ জলাধার, ৬ ইঞ্চি ব্যাসের গভীর নলকূপসহ পানি শোধনাগার যুক্ত আছে।\n\n\n== তথ্যসূত্র =="}