{"pageid": 1085488, "title": "বুকায়ো সাকা", "url": "https://bn.wikipedia.org/wiki?curid=1085488", "content": "বুকায়ো আয়োইঙ্কা টিএম সাকা (ইংরেজি: Bukayo Saka; জন্ম: ৫ সেপ্টেম্বর ২০০১; বুকায়ো সাকা নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং ইংল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলেন।\nইংরেজ ফুটবল ক্লাব গ্রিনফোর্ড সেল্টিকের যুব পর্যায়ের হয়ে খেলার মাধ্যমে সাকা ফুটবল জগতে প্রবেশ করেছেন এবং পরবর্তীকালে ওয়াটফোর্ড এবং আর্সেনালের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, ইংরেজ ক্লাব আর্সেনালের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৭ সালে, সাকা ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২০ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ১০ ম্যাচে ১টি গোল করেছেন। তিনি ইংল্যান্ডের হয়ে উয়েফা ইউরো ২০২০-এ অংশগ্রহণ করেছেন, যেখানে তিনি গ্যারেথ সাউথগেটের অধীনে রানার-আপ হয়েছেন। ব্যক্তিগতভাবে, সাকা বেশ কিছু পুরস্কার জয়লাভ করেছেন, যার মধ্যে ২০২০–২১ মৌসুমের আর্সেনালের মৌসুমের সেরা খেলোয়াড়ের পুরস্কার অন্যতম। দলগতভাবে, সাকা এপর্যন্ত ২টি শিরোপা জয়লাভ করেছেন, যার উভয়ই আর্সেনালের হয়ে জয়লাভ করেছেন।\n\n\n== প্রারম্ভিক জীবন ==\nবুকায়ো আয়োইঙ্কা টিএম সাকা ২০০১ সালের ৫ই সেপ্টেম্বর তারিখে ইংল্যান্ডের ইলিংয়ে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাব-মা নাইজেরীয় বংশোদ্ভূত, যারা অর্থনৈতিক অভিবাসী হিসেবে নাইজেরিয়া থেকে লন্ডনে অভিবাসিত হয়েছিলেন। তিনি গ্রিনফোর্ড উচ্চ বিদ্যালয়ের পড়াশুনা করার পূর্বে ইংল্যান্ড প্রাথমিক বিদ্যালয়ের এডওয়ার্ড বেথাম চার্চে পড়াশোনা করেছেন, যেখানে তিনি চারটি এ* এবং তিনটি এ অর্জন করার মাধ্যমে জিসিএসইতে উচ্চ গ্রেড অর্জন করেছেন। আর্সেনালে যোগদানের পূর্বে সাকা স্থানীয় ক্লাব গ্রিনফোর্ড সেল্টিকের হয়ে যুব ফুটবল খেলেছেন। একটি সাক্ষাৎকারে সাকা তার ফুটবল জীবনে তার বাবার গুরুত্ব উল্লেখ করে বলেছেন: \"তিনি আমার জন্য এক বিশাল অনুপ্রেরণা। আমি যখন ছোট ছিলাম, তখন থেকে তিনি আমাকে সর্বদা নম্র থাকতে বলতেন।\" তার নাম \"বুকায়ো\" দক্ষিণ নাইজেরিয়ায় কথিত ইয়োরুবা ভাষা থেকে উদ্ভূত, যার অর্থ \"সুখ সংযোজন করা\"।\n\n\n== আন্তর্জাতিক ফুটবল ==\nসাকা ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবুকায়ো সাকা উন্নত পরিসংখ্যান 2024\nবুকায়ো সাকা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বুকায়ো সাকা  (ইংরেজি)  \nসকারবেসে বুকায়ো সাকা (ইংরেজি) \nবিডিফুটবলে বুকায়ো সাকা  (ইংরেজি)  \nট্রান্সফারমার্কেটে বুকায়ো সাকা (ইংরেজি) \nওয়ার্ল্ডফুটবল.নেটে বুকায়ো সাকা (ইংরেজি) \nইএসপিএন এফসিতে বুকায়ো সাকা (ইংরেজি) \nন্যাশনাল-ফুটবল-টিমস.কমে বুকায়ো সাকা (ইংরেজি)"}