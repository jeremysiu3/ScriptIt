{"pageid": 1112767, "title": "শিবগঞ্জ উপজেলা স্টেডিয়াম", "url": "https://bn.wikipedia.org/wiki?curid=1112767", "content": "শিবগঞ্জ উপজেলা স্টেডিয়াম বাংলাদেশের একটি উপজেলা পর্যায়ের স্টেডিয়াম। এটি বাংলাদেশের চাঁপাইনবাবগঞ্জ জেলার শিবগঞ্জ উপজেলায় পৌরসভা হতে দক্ষিণ অভিমুখী শিবগঞ্জ-রসুলপুর সড়কের বামপাশে অবস্থিত। এটি ঐ জেলার তৃতীয় স্টেডিয়াম। বাংলাদেশের বেশিরভাগ স্টেডিয়ামের মতই এটিও জাতীয় ক্রীড়া পরিষদের নিয়ন্ত্রণাধীন ক্রীড়া স্থাপনা ও উপজেলা ক্রীড়া সংস্থার তত্ত্বাবধানে রয়েছে।\n\n\n== নির্মাণ ==\nজাতীয় ক্রীড়া পরিষদ বিশেষ প্রকল্পের মাধ্যমে বাংলাদেশের ১১টি উপজেলায় পূর্ণাঙ্গ স্টেডিয়াম নির্মাণের উদ্যোগ নেয়। এটি সেগুলির মধ্যে একটি। ১৯৯৪ সালে স্টেডিয়ামটি নির্মাণের জন্য ভূমি অধিগ্রহণ ও নির্মাণ শুরু হয়। ১৯৯৪ হতে ২০০৫ পর্যন্ত ধাপে ধাপে ২ কোটি ৩ লাখ ৫ হাজার টাকা ব্যয়ে স্টেডিয়ামটির বিভিন্ন অংশের নির্মাণকার্য চলে; তবে শিবগঞ্জ স্টেডিয়ামটি একটি অসম্পূর্ণ ক্রীড়া স্থাপনা।\n\n\n== কাঠামো ও ব্যবহার ==\nডিম্বাকৃতির মাঠের চারপাশে দর্শকদের বসার গ্যালারী বানানোর জন্য পরিকল্পিত, তবে স্টেডিয়ামের শুধুমাত্র উত্তর পাশে চারটি প্রবেশদ্বার সহ গ্যালারী রয়েছে। স্টেডিয়ামটির নির্মাণ অর্ধসমাপ্ত অবস্থায় থাকলেও এখানে উপজেলা পর্যায়ের বিভিন্ন ক্রীড়ানুষ্ঠান আয়োজিত হয়। স্টেডিয়ামটিতে বিভিন্ন বয়স ভিত্তিক ফুটবল, ক্রিকেট ঘোড়া দৌড় খেলার আয়োজন হয়ে থাকে। খেলাধুলা ছাড়াও স্টেডিয়ামটিতে নিয়মিত বাংলাদেশের রাষ্ট্রীয় অনুষ্ঠান যেমন স্বাধীনতা দিবস ও বিজয় দিবসে কুচকাওয়াজ, শরীরচর্চা প্রদর্শনী আয়োজন হয়ে করা হয়। এছাড়া এটি জনসমাবেশের জন্য ব্যবহৃত হয়।\n\n\n== আরও দেখুন ==\nচাঁপাইনবাবগঞ্জ জেলা স্টেডিয়াম\nডাঃ আ.আ.ম. মেসবাহুল হক বাচ্চু স্টেডিয়াম\n\n\n== তথ্যসূত্র ==\n\n\n== বহিঃসংযোগ ==\nশিবগঞ্জ উপজেলায় খেলাধুলা ও বিনোদন  ওয়েব্যাক মেশিনে আর্কাইভকৃত ৭ জানুয়ারি ২০২২ তারিখে"}