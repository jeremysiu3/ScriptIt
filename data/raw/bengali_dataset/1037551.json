{"pageid": 1037551, "title": "নাদিয়া জামিল", "url": "https://bn.wikipedia.org/wiki?curid=1037551", "content": "নাদিয়া জামিল (উর্দু: نادیہ جمیل‎‎; জন্ম: ১৯ অক্টোবর ১৯৮০) হলেন একজন পাকিস্তানি অভিনেত্রী এবং উপস্থাপিকা। তিনি বালু মাহি, বেহাদ এবং শিশু পাচার সম্পর্কিত ধারাবাহিক নাটক ডমসা-এ অভিনয়ের জন্য পরিচিত।\n\n\n== প্রাথমিক জীবন ও শিক্ষা ==\nজামিল ১৯৮০ সালের ১৯ অক্টোবর লন্ডনে জন্মগ্রহণ করেন। নয় বছর বয়সে তিনি লাহোরে চলে আসেন। তিনি লাহোরের কনভেন্ট অফ জেসাস অ্যান্ড মেরিতে পড়াশুনা করেন। ইংরেজি সাহিত্যে তার মাস্টার ডিগ্রি রয়েছে।\nজামিল মার্কিন যুক্তরাষ্ট্রের হ্যাম্পশায়ার কলেজ থেকে নাটক ও সৃজনশীল লেখায় স্নাতক লাভ করেন। তিনি অ্যালেঘেনি কলেজেও পড়াশোনা করেছেন। তিনি লন্ডনের গ্লোব থিয়েটারে তার আন্তর্জাতিক ফেলোশিপও সম্পন্ন করেন।\n\n\n== কর্মজীবন ==\nনাদিয়া জামিল একজন পাকিস্তানি অভিনেত্রী এবং গত দুই দশক ধরে উপস্থাপনাও করছেন। ১৯৯০-এর দশকে তিনি তার কর্মজীবন শুরু করেন।\nজামিল সুঞ্জন নগরের একজন ট্রাস্টি হিসেবে আছেন, এটি আর্থিকভাবে বঞ্চিত মেয়েদের জন্য রাজা কাজিম কর্তৃক প্রতিষ্ঠিত একটি বিদ্যালয়। তিনি আল-হামরায় থিয়েটারে কাজ করেছেন। তিনি গার্ল রাইজিং-এর একজন দূত হিসেবেও কাজ করেছেন, এটি একটি প্রকল্প যা মেয়েদের শিক্ষা সচেতনতা বাড়ানো নিয়ে কাজ করে। তিনি থিয়েটার এবং নাটক নিয়ে পড়ান এবং অক্সফোর্ড ইউনিভার্সিটি প্রেস, আইচিসন, কিডস ক্যাম্পাসের মতো ইনস্টিটিউটগুলিতে কয়েকটি প্রকল্পে কাজ করছেন। তিনি আলি পারভেজকে বিয়ে করেছেন এবং তাঁদের দুই ছেলে রয়েছে, যাদের নাম রাকায়ে এবং মীর ভালি।\n\n\n== ক্যান্সার ==\nএপ্রিল ২০২০ সালে, নাদিয়া জামিলের শরীরে ১ম স্তরের ক্যান্সার / ৩য় গ্রেডের টিউমার ধরা পড়ে। এর পরেই তার সফল অস্ত্রোপচার করা হয়।\nজামিল ক্যান্সার সচেতনতা বাড়ানোর জন্য \"আলভিদা\" নামক ভিডিওতে কাজ করেছেন।\n\n\n== উল্লেখযোগ্য কাজ ==\nমুঝাই জিনায়ে দো\nপুতলি ঘর\nরাত চালি হৈ ঝুম কে\nদামসা (২০১৯)\nমেরি জান\nদুর-এ-শেহওয়ার\nবেহাদ\nমেরে পাস পাস\nবিউটি পার্লার (১৯৯৭)\nঅর জিন্দেগী বাদলতি হ্যায়\nলরিলেই\nধুপ ছাওন\nকালী শালওয়ার (২০০৭)\nদ্য গোস্ট\nকাহানিয়ান\nজানে আঞ্জনে\nদুনিয়া নিউজে \"জাগো দুনিয়া\"\n\n\n== তথ্যসূত্র =="}