{"pageid": 1021128, "title": "মাঘী", "url": "https://bn.wikipedia.org/wiki?curid=1021128", "content": "মাঘী হল পৌষ বা মকর সংক্রান্তির হিন্দু উৎসবের একটি আঞ্চলিক নাম যা পাঞ্জাব এবং হিমাচল প্রদেশে উদযাপিত  হয়। হিমাচলে উৎসবটি 'মাঘী সাজি' বা 'মাঘ র সাজ' নামেও পরিচিত।  এটি হিন্দু বর্ষপঞ্জির মাঘ মাসের প্রথম দিনে পালন করা হয়। এটি জনপ্রিয় শীতকালীন লোক-উৎসব লোহরিকে অনুসরণ করে। লোহরির পরের দিন এর সকালটিকে হিন্দুরা পুকুর এবং নদীতে পুণ্যস্নান করার জন্য একটি শুভ উপলক্ষ হিসাবে দেখেন।\n\n\n== হিন্দুধর্মে মাঘী ==\nপৌষ সংক্রান্তি (বা পোঙ্গল) ভারতীয় উপমহাদেশের বিভিন্ন অংশে হিন্দুদের দ্বারা উদযাপিত হয়। এটি সর্বদা বিক্রম সংবৎ বা বিক্রমী বর্ষপঞ্জির মাঘ মাসের প্রথম দিনে উদযাপিত হয়। মাঘী উৎসবে, সূর্য যখন মকর রাশিতে প্রবেশের জন্য উত্তর দিকে যাত্রা করে তখন হিন্দুরা গঙ্গায় স্নান করেন। তবে যদি গঙ্গায় স্নান করা সম্ভব না হয় তবে তাঁরা অন্য কোনও নদীনালা, খাল বা পুকুরে স্নান সেরে নেন। উত্তর ভারতে বিশেষ করে পাঞ্জাব অঞ্চলে এটি লোহরি উৎসবকে অনুসরণ করে তার পর দিন পালন করা হয়।\n\n\n=== হিমাচল প্রদেশ ===\nমাঘী হিমাচল প্রদেশের কিছু কিছু জায়গায় 'মাঘা রা সাজা' নামেও সমধিক পরিচিত। পাহাড়ি এলাকার মাঘ সবচেয়ে শীতল মাস হওয়ায় এসময় কৃষি ও  চাষবাস অনেকটা স্থিমিত হয়ে আসে, এই প্রেক্ষাপট থেকেই হিন্দুরা এই মাসটিকে অগ্নি দেবতার উপাসনার জন্য উৎসর্গ করেন। হিমাচলের গ্রামগুলোতে, লোহরি রাতও মাঘী উদযাপনের একটি অংশ যা সাধারণে মাসান্ত হিসাবে পরিচিত। মাঘীর সাথে সম্পর্কিত অন্য একটি আচারের নাম হল মদ্রেইসন পূজা, এসময় বাড়িঘর পরিষ্কার ও সজ্জিত করা হয়।\n\n\n== তথ্যসূত্র =="}