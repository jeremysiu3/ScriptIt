{"pageid": 1344118, "title": "মারুয়া (খাবার)", "url": "https://bn.wikipedia.org/wiki?curid=1344118", "content": "মারুয়া  হল ফিলিপাইনের এক প্রকার ভাজা খাবার। এটি সাধারণত স্থানীয় অঞ্চলে উৎপাদিত সাবা কলা দিয়ে তৈরি করা হয়। সবচেয়ে সাধারণ মারুয়া তৈরির পদ্ধতি অনুসারে, প্রথমে কলাগুলি পাতলা করে কাটা হয়। এরপর পাতলা কাটা কলার অংশগুলি বিশেষভাবে প্রস্তুত ব্যাটারে ডুবিয়ে নেওয়ার হয়। এরপর সেই ব্যাটারে ডোবানো কলা কড়া ভাজা করতে হয়। ভাজা হয়ে গেলে তার উপর চিনি ছিটিয়ে দেওয়া হয়।  এরপর প্রস্তুত মারুয়াগুলিকে সিরাপ বা আইসক্রিমে ভেজানো কাঁঠালের টুকরো দিয়ে পরিবেশন করা যেতে পারে।  মারুয়া সাধারণত ফিলিপিন্সের রাস্তার ধারের অস্থায়ী খাবার দোকানগুলিতে বিক্রি হয়। ফিলিপিনোদের মধ্যে এই খাবারটি বিশেষ জনপ্রিয়। \n\n\n== প্রকার ==\nমারুয়ার সাধারণ রন্ধন প্রনালীতে কলা ব্যবহার করা হয়। যেগুলি সাধারণত ব্যাটারের মধ্যে ডোবানো হয়।  কখনো কখনো মিষ্টি আলু থেকেও এই পদটি তৈরি করা যায়।  মুসলিম ফিলিপিনোদের মধ্যে মারুয়ার এই সংস্করণটি জাম্পক নামে পরিচিত। এটি ঐতিহ্যগতভাবে স্থানীয় উৎপাদিত লাটুন্ডান কলা ব্যবহার করে প্রস্তুত করা হয়। \nবাইকল অঞ্চলে এটি সিনাপট বা বাদুয়া  নামেও পরিচিত। যদিও এই সংস্করণটিতে কলাকে একটু অন্যভাবে ব্যবহার করা হয়। এই রন্ধন প্রনালীতে কলাগুলি ব্যাটারে ভাজার আগে লম্বালম্বিভাবে কাটা হয়।  এটি পশ্চিম ভিসায়াস অঞ্চলে কুম্বো নামেও পরিচিত।\nমারুয়ার অনুরূপ একটি মিষ্টি হল বুনওয়েলোস না সেজিং। এতে মারুয়ার চেয়ে বেশি ময়দার মিশ্রণ রয়েছে। এটি ময়দা, ডিম এবং চিনির সাথে কলা মিশিয়ে তৈরি করা হয়। মিশ্রণটিকে ছোট বলের মতো আকার দিয়ে উচ্চ তাপমাত্রায় ভাজা করা হয়।   \nবর্তমানে এটি ফিলিপাইন দ্বীপ ও তার আশেপাশের অঞ্চলের একটি লোকপ্রিয় খাবার।\n\n\n== তথ্যসূত্র =="}