{"pageid": 1013728, "title": "পোলিচলুর", "url": "https://bn.wikipedia.org/wiki?curid=1013728", "content": "পোলিচলুর দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে অবস্থিত একটি জনগণনা নগর। এটি চেন্নাই মহানগরের দক্ষিণ-পশ্চিম প্রান্তে ত্রিশূলমে চেন্নাই আন্তর্জাতিক বিমানবন্দরের নিকট অবস্থিত৷ শহরটির উত্তর দিয়ে বয়ে গেছে আদিয়ার নদী৷ এখানে একটি অগস্ত্যেশ্বর মন্দির রয়েছে৷ নিকটবর্তী রেল স্টেশনটি হলো চেন্নাই শহরতলি রেলওয়ের অন্তর্গত পল্লাবরম রেলওয়ে স্টেশন.\n\n\n== জনতত্ত্ব ==\n২০০১ খ্রিস্টাব্দের জনগণনা অনুসারে পোলিচলুর শহররের জনসংখ্যা ছিলো ১৫,৩২৯ জন৷\n\n২০১১ খ্রিস্টাব্দে ভারতের জনগণনা অনুসারে পোলিচলুর শহরের জনসংখ্যা ছিলো ২১,৯০৬ জন, যার মধ্যে পুরুষ ১১,০৫৪ জন ও নারী ১০,৮৫২ জন অর্থাৎ প্রতি হাজার পুরুষে নারী সংখ্যা ৯৮২ জন৷ ছয় বছর অনূর্ধ্ব শিশু সংখ্যা ২,২৯৩ জন, যা মোট জনসংখ্যার ১০.৪৭ শতাংশ৷ শহরের মোট পরিবার সংখ্যা ৫,৫৩১ টি৷ শহরের মোট সাক্ষরতার হার ৮৯.৯১ শতাংশ, যেখানে পুরুষ সাক্ষরতার হার ৯৪.২৫ শতাংশ ও নারী সাক্ষরতার হার ৮৫.৫০ শতাংশ৷\n\n\n== ইতিহাস ==\nপোলিচলুর মূলত একটি সংক্ষিপ্ত করা নাম, এর মূল নাম পুগল চোল নল্লুর৷ তামিল ভাষায় এর অর্থ চোল রাজাদের খ্যাতিসম্পন্ন শহর৷ খ্রিস্টীয় নবম শতাব্দীতে চোল রাজারা অগস্ত্যেশ্বর মন্দিরটি চিহ্নিত করতে এখানে একটি নগর পত্তন ঘটান৷\n\n\n== পরিবহন ==\nশহরটি চেন্নাই ও মহানগরের বাইরে বিভিন্ন অঞ্চলের সাথে বাস ও রেল পরিষেবার মাধ্যমে যুক্ত৷ পূর্বে সর্বভারতীয় আন্না দ্রাবিড় মুনেত্র কড়গম দলটি চেন্নাই বিমানবন্দর বৃদ্ধির জন্য পোলিচলুর, পাম্মল, অনকাপুদুর অঞ্চলের ২,০০০ এর জমি নির্ধারিত করেছিলন৷ কিন্তু বিরোধী দলগুলির চাপের সম্মুখীন হয়ে তারা এই অঞ্চলে জমি অধিগ্রহণ বন্ধ করেন ও মনবক্কম, তারাবক্কম, কোলাবক্কম, গেরুকমবক্কম অঞ্চলে নতুন জমি অধিগ্রহণ শুরু করেন৷\n\n\n== তথ্যসূত্র =="}