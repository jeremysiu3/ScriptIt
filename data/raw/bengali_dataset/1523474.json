{"pageid": 1523474, "title": "অঙ্কু পাণ্ডে", "url": "https://bn.wikipedia.org/wiki?curid=1523474", "content": "অঙ্কু পাণ্ডে (জন্ম বিশাখাপত্তনম, ১৩ই নভেম্বর ১৯৭০) ভারতের উত্তরাখণ্ডের নৈনিতাল থেকে আসা একজন চলচ্চিত্র প্রযোজক।\nভায়াকম১৮ মোশন পিকচার্সের সৃজনশীল প্রধান হিসেবে, শিল্পে নতুন প্রতিভা এবং ফ্র্যাঞ্চাইজি প্রবর্তনের দায়িত্ব অঙ্কু পালন করেছেন।\nতিনি সকল প্রচার মাধ্যম এবং বিনোদন মঞ্চ জুড়ে কাজ করেছেন। তিনি একজন সম্পাদক হিসেবে তাঁর কর্মজীবন শুরু করেন এবং তারপর বিভিন্ন তথ্যচিত্র এবং টেলিভিশন বিজ্ঞাপন পরিচালনা ও প্রযোজনা করেন।\nতিনি লস অ্যাঞ্জেলেসের আমেরিকান ফিল্ম ইনস্টিটিউটের একজন প্রাক্তন ছাত্রী।\n\n\n== প্রারম্ভিক জীবন ==\nঅঙ্কু নৈনিতালের সেন্ট মেরি'স কনভেন্ট হাই স্কুল থেকে স্কুলের এবং শিমলার সেন্ট বেডে'স কলেজ থেকে কলেজের পড়াশোনা করেছেন।\n\n\n== কর্মজীবন ==\n১৯৯৪ সালে তিনি দিল্লিতে চলে আসেন এবং দিলীপ পাড়গাঁওকর ও বিনোদ দুয়ার অধীনে সহকারী প্রযোজক এবং প্রতিবেদক হিসেবে তাঁর কর্মজীবন শুরু করেন। সেখান থেকে তিনি ফ্রেম্যান্টল ইণ্ডিয়ায় কাজ শুরু করেন। এরপর তিনি ব্যবসায়িক চ্যানেল বিআইটিভি-তে সম্পাদক হিসেবে যোগদান করেন। গ্রাস ভ্যালি সুইচার-এর ব্যবহার এবং সেইসঙ্গে অ্যাভিড ব্যবহার ক'রে সম্পাদনা করার প্রশিক্ষণপ্রাপ্ত প্রথম কয়েকজনের মধ্যে তিনি একজন ছিলেন। বিআইটিভির পর তিনি কর্পোরেট চলচ্চিত্রের পরিচালক ও সম্পাদক হিসেবে ফ্রিল্যান্স কাজ করেছেন, টিভির অনুষ্ঠান সম্পাদনা করেছেন, বিজ্ঞাপন ও তথ্যচিত্র পরিচালনা ও প্রযোজনা করেছেন। এরপর তিনি আমেরিকান ফিল্ম ইনস্টিটিউটে চলচ্চিত্র প্রযোজনায় স্নাতকোত্তর ডিগ্রি অর্জনের জন্য লস অ্যাঞ্জেলেসে চলে যান। ২০০৬ সালে ভারতে ফিরে আসার পর, তিনি মুম্বাই চলে যান এবং রাম গোপাল বর্মা প্রোডাকশনের সাথে তাঁর চলচ্চিত্র জীবন শুরু করেন। সেখানে তিনি একজন নির্বাহী প্রযোজক হিসেবে কাজ করেন। এরপর তিনি জাতীয় ও আন্তর্জাতিক চলচ্চিত্র স্টুডিওগুলির সাথে প্রযোজনার কাজ করেন। তিনি ওয়ার্নার ব্রাদার্স ইণ্ডিয়ার জন্য স্থানীয় উৎপাদনের ব্যবস্থা করেন।\nঅঙ্কু পাণ্ডে বালাজি টেলিফিল্মস গ্রুপের সহযোগী প্রতিষ্ঠান আল্ট বালাজীর প্রধান সৃজনশীল কর্মকর্তা ছিলেন। এরপর তিনি ভায়াকম১৮ মোশন পিকচার্সের সৃজনশীল এবং উন্নয়ন প্রধান হিসেবে যোগদান করেন। তিনি ভায়াকম১৮ মোশন পিকচার্সের জন্য নতুন প্রতিভা এবং ছোট বাজেটের চলচ্চিত্রের উপর দৃষ্টি নিবদ্ধ করার জন্য টিপিং পয়েন্ট ফিল্মসও শুরু করেছিলেন। তিনি এএলটিবালাজির জন্য রাগিনী এমএমএস উৎস তৈরি করেন এবং ভায়াকম ১৮ মোশন পিকচার্সের জন্য গ্যাংস অফ ওয়াসেপুর, শয়তান, তনু ওয়েডস মনু এবং পেয়ার কা পঞ্চনামা অনুমোদন করেন।\n২০১৩ সাল থেকে, অঙ্কু তাঁর প্রযোজনা সংস্থা মনোময় মোশন পিকচার্স প্রাইভেট লিমিটেডে চলচ্চিত্র উন্নয়ন এবং প্রযোজনা করছেন।\n২০২০ সালে, তিনি শাবানা আজমি এবং সানজিদা শেখ অভিনীত একটি ভৌতিক / রহস্যময় চলচ্চিত্র, কালী খুহি প্রযোজনা করেন। ছবিটি নেটফ্লিক্সের একটি মূল প্রযোজনা।\nঅঙ্কু হলেন হৃতিক রোশন এবং দীপিকা পাড়ুকোন অভিনীত ফাইটার চলচ্চিত্রের একজন প্রযোজক, এই ছবিটি ২০২৪ সালের ২৫শে জানুয়ারী প্রেক্ষাগৃহে মুক্তি পায়।\n\n\n== চলচ্চিত্র তালিকা ==\n\nভায়াকম ১৮ মোশন পিকচার্স\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অঙ্কু পাণ্ডে (ইংরেজি)"}