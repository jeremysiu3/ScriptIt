{"pageid": 1526603, "title": "সেলিনা গিমারায়েস ভিয়ানা", "url": "https://bn.wikipedia.org/wiki?curid=1526603", "content": "সেলিনা গিমারায়েস ভিয়ানা (নাতাল, রিও গ্রান্ডে দো নর্তে, ১৫ নভেম্বর ১৮৯০ - বেলো হরিজন্তে, ১১ জুলাই ১৯৭২) একজন ব্রাজিলীয় অধ্যাপিকা এবং নারী ভোটাধিকার কর্মী ছিলেন। তিনি ব্রাজিলে আইনগতভাবে ভোট প্রদানকারী প্রথম নারী ছিলেন। যদিও ইসাবেল দে ম্যাটোস দিলোন দাবি করেছিলেন যে তিনি ১৮৮৭ সালে ভোট দিয়েছিলেন। তিনি ৫ এপ্রিল ১৯২৮ সালে মোসোরো শহরে ভোট প্রদান করেন।\nতিনি জোসেফ ইউস্টাকিয়ান আমোরিম গিমারায়েস এবং এলিজা আমোরিম গিমারায়েসের কন্যা ছিলেন। তিনি নাতালের নরমাল স্কুলে পড়াশোনা করেন। সেখানে তিনি শিক্ষক প্রশিক্ষণ কোর্স সম্পন্ন করেন। এই স্কুলেই তার পরিচয় হয় পিরপিরিতুবার এক তরুণ ছাত্র এলিসেউ দে অলিভেইরা ভিয়ানার সাথে। তার সাথে তিনি ১৯১১ সালের ডিসেম্বরে বিবাহবন্ধনে আবদ্ধ হন। ১৯১২ সালে তিনি আকারিতে যান এবং ১৩ জানুয়ারি ১৯১৪ সালে মোসোরোতে চলে আসেন। ২৫ অক্টোবর ১৯২৭ সালে আইন নং ৬৬০ কার্যকর হলে রিও গ্রান্ডে দো নর্তে প্রথম রাজ্য হিসেবে \"রাজ্যের নির্বাচনী সেবা\" নিয়ন্ত্রণ করে ঘোষণা দেয় যে, ভোটাধিকার প্রয়োগে আর \"লিঙ্গগত পার্থক্য\" থাকবে না।\n\n\n== তথ্যসূত্র =="}