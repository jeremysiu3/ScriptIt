{"pageid": 1156101, "title": "কুয়াপি", "url": "https://bn.wikipedia.org/wiki?curid=1156101", "content": "কুয়াপি (ফিনীয় উচ্চারণ: [ˈku̯ɑpːi]) ফিনল্যান্ডের আইসালমিতে অবস্থিত একটি রেস্তোরাঁ। গিনেস বিশ্ব রেকর্ড অনুয়ায়ী এটি বিশ্বের সবচেয়ে ছোট রেস্তোরাঁ। এটির আয়তন মাত্র ৮ বর্গ মিটার, যার মধ্যে ঘরের মেঝে মাত্র ৩.৬ বর্গ মিটার। রেস্তোরাঁটি ১৯০৭ সালে ভিআর গ্রুপ ট্র্যাক পরিদর্শকদের বিশ্রামের জন্য একটি কেবিন হিসাবে খোলা হয়েছিল এবং পরে এটি ট্র্যাক থেকে সরিয়ে তার বর্তমান জায়গায় নিয়ে আসা হয়। দীর্ঘদিন এটি করকি নামে পরিচিত ছিল। \n\n\n== বর্ণনা ==\n\nভবনের ভিতরে একটি বার, একটি টেলিভিশন, দুইজন গ্রাহকের জন্য একটি টেবিল ও একটি টয়লেট রয়েছে। রেস্তোরাঁটি অ্যালকোহল পরিবেশনের জন্য অনুমোদিত।  একজন ওয়েটার ছাড়াও দুইজন লোক এখানে বসতে পারে। বাইরে একটি ছোট দেউড়িও রয়েছে। ২০২০ সালের মে মাসের শেষের দিকে, একটি ঘোষণা করা হয় যে, কোভিড-১৯ বিধিনিষেধের কারণে ২০২০ সালের গ্রীষ্মের শুরুতে একবারে শুধু একজন গ্রাহক রেস্তোরাঁয় প্রবেশ করতে পারবেন। যদিও দেউড়িতে দুইজন গ্রাহক বসতে পারে, কারণ দেউড়িটি গ্রাহক সীমাবদ্ধতামুক্ত।\n\n\n== সুবিধা ==\nকুয়াপি গ্রাহকদের মদ পরিবেশনের জন্য পূর্ণ অনুমোদন প্রাপ্ত। রেস্তোরাঁটিতে সালাদ, হ্যামবার্গার, মাছ, মুরগি, মাংস এবং মাশরুম সহ বিভিন্ন ধরনের খাবার পরিবেশন করা হয়। বিখ্যাত খাবারের মধ্যে রয়েছে ভাজা ভেন্ডেস, হান্টারের রুটি এবং শূকরের মাংস, ঐতিহ্যবাহী স্যাভোনিয়ান ব্লুবেরি \"কুক্কো\" এবং মিষ্টির মধ্যে চকোলেট কেক।\nরেস্তোরাঁটির আকার ছোট হওয়ায় কোন রান্নাঘর নেই। এখানে পরিবেশন করা সব খাবারই আসলে পার্শ্ববর্তী রেস্তোরাঁ ওলুটমেস্তারির রান্নাঘরে প্রস্তুত করা হয়।\n\n\n== কুয়াপি রক উৎসব ==\n২০১৮ সালের গ্রীষ্মে, রেস্তোরাঁটি বিশ্বের সবচেয়ে ছোট রক সঙ্গীত উৎসব কুয়াপি-রকের আয়োজন করেছিল। উৎসবের মোট চারটি টিকিট বিক্রি হয়, এবং 'ইম্পোটেন্ট গিভারস' নামে একটি এক ব্যক্তির পাংক সঙ্গীত ব্যান্ড আনা হয়েছিল। উৎসবের টিকিট ফেসবুকে  আয়োজিত নিলামের করে বিক্রি করা হয়, সেখানে দুটি টিকিটের জন্য ১২৫ ইউরো পর্যন্ত সর্বোচ্চ ডাক উঠেছিল।\n\n\n== তথ্যসূত্র ==\n\n\n== বহিঃসংযোগ ==\nVaunut.org-তে রেস্টুরেন্টের ছবি\nদাপ্তরিক ওয়েবসাইট"}