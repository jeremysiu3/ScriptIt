{"pageid": 1321787, "title": "কাশ্মীরি সাইকিয়া বড়ুয়া", "url": "https://bn.wikipedia.org/wiki?curid=1321787", "content": "কাশ্মীরি সাইকিয়া বড়ুয়া একজন ভারতীয় চলচ্চিত্র ও মঞ্চ অভিনেত্রী এবং গায়িকা। তিনি অসমীয়া সিনেমায় কাজ করেন। তিনি আসামের মঙ্গলদৈতে জন্মগ্রহণ করেছেন। পুতোলা ঘর, সন্ধ্যা রাগ, অগ্নিস্নান এবং যাগরোলোই বহু দূর (সমুদ্রে পৌঁছোতে অনেক রাস্তা বাকি) এর মতো পুরস্কার বিজয়ী অসমীয়া চলচ্চিত্রে তিনি দুর্দান্ত অভিনয় করেছেন। \nতিনি দূরদর্শনের সাথেও যুক্ত ছিলেন এবং ১৯৯০ এর দশকে অসমীয়া সংবাদ বিবৃতিগুলিতে সংবাদ উপস্থাপক হিসাবে উপস্থিত হন।\n\n\n== শিক্ষা ==\nতিনি তার নিজ শহর মঙ্গলদৈতে তার স্কুলে প্রাথমিক পড়াশোনা শুরু করেন এবং পরে ১৯৮১ সালে গুয়াহাটির কটন কলেজ থেকে উচ্চশিক্ষা নিয়ে স্নাতকত্ব সম্পূর্ণ করেন। \n\n\n== কর্মজীবন ==\n\n\n=== চলচ্চিত্র ===\nঅসমীয়া চলচ্চিত্রে তার প্রথম উপস্থিতি ছিল ১৯৭১ সালে।  পুরস্কার বিজয়ী অসমীয়া চলচ্চিত্র অরণ্যতে একটি জনপ্রিয় গান আই পূর্ণিমার রাতিতে নৃত্যশিল্পীদের একটি দলে অনিয়মিত শিল্পী হিসাবে তিনি কাজ করেছিলেন। কিশোরী বয়সেই সমরেন্দ্র নারায়ণ দেব পরিচালিত পুতোলা ঘর চলচ্চিত্রে তিনি প্রধান অভিনেত্রী হিসেবে আত্মপ্রকাশ করেন। ছবিটি ১৯৭৬ সালে মুক্তি পেয়েছিল এবং তখনও তিনি একজন স্কুল শিক্ষার্খী ছিলেন।\nএক বছর পরে ১৯৭৭ সালে ভবেন্দ্র নাথ সাইকিয়া পরিচালিত সন্ধ্যা রাগ চলচ্চিত্রটিতে তিনি অভিনয় করেছিলেন। এই চলচ্চিত্রটি ছিল ভারতীয় প্যানোরামায় প্রদর্শিত প্রথম অসমীয়া চলচ্চিত্র।\n১৯৮০-এর দশকে অসমীয়া চলচ্চিত্র জগতে তিনি নিজের কর্মজীবনের শীর্ষে ছিলেন, এর কারণ হল সেই সময় তার অভিনীত অনেকগুলি চলচ্চিত্র পরপর মুক্তি পেয়েছিল। এই ছবিগুলির মধ্যে রয়েছে অগ্নিস্নান (১৯৮৫), ময়ূরী ( ১৯৮৬), অ্যান্টনি মুর নাম (১৯৮৬), আই দেশ মুর দেশ (১৯৮৬)। এর পরে তাঁর উল্লেখযোগ্য ছবি ছিল ১৯৯৫ সালে যাগরোলোই বহু দূর।\n\n\n=== অন্যান্য কাজ ===\nতিনি দূরদর্শনের সাথেও যুক্ত ছিলেন এবং ১৯৯০ এর দশকে অসমীয়া সংবাদ বিবৃতিগুলিতে সংবাদ উপস্থাপক হিসাবে উপস্থিত হন।\nবর্তমানে তাকে প্রায়শই টেলিভিশনে অসমীয়া টক শো এবং অন্যান্য প্রোগ্রামগুলিতে উপস্থাপক হিসাবে দেখা যায়।\n\n\n== চলচ্চিত্রের তালিকা ==\nকাশ্মীরি সাইকিয়া বড়ুয়ার অভিনীত ছবিগুলি হল  অরণ্য  পুতুল ঘর (১৯৭৬) সন্ধ্যা রাগ (১৯৭৭) অগ্নিস্নান (১৯৮৫) ময়ূরী (১৯৮৬) অ্যান্টনি মুর নাম (১৯৮৬) এই দেশ মুর দেশ (১৯৮৬) যাগরোলোই বহু দূর (১৯৯৫) চেনাই মুর ধুলিয়া। এর মধ্যে সন্ধ্যা রাগ (১৯৭৭) চলচ্চিত্রটি ভারতীয় প্যানোরামায় প্রদর্শিত প্রথম অসমীয়া চলচ্চিত্র ছিল।\n\n\n== তথ্যসূত্র ==\n\n\n=== মন্তব্য ===\n\n\n== বহিঃসংযোগ ==\nইন্টারনেট মুভি ডেটাবেজে কাশ্মীরি সাইকিয়া বড়ুয়া (ইংরেজি)\nIndiaheritgae.org\nRupaliparda.com  ওয়েব্যাক মেশিনে আর্কাইভকৃত ১৮ মার্চ ২০১৪ তারিখে"}