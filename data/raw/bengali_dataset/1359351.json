{"pageid": 1359351, "title": "রাম তেরি গঙ্গা মইলি", "url": "https://bn.wikipedia.org/wiki?curid=1359351", "content": "রাম তেরি গঙ্গা মইলি রাজ কাপুর পরিচালিত ১৯৮৫ সালের ভারতীয় হিন্দি ভাষার প্রণয়ধর্মী নাট্য চলচ্চিত্র। এটি রাজ কাপুর পরিচালিত সর্বশেষ চলচ্চিত্র। এতে শ্রেষ্ঠাংশে অভিনয় করেন মন্দাকিনী ও রাজিব কাপুর।\nচলচ্চিত্রটি ভারতীয় চলচ্চিত্রের ইতিহাসে সর্বকালের অন্যতম ব্যবসাসফল চলচ্চিত্র, যা মুম্বইয়ে হীরকজয়ন্তী ও অন্যান্য বড় শহরে সুবর্ণজয়ন্তী পালন করে। এটি সেই বছরের শীর্ষ আয়কারী চলচ্চিত্র। এছাড়া চলচ্চিত্রটি ক্রান্তি (১৯৮১) ও ম্যায়নে প্যায়ার কিয়া (১৯৮৯)-এর পর ১৯৮০-এর দশকের ৩য় শীর্ষ আয়কারী চলচ্চিত্র।\nচলচ্চিত্রটি ৩৩তম ফিল্মফেয়ার পুরস্কারে ১০টি বিভাগে মনোনয়ন থেকে শ্রেষ্ঠ চলচ্চিত্র ও শ্রেষ্ঠ পরিচালক-সহ ৫টি বিভাগে পুরস্কার লাভ করে।\n\n\n== অভিনয়শিল্পীদল ==\nরাজিব কাপুর -  নরেন্দ্র \"নরেন\" সহায়\nমন্দাকিনী - গঙ্গা সহায়\nদিব্যা রানা - রাধা বি. চৌধরী\nসুষমা সেঠ - দাদীমা\nসাইদ জাফরি - কুঞ্জ বিহারি\nকুলভূষণ খরবন্দা - জীব সহায়\nরাজা মুরাদ - ভগবত চৌধরী\nগীতা সিদ্ধার্থ - মিসেস সহায়\nত্রিলোক কাপুর - প্রফেসর\nকৃষাণ ধবন - মণিলাল\nবিশ্ব মেহরা - পোস্টবাবু\nউর্মিলা ভট্ট - তাজেশ্বরীবাই\nএ. কে. হঙ্গল - ব্রিজ কিশোর\nগৌতম সারিন - নরেনের শিক্ষার্থী\nমন্টি নাথ - নরেনের শিক্ষার্থী যার ঘড়ি হারিয়ে যায়\nকমলদীপ - চমনলাল\nটম অল্টার - করম সিং, গঙ্গার বড় ভাই\nজাভেদ খান আমরোহী - মঙ্গলু, গঙ্গার বাগদত্তা\n\n\n== সঙ্গীত ==\nরাম তেরি গঙ্গা মইলি চলচ্চিত্রের সঙ্গীতায়োজন করেছেন রবীন্দ্র জৈন। গানের কথা লিখেছেন জৈন ও হসরত জয়পুরী।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে রাম তেরি গঙ্গা মইলি  (ইংরেজি)"}