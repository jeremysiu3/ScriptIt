{"pageid": 1032849, "title": "আজমি জাহিদ বুখারি", "url": "https://bn.wikipedia.org/wiki?curid=1032849", "content": "আজমি জাহিদ বুখারি ( উর্দু:  عظمیٰ زاہد بخاری‎‎ ; জন্ম: ১৮ আগস্ট ১৯৭৬) হলেন একজন পাকিস্তানি রাজনীতিবিদ যিনি ২০০২ সাল থেকে ২০১৮ সালের মে পর্যন্ত পাঞ্জাব প্রাদেশিক পরিষদের সদস্য ছিলেন।\n\n\n== প্রাথমিক ও শিক্ষাজীবন ==\nআজমি জাহিদ বুখারি ১৯৭৬ সালের ১৮ আগস্টে পাকিস্তানের ফয়সালাবাদে জন্মগ্রহণ করেছিলেন।\nতিনি লাহোর হাইকোর্টের প্রাক্তন বিচারপতি সৈয়দ জাহিদ হুসেন বুখারির কন্যা।\nতিনি শেইখুপুরা থেকে প্রাথমিক শিক্ষা এবং লাহোরের পাঞ্জাব বিশ্ববিদ্যালয় থেকে স্নাতক ডিগ্রি অর্জন করেছিলেন। \nতিনি ২০০১ সালে পাকিস্তান কলেজ অফ ল' থেকে আইন বিষয়ে স্নাতক অর্জন করেছিলেন এবং আইনজীবী হিসাবে অনুশীলন করছেন। \n\n\n== রাজনৈতিক জীবন ==\nতিনি ২০০২ সালের পাকিস্তানের সাধারণ নির্বাচনে সংরক্ষিত নারী আসনে পাকিস্তান পিপল্স পার্টির (পিপিপি) প্রার্থী হিসাবে পাঞ্জাব প্রাদেশিক পরিষদে নির্বাচিত হয়েছিলেন। \n২০০৮ সালে পাকিস্তানের সাধারণ নির্বাচনে নারীদের জন্য সংরক্ষিত আসনে পিপিপির প্রার্থী হয়ে তিনি পাঞ্জাব প্রাদেশিক পরিষদে পুনর্নির্বাচিত হয়েছিলেন।\n২০১৩ সালের ফেব্রুয়ারিতে তিনি পাকিস্তান মুসলিম লীগে (পিএমএল-এন) যোগ দিয়েছিলেন। \n২০১৩ সালের পাকিস্তানের সাধারণ নির্বাচনে সংরক্ষিত নারী আসনে পিএমএল-এনের প্রার্থী হিসাবে তিনি পাঞ্জাব প্রাদেশিক পরিষদে পুনর্নির্বাচিত হয়েছিলেন। \nতিনি ২০১৮ সালের পাকিস্তানের সাধারণ নির্বাচনে নারীদের জন্য সংরক্ষিত আসনে পিএমএল-এনের প্রার্থী হিসাবে পাঞ্জাব প্রাদেশিক পরিষদে পুনর্নির্বাচিত হয়েছেন। \n\n\n== তথ্যসূত্র =="}