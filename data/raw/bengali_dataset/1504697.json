{"pageid": 1504697, "title": "রবি হাঁসদা", "url": "https://bn.wikipedia.org/wiki?curid=1504697", "content": "রবি হাঁসদা (জন্ম: ৯ জুন ১৯৯৯)  একজন ভারতীয় ফুটবলার যিনি বর্তমানে এআইএফএফ- এর শীতকালীন উদ্বোধনী ট্রান্সফার সেশনে লোনে মহামেডান এসসি- তে স্ট্রাইকার  হিসেবে খেলছেন।  ২০২৪-২৫ সন্তোষ ট্রফিতে জাতীয় খ্যাতি অর্জন করেন। এই প্রতিযোগিতায় তিনি সর্বাধিক গোলদাতা হন। তার নেতৃত্বে পশ্চিমবঙ্গ দল জয়ী হয়।\n\n\n== ক্লাব ক্যারিয়ার ==\nরবি হাঁসদার ফুটবল যাত্রা শুরু হয় কাশীপুর সরস্বতী ক্লাব থেকে। পরবর্তীতে তিনি নংথাইমাই স্পোর্ট অ্যান্ড কালচারাল ক্লাব এবং রেইনবো অ্যাথলেটিক ক্লাবের হয়ে খেলেন। এরপর তিনি দুই বছরের চুক্তিতে ক্যালকাটা কাস্টমস ক্লাবে স্বাক্ষর করেন।\n২০২৪–২৫ সন্তোষ ট্রফিতে, হাঁসদা পশ্চিমবঙ্গ দলের এঅন্যতম গুরুত্বপূর্ণ খেলোয়াড় হয়ে ওঠেন। তিনি টুর্নামেন্টে রেকর্ড ১২টি গোল করেন, যা একটি দীর্ঘদিনের রেকর্ড ভেঙে দেয়। তার এই অসাধারণ পারফরম্যান্সের জন্য তিনি প্লেয়ার অফ দ্য চ্যাম্পিয়নশিপ পুরস্কার লাভ করেন।\nএআইএফএফ- এর শীতকালীন ট্রান্সফার সেশনে হাঁসদাকে ধারে দলে নেয় ইন্ডিয়ান সুপার লিগের ক্লাব মহামেডান এসসি।  ইস্টবেঙ্গলের মতো কিছু বড় দলও আগ্রহ দেখিয়েছিল।\n\n\n== ব্যক্তিগত জীবন ==\nরবি হাঁসদার জন্ম ১৯৯৯ সালের ৯ জুন পশ্চিমবঙ্গের পূর্ব বর্ধমান জেলার ভাতার ব্লকের মশারু গ্রামে।  তিনি একটি সাঁওতাল পরিবারে বড় হয়েছেন। হাঁসদার পরিবার আর্থিকভাবে খুব একটা সচ্ছল ছিল না। তাঁর বাবা সুলতান হাঁসদা ২০২৪ সালে হৃদরোগে আক্রান্ত হয়ে মারা যান। মা তুলসী হাঁসদা একজন ক্ষেতমজুর হিসেবে কাজ করেন। \n\n\n== সম্মাননা ==\n\n\n=== রাজ্য ===\nপশ্চিমবঙ্গ\n\nসন্তোষ ট্রফি : ২০২৪–২৫\nজাতীয় গেমসে স্বর্ণপদক: ২০২২ \n\n\n== তথ্যসূত্র ==\n\n\n== বহিঃসংযোগ ==\nAIFF-এ রবি হাঁসদা"}