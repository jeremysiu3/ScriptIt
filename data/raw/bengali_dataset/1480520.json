{"pageid": 1480520, "title": "ইয়াং শিয়াওলেই", "url": "https://bn.wikipedia.org/wiki?curid=1480520", "content": "ইয়াং শিয়াওলেই (চীনা: 杨晓蕾; জন্ম: ২৮ জুন ২০০০) হলেন একজন চীনা তীরন্দাজ, যিনি চীনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nশিয়াওলেই চীনের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nইয়াং শিয়াওলেই ২০০০ সালের ২৮শে জুন তারিখে চীনের চিয়াংসুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nশিয়াওলেই চীনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৪টি ১০ পয়েন্ট অর্জন করে সর্বমোট ৬৭৩ পয়েন্ট নিয়ে তিনি ৩য় স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৬২তম স্থান অধিকারী তুরস্কের রিহাব আল ওয়ালিদের মুখোমুখি হয়েছিলেন, যেখানে তিনি ৭–৩ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে লিজা বারবেলাঁর কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি আন ছিশুয়ান এবং লি চিয়ামানের সাথে চীনা দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৬টি ১০ পয়েন্ট অর্জন করে সর্বমোট ১৯৯৬ পয়েন্ট নিয়ে ২য় স্থান অধিকার করেছিল। অতঃপর কোয়ার্টার-ফাইনালে তারা ইন্দোনেশিয়াকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে মেক্সিকোর বিরুদ্ধে ৫–৩ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা দক্ষিণ কোরিয়ার কাছে পরাজিত হয়ে রৌপ্য পদক জয়লাভ করেছে।\nঅন্যদিকে তিনি এবং ওয়াং ইয়ান একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৩৪৮ পয়েন্ট নিয়ে ৪র্থ স্থান অধিকার করেছিল। অতঃপর ১৬ দলের পর্বে স্পেনের কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ইয়াং শিয়াওলেই (ইংরেজি)\nঅলিম্পিডিয়ায় ইয়াং শিয়াওলেই (ইংরেজি)"}