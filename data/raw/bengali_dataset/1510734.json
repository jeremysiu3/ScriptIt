{"pageid": 1510734, "title": "যোগিতা বিহানি", "url": "https://bn.wikipedia.org/wiki?curid=1510734", "content": "যোগিতা বিহানী একজন ভারতীয় অভিনেত্রী, যিনি ২০১৮ সালে একতা কাপুরের প্রণয়ধর্মী ধারাবাহিক দিল হি তো হ্যায়-তে পলক শর্মা চরিত্রে অভিনয়ের মাধ্যমে টেলিভিশনে অভিষেক করেছিলেন।\n\n\n== প্রারম্ভিক জীবন ==\nবিহানি ভারতের রাজস্থানের বিকানীরের একটি মহেশ্বরী মাড়োয়ারি পরিবারে জন্মগ্রহণ করেন এবং দিল্লিতে বেড়ে ওঠেছেন। তিনি ২০১২ সালে সুমেরমল জৈন পাবলিক স্কুল থেকে উচ্চমাধ্যমিক সম্পন্ন করেছিলেন।\n২০১২ থেকে ২০১৫ সালের মধ্যে তিনি দিল্লি বিশ্ববিদ্যালয় থেকে কম্পিউটার সায়েন্সে স্নাতক সম্পন্ন করেছিলেন।\n\n\n== কর্মজীবন ==\nদিল্লি বিশ্ববিদ্যালয় থেকে স্নাতক অর্জনের পর বিহানি দিল্লি জাতীয় রাজধানী অঞ্চলের ফরিদাবাদে রেডফুডি স্টার্টআপে যোগ দিয়েছিলেন এবং ২০১৬ সাল পর্যন্ত বিভিন্ন পদে কর্মরত ছিলেন। এরপর তিনি মুম্বইয়ে চলে যান এবং প্রথম এডুকেশন ফাউন্ডেশনে সেলস ও মার্কেটিং কো-অর্ডিনেটর হিসেবে কাজ শুরু করেছিলেন।\nগ্ল্যামার জগতে বিহানির কর্মজীবন শুরু হয়েছিল ২০১৮ সালে, যখন তিনি ফেমিনা মিস ইন্ডিয়া রাজস্থান ২০১৮ প্রতিযোগিতায় অংশগ্রহণ করে শীর্ষ ৩ প্রতিযোগীর মধ্যে নির্বাচিত হয়েছিলেন।\n২০১৮ সালে তিনি সনি টিভিতে সম্প্রচারিত একতা কাপুরের ভারতীয় ধারাবাহিক দিল হি তো হ্যায়-তে করণ কুন্দ্রার বিপরীতে কেন্দ্রীয় চরিত্রে পলক শর্মার ভূমিকায় অভিনয়ের জন্য নির্বাচিত হয়েছিলেন। এরপর তিনি বেশ কয়েকটি বাণিজ্যিক বিজ্ঞাপনে অভিনয় করেছিলেন এবং একতা কাপুরের অতিপ্রাকৃত ধারাবাহিক কবচ... মহা শিবরাত্রি-তে একটি অতিথি চরিত্রে অভিনয় করেছিলেন। তিনি নেটফ্লিক্স চলচ্চিত্র একে ভার্সেস একে-তে একটি পার্শ্ব চরিত্রে অভিনয় করেছিলেন।\nবিহানি ২০২২ সালে বিক্রম বেদ চলচ্চিত্রে ছন্দা চরিত্রে অভিনয় করেছিলেন। এছাড়া, তিনি দ্য কেরালা স্টোরিতে নিমাহ ম্যাথিউস চরিত্রে অভিনয় করেছিলেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== সঙ্গীত ভিডিও ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে যোগিতা বিহানি (ইংরেজি)\nইন্সটাগ্রামে যোগিতা বিহানি"}