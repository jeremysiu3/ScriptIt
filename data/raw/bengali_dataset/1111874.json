{"pageid": 1111874, "title": "টাইপ-৪৫ ডেস্ট্রয়ার", "url": "https://bn.wikipedia.org/wiki?curid=1111874", "content": "টাইপ-৪৫ ডেস্ট্রয়ার, ডি বা ডেয়ারিং শ্রেণি নামে ও পরিচিত, এটি ২১তম শতকের প্রথম দিকে যুক্তরাজ্যের রয়্যাল নেভির জন্য নির্মিত ছয়টি নির্দেশিত ক্ষেপণাস্ত্র ডেস্ট্রয়ারের একটি শ্রেণি। শ্রেণিটি প্রাথমিকভাবে বিমান বিধ্বংসী ও ক্ষেপণাস্ত্র-বিরোধী যুদ্ধের জন্য নকশা করা হয়েছে এবং এটি এসএপিএসওএন এইএসএ ও এস১৮৫০এম দূর-পাল্লার রাডার ব্যবহার করে পিএএএমএস (সী ভাইপার) বায়ু-প্রতিরক্ষা ব্যবস্থার চারপাশে তৈরি করা হয়েছে। প্রথম তিনটি ডেস্ট্রয়ারকে বিএএ সিস্টেম সারফেস ফ্লিট সলিউশন দ্বারা বিভিন্ন শিপইয়ার্ডে নির্মিত আংশিক প্রিফেব্রিকেটেড \"খণ্ড\" থেকে একত্রিত করা হয়েছিল; বাকি তিনটি বিএএ সিস্টেমস মেরিটাইম – নেভাল শিপস কর্তৃক নির্মিত হয়েছিল। ডেয়ারিং-শ্রেণির প্রথম জাহাজ, এইচএমএস ডেয়ারিংকে ২০০৬ সালের ১ ফেব্রুয়ারি জলে ভাসানো হয়েছিল এবং ২০০৯ সালের ২৩শে জুলাই পরিষেবায় নিযুক্ত করা হয়েছিল।\nটাইপ ৪৫ ডেস্ট্রয়ারসমূহ টাইপ ৪২ (শেফিল্ড-শ্রেণির) ডেস্ট্রয়ারসমূহকে প্রতিস্থাপন করার জন্য তৈরি করা হয়েছিল, যেগুলি ফকল্যান্ডস যুদ্ধের সময় কাজ করেছিল, সর্বশেষ টাইপ ৪২ জাহাজকে ২০১৩ সালে বাতিল করা হয়েছিল। ন্যাশনাল অডিট অফিস রিপোর্ট করেছে যে, একটি \"নিবিড় আক্রমণ\" চলাকালে, একটি একক টাইপ ৪৫ একযোগে ট্র্যাক করতে পারে, নিযুক্ত করতে পারে এবং পাঁচটি টাইপ ৪২ ডেস্ট্রয়ারের চেয়ে বেশি লক্ষ্যকে ধ্বংস করতে পারে। ডেয়ারিং ২০০৬ সালের ১ ফেব্রুয়ারি চালু করার পর একজন প্রাক্তন ফার্স্ট সি লর্ড অ্যাডমিরাল স্যার অ্যালান ওয়েস্ট বলেছিলেন, যে এটি হবে রয়্যাল নেভির সর্বকালের সবচেয়ে সক্ষম ডেস্ট্রয়ার, সেইসাথে বিশ্বের সেরা বিমান-প্রতিরক্ষাযুক্ত জাহাজ। জাহাজের সংখ্যার বারো থেকে হ্রাস করে প্রথমে আট করা হয়, অবশেষে মাত্র ছয়টি জাহাজ নির্মাণের বিষয়টি নিশ্চিত করা হয়েছে, (২০০৮ সালে), যা বিতর্কিত ছিল।\nএটি ২০১৬ সালে প্রকাশিত হয়েছিল, যে রোলস-রয়েস ডব্লিউআর-২১ গ্যাস টারবাইনের সাথে সংযুক্ত নরথ্রপ গ্রামেন ইন্টারকুলারের নকশার ত্রুটির কারণে পারস্য উপসাগরের উষ্ণ জলবায়ুতে কাজ করার সময় শক্তির প্রাপ্যতা উল্লেখযোগ্যভাবে হ্রাস পেয়েছিল; এবং এটি দ্রুত স্পষ্ট হয়ে ওঠে, যে শ্রেণিটি মূলত পরিকল্পনা অনুযায়ী কাজ করছে না। তাই ২০১৯–২১ সাল থেকে শ্রেণির ছয়টি জাহাজের সমস্যা সম্পূর্ণরূপে সমাধানের জন্য একটি পরিকল্পিত সংস্কার নির্ধারিত ছিল।\nবর্তমান পরিকল্পনার অধীনে, টাইপ ৪৫ ডেস্ট্রয়ার টাইপ ৮৩ ডেস্ট্রয়ার দ্বারা প্রতিস্থাপিত হবে, যার মধ্যে প্রথমটি ২০৩০-এর দশকের শেষের দিকে পরিষেবাতে প্রবেশ করবে বলে আশা করা হচ্ছে।\n\n\n== উন্নয়ন ==\n\nযুক্তরাজ্য এনএফআর-৯০ প্রকল্পের অধীনে অন্যান্য সাতটি ন্যাটো দেশের সঙ্গে সহযোগিতায় একটি নতুন শ্রেণির আকাশ-প্রতিরক্ষার নির্দেশিত ক্ষেপণাস্ত্র ডেস্ট্রয়ার সংগ্রহ করার চেষ্টা করেছিল; জড়িত বিভিন্ন দেশের বিভিন্ন প্রয়োজনীয়তার কারণে প্রকল্পটি ব্যর্থ হয়েছিল। যুক্তরাজ্য তখন ফ্রান্স ও ইতালির সঙ্গে হরাইজন-শ্রেণির ফ্রিগেট কর্মসূচিতে যোগদান করে; যাইহোক, ভিন্ন রাষ্ট্রীয় প্রয়োজনীয়তা, কাজের ভাগ সংক্রান্ত বিপরীত মতামত ও বিলম্বের কারণে ইউকে ১৯৯৯ সালের ২৬শে এপ্রিল প্রকল্প থেকে নিজেকে প্রত্যাহার করেছিল এবং তার নিজস্ব রাষ্ট্রীয় প্রকল্প শুরু করেছিল। টাইপ ৪৫ প্রকল্পের জন্য প্রধান ঠিকাদার হিসাবে ১৯৯৯ সালের ২৩শে নভেম্বর মার্কোনি ইলেকট্রনিক সিস্টেমসকে (এমইএস) নিশ্চিত করা হয়েছিল। সাত দিন পরে এমইএস ও ব্রিটিশ অ্যারোস্পেস একত্রিত হয়ে বিএই ব্যবস্থা (বিএই) গঠন করে, যা পরবর্তীতে প্রধান ঠিকাদারে পরিণত হয়েছিল।\nটাইপ ৪৫ প্রকল্পটি ক্রমবর্ধমান ব্যয় ও বিলম্বের জন্য সমালোচিত হয়েছে, ছয়টি জাহাজের মূল্য £৬.৪৬ বিলিয়ন, যা মূল বাজেট থেকে £১.৫ বিলিয়ন (২৯%) বৃদ্ধি পেয়েছে। প্রথম জাহাজটি প্রাথমিকভাবে পরিকল্পনা অনুযায়ী ২০০৭ সালের পরিবর্তে ২০১০ সালে পরিষেবাতে প্রবেশ হয়েছিল। প্রতিরক্ষা নির্বাচন কমিটি ২০০৭ সালে হতাশা প্রকাশ করেছিল, যে প্রতিরক্ষা মন্ত্রণালয় (এমওডি) ও বিএই ক্রমবর্ধমান খরচ নিয়ন্ত্রণ করতে ব্যর্থ হয়েছে।\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\n\n\"টাইপ-৪৫\"। Royal Navy। ৪ মে ২০১৪ তারিখে মূল থেকে আর্কাইভ করা। সংগ্রহের তারিখ ৩ জানুয়ারি ২০২২। \n\"টাইপ ৪৫ ডেয়ারিং শ্রেণির অ্যান্টি-এয়ার ওয়ারফেয়ার ডেস্ট্রয়ার\"। NavyRecognition.com।"}