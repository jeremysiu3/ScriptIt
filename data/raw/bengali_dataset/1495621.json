{"pageid": 1495621, "title": "জয়িতা ৭১", "url": "https://bn.wikipedia.org/wiki?curid=1495621", "content": "জয়িতা ৭১ (জয়িতা-৭১ হিসেবে উল্লিখিত) বাংলাদেশের স্বাধীনতা যুদ্ধের স্মারক ভাস্কর্য। এহসানুল আহসান খানের নকশার নির্মিত ভাস্কর্যটি মূলত বাংলাদেশের মুক্তিযুদ্ধের দুজন নারী মুক্তিযোদ্ধার মূর্তি। ঢাকা জেলা পরিষদের অর্থায়নে নির্মিত ভাস্কর্যটি ২০১৪ সালের ৩০ জানুয়ারি আনুষ্ঠানিক উন্মোচন করা হয়। মুক্তিযুদ্ধে নারী সমাজের অবদান স্মরণ এভাস্কর্যের মূল বিষয়।\n\n\n== বর্ণনা ==\nজয়িতা ৭১-এ দুজন দণ্ডায়মান নারী মুক্তিযোদ্ধার মূর্তি আছে। বাম পাশের নারী দৃঢ় হাতে রাইফেল ধরে আছেন। অপর জন কাঁধে রাইফেল নিয়ে দুই হাতে বাংলাদেশের পতাকা ধরে রেখেছেন।  ভাস্কর্যের নিচের দেয়ালজুড়ে ৭ মার্চের ভাষণ, এবং মুক্তিযুদ্ধে নারীদের অগ্রণী ও প্রতিবাদী আন্দোলনের ঘটনাগুলো চিনেমাটির মোজাইক দিয়ে চিত্রায়িত।\n\n\n== তথ্যসূত্র =="}