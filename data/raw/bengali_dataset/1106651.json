{"pageid": 1106651, "title": "সেবাস্তিয়ান তাগলিয়াবুয়ে", "url": "https://bn.wikipedia.org/wiki?curid=1106651", "content": "সেবাস্তিয়ান লুকাস তাগলিয়াবুয়ে (স্পেনীয়: Sebastián Tagliabúe; ২২ ফেব্রুয়ারি ১৯৮৫; সেবাস্তিয়ান তাগলিয়াবুয়ে নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব আল নাসর এবং সংযুক্ত আরব আমিরাত জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\nপ্যারাগুয়ীয় ফুটবল ক্লাব কোলেগিয়ালেসের যুব পর্যায়ের হয়ে খেলার মাধ্যমে তাগলিয়াবুয়ে ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০০৩–০৪ মৌসুমে, কোলেগিয়ালেসের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কোলেগিয়ালেসের হয়ে পাঁচ মৌসুমে ১২৩ ম্যাচে ৩৭টি গোল করার পর ২০০৮–০৯ মৌসুমে তিনি চিলীয় ক্লাব এভের্তোনে যোগদান করেছেন। এভের্তোনে মাত্র এক মৌসুম অতিবাহিত করার পর দেপোর্তেস লা সেরেনার সাথে চুক্তি স্বাক্ষর করেছেন, যেখানে তিনি ২৭ ম্যাচে ১৩টি গোল করেছেন। পরবর্তীকালে, তিনি ওন্সে কালদাস, ইত্তিফাক, আল শাবাব এবং আল ওয়াহদার হয়ে খেলেছেন। ২০২০–২১ মৌসুমে, তিনি আল ওয়াহদা হতে আমিরাতি ক্লাব আল নাসরে যোগদান করেছেন।\nতাগলিয়াবুয়ে ২০২০ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ৯ ম্যাচে ৩টি গোল করেছেন।\n\n\n== প্রারম্ভিক জীবন ==\nসেবাস্তিয়ান লুকাস তাগলিয়াবুয়ে ১৯৮৫ সালের ২২শে ফেব্রুয়ারি তারিখে আর্জেন্টিনার বুয়েনোস আইরেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২০ সালের ১২ই অক্টোবর তারিখে, ৩৫ বছর, ৭ মাস ও ২০ দিন বয়সে, ডান পায়ে ফুটবল খেলায় পারদর্শী তাগলিয়াবুয়ে উজবেকিস্তানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি উজবেকিস্তান ২–১ গোলের ব্যবধানে জয়লাভ করেছিল। সংযুক্ত আরব আমিরাতের হয়ে অভিষেকের বছরে তাগলিয়াবুয়ে সর্বমোট ২ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সেবাস্তিয়ান তাগলিয়াবুয়ে  (ইংরেজি)  \nট্রান্সফারমার্কেটে সেবাস্তিয়ান তাগলিয়াবুয়ে (ইংরেজি) \nওয়ার্ল্ডফুটবল.নেটে সেবাস্তিয়ান তাগলিয়াবুয়ে (ইংরেজি) \nইএসপিএন এফসিতে সেবাস্তিয়ান তাগলিয়াবুয়ে (ইংরেজি) \nন্যাশনাল-ফুটবল-টিমস.কমে সেবাস্তিয়ান তাগলিয়াবুয়ে (ইংরেজি)"}