{"pageid": 1005596, "title": "সংযুক্ত আরব আমিরাত জাতীয় ফুটবল দল", "url": "https://bn.wikipedia.org/wiki?curid=1005596", "content": "সংযুক্ত আরব আমিরাত জাতীয় ফুটবল দল (আরবি: منتخب الإمارات العربية المتحدة لكرة القدم) হচ্ছে আন্তর্জাতিক ফুটবলে সংযুক্ত আরব আমিরাতের প্রতিনিধিত্বকারী পুরুষদের জাতীয় দল, যার সকল কার্যক্রম সংযুক্ত আরব আমিরাতের ফুটবলের সর্বোচ্চ নিয়ন্ত্রক সংস্থা সংযুক্ত আরব আমিরাত ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৭৪ সাল হতে ফুটবলের সর্বোচ্চ সংস্থা ফিফার এবং একই সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে।  ১৯৭২ সালের ১৭ই মার্চ তারিখে, সংযুক্ত আরব আমিরাত প্রথমবারের মতো আন্তর্জাতিক খেলায় অংশগ্রহণ করেছে; সৌদি আরবের রিয়াদে অনুষ্ঠিত উক্ত ম্যাচে সংযুক্ত আরব আমিরাত কাতারকে ১–০ গোলের ব্যবধানে পরাজিত করেছে।\nআল আবিয়াদ নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় সংযুক্ত আরব আমিরাতের বৃহত্তম শহর দুবাইয়ে অবস্থিত। বর্তমানে এই দলের ম্যানেজারের দায়িত্ব পালন করছেন বের্ট ভান মারভেইক এবং অধিনায়কের দায়িত্ব পালন করছেন শাবাব আল-আহলির রক্ষণভাগের খেলোয়াড় ওয়ালিদ আব্বাস।\nসংযুক্ত আরব আমিরাত এপর্যন্ত মাত্র ১ বার ফিফা বিশ্বকাপে অংশগ্রহণ করেছে, যেখানে তাদের সাফল্য হচ্ছে গ্রুপ পর্বে অংশগ্রহণ করা। অন্যদিকে, এএফসি এশিয়ান কাপে সংযুক্ত আরব আমিরাত এপর্যন্ত ১০ বার অংশগ্রহণ করেছে, যার মধ্যে সেরা সাফল্য হচ্ছে ১৯৯৬ এএফসি এশিয়ান কাপের ফাইনালে পৌঁছানো, যেখানে তারা সৌদি আরবের সাথে ০–০ গোলে ড্র করার পর পেনাল্টি শুট-আউটে ৪–২ গোলের ব্যবধানে পরাজিত হয়েছে।\nআদনান আল তালইয়ান, ইসমাইল মাতার, জুহাইর বাখিত, আলি মাবখুত এবং আহমদ খলিলের মতো খেলোয়াড়গণ সংযুক্ত আরব আমিরাতের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৮ সালের নভেম্বর মাসে প্রকাশিত র‌্যাঙ্কিংয়ে সংযুক্ত আরব আমিরাত তাদের ইতিহাসে সর্বোচ্চ অবস্থান (৪০তম) অর্জন করে এবং ২০১২ সালের জানুয়ারি মাসে প্রকাশিত র‌্যাঙ্কিংয়ে তারা ১৩৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সংযুক্ত আরব আমিরাতের সর্বোচ্চ অবস্থান হচ্ছে ২৪তম (যা তারা ২০১৫ সালে অর্জন করেছিল) এবং সর্বনিম্ন অবস্থান হচ্ছে ১৪০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n=== ফিফা আরব কাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আরবি) (ইংরেজি)\nফিফা-এ সংযুক্ত আরব আমিরাত জাতীয় ফুটবল দল  ওয়েব্যাক মেশিনে আর্কাইভকৃত ১৯ জানুয়ারি ২০১৯ তারিখে (ইংরেজি)\nএএফসি-এ সংযুক্ত আরব আমিরাত জাতীয় ফুটবল দল (ইংরেজি)"}