{"pageid": 1190723, "title": "কনর কোডি", "url": "https://bn.wikipedia.org/wiki?curid=1190723", "content": "কনর ডেভিড কোডি (ইংরেজি: Conor Coady, ইংরেজি উচ্চারণ: /kˈɒnə kˈə͡ʊdi/; জন্ম: ২৫ ফেব্রুয়ারি ১৯৯৩; কনর কোডি নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংরেজ ক্লাব এভার্টন এবং ইংল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০০৯ সালে, কোডি ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন। প্রায় চার বছর যাবত ইংল্যান্ডের বয়সভিত্তিক দলের হয়ে খেলার পর, তিনি ২০২০ সালে ইংল্যান্ডের হয়ে আন্তর্জাতিক পর্যায়ে অভিষেক করেছেন; ইংল্যান্ডের জার্সি গায়ে তিনি এপর্যন্ত ১০ ম্যাচে ১টি গোল করেছেন।\n\n\n== প্রারম্ভিক জীবন ==\nকনর ডেভিড কোডি ১৯৯৩ সালের ২৫শে ফেব্রুয়ারি তারিখে ইংল্যান্ডের সেন্ট হেলেন্সের জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকোডি ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮, ইংল্যান্ড অনূর্ধ্ব-১৯ এবং ইংল্যান্ড অনূর্ধ্ব-২০ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০০৯ সালে তিনি ইংল্যান্ড অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ইংল্যান্ডের বয়সভিত্তিক দলের হয়ে তিনি প্রায় চার বছরে ৩৯ ম্যাচে অংশগ্রহণ করে ১টি গোল এবং একটি শিরোপা জয়লাভ করেছেন।\n২০২০ সালের ৮ই সেপ্টেম্বর তারিখে, ২৭ বছর, ৬ মাস ও ১৪ দিন বয়সে, ডান পায়ে ফুটবল খেলায় পারদর্শী কোডি ডেনমার্কের বিরুদ্ধে অনুষ্ঠিত ২০২০–২১ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে ইংল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ০–০ গোলে ড্র হয়েছিল। ইংল্যান্ডের হয়ে অভিষেকের বছরে কোডি সর্বমোট ৩ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৬ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকনর কোডি – ফিফা প্রতিযোগিতার রেকর্ড (ইংরেজি) \nকনর কোডি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কনর কোডি  (ইংরেজি)  \nসকারবেসে কনর কোডি (ইংরেজি) \nবিডিফুটবলে কনর কোডি  (ইংরেজি)  \nইইউ-ফুটবলে কনর কোডি (ইংরেজি) \nট্রান্সফারমার্কেটে কনর কোডি (ইংরেজি) \nওয়ার্ল্ডফুটবল.নেটে কনর কোডি (ইংরেজি) \nইএসপিএন এফসিতে কনর কোডি (ইংরেজি) \nন্যাশনাল-ফুটবল-টিমস.কমে কনর কোডি (ইংরেজি)"}