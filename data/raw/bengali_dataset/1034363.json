{"pageid": 1034363, "title": "নাঙ্গুলী নেছারিয়া কামিল মাদ্রাসা", "url": "https://bn.wikipedia.org/wiki?curid=1034363", "content": "নাঙ্গুলী নেছারিয়া কামিল মাদ্রাসা পিরোজপুর জেলার কাউখালী উপজেলাধীন নাঙ্গুলী গ্রামে অবস্থিত একটি ধর্মীয় শিক্ষাপ্রতিষ্ঠান আলিয়া মাদ্রাসা। এটি ইসলামি আরবি বিশ্ববিদ্যালয় কর্তৃক স্বীকৃত কামিল মাদ্রাসা।\n\n\n== প্রতিষ্ঠা ==\nনাঙ্গুলী দরবার শরীফের পীর মুহাম্মদ আব্দুল মতিন ১৯৮৫ খ্রিষ্টাব্দে মাদ্রাসাটি প্রতিষ্ঠা করেন। প্রথম থেকে দাখিল পর্যন্ত পড়ানো হলেও, ১৯৮৮ খ্রিষ্টাব্দে মাদ্রাসাটি আলিম মাদ্রাসায় উন্নীত হয় এবং ২০০১ খ্রিষ্টাব্দে ফাযিল মাদ্রাসায় রূপান্তরিত হয়। ২০০৬ সালে মাদ্রাসাটি ইসলামী বিশ্ববিদ্যালয়, বাংলাদশের অধিভুক্তি লাভ করে, এবং ২০০৬ সাল পর্যন্ত স্থায়ী হয়, এরপরে ইসলামি আরবি বিশ্ববিদ্যালয় স্থানান্তরিত হয়। ২০২২ খ্রিস্টাব্দের ১১ সেপ্টেম্বর মাদ্রাসাটি ইসলামি আরবি বিশ্ববিদ্যালয় কর্তৃক কামিল পাঠদানের অনুমতি পায়।\n\n\n== ভৌগোলিক অবস্থান ==\nপিরোজপুর জেলার কাউখালী উপজেলার ৩ নং কাউখালী সদর ইউনিয়নাধীন নাঙ্গুলী গ্রামে ঝালকাঠি–কাউখালী সংক্ষিপ্ত সড়কের দক্ষিণ পাশে বকুলতলা নদীর তীরে অবস্থিত।\n\n\n== প্রশাসন ==\n১৫ জন সদস্য নিয়ে মাদ্রাসার গভর্নিং বডি গঠিত। মাদ্রাসার শিক্ষক ও কর্মচারীর সংখ্যা ৩৫ জন। তন্মধ্যে ২৭ জন এমপিওভুক্ত এবং ৮ জন  নন-এমপিওভুক্ত।\n\n\n== শিক্ষা কার্যক্রম ==\nমাদ্রাসার শিক্ষার্থীর সংখ্যা ৫০০ এর অধিক।\n• ইবতেদায়ী\n• দাখিল ( সাধারণ ও কম্পিউটার)\n• আলিম (সাধারণ)\n•  ফাযিল ( বি.এ পাস)\n• কামিল (স্নাতকোত্তর)  \n\n\n=== সহ প্রতিষ্ঠানসমূহ ===\nমহিলা মাদ্রাসা\nসালেহিয়া এতিমখানা\nহোসাইনিয়া লিল্লাহবোর্ডিং\nহাফেজী মাদ্রাসা\nনূরানী মাদ্রাসা\nদ্বীনিয়া মাদ্রাসা\nফোরকানিয়া মাদ্রাসা\nমসজিদ সালেহ আত-তোয়াইমী\nগ্রন্থাগার\nকম্পিউটার ল্যাব\nশহিদ বৃত্তি ফাউন্ডেশন\n\n\n== অর্জন ==\nজাতীয় শিক্ষা সপ্তাহ-এ একাধিকবার জেলা ও উপজেলা পর্যায়ে অত্র প্রতিষ্ঠানটি শ্রেষ্ঠ হয়েছে। মাদ্রাসার অধ্যক্ষ মহোদয় মুহাম্মদ আব্দুল মতিন একাধিকবার উপজেলার শ্রেষ্ঠ প্রতিষ্ঠান প্রধান মনোনীত হয়েছেন। ২০১৯ খ্রিস্টাব্দে অত্র মাদ্রাসার আরবি প্রভাষক মো. নাসরুল্লাহ জেলা ও উপজেলা পর্যায়ে শ্রেষ্ঠ শ্রেণি শিক্ষক মনোনীত হয়েছেন।\n\n\n== অবকাঠামো ==\nমাদ্রাসার মোট ভবনসংখ্যা ৮টি; এর মধ্যে ২টি দ্বিতল ভবন, ৬টি টিনসেট আধাপাকা ভবন, একটি দ্বিতল জামে মসজিদ রয়েছে।\n\n\n== ফলাফল ==\nপ্রতিবছর ইবতেদায়ী সমাপনী, জেডিসি, দাখিল, আলিম, ফাযিল ও কামিল শ্রেণিতে কাঙ্খিতসংখ্যক শিক্ষার্থী A+ অর্জন সহ শতভাগ পাশ করে আসছে। পাবলিক পরীক্ষার ফলাফলে প্রতিষ্ঠানটির উপজেলা ও জেলা পর্যায় বেশ সুনাম রয়েছে।\n\n\n== বার্ষিক মাহফিল ==\nনাঙ্গুলী দরবার শরীফের তত্ত্বাবধানে প্রতিবছর অত্র প্রতিষ্ঠানে বার্ষিক মাহফিল অনুষ্ঠিত হয়। এতে ভারতের ফুরফুরা, জৈনপুর সিলসিলার পীর-মাশায়েখ সহ দক্ষিণ বঙ্গের ছারছীনা, নেছারাবাদ, মোকামিয়া, হদুয়া, পাঙ্গাশিয়া ও চৈতার পীরসাহেবগন তাশরীফ এনে ওয়াজ নসীহত করেন।\n\n\n== তথ্যসূত্র =="}