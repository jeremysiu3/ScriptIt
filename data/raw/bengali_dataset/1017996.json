{"pageid": 1017996, "title": "রেবা সোম", "url": "https://bn.wikipedia.org/wiki?curid=1017996", "content": "রেবা সোম (জন্ম: দার্জিলিং, পশ্চিমবঙ্গ) একজন ভারতীয় শিক্ষাবিদ, ইতিহাসবিদ, লেখক ও ধ্রুপদী গায়িকা। তিনি ২০০৮-২০১৩ সাল পর্যন্ত কলকাতার রবীন্দ্রনাথ ঠাকুর কেন্দ্রের ভারতীয় সাংস্কৃতিক সম্পর্ক কাউন্সিলের পরিচালক ছিলেন।\nরেবা সোম রবীন্দ্রসংগীত ও কাজী নজরুল ইসলাম রচিত সংগীতের একজন প্রশিক্ষিত গায়িকা। তার সিডি \"রবীন্দ্রনাথ ঠাকুরের নির্বাচিত গান\" (আইআইআই মিল্লেনেন্নো, রোম, ইতালি, ২০০৩ এবং সারেগামা, ভারত, মে ২০০৪) এবং কাজী নজরুল ইসলামের প্রেমের সংগীত-এ (টাইমস মিউজিক, ২০১৬) গানের চরণের ইংরেজি অনুবাদও রয়েছে।\n\n\n== ব্যক্তিগত জীবন ==\nপ্রয়াত পররাষ্ট্র সার্ভিস কর্মকর্তা হিমাচল সোমের সাথে রেবা ১৯৭১ সালে বিবাহবন্ধনে আবদ্ধ হন। রেবা স্বামীর চাকরিসূত্রে বহুদেশ ভ্রমণ করেছেন। এগুলোর মধ্যে রয়েছে ব্রাজিল, ডেনমার্ক, পাকিস্তান,  মার্কিন যুক্তরাষ্ট্র, বাংলাদেশ, কানাডা, লাওস ও ইতালি। রোমে তার স্বামী ভারতে ইতালীয় রাষ্ট্রদূতের দায়িত্ব পালন করেন। তাঁদের দুই ছেলে হলেন বিষ্ণু সোম এবং অভিষেক সোম।  বিষ্ণু সোম ভারতের একজন শীর্ষস্থানীয় টেলিভিশন সাংবাদিক ও অভিষেক সোম যুক্তরাষ্ট্রনিবাসী ইনভেস্টমেন্ট ব্যাংকার।\n\n\n== রচনাকর্ম ==\nমার্গট, বিবেকানন্দের নিবেদিতা বোন (২০১৭), পেঙ্গুইন র‍্যান্ডম হাউজ, দিল্লি।\nঐকমত্যের মধ্যে ভেদ : ১৯২৯-১৯৩৯ সালে কংগ্রেসের বাম ও ডানপন্থার বিভাজন (১৯৯৫),ওরিয়েন্ট লংম্যান,দিল্লি।\nগান্ধী, নেহরু ও বসু: আধুনিক ভারতীয় মানসের সৃজন (২০০৪), দিল্লি, ভারত।\nজওহরলাল নেহরু ও হিন্দু কোড বিল- বাস্তবতা অপেক্ষা প্রতীকই শ্রেয়? কেমব্রিজ, যুক্তরাজ্য, ফেব্রুয়ারি ১৯৯৪। মডার্ন এশিয়ান স্টাডিজ, অষ্টবিংশ খণ্ড।\nরবীন্দ্রনাথ ঠাকুর: গায়ক ও তাঁর গান (২০০৯),  দিল্লি, ভারত, পেঙ্গুইন বুকস।\nসুভাষ চন্দ্র বসু ও নারীর  প্রশ্নের প্রস্তাব (২০০৯), দিল্লি, ভারত। নারী উন্নয়ন অধ্যয়ন কেন্দ্র।\n\n\n== তথ্যসূত্র =="}