{"pageid": 1321084, "title": "ইউ.কম", "url": "https://bn.wikipedia.org/wiki?curid=1321084", "content": "ইউ.কম (You.com) হল একটি গোপনীয়তা-কেন্দ্রিক ওয়েব অনুসন্ধান ইঞ্জিন যা মার্কিন যুক্তরাষ্ট্রের ক্যালিফোর্নিয়ার পালো অল্টোতে নির্মিত। প্রথাগত সার্চ ইঞ্জিনগুলো যেখানে কেবল বিভিন্ন লিঙ্কের তালিকা দেখায়, সেখানে এটি বিভিন্ন ওয়েবসাইটের বিষয়শ্রেণীগুলো ব্যবহার করে ওয়েব ফলাফলের সারসংক্ষেপ তৈরি করে৷   সার্চ ইঞ্জিনটি সেলসফোর্সের প্রাক্তন কর্মচারীদের দ্বারা প্রতিষ্ঠিত হয়েছিল এবং ২০২১ সালের ৯ নভেম্বরে এটি সর্বজনীন বিটা সংস্করণ হিসেবে চালু হয়।  একটি সাক্ষাৎকারে, ইউ.কম-এর সহ-প্রতিষ্ঠাতা রিচার্ড সোচার বলেছিলেন যে তিনি গোপনীয়তা এবং ব্যক্তিগতকরণের ভারসাম্য সহ একটি সার্চ ইঞ্জিন চান৷ \n\n\n== ইতিহাস ==\nওয়েবসাইটটি ২০২০ সালে দুই প্রাক্তন সেলসফোর্স কর্মচারী, ব্রায়ান ম্যাকক্যান এবং রিচার্ড সোচার দ্বারা প্রতিষ্ঠিত হয়েছিল।  ২০২১ সালে সার্চ ইঞ্জিনটির পাবলিক বিটা সংস্করণ চালুর ঘোষণার পর এটি সেলসফোর্সের প্রতিষ্ঠাতা মার্ক বেনিওফের কাছ থেকে $২০ মিলিয়ন তহবিল পেয়েছে। \n২০২২ সালের মার্চ মাসে, কোম্পানিটি ই-মেইল এবং অন্যান্য নথি লেখার জন্য ইউরাইট (YouWrite) নামে একটি জিপিটি-৩ পাঠ্য তৈরিকারক বা টেক্সট জেনারেটর চালু করেছিল।  \n২০২২ সালের ডিসেম্বরে, কোম্পানিটি প্রাথমিকভাবে ওপেনএআই-এর জিপিটি-৩.৫ -এর উপর ভিত্তি করে ইউচ্যাট নামে প্রাক-প্রশিক্ষিত উৎপাদনক্ষম ট্রান্সফরমার-ভিত্তিক একটি চ্যাট বট চালু করেছে। এটি সাধারণ অনুসন্ধান ফলাফলের জন্য গুগল অনুসন্ধান এবং আরও নির্দিষ্ট অনুসন্ধানের জন্য (যেমন কোড স্নিপেট) মাইক্রোসফট বিং ব্যবহার করে।\n\n\n== অনুসন্ধান ফলাফল ==\nসার্চ ইঞ্জিনটি নির্দিষ্ট ওয়েবসাইটের বিভিন্ন বিষয়শ্রেণী অনুযায়ী সাজানো অনুসন্ধান ফলাফল হিসেবে দেখায়। এই বিভাগগুলো ব্যবহারকারীদের পছন্দমত বাছাই করা যায়।  ওয়েব ফলাফলের জন্য, এটি মাইক্রোসফট বিংয়ের ফলাফল ব্যবহার করে। \nইউ.কম ব্যবহারকারীদের আইপি ঠিকানা সংরক্ষণ করে না এবং বিজ্ঞাপনের লক্ষ্য নির্ধারণের জন্য ব্যবহারকারীদের তথ্য সংগ্রহ করে না। ইউ.কম দুটি পরিবেশ প্রস্তাব করে: ব্যক্তিগত পরিবেশ এবং একান্ত পরিবেশ যা ব্যক্তিগত পরিবেশের চাইতে আরও গোপনীয়।  ব্যক্তিগত পরিবেশের সাথে পার্থক্য হল, একান্ত পরিবেশে ইউ.কম ব্যবহারকারীদের অনুসন্ধান তথ্য সংরক্ষণ করে না, অংশীদারদের সাথে আইপি ঠিকানা বিনিময় করে না, বা অনুসন্ধানের বিষয়ে কোনো তথ্য সংগ্রহ করে না। \n\n\n== অভ্যর্থনা ==\nইউ.কম সাধারণভাবে ইতিবাচক সাড়া পেয়েছে। এটি যেভাবে তথ্য সংগঠিত করে, সেটিকে আমেরিকান প্রযুক্তি সংবাদ ওয়েবসাইট দ্য ভার্জ অপ্রতিরোধ্য হিসাবে বর্ণনা করেছে। \n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}