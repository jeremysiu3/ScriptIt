{"pageid": 1366764, "title": "লাভ ম্যারেজ (২০২৩-এর চলচ্চিত্র)", "url": "https://bn.wikipedia.org/wiki?curid=1366764", "content": "লাভ ম্যারেজ ২০২৩ সালের ভারতীয় বাংলা ভাষা কমেডি নাট্য চলচ্চিত্র। সুরিন্দর সিং ও নিসপাল সিং প্রযোজিত চলচ্চিত্রটি পরিচালনা করেছেন প্রেমেন্দু বিকাশ চাকী। প্রধান চরিত্রে ছিলেন রঞ্জিত মল্লিক, অপরাজিতা আঢ্য, অঙ্কুশ হাজরা ও ঐন্দ্রিলা সেন। চিত্রনাট্য লিখেছেন পদ্মনাভ দাশগুপ্ত এবং সংগীত পরিচালনা করেছেন স্যাভি গুপ্ত। এটি সুরিন্দর ফিল্মের ব্যানারে ১৪ই এপ্রিল মুক্তি পায়।\n\n\n== পটভূমি ==\nডিমেনশিয়ায় আক্রান্ত বৃদ্ধা ঠাম্মা (সোহাগ সেন), বয়স্ক বাবাকে (রঞ্জিত মল্লিক) নিয়ে ছোট্ট বাড়িতে থাকে বকাই (অঙ্কুশ হাজরা)। বকাইয়ের প্রেমিকা শাওন (ঐন্দ্রিলা সেন) থাকে তার মা যূথিকাকে (অপরাজিতা আঢ্য) নিয়ে। জানা যায়, শাওনের বাবা (সুরজিৎ) সংসার ছেড়ে বিবাগী হয়ে সন্ন্যাস নিয়েছেন? ছেলের বিয়ে দেবার জন্য পাত্রী শাওনকে দেখতে গিয়ে রঞ্জিত মল্লিকের চরিত্র যূথিকার মুখোমুখি হয়। এই যূথিকাই ছিল তাঁর ছাত্রী এবং প্রাক্তন প্রেমিকা। এভাবে কাহিনী এগিয়ে চলে।\n\n\n== অভিনয়শিল্পী ==\nঅঙ্কুশ হাজরা - বকাই\nরঞ্জিত মল্লিক - বকাই এর বাবা\nঅপরাজিতা আঢ্য - যূথিকা, শাওনের মা\nঐন্দ্রিলা সেন\nইয়াসির আরাফাত রহিম\nসোহাগ সেন\nদেবনাথ চট্টোপাধ্যায়\n\n\n== মুক্তি ==\nচলচ্চিত্রটি ২০২৩ সালের ১৪ এপ্রিল পয়লা বৈশাখ প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে লাভ ম্যারেজ   (ইংরেজি)"}