{"pageid": 1531659, "title": "বাংলাদেশ ইসলামি লেখক ফোরাম", "url": "https://bn.wikipedia.org/wiki?curid=1531659", "content": "বাংলাদেশ ইসলামি লেখক ফোরাম বাংলাদেশের একটি লেখক সংগঠন। এটি ২০১৩ সালে ঢাকায় একটি জমায়াতের মাধ্যমে প্রতিষ্ঠিত হয়। বর্তমানে সংগঠনটির সভাপতির দায়িত্ব পালন করছেন মুনীরুল ইসলাম, বর্তমান কমিটিতে নির্বাহী সদস্য হিসাবে ২৭ জন রয়েছে। বর্তমানে সংগঠনটিতে ৫ শতাধিক লেখক রয়েছে। সংগঠনটি প্রতিবছর লেখক ফোরাম গ্রন্থ সম্মাননার আয়োজন করে থাকে। সংগঠনটি ২০২২ সালে ইসলামি লেখালিখির পরিভাষাকে সহজ করার জন্য ইসলামি অভিধান প্রকাশ করেছে।\n\n\n== ইতিহাস ==\nইসলামি বিষয় নিয়ে লেখালিখি করা কিছু বুদ্ধিদীপ্ত মানুষ ২০১২ সালের ২৬ মে ঢাকার পুরানা পল্টনে একত্রিত হোন। আলোচনা শেষে লাবিব আব্দুল্লাহকে প্রধান করে সাতজনের আহ্বায়ক কমিটি করেন। ২০১৩ সালের ৮ জানুয়ারি নির্বাচনের মাধ্যমে পূর্ণাঙ্গ কমিটি দিয়ে সংগঠনটি যাত্রা শুরু করে। মুফতি এনায়েতুল্লাহ সভাপতি ও জহির উদ্দিন বাবর সাধারণ সম্পাদক হিসাবে দায়িত্ব গ্রহণ করেন, এবং ৪০০ সদস্যকে নিবন্ধিত করা হয়। সেই সময়ে তারা ইসলামী বানান গ্রহণ করেছিলো, ৬ জানুয়ারি ২০২৩ সম্মেলন মিটিং-এ তারা ইসলামি বানানে সিদ্ধান্ত গ্রহণ করে।\n\n\n== কার্যক্রম ==\nসংগঠনটি মূলত ইসলামি ভাবধারাকে সামনে রেখে লেখালিখি করে এবং অপরকে উৎসাহিত করে। নবী মুহাম্মাদের জীবনীর উপর সীরাতগ্রন্থ, ইসলামি সংস্কৃতির প্রসার, ইসলামি ঐতিহ্য, ইয়ালামি অনুশাসন, ইসলামি অর্থনীতি, ইসলামি ইতিহাস নিয়ে লেখালিখি করে। নবাগতদের দক্ষ করতে ফোরামের তত্ত্বাবধানে লেখালেখি কর্মশালা, সাহিত্য-সাংবাদিকতা কোর্স করানো হয়। এছাড়াও ইসলামি লেখক অভিধান প্রকাশের উদ্যোগ নিয়েছে। প্রতিবছর সংগঠনের পক্ষ থেকে আনন্দভ্রমণের আয়োজন করা হয়ে থাকে।\n২০২৩ সালে বিভিন্ন ক্যাটাগরির উপর ১০০ টি বইয়ের উপর যাচাই বাছাই করে ২০ জন লেখক ইসলামি লেখক ফোরাম গ্রন্থ সম্মাননা দেওয়া হয়। ২০২৪ সালে ৫০ টি বইয়ের মধ্যে থেকে সেরা ১০ জনকে গ্রন্থ সম্মাননা প্রদান করা হয়।\n\n\n== তথ্যসূত্র ==\n\n\n== বহিঃসংযোগ ==\nঅফিশিয়াল ওয়েবসাইট"}