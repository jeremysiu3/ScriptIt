{"pageid": 1420608, "title": "হরেন্দ্রনাথ মজুমদার", "url": "https://bn.wikipedia.org/wiki?curid=1420608", "content": "হরেন্দ্রনাথ মজুমদার  (১৫ জুন, ১৯০৭ - ৯ মে , ১৯৮৯) ছিলেন ভারতের স্বাধীনতা আন্দোলনে সক্রিয় অংশগ্রহণকারী এক  গান্ধীবাদী কংগ্রেসকর্মী। স্বাধীনতার পর ১৯৬০-এর দশকে ড. প্রফুল্লকুমার ঘোষের মন্ত্রিসভার সদস্য ছিলেন তিনি।  শ্রীমায়ের অন্যতম ভক্ত তিনি পশ্চিমবঙ্গের অরবিন্দ সোসাইটির সভাপতি ছিলেন। ভারত সভা তথা ভারতসভা তথা ইন্ডিয়ান অ্যাসোসিয়েশনের সম্পাদকপদেও ছিলেন তিনি।\n\n\n== জীবনী ==\nহরেন্দ্রনাথ মজুমদারের জন্ম ১৯০৭ খ্রিস্টাব্দের ১৫ জুন  ব্রিটিশ ভারতের অধুনা  পশ্চিমবঙ্গের উত্তর চব্বিশ পরগণার বসিরহাটের এক জমিদার পরিবারে। হরেন্দ্রনাথ  রামকৃষ্ণ মিশনের প্রথম অধ্যক্ষ  স্বামী ব্রহ্মানন্দের সম্পর্কে ভাগিনেয় ছিলেন।\nহরেন্দ্র নাথ মজুমদারের আগ্রহ ও নিরন্তর প্রয়াস ছিল শ্রী অরবিন্দ ও শ্রীমায়ের ও আধ্যাত্মিক সম্পদ সবার কল্যাণে ছড়িয়ে পড়ুক। তিনি শ্রী অরবিন্দ সোসাইটি, পশ্চিমবঙ্গের সভাপতি ছিলেন। পশ্চিমবঙ্গের নানা স্থানে, বিহার ও ত্রিপুরাতে শ্রী অরবিন্দ কেন্দ্র খোলার জন্য ভ্রমণ করেন এবং শ্রী অরবিন্দ ও শ্রীমায়ের আদর্শ অনুসরণ করে ধ্যান, উপাসনা এবং অধ্যয়নের ব্যবস্থা করেন। তাঁর নিরন্তর প্রচেষ্টায় শ্রী অরবিন্দ কেন্দ্রের কার্যক্রমের ভিত্তি প্রস্তুত হয়।\n\nরচিত গ্রন্থসমূহ-\nশ্রীমায়ের সাধনার রূপকথা (১৯৭৪)\nশ্রীমায়ের দিব্যজীবন ও সাধনা - শ্রীঅরবিন্দ সোসাইটি, কলকাতা\nঋষি অরবিন্দের যোগ জীবন ও সাধনা\nশ্রী অরবিন্দের সাধনার রূপরেখা\nহরেন্দ্রনাথ মজুমদার ভারত সভা তথা  ইন্ডিয়ান অ্যাসোসিয়েশনের সম্পাদকও ছিলেন। তিনি ১৯৫৩ খ্রিস্টাব্দে \nযোগেশচন্দ্র বাগল রচিত\nহিস্ট্রি অফ দ্য ইন্ডিয়ান অ্যাসোসিয়েশন (১৮৭৬-১৯৫১) প্রকাশ করেন। ১৯৬০ এর দশকে হরেন্দ্রনাথ প্রফুল্লচন্দ্র ঘোষের নেতৃত্বাধীন পশ্চিমবঙ্গ সরকারের খাদ্য দপ্তরের মন্ত্রী ছিলেন। হরেন্দ্রনাথ মজুমদারের সহায়তায় ধীরেন্দ্রনাথ বেরা দক্ষিণ চব্বিশ পরগনা জেলার  বিষ্ণুপুর ২ সমষ্টি উন্নয়ন ব্লকে শিক্ষা প্রতিষ্ঠানের এলাকা বিদ্যানগর গড়ে তোলেন।\n\n\n== জীবনাবসান ==\nহরেন্দ্রনাথ মজুমদার ১৯৮৯ খ্রিস্টাব্দের ৯ মে পরলোক গমন করেন।\n\n\n== তথ্যসূত্র =="}