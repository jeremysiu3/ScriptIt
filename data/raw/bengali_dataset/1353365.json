{"pageid": 1353365, "title": "মেহমেত আগা মসজিদ", "url": "https://bn.wikipedia.org/wiki?curid=1353365", "content": "মেহমেত আগা মসজিদ ( গ্রিক: Μεχμέτ Αγά Τζαμί   , তুর্কি: Mehmet Ağa Camii থেকে) গ্রিসের রোডসের এজিয়ান দ্বীপে অবস্থিত অটোমান যুগের একটি ঐতিহাসিক মসজিদ। এটি উনিশ শতকের গোড়ার দিকে নির্মিত, এবং এটি দ্বীপের অন্যান্য মসজিদের মতো উপাসনার জন্য উন্মুক্ত নয়। এটি মধ্যযুগীয় শহর রোডসের বাণিজ্যিক কেন্দ্রের সোক্রাতাস রাস্তায় একটি বিশিষ্ট স্থানে দাঁড়িয়ে আছে। \n\n\n== ইতিহাস ==\nমেহমেত আগা মসজিদ তার স্থাপত্য, আলংকারিক, শিলালিপি উপাদান বা অন্যান্য ক্ষেত্রে বিভিন্ন সময়ে উন্নয়নের বিভিন্ন ধাপ অতিক্রম করেছে।  এটি ১৮১৯ সালে একটি পুরানো, ধ্বংসপ্রাপ্ত মসজিদের জায়গায় নির্মিত হয়েছিল এবং ১৮৫৬ সালের ভূমিকম্পের সময় এটি ব্যাপকভাবে ক্ষতিগ্রস্ত  হয়, পরে ১৮৭৫  সালে এটি পুননির্মাণ  করা হয়েছিল। আবার,দ্বিতীয় বিশ্বযুদ্ধের  সময় এটি ব্যাপকভাবে ক্ষতিগ্রস্ত হয়েছিল, এবং পরবর্তীকালে ১৯৪৮ সালে পুনরুদ্ধার করা হয়েছিল। ১৯৭০ সালে, এর মিনার এবং বারান্দা, যা খুব খারাপ অবস্থায় ছিল, তা অপসারণ করা হয়। ২০০৪ সালের সংস্কারে উল্লেখযোগ্যভাবে এই দুইটি উপাদানের পুনর্গঠন অন্তর্ভুক্ত ছিল। \nএটির বৈশিষ্ট্য এবং স্বতন্ত্র চেহারার কারণে এটিকে রোডসের সবচেয়ে জনপ্রিয় অটোমান মসজিদ বলে মনে করা হয়। \n\n\n== স্থাপত্য ==\nমসজিদটি একটি বুরসা ১ ধরনের ভবনের অন্তর্গত, যা একটি বর্গক্ষেত্র বা আয়তক্ষেত্রাকার এলাকা নিয়ে গঠিত এবং অভ্যন্তরভাগটি একটি মসজিদ দ্বারা আবৃত। মেহমেত আগাতে কোনো গম্বুজ নেই বরং একটি কাঠের গেবল ছাদ আছে।  মিহরাবটি কিবলা প্রাচীরের মাঝখানে অবস্থিত, এবং এর একটি অর্ধবৃত্তাকার কুলুঙ্গি আছে যার ব্যাস প্রায় এক মিটার, এবং এটির মুকুট হিসেবে আছে একটি ট্রেফয়েল খিলান।  বাইরের জানালাগুলোর শীর্ষে রয়েছে সারিবদ্ধ খিলানযুক্ত আয়তক্ষেত্রাকার খোলা অংশ। দেয়ালগুলো লাল টুকটুকে পাথর দিয়ে তৈরি করা হয়েছে এবং সবগুলোই ভবনে পুনরায় ব্যবহার করা হয়েছে।  এটা দেখে মনে হবে যে নাইটস হসপিটালারের তৈরি একটি পুরানো কাঠামোর ধ্বংসাবশেষের উপর মসজিদটি নির্মিত হয়েছে এবং মূলত একটি মসজিদ ছিল না। \nএটি মক্কার দিকে একটি মুখ করে নির্মিত হয়েছিল (নিচতলার সাপেক্ষে), যা নির্মাণের জন্য রাস্তায় একটি সমর্থন কলামের প্রয়োজন হয়।\nএর বর্তমান মিনারটি কাঠের তৈরি। পুরানোটির কিছুই এখন আর অবশিষ্ট নেই, কারণ এটি গ্রীক সংস্কৃতি মন্ত্রণালয় দ্বারা সম্পূর্ণরূপে পুনর্নবীকরণ করা হয়েছিল।  এর বহুভুজ আকৃতি, অন্যান্য পেন্সিল-সদৃশ অটোমান মিনারের থেকে ভিন্ন, এর ওপর আরবি প্রভাবের প্রমাণ দেয়।\n১৮৭৫ সালে দ্বিতীয় বিল্ডিং পিরিয়ডের সময় আঙিনার ফোয়ারাটি যুক্ত করা হয়েছিল এবং এটি একইসাথে দুটি কাজ করেছিল; প্রথমটি, নামাজের আগে নামাজের অজু করার স্থান হিসেবে, দ্বিতীয়টি জেশমা হিসেবে রাস্তার লোকেরা পানি পান করছিল।  ফোয়ারা হল একটি দেয়াল যা তিনটি অনুভূমিক অংশে বিভক্ত, চারটি পাথরের স্তম্ভ দ্বারা বিভক্ত; মার্বেল প্যানেলগুলো একটি সূক্ষ্ম খিলানের আকারে জ্যামিতিক অলঙ্কার দিয়ে সজ্জিত। \n\n\n== আরো দেখুন ==\n\nগ্রিসে ইসলাম\nগ্রিসের সাবেক মসজিদের তালিকা\nগ্রিসের মসজিদের তালিকা\nইব্রাহিম পাশা মসজিদ, রোডস\n\n\n== তথ্যসূত্র ==\n\n\n== গ্রন্থপঞ্জি ==\nKonuk, Neval (২০০৮)। Ottoman architecture in Lesvos, Rhodes, Chios and Kos islands। The Center for Strategic Research। আইএসবিএন 978-9757307693। \nPanagiotidi, Maria; Kalopisi, Sophia (২০১০)। \"Τα οθωμανικά τεμένη στην παλαιά πόλη της Ρόδου: Σουλτάν Σουλεϊμάν τζαμί, Μουράντ Ρέις τζαμί, Σουλτάν Μουσταφά τζαμί, Μεχμέτ Αγά τζαμί\": 23–25। ডিওআই:10.12681/eadd/25418। সংগ্রহের তারিখ নভেম্বর ২৩, ২০২২। \n\n\n== বহিঃসংযোগ ==\n উইকিমিডিয়া কমন্সে মেহমেত আগা মসজিদ সম্পর্কিত মিডিয়া দেখুন।"}