{"pageid": 1330052, "title": "টার", "url": "https://bn.wikipedia.org/wiki?curid=1330052", "content": "টার (ইংরেজি: Tár) হল টড ফিল্ড রচিত ও পরিচালিত ২০২২ সালের মনস্তাত্বিক নাট্য চলচ্চিত্র। কেট ব্লানচেট এতে নাম ভূমিকায় একজন প্রখ্যাত সঙ্গীত নির্দেশক চরিত্রে অভিনয় করেন। পার্শ্ব চরিত্রে অভিনয় করেন নিনা হস, নেওমি মারল্যান্ট, সোফি কাউয়ার, জুলিয়ান গ্লোভার, অ্যালন কর্ডুনার ও মার্ক স্ট্রং।\n২০২২ সালে সেপ্টেম্বর মাসে ভেনিস আন্তর্জাতিক চলচ্চিত্র উৎসবে চলচ্চিত্রটির উদ্বোধনী প্রদর্শনী হয়। ব্লানচেট সেখানে শ্রেষ্ঠ অভিনেত্রী বিভাগে ভোল্পি কাপ অর্জন করেন। চলচ্চিত্রটি মার্কিন যুক্তরাষ্ট্রে ২০২২ সালের ৭ই অক্টোবর সীমিত পরিসরে মুক্তি দেওয়া হয় এবং ফোকাস ফিচারস চলচ্চিত্রটি ২০২২ সালের ২৮শে অক্টোবর বৃহৎ পরিসরে মুক্তি দেয়।\nনিউ ইয়র্ক চলচ্চিত্র সমালোচক সমিতি, লস অ্যাঞ্জেলেস চলচ্চিত্র সমালোচক সমিতি, লন্ডন চলচ্চিত্র সমালোচক সমিতি ও জাতীয় চলচ্চিত্র সমালোচক সমিতি টার চলচ্চিত্রটিকে বর্ষসেরা চলচ্চিত্র হিসেবে নির্বাচন করে, যার ফলে এটি বিশ্বের একাধিক শীর্ষ সমালোচকদের দল কর্তৃক সেরা চলচ্চিত্র নির্বাচিত হওয়া চতুর্থ চলচ্চিত্র। এছাড়া এটি ২০২২ সালে মুক্তিপ্রাপ্ত অন্যান্য চলচ্চিত্রের চেয়ে বেশি সমালোচক কর্তৃক নির্বাচিত বর্ষসেরা চলচ্চিত্র।\nচলচ্চিত্রটি ৯৫তম একাডেমি পুরস্কারে শ্রেষ্ঠ চলচ্চিত্র, শ্রেষ্ঠ পরিচালনা ও শ্রেষ্ঠ অভিনেত্রী (ব্লানচেট)-সহ ৬টি মনোনয়ন লাভ করে; ৮০তম গোল্ডেন গ্লোব পুরস্কারে ৩টি মনোনয়ন থেকে ১টি জয় লাভ করে, ৭৬তম ব্রিটিশ একাডেমি চলচ্চিত্র পুরস্কারে ৫টি মনোনয়ন থেকে ১টি জয় লাভ করে, ক্রিটিকস চয়েস চলচ্চিত্র পুরস্কারে শ্রেষ্ঠ চলচ্চিত্র-সহ ৭টি মনোনয়ন থেকে ২টি জয় লাভ করে এবং স্ক্রিন অ্যাক্টরস গিল্ড পুরস্কারে সেরা অভিনেত্রী বিভাগে ১টি মনোনয়ন লাভ করে।\n\n\n== অভিনয়শিল্পীদল ==\nকেট ব্লানচেট - লিডিয়া টার, বিশ্ববিখ্যাত সুরকার ও সঙ্গীত নির্দেশক\nনিনা হস - শ্যারন গুডনাউ, কনসার্ট-মাস্টার ও লিডিয়ার স্ত্রী\nনোয়েমি মারল্যান্ট - ফ্রান্সেস্কা লেন্টিনি, লিডিয়ার সহকারী\nসোফি কাউয়ার - ওলগা মেটকিনা, তরুণ রুশ চেলোবাদক\nজুলিয়ান গ্লোভার - অ্যান্ড্রিস ডেভিস, লিডিয়ার পূর্বসূরি\nঅ্যালান কর্ডুনার - সেবাস্টিয়ান ব্রিক্স, লিডিয়ার সহকারী সঙ্গীত নির্দেশক\nমার্ক স্ট্রং - ইলিয়ট ক্যাপলান, ইনভেস্টমেন্ট ব্যাংকার, অপেশাদার সঙ্গীত নির্দেশক ও লিডিয়ার ফেলোশিপ প্রোগ্রামের ম্যানেজার\nসিলভিয়া ফ্লোট - ক্রিস্টা টেইলর, লিডিয়ার ফেলোশিপ প্রোগ্রামের সাবেক সদস্য\nঅ্যাডাম গোপনিক - স্বয়ং, দ্য নিউ ইয়র্কার ফেস্টিভ্যালে লিডিয়ার সাক্ষাৎকার গ্রহণকারী\nমিলা বোগোয়েভিক - পেট্রা, লিডিয়া ও শ্যারনের দত্তক কন্যা\nজেটফান স্মিথ-নাইস্ট - ম্যাক্স, জুলিয়ার্ডের শিক্ষার্থী\nলি সেলার্স - টনি টার, লিডিয়ার ভাই\nসিডনি লেমন - হুইটনি রিজ, লিডিয়ার ভক্ত\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nঅলমুভিতে টার  (ইংরেজি)\nইন্টারনেট মুভি ডেটাবেজে টার   (ইংরেজি)\nমেটাক্রিটিকে টার  (ইংরেজি)\nরটেন টম্যাটোসে টার (ইংরেজি)\nচিত্রনাট্য\nটেমপ্লেট:টড ফিল্ড"}