{"pageid": 1177493, "title": "চট্টগ্রাম কেন্দ্রীয় কারাগার", "url": "https://bn.wikipedia.org/wiki?curid=1177493", "content": "চট্টগ্রাম কেন্দ্রীয় কারাগার হলো বাংলাদেশের চট্টগ্রাম শহরের কোতোয়ালি থানার অন্তর্গত লালদীঘির পূর্ব পাশে অবস্থিত একটি কেন্দ্রীয় কারাগার। কারাবন্দির সংখ্যার ভিত্তিতে এটি দেশের দ্বিতীয় বৃহত্তম কারাগার। ২০২৪ সালের ২৯ অক্টোবর স্বরাষ্ট্র মন্ত্রণালয়ের সুরক্ষা সেবা বিভাগ থেকে মো. ইকবাল হোসেনকে সিনিয়র জেল সুপার হিসেবে নিয়োগ দেওয়া হয়।\n\n\n== ইতিহাস ==\n\nচট্টগ্রাম জেলা কারাগার হিসেবে ১৮৮৫ সালে কারাগারটি প্রতিষ্ঠিত হয়। পরবর্তীতে, বাংলাদেশ স্বাধীন হওয়ার পর ১৯৯৯ সালের ১৬ সেপ্টেম্বর এটিকে চট্টগ্রাম কেন্দ্রীয় কারাগার হিসেবে উন্নীত করা হয়।\n১২ জানুয়ারি ১৯৩৪ সালে ব্রিটিশ বিরোধী আন্দোলনের বিপ্লবী মাস্টারদা সূর্য সেন ও তার অন্যতম সহযোগী তারকেশ্বর দস্তিদারকে চট্টগ্রাম জেলা কারাগারেই ব্রিটিশরা ফাঁসি কার্যকর করে।\n\n\n== অবকাঠামো ও ধারণক্ষমতা ==\nচট্টগ্রাম কেন্দ্রীয় কারাগারের মোট জায়গার পরিমাণ ১৬.৮৭ একর। এখানে বন্দিধারণক্ষমতা ১৭৫৩ জন। কিন্তু কারাবন্দি থাকেন গড়ে ৯ হাজার। \n১৯৯৮ সালে বাংলাদেশ সরকার পদ্মা, মেঘনা, যমুনা, কর্ণফুলী, হালদা, সাঙ্গু নামে ৫ তলা বিশিষ্ট ৬টি বন্দি ভবন এবং ২ তলা বিশিষ্ট একটি সেল ভবন নির্মাণ করে। কারাবন্দি ও কারারক্ষীদের সুযোগ সুবিধার জন্য এখানে বিভিন্ন ভবন ও অবকাঠামো রয়েছে। এখানে আরও রয়েছে ১০০ শয্যাবিশিষ্ট হাসপাতাল, সিকিউরিটি সেল, পুরুষ কনডেম সেল, ডিআইজি প্রিজন ভবন, অফিসার্স কোয়ার্টার ইত্যাদি।\n\n\n== আরও দেখুন ==\nসিলেট পুরাতন কেন্দ্রীয় কারাগার\nরাজশাহী কেন্দ্রীয় কারাগার\nকুমিল্লা কেন্দ্রীয় কারাগার\nময়মনসিংহ কেন্দ্রীয় কারাগার\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে চট্টগ্রাম কেন্দ্রীয় কারাগার সম্পর্কিত মিডিয়া দেখুন।"}