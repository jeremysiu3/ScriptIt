{"pageid": 1154938, "title": "নাগিন (টেলিভিশন ধারাবাহিক)", "url": "https://bn.wikipedia.org/wiki?curid=1154938", "content": "নাগিন হলো ভারতীয় হিন্দি ভাষার একটি অতিপ্রাকৃত কল্পকাহিনী টেলিভিশন ধারাবাহিক, যা নাগিন বা আকৃতি পরিবর্তনকারী সাপ সম্পর্কে নির্মিত। ধারাবাহিকটি বালাজী টেলিফিল্মসের অধীনে একতা কাপুর প্রযোজনা করেছেন।\nপ্রথম মৌসুম ১ নভেম্বর ২০১৫ থেকে ৫ জুন ২০১৬ পর্যন্ত সম্প্রচারিত হয়েছিল। এতে অভিনয় করেছেন মৌনী রায়, অর্জুন বিজলানি ও আদা খান।\nদ্বিতীয় মৌসুম ৮ অক্টোবর ২০১৬ থেকে ২৫ জুন ২০১৭ পর্যন্ত সম্প্রচারিত হয়। এতে অভিনয় করেছেন মৌনী রায়, করণবীর বোহরা ও আদা খান।\nতৃতীয় মৌসুম ২ জুন ২০১৮ থেকে ২৬ মে ২০১৯ পর্যন্ত সম্প্রচারিত হয়। এতে অভিনয় করেছেন সুরভি জ্যোতি, পার্ল ভি পুরি ও অনিতা হাস্যনন্দনী।\nচতুর্থ মৌসুম একটি নতুন শিরোনাম নাগিন: ভাগ্য কা জেহরিলা খেল দিয়ে শুরু হয়। এটি ১৪ ডিসেম্বর ২০১৯ থেকে সম্প্রচারিত হতে থাকে। কোভিড-১৯ প্রাদুর্ভাবের কারণে ২২ মার্চ ২০২০ থেকে এটির সম্প্রচার বন্ধ করা হয়েছিল এবং ১৮ জুলাই ২০২০-এ পুনরায় চালু হয়েছিল। এটির সম্প্রচার ৯ আগস্ট ২০২০-এ শেষ হয়েছিল। এতে অভিনয় করেছেন নিয়া শর্মা ও বিজয়েন্দ্র কুমেরিয়া।\nপঞ্চম মৌসুম ৯ আগস্ট ২০২০ থেকে ৬ ফেব্রুয়ারি ২০২১ পর্যন্ত সম্প্রচারিত হয়। এতে অভিনয় করেছেন সুরভী চন্দনা, শরদ মালহোত্রা ও মোহিত সেহগাল।\nষষ্ঠ মৌসুমের সম্প্রচার শুরু হয় ১২ ফেব্রুয়ারি ২০২২-এ। এতে অভিনয় করেছেন তেজস্বী প্রকাশ, সিম্বা নাগপাল ও মেহেক চাহাল।\n\n\n== ধারাবাহিকের সার বর্ণনা ==\n\n\n== মূল সঙ্গীত ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নাগিন  (ইংরেজি)"}