{"pageid": 1301735, "title": "বিগ বস ১৬", "url": "https://bn.wikipedia.org/wiki?curid=1301735", "content": "বিগ বস: গেম বদলেগা, কিউঁকি বিগ বস খুদ খেলেগা! (হিন্দি: बिग बॉस: गेम बदलेगा, क्योंकि बिग बॉस खुद खेलेगा!, অনুবাদ: বিগ বস: খেলা বদলে যাবে কেননা বিগ বস নিজেই খেলবেন!; যা সংক্ষেপে বিগ বস ১৬ নামেও পরিচিত) হচ্ছে হিন্দি ভাষায় ভারতীয় আপাতবাস্তব টেলিভিশন অনুষ্ঠান বিগ বসের ষোড়শ আসর। ওলন্দাজ আপাতবাস্তব টেলিভিশন অনুষ্ঠান বিগ ব্রাদার ধারাবাহিকের ওপর নির্মিত বিগ বসের এই আসরটি বরাবরের মতো এবারো ভারতীয় টেলিভিশন চ্যানেল কালার্স টিভিতে সম্প্রচারিত হয়েছে। বিগ বসের ইতিহাসে সর্বোচ্চ ত্রয়োদশ এবং টানা অষ্টমবারের মতো বলিউড অভিনেতা সালমান খান এই আসরটির উপস্থাপনা করেছেন। ২০২২ সালের ১লা অক্টোবর তারিখে, এই আসরের উদ্বোধনী অনুষ্ঠান অনুষ্ঠিত হয়েছে।\n\n\n== বিন্যাস ==\nএই অনুষ্ঠানটি মূলত ওলন্দাজ গণমাধ্যম ব্যক্তিত্ব জন ডে মোল দ্বারা বিকশিত বিগ ব্রাদারের বিন্যাসের ওপর ভিত্তি করে নির্মিত। এই অনুষ্ঠানে অংশগ্রহণকারী প্রত্যেক প্রতিযোগীকে (যারা \"বাসিন্দা\" হিসেবে পরিচিত) একটি উদ্দেশ্য-নির্মিত বাড়িতে বসবাস করতে হয়, যেখানে তারা ঘরের বাইরের বিশ্ব হতে সম্পূর্ণরুপে বিচ্ছিন্ন থাকেন। প্রতি সপ্তাহে, প্রতিযোগীগণ তাদের মধ্য হতে কয়েকজন প্রতিযোগীকে প্রতিযোগিতা হতে বাদ করার জন্য জনসাধারণের ভোটের মুখোমুখি করার লক্ষ্যে মনোনয়ন করেন, যেখান থেকে সাধারণত সবচেয়ে কম ভোট পাওয়া প্রতিযোগী এই প্রতিযোগিতা হতে বিদায় নেয়। তবে সর্বশেষ সপ্তাহে, সকল প্রতিযোগী জনসাধারণের ভোটের জন্য মনোনীত হয়ে থাকেন, যেখানে জনসাধারণ আসরের চ্যাম্পিয়ন নির্ধারণের লক্ষ্যে ভোট প্রদান করে থাকে।\nঅন্যদিকে, প্রতি সপ্তাহে বিগ বস প্রতিযোগীদের অধিনায়ক নির্ধারণ, বিলাসদ্রব্য জয়লাভ এবং অন্যান্য উদ্দেশ্যে বেশ কিছু খেলার আয়োজন করেন, যেখানে বিজয়ী প্রতিযোগী কিংবা দল বিলাসদ্রব্য জয়লাভের পাশাপাশি মাঝেমধ্যে বিশেষ অধিকারও জয়লাভ করে থাকে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nভুটে বিগ বস  ওয়েব্যাক মেশিনে আর্কাইভকৃত ৩০ জানুয়ারি ২০২৩ তারিখে (ইংরেজি)\nটুইটারে বিগ বস ১৬ (ইংরেজি)\nএন্ডেমল শাইনে বিগ বস (ইংরেজি)"}