{"pageid": 1417804, "title": "মমিক সিং", "url": "https://bn.wikipedia.org/wiki?curid=1417804", "content": "হারমিত সিং মমিক, যিনি মমিক সিং নামে অধিক পরিচিত, একজন ভারতীয় অভিনেতা, যিনি টেলিভিশনে কাজ করেন এবং কয়েকটি হিন্দি ভাষার চলচ্চিত্রেও কাজ করেছেন। তিনি জো জিতা ওহি সিকান্দার (১৯৯২), কিয়া কেহনা (২০০০), ওহ (১৯৯৮), শশশশ...কোই হ্যায় (২০০২), বিক্রাল ঔর গাবরাল (২০০৩), ব্ল্যাক (২০০৯), স্টার ওয়ান হরর নাইটস (২০১০), হু ইজ ইওর ড্যাডি (সিজন ২) (২০২০) এর মতো টেলিভিশন অনুষ্ঠান এবং চলচ্চিত্রে তার ভূমিকার জন্য সর্বাধিক পরিচিত।\n\n\n== প্রারম্ভিক জীবন ==\nমমিক সিং  ৩ মে ১৯৬৩ সালে ভারতের মহারাষ্ট্র, মুম্বইতে জন্মগ্রহণ করেন। বাণিজ্যে স্নাতক শেষ করার পর তিনি একটি বিজ্ঞাপন সংস্থায় যোগ দেন এবং তার মডেলিং ক্যারিয়ার শুরু করেন। তিনি রেড বুল, কাইনেটিক, সোনা মিল্ক সহ আরও অনেক কিছুর বিজ্ঞাপনে অভিনয় করেছিলেন। পরবর্তীতে ৯০ এর দশকে তিনি ফারাহ খানের জো জিতা ওহি সিকান্দার-এ রতনের ভূমিকার জন্য অডিশন দেন এবং মনসুর খান তাকে সেই ভূমিকার জন্য অনুমোদন দেন। \n\n\n== কর্মজীবন ==\nমমিক আমির খানের বড় ভাই রতন চরিত্রে জো জিতা ওহি সিকান্দার (১৯৯২) চলচ্চিত্রে অভিনয়ের মাধ্যমে আত্মপ্রকাশ করেন। জো জিতা ওহি সিকান্দার চলচ্চিত্রে অভিনয়ের জন্য পরিচালক মনসুর খান তাকে নির্বাচিত করেছিলেন। চলচ্চিত্রের জনপ্রিয়তা সত্ত্বেও মমিক পাঁচ বছর ধরে চলচ্চিত্রে কোনো অ্যাসাইনমেন্টে স্বাক্ষর করেননি কারণ প্রকল্পগুলিকে তুচ্ছ মনে হতো। তাই টিভি ধারাবাহিকে আরও কাজ শুরু করেন। এদিকে ১৯৯৭ সালে তিনি কুন্দন শাহ পরিচালিত কিয়া কেহনা (২০০০) এর সাথে আরও তিনটি চলচ্চিত্র, আর ইয়া পার, দিল কে ঝারোখে মে, কৌন কিসিসে কম নাহি-এ অভিনয় করেন। তিনি সাদমা, সাহিল, মাল হ্যায় তো তাল হ্যায়, আ গালে লাগ জা, সেটারডে সাসপেন্স, চ্যাম্পিয়ন, চন্দ্রকান্ত এবং ওহ-র মতো অনেক টেলিভিশন ধারাবাহিকে কাজ করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মমিক সিং (ইংরেজি)"}