{"pageid": 1434582, "title": "আহমদ আল-রিফাইয়ের সমাধি", "url": "https://bn.wikipedia.org/wiki?curid=1434582", "content": "আহমদ আল-রিফাইয়ের সমাধি যা দরগাহ সৈয়দ আহমদ কবির রিফাই নামেও পরিচিত। এটি ইরাকের মায়সান প্রদেশের আল-রিফাই জেলায় অবস্থিত। যা রিফাই তরিকার প্রতিষ্ঠাতা আহমদ আল-রিফাই এর নামানুসারে নির্মাণ করা হয়।\n\n\n== ইতিহাস ==\nএটি আহমদ আল-রিফাইয়ের মাজার হিসেবে নির্মিত হয়েছিলো, তবে ভবনটির ইতিহাস সম্পর্কে খুব বেশি কিছু জানা যায়নি। ভবনটির প্রাচীনতম ইতিহাসগুলির মধ্যে একটি হলো ১৩২৬ সালে মুসলিম ভ্রমণকারী ইবনে বতুতা সমাধিটি পরিদর্শন করেছিলেন এবং তত্ত্বাবধায়ক শায়খ আহমদ কাওজাকের সাথে দেখা করেছিলেন, যিনি আহমদ আল-রিফাইয়ের বংশধর ছিলেন। তিনি মাজারটিকে একটি হলওয়ে হিসাবে বর্ণনা করেছিলেন। এবং বহু বছর পর, উসমানীয় সাম্রাজ্যের সুলতান দ্বিতীয় আবদুল হামিদ ধর্মীয় কমপ্লেক্সটি পুনরুদ্ধারের আদেশ দিয়েছিলেন।\n\n\n== স্থাপত্য ==\nভবনের প্রধান প্রবেশপথটি দুটি সমন্বিত খিলান দ্বারা বেষ্টিত। উঠোনের সামনে মাজারের ডানে ও বামে কক্ষ রয়েছে। মাজারের প্রধান দরজাটি স্টিলের তৈরি। আহমদ আল-রিফাইয়ের কবর মাজার কক্ষের মাঝখানে সেগুন কাঠের তৈরি একটি কাঠের জারিহের নীচে এবং ব্রোঞ্জের জাল দিয়ে জড়ানো রয়েছে। মাজারের দেয়ালগুলি ইতালীয় অ্যালাবাস্টার দিয়ে লেপা। এবং এখানে হাদ্রা কক্ষের আয়তন ১০ বর্গ মিটার।\n\n\n== আরও দেখুন ==\nআল-রিফাই মসজিদ\nইরাকের মসজিদের তালিকা\n\n\n== তথ্যসূত্র =="}