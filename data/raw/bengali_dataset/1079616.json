{"pageid": 1079616, "title": "মোল্লা মুহাম্মাদ ইয়াকুব", "url": "https://bn.wikipedia.org/wiki?curid=1079616", "content": "মোল্লা মুহাম্মদ ইয়াকুব বা মোল্লা ইয়াকুব (জন্ম:১৯৯০) আফগানিস্তান ইসলামি আমিরাতের প্রতিষ্ঠাতা মোল্লা ওমরের বড় ছেলে। বর্তমানে তিনি তালেবানের অন্যতম প্রধান নেতা এবং আফগানিস্তান ইসলামি আমিরাতের প্রতিরক্ষামন্ত্রী।\n\n\n== জীবনী ==\nতিনি পাকিস্তানের করাচির বিভিন্ন প্রতিষ্ঠান থেকে শিক্ষা গ্রহণ করেছেন। ২০১৩ সালের এপ্রিল মাসে তার পিতার মৃত্যুর পর একটি গুজব ছড়িয়ে পড়ে যে তার প্রতিদ্বন্দ্বী মোল্লা আখতার মনসুর তাকে হত্যা করেছে, ইয়াকুব নিশ্চিত করেন যে তার পিতার স্বাভাবিক মৃত্যুই হয়েছে।\n\n\n=== নেতৃত্বে ===\n২০১৬ সালে তিনি আফগানিস্তানের ১৫টি প্রদেশের সামরিক কমিশনের দায়িত্বে নিযুক্ত ছিলেন। মোল্লা ইব্রাহিম সদর তালেবানের সকল সামরিক বিষয়ের প্রধান ছিলেন। এছাড়াও তিনি তালেবানের শীর্ষ সিদ্ধান্ত গ্রহণকারী পরিষদ রেহবারি শুরার সদস্য।\nমোল্লা আখতার মনসুরের মৃত্যুর পর থেকে তিনি তালেবানের দ্বিতীয় ডেপুটি হিসেবে দায়িত্ব পালন করছেন।\n\n\n==== করোনা মহামারি ====\n২০২০ সালের ৭ মে তাকে তালেবান সামরিক কমিশনের প্রধান নিযুক্ত করা হয়, যা তাকে যোদ্ধাদের সামরিক প্রধান করে তোলে। ২০২০ সালের ২৯ মে প্রভাবশালী সিনিয়র তালেবান কমান্ডার মুহাম্মদ আলী জান আহমদ 'ফরেন পলিসিকে বলেন, আখুন্দজাদা করোনা ভাইরাসে আক্রান্ত হওয়ার পর মোল্লা ইয়াকুব সমগ্র তালেবানের ভারপ্রাপ্ত নেতা মনোনীত হন।\"\n\n\n== তথ্যসূত্র =="}