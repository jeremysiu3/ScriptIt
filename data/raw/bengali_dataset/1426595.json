{"pageid": 1426595, "title": "দিলীপ মজুমদার", "url": "https://bn.wikipedia.org/wiki?curid=1426595", "content": "ড.দিলীপ মজুমদার ( জন্ম:১৯৪৬) হলেন পশ্চিমবঙ্গের একজন বাঙালি প্রাবন্ধিক, শিক্ষাবিদ ও গবেষক। ফ্যাসিবাদ বিরোধী আন্দোলনের প্রথম শহিদ, তরুণ সাহিত্যিক \nসোমেন চন্দের সাহিত্যকীর্তিকে সামনে নিয়ে আসার পিছনে ছিল তার অসামান্য অবদান।\n\n\n== জীবনী ==\nদিলীপ মজুমদারের জন্ম  ব্রিটিশ ভারতের অধুনা পূর্ব মেদিনীপুর জেলার  কাঁথিতে।তিনি শীর্ষ স্থান অধিকার করে রবীন্দ্রভারতী বিশ্ববিদ্যালয়ের স্নাতকোত্তর ডিগ্রি লাভ করেন। পরবর্তীতে তিনি  ড. ক্ষেত্র গুপ্ত'র অধীনে ‘প্রগতি লেখক আন্দোলনের প্রথম পর্যায় ও সোমেন চন্দের সাহিত্যচর্চা’ বিষয়ে গবেষণা করে ওই বিশ্ববিদ্যালয় হতে  পিএইচডি ডিগ্রি অর্জন করেন। কর্মজীবনে তিনি কলকাতার নেতাজীনগর বিদ্যামন্দিরে শিক্ষকতা করেন। তিনি রবীন্দ্র মুক্ত বিদ্যালয়ের শাখা সঞ্চালকও ছিলেন। বাম রাজনীতিতে বিশ্বাসী তিনি তরুণ বয়সে মুজফফর আহমেদের সান্নিধ্য লাভ করেন। সেই সুবাদে নিরলস ও ঐকান্তিক পরিশ্রমে তিনি ১৯৭৩ খ্রিস্টাব্দে তরুণ শহীদ সাহিত্যিক সোমেন চন্দের রচনা সংগ্রহ ও সম্পাদনা প্রথম প্রকাশ করেন।  'হিন্দু প্যাট্রিয়ট'-এর বিখ্যাত সম্পাদক হরিশ মুখার্জী, ময়মনসিংহের কেদারনাথ মজুমদার, 'ইণ্ডিয়া ইন বণ্ডেজে'র লেখক জে.টি.সাণ্ডারল্যাণ্ডের জীবন ও কর্মের উপর প্রথম আলোকপাতের কৃতিত্ব দিলীপ মজুমদারের । গবেষণাগ্রন্থের পাশাপাশি তিনি ইংরাজী ও বাংলায় কয়েকটি অভিধানসহ প্রবন্ধ, গল্প-কবিতা রচনা করেন। সেগুলি সাহিত্য পত্রিকা দেশ, রবিবাসরীয় আনন্দবাজার, উনিশ-কুড়ি, আনন্দমেলা রবিবাসর, সাপ্তাহিক বর্তমান, সংবাদ প্রতিদিন , ইরাবতী , ঋতবাক , আপনজন , পেজ ফোর প্রভৃতি পত্র-পত্রিকায় প্রকাশিত হয়। \n\nপ্রকাশিত গ্রন্থসমূহ-\nসোমেন চন্দ ও তাঁর রচনা সংগ্রহ ( সম্পাদিত অখণ্ড নতুন সংস্করণ  ২০২০) নবজাতক প্রকাশন  ISBN 978-93-8501-734-6\nসোমেন চন্দের সাহিত্যচর্চা (২০১১) নবজাতক প্রকাশন\nহরিশ মুখার্জি: যুগ ও জীবন;/ (    ২00৮ ) এডুকেশন ফোরাম ISBN 81-87657-85-5\nকারাগার কণ্ঠরোধ রবীন্দ্রনাথ / ( ২০০৯ )  / ইউনিক বুক সেন্টার\nজে টি সান্ডারল্যান্ড ও শৃঙ্খলিত ভারত  ( ২০০০) / নবজাতক প্রকাশন\nবাংলা সাহিত্যে প্রগতিচিন্তা (২০০৯) - এডুকেশন ফোরাম ISBN 81-87657-36-7\nসওগাত মুসলিম মানস ও রবীন্দ্রনাথ ( ২০১০ )  / এডুকেশন ফোরাম  ISBN 81-87657-06-5\nভয়াল দানবের খোঁজে (২০২০) - নবজাতক প্রকাশন ISBN 978-93-8501-729-2\nকেদারনাথ মজুমদারের রামায়ণের সমাজ - (  সম্পাদিত ২০১৮)এডুকেশন ফোরাম  ISBN 789382-600312\nইতিহাসের অন্তরালে রামমন্দির ও বাবরি মসজিদ ( ২০২১) এডুকেশন ফোরাম  ISBN 978-93-82599-55-5\nবাংলা ব্যাকরণ কোষ (২০১৬) - এডুকেশন ফোরাম\nবাঙ্গালা সাময়িক সাহিত্য (সম্পাদিত ২০১০) এডুকেশন ফোরাম\nশ্মশানের সংলাপ (২০১৫) নবজাতক প্রকাশন\nছিল আশা মেঘনাদ (২০১৫) - নবপত্র প্রকাশন\nএকা একা নারী প্রতিপক্ষ কয়েকজন (২০১১) দেশ প্রকাশন\nসেই সব দিন সেই সব মানুষ (২০২১) - আনন্দ প্রকাশন  ISBN 978-93-8925-844-8\nকরোনা সংক্রমণের ইতিহাস (২০২১) - নবজাতক প্রকাশন\nশিল্পী আক্রান্ত (২০২২) - আনন্দ পাবলিশার্স প্রাইভেট লিমিটেড  ISBN 978-93-5425-367-6\nজে টি সাণ্ডারল্যাণ্ড ও ইণ্ডিয়া ইন বণ্ডেজ ( ২০০৬ ) ইউনিক বুক সেন্টার\nরবীন্দ্রনাথ ও মুসলমান সমাজ (২০২৩) মুদ্রা কলাকেন্দ্র\nব্রা্ণ্ড ফকিরের জুমলাবাজি (২০২৪) আপনজন প্রকাশন\nবাঁকা চোখে আঁকা ছবি (২০২৪) আনন্দ প্রকাশন\nবাংলা ব্যাকরণ অভিধান (২০১২) ইউনিক বুক সেন্টার\nছিন্ন পাতায় সাজাই তরণি (আত্মজীবনীমূলক উপন্যাস ২০১৭) /অক্ষর প্রকাশনী\nঅরণি : সূচি ও সংকলন (সম্পাদিত ২০০৮) দুর্বার কলম\nস্বাধীনতার ৭৫ বছরে বাংলা (সম্পাদিত ২০২২) ISBN 978-81-9595-630-2\nভারত ইতিহাসের ছেঁড়া পাতা (সম্পাদিত ২০২৩)দুর্বার কলম ISBN 978-81-9595-632-6\nমেলা বইমেলা বেহালার বইমেলা ( সম্পাদিত ২০২৩ ) দুর্বার কলম ISBN 978-81-9595-637-1\nEnglish Grammar Dictionary (2015) Unique Book Centre\nJ.T.Sunderland's Indian In Bondage ( 2015) Unique Book Centre\nরাধাকথা কৃষ্ণকথা  ( আনন্দ পাবলিশার্স প্রাঃ লিঃ) ISBN\nমার্কসবাদের বিশ্বভ্রমণ (২০২৪) নবজাতক প্রকাশন ISBN 978-81-19616-97-8\nউনিশ শতকের নবজাগরণের কুশীলব ও কালপঞ্জি (২০২৫)ISBN 978-93-82600-79-4\nমেঘনাদবধ : উপন্যাসরূপ (২০২৫) ISBN 978-93-49525-99-3\nদক্ষিণ কলকাতার পর্ণশ্রীতে সাহিত্য ও সংস্কৃতি চর্চার জন্য তিনি ও অমরনাথ করণ মিলে  ১৯৯৯ খ্রিস্টাব্দে গড়ে তোলেন পর্ণশ্রী সাহিত্য সম্মেলন।\n\n\n== সম্মাননা ==\n২০০৯ খ্রিস্টাব্দে তিনি গবেষণামূলক কাজের জন্য  ভারত সরকারের সংস্কৃতি মন্ত্রকের পক্ষ থেকে সিনিয়র ফেলোশিপ লাভ করেন।। ২০১৫ সালে আচার্য দীনেশচন্দ্র সেন স্মৃতি পুরস্কার, ২০১৬ সালে বৃহত্তর বেহালা বইমেলা পুরস্কার , ২০১৭ সালে দঃ ২৪ পরগণা জেলা বইমেলা পুরস্কার, ২০১৯ সালে মধুসূদন স্মারক সম্মান ও ২০২৪ খ্রিস্টাব্দের ২৪ জানুয়ারি হায়াৎনগর সুভাষ সমিতি তাদের হীরক জয়ন্তী বর্ষে নেতাজী জয়ন্তীর অনুষ্ঠানে বিশেষ নেতাজী সুভাষ সম্মাননা প্রদান করে।\n\n\n== তথ্যসূত্র =="}