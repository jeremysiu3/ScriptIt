{"pageid": 1511629, "title": "কট্টাপ্পনা", "url": "https://bn.wikipedia.org/wiki?curid=1511629", "content": "কট্টাপ্পনা (Kattappana) হল ভারতের কেরালা রাজ্যের ইদুক্কি জেলার একটি পৌরসভা যা ৫২.৭৭ বর্গকিলোমিটার এলাকা জুড়ে অবস্থিত। এই পৌরসভাটি দক্ষিণ-পূর্বে পাইনাবু জেলার সদর দপ্তর থেকে ২১ কিমি এবং রাজ্যের রাজধানী তিরুবনন্তপুরম থেকে প্রায় ১৪০ কিমি  উত্তরে অবস্থিত । কট্টাপ্পনা পৌরসভা জনসংখ্যার দিক থেকে দ্বিতীয় বৃহত্তম পৌরসভা এবং আশেপাশের অঞ্চলের বাণিজ্যিক ও অর্থনৈতিক কার্যকলাপের একটি প্রধান কেন্দ্র হিসেবে কাজ করে। ২০১৫ সালে কট্টাপ্পনা গ্রাম পঞ্চায়েত থেকে কট্টাপ্পনা পৌরসভায় রূপান্তরিত হয়। কট্টাপ্পনা পৌরসভায় মোট ৩৪টি ওয়ার্ড রয়েছে।\n\n\n== ভৌগোলিক অঞ্চল ==\nসমুদ্রপৃষ্ঠ থেকে কট্টাপ্পনা পৌরসভার গড় উচ্চতা  ৯৫০ মিটার। কট্টাপ্পনার জলবায়ু সাধারণত গ্রীষ্মমন্ডলীয় মৌসুমি জলবায়ু দ্বারা চিহ্নিত করা হয়। কট্টাপ্পনা পৌরসভায় সাধারণত মাঝারি জলবায়ু থাকে। মার্চ থেকে মে মাসের মাঝামাঝি সময়ে আর্দ্রতা বৃদ্ধি পায়। এইখানে বার্ষিক গড় তাপমাত্রা ২৩ ডিগ্রি সেলসিয়াস। জুন, জুলাই, আগস্ট এবং অক্টোবর মাসে প্রচুর পরিমাণে বৃষ্টিপাত হয়। নভেম্বর এবং ডিসেম্বর মাসে প্রচন্ড ঠান্ডা পড়ে।\n\n\n== নাগরিক প্রশাসন ==\nইদিক্কি জেলার দুটি পৌরসভার মধ্যে একটি হল কট্টাপ্পনা, যা ১৯৯৪ সালের কেরালা পৌরসভা আইনের মাধ্যমে গঠিত হয়। ১ নভেম্বর ২০১৫ সালে রাজ্য সরকার আনুষ্ঠানিকভাবে পৌরসভা হিসেবে ঘোষণা করে। পৌর পরিষদের সদস্যরা প্রতি পাঁচ বছর অন্তর ৩৪টি ওয়ার্ড থেকে নির্বাচিত হন, যা রাজ্যজুড়ে স্থানীয় সরকার নির্বাচনের সাথে অনুষ্ঠিত হয়।\nকট্টাপ্পনা শহরটি ইদুক্কি বিধানসভা কেন্দ্র এবং ইদুক্কি লোকসভা কেন্দ্রের অংশ।\n\n\n== জনসংখ্যা ==\n২০১১ সালের আদমশুমারি অনুসারে, কট্টাপ্পনার জনসংখ্যা ছিল ৪২,৬৪৬ জন, তার মধ্যে ২১,১৫৯ জন পুরুষ এবং ২১,৪৮৭ জন মহিলা। কট্টাপ্পনার আয়তন ৬১.৩২ বর্গকিলোমিটার এবং এখানে ১০,৪১৯টি পরিবার বসবাস করেন। কট্টাপ্পনার গড় সাক্ষরতার হার ৯৫.২৫% যা রাজ্যের গড় ৯৪% এর চেয়ে বেশি।\n\n\n== পর্যটন কেন্দ্র ==\n\n\n=== আঁচুরুলি টানেল ===\nআঁচুরুলি টানেল হল একটি ৩.৫ মিটার প্রশস্ত, ৪ কিলোমিটার দীর্ঘ সুড়ঙ্গ যা ইদুক্কি ড্যাম এবং এরাত্তায়ার  ড্যামগুলিকে একত্রিত করে জলবিদ্যুৎ উৎপাদন করে এই সুড়ঙ্গ দিয়ে জল প্রবাহিত হয় তারপর আঁচুরুলি জলপ্রপাতের সৃষ্টি করে যা দেখতে মনোমুগ্ধকর ঝলক প্রদান করে।\n\n\n=== কালভরি পাহাড় ===\nকালভরি পাহাড় বা কাল্যানাথান্ডু হল বিখ্যাত খ্রিস্টান তীর্থস্থান যা পাহাড়ের চূড়ায় অবস্থিত। খ্রিস্টানরা তীর্থের সময় মিছিল করে পাহাড়ের উপরে উঠে সেই সময় তীর্থস্থানে পরিণত হয়। ইদুক্কি ড্যাম এবং আশেপাশের বন্যভূমির মনোরম দৃশ্য অসাধারণ।\nএকসময় স্থানটি নির্জন ছিল ইদুক্কি ড্যাম নির্মাণের পর পর্যটন কেন্দ্র গড়ে ওঠে যেহেতু এখানে আরামদায়ক জলবায়ু এবং মনোরম দৃশ্য উপভোগ করা যায়।\n\n\n== কৃষি আবাদ ==\nকট্টাপ্পনা হল মশলার ব্যবসা কেন্দ্র এবং এলাচ এবং গোল মরিচের প্রধান উৎপাদন কেন্দ্র । কট্টাপ্পনার মানুষের প্রধান পেশা কৃষিকাজ।\nএখানে কফি, কোকো এবং আদার উৎপাদন ও বিক্রয় কেন্দ্র। এই জেলার সংলগ্ন এলাকায় বেশ কয়েকটি বিখ্যাত চা বাগান রয়েছে (যেমন- টাটা টি, এভি থমাস অ্যান্ড কোং, মালায়ালাম প্ল্যান্টেশন, কান্নান দেবান ইত্যাদি)।\nকট্টাপ্পনায় মশলা বোর্ডের অফিস যা (ভারত সরকারের অধীনে এলাচ বোর্ড) রয়েছে। কট্টাপ্পনার কাছে পুট্টাদিতে একটি মশলা পার্ক প্রতিষ্ঠিত হয়েছে এবং এলাচ গবেষণা ইনস্টিটিউট পম্পাদুমপারায় অবস্থিত রয়েছে।\n\n\n== তথ্যসূত্র =="}