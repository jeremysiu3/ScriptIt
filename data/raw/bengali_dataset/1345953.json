{"pageid": 1345953, "title": "বিউটি লাচ্ছি ও ফালুদা", "url": "https://bn.wikipedia.org/wiki?curid=1345953", "content": "বিউটি লাচ্ছি ও ফালুদা হলো একটি দোকান। এটি ব্রিটিশ ভারতের বেঙ্গল প্রেসিডেন্সির ঢাকায় (বর্তমানে ঢাকা, বাংলাদেশ) ১৫ জুন ১৯২২ সালে প্রতিষ্ঠিত হয়েছিলো। আবদুল আজিজ লাচ্ছি ও লেবুর শরবত বিক্রির উদ্দেশ্যে এটি খুলেছিলেন।\n\n\n== ইতিহাস ==\n\n১৯২২ সালে বিউটি লাচ্ছি ও ফালুদা প্রতিষ্ঠিত হয়। ভারত বিভাজনের পর আবদুল আজিজ প্রতিষ্ঠাতা হিসেবে ঢাকার ৩০/১ জনসন রোডে অস্থায়ী দোকানটি স্থানান্তর করেন। প্রতিষ্ঠাতার মৃত্যুর পর তার পুত্র মোহাম্মদ আবদুল গাফফার পরবর্তী মালিক হন। ২০০০ সালে ফালুদা ও পাঁচ বছর পরে আরও কিছু খাবার যুক্ত করা হয়। মোহাম্মদ আবদুল গাফফারের পর তার দুই ছেলে মোহাম্মদ মানিক হোসেন ও জাবেদ হোসেন মালিক হয়। কোভিড-১৯ মহামারীর কারণে, বিউটি লাচ্ছি ও ফালুদা ২৬ মার্চ ২০২০ তারিখে বন্ধ হয়ে যায়। এরপর জুন মাসে এটি চালু হলেও গ্রাহকের অভাবে আবার বন্ধ হয়ে যায়। এরপর সেপ্টেম্বরের দিকে পুনরায় খুলে দেওয়া হয়।\n\n\n== শাখা ও পণ্যসমূহ ==\n\nজনসন রোডে অবস্থিত এর আসল দোকানের সাথে নাজিরাবাজার ও লালবাগ থানায় তারা আরও দুটি শাখা খুলেছিলো। বর্তমানে শুধুমাত্র জনসন রোড ও নাজিরাবাজারের শাখাটি খোলা আছে।\nএটি মিষ্টি লাচ্ছি, লবণাক্ত লাচ্ছি, ফালুদা ও লেবুর শরবত সহ পাঁচটি খাবার বিক্রি করে। এর লেবুর শরবত হলো দোকানের সবচেয়ে জনপ্রিয় পণ্য, এটি লেবু, বরফ, চিনি ও লবণ দিয়ে তৈরি করা হয়। এর নাজিরাবাজার শাখায় বিরিয়ানি বিক্রি করা হয়ে থাকে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== আরও পড়ুন ==\nআহমেদ, শেখ রাফি (১৫ জুন ২০২১)। \"Beauty Lassi steps into its 100th year\"। দ্য বিজনেস স্ট্যান্ডার্ড (ইংরেজি ভাষায়)। সংগ্রহের তারিখ ৬ মার্চ ২০২২।"}