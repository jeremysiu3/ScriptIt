{"pageid": 1329166, "title": "গাজী আবদুল হাকিম", "url": "https://bn.wikipedia.org/wiki?curid=1329166", "content": "গাজী আবদুল হাকিম বাংলাদেশী মুক্তিযোদ্ধা ও বংশীবাদক। ২০২৩ সালে বাংলাদেশ সরকার তাকে শিল্পকলায় একুশে পদকের জন্য মনোনীত করেন।\n\n\n== জন্ম ও প্রাথমিক জীবন ==\nগাজী আবদুল হাকিমের জন্ম খুলনা জেলার ডুমুরিয়া উপজেলার চেঁচুড়ী গ্রামে। তার পিতা মো: সাদেক আলী গাজী ও মাতা সকিনা বেগম। দশম শ্রেণির ছাত্র থাকা অবস্থায় ১৯৭১ সালে তিনি মুক্তিযুদ্ধে অংশগ্রহণ করেন।\n\n\n== জীবনী ==\nগাজী আবদুল হাকিম ১৯৭৪ সালে বাঁশিশিল্পী হিসেবে খুলনা বেতারে যোগ দেন। ১৯৮৪ সালে তিনি ঢাকা বেতারে যোগ দেন। একই সময়ে যোগ দেন আলাউদ্দিন লিটল অর্কেস্ট্রাতে। রেডিওর পাশাপাশি শুরু হয় চলচ্চিত্র আর অডিও অ্যালবামে নিয়মিত বাঁশি বাজানো।  ১৯৯৪ সালে লন্ডনে হাউজ অফ কমন্সে পারফর্ম করেছেন। দেশ-বিদেশে প্রায় ২৫টির মতো বাঁশির অডিও অ্যালবাম প্রকাশ পেয়েছে এই বাঁশিশিল্পীর।\nতিনি বাংলাদেশ মিউজিশিয়ান ফাউন্ডেশনের সভাপতি।\n\n\n== তথ্যসূত্র =="}