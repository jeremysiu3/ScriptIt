{"pageid": 1140398, "title": "মেবেনডাজল", "url": "https://bn.wikipedia.org/wiki?curid=1140398", "content": "মেবেনডাজল হল একটি ওষুধ, যা অনেকগুলি পরজীবী কৃমির উপদ্রবের চিকিৎসা করতে ব্যবহৃত হয়।  এর মধ্যে রয়েছে অ্যাসকেরিয়াসিস, পিনওয়ার্ম ইনফেকশন, হুকওয়ার্ম ইনফেকশন, গিনি ওয়ার্ম ইনফেকশন, হাইডাটিড ডিজিজ এবং গিয়ার্ডিয়া। এটি মুখে খাওয়া হয়।\nমেবেনডাজল সাধারণত ভালোই সহ্য করা যায়। সাধারণ পার্শ্বপ্রতিক্রিয়াগুলির মধ্যে রয়েছে মাথাব্যথা, বমি হওয়া এবং কানে শব্দ অনুভব করা। বেশি মাত্রায় ব্যবহার করলে এটি অস্থি মজ্জা দমনের কারণ হতে পারে। এটি গর্ভাবস্থায় নিরাপদ কিনা তা স্পষ্ট নয়। মেবেনডাজল হল বেনজিমিডাজল ধরনের একটি ব্রড-স্পেকট্রাম অ্যান্টিহেলমিন্থিক এজেন্ট।\nবেলজিয়ামের জ্যানসেন ফার্মাসিউটিকা দ্বারা বিকশিত হওয়ার পরে মেবেন্ডাজোল ১৯৭১ সালে প্রথম ব্যবহার করা হয়েছিল।  এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে।  মেবেনডাজল একটি জেনেরিক ওষুধ হিসেবে পাওয়া যায়। \n\n\n== তথ্যসূত্র ==\n\n\n== বহিঃসংযোগ ==\n\"Mebendazole\"। Drug Information Portal। U.S. National Library of Medicine।"}