{"pageid": 1045329, "title": "ময়নামতি (বাংলা চলচ্চিত্র)", "url": "https://bn.wikipedia.org/wiki?curid=1045329", "content": "ময়নামতি ১৬ মে, ১৯৬৯ সালে (০২ জ্যৈষ্ঠ, ১৩৭৬ বঙ্গাব্দে) বাংলাদেশের স্বাধীনতা যুদ্ধ পূর্বকালে মুক্তিপ্রাপ্ত একটি বাংলাদেশী চলচ্চিত্র। এটির চিত্রনাট্যে ও পরিচালনা করেছেন বাংলা চলচ্চিত্রের খ্যাতিমান পরিচালক, প্রযোজক, পরিবেশক ও প্রদর্শক কাজী জহির।। কাহিনী ও সংলাপ লিখেছেন বাংলাদেশি সব্যসাচী লেখক সৈয়দ শামসুল হক।\nপ্রযোজনা করেছেন বাংলাদেশী চলচ্চিত্র অভিনেত্রী, নৃত্যশিল্পী ও প্রযোজক চিত্রা সিনহা। সম্পাদনা করেছেন চলচ্চিত্র সম্পাদক এবং পরিচালক বশীর হোসেন। \"ময়নামতি\" সিনেমাতে প্রধান দুইটি চরিত্রে অভিনয় করেছেন- বাংলাদেশি অভিনেতা নায়করাজ রাজ্জাক ও অভিনেত্রী সারাহ বেগম কবরী । অতিথি শিল্পী ছিলেন- বাংলাদেশি অভিনেতা আনোয়ার হোসেন। এছাড়াও গুরুত্বপূর্ণ কিছু চরিত্রে অভিনয় করেছেন- সিরাজুল ইসলাম, ইনাম আহমেদ, জাভেদ রহিম, চিও চৌধুরী, সাইফুদ্দিন, খান জয়নুল, আব্দুল জলিল, সবিতা, রহিমা খালা, জরিনা, ওয়াহিদা, রওশন আরা সহ আরও অনেক।\n\n\n== সংগীত ==\nসংগীত পরিচালনা করেন- বশীর আহমেদ । গীতিকার ছিলেন- সৈয়দ শামসুল হক এবং গাজী মজহারুল আনোয়ার। কণ্ঠশিল্পী- সাবিনা ইয়াসমিন, মঞ্জুশ্রী রায় এবং আনোয়ার উদ্দিন খান।\n\n\n=== গানের তালিকা ===\nহরিণ হরিণ নয়ন কেন ছলো ছলো\nফুলের মালা পড়িয়ে দিলে \nডেকোনা আমারে তুমি কাছে ডেকোনা\nওগো বলো মনে কি যে দোলা\nঅনেক সাধের ময়না আমার\n\n\n== আরও তথ্য ==\nচলচ্চিত্রের সময়কাল- ১৪৪ মিনিট (২ ঘণ্টা ২৪ মিনিট)। এটি একটি সাদা কালো (৩৫ এম এম ভার্শন) রোমান্টিক, নাট্য বাংলা সিনেমা । চলচ্চিত্রের ভাষা- বাংলা ও উর্দু । প্রযোজনা কোম্পানি- চিত্রা ফিল্মস। চলচ্চিত্রের বিতরণকারী- চিত্রা ফিল্মস (১৯৬৯, থিয়েটার) ও চ্যানেল আই  (২০১৮, বাংলাদেশ টেলিভিশন)। অন্যান্য সংস্থা- রূপায়ণ পাবলিসিটি।\n\n\n== ছায়া অবলম্বনে নির্মাণ ==\nময়নামতি চলচ্চিত্রের ছায়া অবলম্বনে পরিচালক জাকির হোসেন রাজু ২০১৪ সালে নির্মাণ করেন চলচ্চিত্র অনেক সাধের ময়না। বাপ্পি - মাহি জুটির এই চলচ্চিত্রটি ৭ নভেম্বর ২০১৪ মুক্তি পায়।\n\n\n== তথ্যসূত্র =="}