{"pageid": 1004627, "title": "অনুবংশ", "url": "https://bn.wikipedia.org/wiki?curid=1004627", "content": "মহারাজ যযাতির এবং দানবরাজ বৃষপর্বার কন্যা শর্মিষ্ঠার পুত্র অনু।\nঅনু যযাতির 'জরা' গ্রহণ করতে চাননি। ফলে যযাতি তাঁকে অভিশাপ দিয়েছিলেন যে, অণু বৃদ্ধবয়সে অনেক কষ্ট ভোগ করবেন। অণু অনুতপ্ত হয়ে পিতার নিকট ক্ষমা চাইলে যযাতি বলেন, তাঁর বংশ অনেক বিখ্যাত হবে। এবং ভবিষ্যৎকালেও তাঁর বংশের গুণগান করা হবে।\nএই বংশেরই এক রাজা ছিলেন উশীনর [ইনি একবার এক পায়রাকে বাজপাখির শিকার থেকে বাঁচানোর জন্য নিজেই নিজেকে বাজপাখির খাদ্য হতে চেয়েছিলেন]। এই উশীনরের পুত্র শিবি চারটি জনজাতির সৃষ্টি করেন। তাঁর মধ্যে বিখ্যাত দুটি। মদ্র ও কেকয়। রামায়ণের দশরথ পত্নী কৈকেয়ী কেকয় দেশের এবং মহাভারতে নকুল-সহাদেবের মা মাদ্রী মদ্র দেশের মেয়ে।\nরাজা মহামনাঃ থেকে অনুবংশ দুই ভাগে ভাগ হয়েছে। একটি হলো উশীনরের ধারা অপরটি উশীনরের ভাই তিতিক্ষু-র ধারা। তিতিক্ষু-র বংশধারায় পরবর্তীকালে বলির জন্ম হয়[কোনো কোনো পুরাণে বলা হয়েছে এই বলি হলেন প্রহ্লাদের নাতি। বিষ্ণু বামনাবতারে যাঁর দর্পচূর্ণ করেছিলেন।-কিন্তু এই কথ্য সত্যি নয়]। বলিরাজের ছয় পুত্র হয়। যথাঃ অঙ্গ, বঙ্গ, কলিঙ্গ, সূহ্ম, পুণ্ড্র, ওড্র। এই ছয় পুত্রের নামে পরবর্তীকালে ছয়টি দেশের সৃষ্টি হয়।\nঅঙ্গ[মুঙ্গের এবং ভাগলপুর, এবং উত্তর কোশী নদী পর্যন্ত, কোশী নদীর উপরে বিভাণ্ডক মুনির আশ্রম। যেখান থেকে ঋষ্যশৃঙ্গ কে অঙ্গদেশ আনা হয়েছিল], বঙ্গ[বর্তমান- পশ্চিমবঙ্গ, ও বাংলাদেশের অনেক অংশ], কলিঙ্গ[বর্তমান-আসাম], পুণ্ড্র[বর্তমান-বাংলাদেশের উত্তরাংশ], ওড্র[ওড়িষ্যা]।\nএই অনুর বংশধরদের মধ্যে শেষের দিকের এক বংশধর ছিলেন অধিরথ। যিনি কুন্তীপুত্র কর্ণের পালক পিতা ছিলেন। অধিরথের চার পুরুষ আগের এক রাজা জয়দ্রথ এক কন্যাকে বিবাহ করেছিলেন যিনি, ব্রাহ্মণ ও ক্ষত্রিয়ের সংকর। সেই কারণে-সেকালের নিয়ম অনুযায়ী জয়দ্রথের পুত্র-পৌত্ররা সবাই সূত[যারা রাজা-মহারাজাদের গুণ-কীর্তন করেন] হয়েছিলেন।\n\n\n== বিষ্ণু ও ভাগবত পুরাণের বিবরণ ==\nবিষ্ণু ও ভাগবত পুরাণর বিবরণ প্রায় এক। তাই দুই পুরাণের বিবরণ একইসঙ্গে দেওয়া হয়েছে।\n[তৃতীয় বন্ধনীর ভেতরে ভাগবত পুরাণের বিবরণ দেওয়া হয়েছে]\n১।অনু\n২।অনুর তিন পুত্র-সভানর, চাক্ষুষ, পরমেক্ষু[পরমেষু]\n৩।সভানর-র পুত্র সৃঞ্জয়\n৪।পুরঞ্জয়\n৫।জনমেজয়[সৃঞ্জয়ের পুত্র]\n৬।মহামনি[মহাশাল]\n৭।মহামনাঃ\n৮।মহামনা-র দুই পুত্র-উশীনর ও তিতিক্ষু\n   *উশীনর-র পাঁচ পুত্র-শিবি, নৃপ, নর, কৃমি, খর্ব\n     [ভাগবত পুরাণ মতে, চার পুত্র-শিবি,নর, কৃমি, দক্ষ]\n   *শিবি-র চার পুত্র-বৃষদর্ভ, সুবীর, কেকয়,       মদ্রক[মদ্র]\n৯।তিতিক্ষু-র পুত্র উষদ্রথ[রুষদ্রথ]\n১০।হেম[হোম]\n১১।সুতপাঃ\n১২।বলি\n১৩।বলির পাঁচ[ছয়] পুত্র-অঙ্গ, বঙ্গ, কলিঙ্গ, সুহ্ম, পুণ্ড্র, [ওড্র]\n১৪।অঙ্গ-র পুত্র পার[খলপান]\n১৫।চিত্ররথ[দিবিরথ]\n১৬।রোমপাদ[ভাগবত পুরাণে-দিবিরথের পুত্র চিত্ররথ'রোমপাদ' নামে খ্যাত]\n১৭।তুরঙ্গ[চতুরঙ্গ]\n১৮।পৃথুলাক্ষ\n১৯।চম্প\n২০।হর্যঙ্গ\n২১।হর্যঙ্গ-র তিন পুত্র-ভদ্ররথ, বৃহদ্রথ, বৃহৎকর্মা  [ভাগবত পুরাণ মতে পৃথুলাক্ষ'র পুত্র-বৃহদ্রথ, বৃহৎকর্মা, বৃহদ্ভানু]\n২২।বৃহৎকর্মা-র পুত্র বৃহদ্ভানু[ভাগবত পুরাণ মতে বৃহদ্ভানু-র পুত্র বৃহন্মনা]\n২৩।বৃহদ্ভানু-র পুত্র জয়দ্রথ[বৃহন্মনা-র পুত্র জয়দ্রথ]\n২৪।জয়দ্রথ-র পুত্র বিজয়\n২৫।ধৃতি\n২৬।ধৃতব্রত\n২৭।সত্যকর্মা[সৎকর্মা ]\n২৮।অধিরথ\n২৯।কর্ণ\n৩০।বৃষসেন\n\n\n== মৎস্যপুরাণের বিবরণ ==\n১।অনু\n২।অনুর তিন পুত্র-সভানর, চাক্ষুষ, পরমেষু\n৩।সভানর-র পুত্র কোলাহল্\n৪।সৃঞ্জয়\n৫।পুরঞ্জয়\n৬।জনমেজয়\n৭।মহাশাল\n৮।মহামনাঃ\n৯।মহামনা-র দুই পুত্র-উশীনর ও তিতিক্ষু\n   *উশীনর-র পাঁচ পুত্র-শিবি, নৃগ, নব, কৃশ, সুব্রত\n   *শিবি-র চার পুত্র-পৃথুদর্ভ, সুবীর, কেকয়, ভদ্রক\n১০।তিতিক্ষু-র পুত্র বৃহদ্রথ\n১১।সেন\n১২।সুতপাঃ\n১৩।বলি\n১৪।বলির পাঁচ পুত্র-অঙ্গ, বঙ্গ, কলিঙ্গ, সুহ্ম, পুণ্ড্র\n১৫।অঙ্গ-র পুত্র দধিবাহন\n১৬।দিবিরথ\n১৭।ধর্মরথ\n১৮।চিত্ররথ\n১৯।সত্যরথ\n২০।রোমপাদ\n২১।চতুরঙ্গ\n১৮।পৃথুলাক্ষ\n১৯।চম্প\n২০।হর্যঙ্গ\n২১।ভদ্ররথ\n২২।বৃহৎকর্মা\n২৩।বৃহদ্ভানু\n২৪।জয়দ্রথ\n২৫।বৃহদ্রথ\n২৬।জনমেজয়\n২৭।অঙ্গ\n২৮।কর্ণ\n২৯।বৃষসেন\n৩০।পৃথুসেন\nমৎস্যপুরাণে এইখানে এসে ঋষিরা পুরাণকথক কে কর্ণের বংশ পরিচয়(পালক) জিজ্ঞেস করেছিলেন। তাঁর উত্তরে সূত কর্ণের যে বংশপরিচয় দিয়েছিল তা-\n২৩।বৃহদ্ভানু\n২৪।বৃহন্মনা(বৃহদ্ভানু-র অন্য পুত্র)\n২৫।বিজয়\n২৬।বৃহৎ\n২৭।বৃহদ্রথ\n২৮।সত্যকর্মা\n২৯।অধিরথ\n৩০।কর্ণ\n\n\n== ব্রহ্মপুরাণের বিবরণ ==\nব্রহ্মপুরাণে অনুর বংশ-বিবরণে অন্যান্য পুরাণের সঙ্গে অনেক অমিল। ব্রহ্মপুরাণে বলা হয়েছে,\n১.অনু\n২.ধর্ম\n৩.দ্যূত\n৪.অনদুহু\n৫.প্রচেতা\n৬.সুচেতা\nএখানেই বিবরণ শেষ করা হয়েছে।\nএবং উশীনর-শিবি-বলি-অধিরথ এদের পরিচয় দিতে গিয়ে বলা হয়েছে পুরুবংশীয় রৌদ্রাশ্বের দশ পুত্রের একজন কক্ষেয়ু। সেই কক্ষেয়ু-র ধারায় জন্মে সভানর এবং তাঁর থেকেই পরবর্তীকালে অধিরথের জন্ম হয়।\n[সভানরের বংশধরদের ব্যপারে মৎস্যপুরাণ ও ব্রহ্মপুরাণের বিবরণ প্রায় এক-ই]\n[মহারাজ যযাতি তাঁর পুত্রদের যে অভিশাপ দিয়েছিলেন, তাঁর ফলে এই সকল দেশের মানুষ পরবর্তীকালে খুব বেশি প্রতিষ্ঠা পায়নি। উত্তর ভারত[পুরুবংশীয়দের শাসন অঞ্চল] যে পরিমাণ ধর্ম ও অর্থ-সম্পদের দিক থেকে সমৃদ্ধ এবং সম্মানীয় ছিল তুর্বসু, দ্রুহ্যু এবং অনুবংশীয়দের শাসনাঞ্চলে ততটা হয়নি। ]\nঅনু থেকে যবন[Ion শব্দটি অনু'র কাছাকাছি হয়, তাই পণ্ডিতরা অনুমান করেছেন] জাতির উদ্ভব হয়। হরিবংশ, ভাগবত পুরাণে যে 'কালযবন' এর নাম পাওয়া যায়, সেই কালযবন অনুর বংশধারায় জাত কোনো এক যবন রাজার কাছে পালিত হয়েছিলেন।\n\n\n== তথ্যসূত্র =="}