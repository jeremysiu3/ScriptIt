{"pageid": 1021849, "title": "শিবানী বর্মা", "url": "https://bn.wikipedia.org/wiki?curid=1021849", "content": "শিবানী বর্মা (জন্ম: ৩১ মে, ১৯৭২) একজন ভারতীয় রাজযোগ ধ্যান-গুরু ও আধ্যাত্মিক বক্তা। তিনি প্রাচীন ভারতীয় রাজযোগ অনুশীলনের সাথে জড়িত। তিনি ভারতের ব্রহ্ম কুমারী আধ্যাত্মিক আন্দোলনের একজন গুরু ও নেত্রী। জনপ্রিয়ভাবে তিনি সিস্টার শিবানী, ব্রহ্ম কুমারী শিবানী, বি কে শিবানী ইত্যাদি নামেও পরিচিত।\n\n\n== প্রারম্ভিক জীবন ও শিক্ষা ==\nশিবানী বর্মা ১৯৭২ সালের ৩১শে মে তারিখে মহারাষ্ট্রের পুনেতে জন্মগ্রহণ করেছিলেন। স্কুল শিক্ষা শেষ করে তিনি সাবিত্রীবাই ফুলে পুনে বিশ্ববিদ্যালয়ে ইলেক্ট্রনিক্স প্রকৌশলবিদ্যায় স্বর্ণপদকসহ স্নাতক ও স্নাতকোত্তর সম্পূর্ণ করেন। তার পরে তিনি মহারাষ্ট্র ইনস্টিটিউট অব টেকনোলজি থেকে কম্পিউটার ইঞ্জিনিয়ারিংয়ে স্নাতকোত্তর ডিগ্রী সম্পূর্ণ করেছিলেন।\nপড়ালেখা সম্পূর্ণ হওয়ার পরে তিনি বিশাল বর্মার সাথে বিবাহবন্ধনে আবদ্ধ হন।\nমহাবিদ্যালয় শেষ হওয়ার আগে শিবানী স্থানীয় ব্রহ্ম কুমারী কেন্দ্রের সাথে জড়িত ছিলেন।\n\n\n== কর্মজীবন ==\nতিনি মহারাষ্ট্রের পুনেতে ৩ বছর যাবৎ ভারতীয় বিদ্যাপীঠ মহাবিদ্যালয়ে প্রভাষক হিসাবে কাজ করেছিলেন। প্রথমে তিনি দিল্লীতে ব্রহ্ম কুমারী দূরদর্শন উপস্থাপনার নেপথ্যে বিভিন্ন কাজের সাথে জড়িত ছিলেন। ২০০৭ সালের 'অ্যাওয়েকিং উইথ ব্রহ্ম কুমারিস' অনুষ্ঠানে তার একটি সাক্ষাৎকার প্রস্তুত করা হয়েছিল।\nসুরেশ ওবেরয়ের সাথে তার সাক্ষাৎকার ও টিভি বার্তালাপ ২০১৫ সালে 'হ্যাপিনেস আনলিমিটেড: অ্যাওয়েকেনিং উইথ ব্রহ্ম কুমারিস' নামে প্রকাশিত হয়েছে।\nবি কে শিবানী ভারত ও ভারতের বাইরে বিভিন্ন অঞ্চলে ভ্রমণ করে আধ্যাত্মিক জ্ঞানের বক্তৃতা দিয়ে থাকেন। তিনি অঙ্গদান সম্পর্কে প্রচারণা থেকে আরম্ভ করে পিতৃ-মাতৃ কর্মসূচী ও ব্রহ্ম কুমারীর অনুষ্ঠানে উপস্থিত থাকেন। ২০১৭ সালে বিশ্ব মানসিক রোগ সংস্থা তাকে তাদের শুভেচ্ছা দূত হিসাবে নিযুক্ত করেছিল।\n\n\n== পুরস্কার ও সন্মাননা ==\nতিনি ২০১৪ সালের অ্যাসোসিয়েটেড চেম্বারস অফ কমার্স অ্যান্ড ইন্ডাস্ট্রির লেডিজ লীগ কর্তৃক 'দশকের মহিলা অর্জনকারী' (উইমেন অব দি ডিকেড অ্যাচিভার্স) পুরস্কার অর্জন করেছিলেন। ২০১৯ সালে ভারত সরকার তাকে নারী শক্তি পুরস্কার প্রদান করেছিল।\n\n\n== তথ্য উৎস =="}