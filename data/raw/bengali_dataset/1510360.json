{"pageid": 1510360, "title": "অ্যাটাক অন টাইটান(টেলিভিশন ধারাবাহিক)", "url": "https://bn.wikipedia.org/wiki?curid=1510360", "content": "অ্যাটাক অন টাইটান (জাপানি: 進撃の巨人, হেপবার্ন: Shingeki no Kyojin, আক্ষ. 'দ্য অ্যাডভান্সিং জায়ান্ট') হল হাজিমে ইসায়ামা রচিত মাঙ্গা ধারাবাহিক অবলম্বনে নির্মিত একটি জাপানি ডার্ক ফ্যান্টাসি অ্যানিমে টেলিভিশন ধারাবাহিক। ধারাবাহিকটির প্রিমিয়ার হয় ৭ এপ্রিল ২০১৩ সালে এবং সমাপ্তি ঘটে ৫ নভেম্বর ২০২৩-এ। এটি এমবিএস টিভি (প্রথম দুই মৌসুম) এবং এনএইচকে জেনারেল টিভি (তৃতীয় মৌসুম থেকে) এ প্রচারিত হয়েছে। উত্তর আমেরিকায় এটি ক্রাঞ্চিরোল, ফুনিমেশন এবং হুলুতে স্ট্রিম করা হয়েছে। যুক্তরাষ্ট্রে অ্যাডাল্ট সুইম-এর টুনামি ব্লকে এটি প্রচারিত হয়েছে।\nএকটি পোস্ট-অ্যাপোক্যালিপ্টিক বিশ্বের পটভূমিতে নির্মিত এই গল্পে মানবতার অবশিষ্টাংশ প্রাচীরের পিছনে বসবাস করে, যেখানে টাইটান নামক দানবীয় মানবাকৃতির প্রাণীদের থেকে সুরক্ষিত থাকে। অ্যাটাক অন টাইটান প্রধান চরিত্র এরেন ইয়েগার এবং তার বন্ধু মিকাসা অ্যাকারম্যান ও আরমিন আরলার্ট-কে অনুসরণ করে। যখন একটি কলোসাল টাইটান তাদের শহরের প্রাচীর ভেঙে ফেলে, টাইটানরা শহর ধ্বংস করে এবং এরেনের মাকে গ্রাস করে। প্রতিশোধের শপথ নিয়ে এরেন যোগ দেয় এলিট সার্ভে কর্পসএ,যারা টাইটানদের বিরুদ্ধে লড়াই করে। সার্ভে কর্পসের সাথে এরেনের যাত্রার পাশাপাশি টাইটানদের উৎপত্তি ও ইতিহাস অনুসন্ধান এই গল্পের মূল উপজীব্য।\n২০১৩ সালে আত্মপ্রকাশের পর থেকে অ্যাটাক অন টাইটান সর্বজনীন সমালোচক প্রশংসা, অসংখ্য পুরস্কার অর্জন করেছে এবং সর্বকালের সেরা অ্যানিমে ধারাবাহিকগুলির মধ্যে একটি হিসেবে স্বীকৃত। গল্প বলার ভঙ্গি, অ্যানিমেশন, অ্যাকশন দৃশ্য, চরিত্রায়ন, ভয়েস অ্যাক্টিং (জাপানি ও ডাব), সাউন্ডট্র্যাক এবং অন্ধকার থিমগুলির জন্য সমালোচক ও দর্শকদের প্রশংসা কুড়িয়েছে। অ্যানিমেটি তার বিস্তৃত আবেদন এবং বৈশ্বিক জনপ্রিয়তার জন্য উল্লেখযোগ্য, যাকে অ্যানিমেকে নতুন প্রজন্মের সাথে পরিচয় করানোর একটি গুরুত্বপূর্ণ ফ্যাক্টর হিসেবে উল্লেখ করা হয়।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (জাপানি ভাষায়)\nAttack on Titan at Adult Swim\nইন্টারনেট মুভি ডেটাবেজে অ্যাটাক অন টাইটান(টেলিভিশন ধারাবাহিক)   (ইংরেজি)\nঅ্যানিমে নিউজ নেটওয়ার্ক বিশ্বকোষে অ্যাটাক অন টাইটান(টেলিভিশন ধারাবাহিক) (অ্যানিমে)\nAttack on Titan at Crunchyroll\nAttack on Titan at The Encyclopedia of Science Fiction"}