{"pageid": 1321977, "title": "হামদর্দ ল্যাবরেটরিজ (ওয়াকফ) বাংলাদেশ", "url": "https://bn.wikipedia.org/wiki?curid=1321977", "content": "হামদর্দ ল্যাবরেটরিজ (ওয়াকফ) বাংলাদেশ, বাংলাদেশের বৃহত্তম হার্বাল (ইউনানি) ঔষধ প্রস্তুতকারক কোম্পানি এবং এটি ওয়াকফ বোর্ড নামে পরিচিত ইসলামি ট্রাস্ট দ্বারা পরিচালিত হয়। এটি ভারতে উদ্ভূত হয়েছিল এবং আজ ভারত ও পাকিস্তানে স্বাধীন এবং পৃথক কার্যক্রম রয়েছে। হাকিম মোহাম্মদ ইউসুফ হারুন ভূঁইয়া হামদর্দ ল্যাবরেটরিজ (ওয়াকফ) বাংলাদেশের ব্যবস্থাপনা পরিচালক। এর রুহ আফজা দক্ষিণ এশিয়ায় রমজানের একটি জনপ্রিয় পানীয়।\n\n\n== ইতিহাস ==\nহামদর্দ ল্যাবরেটরিজ (ওয়াকফ) বাংলাদেশ হাকিম হাফিজ আব্দুল মজিদ কর্তৃক ১৯০৬ সালে প্রতিষ্ঠিত হামদর্দ ভারতে এর উৎপত্তিস্থল। মজিদ ১৯২২ সালে মারা যান এবং তার উইলে কোম্পানিটিকে ওয়াকফ ব্যবস্থাপনায় রাখার কথা উল্লেখ করা হয়। ফার্সি ভাষায় হাম মানে বন্ধু আর দর্দ মানে ব্যথা তাই নামের অর্থ ব্যথার সঙ্গী। ১৯৪৮ সালে ভারত বিভাগের পর তার কনিষ্ঠ পুত্র হাকিম মোহাম্মদ সাইদ হামদর্দ পাকিস্তান প্রতিষ্ঠা করেন। তিনি যথাক্রমে ১৯৫৩ এবং ১৯৫৬ সালে পূর্ব পাকিস্তানে কোম্পানি প্রতিষ্ঠা ও সম্প্রসারণ করেন। তিনি চট্টগ্রাম ও ঢাকায় বিক্রয় কেন্দ্র খোলেন। ১৯৭১ সালে বাংলাদেশের স্বাধীনতার পর, হামদর্দ পাকিস্তান হামদর্দ ল্যাবরেটরিজ (ওয়াকফ) বাংলাদেশ হয়।\nহামদর্দ ল্যাবরেটরিজ (ওয়াকফ) বাংলাদেশ একটি গবেষণা প্রতিষ্ঠান পরিচালনা করে। এটি তার পুরো লাভ হামদর্দ ফাউন্ডেশন বাংলাদেশ, দাতব্য শাখার মাধ্যমে ব্যয় করে। হাকিম মোঃ ইউসুফ হারুন ভূঁইয়া, যিনি ১৯৭২ সালে কোম্পানিতে যোগদান করেছিলেন, ১৯৮২ সালে ব্যবস্থাপনা পরিচালক হন। ১৯৮৯ সালে হাকিম মোহাম্মদ ইউসুফ হারুন ভূঁইয়া হামদর্দ ফাউন্ডেশন বাংলাদেশ প্রতিষ্ঠা করেন। ফাউন্ডেশন ১৯৯০ সালে হামদর্দ ইউনানী মেডিকেল কলেজ ও হাসপাতাল প্রতিষ্ঠা করে।\nসদর দফতর গুলিস্তানের ২৯১/১ সোনারগাঁও রোডে হামদর্দ ভবনে এবং তেজগাঁওয়ে একটি কারখানায় রয়েছে। হামদর্দ ল্যাবরেটরিজ বাংলাদেশ ২০০৪ সালে প্রতিষ্ঠিত হয় মেঘনা ঘাট, সোনারগাঁ, নারায়ণগঞ্জে।\nহাকিম সাইদ ইস্টার্ন মেডিকেল কলেজ ও হাসপাতাল হামদর্দ ফাউন্ডেশন দ্বারা ২০০৮ সালে প্রতিষ্ঠিত হয়। একই বছরে এটি রওশন জাহান ইস্টার্ন মেডিকেল কলেজ ও হাসপাতাল প্রতিষ্ঠা করে। এটি বাংলাদেশ সরকার কর্তৃক ভেষজ ওষুধ উৎপাদনের লাইসেন্সপ্রাপ্ত।\n২০১০ সালে হামদর্দ ফাউন্ডেশন বাংলাদেশ হামদর্দ পাবলিক কলেজ প্রতিষ্ঠা করে। এটি গাইবান্ধা জেলায় একটি স্বাস্থ্য শিবির পরিচালনা করে।\nহামদর্দ ফাউন্ডেশন বাংলাদেশ নভেম্বর ২০১২ সালে হামদর্দ বিশ্ববিদ্যালয় বাংলাদেশ প্রতিষ্ঠা করে।\nহামদর্দ জাদুঘর জানুয়ারি ২০২২ প্রতিষ্ঠিত হয়। হামদর্দ ঢাকা বিশ্ববিদ্যালয়ের সঙ্গে একটি সমঝোতা স্মারক স্বাক্ষর করেছে।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}