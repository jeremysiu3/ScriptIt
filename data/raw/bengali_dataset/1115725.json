{"pageid": 1115725, "title": "সমতা পার্টি", "url": "https://bn.wikipedia.org/wiki?curid=1115725", "content": "সমতা পার্টি হল ভারতের একটি রাজনৈতিক দল। দলটি ১৯৯৪ সালে জর্জ ফার্নান্দেস এবং নিতিশ কুমার কর্তৃক প্রতিষ্ঠিত হয়। এটি জনতা দলের একটি প্রশাখা দল ছিল, তবে মূল দলের প্রতি বর্ণপ্রথার অভিযোগ আসলে এটি মূলদল থেকে বিভক্ত হয়ে যায়। সমাজতান্ত্রিকতার প্রতি দলটির ঝোঁক রয়েছে, এবং উত্তর ভারতে, বিশেষ করে বিহারে দলটি এক পর্যায়ে যথেষ্ট রাজনৈতিক ও সামাজিক প্রভাব বিস্তার করেছিল। ২০০৩ সালে, দলটির বড় একটি অংশ জনতা দল (সংযুক্ত)-এর সাথে একীভূত হয়ে যায়, তবে ব্রহ্মানন্দ মণ্ডল এবং রঘুনাথ ঝার নেতৃত্বে একটি ছোট বিচ্ছিন্ন দল সমতা পার্টির নামে এখনো কার্যক্রম চালাচ্ছে।\nদলের সাংগঠনিক নির্বাচনে ২০২১ সালে, ব্রহ্মানন্দ মন্ডল জাতীয় সভাপতি এবং উদয় মন্ডল প্রধান সাধারণ সম্পাদক হিসাবে নির্বাচিত হন।\n\n\n== তথ্যসূত্র =="}