{"pageid": 1017528, "title": "ফিজি জাতীয় ফুটবল দল", "url": "https://bn.wikipedia.org/wiki?curid=1017528", "content": "ফিজি জাতীয় ফুটবল দল (ইংরেজি: Fiji national football team) হচ্ছে আন্তর্জাতিক ফুটবলে ফিজির প্রতিনিধিত্বকারী পুরুষদের জাতীয় দল, যার সকল কার্যক্রম ফিজির ফুটবলের সর্বোচ্চ নিয়ন্ত্রক সংস্থা ফিজি ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৬ সাল হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৫১ সালের ৭ই অক্টোবর তারিখে, ফিজি প্রথমবারের মতো আন্তর্জাতিক খেলায় অংশগ্রহণ করেছে; ফিজির সুভায় অনুষ্ঠিত উক্ত ম্যাচে ফিজি নিউজিল্যান্ডের কাছে ৬–৪ গোলের ব্যবধানে পরাজিত হয়েছে।\n১৫,০০০ ধারণক্ষমতাবিশিষ্ট এএনজেড জাতীয় স্টেডিয়ামে বুলা বয়েজ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ফিজির রাজধানী সুভায় অবস্থিত। বর্তমানে এই দলের ম্যানেজারের দায়িত্ব পালন করছেন ফ্লেমিং সেরিতস্লেভ এবং অধিনায়কের দায়িত্ব পালন করছেন রয় কৃষ্ণ।\nফিজি এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপে ফিজি এপর্যন্ত ৮ বার অংশগ্রহণ করেছে, যার মধ্যে সেরা সাফল্য হচ্ছে ১৯৯৮ এবং ২০০৮ ওএফসি নেশন্স কাপের তৃতীয় স্থান অর্জন করা।\nরয় কৃষ্ণ, সিমিওনে তামানিসাও, মালাকাই কাইনিহেওয়ে, এসালা মাসি এবং ওসেয়া ভাকাতালেসাওয়ের মতো খেলোয়াড়গণ ফিজির জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৪ সালের জুলাই মাসে প্রকাশিত র‌্যাঙ্কিংয়ে ফিজি তাদের ইতিহাসে সর্বপ্রথম সর্বোচ্চ অবস্থান (৯৪তম) অর্জন করে এবং ২০১৫ সালের জুলাই  মাসে প্রকাশিত র‌্যাঙ্কিংয়ে তারা ১৯৯তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ফিজির সর্বোচ্চ অবস্থান হচ্ছে ৭৭তম (যা তারা ১৯৯১ সালে অর্জন করেছিল) এবং সর্বনিম্ন অবস্থান হচ্ছে ১৬২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ফিজি জাতীয় ফুটবল দল  ওয়েব্যাক মেশিনে আর্কাইভকৃত ১৩ ডিসেম্বর ২০১৮ তারিখে (ইংরেজি)\nওএফসি-এ ফিজি জাতীয় ফুটবল দল (ইংরেজি)"}