{"pageid": 1452961, "title": "হুলিয়ান কিনিয়োনেস", "url": "https://bn.wikipedia.org/wiki?curid=1452961", "content": "হুলিয়ান আন্দ্রেস কিনিয়োনেস কিনিয়োনেস (স্পেনীয়: Julián Quiñones; জন্ম: ২৪ মার্চ ১৯৯৭; হুলিয়ান কিনিয়োনেস নামে সুপরিচিত) হলেন একজন কলম্বীয়–মেক্সিকীয় পেশাদার ফুটবল খেলোয়াড়। তিনি বর্তমানে সৌদি ক্লাব আল কাদসিয়াহ এবং মেক্সিকো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৭ সালে, কিনিয়োনেস কলম্বিয়া অনূর্ধ্ব-২০ দলের হয়ে কলম্বিয়ার বয়সভিত্তিক পর্যায়ে অভিষেক করেছিলেন। প্রায় দুই বছর যাবত কলম্বিয়ার বয়সভিত্তিক দলের হয়ে খেলার পর, তিনি ২০২৩ সালে মেক্সিকোর হয়ে আন্তর্জাতিক পর্যায়ে অভিষেক করেছেন; মেক্সিকোর জার্সি গায়ে তিনি এপর্যন্ত ৫ ম্যাচে ২টি গোল করেছেন।\n\n\n== প্রারম্ভিক জীবন ==\nহুলিয়ান আন্দ্রেস কিনিয়োনেস কিনিয়োনেস ১৯৯৭ সালের ২৪শে মার্চ তারিখে কলম্বিয়ার মাগি পায়ানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকিনিয়োনেস কলম্বিয়া অনূর্ধ্ব-২০ দলের হয়ে খেলার মাধ্যমে কলম্বিয়ার প্রতিনিধিত্ব করেছেন। ২০১৭ সালে তিনি  কলম্বিয়া অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। কলম্বিয়ার বয়সভিত্তিক দলের হয়ে তিনি প্রায় ২ বছরে ১৩ ম্যাচে অংশগ্রহণ করে ৪টি গোল করেছেন।\n২০২৩ সালের ১৮ই নভেম্বর তারিখে, ২৬ বছর, ৭ মাস ও ২৫ দিন বয়সে, ডান পায়ে ফুটবল খেলায় পারদর্শী কিনিয়োনেস হন্ডুরাসের বিরুদ্ধে অনুষ্ঠিত ২০২৩–২৪ কনকাকাফ নেশন্স লিগের ম্যাচে অংশগ্রহণ করার মাধ্যমে আন্তর্জাতিক ফুটবলে মেক্সিকোর হয়ে অভিষেক করেছেন। উক্ত ম্যাচের ৭৩তম মিনিটে আক্রমণভাগের খেলোয়াড় এরিক সানচেসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি মেক্সিকো ২–০ গোলের ব্যবধানে জয়লাভ করেছিল। মেক্সিকোর হয়ে অভিষেকের বছরে কিনিয়োনেস সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ৪ মাস ও ৪ দিন পর, মেক্সিকোর জার্সি গায়ে প্রথম গোলটি করেছেন; ২০২৪ সালের ২২শে মার্চ তারিখে, পানামার বিরুদ্ধে ম্যাচের ৪৩তম মিনিটে হেনরি মার্তিনের অ্যাসিস্ট হতে মেক্সিকোর হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হুলিয়ান কিনিয়োনেস  (ইংরেজি)  \nসকারবেসে \nবিডিফুটবলে \nট্রান্সফারমার্কেটে হুলিয়ান কিনিয়োনেস (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে"}