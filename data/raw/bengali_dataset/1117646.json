{"pageid": 1117646, "title": "ইসলামিক রিভাইভাল ইন ব্রিটিশ ইন্ডিয়া: দেওবন্দ, ১৮৬০–১৯০০", "url": "https://bn.wikipedia.org/wiki?curid=1117646", "content": "ইসলামিক রিভাইভাল ইন ব্রিটিশ ইন্ডিয়া: দেওবন্দ, ১৮৬০–১৯০০ (ইংরেজি: Islamic Revival in British India: Deoband, 1860-1900) মার্কিন যুক্তরাষ্ট্রের ক্যালিফোর্নিয়া বিশ্ববিদ্যালয়ের অধ্যাপিকা বারবারা ডি. মেটকাল্ফ রচিত একটি গবেষণা গ্রন্থ। ১৯৮২ সালে প্রিন্সটন বিশ্ববিদ্যালয় প্রেস থেকে বইটি প্রকাশিত হয়। বইটির মূল আলোচ্য বিষয় ভারতের উত্তর প্রদেশের সাহারানপুর জেলার ছোট্ট গ্রাম দেওবন্দে সৃষ্টি হওয়া দেওবন্দ আন্দোলন ও দারুল উলুম দেওবন্দের প্রথম ৪০ বছর।\n\n\n== বিষয়বস্তু ==\nবইটির শুরুতে ইসলামি পুনর্জাগরণের ধরন বর্ণনা করা হয়েছে। তারপর অষ্টাদশ ও ঊনবিংশ শতাব্দীতে আলেমদের পরিবর্তন ব্যাখ্যা করা হয়েছে। এর পরবর্তী অধ্যায়ের শিরোনাম দেওবন্দ আন্দোলন ও মতবাদ। এ অধ্যায়ের প্রথম আলোচ্য বিষয় দারুল উলুম দেওবন্দ। তারপরের আলোচ্য বিষয় দারুল উলুম দেওবন্দ থেকে সৃষ্টি হওয়া ধর্মীয় নেতৃত্ব। লেখক দুইভাগে এই ধর্মীয় নেতৃত্ব নিয়ে আলোচনা করেছেন: মুফতি ও শায়খ এবং লেখক ও বিতার্কিক। এ অধ্যায়ের শেষ আলোচ্য বিষয় দেওবন্দি আলেমদের সামাজিক পরিবেশ। শেষ অধ্যায়ে লেখক দেওবন্দ আন্দোলনের সমসাময়িক আরও কিছু আন্দোলন নিয়ে আলোচনা করে গ্রন্থটির ইতি টেনেছেন।\n\n\n== আরও দেখুন ==\nরিভাইভাল ফ্রম বিলো: দ্য দেওবন্দ মুভমেন্ট এন্ড গ্লোবাল ইসলাম\nদ্য দেওবন্দ স্কুল এন্ড দ্য ডিমান্ড ফর পাকিস্তান\n\n\n== তথ্যসূত্র ==\n\n\n== বহিঃসংযোগ ==\nগুগল বইয়ে ইসলামিক রিভাইভাল ইন ব্রিটিশ ইন্ডিয়া: দেওবন্দ, ১৮৬০–১৯০০"}