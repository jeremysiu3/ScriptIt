{"pageid": 1071053, "title": "বুনিয়াম বালবোক্যাস্টানাম", "url": "https://bn.wikipedia.org/wiki?curid=1071053", "content": "বুনিয়াম বালবোক্যাস্টানাম (Bunium bulbocastanum) হলো অ্যাপিয়াসি গোত্রের একটি উদ্ভিদ প্রজাতি। পশ্চিম ইউরোপের অংশবিশেষে এর মূল একসময় সবজি হিসেবে ব্যবহৃত হতো। একে ইংরেজিতে “গ্রেট পিগনাট” বা “আর্থনাট” হিসেবে অভিহিত করা হয়।\n\n\n== বৃদ্ধি ==\nউদ্ভিদটি পশ্চিম ইউরোপের স্থানীয় প্রজাতি। এটি ৬০ সেমি (২৪ ইঞ্চি) পর্যন্ত লম্বা ও ২৫ সেমি (৯.৮ ইঞ্চি) পর্যন্ত চওড়া হতে পারে। এদের পাতা ঝালরসদৃশ এবং ফুল উভলিঙ্গ। এরা পতঙ্গ-পরাগী এবং এদের স্বনিষেক ঘটে।\nএদের ক্ষুদ্র বেলনাকৃতির প্রধান মূল কাঁচা অথবা রান্না করে খাওয়া যায়। এর স্বাদ অনেকটা মিষ্টি চেস্টনাটের মতো বলে কথিত আছে। পার্সলে পাতার মতো এদের পাতা ঔষধি হিসেবে বা খাবার পরিবেশনে ব্যবহার করা যায়।\n\n\n== তথ্যসূত্র ==\n\n\n== বহিঃসংযোগ ==\n\n উইকিপ্রজাতিতেবুনিয়াম বালবোক্যাস্টানাম সম্পর্কিত তথ্য।\n উইকিমিডিয়া কমন্সে বুনিয়াম বালবোক্যাস্টানাম সম্পর্কিত মিডিয়া দেখুন।"}