{"pageid": 1333684, "title": "উদয়পুরি মহল", "url": "https://bn.wikipedia.org/wiki?curid=1333684", "content": "উদয়পুরি মহল (মৃত্যু জুলাই ১৭০৭) ছিলেন মুঘল সম্রাট আওরঙ্গজেব -এর উপপত্নী।\n\n\n== জীবনী ==\nআওরঙ্গজেবের বৃদ্ধ বয়সের প্রিয়তমা হিসাবে বর্নিত, উদয়পুরি মহল যুবরাজ দারা শিকোর হারেমে একজন দাসী ছিলেন, এবং হারেমে প্রবেশের আগে তিনি ছিলেন এক নর্তকী।\nতিনি সম্ভবত কাশ্মীর অথবা প্রতিবেশি রাজ্য উদয়পুরের বাসিন্দা ছিলেন। এও শোনা যায় যে তিনি একজন খ্রিস্টান ছিলেন এবং হয় জর্জিয়া, বা আর্মেনিয়া অথবা সির্কাসিয়া তার আদি বাসস্থান। সম্রাট আকবরের শাসনকাল থেকে এই আদেশ দেওয়া হয়েছিল যে রাজকীয় হারেমের মহিলাদের নাম জনসমক্ষে উল্লেখ করা উচিত নয়, তাদের কিছু উপাধি দ্বারা মনোনীত করা উচিত যা তাদের জন্মস্থান বা শহরের নামের সংগে সাদৃশ্যপূর্ণ।\nতিনি এক সুন্দরী মহিলা ছিলেন এবং তার উজ্বল লালবর্ণের কেশ ছিল। তিনি আওরঙ্গজেবকে মোহিত করেছিলেন এবং তাকে গভীরভাবে ভালোবাসতেন। এতে আওরঙ্গজেবের অন্যান্য স্ত্রীরা তাকে ঈর্ষা করতে শুরু করে। তিনি ২৪ ফেব্রুয়ারি ১৬৬৭ সালে তার ও আওরঙ্গজেবের পুত্র সাহজাদা মুহাম্মদ কাম বখশের জন্ম দেন। তিনি গভীর সুরাসক্ত ছিলেন।\n১৬৭৮ সালে, চিতোরের রানা এবং মারোয়ারের রাজার বিরুদ্ধে যুদ্ধে তিনি আওরঙ্গজেবের সাথে গমন করেন। ১৬৮৬ সালে, তিনি ঔরঙ্গাবাদ বা আহমেদনগরে আওরঙ্গজেবের সাথে তার শিবিরে ছিলেন।\nউদয়পুরি মহল একজন প্রভাবশালী মহিলা ছিলেন।\nআওরঙ্গজেবকে মৃত্যুর আগে পর্যন্ত উদয়পুরি মহল তাকে প্রভাবিত করতে সক্ষম হয়েছিলেন এবং সেইকারনেই তিনি তার পুত্র কাম বখশের অনেক দোষ ক্ষমা করেন। তার প্রভাব অক্ষুন্ন রাখতে তিনি আওরঙ্গজেবের ছেলে ও নাতিদের রাজ্যত্যাগের পর, খিদমতগার খান, তার উত্তরসূরি খাজা আম্বর (যাকে ১৭০৪ সালের পরে খিদমতগার খান নামেও ডাকা হয়েছিল) এবং হারেমের অন্যান্য রাজকীয় নপুংসক চাকরদের সাথে সন্ধি করেন।\n১৭০৭ সালে আওরঙ্গজেবের মৃত্যু শয্যায় কাম বখশকে লেখা একটি চিঠিতে তিনি উদয়পুরি মহলের উল্লেখ করেছিলেন। আওরঙ্গজেব মারা গেলে তিনি গভীরভাবে শোকাহত হন এবং চার মাসের মধ্যে ১৭০৭ সালের জুলাই মাসে গোয়ালিয়রে শেষ নিশ্বাস ত্যাগ করেন।\n\n\n== তথ্যসূত্র =="}