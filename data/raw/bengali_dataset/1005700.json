{"pageid": 1005700, "title": "কুর্দিস্তান অঞ্চল জাতীয় ফুটবল দল", "url": "https://bn.wikipedia.org/wiki?curid=1005700", "content": "কুর্দিস্তান অঞ্চল জাতীয় ফুটবল দল (আরবি: منتخب كردستان العراق الوطني لكرة القدم, কুর্দি: Helbijardey Topî pêy Kurdistan ;ھەڵبژاردەی تۆپی پێی كوردستان) হচ্ছে আন্তর্জাতিক ফুটবলে কুর্দিস্তান অঞ্চলের প্রতিনিধিত্বকারী পুরুষদের জাতীয় দল, যার সকল কার্যক্রম কুর্দিস্তান অঞ্চলের ফুটবলের সর্বোচ্চ নিয়ন্ত্রক সংস্থা কুর্দিস্তান ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা এএফসির সদস্যপদ লাভ করতে পারেনি। ২০০৮ সালের ৭ই জুলাই তারিখে, কুর্দিস্তান অঞ্চল প্রথমবারের মতো আন্তর্জাতিক খেলায় অংশগ্রহণ করেছে; সুইডেনে অনুষ্ঠিত কুর্দিস্তান অঞ্চল এবং সাপমির মধ্যকার উক্ত ম্যাচটি ২–২ গোলে ড্র করেছে।\nত্রিরং নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় কুর্দিস্তান অঞ্চলের আর্বিলে অবস্থিত। বর্তমানে এই দলের ম্যানেজারের দায়িত্ব পালন করছেন খাসরো গ্রুন।\nফিফা এবং এএফসির সদস্যপদ না থাকার ফলে কুর্দিস্তান অঞ্চল এপর্যন্ত একবারও ফিফা বিশ্বকাপ এবং এএফসি এশিয়ান কাপে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপে কুর্দিস্তান অঞ্চল এপর্যন্ত ২ বার অংশগ্রহণ করেছে, যার মধ্যে সেরা সাফল্য হচ্ছে ২০১৪ কনিফা বিশ্ব ফুটবল কাপের কোয়ার্টার-ফাইনালে পৌঁছানো, এল্লান ভান্নিনের সাথে উক্ত ম্যাচটি পূর্ণ সময় শেষ হওয়ার পর ১–১ গোলে ড্র হওয়ার পর পেনাল্টি শুট-আউটে ৪–২ গোলের ব্যবধানে পরাজিত হয়েছে। এছাড়াও, কুর্দিস্তান অঞ্চল ২০১২ ভিভা বিশ্বকাপের শিরোপা জয়লাভ করেছে।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে কুর্দিস্তান অঞ্চলের কোন স্থান নেই। অন্যদিকে, বিশ্ব ফুটবল এলো রেটিংয়ে কুর্দিস্তান অঞ্চলের সর্বোচ্চ অবস্থান হচ্ছে ৯৮তম (যা তারা ২০২০ সালে অর্জন করেছিল) এবং সর্বনিম্ন অবস্থান হচ্ছে ১০৮। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== কনিফা বিশ্ব ফুটবল কাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (কুর্দি)\nকনিফা-এ কুর্দিস্তান অঞ্চল জাতীয় ফুটবল দল (ইংরেজি)"}