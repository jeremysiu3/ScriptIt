{"pageid": 1505441, "title": "মোহাম্মদ সিনওয়ার", "url": "https://bn.wikipedia.org/wiki?curid=1505441", "content": "মোহাম্মদ ইব্রাহিম হাসান সিনওয়ার ( আরবি: محمد إبراهيم حسن السنوار   ; জন্ম ১৬ সেপ্টেম্বর ১৯৭৫) হলোন একজন ফিলিস্তিনি রাজনীতিবিদ। তিনি হামাসের সামরিক শাখা এজ্জেদিন আল-কাসাম ব্রিগেডেরও একজন নেতা।\nতিনি ১৯৯০-এর দশকে বেশ কয়েক বছর ইসরায়েলি জেলে কাটান এবং ১০ বছর পর মুক্তি পান। তিনি ২০০৫ সালে হামাসের খান ইউনিস ব্রিগেডের নেতা হন। তিনি ইসরায়েলের গুপ্তচর দ্বারা বেশ কয়েকটি হত্যা প্রচেষ্টার শিকার হন। \n\n\n== প্রারম্ভিক জীবন ==\nমোহাম্মদ সিনওয়ার ১৯৭৫ সালে খান ইউনিস শরণার্থী শিবিরে জন্মগ্রহণ করেন। সিনওয়ারের পারিবার তথা দাদা-দাদিরা ১৯৪৮ সালের আরব-ইসরায়েল যুদ্ধের সময় আল-মাজদাল আসকালান (আশকেলন) থেকে পালিয়ে গিয়েছিলেন । তিনি ১৯৯১ সালে হামাসের সামরিক আন্দোলনে যোগ দেন। \n\n\n== সামরিক চাকরি ==\n২০০৫ সালে, সিনওয়ার হামাসের খান ইউনিস ব্রিগেডের কমান্ডার হন। তিনি ২০০৬ সালে গিলাদ শালিত অপহরণের একজন অংশগ্রহণকারী ছিলেন। ২০১১ সালে  ১০২৭ জন ফিলিস্তিনি বন্দীর বিনিময়ের শালিতের মুক্তি হয়। যাদের মধ্যে ছিলেন তিনি ও তার ভাই ইয়াহিয়া সিনওয়ার। \nমোহাম্মদ সিনওয়ার অতীতে ইসরায়েলের দ্বারা ছয়টি হত্যা প্রচেষ্টার শিকার হন। যার মধ্যে একটি মে ২০২১ সালে হয়েছিল। হামাস ঘোষণা করেছিল যে তিনি ২০১৪ সালে ইসরায়েল-গাজা যুদ্ধের সময় মারা গেছেন কিন্তু পরে এটি ভুল তথ্য বলে জানা যায়। সিনওয়ার সম্ভবত গাজা স্ট্রিপের নীচে সুড়ঙ্গে লুকিয়ে ছিল। \nমোহাম্মদ সিনওয়ারকে ইসরায়েলি গোয়েন্দারা ৭ অক্টোবর ২০২৩-এ ইসরায়েলে হামাসের নেতৃত্বাধীন হামলার অন্যতম মাস্টারমাইন্ড বলে বিশ্বাস করে। ইসরায়েল গাজায় তার সামরিক অভিযানে তাকে মোস্ট ওয়ান্টেড পুরুষদের একজন মনে করে । মোহাম্মদ সিনওয়ারের অবস্থান সম্পর্কে তথ্যের জন্য $৩০০,০০০ ডলার  পুরস্কার প্রদান করেছে।  যুদ্ধের সময় তিনি তার ভাই ইয়াহিয়া সিনওয়ারের ঘনিষ্ঠ আস্থাভাজন ছিলেন বলে জানা গেছে। \n\n\n== আরো দেখুন ==\nমারওয়ান ইসা\nইয়াহিয়া সিনওয়ার\nমোহাম্মদ দেইফ\n\n\n== তথ্যসূত্র =="}