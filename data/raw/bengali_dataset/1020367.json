{"pageid": 1020367, "title": "মোল্লা জিউন", "url": "https://bn.wikipedia.org/wiki?curid=1020367", "content": "মোল্লা জিউন বা শায়খ আহমদ ইবনে আবি সাঈদ মোল্লা জিউন (আরবি: شیخ احمد بن ابی سعید ملا جيون ; জন্ম :১০৪৮ হি: - মৃ: ১১৩০ হি:) মোল্লা জিউন নামে তিনি প্রসিদ্ধি লাভ করেন। তিনি ছিলেন একজন ভারতীয় মুসলিম পণ্ডিত ; ফকিহ , মুফাসসির এবং তৎকালীন সময়ের একজন আলিমে দ্বীন (ধর্মীয় ব্যক্তিত্ব)।\n\n\n== জন্ম ও বংশ ==\nনাম আহমদ। পিতার নাম আবু সাঈদ। তার দাদার নাম আবদুল্লাহ। তিনি ১০৪৮ হিজরিতে ভারতের আমেঠি জেলায় জন্ম গ্রহণ করেন।\n\n\n== জ্ঞানার্জন ==\nসাত বছর বয়সে তিনি স্বীয় ধর্ম গ্রন্থ আল কুরআন হিফজ ( সংরক্ষণের লক্ষ্যে মুখস্থ) করেন। জ্ঞানর্জনের জন্য তিনি ভারতের বিভিন্ন জেলায় সফর করেন। সেসময়ের জ্ঞানী-গুণী প্রজ্ঞাবান আলিমদের নিকট থেকে তিনি জ্ঞান অর্জন  করেন। পাঠ্য ভুক্ত অধিকাংশ গ্রন্থ শায়খ মুহাম্মদ সাদেক তুর্কির নিকট অধ্যয়ন করেন। পরিশেষে তিনি কর্ম জীবননের শুরুতে নিজ জন্মভূমিতে অধ্যাপনা শুরু করেন।\n\n\n== স্মৃতিশক্তি ==\nতিনি খুব মেধাবী ছিলেন। অতুলনীয় মধুর ছিল তার ব্যবহার। উঠাবসা কথাবার্তা চলাফেরায় তিনি ছিলেন অমায়িক স্বভাবের। নম্র ও ভদ্রতায় সমসাময়িক মহলে প্রশংসিত হতেন। কারো প্রতি তিনি কোন অসন্তুষ্টি প্রকাশ করতেন না। পাঠ্যভুক্ত বই পৃষ্ঠার পর পৃষ্ঠা অনায়াসে মুখস্থ করে ফেলতেন।  আরবি, ফার্সি ও উর্দু ধর্মীয় ইসলামিক সুদীর্ঘ কবিতা তিনি একবার দেখে বা শুনে হুবহু মুখস্থ বলতে পারতেন।\n\n\n== হজব্রত পালন ==\nমোল্লা জিউনের বয়স যখন ৫৫ বছর তখন তিনি হজব্রতে যান। দীর্ঘ সময় সেখানে তিনি  অতিবাহিত করেন। ১১১২ হিজরিতে তিনি পুনরাই হারামাইন শরিফাইন (মক্কা-মদিনা) জিয়ারত করেন। এবারে তার মাতা পিতা উভয়ের পক্ষ থেকে দুটি বড় হজ্ব আদায় করেন। এ সময় তিনি অত্যন্ত যোগ্যতার সাথে বুখারি ও মুসলিম শরিফের দরস দেন।\n\n\n== রচনাবলি ==\nতাফসিরে আহমদি .\nনূরুল আনোয়ার\nমানাকিবুল আউলিয়া\nআদাবে আহমদি\nআস-সাওয়ানেহ\n\n\n== মৃত্যু ==\nতিনি ১১৩০ হিজরিতে মৃত্যুবরণ করেন। তাকে আমেঠি নামক স্থানে তারই মাদরাসার এক পাশে তাকে দাফন করা হয়।\n\n\n== তথ্যসূত্র =="}