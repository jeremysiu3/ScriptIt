{"pageid": 1515085, "title": "কাজাখস্তানের জাতীয় ব্যাংক", "url": "https://bn.wikipedia.org/wiki?curid=1515085", "content": "কাজাখস্তানের জাতীয় ব্যাংক (ইংরেজি: National Bank of Kazakhstan) কাজাখস্তান প্রজাতন্ত্রের কেন্দ্রীয় ব্যাংক।\n\n\n== ইতিহাস ==\n\nকাজাখস্তানের জাতীয় ব্যাংক সাবেক সোভিয়েত ইউনিয়নের স্টেট ব্যাংক হিসেবে ১৯৯০ সালে প্রতিষ্ঠিত হয়েছিল। ব্যাংকটির প্রতিষ্ঠাকালীন নাম ছিল দ্য স্টেট ব্যাংক অব কাজাখ এসএসআর। ১৯৯১ সালে এটির নামকরণ করা হয় দ্য ন্যাশনাল স্টেট ব্যাংক অব কাজাখ এসএসআর।\n১৯৯৩ সালের ১৩ এপ্রিলে \"কাজাখস্তান প্রজাতন্ত্রের জাতীয় ব্যাংক\" আইন অনুসারে, দ্য ন্যাশনাল স্টেট ব্যাংক অব কাজাখ এসএসআর-কে কাজাখস্তান ন্যাশনাল ব্যাংক বা কাজাখস্তানের জাতীয় ব্যাংক নামকরণ করা হয়।\n১৯৯৯ সালের ১৫ নভেম্বর কাজাখস্তান জাতীয় ব্যাংক কাজাখস্তান আমানত বীমা তহবিল প্রতিষ্ঠা করে। কাজাখস্তান আমানত বীমা তহবিলের শতভাগ মালিকানা কাজাখস্তানের জাতীয় ব্যাংকের।\n\n\n== কার্যাবলী ==\nকাজাখস্তানের জাতীয় ব্যাংক ৩১ ডিসেম্বর, ২০০৩ তারিখের কাজাখস্তান প্রজাতন্ত্রের রাষ্ট্রপতির ডিক্রি, নং ১২৭১ দ্বারা অনুমোদিত জাতীয় ব্যাংকের প্রবিধানে উল্লেখিত কার্য সম্পাদন করে। জাতীয় ব্যাংকের অন্যতম প্রধান কাজ দেশের মূল্য স্থিতিশীলতা নিশ্চিত করা। এছাড়াও ব্যাংকটি নিম্নক্তো কার্যক্রম পরিচালনা করে থাকে:\n\nমুদ্রানীতি প্রণয়ন ও পরিচালনা করা;\nপেমেন্ট সিস্টেমের কার্যকারিতা নিশ্চিত করা;\nমুদ্রা (ধাতব ও কাগুজে মুদ্রা) ইস্যু করা;\nআর্থিক ব্যবস্থার স্থিতিশীলতা বজায় রাখতে অবদান রাখা এবং\nপরিসংখ্যানগত কার্যক্রম পরিচালনা করা।\n\n\n== ব্যবস্থাপনা কাঠামো ==\nকাজাখস্তানের জাতীয় ব্যাংকের নিয়ন্ত্রণ থাকে কাজাখ প্রজাতন্ত্রের রাষ্ট্রপতির কাছে। তবে আইন অনুসারে এটি স্বাধীনভাবে কাজ করতে পারে।\nসাধারণত কেন্দ্রীয় ব্যাংক কাজাখস্তান প্রজাতন্ত্রের সরকারের সাথে সমন্বয় করে কার্যক্রম পরিচালনা করে থাকে। তবে সরকারের যেসকল সিদ্ধান্ত ব্যাংকটির নিজস্ব মৌলিক নীতিমালা এবং আর্থিক নীতি বাস্তবায়নের সাথে সাংঘর্ষিক হয়, সেগুলোর ক্ষেত্রে ব্যাংক নিজস্ব নীতিমালা অনুসারে কার্য পরিচালনা করে।\nব্যাংকের সর্বোচ্চ নিয়ন্ত্রক সংস্থা হল ব্যবস্থাপনা বোর্ড এবং পরিচালনার দায়িত্ব থাকে পরিচালনা পর্ষদের হাতে। ব্যবস্থাপনা বোর্ড নয়জন সদস্য নিয়ে গঠিত। ব্যবস্থাপনা বোর্ডে ব্যাংকের চেয়ারম্যান এবং চারজন কর্মকর্তা (ভাইস-চেয়ারম্যান), কাজাখস্তান প্রজাতন্ত্রের রাষ্ট্রপতির একজন প্রতিনিধি, প্রজাতন্ত্রের দুইজন সরকারি প্রতিনিধি এবং ব্যাংকের আর্থিক বাজার এবং আর্থিক প্রতিষ্ঠান নিয়ন্ত্রণ ও তত্ত্বাবধান কমিটির চেয়ারম্যান অন্তর্ভুক্ত থাকেন।\nব্যাংকেটির সাংগঠনিক কাঠামো নিম্নলিখিত কেন্দ্রীয় সদর দপ্তর নিয়ে গঠিত:\n\nকেন্দ্রীয় কার্যালয়ে ১১টি বিভাগ (নূর-সুলতানে একটি বিভাগসহ), ১০টি স্বাধীন অফিস এবং ১টি স্বাধীন বিভাগ;\nআলমাটি শহরে ১৬টি আঞ্চলিক শাখা এবং একটি শাখা: নগদ ও হেফাজত পরিষেবা কেন্দ্র;\nপাঁচটি প্রতিবেদনকারী সত্তা:\nকাজাখস্তানের জাতীয় ব্যাংকের অপারেশনাল সাপোর্ট সেন্টার (যৌথ মূলধনী কোম্পানি)\nকাজাখস্তান আন্তঃব্যাংক সেটেলমেন্ট সেন্টার (রিপাবলিকান স্টেট এন্টারপ্রাইজ)\nকাজাখস্তানের জাতীয় ব্যাংকের ব্যাংকিং পরিষেবা অফিস (যৌথ মূলধনী কোম্পানি)\nকাজাখস্তানের জাতীয় ব্যাংকের মিন্ট (রিপাবলিকান স্টেট এন্টারপ্রাইজ)\nকাজাখস্তানের জাতীয় ব্যাংকের ব্যাংকনোট কারখানা (রিপাবলিকান স্টেট এন্টারপ্রাইজ)।\n\n\n== গভর্নরগণ ==\nকাজাখস্তানের জাতীয় ব্যাংকের গভর্নরদের তালিকা নিন্মরুপ:\n\n\n== শেয়ার মালিকানা ==\nকাজাখস্তানের জাতীয় ব্যাংকের নিম্নলিখিত কর্পোরেশনগুলির শেয়ার মালিকানা রয়েছে:\n\nকাজাখস্তান আমানত বীমা তহবিল;\nএকীভূত সঞ্চিত পেনশন তহবিল (যৌথ মূলধনী কোম্পানি)\n\n\n== অবস্থান ==\nব্যাংকটির কেন্দ্রীয় সদর দপ্তর রাজধানী আস্তানার ৫৭এ, ম্যাঙ্গিলিক এল স্ট্রিটে অবস্থিত।\n\n\n== আরও দেখুন ==\n\nকেন্দ্রীয় ব্যাংকের তালিকা\nকাজাখস্তানি টেঙ্গে\n\n\n== নোট ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (রুশ, কাজাখ, এবং ইংরেজি ভাষায়)"}