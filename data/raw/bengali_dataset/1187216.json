{"pageid": 1187216, "title": "এসেকিয়েল পালাসিওস", "url": "https://bn.wikipedia.org/wiki?curid=1187216", "content": "এক্সেকিয়েল আলেহান্দ্রো পালাসিওস (স্পেনীয়: Exequiel Palacios, স্পেনীয় উচ্চারণ: [ekseˈkjel paˈla.sjos]; জন্ম: ৫ অক্টোবর ১৯৯৮; এক্সেকিয়েল পালাসিওস নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে জার্মান ক্লাব বায়ার লেভারকুজেন এবং আর্জেন্টিনা জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১৫ সালে, পালাসিওস আর্জেন্টিনা অনূর্ধ্ব-১৭ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় দুই বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০১৮ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ২৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nএক্সেকিয়েল আলেহান্দ্রো পালাসিওস ১৯৯৮ সালের ৫ই অক্টোবর তারিখে আর্জেন্টিনার ফামাইয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== ক্লাব ফুটবল ==\nপালাসিওস ক্লাব আতলেতিকো রিভার প্লেত থেকে ওঠে এসেছেন। তিনি ২০১৫ সালের ৮ নভেম্বরে নেওয়েলস ওল্ড বয়েজের বিপক্ষে পেশাদার লিগে তিনি অভিষিক্ত হন।\n২০১৯ সালের ১৩ ডিসেম্বরে কোপা আর্জেন্টিনার ফাইনালে পালাসিওস তার ছেলেবেলার ক্লাবের হয়ে শেষ ম্যাচ খেলেন। সেন্ট্রাল কর্দোবার ৩-০ গোলের জয়ের ম্যাচে তিনি ৭৯ মিনিট খেলেছিলেন।\n\n\n=== বায়ার লেভারকুজেন ===\n২০১৯ সালের ১৬ ডিসেম্বরে বায়ার লেভারকুসেন ঘোষণা করে, ২০২০ সালের ১ জানুয়ারিতে পালাসিওস সাড়ে পাঁচ বছরের চুক্তিতে ক্লাবটিতে যোগদান করবেন।\n\n\n== আন্তর্জাতিক ফুটবল ==\nপালাসিওস আর্জেন্টিনা অনূর্ধ্ব-১৭ এবং আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৫ সালে তিনি আর্জেন্টিনা অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় দুই বছরে ১৩ ম্যাচে অংশগ্রহণ করে ১টি গোল করেছেন।\n২০১৮ সালের ৭ই সেপ্টেম্বর তারিখে, ১৯ বছর, ১১ মাস ও ২ দিন বয়সে, ডান পায়ে ফুটবল খেলায় পারদর্শী পালাসিওস গুয়াতেমালার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৯ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি আর্জেন্টিনা ৩–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে পালাসিওস সর্বমোট ২ ম্যাচে অংশগ্রহণ করেছেন।\n২০২০ সালের ১২ নভেম্বরে কনমেবল অঞ্চলের বিশ্বকাপ বাছাইপর্বে প্যারাগুয়ের বিপক্ষে ১-১ গোলে ড্রয়ের ম্যাচে আঘাতপ্রাপ্ত হয়ে তার মেরুদণ্ডের একটি হাড় ভেঙে যায় এবং তিন মাসের জন্য বাইরে থাকার আশঙ্কা করা হয়েছিল। পালাসিওস লা বোম্বোনেরায় খেলার প্রথমার্ধে এঞ্জেল রোমেরোর সাথে বাতাসে ভাসমান বল দখলের লড়াইয়ে তিনি আঘাত পেয়েছিলেন। এরপর সেই ম্যাচে তার স্থলাভিষিক্ত হয়েছিলেন জিওভানি লো সেলসো। তার নেওয়া কর্নারটি থেকে সেদিন নিকোলাস গঞ্জালেস গোল করে আর্জেন্টিনাকে সমতায় ফেরান।\n\n\n== ব্যক্তিগত জীবন ==\nপালাসিওস প্রাথমিকভাবে ২০১৮ সালের আগস্টে ইনস্টাগ্রাম মডেল সোল পেরেজের সাথে তার প্রকাশ্য সম্পর্কের কারণে প্রথম মিডিয়ার নজরে আসেন। যদিও দ্রুত জনসমক্ষে আসে যে, প্রায় একই সময়ে পালাসিওস ও পেরেজ তাদের সম্পর্ক শুরু করলেও, পালাসিওস অপেশাদার অভিনেত্রী, গায়িকা ও নর্তকী জুলিয়ানা ওরেলানোর সাথেও ডেটিং শুরু করেছিলেন। দুজনের সাথে সম্পর্ক অব্যহত রাখায় পেরেজ ও ওরেলানো উভয়ই দ্রুত পালাসিওসের সাথে তাদের সম্পর্ক শেষ করে দেয়। তবে আরও নাটকীয়তা বাকি ছিল। ২১ আগস্টে জানা যায়, পালাসিওস চার বছর ধরে প্রতিবেশী বন্ধু হস্তপ্রসাধন-শিল্পী কারেন গ্রামাজোর সাথে সম্পর্কে জড়িয়ে ছিলেন! সবকিছু জানাজানির পর এই তিন নারীই ক্ষুব্ধ হয়ে সামাজিক যোগাযোগমাধ্যমে পালাসিওসের অবিশ্বস্ততার বিরুদ্ধে প্রতিবাদ করেছিলেন।\n\n\n== পরিসংখ্যান ==\n\n\n=== ক্লাব ===\nmatch played 12 November 2022 পর্যন্ত হালনাগাদকৃত।\n\n\n=== আন্তর্জাতিক ===\n৮ মে ২০২৪ পর্যন্ত হালনাগাদকৃত।\n\n\n== অর্জন ==\nরিভার প্লেট\n\nকোপা আর্জেন্টিনা : ২০১৬-১৭, ২০১৮-১৯\nকোপা লিবার্তাদোরেস : ২০১৮\nরেকোপা সুদামেরিকানা : ২০১৯\nআর্জেন্টিনা\n\nকোপা আমেরিকা : ২০২১\nকনমেবল-উয়েফা কাপ অফ চ্যাম্পিয়নস : ২০২২\n\n\n== তথ্যসূত্র ==\n\n\n== বহিঃসংযোগ ==\n\nএসেকিয়েল পালাসিওস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে এসেকিয়েল পালাসিওস  (ইংরেজি)  \nসকারবেসে এসেকিয়েল পালাসিওস (ইংরেজি) \nবিডিফুটবলে এসেকিয়েল পালাসিওস  (ইংরেজি)  \nট্রান্সফারমার্কেটে এসেকিয়েল পালাসিওস (ইংরেজি) \nওয়ার্ল্ডফুটবল.নেটে এসেকিয়েল পালাসিওস (ইংরেজি) \nইএসপিএন এফসিতে এসেকিয়েল পালাসিওস (ইংরেজি) \nন্যাশনাল-ফুটবল-টিমস.কমে এসেকিয়েল পালাসিওস (ইংরেজি)"}