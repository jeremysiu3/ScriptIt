{"pageid": 1052368, "title": "উম্ম সালাল স্পোর্টস ক্লাব", "url": "https://bn.wikipedia.org/wiki?curid=1052368", "content": "উম্ম সালাল স্পোর্টস ক্লাব (আরবি: نادي أم صلال الرياضي‎, ইংরেজি: Umm Salal SC; সাধারণত উম্ম সালাল এসসি অথবা শুধুমাত্র উম্ম সালাল নামে পরিচিত) হচ্ছে উম্ম সালাল ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৭৯ সালে আল তাদামুন ক্লাব নামে প্রতিষ্ঠিত হয়েছে। ২১,১৭৫ ধারণক্ষমতাবিশিষ্ট সানি বিন জাসিম স্টেডিয়ামে বারজানের বাজপাখি নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মরক্কী সাবেক ফুটবল খেলোয়াড় আজিন বিন আসকার এবং সভাপতির দায়িত্ব পালন করছেন আব্দুলআজিজ বিন আব্দুলরহমান আল-সানি। কাতারি গোলরক্ষক বাবা মালিক এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, উম্ম সালাল এপর্যন্ত ৫টি শিরোপা জয়লাভ করেছে; যার মধ্যে ১টি কাতার আমির কাপ এবং ৩টি কাতারি দ্বিতীয় বিভাগ শিরোপা রয়েছে। ইসমাইল মাহমুদ, ইসমাইল দাহকানি, বাবা মালিক, ইয়ানিক সাগবো এবং মাহমুদ আল মাওয়াসের মতো খেলোয়াড়গণ উম্ম সালালের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে উম্ম সালাল স্পোর্টস ক্লাব (ইংরেজি) (আরবি)"}