{"pageid": 1322730, "title": "খালেদা মনযূর-এ-খুদা", "url": "https://bn.wikipedia.org/wiki?curid=1322730", "content": "খালেদা মনযূর-এ-খুদা (খালেদা ফেন্সি খানম)(১৯৩২-২৫ মার্চ ২০২৩) হলেন বাংলাদেশী ভাষাসৈনিক ও লেখিকা। ২০২৩ সালে বাংলাদেশ সরকার তাকে \"ভাষা আন্দোলনে\" একুশে পদকে ভূষিত করেন।\n\n\n== জীবনী ==\nখালেদা মনযূর-এ-খুদার আদিনিবাস পশ্চিমবঙ্গের অবিভক্ত চব্বিশ পরগণা জেলার কাজী পাড়া গ্রামে। ১৯৩২ সালে সেখানেই তিনি জন্মগ্রহণ করেন। তার বাবার নাম মৌলভী কাজি গােলাম মােহাম্মদ ও মায়ের নাম নুরুন্নেসা খাতুন বিদ্যা বিনােদিনী। ড. কুদরত ই খুদার পুত্র মনযুর-ই-খুদাকে বিয়ের পর তিনি খালেদা মনযূর-এ-খুদা নামে পরিচিতি লাভ করেন। তিনি ঢাকায় দর্শনশাস্ত্রে লেখাপড়া শেষ করে লন্ডনে মনােবিজ্ঞান নিয়ে পড়াশুনা করেন। পরবর্তীতে কানাডার মন্ট্রিলে “ধর্মের ইতিহাস ও দর্শন” বিষয়ে উচ্চশিক্ষা লাভ এবং “বাংলাদেশ সৃষ্টির পটভূমি হিসাবে ইসলাম” নিয়ে গবেষণা সম্পন্ন করেন। তিনি সূর্যোদয় শিশুকানন ও গৃহিণী শিল্পকলা একাডেমি প্রতিষ্ঠা করেন। খালেদা মনযূর-এ-খুদা চীনকে চিনে এলাম, সভ্য দেশের বুনো কাহিনি আমেরিকার কাল্ট, আপন ভুবনে সহ বিভিন্ন বই ও প্রবন্ধ রচনা করেন।\nখালেদা মনযূর-এ-খুদা ২০০৫ সালে লেখিকা সংঘ থেকে স্বর্ণপদকে ভূষিত হন। তিনি ঢাকা বিশ্ববিদ্যালয়ের দর্শন বিভাগে মেধাবী শিক্ষার্থীদের জন্য নিজ অর্থায়নে মনযুর-এ-খুদা স্বর্ণপদক চালু করেছেন।\n\n\n== মৃত্যু ==\n২৫ মার্চ ২০২৩ এ ঢাকায় গুলশানে তার নিজ বাসভবনে মৃত্যুবরণ করেন।\n\n\n== তথ্যসূত্র =="}