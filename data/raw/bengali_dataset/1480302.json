{"pageid": 1480302, "title": "মনোজ মুন্তশির", "url": "https://bn.wikipedia.org/wiki?curid=1480302", "content": "মনোজ মুন্তশির (জন্ম: মনোজ শুক্লা; ২৭ ফেব্রুয়ারি ১৯৭৬) একজন ভারতীয় গীতিকার, কবি, চিত্রনাট্যকার। তিনি সাইনা (২০২১) চলচ্চিত্রের জন্য শ্রেষ্ঠ গীত বিভাগে জাতীয় চলচ্চিত্র পুরস্কার অর্জন করেন। এছাড়া তিনি কেসরি (২০১৯)-এর \"তেরি মিট্টি\" ও সাইনা (২০২১)-এর \"পরিন্দা\" গানের জন্য শ্রেষ্ঠ গীতিকার বিভাগে দুটি ফিল্মফেয়ার পুরস্কারের মনোনয়ন লাভ করেন।\n\n\n== প্রারম্ভিক জীবন ==\nমনোজ শুক্লা ১৯৭৬ সালের ২৭শে ফেব্রুয়ারি উত্তরপ্রদেশের আমেথির গৌরীগঞ্জে জন্মগ্রহণ করেন। তিনি সেখানে হাল স্কুল করবাতে পড়াশোনা করেন। ১৯৯৯ সালে এলাহাবাদ বিশ্ববিদ্যালয় থেকে স্নাতক সম্পন্ন করার পর তিনি কাজের জন্য মুম্বইয়ে পাড়ি জমান। তিনি আপাতবাস্তব টিভি অনুষ্ঠান কৌন বনেগা ক্রোড়পতি-এর লেখনীর সুযোগ পাওয়ার পর টেলিভিশন ও চলচ্চিত্রে নিয়মিত করছেন।\n\n\n== কর্মজীবন ==\nমুন্তশির এক ভিলেন (২০১৪) চলচ্চিত্রের \"গলিয়াঁ\" গানের জন্য শ্রেষ্ঠ গীতিকার বিভাগে আইফা পুরস্কার-সহ একাধিক পুরস্কার অর্জন করেন। তিনি রুস্তম (২০১৬) চলচ্চিত্রের প্রণয় ও আবেগপূর্ণ \"তেরে সঙ্গ ইয়ারা\" গান লিখেন। পরের বছর তিনি নীরজ পাণ্ডে নির্মিত জীবনীমূলক এম.এস. ধোনি: দ্য আনটোল্ড স্টোরি চলচ্চিত্রের \"কৌন তুঝে\" গান লিখেন। দর্শক-শ্রোতা তো বটেই, চলচ্চিত্র শিল্পের প্রখ্যাত ব্যক্তিবর্গও আমাল মালিকের সুরে পলক মুছলের গাওয়া গানটির প্রশংসা করেন।\nবাহুবলী চলচ্চিত্রের নির্মাণকালে মুন্তশির সঙ্গীত পরিচালক এম. এম. কিরবাণিকে হিন্দি ভাষায় একটি গল্প বর্ণনা করছিলেন। এস. এস. রাজামৌলি তার বর্ণনা শুনতে পান এবং তাকে বাহুবলী চলচ্চিত্রের হিন্দি সংস্করণের সংলাপ লেখার জন্য নিয়োগ দেন। মুন্তশির রাজমৌলিকে চলচ্চিত্রের লেখনীর কাজে তার অভিজ্ঞতার স্বল্পতার কথা জানান, কিন্তু রাজমৌলি তার উপর পূর্ণ আস্থা রাখেন। তিনি বাহুবলী: দ্য বিগিনিং (২০১৬) ও বাহুবলী ২: দ্য কনক্লুশন (২০১৭) চলচ্চিত্র দুটির হিন্দি সংলাপ লিখেন। চলচ্চিত্র দুটির সাফল্যের পর তিনি দক্ষিণ ভারতীয় একাধিক চলচ্চিত্রের হিন্দি সংস্করণের সংলাপ লেখার প্রস্তাব পান, কিন্তু তিনি এই সময়ে মার্কিন চলচ্চিত্র ব্ল্যাক প্যান্থার (২০১৮)-এর হিন্দি ডাবড সংস্করণের কাজ শুরু করেন, যা ২০১৮ সালের ১৬ই ফেব্রুয়ারি মুক্তি পায়।\nতিনি কেসরি (২০১৯) চলচ্চিত্রের \"তেরি মিট্টি\" গানের জন্য শ্রেষ্ঠ গীতিকার বিভাগে তার প্রথম ফিল্মফেয়ার পুরস্কারের মনোনয়ন লাভ করেন। পুরস্কার প্রদানের পর বিজয়ী না হওয়ায় তিনি টুইটারে হতাশা প্রকাশ করেন। তিনি সাইনা (২০২১) চলচ্চিত্রের জন্য শ্রেষ্ঠ গীত বিভাগে জাতীয় চলচ্চিত্র পুরস্কার অর্জন করেন এবং এই চলচ্চিত্রের \"পরিন্দা\" গানের জন্য তার দ্বিতীয় ফিল্মফেয়ার পুরস্কারের মনোনয়ন লাভ করেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nইন্টারনেট মুভি ডেটাবেজে মনোজ মুন্তশির (ইংরেজি)"}