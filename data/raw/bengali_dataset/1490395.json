{"pageid": 1490395, "title": "জেড এইচ মিন্টু", "url": "https://bn.wikipedia.org/wiki?curid=1490395", "content": "জেড এইচ মিন্টু (১৯৫৬? – ১০ মার্চ ২০২৩) একজন বাংলাদেশী চিত্রগ্রাহক, চলচ্চিত্র পরিচালক ও প্রযোজক ছিলেন। তিনি বাংলাদেশের চলচ্চিত্র শিল্পে একজন চিত্রগ্রাহক হিসেবে দেড় শতাধিক চলচ্চিত্রে ক্যামেরার পিছনে কাজ করেছেন। পেশাদার চিত্রগ্রাহকের পাশাপাশি তিনি চিত্রগ্রাহকদের সংগঠনের সাথেও জড়িত ছিলেন। কর্মজীবনের সেরা স্বীকৃতি হিসেবে পোস্টমাস্টার ৭১ চলচ্চিত্রের চিত্রগ্রাহক হিসেবে জাতীয় চলচ্চিত্র পুরস্কার অর্জন করেন। এছাড়াও তিনি দুটি ছায়াছবির প্রযোজনা ও একটি টেলিভিশন চলচ্চিত্রের নির্দেশনা দিয়েছেন।\n\n\n== কর্মজীবন ==\nজেড এইচ মিন্টু বাংলাদেশের চলচ্চিত্রশিল্পে একজন চিত্রগ্রাহক হিসেবে কর্মজীবন শুরু করেন সাধন রায়ের সহকারী হিসেবে। এরপর আব্দুল লতিফ বাচ্চু ও মাহফুজুর রহমান খানের দীর্ঘদিনের সহকারী হিসেবে ছিলেন তিনি।  শুভদা, চন্দ্রনাথ, হাঙর নদী গ্রেনেড, চাঁদনী, আত্মঅহংকার, নিঝুম অরণ্য, কেয়ামত থেকে কেয়ামত সহ দেড় শতাধিক চলচ্চিত্রের চিত্রগ্রহণ করেছেন। একজন সংগঠক হিসেবে চলচ্চিত্র চিত্রগ্রাহক সংস্থার সহসভাপতি ছিলেন। চিত্রগ্রহণে সেরা অবদান হিসেবে ২০১৮ সালে পোস্টমাস্টার ৭১-এর জন্য জাতীয় চলচ্চিত্র পুরস্কার অর্জন করেন।\nচিত্রগ্রাহক হিসেবে চলচ্চিত্রে বেশি অবদান রাখলেও মিন্টু চলচ্চিত্র প্রযোজনা ও পরিচালনা করেছেন। রায়হান মুজিব পরিচালিত আত্ম অহংকার এবং আমজাদ হোসেন পরিচালিত আদরের সন্তান’ চলচ্চিত্র দুটির প্রযোজনা করেছিলেন। মিন্টু ২০১৬ সালে মৌসুমী ও রিয়াজকে নিয়ে মেঘের আড়ালে  শিরোনামে একটি টেলিভিশন চলচ্চিত্র নির্মাণ করেন।  তার পরিচালিত ক্ষমা নেই চলচ্চিত্রটি মৃত্যুর কারণে অসমাপ্ত থেকে যায়। পরবর্তীতে বদিউল আলম খোকন ও আসাদুজ্জামান মজনু তার ছবির কাজ শেষ করেছিলেন।\n\n\n== মৃত্যু ==\nমস্তিষ্কের টিউমারের কারণে জেড এইচ মিন্টু ২০২৩ সালের ১০ মার্চ ঢাকায় ৬৬ বছর বয়সে মৃত্যুবরণ করেন। তাকে মানিকগঞ্জে সমাহিত করা হয়।\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে জেড এইচ মিন্টু\nইন্টারনেট মুভি ডেটাবেজে জেড এইচ মিন্টু   (ইংরেজি)"}