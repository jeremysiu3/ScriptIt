{"pageid": 1132386, "title": "পরহেজ বানু বেগম", "url": "https://bn.wikipedia.org/wiki?curid=1132386", "content": "পরহেজ বানু বেগম (২১ আগস্ট ১৬১১– আনু. ১৬৭৫) ছিলেন একজন মুঘল রাজকন্যা। তিনি মুঘল সম্রাট শাহজাহানের প্রথম স্ত্রী কান্দাহারী বেগমের প্রথম সন্তান এবং জ্যেষ্ঠ কন্যা। তিনি তার পিতার উত্তরসূরি ষষ্ঠ মুঘল সম্রাট আওরঙ্গজেবের বড় সৎ বোনও ছিলেন।\n\n\n== জীবন ==\nপরহেজ বানু বেগম ২১শে আগস্ট ১৬১১ সালে আগ্রায় যুবরাজ খুররাম (ভবিষ্যত সম্রাট শাহজাহান) এবং তার প্রথম স্ত্রী কান্দাহারী বেগমের কোলে জন্মগ্রহণ করেন। তার পিতামহ সম্রাট জাহাঙ্গীর তার নামকরণ করেছিল 'পরহেজ বানু বেগম' (ফার্সি : \"মিতাচারী রাজকুমারী\") ।  যাইহোক, মাসির-ই- আলমগিরিতে তাকে পুরহুনর বানু বেগম বলে উল্লেখ করা হয়েছে।  তার বাবা প্রিন্স খুররম ছিলেন সম্রাট জাহাঙ্গীরের তৃতীয় পুত্র এবং তার মা কান্দাহারী বেগম ছিলেন ইরানের (পারস্য) বিশিষ্ট সফবীয় রাজবংশের রাজকন্যা এবং সুলতান মুজাফফর হোসেন মির্জা সাফাভির (যিনি কিনা আবার সরাসরি শাহ ইসমাইল প্রথম এর বংশধর ছিলেন) এর কন্যা ছিলেন। \nপরহেজ বানু বেগম ছিলেন শাহজাহানের প্রথম সন্তান ও তার বড় মেয়ে এবং সম্রাট আকবরের প্রথম স্ত্রীরুকাইয়া সুলতান বেগম দ্বারা প্রতিপালিত। রুকাইয়া সুলতানা ১৩ বছর বয়স পর্যন্ত পরহেজের পিতা শাহজাহানকেও লালন-পালন করেছিলেন। \nযদিও তার মা শাহজাহানের প্রিয় স্ত্রী ছিলেন না, তবুও, তিনি তার বাবার প্রিয় ছিলেন; তিনি তার মৃত্যুশয্যায় তার মেয়ে জাহানারা বেগম (মুমতাজ মহলের বড় মেয়ে) কে পরহেজের দেখাশোনার জন্য আন্তরিকভাবে অনুরোধ করেছিলেন। তিনি তার ছোট সৎ ভাই আওরঙ্গজেবকেও ভালোবাসতেন এবং তার প্রতি বেশ যত্নশীল ছিলেন। \n\n\n== মৃত্যু ==\nপরহেজ বানু বেগম ১৬৭৫ সালের ১৯ অক্টোবর দিল্লিতে মারা যান। সুবাহের সম্ভ্রান্ত ব্যক্তিরা তাকে তার নিজের নির্মিত জাদুঘরে (বাগানে) সমাহিত করেছিলেন। \n\n\n== তথ্যসূত্র =="}