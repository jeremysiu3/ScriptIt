{"pageid": 1378871, "title": "হরিজন মন্ডল", "url": "https://bn.wikipedia.org/wiki?curid=1378871", "content": "হরিজন মন্ডল ছিল জম্মু ও কাশ্মীরের একটি আম্বেদকরবাদী রাজনৈতিক দল। দলটি ১৯৫১ সালে প্রতিষ্ঠিত হয়। এটি তফসিলি জাতি ফেডারেশনের আদলে তৈরি করা হয়েছিল। দলটির পূর্বসূরি অল জম্মু ও কাশ্মীর হরিজন মন্ডল (১৯২০-এর দশকে প্রতিষ্ঠিত) থেকে ভিন্ন এই সংগঠনটি নির্বাচন ভিত্তিক রাজনৈতিক সংগঠন ছিল। এর নেতৃত্বে ছিলেন বাবু মিলখি রাম (সভাপতি), মুন্সি রাম, মেজর সিং এবং সাইন দাস। দলটির জনপ্রিয়তা জম্মুতে কেন্দ্রীভূত ছিল। এটি জম্মু প্রজা পরিষদের বিরোধিতা করেছিল যেখানে উচ্চবর্ণের হিন্দুদের আধিপত্য ছিল। বকশী গোলাম মোহাম্মদের শাসনামলে দলটি সরকারি সমর্থন পায়।\n\n\n== নির্বাচনী ইতিহাস ==\nদলটি ১৯৫২ সালের জম্মু ও কাশ্মীর সাংবিধানিক বিধানসভা নির্বাচনে দুটি প্রার্থীকে প্রার্থী করেছিল, মিল্খি রাম তাদের একজন। উভয়েই জম্মু ও কাশ্মীর ন্যাশনাল কনফারেন্স প্রার্থীদের কাছে বড় ব্যবধানে পরাজিত হয়েছিল। দলটি প্রজা পরিষদের সমর্থন পেয়েছিল, যারা নির্বাচন থেকে তাদের প্রার্থী প্রত্যাহার করেছিল। দলটি ১৯৫৭ সালের জম্মু ও কাশ্মীর বিধানসভা নির্বাচনে একটি আসনে জয়লাভ করে (বাবু মিল্খি রাম, জম্মু তহসিলের প্রতিনিধিত্ব করে)। এটি তফসিলি জাতির জন্য সংরক্ষিত চারটি আসনে প্রতিদ্বন্দ্বিতা করেছিল। দলের নির্বাচনী প্রতীক ছিল দাঁড়ানো সিংহ।\n\n\n== জোটের রাজনীতি ==\nদলটি ১৯৬২ সালের জম্মু ও কাশ্মীর বিধানসভা নির্বাচনে ইউনাইটেড সোশ্যালিস্ট ফ্রন্ট (প্রজা সোশ্যালিস্ট পার্টির নেতৃত্বে একটি জোট এবং এতে অকালী দলও অন্তর্ভুক্ত ছিল) এর একটি অংশ হিসাবে প্রতিদ্বন্দ্বিতা করেছিল। দলটি দশজন প্রার্থী দিলেও একজনও নির্বাচিত হয়নি। সব মিলিয়ে তারা ১৩,৭৪৩ ভোট পেয়েছে (রাজ্যের ভোটের ১.৮৯%)।\n\n\n== বিলুপ্তি ==\n১৯৬২ সালের নির্বাচনের পর দলটি পতনের পর্যায়ে প্রবেশ করে। এটি ১৯৭০ সালে বিলুপ্ত হয়। মিল্খি রাম পরে রিপাবলিকান পার্টি অফ ইন্ডিয়াতে (আরপিআই) যোগ দেন। ১৯৮৪ সালে বহুজন সমাজ পার্টি (বিএসপি) গঠনের পর, আরপিআই-এর জম্মু ইউনিট কাশী রামের অধীনে বিএসপিতে একীভূত হয়।\n\n\n== আরো দেখুন ==\nজম্মু ও কাশ্মীরের তফসিলি জাতির তালিকা\nবহুজন সমাজ পার্টি\n\n\n== তথ্যসূত্র =="}