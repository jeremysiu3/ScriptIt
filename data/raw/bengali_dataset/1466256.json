{"pageid": 1466256, "title": "জেসি র‍্যান্ডাল", "url": "https://bn.wikipedia.org/wiki?curid=1466256", "content": "জেসি কারমাইকেল র‍্যান্ডাল (ইংরেজি: Jesse Randall; জন্ম: ১৯ আগস্ট ২০০২; জেসি র‍্যান্ডাল নামে সুপরিচিত) হলেন একজন নিউজিল্যান্ডীয় পেশাদার ফুটবল খেলোয়াড়। তিনি বর্তমানে নিউজিল্যান্ডীয় ক্লাব ওয়েলিংটন অলিম্পিক এবং নিউজিল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা দ্বিতীয় আক্রমণভাগের খেলোয়াড় হিসেবে খেলেন।\n২০১৯ সালে, র‍্যান্ডাল নিউজিল্যান্ড অনূর্ধ্ব-১৭ দলের হয়ে নিউজিল্যান্ডের বয়সভিত্তিক পর্যায়ে অভিষেক করেছিলেন। প্রায় দুই বছর যাবত নিউজিল্যান্ডের বয়সভিত্তিক দলের হয়ে খেলার পর, তিনি ২০২৪ সালে নিউজিল্যান্ডের হয়ে আন্তর্জাতিক পর্যায়ে অভিষেক করেছেন; নিউজিল্যান্ডের জার্সি গায়ে তিনি এপর্যন্ত ৪ ম্যাচে ১টি গোল করেছেন।\n\n\n== প্রারম্ভিক জীবন ==\nজেসি কারমাইকেল র‍্যান্ডাল ২০০২ সালের ১৯শে আগস্ট তারিখে নিউজিল্যান্ডের ওয়েলিংটনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nর‍্যান্ডাল নিউজিল্যান্ড অনূর্ধ্ব-১৭, নিউজিল্যান্ড অনূর্ধ্ব-২০ এবং নিউজিল্যান্ড অনূর্ধ্ব-২৩ দলের হয়ে খেলার মাধ্যমে নিউজিল্যান্ডের প্রতিনিধিত্ব করেছেন। ২০১৯ সালের ২৫শে মে তারিখে তিনি চীন অনূর্ধ্ব-১৭ দলের বিরুদ্ধে ম্যাচে নিউজিল্যান্ড অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। র‍্যান্ডাল ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত নিউজিল্যান্ড অলিম্পিক দলে স্থান পেয়েছেন।\n২০২৪ সালের ১৮ই জুন তারিখে, ২১ বছর, ৯ মাস ও ৩০ দিন বয়সে, ডান পায়ে ফুটবল খেলায় পারদর্শী র‍্যান্ডাল সলোমন দ্বীপপুঞ্জের বিরুদ্ধে অনুষ্ঠিত ২০২৪ ওএফসি নেশন্স কাপের ম্যাচে অংশগ্রহণ করার মাধ্যমে আন্তর্জাতিক ফুটবলে নিউজিল্যান্ডের হয়ে অভিষেক করেছেন। উক্ত ম্যাচের ৬৩তম মিনিটে আক্রমণভাগের খেলোয়াড় বেন ওল্ডের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৯ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি নিউজিল্যান্ড ৩–০ গোলের ব্যবধানে জয়লাভ করেছিল। নিউজিল্যান্ডের হয়ে অভিষেকের বছরে র‍্যান্ডাল সর্বমোট ৪ ম্যাচে ১টি গোল করেছেন। জাতীয় দলের হয়ে অভিষেকের ১২ দিন পর, নিউজিল্যান্ডের জার্সি গায়ে প্রথম গোলটি করেছেন; ২০২৪ সালের ৩০শে জুন তারিখে, ভানুয়াতুর বিরুদ্ধে ম্যাচের ৮৩তম মিনিটে  নিউজিল্যান্ডের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জেসি র‍্যান্ডাল  (ইংরেজি)  \nসকারবেসে \nবিডিফুটবলে \nট্রান্সফারমার্কেটে জেসি র‍্যান্ডাল (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে জেসি র‍্যান্ডাল (ইংরেজি)"}