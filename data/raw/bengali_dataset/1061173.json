{"pageid": 1061173, "title": "গিতেগা", "url": "https://bn.wikipedia.org/wiki?curid=1061173", "content": "গিতেগা মধ্য আফ্রিকার রাষ্ট্র বুরুন্ডির রাজধানী নগরী। এটি বুরুন্ডির ২য় বৃহত্তম নগরী যা দেশটির কেন্দ্রভাগে বুরুন্ডীয় কেন্দ্রীয় মালভূমিতে অবস্থিত।  এটি দেশটির প্রাক্তন রাজধানী ও বৃহত্তম নগরী বুজুম্বুরা-র প্রায় ৬২ কিলোমিটার পূর্বে অবস্থিত।) শহরটি ১৯৬৬ সালে বুরুন্ডি রাজ্যের অবলুপ্তির আগ পর্যন্ত রাজ্যটির রাজধানী ছিল। বুরুন্ডির রাষ্ট্রপতি পিয়ের এনকুরুঞ্জিজা ২০১৮ সালের ডিসেম্বর মাসে ঘোষণা দেন যে তিনি ২০০৭ সালে দেয়া প্রতিশ্রুতি অনুযায়ী গিতেগাকে রাজনৈতিক রাজধানীর মর্যাদায় পুনরাসীন করবেন, তবে বুজুম্বুরা অর্থনৈতিক রাজধানী ও ব্যবসাবাণিজ্যের কেন্দ্র হিসেবে বজায় থাকবে। ২০১৯ সালের ১৬ই জানুয়ারি তারিখে বুরুন্ডির সংসদে একটি ভোটে গিতেগাকে আনুষ্ঠানিকভাবে বুরুন্ডির রাজধানী ঘোষণা করা হয়। ঘোষণার তিন বছরের মধ্যে সরকারের সমস্ত শাখা সেখানে স্থানান্তর করার পরিকল্পনা রয়েছে।\n\n\n== পাদটীকা ==\n\n\n== তথ্যসূত্র =="}