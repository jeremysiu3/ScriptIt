{"pageid": 1446526, "title": "মির্জাপুর সরকারি এস. কে. পাইলট উচ্চ বিদ্যালয়", "url": "https://bn.wikipedia.org/wiki?curid=1446526", "content": "মির্জাপুর সরকারি এস. কে. পাইলট উচ্চ বিদ্যালয় মির্জাপুর উপজেলায় অবস্থিত একটি সরকারি মাধ্যমিক শিক্ষা প্রতিষ্ঠান।\n\n\n== ইতিহাস ==\n১৯১৫ সালে ১৮ জানুয়ারি বিদ্যালয়টি প্রতিষ্ঠা করেন জমিদার সদয় কৃষ্ণ পোদ্দার। ১৯১৭ সালের ১২ সেপ্টেম্বর নিম্নমাধ্যমিক এবং ১৯১৯ সালের পহেলা জানুয়ারি মাধ্যমিক পর্যায়ের পাঠদানের স্মীকৃতি পায় প্রতিষ্ঠানটি। প্রতিষ্ঠানটি ১৯৯৭ সালের পহেলা জানুয়ারি প্রথম এমপিওভুক্ত হয়। এরপর ২০১৮ সালের ২৪ সেপ্টেম্বর বিদ্যালয়টি জাতীয়করণ করা হয়। এরই ধারবাহিকতায় ২০২৪ সালে ৬ মার্চ বিদ্যালয়ের ১৯ জন শিক্ষক ও ৪জন কর্মচারীকে এডহক ভিত্তিতে নিয়োগ প্রদান করা হয় এবং পাশাপাশি এমপিও বাতিল করে সরকারি বিধি মোতাবেক বেতন-ভাতা চালু করা হয়।\n\n\n== শিক্ষা কার্যক্রম ==\nবিদ্যালয়টিতে ৬ষ্ঠ থেকে দশম শ্রেণি পর্যন্ত পাঠদান করানো হয়। এখানে সাধারণ শিক্ষাধারার পাশাপাশি কারিগরি শিক্ষাধারায় এবং বাংলা ভাষায় পাঠদান পরিচালিত হয়। সিলেবাস অনুযায়ী স্কুলটিতে বছরে দুইটি পরীক্ষা নেওয়া হয়, অর্ধ-বার্ষিকী এবং বার্ষিকী।\n\n\n=== সাধারণ মাধ্যমিক শাখা ===\n৬ষ্ঠ শ্রেণিতে ভর্তি পরীক্ষার মাধ্যমে ভর্তির পাশাপাশি অন্যান্য শ্রেণিতে পরীক্ষা দিয়ে ভর্তির সুযোগ রয়েছে এই বিদ্যালয়টিতে। ৯ম-১০ম শ্রেণিতেও বিজ্ঞান, মানবিক ও ব্যবসায় শিক্ষা বিভাগ চালু আছে বিদ্যালয়টিতে।\n\n\n=== কারিগরি শাখা ===\nশুধুমাত্র ৯ম ও ১০ শ্রেণিতে একটি কারিগরি শাখা রয়েছে। এখানে উত্তীর্ণ শিক্ষার্থীরা এসএসসি (ভোকেশনাল) সনদ প্রাপ্ত হয়। এখানে তিনটি ট্রেডে পড়াশোনার সুযোগ রয়েছে। সেগুলো হলো: জেনারেল মেকানিক্স, বিল্ডিং মেইনটেন্যান্স, জেনারেল ইলেকট্রিক্যাল।\n\n\n== অবকাঠামো ==\nবিদ্যালয়টির মোট আয়তন ৫১৫ শতাংশ। এর মধ্যে ৩৮৫ শতাংশে বিদ্যালয়ের ভবন, ৫০ শতাংশের একটি মাঠ এবং ৮০ শতাংশের একটি পুকুর রয়েছে।\n\n\n== সহ-শিক্ষা কার্যক্রম ==\nস্কাউটিং ও গার্ল গাইডিং\nবিতর্ক প্রতিযোগিতা\nবিশ্বসাহিত্য কেন্দ্র\n\n\n== তথ্যসূত্র =="}