{"pageid": 1527301, "title": "শেখ রাসেল ইনডোর স্টেডিয়াম, রংপুর", "url": "https://bn.wikipedia.org/wiki?curid=1527301", "content": "শেখ রাসেল ইনডোর স্টেডিয়াম ২০২৩ সালে প্রতিষ্ঠিত বাংলাদেশের একটি জেলা পর্যায়ের ইনডোর খেলাধুলা ও প্রশিক্ষণ আয়োজনের স্টেডিয়াম। এটির অবস্থান রংপুর শহরের ইসলামপুরে রংপুর স্টেডিয়ামের সম্মুখভাগে প্রধান ফাটকের পাশে। বাংলাদেশের বেশিরভাগ স্টেডিয়ামের মতই এটিও জাতীয় ক্রীড়া পরিষদের নির্মিত ও নিয়ন্ত্রিত। স্থাপনাটি স্থানীয় রংপুর জেলা ক্রীড়া সংস্থার তত্ত্বাবধানে রয়েছে।\n\n\n== ইতিহাস ==\nযুব ও ক্রীড়া মন্ত্রণালয় ২০১৯ সালে রংপুর স্টেডিয়াম কমপ্লেক্সে বিশদ সংস্কার ও উন্নয়নের গণযোগাযোগ কেন্দ্র, ইনডোর স্টেডিয়াম, খেলোয়াড়দের আবাস, সেমিনারে রুম, সভা কক্ষ, প্রেসবক্সে নির্মাণের প্রকল্প শুরু করে।  ২০২২ সালের জানুয়ারিতে প্রকল্পের ঠিকাদার টেকনিপ করপোরেশন ১২ কোটি ৫১ লাখ ২৭ হাজার টাকা ব্যয়ে স্টেডিয়ামটির নির্মাণ সম্পন্ন করে। ২০২৩ সালের ২ আগস্ট অন্যান্য অবকাঠামোর সাথে স্টেডিয়ামটির আনুষ্ঠানিক উদ্বোধন করা হয়।\n\n\n== তথ্যসূত্র =="}