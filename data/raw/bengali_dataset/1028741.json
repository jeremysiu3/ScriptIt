{"pageid": 1028741, "title": "সেন্ট থমাস মাউন্ট", "url": "https://bn.wikipedia.org/wiki?curid=1028741", "content": "সেন্ট থমাস মাউন্ট (তামিল ভাষায় বরঙ্গীমালাই নামে পরিচিত) দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল ও ছোট গিরিশিখর৷ এটি মূলত দক্ষিণ চেন্নাইয়ের একটি লোকালয়৷ সেন্ট থমাস মাউন্ট চেন্নাই মহানগরের গিণ্ডির নিকটবর্তী এবং চেন্নাই আন্তর্জাতিক বিমানবন্দর থেকে অনতিদূরে অবস্থিত৷\nভারতের পুরাতন সিরীয় খ্রিস্টান সম্প্রদায়ের লোকরা সেণ্ট থমাস দ্য এপোস্টলকে তাদের গীর্জার সূত্রপাত হিসাবে মনে করেন৷ খ্রিস্টীয় সপ্তদশ শতাব্দী থেকে চেন্নাইয়ের বরঙ্গীমালাই অঞ্চল ছিলো অ্যাংলো-ভারতীয়দের বাসস্থান৷ সেন্ট থমাস মাউন্টের পাদদেশে রয়েছে সেন্ট থমাস গ্যারিসন গির্জা৷\nএই অঞ্চলটিতে রয়েছে চেন্নাই শহরতলি রেলওয়ের দক্ষিণ শাখার সেন্ট থমাস মাউন্ট রেলওয়ে স্টেশন৷ চেন্নাই মেট্রো ও চেন্নাই এমআরটিএস একসঙ্গে এটিকে অদূর ভবিষ্যতে চেন্নাই সেন্ট্রালের পরে চেন্নাইয়ের বৃৃহত্তম পরিবহন জংশনে পরিণত করবে বলে ভবিষ্যত পরিকল্পনা রয়েছে৷\n\n\n== ব্লক ==\nসেন্ট থমাস মাউন্ট পূর্বে চেঙ্গলপট্টু জেলার অংশ ছিলো পরে এটি চেন্নাই জেলার একটি ব্লকে পরিণত হয়৷ সেণ্ট থমাস মাউন্ট পঞ্চায়েত সমিতির মধ্যে রয়েছে পনেরটি গ্রাম পঞ্চায়েত, যথা - অগ্রমতেন, মেটবক্কম, কোয়িলমবক্কম, কাউলবাজার, মুড়িশূর, পেরুম্বক্কম, নান্মঙ্গলম, পোলিচলুর, ওট্টমবক্কম, তিরুবাঞ্চেরি, বেঙ্গাইবাসল, মধুরবক্কম, মূবরসমপেট্টাই, সীতালবক্কম৷\n\n\n== তথ্যসূত্র =="}