{"pageid": 1333064, "title": "আকাঙ্ক্ষা সিং", "url": "https://bn.wikipedia.org/wiki?curid=1333064", "content": "আকাঙ্ক্ষা সিং (জন্ম ৭ই সেপ্টেম্বর ১৯৮৯ বারাণসী উত্তর প্রদেশ) একজন ভারতীয় বাস্কেটবল খেলোয়াড় এবং ভারতের মহিলা জাতীয় বাস্কেটবল দলের অধিনায়ক। তিনি ২০০৪ সাল থেকে জাতীয় দলের হয়ে খেলেছেন। তিনি এবং তাঁর বোন, দিব্যা, প্রশান্তি ও প্রতিমা ভারতীয় মহিলা বাস্কেটবল খেলোয়াড়দের \"চমৎকার চার\" এবং \" সিং সিস্টারস\" নামে পরিচিত।\n\n\n== খেলোয়াড়ি জীবন ==\n২০০৩ সালে, আকাঙ্ক্ষা সিং সিনিয়র ন্যাশনালে আত্মপ্রকাশ করেন এবং উত্তর প্রদেশ দলের হয়ে খেলেন। তখন তিনি মাত্র ১১তম শ্রেণির ছাত্রী ছিলেন। ২০০৪ সালে, তাঁর বোনেদের পদাঙ্ক অনুসরণ করে তিনি দিল্লি দলে খেলেছিলেন। ২০১০ সালে, আকাঙ্ক্ষা ভারতের প্রথম পেশাদার বাস্কেটবল লীগ, এমপিবিএল-এ সবচেয়ে মূল্যবান খেলোয়াড় হিসেবে পরিগণিত হয়েছিলেন। আইএমজি রিলায়েন্স দ্বারা স্পনসর করা বাস্কেটবল ফেডারেশন অফ ইন্ডিয়া থেকে \"এ গ্রেড\" অর্জনের জন্য প্রথম-সারির চার খেলোয়াড়ের একজন হিসাবে ভারতীয় বাস্কেটবল ইতিহাসের বইয়ে তাঁর নাম চিরকালের জন্য থেকে যাবে। তাঁকে প্রায়ই বাস্কেটবলে \"ছোট আশ্চর্য\" বলা হয়।\nতিনি অনেক জাতীয় এবং রাষ্ট্রীয় চ্যাম্পিয়নশিপে সেরা খেলোয়াড়ের পুরস্কার পেয়েছেন। দিল্লি বিশ্ববিদ্যালয়ে তাঁর অধিনায়কত্বে, তিনি নেলোরে অল ইন্ডিয়া ইউনিভার্সিটি বাস্কেটবল চ্যাম্পিয়নশিপে স্বর্ণপদক জিতেছিলেন, সেখানে তিনি তাঁর বোন প্রতিমা সিং- এর সাথে যৌথভাবে সেরা খেলোয়াড়ের পুরস্কার পান।\n\n\n== ব্যক্তিগত জীবন ==\nআকাঙ্ক্ষা বাস্কেটবল খেলোয়াড়দের পরিবার থেকে এসেছেন। তিনি দিল্লির সেন্ট স্টিফেন কলেজে স্নাতক পর্যায়ের পড়াশোনা শেষ করেছেন। তাঁর বোন দিব্যা, প্রশান্তি এবং প্রতিমা ভারতীয় জাতীয় মহিলা বাস্কেটবল দলের প্রতিনিধিত্ব করেছেন। বোনদের মধ্যে সবচেয়ে বড় হলেন প্রিয়াঙ্কা, যিনি ন্যাশনাল ইনস্টিটিউট অফ স্পোর্টস বাস্কেটবল কোচ। বোন দিব্যা ইউনিভার্সিটি অফ ডেলাওয়্যার বাস্কেটবল দলের সাথে কাজ করেছেন। তাঁর ভাই বিক্রান্ত সোলাঙ্কি আই-লিগ এবং সন্তোষ ট্রফি প্রতিযোগিতায় একজন ফুটবল খেলোয়াড়।\n\n\n== পুরস্কার এবং অর্জন ==\nভারতে মহিলাদের বাস্কেটবলে সারা দেশে সেরা চার 'এ' গ্রেড খেলোয়াড়ের একজন হিসেবে পুরস্কৃত\nমে ২০১০ - মুম্বাই, মহারাষ্ট্রে অনুষ্ঠিত প্রথম অল ইন্ডিয়া মাস্তান বাস্কেটবল প্রফেশনাল লিগের সবচেয়ে মূল্যবান খেলোয়াড়\nমে ২০১০ - এমবিপিএল, মুম্বাই, মহারাষ্ট্রে লীগ ম্যাচে সেরা খেলোয়াড়ের পুরস্কার\n২০০৮ - অন্ধ্র প্রদেশের নেলোরে অনুষ্ঠিত অল ইন্ডিয়া ইন্টার ইউনিভার্সিটি বাস্কেটবল টুর্নামেন্টের সবচেয়ে মূল্যবান খেলোয়াড়\n২০০৮ - লেডি শ্রী রাম কলেজ ফর উইমেন, নতুন দিল্লিতে সেরা খেলোয়াড়ের পুরস্কার\nসেপ্টেম্বর ২০০৬ - দিল্লির সেন্ট স্টিফেন কলেজে অনুষ্ঠিত ৩২তম সেন্ট স্টিফেনস কলেজ আমন্ত্রণমূলক বাস্কেটবল টুর্নামেন্টে সেরা খেলোয়াড়ের পুরস্কার\nসেপ্টেম্বর ২০০৫ - সেন্ট স্টিফেনস কলেজ, দিল্লিতে অনুষ্ঠিত ৩১তম সেন্ট স্টিফেনস কলেজ আমন্ত্রণমূলক বাস্কেটবল টুর্নামেন্টে সেরা খেলোয়াড়ের পুরস্কার\n\n\n== আন্তর্জাতিক ক্রীড়া অর্জন ==\n২০১৪এশিয়ান গেমস ইনছন, কোরিয়া, ১৯সে সেপ্টেম্বর থেকে ৪ই অক্টোবর ২০১৪\n৩৪তম উইলিয়ামস জোন্স কাপ আমন্ত্রণমূলক টুর্নামেন্ট ২০১২, মিয়াওলি কাউন্টি, তাইওয়ান\nসিনিয়র মহিলাদের জন্য ২৫তম ফিবা এশিয়ান বাস্কেটবল চ্যাম্পিয়নশিপ, 2011, নাগাসাকি, জাপান\n৩৩তম উইলিয়াম জোন্স কাপ ২০১১, সিনচুয়াং জিমনেসিয়াম, চাইনিজ তাইপেই\nএশিয়ান গেমস ২০১০ কুয়াংচৌ, চীন, ১২ই নভেম্বর থেকে ২৭শে নভেম্বর ২০১০\nসিনিয়র মহিলাদের জন্য ২৪তম ফিবা এশিয়ান বাস্কেটবল চ্যাম্পিয়নশিপ, ২০০৯, চেন্নাই, ভারত\nসিনিয়র মহিলাদের জন্য ২৩তম আন্তর্জাতিক বাস্কেটবল সংস্থা (ফিবা) এশিয়ান বাস্কেটবল চ্যাম্পিয়নশিপ, ২০০৭, কোরিয়া\nজুনিয়র মহিলাদের জন্য ১৮তম ফিবা এশিয়ান বাস্কেটবল চ্যাম্পিয়নশিপ ২০০৭, ব্যাংকক, থাইল্যান্ড\nযুবা মহিলাদের জন্য দ্বিতীয় ফিবা এশিয়ান বাস্কেটবল চ্যাম্পিয়নশিপ, ২০০৬, সিঙ্গাপুর\nজুনিয়র মহিলাদের জন্য ১৭তম ফিবা এশিয়ান বাস্কেটবল চ্যাম্পিয়নশিপ, ২০০৪, শেনচেন, চীন\nসিনিয়র মহিলাদের জন্য ২১তম আন্তর্জাতিক বাস্কেটবল সংস্থা এশিয়ান বাস্কেটবল চ্যাম্পিয়নশিপের জন্য ভারতীয় ক্যাম্প, ২০০৫, কিনহুয়াংদাও সিটি, চীন\n\n\n== তথ্যসূত্র =="}