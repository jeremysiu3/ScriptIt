{"pageid": 1481872, "title": "হার্পার লি", "url": "https://bn.wikipedia.org/wiki?curid=1481872", "content": "নেলি হার্পার লি (২৮ এপ্রিল ১৯২৬ - ১৯ ফেব্রুয়ারি ২০১৬) একজন মার্কিন ঔপন্যাসিক। তার রচিত ১৯৬০ সালের উপন্যাস টু কিল আ মকিংবার্ড ১৯৬১ সালে কথাসাহিত্যে পুলিৎজার পুরস্কার অর্জন করে এবং আধুনিক মার্কিন সাহিত্যের ধ্রুপদী সৃষ্টিকর্মে পরিণত হয়। তিনি তার ঘনিষ্ঠ বন্ধু ট্রুম্যান ক্যাপোটিকে ইন কোল্ড ব্লাড (১৯৬৬) বই রচনাকালে গবেষণায় সহায়তা করেন। তার দ্বিতীয় ও শেষ উপন্যাস গো সেট আ ওয়াচম্যান মকিংবার্ড-এর পূর্বে রচিত পাণ্ডুলিপি কিন্তু মকিংবার্ড-এর গল্পের পরবর্তী সময়ের পটভূমিত রচিত। বইটি মকিংবার্ড-এর অনুবর্তী পর্ব হিসেবে ২০১৫ সালের জুলাই মাসে প্রকাশিত হয়।\nলি সাহিত্যে অবদানের জন্য ২০০৭ সালে প্রেসিডেনশিয়াল মেডেল অব ফ্রিডম-সহ অসংখ্য পুরস্কার ও সম্মানসূচক ডিগ্রি অর্জন করেছেন।\nলি ২০১৬ সালের ১৯শে ফেব্রুয়ারি ৮৯ বছর বয়সে অ্যালাবামার মনরোভিলে মৃত্যুবরণ করেন।\n\n\n== সৃষ্টিকর্ম ==\n\n\n=== উপন্যাস ===\nটু কিল আ মকিংবার্ড (১৯৬০)\nগো সেট আ ওয়াচম্যান (২০১৫)\n\n\n=== নিবন্ধ ===\n\"Love—In Other Words\"। ভোগ। ১৫ এপ্রিল ১৯৬১। পৃষ্ঠা ৬৪–৬৫। \n\"Christmas to Me\"। ম্যাক্যাল্‌স। ডিসেম্বর ১৯৬১। \n\"When Children Discover America\"। ম্যাক্যাল্‌স। আগস্ট ১৯৬৫। \n\"Romance and High Adventure\"। ১৯৮৩। \n\"Open letter to Oprah Winfrey\"। ও, দি ওপরাহ ম্যাগাজিন। জুলাই ২০০৬। \n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে হার্পার লি  (ইংরেজি)\nফাইন্ড এ গ্রেইভে হার্পার লি  (ইংরেজি)"}