{"pageid": 1450362, "title": "মার্তিন আদাম", "url": "https://bn.wikipedia.org/wiki?curid=1450362", "content": "মার্তিন আদাম (হাঙ্গেরীয়: Martin Ádám; জন্ম: ৬ নভেম্বর ১৯৯৪) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে দক্ষিণ কোরীয় ক্লাব উলসান হুন্দাই এবং হাঙ্গেরি জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০২২ সালে, আদাম হাঙ্গেরি অনূর্ধ্ব-২১ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় এক বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০২২ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ২১ ম্যাচে ৩টি গোল করেছেন।\n\n\n== প্রারম্ভিক জীবন ==\nমার্তিন আদাম ১৯৯৪ সালের ৬ই নভেম্বর তারিখে হাঙ্গেরির বুদাপেস্টে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআদাম হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০২২ সালের ১৩ই মার্চ তারিখে তিনি হাঙ্গেরি অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ১ বছরে ৪ ম্যাচে অংশগ্রহণ করেছেন।\n২০২২ সালের ২৪শে মার্চ তারিখে, ২৭ বছর, ৪ মাস ও ১৮ দিন বয়সে, বাম পায়ে ফুটবল খেলায় পারদর্শী আদাম সার্বিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। উক্ত ম্যাচের ৭০তম মিনিটে আক্রমণভাগের খেলোয়াড় আদাম সালাইয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি সার্বিয়া ১–০ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে আদাম সর্বমোট ১০ ম্যাচে অংশগ্রহণ করেছেন। জাতীয় দলের হয়ে অভিষেকের ১১ মাস ও ২৭ দিন পর, হাঙ্গেরির জার্সি গায়ে প্রথম গোলটি করেছেন; ২০২৩ সালের ২৩শে মার্চ তারিখে, এস্তোনিয়ার বিরুদ্ধে ম্যাচের ৪১তম মিনিটে জোলত কালমারের অ্যাসিস্ট হতে হাঙ্গেরির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মার্তিন আদাম  (ইংরেজি)  \nসকারবেসে \nবিডিফুটবলে মার্তিন আদাম  (ইংরেজি)  \nইইউ-ফুটবলে \nট্রান্সফারমার্কেটে মার্তিন আদাম (ইংরেজি) \nওয়ার্ল্ডফুটবল.নেটে মার্তিন আদাম (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মার্তিন আদাম (ইংরেজি)"}