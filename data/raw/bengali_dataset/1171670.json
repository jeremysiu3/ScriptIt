{"pageid": 1171670, "title": "তমা তুঙ্গী", "url": "https://bn.wikipedia.org/wiki?curid=1171670", "content": "তমা তুঙ্গী বাংলাদেশের বান্দরবান জেলার থানচিতে অবস্থিত একটি পর্যটন কেন্দ্র। ২০২১ সালের ৯ ডিসেম্বর আনুষ্ঠানিকভাবে এটি উদ্বোধন করা হয়।\n\n\n== অবস্থান ==\nতমা তুঙ্গী বান্দরবান জেলা শহর থেকে ৮৪ কিলোমিটার দূরে থানচি  উপজেলায় অবস্থিত। থানচি সদর উপজেলা থেকে এর দূরত্ব ৪ কিলোমিটার। \n\n\n== বর্ণনা ==\nবাংলাদেশ সেনাবাহিনীর ব্যবস্থাপনায় তমা তুঙ্গী পর্যটন কেন্দ্রটি গড়ে উঠেছে। এখানে দিক নির্ণয়ের সুবিধার্থে তিনটি ভিউ পয়েন্ট রয়েছে। তমা তুঙ্গীর অন্যতম বিশেষত্ব হচ্ছে এর টুরিস্ট ভিউ পয়েন্ট-১ থেকে বাংলাদেশের সর্বোচ্চ পর্বতশৃঙ্গ তাজিংডং, কেওক্রাডং এবং ডিম পাহাড় দেখা যায়। এছাড়াও, ট্যুরিস্ট ভিউ পয়েন্ট ২ এ রয়েছে সিঁড়ি বেয়ে ওপরে ওঠার ব্যবস্থা। বাংলাদেশ সেনাবাহিনীর ১৬ ইসিবির পরিকল্পনা ও বাস্তবায়নে ‘থানচি-রেমাক্রি-মদক-লিক্রি’সড়কে এই ভিউ পয়েন্ট স্থাপন করা হয়। মূলত থানচি-রেমাক্রী-মদক-লিকরি সড়ক নির্মাণ প্রকল্পের কাজ করার সময় এই পর্যটন কেন্দ্রটি গড়ে তোলে বাংলাদেশ সেনাবাহিনী। সেনাবাহিনীর ৩৪ ইঞ্জিনিয়ার কনস্ট্রাকশন ব্রিগেডের কমান্ডার ব্রিগেডিয়ার জেনারেল মো. মনজুরুল ইসলাম ২০২১ সালের ৯ ডিসেম্বর তমা তুঙ্গী ট্যুরিস্ট ভিউ পয়েন্টের উদ্বোধন ঘোষণা করেন। সমুদ্রপৃষ্ঠ থেকে এর উচ্চতা প্রায় আড়াই হাজার ফুট। \n\n\n== তথ্যসূত্র =="}