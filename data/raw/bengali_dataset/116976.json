{"pageid": 116976, "title": "ধলভূম", "url": "https://bn.wikipedia.org/wiki?curid=116976", "content": "ধলভূম হল অধুনা পশ্চিমবঙ্গের বাঁকুড়া জেলার অন্তর্গত খাতড়া মহকুমার সুপুর ও অম্বিকানগর পরগনা দু’টির প্রাচীন নাম। কালক্রমে এই রাজ্যের ক্ষেত্র প্রসারিত হয় এবং পশ্চিম মেদিনীপুর জেলা ও ঝাড়্গ্রাম জেলা (পশ্চিমবঙ্গ) এবং পূর্ব সিংভূম জেলার দক্ষিণ-পূর্বাঞ্চল (ভারতের ঝাড়খণ্ড রাজ্য) সেই রাজ্যের অন্তর্ভুক্ত হয়।\n\n\n== ইতিহাস ==\nপ্রচলিত বিশ্বাস অনুসারে, ধলভূমের আদি রাজা ছিলেন চিন্তামণি ধোবা। তিনি ছিলেন রজক সম্প্রদায়ভুক্ত ব্যক্তি। সুপুর ও অম্বিকানগর পরগনায় সুদীর্ঘকাল যে পাই (শস্যকণার পরিমাণ) প্রচলিত ছিল, তার নামও ছিল চিন্তামণি পাই। একটি শাখা সুপুর অঞ্চলে রাজত্ব করতে থাকে। অন্য শাখাটি অম্বিকানগর থেকে রাজত্ব করতে শুরু করে। দুই পরিবারই বিষ্ণুপুর, রাইপুর, শ্যামসুন্দরপুর ও অন্যান্য অঞ্চলের রাজবংশের সঙ্গে আত্মীয়তার সূত্রে আবদ্ধ ছিল। তারা প্রায় ৭০০ বছর ধরে রাজত্ব করেছিলেন। একই পরিবারের একটি শাখা চিলকিগড় বা জামবনি শাসন করত।\nধলভূমের রাজাদের কূলদেবতা ছিলেন রঙ্কিনী দেবী। কথিত আছে, প্রতি বছর দেবীর সামনে নরবলি দেওয়া হত।\n\n\n== ধলভূমগড় ==\nধলভূমগড় হল ঝাড়খণ্ডের পূর্ব সিংভূম জেলার একটি সমষ্টি উন্নয়ন ব্লক। এই ব্লকটি পশ্চিমবঙ্গ ও ওডিশার সীমান্তবর্তী। শহরটি ৩৩ নং জাতীয় সড়কের উপর অবস্থিত। এই শহরে একটি রেল স্টেশন রয়েছে।\n\n\n== তথ্যসূত্র ==\n\nটেমপ্লেট:Kolhan Division topics"}