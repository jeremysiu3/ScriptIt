{"pageid": 1523710, "title": "পুনম কৌর", "url": "https://bn.wikipedia.org/wiki?curid=1523710", "content": "পুনম কৌর একজন ভারতীয় অভিনেত্রী এবং মডেল যিনি মূলত তেলুগু এবং তামিল ছবিতে অভিনয় করেন।   তিনি তেলেঙ্গানায় বসবাসকারী একজন রাজনীতিবিদ এবং কংগ্রেস দলের সদস্য। \n\n\n== কর্মজীবন ==\nপুনম কৌর ভারতের হায়দ্রাবাদে জন্মগ্রহণ করেন।  তিনি দিল্লির ন্যাশনাল ইনস্টিটিউট অফ ফ্যাশন টেকনোলজি থেকে ফ্যাশন ডিজাইনিং -এ স্নাতক ডিগ্রী অর্জন করেন।  ২০০৬ সালে, পড়াশোনা শেষে, তিনি তেজার পরিচালনাধীন একটি আসন্ন চলচ্চিত্রের জন্য চুক্তিবদ্ধ হন কিন্তু সেই চলচিত্রটি মুক্তি পায়নি। তবে, তিনি তেজা অভিনীত আরেকটি ছবি, ওকা বিচিত্রাম- এর জন্য প্রস্তাব পেয়েছিলেন।  সেই ছবিটি মুক্তির আগেই, কৌর আরেকটি তেলুগু ছবি, মায়াজালাম -এ মুখ্য ভূমিকায় অভিনয় করছিলেন, যেটি তার প্রথম মুক্তিপ্রাপ্ত ছবি। \nপরবর্তীকালে, তিনি বেশ কয়েকটি তেলুগু ছবিতে অভিনয় করেন। নিকি অ্যান্ড নীরজ  সিনেমায় তিনি নিকির নাম ভূমিকায় অভিনয় করেন এবং সৌর্যমে গোপীচাঁদ এবং আনুশকা শেঠির সাথে অভিনয় করেন। কৌর এরপর তামিল এবং কন্নড় চলচ্চিত্র জগতে তার অভিনয়ের সূচনা করেন। তিনি এসএ চন্দ্রশেখর নির্মিত তামিল চলচ্চিত্র নেঞ্জিরুক্কুম ভারাই এবং বন্ধু বালাগা  নামক কন্নড় চলচ্চিত্রে অভিনয় করেন। ২০১০ সালে, তিনি তামিল ভাষায় বহু প্রতীক্ষিত চলচ্চিত্র উন্নাইপোল ওরুভান -এ অভিনয় করেন, যা ২০০৮ সালের বলিউড ছবি এ ওয়েডনেসডে!  -এর তামিল পুনর্নির্মান। এই চলচ্চিত্রে একটি ছোট পার্শ্ব চরিত্রে অভিনয় করেছিলেন। সম্প্রতি, তিনি মিস তেলেঙ্গানা অনুষ্ঠানের মুখ হিসেবে মনোনীত হয়েছেন।\n\n\n== তথ্যসূত্র =="}