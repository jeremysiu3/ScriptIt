{"pageid": 1492122, "title": "দুরন্ত (ভাস্কর্য)", "url": "https://bn.wikipedia.org/wiki?curid=1492122", "content": "দুরন্ত হল ঢাকায় অবস্থিত বাংলাদেশ শিশু একাডেমির প্রাঙ্গণে অবস্থিত একটি শিশুর ভাস্কর্য। ১৯৮৬ সালে সুলতানুল ইসলাম গতিশীল ঢাকা মহানগরের প্রতীক হিসেবে এই ভাস্কর্য নির্মাণ করেন। এটি প্রথমে কংক্রিট দ্বারা নির্মিত হলেও পরবর্তীতে ভাস্কর্যটিকে এনামুল হক তামা দিয়ে মোড়ান। তবে ভাস্কর্যটি নির্মাণ করে প্রাঙ্গণে ভুলভাবে প্রতিস্থাপনের সময় ত্রুটি রয়ে গিয়েছিল। পাশাপাশি দীর্ঘদিন সংস্কার না করায় ২০০৩ সালে এটি প্রাকৃতিক দুর্যোগের ফলে এর একটি অংশ ক্ষতিগ্রস্ত হয়। ছাত্র–জনতার অভ্যুত্থানের পর দুর্বৃত্তদের একটি দল বাংলাদেশ শিশু একাডেমিতে প্রবেশ করে ধ্বংসযজ্ঞ চালানোর সময় ভাস্কর্যটি আগুনে পুড়ে চিরতরে বিনষ্ট হয়ে যায়।\n\n\n== তথ্যসূত্র =="}