{"pageid": 1118616, "title": "২০২১ ফিফা ক্লাব বিশ্বকাপ", "url": "https://bn.wikipedia.org/wiki?curid=1118616", "content": "২০২১ ফিফা ক্লাব বিশ্বকাপ (পৃষ্ঠপোষকজনিত কারণে আলিবাবা ক্লাউড দ্বারা পরিবেশিত ফিফা ক্লাব বিশ্বকাপ ইউএই ২০২১ পরিচিত) ফিফা দ্বারা আয়জিত আন্তর্জাতিক ক্লাব ফুটবল প্রতিযোগিতা ফিফা ক্লাব বিশ্বকাপের ১৮তম আসর ছিল, যেখানে ফিফার ছয়টি কনফেডারেশনের চ্যাম্পিয়ন ক্লাবের পাশাপাশি আয়োজক দেশের লীগ চ্যাম্পিয়ন প্রতিদ্বন্দ্বিতা করেছে। এই প্রতিযোগিতাটি ২০২২ সালের ৩ হতে ১২ই ফেব্রুয়ারি পর্যন্ত সংযুক্ত আরব আমিরাতের আবুধাবিতে অনুষ্ঠিত হয়েছে।\nজার্মান ক্লাব বায়ার্ন মিউনিখ ফিফা ক্লাব বিশ্বকাপের পূর্ববর্তী আসরের চ্যাম্পিয়ন, যারা ২০২০ আসরের ফাইনালে মেক্সিকীয় ক্লাব ইউএএনএলকে ১–০ গোলের ব্যবধানে পরাজিত করে দ্বিতীয়বারের মতো শিরোপা জয়লাভ করেছিল। তবে, ২০২০–২১ উয়েফা চ্যাম্পিয়নস লীগের কোয়ার্টার-ফাইনালে দুই লেগ শেষে ফরাসি ক্লাব পারি সাঁ-জেরমাঁর সাথে ৩–৩ গোলে ড্র করা সত্ত্বেও অ্যাওয়ে গোল নিয়মে পরাজিত হয়ে প্রতিযোগিতা থেকে বাদ পড়ায় এই আসরে অংশগ্রহণ করতে পারেনি।\n১২ই ফেব্রুয়ারি তারিখে আবুধাবির মুহাম্মদ বিন জায়েদ স্টেডিয়ামে অনুষ্ঠিত ইংরেজ ক্লাব চেলসি ফাইনালের অতিরিক্ত সময়ে ব্রাজিলীয় ক্লাব পালমেইরাসকে ২–১ গোলের ব্যবধানে পরাজিত করে ফিফা ক্লাব বিশ্বকাপের ইতিহাসে প্রথমবারের মতো শিরোপা জয়লাভ করেছে।\n\n\n== আয়োজক নির্ধারণ ==\nমূলত, ২০২১ সালের জুন ও জুলাই মাসে চীনে সম্প্রসারিত ক্লাব বিশ্বকাপ অনুষ্ঠিত হওয়ার পরিকল্পনা ছিল। তবে, ২০২০ গ্রীষ্মকালীন অলিম্পিক স্থগিত হওয়ার কারণে ফুটবলের সময়সূচীর ওপর কোভিড-১৯ এর মহামারীর প্রভাবের কারণে, টোকিও অলিম্পিক, উয়েফা ইউরোপীয় চ্যাম্পিয়নশিপ এবং কোপা আমেরিকা ২০২০ সালের মাঝামাঝি থেকে ২০২১ সালের মাঝামাঝি পর্যন্ত স্থগিত করা হয়েছিল। এর ফলে ২০২০ সালের মার্চে ফিফা এক ঘোষণায় জানিয়েছিল যে, তারা ২০২১, ২০২২ অথবা ২০২৩ সাল পর্যন্ত সম্প্রসারিত ক্লাব বিশ্বকাপ স্থগিত করবে।\n২০২০ সালের ৪ঠা ডিসেম্বর তারিখে, ফিফা কাউন্সিল শেষে এক ঘোষণায় জানানো যে, ক্লাব বিশ্বকাপটি পূর্ববর্তী বিন্যাসে ২০২১ সালের শেষের দিকে জাপানে অনুষ্ঠিত হবে। তবে, ২০২১ সালের ৮ই সেপ্টেম্বর তারিখে, জাপান ফুটবল অ্যাসোসিয়েশন জাপানে কোভিড-১৯ এর মহামারীর কারণে ভক্তদের উপস্থিতির উপর বিধিনিষেধের সম্ভাবনার কারণে এই আসরটি আয়োজনের প্রতিশ্রুতি প্রত্যাহার করে নিয়েছিল। ব্রাজিল, মিশর, কাতার, সৌদি আরব, দক্ষিণ আফ্রিকা এবং সংযুক্ত আরব আমিরাতসহ বেশ কয়েকটি দেশ পুনরায় চালু হওয়া নিলামডাকে অংশগ্রহণ করে এই আসরটি আয়োজনে আগ্রহ প্রকাশ করেছিল। ২০২১ সালের ২০শে অক্টোবর তারিখে, ফিফা কাউন্সিলের সভায় সংযুক্ত আরব আমিরাতকে এই আসরের আয়োজক নির্ধারণ করা হয়েছে; তবে ২০২১ সালের শেষ থেকে ২০২২ সালের প্রথম দিকে এই আসরটি স্থগিত করা হয়েছিল।\n\n\n== উত্তীর্ণ দল ==\n\nটীকা\n\n\n== মাঠ ==\nসংযুক্ত আরব আমিরাতের আবুধাবির দুইটি মাঠে এই আসরের সকল ম্যাচ অনুষ্ঠিত হওয়ার কথা রয়েছে, উভয় মাঠই ইতোমধ্যে ২০১৯ এএফসি এশিয়ান কাপের ম্যাচ আয়োজন করেছে।\n\n\n== রেফারি ==\n২০২১ সালে ফিফা এই আসরের জন্য সর্বমোট ৬ জন রেফারি, ১০ জন সহকারী রেফারি এবং ৭ জন ভিডিও সহকারী রেফারি নাম ঘোষণা করা হয়েছিল।\n\nটীকা\n\n\n== দল ==\n\nএই আসরে অংশগ্রহণকারী ৭টি ক্লাব সর্বোচ্চ ২৩ জন করে খেলোয়াড়ের সমন্বয়ে তাদের দলের নিবন্ধন করতে হয়েছে; যেখানে প্রত্যেক দলে অবশ্যই তিনজন গোলরক্ষক থাকা আবশ্যক। প্রত্যেক দলকে এই আসরের উদ্বোধনী ম্যাচের ২৪ ঘণ্টা পূর্বে আহত হওয়ার ফলে পরিবর্তিত খেলোয়াড় অন্তর্ভুক্ত করে তাদের চূড়ান্ত দল জমা দিতে হয়েছে।\n\n\n== ম্যাচ ==\n২০২১ সালের ২৯শে নভেম্বর তারিখে, ১৭:০০টায় সিইটি (ইউটিসি+১) জুরিখে অবস্থিত ফিফা সদর দপ্তরে দ্বিতীয় পর্বের ম্যাচ (প্রথম পর্বের বিজয়ীর সাথে এএফসি, ক্যাফ এবং কনকাকাফ দলের ম্যাচ) এবং সেমি-ফাইনালে দ্বিতীয় পর্বের বিজয়ীর প্রতিপক্ষ (কনমেবল এবং উয়েফার দল) নির্ধারণ করার জন্য একটি ড্র অনুষ্ঠিত হয়েছিল। নিম্নে উল্লিখিত সকল ম্যাচের সময় উপসাগরীয় মান সময় (ইউটিসি+৪) অনুসারে উল্লেখ করা হয়েছে।\nপূর্ণ সময় (৯০ মিনিট) খেলার পর যদি একটি ম্যাচ সমতায় থাকে:\n\nনকআউট ম্যাচের জন্য, অতিরিক্ত সময়ের খেলা অনুষ্ঠিত হবে (১৫ মিনিট করে দুই অর্ধে ৩০ মিনিট)। যদি অতিরিক্ত সময়ের পরেও খেলার ফলাফল সমতায় থাকে, তবে খেলার ফলাফল পেনাল্টি শুট-আউটের মাধ্যমে নির্ধারণ করা হবে।\nপঞ্চম এবং তৃতীয় স্থান নির্ধারণী ম্যাচের জন্য, কোন অতিরিক্ত সময়ের খেলা অনুষ্ঠিত হবে না, খেলার ফলাফল সরাসরি পেনাল্টি শুট-আউটের মাধ্যমে নির্ধারণ করা হবে।\n\n\n=== বন্ধনী ===\n\n\n=== প্রথম পর্ব ===\n\n\n=== দ্বিতীয় পর্ব ===\n\n\n=== সেমি-ফাইনাল ===\n\n\n=== পঞ্চম স্থান নির্ধারণী ===\n\n\n=== তৃতীয় স্থান নির্ধারণী ===\n\n\n=== ফাইনাল ===\n\n\n== গোলদাতা ==\nএই প্রতিযোগিতায় ২২ জন খেলোয়াড় ৮টি ম্যাচে ২৭টি গোল করেছেন (২টি আত্মঘাতী গোলসহ), যা ম্যাচ প্রতি গড়ে ৩.৩৮টি গোল।\n\n২টি গোল\n১টি গোল\n১টি আত্মঘাতী গোল\n\n\n== চূড়ান্ত অবস্থান ==\nফুটবলে পরিসংখ্যানগত নিয়ম অনুসারে, অতিরিক্ত সময়ে ফলাফল নির্ধারিত ম্যাচগুলোর জয় এবং হার হিসেবে গণনা করা হলেও পেনাল্টি শুট-আউটে নির্ধারিত ম্যাচগুলো ড্র হিসেবে গণনা করা হয়।\n\n\n== পুরস্কার ==\n\nএই আসর শেষে নিম্নলিখিত পুরস্কার প্রদান করা হয়েছিল। চেলসির ব্রাজিলীয় রক্ষণভাগের খেলোয়াড় থিয়াগো সিলভা আডিডাসের পৃষ্ঠপোষকতায় গোল্ডেন বল পুরস্কার এবং আলিবাবা ক্লাউড পুরস্কার জয়লাভ করেছেন, যা আসরের সেরা খেলোয়াড়কে প্রদান করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}