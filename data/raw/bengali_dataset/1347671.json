{"pageid": 1347671, "title": "প্রীতি শ্রীনিবাসন", "url": "https://bn.wikipedia.org/wiki?curid=1347671", "content": "প্রীতি শ্রীনিবাসন (জন্ম ১৯৭৯) ছিলেন অনূর্ধ্ব- ১৯ তামিলনাড়ু মহিলা ক্রিকেট দলের অধিনায়ক। তিনি ১৯৯৭ সালে, ১৭ বছর বয়সে রাজ্য দলকে জাতীয় চ্যাম্পিয়নশিপে নেতৃত্ব দেন। একটি দুর্ঘটনা থেকে বেঁচে যাওয়ার পর তিনি কোয়াড্রিপ্লেজিক (চারটি অঙ্গের পক্ষাঘাতে আক্রান্ত) রোগে আক্রান্ত হন। সেই অবস্থায় তিনি সোলফ্রি সংস্থার সহ-প্রতিষ্ঠা করেন। এটি এমন একটি সংস্থা যারা মেরুদন্ডের আঘাতে আক্রান্তদের পুনরুদ্ধার, পুনর্বাসন এবং পুনরায় সংহত করে। এরা ভারতীয় যুবকদের মধ্যে এর প্রতিরোধ সম্বন্ধে সচেতনতা ছড়িয়ে দেয়।\nতিনি একজন শিরোপাধারী সাঁতারুও ছিলেন, ৫০ মিটার  ব্রেস্টস্ট্রোকে  রাজ্য স্তরে একটি স্বর্ণপদক জিতেছিলেন এবং অন্যান্য ইভেন্টে রৌপ্য পদক জিতেছিলেন। তিনি প্রতিবন্ধীদের সমস্যা নিয়ে আলোচনাও করেন।\n\n\n== শিক্ষা এবং প্রাথমিক বছর ==\nপ্রীতি ১৯৯৭ সালে, মার্কিন যুক্তরাষ্ট্রের পেনসিলভানিয়ার আপার মেরিয়ন এরিয়া হাই স্কুল থেকে স্নাতক হন এবং ১৯৯৬ / ৯৭ শিক্ষাবর্ষের জন্য অন্যান্য স্বীকৃতির সাথে অসামান্য কৃতিত্ব এবং শিক্ষায় শ্রেষ্ঠত্বের জন্য শিক্ষা সম্মানে ভূষিত হন। ১২ শ্রেণীতে, তিনি ইউনাইটেড স্টেটস অফ আমেরিকার শীর্ষ ২ শতাংশ মেধাবী ছাত্রদের মধ্যে ছিলেন এবং আমেরিকান উচ্চ বিদ্যালয়ের ছাত্রদের মধ্যে হু'স হু-এর (সংক্ষিপ্ত পরিচয়বাহী সংকলন) প্রতিনিধিত্ব লাভ করেন।  বাবার কর্মস্থলের পরিবর্তনের কারণে, প্রীতি ব্যাপকভাবে ভ্রমণ করার এবং বিভিন্ন সংস্কৃতি/ঐতিহ্য সম্পর্কে জানার সুযোগ পেয়েছিলেন।\nতাঁর দুর্ঘটনার পর, তিনি মাদ্রাজ ইউনিভার্সিটি থেকে মেডিকেল সোসিওলজিতে ব্যাচেলর দূর শিক্ষার পাঠ্যক্রম গ্রহণ করেন। তিনি সঙ্গীত, শিল্প, চলচ্চিত্র এবং সাহিত্যের প্রতিও আগ্রহী। তিনি নিজের মা বিজয়লক্ষ্মী শ্রীনিবাসনকে উৎসাহ ও সমর্থনের নিরন্তর উৎস বলে মনে করেন।\n\n\n== স্বীকৃতি ==\nবিজয় টিভির \"সিগারাম ঠোট্টা পেঙ্গাল – রে অফ হোপ\" পুরস্কার\nরেইনড্রপসের \"ওম্যান অ্যাচিভার অফ দ্য ইয়ার ২০১৪\" পুরস্কার\nফেমিনা ২০১৪ সালের \"পেন শক্তি\" পুরস্কার তামিলনাড়ুর শীর্ষ ১০ সবচেয়ে প্রভাবশালী মহিলাকে দেওয়া হয়েছে\n২০১৪ সালের এনভিসেজ এবিলিটি পুরস্কার। . .\nসমাজকর্মে শ্রেষ্ঠত্বের জন্য সুদেশী ম্যাগাজিনের ‘ধ্রুব পুরস্কার’\nরোটারির সর্বোচ্চ পুরস্কার \"ফর দ্য সেক অফ অনার\"\n২০১৪-১৫সালের জন্য জেলা রোটারাক্ট কাউন্সিল (রোটারি ইন্টারন্যাশনাল ডিস্ট্রিক্ট ৩২৩০) থেকে \"এজেন্ট অফ চেঞ্জ\" পুরস্কার\nতামিলনাড়ুর মুখ্যমন্ত্রীর কাছ থেকে কল্পনা চাওলা পুরস্কার\n\n\n== কর্মজীবন ==\nপ্রীতির সংস্থা সোলফ্রি একটি দাতব্য সংস্থা যেটি \"প্রতিবন্ধী ব্যক্তিদের জীবন পরিবর্তন করার\" লক্ষ্যে প্রতিষ্ঠিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\nসোলফ্রি"}