{"pageid": 1519886, "title": "বোইতা বন্দনা", "url": "https://bn.wikipedia.org/wiki?curid=1519886", "content": "বোইতা বন্দনা ( ওড়িয়া: ବୋଇତ ବନ୍ଦାଣ   বোইট বন্দনা ) যা ডাঙ্গা ভাসা নামেও পরিচিত ( ওড়িয়া: ଡଙ୍ଗା ଭସା   ডাঙ্গা ভাসা ), এই ঐতিহ্যবাহী লোক উতসব ভারতের ওড়িশা রাজ্যের এক সামুদ্রিক, নৌ উৎসব যা প্রতি বছর পালিত হয়।  বোইতা বন্দনা কথাটির অর্থ হল আচার অনুষ্ঠান সহিত নৌকা ভাসানো এবং প্রজ্বল্লিত প্রদীপের মাধ্যমে উপাসনা করা। এই উতসবে একটি সজ্জিত নৌকা তৈরির ঐতিহ্য আছে, যেটিকে পূর্বপুরুষদের সমুদ্রযাত্রার প্রতীকী নিদর্শন হিসাবে গন্য করা হয় এবং সেই নৌকা নদীতে ভাসানো হয়।\nওড়িয়া ক্যালেন্ডার অনুসারে কার্তিক মাসের পূর্ণিমা তিথিতে এই উতসব পালিত হয়। সৌর ক্যালেন্ডারের চন্দ্র পর্বে এই অনুষ্ঠানের তারিখ নির্ধারিত হয় যা প্রতি বছর পরিবর্তিত হয়। গ্রেগরিয়ান ক্যালেন্ডারে, উৎসবটি সাধারণত নভেম্বর মাসে পড়ে। এই উৎসবটি সেই দিনের স্মরণে পালিত হয় যখন সধবারা (প্রাচীন ওড়িয়া নাবিক বণিকরা) বাণিজ্য ও সাংস্কৃতিক বিনিময়ের জন্য তাদের মূল ভূখণ্ড থেকে দক্ষিণ-পূর্ব এশিয়ার দূরবর্তী অঞ্চলে এবং শ্রীলঙ্কায় নৌকাযাত্রা করতেন। \nএই উৎসবের স্মরণে বালি যাত্রা নামে একটি প্রধান উৎসব মহানদীর তীরে কটকের গদাগদিয়া ঘাটায় অনুষ্ঠিত হয়। \n\n\n== ইতিহাস ==\nএই উৎসবের উৎপত্তি প্রাচীন কলিঙ্গ অঞ্চলে। কলিঙ্গ ছিল একটি সুপরিচিত শক্তিশালী সামুদ্রিক শক্তিসম্পন্ন রাজ্য। ভারতের পূর্ব সমুদ্র উপকূল জুড়ে তাদের শক্তিশালী বাণিজ্যিক সংযোগ ছিল। মৌর্য সাম্রাজ্যের শাসকরা বানিজ্যিক প্রভাব ও প্রতিপত্তি বিস্তার করার জন্য এই অঞ্চলের অধিকার আকাঙ্ক্ষা করেছিলেন। ঐতিহ্য অনুসারে বোইতা বন্দনা উতসবের  উৎপত্তি খ্রিস্টপূর্ব তৃতীয় শতাব্দীতে হয়েছিল।\nপ্রাচীন সাধবা বা বণিক নাবিকরা বোইতা নামে পরিচিত জাহাজে ভ্রমণ করতেন। তারা মাসের পর মাস সমুদ্রপথে যাত্রা করে দক্ষিণ-পূর্ব এশিয়ার এই দূরবর্তী অঞ্চলে যেতেন, সেই অঞ্চলে ব্যাবসা-বাণিজ্য করার জন্য। কার্তিক পূর্ণিমার দিনকে তারা তাদের যাত্রা শুরু করার জন্য শুভ বলে বিবেচনা করত। নভেম্বর মাস থেকে উত্তর-পূর্ব মৌসুমি বায়ু প্রবাহিত হতে শুরু করত যা বণিক ও নাবিকদের কাছে সমুদ্রযাত্রার জন্য অনুকূল ছিল কারণ বাতাস তাদের নৌকাগুলিকে সমুদ্রের  উপর চালনা করার জন্য উপযুক্ত বেগ ও গতি প্রদান করতে সহায়তা করত এবং বাতাস তাদেরকে সঠিক দিকে নৌকা পরিচালনা করতেও সহায়তা করত। বাতাসের বেগ নৌকাকে দক্ষিণে শ্রীলঙ্কার দিকে নিয়ে যেত। এরপর সমুদ্র স্রোত ব্যবহার করে বনিকরা ভারত মহাসাগর অতিক্রম করে দক্ষিণ-পূর্ব এশিয়ায় পৌঁছাত যেখানে তারা বাণিজ্যের জন্য বিভিন্ন অঞ্চল জুড়ে তাদের নৌ অভিযান চালিয়ে যেত। বাণিজ্যের পর জাহাজগুলি সমুদ্রের বিপরীত স্রোত ব্যবহার করে শ্রীলঙ্কায় ফিরে যেত। মে মাসে পুনরায় বিপরীতমুখী দক্ষিণ-পশ্চিম মৌসুমি বায়ু প্রবাহিত হত যার সাহায্যে তারা দেশে ফিরে যেত। \nবানিজ্যযাত্রার পূর্বে ভ্রমণকারী নাবিকদের পরিবারের মহিলারা তাদের নিরাপদ যাত্রা এবং প্রত্যাবর্তনের জন্য কার্তিক পূর্ণিমার দিনে আচার অনুষ্ঠান করতেন, যা পরে বোইতা বন্দনা (নৌকার পূজা) উতসবের ঐতিহ্যে পরিণত হয়েছে। \n\n\n== উৎসব ==\nকার্তিক মাসকে ঐতিহ্যবাহী পঞ্জিকায় সবচেয়ে শুভ এবং পবিত্র মাস হিসেবে বিবেচনা করা হয়। কার্তিক পূর্ণিমার ভোরে বোইতা বন্দনা অনুষ্ঠিত। দিনের প্রথম প্রহরে, মানুষেরা নদী,  পুকুর এবং সমুদ্রের তীরে জড়ো হয় এবং কাগজ, কলার ছাল, কর্ক ইত্যাদি দিয়ে তৈরি ক্ষুদ্র নৌকাকে সুপারি, পান পাতা, ফুল এবং প্রদীপ দিয়ে সজ্জিত করে। নৌকাগুলিকে রীতি অনুসারে পূজা করা হয় যা তাদের পূর্বপুরুষদের সমুদ্র ভ্রমণের কথা মনে করিয়ে দেয়। নৌকা ভাসানোর রীতিনীতি তাদের পূর্বপুরুষদের সমুদ্র যাত্রার প্রতীকী ইঙ্গিতকে নির্দেশ করে।  নৌকা ভাসানোর রীতিনীতির সাথে এই বাক্যাংশটি যুক্ত রয়েছে:\n\nএই বাক্যাংশটির সাধারণ ব্যাখ্যা হলো, কার্তিক মাসে সমুদ্রে সুপারি নিবেদনের মাধ্যমে পূজা অর্চনা করে আশীর্বাদ নিলে দীর্ঘ সমুদ্র ভ্রমণ থেকে পরিবারের সদস্যদের নিরাপদে প্রত্যাবর্তন নিশ্চিত হয়। আ কা মা বাই শব্দটি আষাঢ়, কার্তিকা, মাঘ এবং বৈশাখের চারটি পবিত্র মাসকে বোঝায় যা প্রাচীনকালে দক্ষিণ-পূর্ব এশীয় দ্বীপ দেশগুলির উদ্দেশ্যে সমুদ্র বানিজ্য যাত্রার দীর্ঘ সময়কালকে নির্দেশ করে। \n\n\n== তথ্যসূত্র =="}