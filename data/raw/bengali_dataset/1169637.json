{"pageid": 1169637, "title": "ব্যোমমিত্রা", "url": "https://bn.wikipedia.org/wiki?curid=1169637", "content": "ব্যোমমিত্র হল মহাকাশে প্রেরণের মহিলা-অবয়বের একটি মানবিক রোবট, যা ভারতীয় মহাকাশ গবেষণা সংস্থা একটি মনুষ্যবাহী কক্ষপথীয় মহাকাশযান গগনযানে যাত্রাকালীন সময়ে কাজ করার জন্য তৈরি করেছে। বেঙ্গালুরুতে হিউম্যান স্পেসফ্লাইট অ্যান্ড এক্সপ্লোরেশন সিম্পোজিয়াম-এ ২০২০ সালের ২২শে জানুয়ারি ব্যোমমিত্রকে প্রথম উন্মোচন করা হয়েছিল।\nএটি মহাকাশ অভিযানে ভারতীয় মহাকাশচারীদের সঙ্গে থাকবে এবং মনুষ্যবাহী মহাকাশ যাত্রার অভিযান শুরুর আগে মনুষ্যবিহীন পরীক্ষামূলক গগনযান অভিযানে একটি অংশ হবে।\n\n\n== উদ্দেশ্য ও ক্ষমতা ==\nইতিপূর্বে মানব মহাকাশ যাত্রার পরিচালনাকারী দেশগুলি পরীক্ষামূলক অভিযানে মহাকাশযানে বিভিন্ন প্রাণী ব্যবহার করেছে, কিন্তু ইসরো-এর লক্ষ্য পরীক্ষামূলক অভিযানে মহাকাশযানে প্রাণীর ব্যবহার না করা। পরিবর্তে, মহাকাশে দীর্ঘ সময় ধরে ওজনহীনতা ও বিকিরণ মানবদেহে কী প্রভাব ফেলে তা আরও ভালভাবে বোঝার জন্য মানুষের অনুরূপ শারীরিক গঠনের রোবট মহাকাশে প্রেরণ করা হবে।\n\n\n== আরও দেখুন ==\nভারতীয় মানব মহাশূন্য উড়ান কর্মসূচী\nগগনযান\n\n\n== তথ্যসূত্র =="}