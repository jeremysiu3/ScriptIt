{"pageid": 1511623, "title": "বৈশালী দীপক", "url": "https://bn.wikipedia.org/wiki?curid=1511623", "content": "বৈশালী দীপক একজন ভারতীয় অভিনেত্রী যিনি কন্নড়, তামিল এবং তেলুগু ভাষার ছবিতে অভিনয় করেছেন। চার্লি (২০১৫) ছবিতে তিনি প্রথম প্রধান চরিত্রে অভিনয় করেন, এরপর তিনি তামিল ছবি থারকাপ্পু (২০১৬) তে অভিনয় করেন।\n\n\n== কর্মজীবন ==\nকন্নড় চলচ্চিত্র জগতে যোগদানের আগে এবং অভিনয়ের সুযোগ খুঁজতে নিজের পোর্টফোলিও প্রচার করার আগে, বৈশালী একজন মঞ্চ অভিনেত্রী হিসেবে অভিনয় করেছিলেন এবং মুম্বাইয়ের চলচ্চিত্র প্রযোজনা স্টুডিওতে ইন্টার্নশিপও করেছিলেন । বৈশালী ২০১৩ সালে চলচ্চিত্রে অভিনয় শুরু করেন, কিন্তু প্রযোজনায় বিলম্বের ফলে তাঁর বেশ কয়েকটি চলচ্চিত্র বিলম্বিত হয় অথবা অভিনেতা-অভিনেত্রীদের মধ্যে পরিবর্তন আসে। তামিল চলচ্চিত্র রাম (২০০৫)-এর পুনর্নির্মাণ করেছিলেন ওম প্রকাশ রাও, তাঁর হুচ্চা ২- এর মাধ্যমে। এই ছবিতে শ্রাব্যার স্থানে সুযোগ পাওয়ার পর, পরবর্তীতে আবার ঐশ্বর্যা দেওয়ান বৈশালীর স্থান দখল করেন। তিনি ওম প্রকাশ রাওয়ের আরেকটি প্রকল্প, আয়া ২- এর শুটিংও শুরু করেছিলেন, কিন্তু পরে তাঁকে এই প্রকল্প থেকেও বহিষ্কার করা হয়েছিল। পরবর্তীকালে, তাঁর প্রথম মুক্তিপ্রাপ্ত ছবি ছিল \"চার্লি\" (২০১৫), এখানে তিনি একটি সরল নারী চরিত্রে অভিনয় করেছিলেন, তাঁর সহশিল্পী হিসেবে ছিলেন কৃষ্ণ এবং মিলনা নাগরাজ। ছবিটির নির্মাণ শেষ হতে দুই বছর সময় লেগেছিল, সেটি ইতিবাচক পর্যালোচনা পেয়েছিল, একজন সমালোচক উল্লেখ করেছিলেন যে তিনি \"নিজের উপস্থিতি অনুভব করিয়েছেন\"।\n২০১৬ সালে বৈশালীর বেশ কয়েকটি চলচ্চিত্র মুক্তি পায়, যার মধ্যে রয়েছে তামিল চলচ্চিত্র থারকাপ্পু, শিবরাজকুমারের সাথে দুটি চলচ্চিত্র শিবলিঙ্গে এবং সান্তেয়াল্লি নিন্থা কবিরা। পাশাপাশি তিনি থুন্ধ হাইকলা সহভাসা এবং রক নামে একটি তেলুগু চলচ্চিত্রে অভিনয় করেন।\n\n\n== চলচ্চিত্র তালিকা ==\n\n\n== তথ্যসূত্র =="}