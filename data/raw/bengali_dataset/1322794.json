{"pageid": 1322794, "title": "পুলিহরা", "url": "https://bn.wikipedia.org/wiki?curid=1322794", "content": "পুলিহরা (পুলিওগারে, পুলিওদারাই, পুলিঞ্চোরু, কোকুম ভাত,  অথবা সহজভাবে লেবু বা তেঁতুলের টক ভাত বা পাবন মারুথি নামে পরিচিত) হল দক্ষিণ ভারতীয় রাজ্য তেলঙ্গানা, অন্ধ্রপ্রদেশ, কর্ণাটক, কেরালা এবং তামিল নাড়ুতে খাওয়া একটি খুব সাধারণ এবং ঐতিহ্যবাহী ভাত রান্নার প্রকার।   দক্ষিণ ভারতীয় ভাষায় পুলি অর্থ 'ট্যাঙ্গি' বা 'টক'। রান্নার অন্যতম প্রধান উপাদান হিসেবে কোকম বা তেঁতুলের ব্যবহারের ফলে রান্নার এই স্বাদ হয়।\n\n\n== প্রস্তুতি ==\nকোকম, তেঁতুল, লেবু বা কাঁচা আমকে প্রধান টক উপাদান হিসাবে ব্যবহার করে পুলিহরা তৈরি করা হয়। এর সাথে থাকে মশলা, মসুর ডাল, চিনাবাদাম এবং গুড়ের মিশ্রণ। এগুলি তেলে ভেজে রান্না করা হয় এবং এর সাথে ভাজা কারি পাতা দিয়ে ভাতের মধ্যে মিশ্রিত করা হয়। এটি দুই দিন তাজা থাকে। তাই, অনেক দক্ষিণ ভারতীয় পর্যটক দীর্ঘ ভ্রমণের সময় তৈরি করে রাখা এই তেঁতুল ভাত নিয়ে যান।\nপুলিহরা গোজ্জু (কাই) বা পুলিহোরা পোডি (গুঁড়ো) প্রায়ই দক্ষিণ ভারতের বাড়িতে তৈরি করা হয় এবং কয়েক মাস ধরে সংরক্ষণ করা হয়। একটি পাত্রে এটি রান্না করা ভাতের সাথে মিশিয়ে ঝটপট পুলিহরা তৈরি করা হয়।\nপুলিহরা সাধারণত বিশেষ উপলক্ষে এবং উৎসবের দিনে রান্না করা হয়। বেশিরভাগ দক্ষিণ ভারতীয় মন্দিরে এবং সেই সঙ্গে দক্ষিণ ভারতীয় বাড়িতে একে প্রসাদম নামে ঈশ্বরের কাছে উপস্থাপন করা হয়। এটিকে পুজোরই একটি অংশ বলে ধরা হয়। মন্দিরে, ভক্তরা দর্শনের পরে এটি পেতে সারিবদ্ধ হন।\n\n\n== আরও দেখুন ==\nচিত্রান্না (লেবু ভাত)\n\n\n== তথ্যসূত্র =="}