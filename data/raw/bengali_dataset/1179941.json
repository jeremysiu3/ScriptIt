{"pageid": 1179941, "title": "কেন্দ্রীয় বাণিজ্যিক এলাকা", "url": "https://bn.wikipedia.org/wiki?curid=1179941", "content": "কেন্দ্রীয় বাণিজ্যিক এলাকা হল একটি শহরের বাণিজ্যিক ও ব্যবসায়িক কেন্দ্র। এতে বাণিজ্যিক স্থান এবং ব্যবসায়িক কার্যালয় ভবন থাকে। বড় শহরগুলিতে এটিকে প্রায়শই শহরের আর্থিক প্রতিষ্ঠান এলাকার সমার্থক হিসাবে বিবেচনা করা হয়। ভৌগোলিকভাবে এটি প্রায়শই নগরকেন্দ্রের সাথে মিলে যায়। তবে এই ধারণাগুলি সাধারণত সমার্থক নয়: অনেক শহরে এমনও কেন্দ্রীয় বাণিজ্যিক এলাকা রয়েছে যেটি এর সাংস্কৃতিক কেন্দ্র হতে দূরবর্তী কোনও এলাকায় অবস্থিত আবার কোনও কোনও শহরে একই সাথে একাধিক কেন্দ্রীয় বাণিজ্যিক এলাকা থাকে। কেন্দ্রীয় বাণিজ্যিক এলাকাকে শহরের মধ্যে এমন একটি এলাকা হিসেবে চিহ্নিত করা হয়, যেখানে সর্বোচ্চ গমনযোগ্যতা রয়েছে এবং অন্য যেকোনও এলাকার তুলনায় বিশেষ পণ্য ও পরিষেবার বৃহত্তর বৈচিত্র্য এবং ঘনত্ব রয়েছে।\n\n\n== বাংলাদেশ ==\nবাংলাদেশের বৃহৎ নগরগুলোতে কেন্দ্রীয় বাণিজ্যিক এলাকার উদাহরণ দেখা যায়; এমনকি ঢাকা মহানগরে এরকম একাধিক কেন্দ্রীয় বাণিজ্যিক এলাকা রয়েছে। মতিঝিল হলো বাংলাদেশের সবচেয়ে বড় কেন্দ্রীয় বাণিজ্যিক এলাকা; এছাড়াও রয়েছে চট্টগ্রামের আগ্রাবাদ, রাজশাহীর সাহেববাজার, সিলেটের জিন্দাবাজার, ঢাকার গুলিস্তান প্রভৃতি।\n\n\n== আরও দেখুন ==\nনগরকেন্দ্র\nমেইন স্ট্রিট\n\n\n== তথ্যসূত্র =="}