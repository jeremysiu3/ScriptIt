{"pageid": 1438652, "title": "কলারোয়া সরকারি কলেজ", "url": "https://bn.wikipedia.org/wiki?curid=1438652", "content": "কলারোয়া সরকারি কলেজ সাতক্ষীরা জেলার কলারোয়া উপজেলার একটা সরকারি কলেজ। কলেজটি ১৯৬৯ সালে প্রতিষ্ঠিত হয়।\n\n\n== ইতিহাস ==\n১৯৬৯ সালে সাতক্ষীরা জেলার কলারোয়া উপজেলায় কলারোয়া কলেজ নামে একটি কলেজ স্থাপিত হয়। কলেজটি প্রতিষ্ঠায় প্রধান পৃষ্ঠপোষক ছিলেন সফিউর রহমান এবং প্রতিষ্ঠাতা সম্পাদক ছিলেন শেখ আমানুল্লাহ। কলেজের প্রথম অধ্যক্ষ ছিলেন মোহাম্মদ আব্দুস সোবাহান।\n\n\n=== সরকারিকরণের ইতিহাস ===\n১৯৮৮ সালে কলারোয়া কলেজ সরকারি কলেজে উন্নীত হয় এবং 'কলারোয়া সরকারি কলেজ নামে যাত্রা শুরূ করে। কলেজটি সরকারিকরণে আজিজুল হক চৌধুরী, শাহাদাৎ হোসেন ও নুরূল হক গাজী বিশেষ ভূমিকা পালন করেছিলেন।\n\n\n== বিভাগসমূহ ==\nকলারোয়া সরকারি কলেজে উচ্চ মাধ্যমিক পর্যায়ে যশোর বোর্ডের অধীনে ০৩টি বিভাগ রয়েছে। জাতীয় বিশ্ববিদ্যালয়ের অধীনে ০২ ধরনের স্নাতক (সম্মান) কোর্স ও ০৬টি বিষয়ে অনার্স কোর্স চালু রয়েছে।\n\nস্নাতক (সম্মান)\nবি.এ.\nবি.বি.এস.\nঅনার্স কোর্স\nবাংলা\nইতিহাস\nরাষ্ট্রবিজ্ঞান\nহিসাববিজ্ঞান\nব্যবস্থাপনা\nউদ্ভিদবিদ্যা\n\n\n== উল্লেখযোগ্য শিক্ষার্থী ==\nআসাদুল্লাহ আল-গালিব - বাংলাদেশী শিক্ষাবিদ ও গবেষক আলেম\nফিরোজ আহম্মেদ স্বপন - সাতক্ষীরা-১ আসনের সাবেক সংসদ সদস্য\n\n\n== তথ্যসূত্র =="}