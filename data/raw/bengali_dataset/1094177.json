{"pageid": 1094177, "title": "এ আর ইউসুফ", "url": "https://bn.wikipedia.org/wiki?curid=1094177", "content": "এ আর ইউসুফ (১ জানুয়ারি ১৯৩২ — ১১ জানুয়ারি ২০০২) বাংলাদেশী রাজনীতিবিদ ও আইনজীবী ছিলেন। এরশাদের মন্ত্রিসভায় তিনি কয়েকটি মন্ত্রণালয়ে মন্ত্রী হিসেবে দায়িত্ব পালন করেন।\n\n\n== প্রাথমিক জীবন ==\nএ আর ইউসুফ ১ জানুয়ারি ১৯৩২ সালে ভারতের দিল্লীর এক মুসলিম পরিবারে জন্মগ্রহণ করেন। তার পিতা কে.আর খাদেম ব্রিটিশ ভারতের এসডিও ছিলেন।\n১৯৪৮ সালে এসএসসি ও ১৯৫০ সালে এইচএসসি পাশ করেন। পরবর্তীতে জগন্নাথ কলেজ থেকে বিএ পাশ করে এলএলবি ডিগ্রী সম্পন্ন করেন। তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগ থেকে মাস্টার্স ডিগ্রী সম্পন্ন করেন। তিনি ১৯৬৫ সালে ইংল্যান্ড থেকে \"ব্যারিস্টার এ্যাট ল\" ডিগ্রী লাভ করেন।\n\n\n== রাজনৈতিক জীবন ==\nএ আর ইউসুফ ছাত্রজীবনে এ.টি.এম তাহা ও ফরমানুল্লাহ খান সহ ন্যাশনাল স্টুডেন্ট ফ্রন্ট (এন.এস.এফ) প্রতিষ্ঠা করেন। পরবর্তীতে গভর্নর মোনায়েম খান ন্যাশনাল স্টুডেন্ট ফ্রন্ট (এনএসএফ) নিয়ন্ত্রণ নিয়ে তাকে দল থেকে বাদ করে দেন।\nতিনি ১৯ জানুয়ারি ১৯৮৫ থেকে ১৭ ফেব্রুয়ারি ১৯৮৫ সাল পর্যন্ত বাংলাদেশের বাংলাদেশের আইন, বিচার ও সংসদ বিষয়ক মন্ত্রী ছিলেন। তিনি ১৯ জানুয়ারি ১৯৮৫ থেকে ১১ অক্টোবর ১৯৮৫ সাল পর্যন্ত বাংলাদেশের বেসামরিক বিমান পরিবহন ও পর্যটন মন্ত্রী ছিলেন।\nবাংলাদেশের তথ্যমন্ত্রী হিসেবেও তিনি ১৯ জানুয়ারি ১৯৮৫ থেকে ৪ জুলাই ১৯৮৫ পর্যন্ত দায়িত্ব পালন করেন।\nতিনি অর্থের অভাবে মন্ত্রীত্বের পদ থেকে ইস্তফা দিয়েছিলেন।\n\n\n== তথ্যসূত্র =="}