{"pageid": 1480779, "title": "ইয়ায়লাগুল রামাজানোভা", "url": "https://bn.wikipedia.org/wiki?curid=1480779", "content": "ইয়ায়লাগুল রামাজানোভা (আজারবাইজানি: Yaylagul Ramazanova; জন্ম: ১৮ জানুয়ারি ১৯৯০) হলেন একজন আজারবাইজানী তীরন্দাজ, যিনি আজারবাইজানের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৫ সালে তীরন্দাজীতে অভিষেক করা রামাজানোভা আজারবাইজানের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nইয়ায়লাগুল রামাজানোভা ১৯৯০ সালের ১৮ই জানুয়ারি তারিখে আজারবাইজানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nরামাজানোভা আজারবাইজানের প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৩টি ১০ পয়েন্ট অর্জন করে সর্বমোট ৬৪৭ পয়েন্ট নিয়ে তিনি ৩৯তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২৬তম স্থান অধিকারী চীনের আন ছিশুয়ানের মুখোমুখি হয়েছিলেন, যেখানে তিনি ৬–৫ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে মিশেল ক্রোপেনের কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ইয়ায়লাগুল রামাজানোভা (ইংরেজি)\nঅলিম্পিকস.কমে ইয়ায়লাগুল রামাজানোভা (ইংরেজি)"}