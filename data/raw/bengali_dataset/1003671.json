{"pageid": 1003671, "title": "মায়াপুর চন্দ্রোদয় মন্দির", "url": "https://bn.wikipedia.org/wiki?curid=1003671", "content": "শ্রী শ্রী চন্দ্রোদয় মন্দির কলকাতা থেকে ১৩০ কি.মি দূরে মায়াপুর চন্দ্রোদয় মন্দির অবস্থিত। এটি জলঙ্গী নদীর তীরে অবস্থিত ইসকন দ্বারা নবনির্মিত নগরী। নদীয়া জেলায় অবস্থিত শ্রীধাম নবদ্বীপ শ্রী চৈতন্য মহাপ্রভুর জন্মস্থান হিসেবে খ্যাত তাহার পাশ্বে স্থিত। মায়াপুরের প্রধান পর্যটন কেন্দ্র এই মন্দির। আন্তর্জাতিক কৃষ্ণভাবনামৃত সংঘ ইসকন সদর দপ্তর হলো এই মায়াপুর চন্দ্রোদয় মন্দির।\n\n\n== অবস্থান, স্থাপত্য ও উপাসনালয় ==\n\nমন্দিরটি ভারতীয় রাজ্য পশ্চিমবঙ্গের নদীয়া জেলায় গঙ্গা ও জলঙ্গী নদীর সঙ্গমে গাঙ্গেয় বদ্বীপ অঞ্চলে অবস্থিত। বদ্বীপ অঞ্চল গড়ে সমুদ্রপৃষ্ঠ থেকে ৩৬ ফুট (১১ মিটার) উপরে অবস্থিত। গঙ্গা নদী মন্দির চত্বরের পশ্চিম পার্শ্বে প্রবাহিত হয়, অন্যদিকে জলঙ্গী নদী দক্ষিণ পার্শ্বে প্রবাহিত হয়।\nঅভয়চরণারবিন্দ ভক্তিবেদান্ত স্বামী প্রভুপাদ বিংশ শতাব্দীতে মায়াপুরকে একটি তীর্থস্থান হিসাবে প্রতিষ্ঠা করেছিলেন। মন্দির বা মন্দির চত্বরটি বেশকিছু ব্বহবন ভবন ও অবকাঠামো নিয়ে গঠিত, যেগুলি হল শ্রী শ্রী রাধা মাধব মন্দির, শ্রীল প্রভুপাদের পুষ্প সমাধি মন্দির ও শ্রীলা প্রভুপাদের ভজন কুটির। এছাড়াও বৈদিক তারামণ্ডল মন্দির বা টেম্পেল অব বৈদিক প্ল্যানেটরিয়াম নামের একটি নির্মাণাধীন বৃহৎ মন্দির মায়াপুর চন্দ্রোদয় মন্দির চত্বরের অন্তর্গত রয়েছে।\nশ্রী শ্রী রাধা মাধব মন্দিরে অষ্ট সখী পরিবৃত রাধা মাধবের মূর্তি রয়েছে রয়েছে। মাধব (কৃষ্ণ) বাঁশি বাজানোর ভঙ্গিতে দাঁড়িয়ে আছে, এবং তার বাম পার্শ্বে রাধা দাঁড়িয়ে আছে। এই মন্দিরের মাঝখানে দয়াময় নৃসিংহদেবের মূর্তি রয়েছে। মন্দিরে ১৯৮৬ খ্রিস্টাব্দে ডাকাতদের আক্রমণের পর নৃসিংহদেবের মূর্তি এখানে স্থাপন করা হয়েছিল। শ্রীল প্রভুপাদের পুষ্প সমাধি মন্দিরে শ্রীল প্রভুপাদের একটি বড় আকারের পিতলের মূর্তি পূজা করা হয়েছে। সমাধি মন্দিরে বিস্তৃত বাগান রয়েছে। সমাধির ভিতরে একটি বড় ডায়োরামা প্রদর্শনী শ্রীল প্রভুপাদের জীবন এবং ইসকনকে প্রতিষ্ঠার জন্য তার সংগ্রামকে চিত্রিত করে। মন্দিরের বাইরের দেয়ালগুলি শ্রীমদ-ভাগবতমের বিভিন্ন বর্ণনা টেরা-কোটা শিল্পের মাধ্যমে সজ্জিত রয়েছে। ভজন কুটির হল খড়ের কুঁড়েঘর, যেখানে প্রথম প্রধান ভবন (লোটাস বিল্ডিং) নির্মিত হওয়ার সময় শ্রীল প্রভুপাদ ১৯৭২ থেকে ১৯৭৬ সাল পর্যন্ত ছিলেন। শ্রীল প্রভুপাদের নির্দেশ অনুসারে এখানে একটি ২৪ ঘন্টা কীর্তন অনুষ্ঠিত হয়। কুটিরে নিম কাঠের দ্বারা নির্মিত নিতাই গৌরসুন্দরের মূর্তি রয়েছে। বৈদিক তারামণ্ডল মন্দিরে রাধাকৃষ্ণের মূর্তি রয়েছে।\n\n\n== ইতিহাস ==\nজলঙ্গী নদীর তীরে অবস্থিত এই মন্দির। প্রভুপাদের উদ্যোগে ও প্রচেষ্টার ফলে ১৯৬৭ সালে প্রতিষ্ঠিত হয় এই মন্দির। ৩৫ তলা বাড়ির সমান এই মন্দির। এই মন্দিরে অনেক ভক্ত ইউরোপ ও আমেরিকা থেকে আসেন। বৈদিক তারামণ্ডল মন্দির  বর্তমানে  নির্মাণাধীন রয়েছে। পুরোপুরি কাজ শেষ হলে এই মন্দিরই হবে বিশ্বের দ্বিতীয় উচ্চতম মন্দির বা ধর্মস্থান এবং বৃহত্তম হিন্দু মন্দির। নদীয়া অবস্থিত নবদ্বীপ ধাম শ্রী চৈতন্য মহাপ্রভুর জন্মস্থান হিসেবে খ্যাত। আন্তর্জাতিক কৃষ্ণ ভবনামমৃত সংঘ ইস্কনের সদর দপ্তর হলো এই মায়াপুর চন্দ্রোদয় মন্দির।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরো দেখুন ==\nইসকন প্রবর্তক শ্রীকৃষ্ণ মন্দির\nমায়াপুর\nশ্রীল প্রভুপাদের পুষ্প সমাধি মন্দির\n\n\n== তথ্যসূত্র ==\n\n\n== বহিঃ সংযোগ ==\nজগন্নাথের ভোগে পিৎজা-বার্গার\nরাস্তায় রথ প্রায় নেই, যাত্রা কোলে-পাল্কিতে\nইস্কনে নমাজ-সংকীর্তনে সম্প্রীতির সুর"}