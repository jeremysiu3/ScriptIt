{"pageid": 1335028, "title": "মঞ্জু রানি", "url": "https://bn.wikipedia.org/wiki?curid=1335028", "content": "মঞ্জু রানি (জন্ম ২৬শে অক্টোবর ১৯৯৯) একজন ভারতীয় বক্সার। তিনি ২০১৯ এআইবিএ মহিলা বিশ্ব বক্সিং চ্যাম্পিয়নশিপে রৌপ্য পদক জিতেছেন। এছাড়াও তিনি ২০১৯ সালে বুলগেরিয়াতে অনুষ্ঠিত স্ট্র্যান্ডজা মেমোরিয়াল বক্সিং টুর্নামেন্ট রৌপ্য পদক জিতেছিলেন। তিনি ২০১৭ সালে  থাইল্যান্ড ওপেন এবং ইন্ডিয়া ওপেন দুটিতেই ব্রোঞ্জ পদক জিতেছিলেন।\n\n\n== পটভূমি ==\nরানি হরিয়ানার রোহতক জেলার রিথাল ফোগাট গ্রামের বাসিন্দা। তাঁর বাবা ছিলেন একজন বর্ডার সিকিউরিটি ফোর্স আধিকারিক, যিনি ২০১০ সালে ক্যান্সারে মারা যান। রানি প্রথমে কাবাডি খেলা শুরু করেছিলেন, কিন্তু তাঁর প্রশিক্ষক তাঁকে বক্সিং শুরু করার পরামর্শ দিয়েছিলেন। ২০১২ সালের লন্ডন গ্রীষ্মকালীন অলিম্পিকে ভারতীয় বক্সার এমসি মেরি কমের ব্রোঞ্জ জয়ী প্রদর্শন থেকে অনুপ্রাণিত হয়ে, রানি বক্সিংয়ে চলে আসেন।\n\n\n== খেলাধুলা ==\nরানি ২০১৯ সালে, ৪৮ কেজি বিভাগের ফাইনালে সালে বুলগেরিয়ার স্ট্র্যান্ডজা মেমোরিয়াল বক্সিং টুর্নামেন্ট রৌপ্য পদক জিতেছিলেন। তিনি ফাইনালে ফিলিপাইনের জোসি গাবুকোর কাছে হেরে যান। রাশিয়ার একেতেরিনা পাল্টসেভার কাছে লাইট ফ্লাইওয়েট ফাইনালে হেরে যাওয়ার পরে তিনি ২০১৯ এআইবিএ মহিলা বিশ্ব বক্সিং চ্যাম্পিয়নশিপে রৌপ্য পদকও জিতেছিলেন।\n২০১৯ সালে রানি স্পোর্টস ম্যানেজমেন্ট ফার্ম ইনফিনিটি অপটিমাল সলিউশন (আইওএস) এর সাথে চুক্তি স্বাক্ষর করেন যারা তাঁর অনুমোদন এবং বাণিজ্যিক স্বার্থ দেখাশোনা করবে। ২০২০ সালের নভেম্বরে, রানি স্পনসরশিপ চুক্তি পূরণ না করার জন্য আইওএস স্পোর্টস অ্যান্ড এন্টারটেইনমেন্টের চুক্তির সমাপ্তির নোটিশ প্রদান করেছিলেন।\n\n\n== তথ্যসূত্র =="}