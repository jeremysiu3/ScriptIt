{"pageid": 1418594, "title": "এস্তাদি ন্যাসিওনাল", "url": "https://bn.wikipedia.org/wiki?curid=1418594", "content": "এস্তাদি ন্যাসিওনাল ২০১৩ সালে নির্মিত, অ্যান্ডোরা লা ভেলায় অবস্থিত একটি স্টেডিয়াম। এটি অ্যান্ডোরার জাতীয় স্টেডিয়াম। ২০১৪ সাল হতে স্টেডিয়ামটি অ্যাসোসিয়েশন ফুটবল এবং রাগবি ইউনিয়নের খেলার জন্য ব্যবহৃত হয়। এটির ধারণক্ষমতা ৩৩০৬ জন, এটির মাঠ কৃত্রিম ঘাসে তৈরি। দেশটির জাতীয় ফুটবল ও রাগবি দল ছাড়াও এটি দেশটির ক্লাব ফুটবল দল এফসি অ্যান্ডোরা'র স্বাগতিক মাঠ হিসেবে নিয়মিত ব্যবহৃত হয়।\n\n\n== ইতিহাস ==\nস্টেডিয়ামটি ক্যাম্প ডি'এসপোর্টস ডেল এমআই কনসেল জেনারেলের পুরনো মাঠে নির্মিত হয়েছিল। ২০১৩ সালে নির্মাণ শুরু হয় এবং ২০১৪ সালে শেষ হয়।\nস্টেডিয়ামটি অ্যান্ডোরা জাতীয় ফুটবল দল এবং আন্দোরা জাতীয় রাগবি ইউনিয়ন দলের স্বাগতিক মাঠ। এখানে ২০১৪ সালের ৯ সেপ্টেম্বর প্রথম আনুষ্ঠানিক খেলা হয়েছিল। এটি ছিল উয়েফা ইউরো ২০১৬ বাছাইপর্বের গ্রুপ বি- খেলা।সে ম্যাচে ওয়েলসের কাছে ১-২ ব্যবধানে পরাজয় অ্যান্ডোরা পরাজিত হয়। ম্যাচের এক সপ্তাহ আগে উয়েফার পরিদর্শকরা মাঠটির ত্রিজি কৃত্রিম ঘাসকে ম্যাচের উপযোগী হিসেবে অনুমোদন দেয়।\n২০১৫ সালের আগস্টে, অ্যান্ডোরা সরকার এফসি অ্যান্ডোরাকে ২০১৫-১৬ মৌসুমের প্রথম দুই মাস এস্তাদি ন্যাসিওনালে তাদের স্বাগতিক মাঠ হিসেবে ব্যবহারে সম্মতি দেয়, সেসময় ক্লাবটির নিজস্ব ভেন্যু ক্যাম্প দে লা বোর্দা মাতুতে নির্মাণকাজ চলছিল।\n২০২১ সালের জুলাই মাসে, অ্যান্ডরা সরকার এই স্টেডিয়ামে প্রাইমরা ডিভিশন আরএফইএফ (স্পেনের তৃতীয় বিভাগ ফুটবল লিগ) -এ ম্যাচ খেলার জন্য এফসি অ্যান্ডোরা সাথে একটি চুক্তি করে।\n২০২১ সালের ৮ অক্টোবর ২০২২ ফিফা বিশ্বকাপ বাছাইপর্বে ইংল্যান্ডের সাথে অ্যান্ডোরার খেলার একদিন আগে, স্টেডিয়ামের টেলিভিশন গ্যান্ট্রিতে আগুন লেগে যায়। ধাতব গ্যান্ট্রি এবং টেলিভিশন সরঞ্জামগুলির ব্যাপক ক্ষতি হয়েছিল, মাঠের পাশের ভিএআর মনিটরগুলির একটি ধ্বংস হয়ে যায়, একটি ডাগআউটের কিছু আসন গলে যায় এবং কৃত্রিম টার্ফের কিছু অংশ পুড়ে ছিল। পরবর্তী কয়েক ঘন্টার মধ্যে এসব মেরামত করা হয়েছিল, যেন অগ্নিকান্ডের পরেও ম্যাচটি স্টেডিয়ামে আয়োজন হয়।\n\n\n== তথ্যসূত্র ==\n\n\n== বহিঃসংযোগ ==\nইইউ ফুটবল ইনফোতে ইস্তাদি ন্যাসিওনাল"}