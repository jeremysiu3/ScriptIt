{"pageid": 1187710, "title": "লায়লা মজনু (২০১৮-এর চলচ্চিত্র)", "url": "https://bn.wikipedia.org/wiki?curid=1187710", "content": "লায়লা মজনু (হিন্দুস্তানি উচ্চারণ: [lɛːlaː mədʒnuː]) হল অবিনাশ তিওয়ারি ও তৃপ্তি ডিমরি অভিনীত একটি প্রণয়ধর্মী চলচ্চিত্র। চলচ্চিত্রটি ২০১৮ সালে হিন্দি ভাষায় মুক্তি পায়। এটি প্রযোজনা করেছেন ইমতিয়াজ আলী এবং সহ-প্রযোজক হিসেবে আছেন একতা কাপুর, শোভা কাপুর এবং প্রীতি আলি। \nচলচ্চিত্রটি ৭ সেপ্টেম্বর, ২০১৮ সালে প্রেক্ষাগৃহে মুক্তি পায়। যদিও মুক্তির পরে বাণিজ্যিকভাবে অসফল ছিলো, পরবর্তীতে অনলাইনে মুক্তির পরে চলচ্চিত্রটি এর গল্প এবং অভিনয়শিল্পীদের অভিনয়ের জন্য সমালোচকদের প্রশংসা লাভ করে।\n\n\n== কাহিনী সংক্ষেপ ==\nলায়লা প্রেমের ভান করে ছেলেদের তার প্রতি আকৃষ্ট করে জ্বালাতন করতে পছন্দ করেন। শহরের নামকরা একটি পরিবারে তার জন্ম।\nএকদিন তাঁর কায়েস নামের এক ধনী ছেলের সাথে দেখা হয়, যার পরিবারের সাথে তার পরিবার মামলা মোকদ্দমার মধ্য দিয়ে যাচ্ছিল। তাদের পরিবারের মধ্যকার শত্রুতা সত্ত্বেও, তারা উভয়ই একে অপরের প্রেমে পড়ে যায়। কিন্তু যখন লায়লার পরিবার তাদের সম্পর্কের কথা জানতে পারে, তখন তারা তার বাবার রাজনৈতিক সহকারী ইব্বানের সাথে তার বিয়ে ঠিক করে। যদিও লায়লা তার বাবাকে বোঝানোর জন্য কায়েসের জন্য অপেক্ষা করে; কিন্তু কায়েস তার বাবাকে অসম্মান করে কথা বললে সে কায়েসের সাথে সম্পর্ক ছিন্ন করে। কায়েস তাকে বলে যে সে তাকে আর কখনো বিরক্ত করবে না এবং প্রয়োজন হলে তাকে খুঁজে নিতে।\nচার বছর পর, কায়েস তার বাবার শেষকৃত্যের জন্য লন্ডন থেকে ফিরে আসে। সে তখনও লায়লার সাথে দেখা করেনি। মাতাল এমএলএ স্বামীর হাতে নিয়মিয় নির্যাতিত হতে থাকা লায়লা কায়েসের ফিরে আসার কথা শুনে তার সাথে দেখা করার সিদ্ধান্ত নেয়। যখন লায়লা কায়েসকে দেখে, লায়লা বুঝতে পারে যে সে এই সমস্ত বছর কায়সের স্মৃতি আগলে লড়াই করছিল, যা তাকে একজন ভিন্ন ব্যক্তি করে তুলেছে। লায়লা তার স্বামীর বিরুদ্ধে দাঁড়ায় এবং ডিভোর্সের সিদ্ধান্ত নেয়। লায়লা কায়েসকে তার ডিভোর্স পর্যন্ত অপেক্ষা করতে বলে। তবে ডিভোর্সের আগেই তার স্বামী সড়ক দুর্ঘটনায় মারা যায়। অন্ত্যেষ্টিক্রিয়ার দিন লায়লা কায়েসের সাথে পালিয়ে যাওয়ার সিদ্ধান্ত নেয় কিন্তু তার বাবা তাকে না করতে বলেন এবং তাকে প্রতিশ্রুতি দেন যে কয়েক সপ্তাহ পরে সে কায়েসকে বিয়ে করতে পারবে। লায়লা আবার কায়েসকে তার জন্য অপেক্ষা করতে বলে।\nকায়েস তার জন্য বছরের পর বছর অপেক্ষা করছিল, সে অনুভব করে যে সে কখনই লায়লার সাথে একত্রিত হবে না এবং এই চিন্তা তাকে অদ্ভুত করে তোলে। সে হ্যালুসিনেশনে লায়লাকে দেখা শুরু করে, তার সাথে কথা বলেন এবং অবশেষে একটি পাহাড়ে চলে যায়। তার পরিবার, বন্ধুবান্ধব এবং লায়লা অনেক দিন ধরে তাকে খোঁজে কিন্তু পায়না। কায়েস মনে করে যে লায়লা তার সাথে আছে এবং তার সাথে পাহাড়ে জীবন শুরু করে। কিছু লোক তাকে ধরে বাড়িতে ফিরিয়ে নিয়ে আসে। সেখানে সে লায়লাকে চিনতে পারে কিন্তু তার ধারণা, লায়লা আলাদা কোনো ব্যক্তি নয়, সে সর্বত্র আছে এবং বিভিন্ন দিক নির্দেশ করছে।\nলায়লা বুঝতে পারে যে সে তাকে চিরতরে হারিয়েছে এবং শোকে মারা যায়। এরপর সম্পূর্ণ উন্মাদ কায়েস তার সমাধিস্থলে ছুটে যায়, পড়ে যায় এবং গুরুতর আহত হয়। তারপর সে উঠে লায়লার দিকে তাকিয়ে হাসে এবং পাহাড়ের দিকে দৌড়ে চলে যায়।\n\n\n== অভিনয়ে ==\nকায়েস ভাট/মজনু চরিত্রে অবিনাশ তিওয়ারি\nলায়লা চরিত্রে তৃপ্তি ডিমরি\nজসমিত চরিত্রে ফারহানা ভাট\nশামা চরিত্রে দোয়া ভাট\nসারওয়ার চরিত্রে বেঞ্জামিন গিলানি\nমাসুদ চরিত্রে পারমিত শেঠি\nইবান চরিত্রে সুমিত কৌল\nআমব্রিন চরিত্রে সাহিবা বালি\nজায়েদ চরিত্রে আবরার কাজী\nলায়লার খালা চরিত্রে শাগুফতা আলী\nশশাঙ্ক ব্যাস\nকায়েসের শালা চরিত্রে মীর সারওয়ার\nকায়েসের বোন চরিত্রে বসুন্ধরা কাউল\nলায়লার মা চরিত্রে সুজাতা সেহগাল\nতৌসিফ চরিত্রে আরজে রফিক\nউমর চরিত্রে মুমিন রফিক\nরাসুল চরিত্রে শহীদ গুলফাম\n\n\n== সঙ্গীত ==\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে লায়লা মজনু  (ইংরেজি)\nবলিউড হাঙ্গামায় লায়লা মজনু"}