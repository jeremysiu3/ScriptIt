{"pageid": 1440506, "title": "অলিউল হক রুমি", "url": "https://bn.wikipedia.org/wiki?curid=1440506", "content": "অলিউল হক রুমি (২৪ অক্টোবর ১৯৬৪ – ২২ এপ্রিল ২০২৪) ছিলেন একজন বাংলাদেশী মঞ্চ ও টেলিভিশন অভিনেতা। তিনি তিন দশকেরও বেশি সময় অভিনয় জগতে কাজ করেছেন। তিনি বেশ কয়েকটি চলচ্চিত্রেও অভিনয় করেছেন।\n\n\n== কর্মজীবন ==\n১৯৮৮ সালে ‘এখনও ক্রীতদাস’ নাটকের মধ্যদিয়ে তার অভিনয় জীবন শুরু হয়েছিল। একই বছর ‘কোন কাননের ফুল’ নাটক দিয়ে ছোট পর্দায় অভিষেক হয়। ২০০৯ সালের দরিয়াপাড়ের দৌলতি চলচ্চিত্রে অভিনয়ের মধ্যদিয়ে বড় পর্দায় অভিষেক হয়। তার উল্লেখযোগ্য কয়েকটি নাটক হচ্ছে— সাজেশন সেলিম, বোকাসোকা তিনজন, মেকাপ ম্যান, ঢাকা টু বরিশাল, ঢাকা মেট্রো লাভ, বাপ বেটা দৌড়ের উপর, আমেরিকান সাহেব, জার্নি বাই বাস, বাকির নাম ফাঁকি, রতনে রতন চিনে, চৈতা পাগল, জীবনের অলিগলি, যমজ (ধারাবাহিক) ও মেঘে ঢাকা শহর।\nঅভিনয়ের পাশাপাশি বাংলাদেশের একটি জাতীয় পত্রিকা দৈনিক ইত্তেফাক -এ কাজ করেছেন।\n\n\n== ব্যক্তিজীবন ==\nঅলিউল হক রুমির বাবা বীর মুক্তিযোদ্ধা আজিজুল হক ও মা হামিদা হক। তিন ভাই ও তিন বোনের মধ্যে তিনি সবার ছোট।\n\n\n=== মৃত্যু ===\nতিনি কোলন ক্যানসারে  আক্রান্ত হওয়া অবস্থায় ২০২৪ সালের ২২ এপ্রিল ঢাকার একটি বেসরকারি হাসপাতালে চিকিৎসাধীন অবস্থায় শেষ নিঃশ্বাস ত্যাগ করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে অলিউল হক রুমি (ইংরেজি)"}