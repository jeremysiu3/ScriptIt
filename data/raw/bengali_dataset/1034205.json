{"pageid": 1034205, "title": "মীরা আগরওয়াল", "url": "https://bn.wikipedia.org/wiki?curid=1034205", "content": "মীরা আগরওয়াল (জন্ম: ১৫ মে ১৯৬১) হলেন ভারতীয় জনতা পার্টির (বিজেপি) একজন রাজনীতিবিদ। তিনি নবগঠিত উত্তর দিল্লি পৌর কর্পোরেশনের প্রথম মেয়র। তিনি ১৯৯৮ সালে দিল্লির নগরাধ্যক্ষ (এমসিডি ) পদে নিযুক্ত প্রথম নারী। তিনি সাওয়ান পার্ক ওয়ার্ড থেকে নির্বাচিত হয়েছেন।\n\n\n== প্রাথমিক জীবন ==\nমীরা আগরওয়াল ভারতের দিল্লিতে একটি হিন্দু পরিবারে জন্মগ্রহণ করেছিলেন। তার পিতা প্রয়াত লালরাম বিলাস গুপ্ত ছিলেন একজন মুক্তিযোদ্ধা, প্রতিষ্ঠার পর থেকে রাষ্ট্রীয় স্বয়ংসেবক সঙ্ঘের (আরএসএস) একজন বিশিষ্ট সদস্য ‌ও দিল্লির একজন সুপরিচিত সমাজসেবক। তিনি মডেল টাউন সরকারী বালিকা উচ্চ মাধ্যমিক বিদ্যালয় থেকে প্রাথমিক শিক্ষার পড়াশোনা শেষ করেছিলেন। তারপরে দিল্লি বিশ্ববিদ্যালয়ের হিন্দু কলেজে ভর্তি হয়েছিলেন। তিনি দিল্লি বিশ্ববিদ্যালয়ের আইন কেন্দ্র ক্যাম্পাস  থেকে আইন বিষয়ে স্নাতক ডিগ্রি অর্জন  করেছিলেন। দিল্লির উচ্চ আদালতের বিচারক হওয়ার আগে তিনি একজন আইনজীবী ছিলেন।\nমীরা আগরওয়াল কলেজ-জীবনে অখিল ভারতীয় ছাত্র পরিষদ (এবিভিপি) দিয়ে তার রাজনৈতিক জীবন শুরু করেছিলেন। একজন ছাত্রী হিসাবে তিনি জনবক্তৃতা এবং অন্যান্য সামাজিক কার্যক্রমে খুব সক্রিয় ছিলেন।\n\n\n== দায়িত্বপালন ==\n২০১৩— ভাইস প্রেসিডেন্ট, বিজেপি দিল্লি রাজ্য\n২০১২— বর্তমান সাওয়ান পার্কের সদস্য (কাউন্সিলর) (ওয়ার্ড নং ৬৬), উত্তর দিল্লি পৌর কর্পোরেশন (এনডিএমসি)\n২০১২-২০১৩— মেয়র, উত্তর দিল্লি পৌর কর্পোরেশন (এনডিএমসি)\n২০০৭-২০১২— কোহাত এনক্লেভের (ওয়ার্ড নং ৬৩) সদস্য (কাউন্সিলর), দিল্লি পৌর কর্পোরেশন (এমসিডি)\n২০০৭- ২০১০— স্থায়ী কমিটির সদস্য, দিল্লি পৌর কর্পোরেশন (এমসিডি)\n১৯৯৯— চেয়ারপারসন, শিক্ষা কমিটি, দিল্লি পৌর কর্পোরেশন (এমসিডি)\n১৯৯৮— সংসদীয় বোর্ডের সদস্য , বিজেপি দিল্লি রাজ্য\n১৯৯৮— দিল্লির নগরাধ্যক্ষ, দিল্লি পৌর কর্পোরেশন (এমসিডি)\n১৯৯৭-২০০২— মডেল টাউন থেকে দিল্লি পৌর কর্পোরেশনের (এমসিডি) সদস্য (কাউন্সিলর)\n\n\n== তথ্যসূত্র =="}