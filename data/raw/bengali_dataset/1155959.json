{"pageid": 1155959, "title": "লাল পাহাড়ির দেশে যা", "url": "https://bn.wikipedia.org/wiki?curid=1155959", "content": "লাল পাহাড়ির দেশে যা ১৯৭২ সালে অরুণ চক্রবর্তীর রচিত শ্রীরামপুর ইস্টিশনে মহুয়া গাছটা শীর্ষক কবিতার উপর ভিত্তিকারী একটি বাংলা লোকসংগীত।\nঅরুণ চক্রবর্তী ১৯৭২ সালের এপ্রিল মাসে শ্রীরামপুর স্টেশনের পাশ দিয়ে যাওয়ার সময় মহুয়া ফুলের গাছ ও ফুল দেখতে পান। এখানে (শ্রীরামপুর) মহুয়া গাছ ও ফুলকে দেখে বড্ড বেমানান মনে হয়েছিল। তার মনে হয়েছিল বাংলার ধান, আলু উৎপাদনের অঞ্চলে মহুয়া ফুলের গাছ ও ফুল কেন থাকবে, মহুয়া তো লাল পাহাড়রের (জঙ্গলমহল) রানি, ওকে তো সেখানেই মানায়। মহুয়া তো লাল মাটির গাছ। তার পর তিনি গানটি রচনা করেন।\nএরপর এই কবিতা ১৯৭৯ সালে প্রচলিত সুরে ভি বালসারার ব্যবস্থাপনায় বাঁকুড়ার ঝুমুর গায়ক সুভাষ চক্রবর্তী রেকর্ড করেন। বাউলদের অনুরোধে অরুণ আরো দু’টো পঙক্তি যোগ করেন। নতুন পঙক্তি দু'টিতে সুর করেন কবি নিজেই।\nঅনেক পরে বাংলা ব্যান্ড ‘ভূমি’ এই গানটি রেকর্ড করে। ব্যাপক জনপ্রিয়তাও পায়।\n\n\n== গানের কথা ==\n\n\n== বিতর্ক ==\n‘ভূমি’ এই গানটি রেকর্ড করলেও গীতিকারের নাম উল্লেখ না করায় শুরু হয় বিতর্ক। গান নিয়ে বিতর্ক প্রসঙ্গে সৌমিত্রর জানান ‘‘গীতিকারের নাম জানতাম না। তাই উল্লেখ করিনি। ভুল করেছিলাম। পরে অরুণদার কাছে ক্ষমাও চেয়েছি।’’ \n\n\n== সম্মাননা ==\nএই গানের পঞ্চাশ বছর পূর্তি উপলক্ষ্যে ‘সহজিয়া ফাউন্ডেশন’ ২০২২ সালের ৮ জুলাই রবীন্দ্র সদনে ‘লালপাহাড়ি'র স্রষ্টা অরুণ চক্রবর্তীকে সম্মান জানায়। ওই দিন ঝুমুর গায়ক সুভাষ চক্রবর্তীকেও সম্মান জানানো হয়। অনুষ্ঠানে সঙ্গীত জগতের বহু বিশিষ্ট ব্যক্তিত্ব উপস্থিত ছিলেন।\n\n\n== তথ্যসূত্র =="}