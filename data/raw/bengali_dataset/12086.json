{"pageid": 12086, "title": "মারাঠি ভাষা", "url": "https://bn.wikipedia.org/wiki?curid=12086", "content": "মারাঠি (मराठी মরাঠি) একটি ধ্রুপদী ইন্দো-আর্য ভাষা। এটি হিন্দি ও বাংলার সাথে ঘনিষ্ঠ সম্পর্কযুক্ত। ভারতের পশ্চিমাঞ্চলীয় মহারাষ্ট্র রাজ্যের প্রায় ৭ কোটি অধিবাসী এই ভাষায় কথা বলেন। মহারাষ্ট্রের বাইরে আরও প্রায় ৩০ লক্ষ লোক এ ভাষায় কথা বলেন। ভারতের ভাষাগুলির ভাষাভাষী সংখ্যার বিচারে হিন্দি এবং বাংলার পরে মারাঠির অবস্থান তৃতীয়।\n\n\n== বিস্তার ==\nভারতের বাইরে ইসরায়েল ও মরিশাস এ এটি প্রচলিত। বাংলা ভাষার মত মারাঠি ভাষার সাহিত্যও সুপ্রাচীন; দশম শতকে লেখা মারাঠি সাহিত্যের নিদর্শন পাওয়া গেছে।\n\nমারাঠি সংস্কৃত ভাষা থেকে মহারাষ্ট্রী প্রাকৃতের মধ্য দিয়ে উদ্ভূত হয়েছে। মহারাষ্ট্রী প্রাকৃত ভাষা খ্রিস্টীয় ১ম ও ২য় শতকে সাতবাহন রাজ্যের সরকারি ভাষা ছিল। তখন এটিই ছিল ভারতের সবচেয়ে বহুল প্রচলিত প্রাকৃত ভাষা। ১৫শ ও ১৬শ শতকে এসে এই ভাষা বর্তমান মারাঠিতে রূপ নেয়।\n\n\n== স্বীকৃতি ==\nমারাঠি ভারতের ২২টি সরকারি ভাষার ও ১৪টি আঞ্চলিক ভাষার একটি। এছাড়া গোয়া রাজ্যতে কোঙ্কণী ভাষার পাশাপাশি মারাঠিকেও সরকারি ভাষার মর্যাদা দেয়া হয়েছে। মহারাষ্ট্রের দৈনন্দিন যোগাযোগ, শিক্ষা, প্রশাসন, ব্যবসা, গণমাধ্যম ইত্যাদিতে এই ভাষাই প্রচলিত।\n\n\n== লিখন পদ্ধতি ==\nদেবনগরী লিপি, দেবনগরী ব্রেইল।\n\n\n== তথ্যসূত্র =="}