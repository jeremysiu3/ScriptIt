{"pageid": 1446365, "title": "ওয়ান্ডারল্যান্ড (২০২৪-এর চলচ্চিত্র)", "url": "https://bn.wikipedia.org/wiki?curid=1446365", "content": "ওয়ান্ডারল্যান্ড  (কোরীয়: 원더랜드, ইংরেজি: Wonderland) হল একটি দক্ষিণ কোরীয় বিজ্ঞান কল্পকাহিনীভিত্তিক প্রণয়ধর্মী চলচ্চিত্র, যা কিম তাই-ইয়ং দ্বারা রচিত ও পরিচালিত এবং এতে অভিনয় করেছেন বায়ে সুজি, পার্ক বো-গাম, জুং ইউ-মি, চোই উ-শিক এবং তাং ওয়েই।. এটি ভিডিও কলের মাধ্যমে পরিবারের একজন প্রয়াত সদস্য বা ভালবাসার মানুষের সাথে পুনরায় মিলিত হওয়ার গল্প বলে। চলচ্চিত্রটি দক্ষিণ কোরিয়ায় ২০২৪ সালের ৫ই জুন মুক্তি পেয়েছে।\n\n\n== সারসংক্ষেপ ==\nওয়ান্ডারল্যান্ড হল একটি কৃত্রিম বুদ্ধিমত্তা যা মৃত প্রিয়জনের সাথে ভিডিও কলের মাধ্যমে যোগাযোগের সুযোগ করে দেয়। একজন বিমান সেবিকা, জিওং-ইন, তার কোমায় থাকা প্রেমিক তাই-জুর সাথে দেখা করতে চায়, একই সময়ে বাই লি মৃত্যুর পরও তার মেয়ের সাথে কথা বলতে সক্ষম হওয়ার জন্য এই সেবায় যোগ দেয়।\n\n\n== অভিনয়ে ==\n\n\n=== প্রধান ভূমিকায় ===\nবাই লিয়ের ভূমিকায় রয়েছেন তাং ওয়েই\nজিওং-ইন এর ভূমিকায় আছেন বায়ে সুজি\nতাই-জু এর ভূমিকায় পার্ক বো-গাম\nহাই-রিয়ের ভূমিকায় রয়েছেন জুং ইউ-মি\nচই ও-শিক হাইওন-সু এর চরিত্র করেছেন\n\n\n=== পার্শ্বচরিত্র ===\nসন কিউং-উন\nজুং ইন এর ঊর্ধ্বতন হিসেবে জেওন সু-জি অভিনয় করেছেন\n\n\n=== বিশেষ উপস্থিতি ===\nসুং-জু হিসাবে গং ইউ অভিনয় করেছেন\nচোই মু-সুং\n\n\n== প্রযোজনা ==\n\n\n=== উন্নয়ন ===\nপ্রকল্পটি ২০১৯ সালের জুন মাসে পরিকল্পনা করা হয়েছিল। চিত্রনাট্য লিখেছেন কিম তাই-ইয়ং, যিনি প্রায় ৯ বছর আবার কোন ছবি পরিচালনা করেছেন। তিনি তার শেষ চলচ্চিত্র লেট অটাম ২০১০ সালে পরিচালনা করেছিলেন।\n\n\n=== অভিনয়ের নটনটী ===\n২০১৯ সালের ২৬শে জুন, বায়ে সুজি ছবিতে উপস্থিত হওয়ার জন্য একটি প্রস্তাব পেয়েছিলেন। ২০১৯ সালের ২রা জুলাই, চোই উ-শিকের সংস্থা জানিয়েছে যে তিনি ছবিতে উপস্থিতির প্রস্তাবটিকে ইতিবাচকভাবে বিবেচনা করছেন। ২০১৯ সালের ২৫শে সেপ্তেম্বরে পার্ক বো-গামের এজেন্সি ব্লসম এন্টারটেইনমেন্ট জানিয়েছে যে তারা ছবিতে উপস্থিতির প্রস্তাব পর্যালোচনা করছে। ২০১৯ সালের অগাস্ট মাসে প্রযোজনা দলের প্রতিনিধি জানিয়েছেন যে তাং ওয়েই তার স্বামীর ছবিতে প্রধান ভূমিকার প্রস্তাব বিবেচনা করছেন। ১১ই নভেম্বর, ২০১৯-এ রিপোর্ট করা হয়েছিল যে জুং ইউ-মি ছবির অভিনয়শিল্পে যোগ দিয়েছেন। ২০২০ সালের ১১ই মার্চে এটি রিপোর্ট করা হয়েছিল যে গং ইউ, তাং ওয়েই-এর স্বামীর ভূমিকা বিবেচনা করছেন।\n\n\n=== চলচ্চিত্রগ্রহণ ===\n২০২০ সালের এপ্রিলে মুখ্য চিত্রগ্রহণ শুরু হয়েছিল। ২০২০ সালের জুলাই মাসে ছবিটি পাজু, গেয়ংগি প্রদেশ এবং জিওনজুতে স্টুডিওতে শ্যুট করা হয়েছিল। ২০২০ সালের সেপ্টেম্বরের মধ্যে সিংহভাগ চিত্রগ্রহণ সম্পন্ন হয়েছিল, তাং ওয়েই সমন্বিত কিছু দৃশ্য তখনও বাকি ছিল যেগুলি শুট করা হয়নি এবং পরবর্তীতে সেটা ২০২১ সালের জানুয়ারিতে চিত্রগ্রহণের জন্য নির্ধারণ করা হয়েছিল।\n\n\n== মুক্তি ==\n২০২০ সালের ২২শে অক্টোবর, পরিবেশক এসেমেকার মুভিওয়ার্কস এবং নেটফ্লিক্স একটি চুক্তিতে পৌঁছে যে ছবিটি দক্ষিণ কোরিয়া এবং চীন ছাড়া বিশ্বের বাকি অংশে মুক্তি পাবে নেটফ্লিক্সের মাধ্যমে। নেটফ্লিক্স প্রকাশ করেছে যে তারা চিত্রগ্রহণের শুরু থেকেই বিশ্বব্যাপী মুক্তির জন্য এসেমেকার-এর সাথে আলোচনায় ছিল। দীর্ঘ আলোচনার পর, এসেমেকার শেষ পর্যন্ত নেটফ্লিক্স-এর সাথে উৎপাদন-পরবর্তী খরচের প্রায় ৩০% -এর জন্য একটি চুক্তিতে সম্মত হয়। ছবিটির নেটফ্লিক্সে মুক্তি পাওয়ার পরিকল্পনা আছে।\nওয়ান্ডারল্যান্ড ২০২৪ সালের ৫ই জুন দক্ষিণ কোরিয়ার প্রেক্ষাগৃহে মুক্তি পেয়েছে।\n\n\n== অভ্যর্থনা ==\n২০২৪ সালের ৫ই জুন, ১,১৬৫টি পর্দায় মুক্তি পায় এই চলচ্চিত্র। মুক্তির প্রথম দিনেই ৯৪,৭৭৭ জন দর্শক এবং ৬১৫,১৮০ মার্কিন ডলার আয় করে এটি কোরিয়ান বক্স অফিসে প্রথম স্থান দখল করে।.\n২০২৪ সালের ৫ই জুন পর্যন্ত, ৯৪,৭৬০ জন দর্শকের মাধ্যমে চলচ্চিত্রটি ৬১৫,১৮০ মার্কিন ডলার আয় করেছে।\n\n\n== তথ্যসূত্র ==\n\n\n== বহিঃসংযোগ ==\nহানসিনেমায় ওয়ান্ডারল্যান্ড  \nইন্টারনেট মুভি ডেটাবেজে ওয়ান্ডারল্যান্ড  (ইংরেজি)"}