{"pageid": 1531421, "title": "ওরিয়েন্ট-ইনস্টিটিউট বৈরুত", "url": "https://bn.wikipedia.org/wiki?curid=1531421", "content": "ওরিয়েন্ট-ইনস্টিটিউট বৈরুত (ওআইবি; আরবি: المعهد الألماني للأبحاث الشرقية) হল ম্যাক্স ওয়েবার ফাউন্ডেশনের অন্তর্গত বিদেশে অবস্থিত দশটি জার্মান মানবিক প্রতিষ্ঠানের মধ্যে একটি। ওআইবি ১৯৬১ সালে ডয়েচে মরগেনল্যান্ডিসে গেসেলশ্যাফ্ট  (জার্মান ওরিয়েন্টাল সোসাইটি) দ্বারা প্রতিষ্ঠিত হয়েছিল এবং এটি ২০০৩ সাল থেকে ম্যাক্স ওয়েবার ফাউন্ডেশনের অংশ। ওআইবি সমগ্র অঞ্চলের গবেষক এবং শিক্ষা প্রতিষ্ঠানগুলোর সহযোগিতায় ঐতিহাসিক ও সমসাময়িক মধ্যপ্রাচ্য এবং আরব বিশ্বের উপর স্বাধীন গবেষণাকে সমর্থন এবং প্রচার করে।\n\n\n== ইতিহাস ==\nওরিয়েন্ট-ইনস্টিটিউট বৈরুত ১৯৬১ সালে জার্মান ওরিয়েন্টাল সোসাইটি (ডয়েচে মরগেনল্যান্ডিসে গেসেলশ্যাফ্ট) দ্বারা প্রতিষ্ঠিত হয়েছিল, যা ১৮৪৫ সালে \"প্রাচ্য\" ভাষা এবং সংস্কৃতির অধ্যয়নকে উৎসাহিত করার জন্য প্রতিষ্ঠিত একটি একাডেমিক সংস্থা। এটি জার্মান ফেডারেল গবেষণা ও প্রযুক্তি মন্ত্রণালয়, ফ্রিটজ থাইসেন ফাউন্ডেশন, ভক্সওয়াগেনস্টিফটাং এবং জার্মান গবেষণা সমিতি (ডিএফজি) দ্বারা অর্থায়ন করা হয়েছিল। ১৯৬৩ সালে, ইনস্টিটিউটটি লেবানিজ সরকারের কাছ থেকে আইনি স্বীকৃতি লাভ করে এবং বৈরুতের কেন্দ্রস্থলের কাছে জোকাক আল-ব্লাত এলাকার প্রাক্তন ভিলা মওদ ফারাজাল্লাহ-তে স্থানান্তরিত হয়।\n২০০৩ সাল থেকে ওরিয়েন্ট-ইনস্টিটিউট বৈরুত ম্যাক্স ওয়েবার ফাউন্ডেশন - জার্মান হিউম্যানিটিজ ইনস্টিটিউটস অ্যাব্রোডের অন্তর্গত হয়। ১৯৮৭ সালে জার্মান কর্মীদের সাময়িকভাবে ইস্তাম্বুলে সরিয়ে নেওয়ার পর, ওরিয়েন্ট-ইনস্টিটিউট ইস্তাম্বুল (ওআই ইস্তাম্বুল) - যা ২০ বছর ধরে বৈরুত ইনস্টিটিউটের একটি শাখা ছিল - ২০০৯ সালে ম্যাক্স ওয়েবার ফাউন্ডেশনের অধীনে একটি স্বাধীন প্রতিষ্ঠানে পরিণত হয়।\n\n\n== একাডেমিক বিবরণ এবং কাজ ==\nওআইবি একটি আন্তঃবিষয়ক গবেষণা প্রতিষ্ঠান। ইনস্টিটিউটে গৃহীত বিভিন্ন প্রকল্পের মধ্যে সামাজিক, ধর্মীয় এবং বৌদ্ধিক ইতিহাসের অধ্যয়নের পাশাপাশি সাহিত্য, ভাষা এবং রাজনীতির বিভিন্ন ব্যক্তিত্বদের অধ্যয়ন অন্তর্ভুক্ত আছে।\n\n\n== গ্রন্থাগার ==\nওআইবি-এর গ্রন্থাগার জনসাধারণের ব্যবহারের জন্য উন্মুক্ত এবং এতে প্রায় ১,৪০,০০০ খণ্ড এবং ১,৭০০টি সাময়িকী রয়েছে। এর সংগ্রহে ধর্ম, দর্শন এবং আইনের পাশাপাশি সাহিত্য, ইতিহাস এবং মধ্যপ্রাচ্যের সাথে সম্পর্কিত সমসাময়িক বিষয়গুলোর উপর গবেষণা অন্তর্ভুক্ত রয়েছে। বিষয়গুলো পশ্চিমা ভাষায়, আরবি ভাষায় এবং মাঝে মাঝে ফার্সি ও তুর্কি ভাষায় সংগ্রহ করা হয়েছে।\n\n\n== প্রকাশনা ধারাবাহিক ==\nওআইবি দুইটি প্রকাশনা ধারাবাহিক এবং একটি অনলাইন-প্রকাশনা প্রকাশ করে।\n\nবিবলিওথেকা ইসলামিকা ( আরবি: النشرات الإسلامية) ধারাবাহিকে একাদশ শতাব্দীর পরবর্তী পাণ্ডুলিপিগুলোকে বই হিসেবে সম্পাদিত করা হয়।  এই সমালোচনামূলক সংস্করণগুলোতে আরবি, ফারসি এবং তুর্কি গ্রন্থ অন্তর্ভুক্ত রয়েছে - ইতিহাস, প্রসোপোগ্রাফি, দর্শন, সাহিত্য এবং ধর্মতত্ত্ব থেকে শুরু করে সুফিবাদ পর্যন্ত এতে উল্লেখ আছে।\nবৈরুত টেক্সটে উন্ড স্টাডিয়েন (বৈরুতের লেখা এবং অধ্যয়ন)  ধারাবাহিকে একাডেমিক স্টাডিজ, মনোগ্রাফ এবং সম্মেলনের কার্যবিবরণী জার্মান, ইংরেজি, আরবি এবং ফরাসি ভাষায় প্রকাশিত হয়।\nওরিয়েন্ট-ইনস্টিটিউট ইস্তাম্বুলের সহযোগিতায়, ওআইবি perspectivia.net-এ ওরিয়েন্ট-ইনস্টিটিউট স্টাডিজ অনলাইন ধারাবাহিক প্রকাশ করে।  এই ধারাবাহিকটি মধ্যপ্রাচ্য এবং ইউরো-এশীয় স্টাডিজের আঞ্চলিক এবং আন্তঃআঞ্চলিক দৃষ্টিভঙ্গি একত্রিত করার জন্য তৈরি।\n\n\n== পরিচালকদের তালিকা ==\n১৯৬১ – ১৯৬৩ হ্যান্স রবার্ট রোমার\n১৯৬৩ - ১৯৬৮ ফ্রিটজ স্টেপ্যাট\n১৯৬৮ - ১৯৭৩ স্টিফান ওয়াইল্ড\n১৯৭৪-১৯৭৮ পিটার বাখম্যান\n১৯৭৯-১৯৮০ উলরিখ হারম্যান\n১৯৮১ – ১৯৮৪ জেরনট রটার\n১৯৮৪ – ১৯৮৯ অ্যান্টন হাইনেন\n১৯৮৯ – ১৯৯৪ এরিকা গ্লাসেন\n১৯৯৪ - ১৯৯৯ অ্যাঞ্জেলিকা নিউউইর্থ\n১৯৯৯ - ২০০৭ ম্যানফ্রেড ক্রপ\n২০০৭ - ২০১৭ স্টেফান লেডার\n২০১৭ - ২০২২ বির্গিট শেবলার\n২০২২ - ২০২৩ টমাস ওয়ার্টজ\n২০২৩ - এখন জেন্স হ্যানসেন\n\n\n== গ্রন্থপঞ্জি ==\nপেসকেস, এসথার/স্ট্রোহমিয়ার, মার্টিন (Hrg.): ১৯৬১-১৯৯১: ওরিয়েন্ট-ইন্সটিটিউট ডের ডয়েচে মরগেনল্যান্ডিসে গেসেলশ্যাফ্ট। ইস্তাম্বুল: টার্ক হোয়েচস্ট ১৯৯১।\nওরিয়েন্ট-ইনস্টিটিউট বৈরুত (Hrg.): ওরিয়েন্ট-ইনস্টিটিউট বৈরুতের ৫০ বছর : নিকট প্রাচ্যে/সম্পর্কে জার্মান গবেষণার পাঁচ দশক। ১৯৬১ – ২০১১, বৈরুত ২০১১।\nরটার, গেরনোট/কোহলার, উলফগ্যাং: বৈরুতে ওরিয়েন্ট-ইন্সটিটিউট ডের মরজেনল্যান্ডিসেন গেসেলশ্যাফ্ট। বৈরুত: ইমপ্রিমারি ক্যাথলিক ১৯৮১।\nওরিয়েন্ট ইনস্টিটিউট রিপোর্টস\n\n\n== তথ্যসূত্র =="}