{"pageid": 1339146, "title": "শ্বেতা রাঠোর", "url": "https://bn.wikipedia.org/wiki?curid=1339146", "content": "শ্বেতা রাঠোর হলেন একজন আন্তর্জাতিক ফিজিক অ্যাথলিট। তিনি ভারতের প্রথম মহিলা যিনি বিশ্ব চ্যাম্পিয়নশিপে পদক জিতেছিলেন (তিনি ২০১৪ সালে ৬ষ্ঠ ডব্লিউবিপিএফ বিশ্ব চ্যাম্পিয়নশিপে ব্রোঞ্জ পদক জিতেছিলেন)। তিনি ৪৯তম এশিয়ান চ্যাম্পিয়নশিপ জিতেছেন। ২০১৪ সালে তিনি মিস ওয়ার্ল্ড ২০১৪ ফিটনেস ফিজিক হয়েছিলেন, ২০১৫ সালে মিস এশিয়া ২০১৫ ফিটনেস ফিজিক হয়েছিলেন, ২০১৫ সালে মিস ইন্ডিয়া স্পোর্টস ফিজিক হয়েছিলেন। মিস ইন্ডিয়া ২০১৫, মিস ইন্ডিয়া ২০১৬ এবং মিস ইন্ডিয়া ২০১৭ খেতাব জিতে তিনি হ্যাট্রিকের ইতিহাস তৈরি করেছেন। তিনি ফিটনেস ফরএভার (প্রাইভেট) লিমিটেডের প্রতিষ্ঠাতা।\n\n\n== প্রাথমিক জীবন এবং শিক্ষা ==\nশ্বেতা রাঠোর মণিপুর বিশ্ববিদ্যালয়ে জৈব-রাসায়নিক প্রকৌশল অধ্যয়ন করেছেন। তিনি শিক্ষাগত যোগ্যতায় একজন প্রকৌশলী এবং বহু বছর ধরে একটি বাণিজ্যিক কর্পোরেটে বিপণনের কাজ করছিলেন। \nতাঁর স্কুলের সময় থেকেই, তিনি শারীরিক দক্ষতার ওপর জোর দিতেন, কারণ তাঁর চেহারা একটু বড়সড় ছিল। ভারতে, অনেক লোক বড় চেহারার হওয়া এবং মোটা হওয়ার মধ্যে পার্থক্য বোঝেন না এবং সেই কারণেই সাধারণ মানুষ তাঁকে মোটা বলা শুরু করেছিলেন। এই জিনিসটি তাঁকে আঘাত করেছিল কারণ তিনি খুব সক্রিয় শিশু ছিলেন এবং তাঁর স্কুলে সাংস্কৃতিক কর্মকাণ্ড ও খেলাধুলায় নিয়মিত অংশ নিতেন। শ্বেতা যখন ৮ম শ্রেণীতে ছিলেন তখন থেকেই তিনি যথাযথভাবে জিমে যাওয়া শুরু করেছিলেন। তখন থেকেই এটি চলতে থাকে এবং শারীরিক দক্ষতা তাঁর জীবনধারায় পরিণত হয়েছিল। তাঁর ভাইয়ের পরামর্শ মতো শ্বেতা পেশাদারভাবে ফিটনেস ফরএভার (প্রাইভেট) লিমিটেডের চিন্তা মাথায় আনেন।\n\n\n== কর্মজীবন ==\nরাঠোর একজন প্রকৌশলী।\nতিনি মাসলটেক এর প্রথম ভারতীয় ব্র্যান্ড অ্যাম্বাসেডর, এবং তিনি অবতার-এর ব্র্যান্ড অ্যাম্বাসেডর।\nরাঠোর এনজিও গডস বিউটিফুল চাইল্ডের প্রতিষ্ঠাতা ও সভাপতি।\n\n\n== পুরস্কার ও সম্মাননা ==\nমিস ওয়ার্ল্ড ২০১৪ ফিটনেস ফিজিক\nমিস এশিয়া ২০১৫ ফিটনেস ফিজিক\nমিস ইন্ডিয়া স্পোর্টস ফিজিক চ্যাম্পিয়ন পরপর তিনবার (হ্যাট্রিক) ২০১৫, ২০১৬, ২০১৭ সাল\nআন্তর্জাতিক ফিটনেস ডিভা শিরোপা ২০১৮, দুবাই সরকার কর্তৃক পুরস্কৃত\nমিস মহারাষ্ট্র স্পোর্টস ফিজিক চ্যাম্পিয়ন\nপ্রথম ভারতীয় মহিলা যিনি ফিটনেস ফিজিক ওয়ার্ল্ড চ্যাম্পিয়নশিপে পদক জিতেছেন\n\n\n== তথ্যসূত্র ==\n\nemirates247.com\n\n\n== আরও পড়ুন ==\n\"আমার প্রথম আন্তর্জাতিক বডি বিল্ডিং পদক\" টাইমস অফ ইন্ডিয়া\nদৈনিক ভাস্কর\n\"ফিটনেস ২.০\" টাইমস অফ ইন্ডিয়া  ওয়েব্যাক মেশিনে আর্কাইভকৃত ১৭ অক্টোবর ২০১৭ তারিখে\n\n\n== বহিঃসংযোগ ==\nজিবিসি ওয়েবসাইট  ওয়েব্যাক মেশিনে আর্কাইভকৃত ১২ জুন ২০২১ তারিখে\nশ্বেতা রাঠোর অফিসিয়াল ওয়েবসাইট"}