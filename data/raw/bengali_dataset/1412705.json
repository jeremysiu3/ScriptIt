{"pageid": 1412705, "title": "ফুল স্টপ", "url": "https://bn.wikipedia.org/wiki?curid=1412705", "content": "ফুল স্টপ (ইংরেজি: full stop), যা পিরিয়ড (ইংরেজি: period) বা বিন্দু নামেও পরিচিত, মূলত লাতিন লিপিতে ব্যবহৃত একটি যতিচিহ্ন (.), যা বিভিন্ন উদ্দেশ্যে ব্যবহৃত হয়। লাতিন লিপিতে এটি অনেকসময় নির্দেশক বাক্যের সমাপ্তি বা পূর্ণচ্ছেদ বোঝানোর জন্য ব্যবহৃত হয়।\nএছাড়া ফুল স্টপ অনেকসময় শব্দ সংক্ষেপণের শেষে যোগ করা হয়। লাতিন লিপিতে এটি সংক্ষেপণে ব্যবহৃত প্রথম অক্ষরের পরে বা একটি আদ্যক্ষর বা সংক্ষিপ্ত শব্দে প্রতিটি পৃথক অক্ষরের পরে যোগ করা হয় (যেমন: \"U.S.A.\")। তবে আদ্যক্ষর বা সংক্ষিপ্ত বর্ণের পরে ফুল স্টপের ব্যবহার হ্রাস পাচ্ছে, এবং এর মধ্যে অনেক বিন্দুহীন সংক্ষেপণ সর্বজনীন হয়ে উঠেছে (যেমন: \"UK\", \"NATO\")।\nইংরেজিভাষী জগতে ফুল স্টপের অনুরূপ একটি যতিচিহ্ন দশমিক বিভাজক ও অন্যান্য উদ্দেশ্যে ব্যবহৃত হয়, যা পয়েন্ট (point) বা ডট (dot) নামে পরিচিত। মধ্যবিন্দু থেকে আলাদা করার জন্য একে অনেকসময় \"বেসলাইন ডট\" (baseline dot) বলা হয়।\n\n\n== তথ্যসূত্র =="}