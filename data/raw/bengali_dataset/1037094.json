{"pageid": 1037094, "title": "ঐশ্বরিয়া টিপনিস", "url": "https://bn.wikipedia.org/wiki?curid=1037094", "content": "ঐশ্বরিয়া টিপনিস হলেন একজন ভারতীয় স্থপতি, শিক্ষাবিদ এবং ঐতিহ্য সংরক্ষণবিদ। তিনি অবহেলিত স্মৃতিসৌধ এবং ভারতের উল্লেখযোগ্য ঐতিহ্যবাহী ভবনগুলোর সংরক্ষণকেন্দ্রিক কাজ করে থাকেন। ২০১৫ সালে দুন স্কুলের শতাব্দী প্রাচীন প্রধান ভবন পুননির্মাণে তার অনবদ্য কাজটি সাংস্কৃতিক ঐতিহ্য সংরক্ষণের জন্য ইউনেস্কো এশিয়া-প্যাসিফিক পুরস্কারের অধীনে সম্মানসূচক উল্লেখ পেয়েছে। ২০১৬ সালে, মধ্যপ্রদেশের অষ্টাদশ শতাব্দীর মাহিদপুর দুর্গের দেয়াল এবং ঘাঁটিগুলো পুনরুদ্ধারের কাজের জন্য তাকে ইউনেস্কো এশিয়া প্যাসিফিক ঐতিহ্য পুরস্কারের অধীনে মেধা পুরস্কার দেওয়া হয়। ২০১৮ সালে সর্বকনিষ্ঠ স্থপতি হিসেবে তিনি ভারতে ফরাসি ঐতিহ্য বিশেষ করে পশ্চিমবঙ্গের চন্দননগর সংরক্ষণ কাজের জন্য ফরাসি সরকার কর্তৃক শেভালিয়ার দে ল'অর্ড্রে দেস আর্টস এট দেস লেট্রেস নিযুক্ত হন।\nটিপনিস ইউনেস্কো বিশ্ব ঐতিহ্যবাহী স্থান দার্জিলিং হিমালয়ান রেলওয়ের ব্যাপক সংরক্ষণ পরিকল্পনা প্রস্তুত করার জন্য ইউনেস্কো বিশেষজ্ঞ দলের অংশ ছিলেন। ২০১৬ সালে ইউরোপীয় ইউনিয়ন তাকে গ্লোবাল কালচারাল লিডার হিসাবে স্বীকৃতি দিয়েছে।\n\n\n== তথ্যসূত্র ==\n\n\n== বহিঃসংযোগ ==\nসরকারি ওয়েবসাইট"}