{"pageid": 1040991, "title": "কনটোর", "url": "https://bn.wikipedia.org/wiki?curid=1040991", "content": "কনটোর (ইংরেজি:   ) ছিল হ্যানসিয়াটিক লিগের বিদেশী বাণিজ্যস্থল। লন্ডন (স্টিলইয়ার্ড), বেলজিয়ামের ব্রুজেস, নরওয়ের বার্গেন (ব্রিগেন), এবং রাশিয়ার নোভগরড (পিটারহফ)-এ প্রধান কনটোরের পাশাপাশি কিছু বন্দরে হ্যানসিয়াটিক লিগের বণিক প্রতিনিধি এবং পণ্য মজুদের গুদাম ছিল।\n\n\n== ব্যুৎপত্তি ==\n'কনটোর' (kontor) শব্দটি মধ্যযুগের মধ্য-নিম্ন জার্মান ভাষার। শব্দটির ব্যুৎপত্তি ফরাসি 'comptoir' ও ল্যাটিন 'computāre' হতে। হ্যানসিয়াটিক লিগের মাধ্যমে শব্দটি ছড়িয়ে পড়ার পর, 'কনটোর' শব্দটি অর্থ স্ক্যান্ডিনেভিয় এবং এস্তোনীয় ভাষায় 'কার্যালয়' অর্থ এখনো ব্যবহৃত হয়। ডাচ ভাষাতে 'কার্যালয়' বলতে যখন 'kantoor' ব্যবহৃত হয়। সম্ভবত ডাচ থেকে এবং রাশিয়ার প্রথম পিটারের মাধ্যমে এই শব্দটি контора (উচ্চারণঃ কানটোরা) রুশ এবং ইউক্রেনীয় ভাষায় 'কার্যালয়' বোঝানোর জন্য ব্যবহৃত হতো। বর্তমানে রুশ ভাষায় 'কার্যালয়ের' জন্য সর্বশেষ শব্দ офис(উচ্চারণঃ অফিস) ব্যবহার হচ্ছে।\n\n\n== প্রত্নতত্ত্ব ==\nকনটোর ভবনগুলির মধ্যে নরওয়ের বার্গেন শহরের ব্রিগেন কনটোর সবচেয়ে প্রসিদ্ধ। ব্রিগেনের হ্যানসিয়াটিক কনটোরটির কার্যক্রম ১৭৫৪ সালে পুরোপুরি বন্ধ হয়েছিল এবং এবং নরওয়ের নাগরিকদের দ্বারা পরিচালিত \"নরওয়েজিয় কনটোর\" দ্বারা প্রতিস্থাপন করা হয়েছিল, তবে ব্রিগেনের ভবনগুলিতে এখনও জার্মান অভিবাসীদের একটি বিশাল উপাদানগত বৈশিষ্ট অটুট রয়েছে। বার্গেনের কনটোরটি বিশ্ব ঐতিহ্যবাহী স্থান হিসেবে ইউনেস্কোর তালিকায় রয়েছে।\n\nইংল্যান্ডের কিংস লিনে হানস্যাটিক গুদামটি এখনো টিকে আছে, তবে ১৯৭১ সালে গুদামটি নরফোক কাউন্টি কাউন্সিলের কার্যালয়ে রূপান্তরিত হয়েছিল।\n\n\n== তথ্যসূত্র =="}