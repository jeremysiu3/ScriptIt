{"pageid": 12302, "title": "গজারিয়া উপজেলা", "url": "https://bn.wikipedia.org/wiki?curid=12302", "content": "গজারিয়া উপজেলা বাংলাদেশের মুন্সীগঞ্জ জেলার একটি প্রশাসনিক এলাকা। এটি একটি সুপ্রাচীন জনপদ।\n\n\n== অবস্থান ও আয়তন ==\nগজারিয়া উপজেলার  উত্তরে নারায়ণগঞ্জ জেলার সোনারগাঁও উপজেলা ও কুমিল্লা জেলার হোমনা উপজেলা, দক্ষিণে চাঁদপুর জেলার মতলব উত্তর উপজেলা, পূর্বে কুমিল্লা জেলার দাউদকান্দি উপজেলা ও মেঘনা উপজেলা, পশ্চিমে মুন্সীগঞ্জ সদর উপজেলা ও নারায়ণগঞ্জ জেলার সোনারগাঁও উপজেলা।\n\n\n== প্রশাসনিক এলাকা ==\n১৯৫৪ সালে গজারিয়া থানা প্রতিষ্ঠিত হয়ে ১৯৮৩ সালে এটি উপজেলায় রুপান্তরিত হয়। এই উপজেলায় মোট ৮টি ইউনিয়ন, ১১৪টি মৌজা এবং ১২০টি গ্রাম রয়েছে।\nইউনিয়নগুলো হলো:\nটেংগারচর, বালুয়াকান্দি, ভবেরচর, বাউশিয়া, গজারিয়া, হোসেন্দী, ইমামপুর, গুয়াগাছিয়া\n\n\n== উপজেলা পরিষদ ==\n\n\n== জনসংখ্যার উপাত্ত ==\n২০১১ সালের আদমশুমারী অনুসারে এখানকার লোকসংখ্যা ১,৩৮,১০৮ জন; যার মধ্যে পুরুষ ৬৯,৬৯৮ জন এবং মহিলা ৬৮,৪১০ জন। এখানে মোট মুসলমান ১,৩৩,৪৫৩ জন, হিন্দু ৪,৬৩১ জন এবং অন্যান্য ৩০ জন।\n\n\n== শিক্ষা ==\nশিক্ষা প্রতিষ্ঠান:\n\nবিশ্ববিদ্যালয় - ১টি,\nকলেজ - ২টি,\nইঞ্জিনিয়ারিং স্টাফ কলেজ - ১টি,\nমাধ্যমিক বিদ্যালয় - ১২টি,\nপ্রাথমিক বিদ্যালয় - ৬৭টি,\nভকেশনাল ইন্সটিটিউট - ১টি,\nমাদ্রাসা - ৫টি,\nকিন্ডারগার্ডেন স্কুল - ৬৩টি\n\n\n== আরও দেখুন ==\nমুন্সীগঞ্জ জেলা\nঢাকা বিভাগ\nবাংলাদেশের উপজেলাসমূহ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় গজারিয়া উপজেলা"}