{"pageid": 1091654, "title": "শুলা কেশত", "url": "https://bn.wikipedia.org/wiki?curid=1091654", "content": "শুলা কেশত (হিব্রু ভাষায় : שולה קשת ; জন্ম ২ আগস্ট, ১৯৫৯) একজন ইসরায়েলি সামাজিক ও রাজনৈতিক কর্মী ও উদ্যোক্তা, মিজরাহি নারীবাদী, শিল্পী, কিউরেটর, লেখক, শিক্ষাবিদ ও প্রকাশক;  মিজরাহি নারীবাদ আন্দোলন \" আহোতি - ফর ওমেন ইন ইসরায়েল \" এর অন্যতম প্রতিষ্ঠাতা ও নির্বাহী পরিচালক।\nআফ্রিকার আশ্রয় প্রার্থীদের নির্বাসনের বিরুদ্ধে দক্ষিণ তেল আবিবের অধিবাসীদের সংগ্রামে কেশত অগ্রণী ব্যক্তিত্ব, এবং ১৯৮০-এর দশক থেকে তেল আবিব কেন্দ্রীয় বাস স্টেশনের বিরুদ্ধে প্রতিবাদ আন্দোলনের নেতৃত্ব দিচ্ছেন, যা নেভ শানান পাড়ায় অবস্থিত এবং অপরাধ, দূষণ, গোলমাল, উপচে পড়া জনসমাগম ও মাদকদ্রব্যে অবদান রাখে। তিনি আহোতি আন্দোলনের সদর দপ্তর আহোতি হাউস প্রতিষ্ঠা করেন, যা একটি সম্প্রদায় ও সংস্কৃতি কেন্দ্র, তথ্য ও শিক্ষাকেন্দ্র, আর্ট গ্যালারি এবং আরও অনেক কিছু হিসাবে কাজ করে। তিনি অহোতি ফেয়ার ট্রেড স্টোর প্রতিষ্ঠার নেতৃত্ব দিয়েছিলেন, যা প্রান্তিক জনগোষ্ঠীর মহিলাদের কর্মসংস্থান ও আয় বহন করার জন্য কাজ করে। তিনি মিজরাহি সংস্কৃতির লিবি বামিজ্রাচ (মাই হার্ট ইস্ট ইন ইস্ট) উৎসব প্রতিষ্ঠা করেন এবং বিভিন্ন নিপীড়িত সম্প্রদায়ের মহিলাদের মধ্যে সংযোগ স্থাপন, এবং তাদের ক্ষমতায়ন এবং ত্রাণ - সামাজিক, রাজনৈতিক এবং আইনগত উপায়ে প্রদান করার লক্ষ্যে  অন্যান্য উদ্যোগ পরিচালনা করেন।\nকেশতের শিল্পকর্ম কেন্দ্র মিজরাহি-নারীবাদী হিসেবে পরিচয় প্রদান করে, এবং একজন কিউরেটর ও প্রযোজক হিসাবে তার কাজে তিনি আরব জাতিগোষ্ঠীর মহিলাদের (ইহুদি, মুসলিম বা খ্রিস্টান) একত্রিত করেন এবং তাদের গল্প বলতে সাহায্য করেন।\nকেশত ২০১৮ সালের মে মাসে পার্শ্ববর্তী নেভ শাওনান কমিটির সভাপতি নির্বাচিত হন, এবং তিনি ২০১৮ সালের নভেম্বর মাসে তেল আবিব সিটি কাউন্সিলের নির্বাচিত হন।\n\n\n== পটভূমি ==\nতিনি ইরানের মাশহাদী ইহুদিদের বংশধর। তিনি দক্ষিণ তেল আবিবে বেড়েওঠেন, বিদ্যালয়ে অধ্যায়ন ও কাজ করে এবং সেখানে বসবাস করেন। তার ঠাকুমা হান্না কালাতি একজন কমিউনিটি সংগঠক ছিলেন, যিনি বয়স্ক মাশাদি মহিলাদের একটি নিরাপদ স্থান এবং সামাজিক আউটলেট প্রদানের জন্য দক্ষিণ তেল আবিবে \"মাদার্স হাউস\" প্রতিষ্ঠা করেছিলেন। তার মা মজল কাশী একজন নার্স ছিলেন, যিনি আশপাশের বাসিন্দাদের কল্যাণে কাজ করেছিলেন, প্রত্যেককে বিনামূল্যে টিকা দেওয়ার জন্য স্বেচ্ছাসেবক হিসেবে ঘুরে বেড়ান। \n\n\n== তথ্যসূত্র =="}