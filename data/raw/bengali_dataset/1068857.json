{"pageid": 1068857, "title": "ফ্যালকন ৯ ব্লক ৫", "url": "https://bn.wikipedia.org/wiki?curid=1068857", "content": "ফ্যালকন ৯ ব্লক ৫ হল স্পেসএক্স দ্বারা যুক্তরাষ্ট্রে নকশাকৃত ও উৎপাদিত একটি আংশিক পুনরায় ব্যবহারযোগ্য দ্বি-পর্যায় থেকে কক্ষপথ (টু-স্টেজ-টু-অরবিট) মাঝারি-উৎক্ষেপক যান। এটি ফ্যালকন ৯ ফুল থ্রাস্টের পঞ্চম সংস্করণ, তরল অক্সিজেন (এলওএক্স) ও রকেট-গ্রেড কেরোসিন (আরপি-১) প্রোপেলেন্টসমূহের প্রজ্বলনের মাধ্যমে স্পেসএক্স মের্লিন ইঞ্জিন দ্বারা শক্তি সরবরাহ করা হয়।\nব্লক ৩ থেকে ব্লক ৫ এর প্রধান পরিবর্তনসমূহ হল উচ্চ-থ্রাস্ট ইঞ্জিন ও অবতরণ পায়ে উন্নতি। অন্যান্য অনেক ছোট ছোট পরিবর্তনসমূহ পুনরুদ্ধার ও প্রথম পর্যায়ে বুস্টারসমূহের পুনঃব্যবহারযোগ্যতা, উৎপাদন হার বৃদ্ধি এবং পুনরায় ব্যবহারযোগ্যতা অনুকূলকরণে সহায়তা করে। প্রতিটি ব্লক ৫ বুস্টার কেবলমাত্র সামান্য মনোযোগ দিয়ে ১০ বার এবং পুনর্নির্মাণের সাথে ১০০ বার পর্যন্ত উড়ানের জন্য নকশাকৃত।\nফ্যালকন ৯ ব্লক ৫ রূপান্তরকারী ব্লক ৪ সংস্করণে ২০১৮ সালে সাফল্য লাভ করে। প্রথম উড়ানটি ২০১৮ সালের ১১ই মে বঙ্গবন্ধু-১ কৃত্রিম উপগ্রহকে উৎক্ষেপণ করে। সিআরএস-১৫ অভিযানটি ২০১৮ সালের ২৯শে জুন ফ্যালকন ৯ এর শেষ ব্লক ৪ সংস্করণের মাধ্যমে উৎক্ষেপণ করা হয়। এটি সকল-ব্লক ৫ বহরটিতে স্থানান্তর ছিল।\n\n\n== সংক্ষিপ্ত বিবরণ ==\n\nব্লক ৫ এর নকশার পরিবর্তনসমূহ মূলত নাসার বাণিজ্যিক ক্রু কর্মসূচি ও জাতীয় সুরক্ষা মহাকাশ উৎক্ষেপণের জন্য প্রয়োজনীয় আপগ্রেড দ্বারা চালিত। এর মধ্যে কর্মক্ষমতার উন্নয়ন, উৎপাদনের উন্নতি ও গ্রাহকদের চাহিদার জন্য মার্জিন বাড়ানোর জন্য \"সম্ভবত ১০০ বা তার বেশি পরিবর্তন\" অন্তর্ভুক্ত রয়েছে।\nস্পেসএক্সের সিইও এলন মাস্ক ২০১৭ সালের এপ্রিল মাসে বলেছিলেন, যে ব্লক ৫ ইঞ্জিনসমূহ (১,৭৬,০০০ পাউন্ড-ফোর্স (৭,৮০,০০০ এন) থেকে ১,৯০,০০০ পাউন্ড-ফোর্স (৮,৫০,০০০ এন) প্রতি ইঞ্জিনে) আপগ্রেট করে আরও ৭–৮% বেশি থ্রাস্ট যুক্ত করা হবে।\n\n\n== আরও দেখুন ==\nফ্যালকন ৯ ফুল থ্রাস্ট, ১ম ও ২য় পর্যায়ের বিশেষ উল্লেখ রয়েছে\nফ্যালকন হেভি, ব্যুৎপন্ন উৎক্ষেপক\n\n\n== তথ্যসূত্র ==\n\n\n== বহিঃসংযোগ ==\nস্পেসএক্স দ্বারা ফ্যালকন ব্যবহারকারীর গাইডের সংযোগ  ওয়েব্যাক মেশিনে আর্কাইভকৃত ২ ডিসেম্বর ২০২০ তারিখে। ব্লক ৫ এর উন্নয়নের জন্য ২০১৯ সালের জানুয়ারি মাসে হালনাগাত করা হয়।"}