{"pageid": 1035827, "title": "নিকিতা চান্ডক", "url": "https://bn.wikipedia.org/wiki?curid=1035827", "content": "নিকিতা চান্ডক (জন্ম ৫ সেপ্টেম্বর, ১৯৯৫; নেপালি: निकिता चाण्डक्) হলেন একজন নেপালি মডেল, অভিনেত্রী এবং সুন্দরী প্রতিযোগিতার শিরোপাধারী। তিনি মিস নেপাল ২০১৭ ওয়ার্ল্ডের মুকুট অর্জন করেছিলেন। তিনি মিস পপুলার চয়েস এবং মিস কনফিডেন্স শিরোপাও জিতেছিলেন। তিনি চীনের সানাইয়ার সানাইয়া সিটি অ্যারেনায় অনুষ্ঠিত মিস ওয়ার্ল্ড ২০১৭ প্রতিযোগিতায় নেপালের প্রতিনিধিত্ব করেছিলেন। চান্ডক ২০২০ সালে সাংলো চলচ্চিত্রের কেন্দ্রীয় নারী চরিত্রে অভিনয়ের মাধ্যমে চলচ্চিত্র জগতে যাত্রা শুরু করেছেন।\n\n\n== প্রারম্ভিক জীবন ==\nনিকিতা চান্ডক মোরঙয়ের উর্লাবারির বাসিন্দা। তিনি ১৯৯৫ সালে ৫ সেপ্টেম্বর অনিল ও সুষমা চান্ডক দম্পতির ঘরে জন্মগ্রহণ করেছিলেন। সাংস্কৃতিক ও সামাজিক অনুশীলনের দিক থেকে তিনি মারোয়াড়ি সম্প্রদায়ের অন্তর্গত। ছোটবেলায় তিনি ছিলেন বেশ অন্তর্মুখী। বিদ্যালয়েজীবনে তিনি খুবই বাধ্য ছাত্রী ছিলেন এবং সমস্ত নিয়মকানুন মেনে চলতেন যা তাকে তার শিক্ষকদের কাছে অন্যতম প্রিয় শিক্ষার্থীতে পরিণত করেছিল।\n\n\n== শিক্ষাজীবন ==\nচান্ডক পশুপতি বোর্ডিং মাধ্যমিক বিদ্যালয় থেকে পড়াশোনা শেষ করে গোটানের এল কে সিংহানিয়া শিক্ষা কেন্দ্র থেকেও অধ্যয়ন করেছিলেন।\nতিনি ভারতের বেঙ্গালুরুর জেডি ইনস্টিটিউট অফ ফ্যাশন টেকনোলজির ফ্যাশন যোগাযোগের ছাত্রী। \n\n\n== তথ্যসূত্র =="}