{"pageid": 1480523, "title": "কেসি কোফহোল্ড", "url": "https://bn.wikipedia.org/wiki?curid=1480523", "content": "কেসি কোফহোল্ড (ইংরেজি: Casey Kaufhold; জন্ম: ৬ মার্চ ২০০৪) হলেন একজন মার্কিন তীরন্দাজ, যিনি মার্কিন যুক্তরাষ্ট্রের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nকোফহোল্ড মার্কিন যুক্তরাষ্ট্রের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি ব্রোঞ্জ পদক জয়লাভ করেছেন।\n\n\n== প্রারম্ভিক জীবন ==\nকেসি কোফহোল্ড ২০০৪ সালের ৬ই মার্চ তারিখে মার্কিন যুক্তরাষ্ট্রের পেনসিলভেনিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nকোফহোল্ড মার্কিন যুক্তরাষ্ট্রের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৪টি ১০ পয়েন্ট অর্জন করে সর্বমোট ৬৭২ পয়েন্ট নিয়ে তিনি ৪র্থ স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৬১তম স্থান অধিকারী গিনির ফাতুমাতা সিলার মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে লেই চেন-ইংয়ের কাছে ৭–৩ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি ক্যাটালিনা জিনোরিয়েগা এবং জেনিফার মুসিনো-ফের্নান্দেসের সাথে মার্কিন দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭১টি ১০ পয়েন্ট অর্জন করে সর্বমোট ১৯৪৫ পয়েন্ট নিয়ে ৮ম স্থান অধিকার করেছিল। অতঃপর প্রাথমিক পর্বে তারা চীনা তাইপেইয়ের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং ব্র্যাডি এলিসন একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৩৪৯ পয়েন্ট নিয়ে ৩য় স্থান অধিকার করেছিল। অতঃপর সেমি-ফাইনালে জার্মানির কাছে ৫–৩ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা ভারতকে পরাজিত করে ব্রোঞ্জ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে কেসি কোফহোল্ড (ইংরেজি)\nঅলিম্পিকস.কমে কেসি কোফহোল্ড (ইংরেজি)\nঅলিম্পিডিয়ায় কেসি কোফহোল্ড (ইংরেজি)\nটিম ইউএসএতে কেসি কোফহোল্ড (সংগৃহীত)  (ইংরেজি)"}