{"pageid": 1490466, "title": "বাইবেলীয় প্রস্থান", "url": "https://bn.wikipedia.org/wiki?curid=1490466", "content": "বাইবেলীয় প্রস্থান (হিব্রু ভাষায়: יציאת מצרים‎) বা মোশির দেশত্যাগ হলো ইস্রায়েলীয় পুরাণ প্রতিষ্ঠার কাহিনী, এবং এর বিবরণ পঞ্চপুস্তকের অন্তর্গত পুস্তকগুলির মধ্যে কমপক্ষে চারটি (দ্বিতীয় বিবরণ,\nযাত্রাপুস্তক, লেবীয় পুস্তক ও গণনা পুস্তক) পুস্তকে রয়েছে। বাইবেলীয় প্রস্থানের বর্ণনায় ইস্রায়েলীয়দের মিশরীয় দাসত্বের ইতিহাসের সহিত মোশির নেতৃত্বে প্রতিশ্রুত ভূমির সন্ধানে লোহিত সাগরের গিরিপথের মাধ্যমে মিশর থেকে তাদের যাত্রা শুরুর বিবরণ রয়েছে।\nআধুনিক পণ্ডিতদের মতে, বাইবেল অন্তর্গত বিবরণ ইস্রায়েলীয়দের উৎপত্তি সম্পর্কে সঠিক বিবরণ দেয় না, যারা পরিবর্তে স্বদেশী কেনানীয় সংস্কৃতি থেকে খ্রিস্টপূর্ব দ্বিতীয় শতাব্দীর শেষের দিকে কেনানের কেন্দ্রীয় উচ্চভূমিতে সত্তা হিসাবে গড়ে উঠেছে বলে মনে হয়। বেশিরভাগ আধুনিক পণ্ডিতরা বিশ্বাস করেন যে বাইবেলীয় প্রস্থানের গল্পের কিছু উপাদানের কিছু ঐতিহাসিক ভিত্তি থাকতে পারে, কিন্তু বাইবেল অন্তর্গত গল্পের সাথে এমন ভিত্তির সামান্য সাদৃশ্য রয়েছে। যদিও আধুনিক পণ্ডিতদের অধিকাংশ বাইবেল অন্তর্গত রচনাকে হাখমানেশি সাম্রাজ্যের সময়কাল (খ্রিস্টপূর্ব পঞ্চম শতাব্দী) হিসেবে উল্লেখ করেন, এই আখ্যানের কিছু উপাদান পুরানো, যেহেতু গল্পের ইঙ্গিত খ্রিস্টপূর্ব অষ্টম শতাব্দীর আমোস ও হোসিয় এর মতো ভাববাদীরা তৈরি করেন।\nপ্রস্থানের গল্পটি ইহুদিধর্মে কেন্দ্রীয় বিষয়। এটি ইহুদি প্রার্থনায় প্রতিদিন গণনা এবং পেসাখের মতো উৎসবে উদযাপন করা হয়। আদি খ্রিস্টানরা প্রস্থানকে যিশুর পুনরুত্থান এবং পরিত্রাণের শ্রেণিকরণগত পূর্বমূর্তি হিসেবে দেখেছিল। ইসলামের নবী মুসার জীবনের বিস্তৃত উল্লেখের অংশ হিসেবে কুরআনেও প্রস্থানকে বর্ণনা করা হয়েছে। আখ্যানটি সাম্প্রতিক শতাব্দীতে বিভিন্ন গোষ্ঠীতে অনুরণিত হয়েছে, যেমন ইউরোপে ধর্মীয় নিপীড়ন থেকে পালিয়ে আসা আদি মার্কিনী বসতি স্থাপনকারীদের মধ্যে, এবং স্বাধীনতা ও নাগরিক অধিকারের জন্য সংগ্রামরত আফ্রিকান মার্কিনীদের মধ্যে।\n\n\n== টীকা ==\n\n\n== তথ্যসূত্র ==\n\n\n== উৎস ==\n\n\n== বহিঃসংযোগ ==\n\nOld maps showing the route of the Exodus, The National Library of Israel, Eran Laor Cartographic Collection"}