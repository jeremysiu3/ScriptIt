{"pageid": 1471550, "title": "হাফিজ সাঈদ", "url": "https://bn.wikipedia.org/wiki?curid=1471550", "content": "হাফিজ মোহাম্মদ সাঈদ (উর্দু: حافظ محمد سعید‎‎, জন্ম: ৫ জুন ১৯৫০ খ্রি.) হলেন একজন পাকিস্তানি ইসলামপন্থী ব্যক্তি, যিনি লস্করে তৈয়বার একজন সহ-প্রতিষ্ঠাতা ছিলেন, যা পাকিস্তান-ভিত্তিক একটি ভারত-বিরোধী ইসলামি জিহাদি সংগঠন এবং জাতিসংঘ নিরাপত্তা পরিষদ, ভারত, মার্কিন যুক্তরাষ্ট্র, যুক্তরাজ্য, ইউরোপীয় ইউনিয়ন, অস্ট্রেলিয়া ও রাশিয়া দ্বারা সন্ত্রাসী গোষ্ঠী হিসেবে মনোনীত হয়। হাফিজ ভারতের এনআইএ মোস্ট ওয়ান্টেড তালিকায় রয়েছেন। ২০১২ সালের এপ্রিলে ২০০৮ সালের মুম্বাই হামলার আসল কারিগর হাফিজকে গ্রেফতার করার জন্যে মার্কিন যুক্তরাষ্ট্র ১০ মিলিয়ন মার্কিন ডলার পুরস্কার ঘোষণা করেছিল। ভারত আনুষ্ঠানিকভাবে এ মার্কিন পদক্ষেপকে সমর্থন করলেও পাকিস্তানে এর বিরুদ্ধে প্রতিবাদ হয়।\n২০০৮ সালের মুম্বাই হামলার পর হাফিজকে নিরাপত্তা পরিষদের আল-কায়েদা এবং তালেবান নিষেধাজ্ঞা কমিটি দ্বারা মনোনীত করা হয়। এছাড়াও তিনি মার্কিন যুক্তরাষ্ট্রের ট্রেজারি বিভাগের বিশেষভাবে মনোনীত নাগরিক এবং অবরুদ্ধ ব্যক্তিদের তালিকায় একটি বিশেষভাবে মনোনীত বৈশ্বিক সন্ত্রাসী হিসাবে তালিকাভুক্ত।\nভারত দাবি করে যে, সাঈদকে পাকিস্তান থেকে নিয়ে ভারতের হেফাজতে হস্তান্তর করা হবে; তবে দুই দেশের মধ্যে কোনো প্রত্যর্পণ চুক্তি নেই। তবে সাইদ লস্কর ই তৈয়বার নেতা হওয়ার কথা অস্বীকার করেন এবং বলেন যে, তিনি ভারতে হামলার পরিকল্পনা করেছেন এমন সমস্ত অভিযোগ ভিত্তিহীন।\n২০১৯ সালের জুলাইয়ে ফিনান্সিয়াল অ্যাকশন টাস্ক ফোর্স দ্বারা পাকিস্তানের কর্ম পরিকল্পনার নির্ধারিত পর্যালোচনার তিন মাস আগে, সাঈদকে পাকিস্তানি কর্তৃপক্ষ গ্রেপ্তার করে এবং ১১ বছর কারাদণ্ডে দণ্ডিত করে। ২০২২ সালের এপ্রিল মাসের শুরুতে, তাকে সন্ত্রাসে অর্থায়নের জন্য অতিরিক্ত ৩১ বছরের সাজা দেওয়া হয়।\n\n\n== আরও দেখুন ==\nআজমল কাসাব\nআল-কায়েদা\n২০০৮ সালের মুম্বই জঙ্গি হামলা\nওসামা বিন লাদেন\n\n\n== তথ্যসূত্র =="}