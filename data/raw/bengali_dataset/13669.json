{"pageid": 13669, "title": "তারামণ্ডল", "url": "https://bn.wikipedia.org/wiki?curid=13669", "content": "তারামণ্ডল (ইংরেজি: Constellation) পৃথিবী থেকে দৃশ্যমান মহাকাশ বা আকাশের ৮৮টি ভাগের যেকোনো একটি ভাগের নাম। আধুনিক কালে সমগ্র খ-গোলক-কে ৮৮টি ভাগে ভাগ করা হয়েছে যার প্রতিটিতে বিভিন্ন তারাসমূহ অবস্থান করে। মাঝেমাঝে এই শব্দটি কিছু তারার সমষ্টি বোঝাতেও ব্যবহৃত হয়। কিছু তারা মিলে একটি নির্দিষ্ট কাঠামো তৈরি করলে তাকে তারামণ্ডল হিসেবে অভিহিত করা হতো অনেক কাল আগে থেকেই। বিভিন্ন সময়ে বিভিন্নভাবে এই তারামণ্ডলসমূহের সংখ্যা নির্ণয় করা হয়েছে। এর মধ্যে টলেমির পদ্ধতিটি বেশ গুরুত্বপূর্ণ ছিল। তবে বর্তমানে ৮৮টি ভাগের অস্তিত্বকেই ধ্রুব ধরা হয়। যে তারামণ্ডলগুলো বেশ পরিচিত সেগুলোতে এমনকিছু উজ্জ্বল তারা থাকে যারা একটি সুস্পষ্ট কাঠামো গঠন করে। অবশ্য বেশির ভাগ নক্ষত্রমণ্ডলগুলোর তারাই ক্ষীণ।\n\n\n== ব্যাখ্যা ==\nইন্টারন্যাশনাল অ্যাস্ট্রোনমিক্যাল ইউনিয়ন (আইএইউ) আকাশকে ৮৮টি ভাগে ভাগ করেছে যার প্রত্যেকটির রয়েছে সুস্পষ্ট সীমারেখা। এর ফলে এখন পৃথিবী থেকে দৃশ্যমান মহাকাশের প্রতিটি স্থানই কোন না কোন তারামণ্ডলের মধ্যে পড়ে। খ-গোলকের উত্তর গোলার্ধে অবস্থিত তারামণ্ডলসমূহের নামকরণ ও বিভাগ মূলত প্রাচীন গ্রিক প্রথা অনুসারেই করা হয়েছে। মধ্যযুগীয় জ্যোতির্বিজ্ঞানের প্রভাবও এতে রয়েছে। এছাড়া রাশিচক্রের চিহ্নসমূহও এতে অন্তর্ভুক্ত হয়েছে।\n১৯৩০ সালে ইউজিন ডেলপোর্টে প্রথম তারামণ্ডলসমূহের সীমারেখা চিহ্নিত করেন; একই সাথে তিনি বিষুবাংশ এবং বিষুবলম্বের রেখাসমূহের সাপেক্ষে এই সীমারেখাগুলো চিহ্নিত করেন। তিনি অবশ্য বি১৮৭৫.০ ইপকের জন্য এই সীমারেখাগুলো চিহ্নিত করেছিলেন। তখনকার সময়ে বেঞ্জামিন এ. গউল্ড একটি প্রস্তাবনা পেশ করেন যার ভিত্তিতে ডেলপোর্টে তার কাজের ভিত্তি স্থাপন করেছিলেন। এতো আগের সময়ের জন্য সীমারেখা চিহ্নিতকরণের ফলে যা হয়েছে তা হল; বিষুবন বিন্দুসমূহের অয়নচলনের জন্য একটি আধুনিক তারা চিত্রে (উদাঃ জে২০০০ ইপকের জন্য) এই সীমারেখাগুলো অনেকটা বেঁকে যায় যার ফলে আর তা সমান্তরাল বা উল্লম্ব থাকে না। যত সময় যাবে এই বেঁকে যাবার পরিমাণ আরো বেড়ে যাবে।\n\n\n== আধুনিক তারামণ্ডলসমূহ ==\n\n\n== আরও দেখুন ==\nচৈনিক তারামণ্ডল\nপ্রাক্তন তারামণ্ডলসমূহ\nতারামণ্ডলসমূহের তালিকা\nনক্ষত্র (চন্দ্রনিবাস)\n\n\n== তথ্যসূত্র ==\n\n\n== বহিঃসংযোগ ==\nStar Tales (Ian Ridpath)\nThe Constellations\nPhotographic Atlas of the Constellations\nCelestia free 3D realtime space-simulation (OpenGL)\nStellarium realtime sky rendering program (OpenGL)\nStrasbourg Astronomical Data Center Files on official IAU constellation boundaries (the older NASA ADC service does not function anymore)\nInteractive Sky Charts  ওয়েব্যাক মেশিনে আর্কাইভকৃত ২৮ ফেব্রুয়ারি ২০০৯ তারিখে (Allows navigation through the entire sky with variable star detail, optional constellation lines)\nhttps://web.archive.org/web/20070204062105/http://www.astronomical.org/constellations/obs.html\nhttp://www.seds.org/Maps/Stars_en/Fig/const.html  ওয়েব্যাক মেশিনে আর্কাইভকৃত ২৯ আগস্ট ২০০৫ তারিখে\nFull constellation diagrams resembling their names\nImages of constellations\nOnline Text: Hyginus, Astronomica translated by Mary Grant Greco-Roman constellation myths\nObserve satellites, space shuttles, constellations, comets\nWIKISKY.ORG: Detailed map of star sky"}