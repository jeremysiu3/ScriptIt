{"pageid": 1491806, "title": "হাকা", "url": "https://bn.wikipedia.org/wiki?curid=1491806", "content": "হাকা ( ,  ; একবচন হাকা, মাওরি এবং নিউজিল্যান্ড ইংরেজি উভয় ভাষায়) হল মাওরি সংস্কৃতির বিভিন্ন ধরনের আনুষ্ঠানিক নৃত্য ।  হাকা একটি পরিবেশনা শিল্প, যা প্রায়শই একটি দল দ্বারা পরিবেশিত হয়, জোরালো অঙ্গভঙ্গি ও সঙ্গীতের সাথে ছন্দময়ভাবে চিৎকার করে এবং মাটিতে পা দাবিয়ে নাচটি পরিবেশন করা হয়। ঐতিহ্যগতভাবে পুরুষ ও মহিলা উভয়ের দ্বারাই মাওরি সংস্কৃতির বিভিন্ন সামাজিক অনুষ্ঠানে হাকা পরিবেশিত হয়ে থাকে । এগুলি বিশিষ্ট অতিথিদের স্বাগত জানাতে বা দুর্দান্ত সাফল্য, অনুষ্ঠান বা অন্ত্যেষ্টিক্রিয়ার স্বীকৃতি জানাতে করা হয়।\nকাপা হাকা গ্রুপ স্কুলে প্রচলিত। প্রধান মাওরি পরিবেশন শিল্পকলা প্রতিযোগিতা \"তে মাতাতিনি\" প্রতি দুই বছর অন্তর অনুষ্ঠিত হয়।\n\nআন্তর্জাতিক ম্যাচের আগে প্রতিপক্ষকে চ্যালেঞ্জ জানাতে নিউজিল্যান্ডের ক্রীড়া দলগুলির হাকা পরিবেশনের অভ্যাস বিশ্বজুড়ে এই নৃত্যটিকে আরও ব্যাপকভাবে পরিচিত করেছে। এই ঐতিহ্যটি শুরু হয়েছিল নিউজিল্যান্ড নেটিভ ফুটবল দলের সফরের সাথে এবং নিউজিল্যান্ড রাগবি ইউনিয়ন দল (All Blacks নামে পরিচিত) ১৯০৫ সাল থেকে ঐতিহ্যটি বয়ে নিয়ে যাচ্ছে। যদিও পুরুষ যোদ্ধাদের ঐতিহ্যবাহী যুদ্ধের প্রস্তুতির সাথে সম্পর্কযুক্ত, তবে হাক্কা সাধারণত যুদ্ধের নাচ, এই ধারণাকে মাওরি পণ্ডিতরা ভুল বলে মনে করেন, পাশাপাশি, মাওরি সম্প্রদায়ের বাইরের ব্যক্তিদের দ্বারা হাকার ভুল পরিবেশনও অনুচিত বলে গণ্য হয়।\n\n\n== তথ্যসূত্র =="}