{"pageid": 1155996, "title": "মিস্টার ইন্ডিয়া ওয়ার্ল্ড", "url": "https://bn.wikipedia.org/wiki?curid=1155996", "content": "মিস্টার ইন্ডিয়া একটি জাতীয় প্রতিযোগিতা যা আন্তর্জাতিক সৌন্দর্য প্রতিযোগিতায় ভারতের প্রতিনিধি নির্বাচন করে। প্রতি বছর এবং প্রতি দুই বছরে বেশ কয়েকটি জাতীয় প্রতিযোগিতা অনুষ্ঠিত হয়। নির্বাচিত বিজয়ী বা রানার-আপদেরও আন্তর্জাতিক প্রতিযোগিতায় অংশ নিতে পাঠানো হয়।\nমিস্টার ইন্ডিয়া, যা মিস ইন্ডিয়া অর্গানাইজেশন দ্বারা পরিচালিত হয় এবং রুবারু মিস্টার ইন্ডিয়া প্রতিযোগিতা হল দুটি প্রধান জাতীয় প্রতিযোগিতা। মিস্টার ওয়ার্ল্ড, মিস্টার সুপ্রান্যাশনাল, মিস্টার ইন্টারন্যাশনাল, মিস্টার গ্লোবাল, ম্যানহান্ট ইন্টারন্যাশনাল এবং অন্যান্য ছোটো প্রতিযোগিতায় ভারতের প্রতিনিধিত্ব করার জন্য এই প্রতিযোগিতার বিজয়ী এবং রানার আপদের পাঠানো হয়।\n১৯৯৪ থেকে ২০১২ পর্যন্ত, গ্রাসিম ইন্ডাস্ট্রিজ এবং পরে হেওয়ার্ডস বার্ষিক মিস্টার ইন্ডিয়া প্রতিযোগিতার আয়োজন করে, যা মিস্টার ওয়ার্ল্ডের জন্য ভারতের প্রতিনিধি নির্বাচিত করেছিল।\nলখনউয়ের জিতেশ সিং দেও বর্তমানে \"মিস্টার ওয়ার্ল্ড ইন্ডিয়া\" বিজয়ী। ১৪ ডিসেম্বর, ২০১৭-এ, মুম্বাইয়ে তাকে মুকুট পরানো হয়েছিল। কোভিড-১৯ মহামারীর কারণে, তিনি \"মিস্টার ওয়ার্ল্ড ২০২২\" এ ভারতের প্রতিনিধিত্ব করবেন বলে আশা করা হচ্ছে ২০২১ সালে কোনো মিস্টার ওয়ার্ল্ড প্রতিযোগিতা হয় নি। অভি খাজুরিয়া এবং পবন রাও যথাক্রমে মিস্টার ইন্ডিয়া ২০১৭-এর প্রথম এবং দ্বিতীয় রানার-আপ নির্বাচিত হয়েছেন।\n\n\n== ইতিহাস ==\n১৯৯৬ সালে মিস্টার ওয়ার্ল্ডের প্রথম সংস্করণে ভারতের প্রতিনিধি নির্বাচন করার জন্য ১৯৯৪ সালে অ্যাডোনিস-গ্র্যাভিরা প্রতিযোগিতা অনুষ্ঠিত হয়েছিল। বিক্রম সালুজা অ্যাডোনিস-গ্র্যাভিরা প্রতিযোগিতায় জিতেছিলেন এবং ১৯৯৬ সালে তুরস্কের ইস্তাম্বুলে অনুষ্ঠিত মিস্টার ওয়ার্ল্ডের প্রথম সংস্করণে ভারতের প্রতিনিধিত্ব করেছিলেন। টম নুয়েনস প্রতিযোগিতায় জয়ী হন এবং বিক্রম শীর্ষ দশে স্থান পান। একই বছর (১৯৯৪) প্রথমবারের মতো ম্যানহান্ট ইন্টারন্যাশনাল -এ ভারতের প্রতিনিধিত্ব করার জন্য ভারতে গ্ল্যাড্র্যাগস ম্যানহান্ট প্রতিযোগিতা অনুষ্ঠিত হয়। রজত বেদী এই প্রতিযোগিতায় জয়ী হন এবং ১৯৯৪ সালে ম্যানহান্ট ইন্টারন্যাশনাল-এ অংশগ্রহণ করেন। পরবর্তীতে তিনি ফাইনালে ৪র্থ রানার আপ হন। মিস্টার ইন্ডিয়া ওয়ার্ল্ডের দ্বিতীয় সংস্করণ আবারও আয়োজন করেছিল গ্র্যাভিরা । নয়াদিল্লি থেকে শচীন খুরানা প্রতিযোগিতায় জয়ী হন এবং মিস্টার ওয়ার্ল্ড ১৯৯৮ -এ ভারতের প্রতিনিধিত্ব করেন।\nগ্রাসিম ইন্ডাস্ট্রিজ ১৯৯৪ থেকে ২০০৭ এবং আবার ২০১০ থেকে ২০১২ পর্যন্ত বার্ষিক প্রতিযোগিতার ফ্র্যাঞ্চাইজি অধিকার পায় এবং  মিস্টার ওয়ার্ল্ডে ভারতের প্রতিনিধি নির্বাচিত করে। ২০০৭ সালে, হেওয়ার্ড ৫০০০ মিস্টার ওয়ার্ল্ডের জন্য ফ্র্যাঞ্চাইজি গ্রহণ করে এবং হেওয়ার্ড ৫০০০ মিস্টার ইন্ডিয়া ওয়ার্ল্ড ২০০৭ এর আয়োজন করে যা কাওয়ালজিৎ আনন্দ সিংকে মিস্টার ওয়ার্ল্ড ২০০৭ -এ ভারতের প্রতিনিধি হিসেবে নির্বাচিত করে। তবে ২০১০ সালে গ্রাসিম ফ্র্যাঞ্চাইজির মালিকানা পুনরুদ্ধার করেন।\n২০১৪ সালে, টাইমস গ্রুপ মিস্টার ওয়ার্ল্ড প্রতিযোগিতায় ভারতের প্রতিনিধিদের পাঠানোর অধিকার অর্জন করে।\n\n\n== আরো দেখুন ==\nগ্রাসিম মিস্টার ইন্ডিয়া\nমিস্টার গে ইন্ডিয়া\nফেমিনা মিস ইন্ডিয়া\n\n\n== তথ্যসূত্র ==\n\n\n== বহিঃসংযোগ ==\nমিস্টার ওয়ার্ল্ড ইন্ডিয়ার অফিসিয়াল ওয়েবসাইট\nমিস্টার ওয়ার্ল্ড - ভারত\nমিস্টার ওয়ার্ল্ড ইন্ডিয়া অফিসিয়াল ফেসবুক"}