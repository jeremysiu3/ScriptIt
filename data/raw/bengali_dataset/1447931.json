{"pageid": 1447931, "title": "সোনাইকুণ্ডি নীলকুঠি", "url": "https://bn.wikipedia.org/wiki?curid=1447931", "content": "সোনাইকুণ্ডি নীলকুঠি কুষ্টিয়া জেলার দৌলতপুর উপজেলায় অবস্থিত একটি নীলকুঠি। ইংরেজ নীলকর ক্রুফড ১৮১৫ সালে নীলকুঠিটি নির্মাণ করেছিলেন।\n\n\n== ইতিহাস ==\nএকসময় কুষ্টিয়া জেলার মাটি ও জলবায়ু নীলচাষের উপযোগী ছিল যার মধ্যে দৌলতপুরের অঞ্চল ছিল অন্যতম। ইংরেজ নীলকর ক্রুফড ১৮১৫ সালে দৌলতপুরে নীলচাষ শুরু করেন। তিনি রাজস্ব আদায়ের জন্য সোনাইকুণ্ডি গ্রামে তার রাজস্ব দপ্তর প্রতিষ্ঠিত করেন।\n\n\n== অবস্থান ==\nনীলকুঠিটি কুষ্টিয়া জেলার দৌলতপুর উপজেলার হোগলবাড়ীয়া ইউনিয়নের সোনাইকুণ্ডি গ্রামে অবস্থিত। দৌলতপুর থেকে এর দুরত্ব প্রায় ১০ কিলোমিটার।\n\n\n== নীলকুঠি ভবন ==\nনীলকুঠী ভবন ঠিক কত সালে নির্মিত হয়েছে তা জানা যায় না। ভবনের গঠনেও কোনো বিশেষ বৈশিষ্ট্য নেই। ভূমি থেকে ভবনটির উচ্চ ৩ ফুট। বারান্দায় চার জোড়া স্তম্ভ সহ মোট ১৩টি স্তম্ভ রয়েছে। বর্তমানে নীলকুঠির ভবনটি ইউনিয়নের ভূমি কার্যালয় হিসেবে ব্যবহৃত হচ্ছে।\n\n\n== গ্রন্থপঞ্জিকা ==\nমোঃ রেজাউল করিম (ডিসেম্বর ২০২২)। কুষ্টিয়ার প্রত্ননিদর্শন। ৩৮/২ক বাংলাবাজার, ঢাকা ১১০০: গতিধারা। পৃষ্ঠা ‌১২০–১২২। আইএসবিএন 978-984-8950-41-8। \n\n\n== তথ্যসূত্র =="}