{"pageid": 1506122, "title": "ফায়সাল অশ্বারোহী ক্লাব", "url": "https://bn.wikipedia.org/wiki?curid=1506122", "content": "ফায়সাল অশ্বারোহী ক্লাব ( আরবি: نادي الفيصل للفروسية) ফিলিস্তিনের গাজা শহরের একটি অশ্বারোহী ক্লাব এবং উচ্চমানের রেস্তোরাঁ।\nডেনভার ভিত্তিক রকি মাউন্টেন নিউজের ১৯৯৪ সালের একটি নিবন্ধ অনুসারে ক্লাবটি ঘোড়দৌড়ের স্থান, যা গাজার একটি \"জনপ্রিয় খেলা\"। ২০১০ সালের জুলাই পর্যন্ত, ক্লাবটি গাজা ভূখণ্ডের একমাত্র অশ্বারোহী ক্লাব ছিল। ২০১০ সালের পরিসংখ্যান অনুসারে,ক্লাবের প্রায় ১২০ জন সদস্য ছিল। অন্যান্য লোকেরা মাঝে মাঝে শিখতে বা ঘোড়ায় চড়ার জন্য আসেন। ক্লাবটির দুটি ট্র্যাক আছে, একটি ৪০-মিটার এবং একটি আন্তর্জাতিক মানের ৬০-মিটার। ঘোড়ার লাফের জন্য বিভিন্ন ধরনের বাধাঁও আছে। গাজা ভূখণ্ডের চোরাচালানের সুড়ঙ্গ দিয়ে ঘোড়াগুলি আমদানি করা হতো।\nঅস্ট্রেলিয় সংবাদপত্র দ্য এজ অনুসারে, ক্লাবের রেস্তোরাঁটি হল \"গাজার কিশোর অভিজাতদের জন্য আড্ডার জায়গা।\"  ক্লাব ধনী, তরুণ, ধর্মনিরপেক্ষ জনতার কাছে নন-অ্যালকোহলযুক্ত বাভারিয়ান বিয়ার পরিবেশন করে।\" দ্য গার্ডিয়ানের মতে, ক্লাবটি, যা ক্রেজি ওয়াটার পার্কের সংলগ্ন ছিল, যা ছিল ধনী গাজাবাসীদের জন্য একটি বিনোদনমূলক \"সার্কিট\" এর অংশ। এই সার্কিটে সমুদ্রতীরবর্তী ক্যাফে এবং গাজা মল রয়েছে।\n\n\n== তথ্যসূত্র =="}