{"pageid": 1188116, "title": "ইমরান উসমানি", "url": "https://bn.wikipedia.org/wiki?curid=1188116", "content": "মুহাম্মদ ইমরান আশরাফ উসমানি (জন্ম: ২৩ মার্চ ১৯৭০) একজন পাকিস্তানি ইসলামি পণ্ডিত ও ইসলামি অর্থনীতিবিদ। তিনি মিজান ব্যাংকের শরিয়া সুপারভাইজরি বোর্ডের গ্রুপ প্রধান ও ভাইস চেয়ারম্যান এবং ইসলামি ব্যাংকিং পণ্যের গবেষণা ও পণ্য উন্নয়ন, শরিয়া-সম্মত ব্যাংকিং-এর উপদেষ্টা এবং শরিয়া অডিট ও কমপ্লায়েন্স তত্ত্বাবধানের জন্য দায়ী। তিনি তাকি উসমানির জ্যেষ্ঠ ছেলে।\n\n\n== প্রারম্ভিক জীবন ==\nইমরান উসমানি ১৯৭০ সালের ২৩ মার্চ করাচিতে জন্মগ্রহণ করেন। তিনি ১৯৮৮ সালে বেফাকুল মাদারিসিল আরাবিয়া পাকিস্তানের অধীনে দারুল উলুম করাচি থেকে দাওরায়ে হাদিস পাশ করেন। করাচি বিশ্ববিদ্যালয় থেকে অর্থনীতি, রাষ্ট্রবিজ্ঞানে স্নাতক এবং আরবি ও ইসলামিক স্টাডিজে স্নাতকোত্তর শেষ করেন। একই বিশ্ববিদ্যালয় থেকে তিনি ইসলামি অর্থনীতিতে এম.ফিল. ও পিএইচডি সম্পন্ন করেছেন। পাশাপাশি তিনি সিন্ধু মুসলিম আইন কলেজ থেকে এলএলবি এবং দারুল উলুম করাচি থেকে ৩ বছরের জন্য ইসলামিক আইনশাস্ত্রের বিশেষায়িত কোর্স সম্পন্ন করেছেন।\n\n\n== কর্মজীবন ==\nতিনি উসমানি অ্যান্ড কো (প্রা.) লিমিটেডের সিইও এবং এই প্রতিষ্ঠানের শরিয়া অ্যাডভাইজারস বোর্ডের সভাপতি। এছাড়াও তিনি যেসব প্রতিষ্ঠানে দায়িত্ব পালন করছেন:\n\n\n== প্রকাশনা ==\nতার প্রকাশিত গ্রন্থ:\n\nইংরেজি\nGUIDE TO ZAKAH\nIslamic Names\nIslamic Finance\nউর্দু\nفتنوں کا عروج اور قیامت کی آ ثار\nشرکت و مضاربت عصر حاضر میں\nارکان اسلام\nاسلامی بنکاری کا ایک تعارف\nحضرت حذیفہ ابن یمان\nکتاب المعاملات\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}