{"pageid": 111060, "title": "ইতালি জাতীয় ফুটবল দল", "url": "https://bn.wikipedia.org/wiki?curid=111060", "content": "ইতালি জাতীয় ফুটবল দল (ইতালীয়: Nazionale di calcio dell'Italia) হচ্ছে আন্তর্জাতিক ফুটবলে ইতালির প্রতিনিধিত্বকারী পুরুষদের জাতীয় দল, যার সকল কার্যক্রম ইতালির ফুটবলের সর্বোচ্চ নিয়ন্ত্রক সংস্থা ইতালীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯০৫ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯১০ সালের ১৫ই মে তারিখে, ইতালি প্রথমবারের মতো আন্তর্জাতিক খেলায় অংশগ্রহণ করেছে; ইতালির মিলানে অনুষ্ঠিত উক্ত ম্যাচে ইতালি ফ্রান্সকে ৬–২ গোলের ব্যবধানে পরাজিত করেছে।\nগ্লি আজ্জুররি নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় ইতালির রাজধানী রোমে অবস্থিত। বর্তমানে এই দলের ম্যানেজারের দায়িত্ব পালন করছেন রবের্তো মানচিনি এবং অধিনায়কের দায়িত্ব পালন করছেন ইয়ুভেন্তুসের রক্ষণভাগের খেলোয়াড় জর্জো কিয়েল্লিনি।\nইতালি ফিফা বিশ্বকাপের ইতিহাসের অন্যতম সফল দল, যারা এপর্যন্ত ৪ বার (১৯৩৪, ১৯৩৮, ১৯৮২ এবং ২০০৬) বিশ্বকাপ জয়লাভ করেছে। এছাড়া উয়েফা ইউরোপীয় চ্যাম্পিয়নশিপেও ইতালি অন্যতম সফল দল, যেখানে তারা ১টি (১৯৬৮) শিরোপা জয়লাভ করেছে। এছাড়াও, গ্রীষ্মকালীন অলিম্পিকে ইতালির সেরা সাফল্য হচ্ছে স্বর্ণ পদক জয়লাভ করা।\nজিয়ানলুইজি বুফন, ফাবিও কান্নাভারো, পাওলো মালদিনি, লুইজি রিভা এবং জুসেপ্পে মেয়াৎসার মতো খেলোয়াড়গণ ইতালির জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের নভেম্বর মাসে প্রকাশিত র‌্যাঙ্কিংয়ে ইতালি তাদের ইতিহাসে সর্বপ্রথম সর্বোচ্চ অবস্থান (১ম) অর্জন করে এবং ২০১৮ সালের আগস্ট মাসে প্রকাশিত র‌্যাঙ্কিংয়ে তারা ২১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ইতালির সর্বোচ্চ অবস্থান হচ্ছে ১ম (যা তারা সর্বপ্রথম ১৯৩৪ সালে অর্জন করেছিল) এবং সর্বনিম্ন অবস্থান হচ্ছে ২১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি) (ইতালীয়)\nফিফা-এ ইতালি জাতীয় ফুটবল দল  ওয়েব্যাক মেশিনে আর্কাইভকৃত ১০ নভেম্বর ২০১৭ তারিখে (ইংরেজি)\nউয়েফা-এ ইতালি জাতীয় ফুটবল দল (ইংরেজি)\nইতালীয় কালচো  ওয়েব্যাক মেশিনে আর্কাইভকৃত ২২ জানুয়ারি ২০১০ তারিখে কোষ (ইতালীয়)"}