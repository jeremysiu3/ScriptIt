{"pageid": 1530915, "title": "আমর ইবনে দিনার", "url": "https://bn.wikipedia.org/wiki?curid=1530915", "content": "আমর ইবনে দিনার ( আরবি: عمرو بن دينار, আনু. ৪৬-১২৬ হিজরি/৬৬৬-৭৪৪ খ্রিস্টাব্দ ) সপ্তম শতাব্দীর একজন মুসলিম আইনজ্ঞ এবং তাবেয়ীর হাদিস প্রণেতা ছিলেন। তিনি মক্কার মুফতি হিসেবে দায়িত্ব পালন করেছিলেন।\n\n\n== জীবনী ==\nআমর ইবনে দীনারের সঠিক জন্ম তারিখ অজানা। তবে ইসলামি জীবনী গ্রন্থে অনুমান করা হয়, তিনি  আনু. হিজরি ৪৬ (৬৬৬/৬৬৭) খ্রিস্টাব্দে জন্মগ্রহণ করেন। তিনি বনু মাযিজ অথবা বনু জুমার মাওলা ছিলেন। তার শৈশবকালে তিনি সম্ভবত মক্কা এবং তায়েফে ইবনে আব্বাসের ছাত্রদের পড়ার মজলিসে যোগদান করেছিলেন। পরে তিনি আতা ইবনে আবি রাবাহ এবং তাউস ইবনে কায়সানের অধীনে পড়াশোনা করেন। তিনি সুধী সমাজে ইতিবাচকভাবে বিবেচিত হতেন। এমনকি তাওস তাঁর ছেলেকে আমরের কাছে পড়তে উৎসাহ দিয়েছিলেন। \nঅষ্টম শতাব্দীর শুরুতে তিনি একজন পণ্ডিত হিসেবে খ্যাতি অর্জন করেন এবং আতার মৃত্যুর পর উমাইয়ারা তাকে মক্কার মুফতির  পদের প্রস্তাব দেয়। তিনি প্রথমে প্রত্যাখ্যান করেছিলেন। কিন্তু পরে আতার উত্তরসূরী কায়েস ইবনে সা'দের মৃত্যুর পর দ্বিতীয়বার পদটি প্রস্তাব পেয়ে তিনি তা গ্রহণ করেন। আমরের সবচেয়ে বিখ্যাত ছাত্র ছিলেন সুফিয়ান ইবনে উয়াইনা। তার মাধ্যমেই আমরের জীবনী সম্পর্কে অনেক তথ্য পাওয়া যায়। \nজীবনীমূলক রচনাগুলি থেকে বোঝা যায় যে তিনি এক অদ্ভুত ব্যক্তিত্বের অধিকারী ছিলেন। তিনি আপাতদৃষ্টিতে ইচ্ছামত প্রশ্নকারীদের উত্তর দিতে অস্বীকৃতি জানাতেন। মসজিদে যাওয়া-আসার সময় ছাত্রদের তাকে বহন করে নিয়ে যেতে বলতেন। কোনো বিষয়ে অসন্তোষ প্রকাশ করতে তিনি কাঁদতেন কিংবা অন্ধের মতো অভিনয় করতেন। তিনি চাইতেন না তার ছাত্ররা তার মতামত লিখে রাখুক, কারণ তার মতামত বদলাতে পারে।   একইভাবে, তিনি তাঁর বর্ণিত হাদিসগুলোও লেখার ব্যাপারে অনুৎসাহিত করতেন। যদিও ইবনে উয়াইনাহ সহ অনেকেই তাঁর কাছ থেকে লিখিতভাবে হাদিস বর্ণনা করেছিলেন। \nআমর প্রায় ১২৬ হিজরি (৭৪৩/৭৪৪ খ্রিস্টাব্দ) মারা যান। তার পরে তার সমসাময়িক ইবনে আবি নাজিহ মুফতির দায়িত্ব পান।\n\n\n== তথ্যসূত্র =="}