{"pageid": 1075634, "title": "এম ওসমান গনি তালুকদার", "url": "https://bn.wikipedia.org/wiki?curid=1075634", "content": "এম ওসমান গনি তালুকদার একজন বাংলাদেশী শিক্ষাবিদ। তিনি রাজশাহী বিশ্ববিদ্যালয়ের ফলিত পদার্থবিজ্ঞান ও ইলেকট্রনিক্স বিভাগের সাবেক অধ্যাপক এবং রাজশাহীতে অবস্থিত উত্তরবঙ্গের প্রথম বেসরকারি বিশ্ববিদ্যালয়, বরেন্দ্র বিশ্ববিদ্যালয়ের প্রথম উপাচার্য।\n\n\n== শিক্ষাজীবন ==\nতিনি রাজশাহী বিশ্ববিদ্যালয়ের ফলিত পদার্থবিজ্ঞান ও ইলেকট্রনিক্স বিভাগের থেকে স্নাতক ও স্নাতকোত্তর ডিগ্রি লাভ করেন। তিনি কানাডার ওয়াটারলু বিশ্ববিদ্যালয় থেকে পদার্থবিজ্ঞানে দ্বিতীয় স্নাতকোত্তর এবং অস্ট্রেলিয়ার মারডক বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nওসমান গনি ১৯৭৯ সালে রাজশাহী বিশ্ববিদ্যালয়ে প্রভাষক হিসেবে যোগ দেন এবং এরই ধারাবাহিকতায় ফলিত পদার্থবিজ্ঞান ও ইলেকট্রনিক্স বিভাগের অধ্যাপক হন।\nকর্মজীবনে অধ্যাপনার পাশাপাশি তিনি বিভিন্ন গুরুত্বপূর্ণ দায়িত্ব পালন করেছেন। তিনি ইউনিভার্সিটি অব ডেভলপমেন্ট অল্টারনেটিভ (ইউডা) এর প্রকৌশল অনুষদের সাবেক ডিন।\nএম ওসমান গনি তালুকদার ২০১৪ সালের ১৬ ফেব্রুয়ারি বরেন্দ্র বিশ্ববিদ্যালয়ের প্রথম উপাচার্য হিসেবে যোগদান করেন। প্রথম মেয়াদ শেষ হলে ২০১৯ সালের ২২ আগস্ট দ্বিতীয় মেয়াদে পরবর্তী চার বছরের জন্য তিনি বিশ্ববিদ্যালয়টির উপাচার্য হিসেবে যোগ দেন।\n\n\n== আরও দেখুন ==\nরাজশাহী বিশ্ববিদ্যালয়\nইউনিভার্সিটি অব ডেভলপমেন্ট অল্টারনেটিভ\n\n\n== তথ্যসূত্র =="}