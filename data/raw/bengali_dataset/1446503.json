{"pageid": 1446503, "title": "জেরাগবোল্টেন", "url": "https://bn.wikipedia.org/wiki?curid=1446503", "content": "জেরাগবোল্টেন (ইংরেজি : Kjerag Bolt) নরওয়ের রোগাল্যান্ড কাউন্টির স্যান্ডনেস পৌরসভার জেরাগ পর্বতের একটি বৃহৎ পাথর। এটির অবস্থান লাইসেবোটন গ্রামের দক্ষিণ-পশ্চিমে, লাইসেফজর্ডেনের ঠিক দক্ষিণে। এটি একটি ৫-ঘনমিটার (১৮০-ঘনফুট) আয়তনের বিশাল পাথর যা পাহাড়ের একটি বড় ফাটলে হিমবাহ বাহিত শিলা হিসেবে আটকে আছে। এটি একটি জনপ্রিয় পর্যটন গন্তব্য এবং কোনো আরোহণ সরঞ্জাম ছাড়াই গতায়নযোগ্য। এটি ৯৮৪-মিটার (৩,২২৮-ফুট) উপরে  গভীর অতল গহবরের উপরে ঝুলে আছে। এটি বেস জাম্পিংয়ের জন্যও একটি জনপ্রিয়।\n\n\n== ভূতত্ত্ব ==\nরোগাল্যান্ড একটি দুর্বল টেকটোনিক অঞ্চলে অবস্থিত, যেখানে নদীগুলি তাদের গতিপথের পার্শ্ববর্তী বেলেপাথরের পাহাড় ক্ষয় ও প্রাকৃতিক খনন করে। স্ক্যান্ডিনেভিয়ায় ঘটে যাওয়া বেশ কয়েকটি হিম পর্যায়ে নরওয়ে সম্পূর্ণরূপে হিমবাহে আচ্ছাদিত ছিল। হিমযুগের গলিত জল, এ অঞ্চলে ২২ বার পর্যন্ত উপত্যকা তৈরি এবং সংস্কার করেছে। শেষ হিমযুগের পর, বৈশ্বিক উষ্ণায়নের ফলে সমুদ্রপৃষ্ঠের উচ্চতা বৃদ্ধি পায়, গলিত বরফের কারণে প্লাবন হয়। প্রায় ৫০,০০০ খ্রিস্টপূর্বাব্দে শেষ হিমবাহের সময় পাথরটি বর্তমান স্থানে আটকে যায়। নরওয়েজিয় হিমবাহ গলে যাওয়ার সাথে সাথে গলিত বরফের পানি নদীপথ গঠন করে। গলিত বরফবাহি শিলা, পাথর গুলি সমুদ্রের দিকে ধাবিত ছিল, সমুদ্রের দিকে যাওয়ার সময় শিলাটিকে তার বর্তমান অবস্থানে আটকে যায়।\n\n\n== পর্যটন ==\nদীর্ঘদিন ধরে জেরাগ পর্বতে আসা পর্যকটদের জন্য পাথরটি  স্থিরচিত্র তোলার স্থান হিসেবে জনপ্রিয়।  ২০০৬ সালের একটি জনপ্রিয় ভিডিও হোয়ার দ্য হেল ম্যাট?-এ পাথরটি দেখানো হয়েছিল। যেখানে ভ্রমণকারী ম্যাট হার্ডিং জেরাগবোল্টেনের উপরে নাচছিলেন। ব্যাপক জনপ্রিয়তার কারণে, পাথরের উপরে দাড়িয়ে ছবি তুলতে চান এমন লোকেদের সাথে সাধারণত লম্বা সারি তৈরি হয়।\nএটি বেস জাম্পিং এর জন্য একটি জনপ্রিয় স্থান, কিন্তু একটি সূত্র উল্লেখ করেছে যে \"প্রতি বছর বেশ কয়েকবার বেস-জাম্পিং দুর্ঘটনা ঘটে\"।\n\n\n== জনপ্রিয় সংস্কৃতিতে ==\nআমেরিকান প্রগ্রেসিভ মেটাল ব্যান্ড ড্রিম থিয়েটারের অ্যালবাম এ ভিউ ফ্রম দ্য টপ অব দ্য ওয়ার্ল্ড-এর প্রচ্ছদে জেরাগবোল্টেনের ছবি ব্যবহার হয়েছে।\n\n\n== আরও দেখুন ==\n\nপ্রাইকেস্টোলেন\n\n\n== তথ্যসূত্র ==\n\n\n== বহির্সংযোগ ==\nফ্লিকারে জেরাগবোল্টেন\nবেস জাম্পিং- প্রাণ্নাশের পরিস্ংখ্যান"}