{"pageid": 1324787, "title": "আনাতোলীয় পাত", "url": "https://bn.wikipedia.org/wiki?curid=1324787", "content": "আনাতোলীয় পাত একটি মহাদেশীয় ভূত্বকীয় পাত যা ইউরেশীয় পাত এবং আরবীয় পাত থেকে যথাক্রমে উত্তর আনাতোলীয় ভূ-চ্যুতি এবং পূর্ব আনাতোলীয় ভূ-চ্যুতি দ্বারা পৃথক করা হয়েছে। তুরস্কের বেশিরভাগ অংশে দেশটির আনাতোলীয় পাত অবস্থিত। এই অঞ্চলে সবচেয়ে উল্লেখযোগ্য ভূমিকম্প ঐতিহাসিকভাবে উত্তর ভূ-চ্যুতি বরাবর ঘটেছে, যেমন ১৯৩৯ সালের এরজিনকান ভূমিকম্প। ২০২৩ সালের বিধ্বংসী তুরস্ক-সিরিয়া ভূমিকম্পটি সক্রিয় পূর্ব আনাতোলীয় ভূ-চ্যুতি বরাবর একটি স্ট্রাইক স্লিপ ভূ-চ্যুতিতে ঘটেছে যেখানে আরবীয় পাতটি আনাতোলীয় প্লেটের উপর দিয়ে অনুভূমিকভাবে পিছলে যাচ্ছে।\nআমেরিকান মিউজিয়াম অফ ন্যাচারাল হিস্ট্রি অনুসারে,আনাতোলীয় রুপান্তর ভূ-চ্যুতি পর্যায়টি \"সম্ভবত বিশ্বের সবচেয়ে সক্রিয়\"। পূর্ব আনাতোলীয় ভূ-চ্যুতি একটি বাম পার্শ্বীয় রূপান্তর ভূ-চ্যুতি আরবীয় পাতের সাথে একটি সীমানা তৈরি করে। দক্ষিণ এবং দক্ষিণ-পশ্চিমে আফ্রিকান পাতের সাথে একটি অভিসারী সীমানা রয়েছে। এই মিলনটি ভূমধ্যসাগরের তলদেশে সামুদ্রিক ভূত্বকের মধ্যে পাশাপাশি আনাতোলিয়ার মহাদেশীয় ভূত্বকের মধ্যে এবং হেলেনিক ও সাইপ্রাস আর্কস বরাবর সাবডাকশন জোন হিসাবে বিবেচিত যা দ্বারাও সংকোচনশীল বৈশিষ্ট্যে প্রকাশ পায়। উত্তর প্রান্তটি ইউরেশীয় পাতের সাথে একটি রূপান্তরিত সীমানা যা উত্তর আনাতোলীয় ভূ-চ্যুতি মণ্ডল (এনএএফজেড) গঠন করে।\n\nগবেষণা ইঙ্গিত করে যে আনাতোলীয় পাতটি ঘড়ির কাঁটার বিপরীত দিকে ঘুরছে কারণ এটি আরবীয় পাত দ্বারা পশ্চিমে ধাক্কা দিচ্ছে। ফলে ইউরেশীয় পাত দ্বারা উত্তর দিকের যেকোন চলাচলে বাঁধা রয়েছে। কিছু রেফারেন্সে, আনাতোলীয় পাতকে ইউরেশীয় পাতের সাথে সংযুক্ত মহাদেশীয় ভূত্বকের একটি \"ব্লক\" হিসাবে উল্লেখ করা হয়েছে। কিন্তু উত্তর আনাতোলীয় ভূ-চ্যুতি অধ্যয়ন এই ইঙ্গিত দেয় যে আনাতোলিয়া ইউরেশীয় পাত থেকে ডি-যুগল। এটি এখন পূর্ব থেকে আরবীয় পাত দ্বারা চেপে ধরা হচ্ছে এবং পশ্চিমের দিকে বাধ্য করা হচ্ছে কারণ এর উত্তরে ইউরেশীয় পাত সেই দিকের গতিকে বাঁধা দিচ্ছে। আফ্রিকান পাত ভূমধ্যসাগরে সাইপ্রাস এবং হেলেনিক আর্কস উপকূল বরাবর আনাতোলীয় পাতের নীচ দিয়ে বয়ে যাচ্ছে।\n\n\n== তথ্যসূত্র =="}