{"pageid": 1182251, "title": "ফাকুন্দো মেদিনা", "url": "https://bn.wikipedia.org/wiki?curid=1182251", "content": "ফাকুন্দো আক্সেল মেদিনা (স্পেনীয়: Facundo Medina, স্পেনীয় উচ্চারণ: [fakˈundo meðˈina]; জন্ম: ২৮ মে ১৯৯৯; ফাকুন্দো মেদিনা নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ফরাসি ক্লাব লঁস এবং আর্জেন্টিনা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৮ সালে, মেদিনা আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় চার বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২০ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nফাকুন্দো আক্সেল মেদিনা ১৯৯৯ সালের ২৮শে মে তারিখে আর্জেন্টিনার ভিয়া ফিওরিতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমেদিনা আর্জেন্টিনা অনূর্ধ্ব-২০ এবং আর্জেন্টিনা অনূর্ধ্ব-২৩ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৮ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় চার বছরে ২৯ ম্যাচে অংশগ্রহণ করে ১টি গোল এবং দুইটি শিরোপা জয়লাভ করেছেন।\n২০২০ সালের ১৩ই অক্টোবর তারিখে, ২১ বছর, ৪ মাস ও ১৫ দিন বয়সে, বাম পায়ে ফুটবল খেলায় পারদর্শী মেদিনা বলিভিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৮৯তম মিনিটে আক্রমণভাগের খেলোয়াড় লাউতারো মার্তিনেসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি আর্জেন্টিনা ২–১ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে মেদিনা সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ফাকুন্দো মেদিনা  (ইংরেজি)  \nসকারবেসে ফাকুন্দো মেদিনা (ইংরেজি) \nবিডিফুটবলে ফাকুন্দো মেদিনা  (ইংরেজি)  \nট্রান্সফারমার্কেটে ফাকুন্দো মেদিনা (ইংরেজি) \nওয়ার্ল্ডফুটবল.নেটে ফাকুন্দো মেদিনা (ইংরেজি) \nইএসপিএন এফসিতে ফাকুন্দো মেদিনা (ইংরেজি) \nন্যাশনাল-ফুটবল-টিমস.কমে ফাকুন্দো মেদিনা (ইংরেজি)"}