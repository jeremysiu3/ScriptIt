{"pageid": 1111755, "title": "শাহজাহান কিবরিয়া", "url": "https://bn.wikipedia.org/wiki?curid=1111755", "content": "শাহজাহান কিবরিয়া (জন্ম: ২৪ জানুয়ারি ১৯৪১) যার দাপ্তরিক নাম মোহাম্মদ গোলাম কিবরিয়া। বাংলাদেশের শিশুসাহিত্যিক। শিশুসাহিত্যে অবদানের জন্য তিনি ২০১০ সালে বাংলা একাডেমি পুরস্কার লাভ করেন।\n\n\n== জীবনী ==\nশাহজাহান কিবরিয়া ২৪ জানুয়ারি ১৯৪১ সালে নোয়াখালী জেলায় জন্মগ্রহণ করেন। তিনি নোয়াখালী জেলা স্কুল থেকে ১৯৫৭ সালে ম্যাট্রিক ও কুমিল্লা ভিক্টোরিয়া কলেজ থেকে আইএ পাশ করেন। ১৯৬৩ সালে ঢাকা বিশ্ববিদ্যালয় থেকে বাংলা ভাষা ও সাহিত্য বিষয়ে অনার্স এবং ১৯৬৪ সালে এমএ ডিগ্রি অর্জন করেন।\n\n\n== গ্রন্থ ==\nশাহজাহান কিবরিয়ার উল্লেখযোগ্য প্রকাশিত গ্রন্থের মধ্যে রয়েছে:\n\nরূপকথাসমগ্র\nএকটি কলমের জন্য\nশত্রুর সঙ্গে কিছুক্ষণ\nকিশোর গল্পসমগ্র\nছোটদের জাতির জনক বঙ্গবন্ধু\nছোটদের মুক্তিযুদ্ধ বিষয়ক গল্প\n\n\n== পুরস্কার ও সম্মাননা ==\nবাংলা একাডেমী সাহিত্য পুরস্কার (২০১০)\nবাংলাদেশ শিশু একাডেমি সাহিত্য পুরস্কার\nঅগ্রণী ব্যাংক শিশু একাডেমী শিশুসাহিত্য পুরস্কার\n\n\n== তথ্যসূত্র =="}