{"pageid": 1423273, "title": "ওরাকল ডেটাবেজ", "url": "https://bn.wikipedia.org/wiki?curid=1423273", "content": "ওরাকল ডেটাবেজ (সাধারণত ওরাকল ডিবিএমএস, ওরাকল অটোনোমাস ডেটাবেজ, বা শুধুমাত্র ওরাকল নামে পরিচিত) হল একটি মালিকানাধীন মাল্টি-মডেল  ডাটাবেজ ম্যানেজমেন্ট সিস্টেম যা ওরাকল কর্পোরেশন দ্বারা উন্নীত এবং বাজারজাতকৃত।\nএই ডাটাবেজটি মূলত তাৎক্ষণিক লেনদেন (অনলাইন ট্রাঞ্জেকশন প্রসেস-ওএলটিপি), ডাটা ওয়্যারহাউজিং এবং এই দুটোর সমন্বয়ে বহুলাংশে ব্যবহৃত হয়। ওরাকলের এই ডাটাবেজ তিনটি সেবার মাধ্যমে ব্যবহার করা যায়- অন প্রিমিসেস অর্থাৎ ব্যবহারকারীর নিজস্ব পরিসরে, অন-ক্লাউড অর্থাৎ ক্লাউড পরিসেবার মাধ্যমে (ব্যবহারকারীর নিজস্ব পরিসর হীন) অথবা হাইব্রিড ক্লাউড ইনস্টলেশন হিসেবে। এটি তৃতীয় পক্ষের সেবাদান কারী প্রতিষ্ঠান থেকেও যেমন ব্যবহার করা যায় তেমনি ওরাকলের নিজস্ব হার্ডওয়্যারে পরিচালিত ডিভাইসের মাধ্যমেও (এক্সাডাটা অন প্রিম, [ওরাকলের ক্লাউড] অথবা ক্লাউড কাস্টমারে) ব্যবহার করা যায়।\nওরাকল ডাটাবেজ, ডাটাবেজের তথ্য তুলে আনতে অথবা হালনাগাদ করতে এসকিউল কোয়েরী ভাষা ব্যবহার করে থাকে। \n\n\n== ইতিহাস ==\nল্যারি এলিসন আর তার দুই বন্ধু এবং সহকর্মী বব মাইনার এবং এড ওয়াটেস ১৯৭৭ সালে সফটওয়্যার ডেভেলপমেন্ট ল্যাবরেটরিস (SDL) নামক একটি পরামর্শ প্রদানকারী প্রতিষ্ঠান গড়ে তোলেন। এই প্রতিষ্ঠানের হাত ধরেই ওরালের মূল সংস্করণ তৈরি হয়। এলিসন এই \"ওরাকল\" নামটি নিয়েছিলেন সি আই এ এর একটি সাইংকেতিক নাম থেকে। যেখানে তিনি এর পূর্বে\nএম্পেক্স দ্বারা নিয়োজিত ছিলেন এবং বেশ কিছু দিন কাজও করেছিলেন।\n\n\n=== রিলিজ এবং সংস্করণ ===\nওরাকল ডাটাবেজের প্রতিটি সফটওয়্যার রিলিজ এবং সংস্করণে তাদের নিজস্ব রিলিজিং সাংখ্যিক মান এবং নাম করণ প্রদান করে। এর সর্বশেষ সংস্করণ হচ্ছে ওরাকল ডাটাবেজ ২৩ সি, [২০২৩, এপ্রিল]। সংস্করণ গুলোর সাথে এই 'সি' অক্ষরটি দিয়ে ক্লাউড শব্দটি বুঝানো হয়। এর আগের সংস্করণ (যেমন ওরাকল ডাটাবেজ ১০ জি, ওরাকল ৯ আই ডাটাবেজ) এর মধ্যে থাকা জি দিয়ে গ্রিড এবং আই দিয়ে ইন্টারনেট বুঝানো হত। তারও পূর্ববর্তী সংস্করণ যেমন ওরাকল৮ আই এর পূর্বে তারা নামকরণের মধ্যে কোন সাংকেতিক বৈশিষ্ট ব্যবহার করেনি। ওরাকল ডাটাবেজের কোন সংস্করণ ১ বলে কোন সংস্করণ নেই কারণ প্রতিষ্ঠাতা ল্যারি এলিসন \"কেউই প্রাথমিক সংস্করণ কিনতে চায় না\" এই ধারণায় বিশ্বাসী ছিলেন।\nওরাকল ডাটাবেজে ব্যবহৃত সংস্করণের কিছু কোড এবং রিলিজ তথ্যঃ\n\nইন্ট্রোডাকশন টু ওরাকল ডাটাবেজ নামক এই তথ্যসূত্রে ওরাকল ডাটাজেবের প্রতিটি সংস্করণের কিছু উল্লেখযোগ্য উদ্ভাবনের ইতিহাস সংক্ষিপ্ত আকারে তুলেধরা হয়েছে।\nসাম্প্রতিক ওরাকল ডাটাবেজ এর সংস্করণ এবং প্যাচিং এর সর্বশেষ তারিখ জানতে দেখুন মাই ওরাকল সাপোর্ট (এম ও এস) এর এই নোট।[https://support.oracle.com/knowledge/Oracle%20Database%20Products/742060_1.html\n\n\n=== প্যাচ আপডেট এবং নিরাপত্তার সতর্কতা ===\nওরাকল ডাটাবেজের ১৮ সি সংস্করণ থেকে ওরাকল কর্পোরেশন কিছু জরুরি প্যাচ আপডেট এবং নিরাপত্তার ত্রুটি হালনাগাদ দিয়ে থাকে। যে গুলোকে ক্রিটিক্যাল প্যাচ আপডেট (সিপিইউ-এস) এবং সিকিউরিটি প্যাচ আপডেট বলা হয় (এসপিইউ-এস)।  সেই সাথে কিছু নিরাপত্তা জনিত সতর্কবার্তা দিয়ে থাকে যা দিয়ে নিরাপত্তার কোন ত্রুটি সংশোধন করা যায়। নির্দিষ্ট সময় পরপর এই কাজটি করে থাকে। অথবা বড় কোন সংস্করণ রিলিজের সময় পূর্বের সংস্করণের জন্য হালনাগাদ দিয়ে থাকে।\nএই আপডেটের নামকরণ বুঝার জন্য ওরাকল কর্পোরেশন ১৮সি থেকে সংস্করণের নামের সাথে রিলিজ আপডেট (আরইউ-এস) এবং রিলিজ আপডেট সংশোধন (আরইউআর-এস) উল্লেখ করে থাকে। তাতে করে বুঝা যায় এই সংস্করণটি পরিপূর্ণ সংস্করণ অথবা পূর্ববর্তী সংস্করণের সংশোধনী কসংস্করণ।\nপূর্ণ সংস্করণ গুলোতে মূলত নিরাপত্তা, যে কোন ধরণের ত্রুটি (বাগ), পরিশোধন এবং ফাংশনগত ত্রুটি সহ নতুন নতুন সুবিধা দেওয়া থাকে। আর সংশোধনী সংস্করণ গুলোত শুধু মাত্র পূর্বের পূর্ণ সংস্করণে কোন ত্রুটির সংশোধন দেওয়া হয় এতে কোন বিশেষ ফিচার যোগ করা থাকে না।\n\n\n== ব্যবসায়িক অবস্থান ==\n২০১৬ সালে প্রযুক্তি গবেষণা সংস্থা গার্টনার এর একটি প্রতিবেদন মতে ওরাকল তার সবচেয়ে কাছের চার প্রতিযোগী প্রতিষ্ঠান - মাক্রোসফট, আইবিএম, স্যাপ এবং টেরাডাটা এর তুলনায় রিলেশনাল ডাটাবেজের মার্কেট শেয়ারের দিক থেকে প্রথম স্থানে অবস্থান করছে।  ২০২১ সালের গার্টনার এর আরও একটি ম্যাজিক কোয়ার্ড্যান্ট প্রতিবেদনে উল্লেখ করা হয় ক্লাউড ডাটাবেজ ব্যবস্থাপনাতেও ওরাকল নেতৃত্ব দিচ্ছে।\n\n\n=== প্রতিযোগিতা ===\nরিলেশনাল ডাটাবেজ মার্কেটে ওরাকল ডাটাবেজ বড় বড় জনপ্রিয় আইবিএম ডিবি২ এবং মাইক্রোসফট এসকিউএল সার্ভার\nপণ্য গুলোর সাথে সফল ভাবে প্রতিযোগিতা করে আসছে। মধ্যম মানের ডাটাবেজ মার্কেটে ওরাকল এবং আইবিএম ইউনিক্স এবং লিনাক্স অপারেটিং এর প্লাটফর্মে চরম প্রতিদ্বন্দ্বিতা করে আসছে। আর অন্য দিকে মাইক্রোসফট মাইক্রোসফট উইন্ডোজ প্লাটফর্মের ডাটাবেজের মার্কেট দখল করে আছে। তার পরেও যেহেতু তাদের ভোক্তা শ্রেণী একই হওয়াতে ওরাকল এবং আইবিএম একে অপরকে তাদের মিডলওয়্যার সফটওয়্যার গুলোতে যেমন ওয়েবশেয়ার, পিপলসফট, এবং সবেল সিস্টেমস সিআরএম) সহযোগিতে করে থাকে। সেই সাথে আইবিএম এর হার্ডওয়্যার বিভাগ ওরাকলের সহযোগী  হয়ে কাজ করে থাকে যাতে করে আইবিএম এর যন্ত্রগুলোতে ওরাকলের সফটওয়্যার গুলো অপটিমাইজ করা যায়। (উদাহরণস্বরূপ, লিনাক্স অন আইবিএম জেড)। একই সাথে আরও কিছু ক্ষুদ্র প্রতিযোগীদের সাথেও সহযোগী হয়ে কাজ করে থাকে। যেমন [টেরাডাটা]] ( ডাটাওয়্যার হাউজিং এবং বিজনেস ইন্টিলিজেন্স এর ক্ষেত্রে), সফটওয়্যার এজি'এস এডাভাস, সিবেল, এবং আইবিএম' এর ইনফরমিক্স, সহ আরও অন্যান্য।\nক্লাউড এর ক্ষেত্রে ওরাকল ডাটাবেজ মাইক্রোসফট এর আজুর (এডাব্লিউএস) এবং গুগোল ক্লাউড প্লাটফর্ম এর সাথে প্রতিদ্বন্দ্বিতা করে আসছে।\nব্যবসায়িক ধারাবাহিকতায়, ওরাকল ডাটাবেজ রিলেশনাল এবং নন-রিলেশনাল উভয় ডাটাবেজ সিস্টেম যেমন পোস্টগ্রি এসকিউএল, মংগো ডিবি, কাউচবেস, নিও৪জে, এরাঙ্গো ডিবি এবং অন্যান্য মুক্ত সফটওয়্যার এর সাথেও প্রতিদ্বন্দ্বিতা করে আসছে। মুক্ত উৎসের সফটওয়্যার গুলোর সাথে আরও ভাল ব্যবসায়িক সুবিধা পেতে ওরাকল ইন্নো ডিবি এর সরবরাহকারী ইন্নো বেজ এবং মাই এসকিউএল এর প্রতিষ্ঠানকে সান মাইক্রোসিস্টেম কিনে নেয় ২০১০ সালে। মুক্ত উৎসের ডাটাবেজ গুলো মালিকানাহীন ভাবে ব্যবহারযোগ্য সেই সাথে চাইলে অর্থের বিনিময়ে অনুমতি নিয়ে ব্যবসায়িক ভাবে ব্যবহারযোগ্য।\n\n\n== তথ্যসূত্র =="}