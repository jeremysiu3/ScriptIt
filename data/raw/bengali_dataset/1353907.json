{"pageid": 1353907, "title": "৫এস পদ্ধতি", "url": "https://bn.wikipedia.org/wiki?curid=1353907", "content": "৫এস হল পাঁচটি জাপানি শব্দের সমন্বয়ে গঠিত একটি কর্মক্ষেত্র পরিচালনা পদ্ধতি। এর পাঁচটি স্তম্ভ আছে যেগুলোকে জাপানি শব্দসমুহের সাহায্যে বর্ণনা করা হয়েছে। জাপানী শব্দগুলো যথাক্রমে, সেইরি (整理), সেইটন (整頓), সেইসো (清掃), সেইকেটসু (清潔), এবং সিটশুকে (躾)। ইংরেজীতে যথাক্রমে Sort, Set in order, Shine, Standardize এবং Sustain বোঝায়। এই ইংরেজি শব্দগুলোকে যথাক্রমে বাংলায় অনুবাদ করলে দাঁড়ায়: বাছাইকরণ, ক্রমানুসারে বিন্যাসকরণ, পরিষ্কারকরণ, মানোপযোগীকরণ, স্ব-শৃঙ্খলার দ্বারা টিকিয়ে রাখা। মালামাল সমূহ শনাক্ত এবং বাছাইকরণ, কার্যক্ষেত্র এবং মালামালসমূহের রক্ষণাবেক্ষণ, এবং সংগঠন পরিচালন ব্যবস্থা বজায় রাখার মাধ্যমে কিভাবে একটি কর্মক্ষেত্র দক্ষতাপূর্ণ ও কার্যকরী করা যায়; এই পদ্ধতি তা বর্ণনা করে। সিদ্ধান্ত গ্রহণের প্রক্রিয়াটি মূলত মানোপযোগীকরণের আলোচনা থেকে আসে যা কর্মচারীদের বুঝতে সহায়তা করে যে তাদের কিভাবে কাজ করা উচিত।\nকিছু কিছু ক্ষেত্রে ৫এস পদ্ধতিটি ৬এস পদ্ধতিতে পরিণত হয়েছে, যেখানে ষষ্ঠ উপাদান হিসেবে \"নিরাপত্তা (safety)\" পরিগণিত করা হয়।\nএকটি নির্দিষ্ট স্বতন্ত্র পদ্ধতি ব্যতীত ৫এস কে দৃশ্যমান নিয়ন্ত্রণ দৃশ্যমাণ কর্মক্ষেত্র বা দৃশ্যমান কারখানা নামে পরিচিত একটি বিস্তৃত উৎপাদন প্রণালীর উপাদান হিসেবে দেখা হয়। বিভিন্ন পশ্চিমা সংস্থা ৫এস পদ্ধতি আনুষ্ঠানিকভাবে প্রকাশের পূর্ব থেকেই এর অন্তর্নিহিত ধারণা গুলি প্রয়োগ করে আসছিল। উদাহরণস্বরূপ মিনিয়াপলিস ভিত্তিক একটি প্রস্তুতকারক কারখানার ছবি যা ১৯৮৬ সালে প্রকাশিত একটি উৎপাদন ব্যবস্থাপনা বইয়ে উল্লিখিত ৫এস পদ্ধতি বিষয়ক নিবন্ধের সাথে সামঞ্জস্যপূর্ণ।\n\n\n== কৃচ্ছতামূলক শিল্পোৎপাদনে লোকসানের ৬টি বড় ক্ষেত্র ==\nসাধারণভাবে প্রচলিত নিয়ম অনুসারে কৃচ্ছতামূলক শিল্পোৎপাদনের সময় উদ্ভূত লোকসানের ৬টি বড় ক্ষেত্র কমিয়ে আনতে হবে। ক্ষেত্র গুলো হল: 'সরঞ্জামের অকার্যকারিতা', 'সংস্থাপন এবং সামঞ্জস্যকরণ', 'নিষ্ক্রিয়করণ এবং ছোটখাটো বন্ধ', 'হ্রাসকৃত গতি', 'প্রক্রিয়াজনিত ত্রুটি', সেই সাথে 'হ্রাসকৃত উৎপাদন'।\n\n\n== উৎপত্তি ==\n\n৫এস পদ্ধতি জাপানে উদ্ভাবিত হয়েছিল এবং যথাসময়ে উৎপাদনের পদ্ধতিগুলোর একটি হিসেবে সে সময়ে এটিকে চিহ্নিত করা হয়।\nব্যাবসায়িক পরিবেশে ৫এস পদ্ধতি বোঝার এবং প্রয়োগ করার জন্য দুটি প্রধান কাঠামো তৈরি হয়েছে, একটি তাকাহাশি এবং ওসাদা দ্বারা প্রস্তাবিত, অন্যটি হিরোয়ুকি হিরানো দ্বারা প্রস্তাবিত। হিরানো একাধিক শনাক্তযোগ্য ধাপের মাধ্যমে পদ্ধতিগুলোকে উন্নত করার জন্য একটি কাঠামো প্রদান করেছে, যার প্রতিটি পূর্ববর্তী ধাপের ওপর ভিত্তি করে প্রতিষ্ঠিত।\nএই জাপানি ব্যবস্থাপনা কাঠামো প্রবর্তনের পূর্বে অ্যালেক্সি গ্যাস্টেভ এবং মস্কোর ইউএসএসআর সেন্ট্রাল ইনস্টিটিউট অফ লেবার (সিআইটি) দ্বারা অনুরূপ একটি \"বৈজ্ঞানিক ব্যবস্থাপনা\" প্রস্তাব করা হয়েছিল।\n\n\n== প্রতিটি এস ==\n৫এস পদ্ধতির ৫টি পর্যায় রয়েছে। ইংরেজীতে যথাক্রমে Sort, Set in order, Shine, Standardize এবং Sustain. বাংলা অনুবাদ যথাক্রমে বাছাইকরণ, ক্রমানুসারে বিন্যাসকরণ, পরিষ্কারকরণ, মানোপযোগীকরণ, স্ব-শৃঙ্খলার দ্বারা টিকিয়ে রাখা।\n\n\n=== বাছাইকরণ - Sort (সেইরি 整理) ===\n\nসেইরি হল একটি স্থানের সমস্ত উপাদান বাছাই করার মাধ্যমে সমস্ত অপ্রয়োজনীয় উপাদানসমূহ দূরীকরণ।\nলক্ষ্যসমূহঃ\n\nঅপ্রয়োজনীয় উপাদানসমূহ সরিয়ে ফেলার মাধ্যমে উপাদান খুঁজতে যে সময় নষ্ট হয় তা কমিয়ে আনা।\nঅপ্রয়োজনীয় উপাদানসমূহের উপস্থিতির কারণে কাজের বিচ্যুতি কমিয়ে আনা।\nপরিদর্শন সহজ করা।\nব্যাবহারযোগ্য জায়গার পরিমাণ বৃদ্ধি করা।\nবাধা দূর করে নিরাপত্তা বাড়ানো।\nবাস্তবায়ন:\n\nএকটি অবস্থানের সমস্ত আইটেম পরীক্ষা করুন এবং অবস্থানে তাদের উপস্থিতি দরকারী বা প্রয়োজনীয় কিনা তা মূল্যায়ন করুন।\nযত তাড়াতাড়ি সম্ভব অপ্রয়োজনীয় জিনিসগুলি সরান। যেগুলিকে অবিলম্বে সরানো যাবে না একটি 'লাল ট্যাগ এলাকায়' রাখুন যাতে সেগুলি পরে সরানো সহজ হয়।\nকাজের মেঝেটি উত্পাদনের জন্য ব্যবহার করা হয় এমন উপকরণ ব্যতীত অন্যান্য সকল উপকরণ থেকে পরিষ্কার রাখুন।\n\n\n=== ক্রমানুসারে বিন্যাসকরণ - Set in order (সেইটন 整頓) ===\n\n(কখনও কখনও সোজাসুজিকরণ হিসেবেও দেখানো হয়)\nসেইটন হল কর্মক্ষেত্রে কার্যক্রম চালু রাখার জন্য সমস্ত প্রয়োজনীয় আইটেমসমূহ সর্বোত্তম স্থানে রাখা।\nলক্ষ্য:\n\nকর্মপ্রবাহকে মসৃণ এবং সহজ করা।\nবাস্তবায়ন:\n\nকাজের স্টেশনগুলিকে এমনভাবে সাজান যাতে সমস্ত টুলিং/সরঞ্জাম কাছাকাছি থাকে, সহজে পৌঁছানো যায় এবং একটি যৌক্তিক ক্রমে সম্পাদিত কাজের সাথে খাপ খায়। কম্পোনেন্টগুলিকে তাদের ব্যবহার অনুযায়ী রাখুন, প্রায়শই ব্যবহৃত উপাদানগুলি কর্মক্ষেত্রের সবচেয়ে কাছাকাছি রাখুন।\nসমস্ত প্রয়োজনীয় জিনিসগুলি এমনভাবে সাজান যাতে সেগুলি সহজেই ব্যবহারের জন্য নির্বাচন করা যায়। প্রয়োজনীয় আইটেমগুলি খুঁজে পাওয়া এবং সংগ্রহ করা সহজতর করুন।\nআইটেমগুলির জন্য নির্দিষ্ট স্থান বরাদ্দ করুন। দৃশ্যমাণ লেবেল, চিহ্ন বা ইঙ্গিতগুলি ব্যবহার করুন যাতে আইটেমগুলি সঠিক অবস্থানে নিয়ে আসা সহজ হয় এবং হারিয়ে যাওয়া আইটেমগুলি সনাক্ত করা সহজ হয়৷\n\n\n=== পরিষ্কারকরণ - Shine (সেইসো 清掃) ===\n\nলক্ষ্য:\n\nউত্পাদন প্রক্রিয়ার দক্ষতা এবং নিরাপত্তা উন্নত করা, বর্জ্য হ্রাস করে, ত্রুটিসমূহ প্রতিরোধ করা।\nকর্মক্ষেত্রকে নিরাপদ রাখা এবং কাজ সহজতর করা।\nপরিচ্ছন্ন এবং আনন্দদায়ক কর্মক্ষেত্র নিশ্চিত করা।\nওয়ার্কপ্লেসের পরিবেশের সাথে পরিচিত নয় এমন যে কেউ ৫ সেকেন্ডের মধ্যে ১৫ মিটার (৫০ ফুট) যায়গার মধ্যে কোনো সমস্যা দেখেই সনাক্ত করতে সক্ষম হবেন।\nবাস্তবায়ন:\n\nপ্রতিদিন অথবা অন্যকোনও উপযুক্ত (ঘনঘন) বিরতিতে ওয়ার্কপ্লেস এবং সরঞ্জামসমূহ পরিষ্কার করুন\nপরিষ্কার করার সময় কর্মক্ষেত্র এবং সরঞ্জাম পরিদর্শন করুন।\n\n\n=== মানোপযোগীকরণ - Standardize (সেইকেটসু 清潔) ===\n\nসেইকেটসু হল কর্মক্ষেত্র বাছাই, অর্ডার এবং পরিষ্কার করার জন্য ব্যবহৃত প্রক্রিয়াগুলিকে মানোপযোগী করা।\nলক্ষ্য:\n\nপ্রথম তিনটি 'এস' অনুশীলনের পুনরাবৃত্তি নিশ্চিত করার জন্য পদ্ধতি এবং সময়সূচী স্থাপন করতে হবে।\nবাস্তবায়ন:\n\nএকটি কাজের কাঠামো তৈরি করুন যা নতুন পদ্ধতিকে সমর্থন করবে এবং এটিকে দৈনন্দিন রুটিনের অংশ করে তুলবে।\nবাছাই করা, সংগঠিত করা এবং পরিষ্কার করার জন্য প্রত্যেকে তাদের দায়িত্ব সম্পর্কে জানে কিনা তা নিশ্চিত করুন৷\nসবকিছু যেমন হওয়া উচিত তেমন রাখতে সাহায্য করতে ফটো এবং ভিজ্যুয়াল কন্ট্রোল ব্যবহার করুন।\nঅডিট চেকলিস্ট ব্যবহার করে নিয়মিতভাবে 5S বাস্তবায়নের অবস্থা পর্যালোচনা করুন।\n\n\n=== স্ব-শৃঙ্খলার দ্বারা টিকিয়ে রাখা - Sustain (সিটশুকে 躾) ===\n\nসিটশুকে হল শ্রমিকদের স্ব-শৃঙ্খলার দ্বারা বজায়ে রাখার একটি প্রক্রিয়া। এছাড়া ভিন্ন অর্থে এটা দ্বারা \"বলা ছাড়াই করুন\" ব্যাপারটিকেও বোঝায়।\nলক্ষ্য:\n\n৫এস পদ্ধতি অনুসরণ করা হচ্ছে তা নিশ্চিত করা।\nবাস্তবায়ন:\n\nযথাযথ প্রশিক্ষণের ব্যাবস্থা করুন।\n৫এস পদ্ধতি বাস্তবায়নে প্রয়োজনীয় সকল মান বাস্তবায়িত এবং অনুসরণ করা হচ্ছে তা নিশ্চিত করতে নিয়মিত অডিট করুন।\nযখনই সম্ভব পদ্ধতিসমূহের উন্নতিসাধন করুন। কি কি উন্নতিসাধন করতে হবে তা শনাক্ত করার জন্য কর্মীদের ইনপুট বেশ কাজে দিতে পারে।\n\n\n== বিভিন্নক্ষেত্রে প্রয়োগ ==\n৫এস পদ্ধতি এমন একটি কৌশল যা কর্মক্ষেত্রের কর্মীরা যেন দক্ষতার সাথে, সঠিকভাবে এবং সুন্দরভাবে কাজ করে, তা নিশ্চিত করতে ব্যবহার করা যেতে পারে। সংগঠিত এবং উত্পাদনশীল কর্মক্ষেত্র তৈরির জন্য এটি পাঁচ পদক্ষেপের সমন্বয়ে গঠিত একটি পদ্ধতি। ৫এস পদ্ধতি ব্যবহার করে অপারেটরদের তাদের সামগ্রিক কাজের পরিবেশ উন্নত করতে এবং বর্জ্য কমাতে উৎসাহিত করা হয়। এছাড়া বড় একটি ব্যাপার হল, ৫এস পদ্ধতি মেনে চলাকে টোটাল প্রোডাক্টিভ রক্ষণাবেক্ষণের (টিপিএম) ভিত্তি এবং টয়োটা প্রোডাকশন সিস্টেমের (টিপিএস) একটি অবিচ্ছেদ্য অংশ হিসাবে বিবেচনা করা হয়।\n৫এস পদ্ধতির প্রয়োগগুলি বিশাল এবং বিভিন্ন শিল্প যেমন উত্পাদন, স্বাস্থ্যসেবা, নির্মাণ, শিক্ষা ইত্যাদি ক্ষেত্রে ব্যবহার করা যেতে পারে৷ এই পদ্ধতিটি বর্জ্য দূর করার জন্য কোম্পানির উন্নয়ন প্রকল্পগুলি চিহ্নিত করতে ব্যবহার করা যেতে পারে৷\n\n\n== কৃচ্ছতামূলক শিল্পপণ্য উৎপাদন প্রক্রিয়া উন্নয়ন ==\n৫এস পদ্ধতির লক্ষ্য হল ব্যবহৃত আইটেম সনাক্তকরণ এবং সংরক্ষণ, কর্মক্ষেত্র এবং আইটেমগুলি বজায় রাখা এবং নতুন সাংগঠনিক ব্যবস্থা বজায় রাখার মাধ্যমে দক্ষতা এবং কার্যকারিতা উন্নত করা। কৃচ্ছতামূলক শিল্পপণ্য এবং প্রক্রিয়া বিকাশে, ইঞ্জিনিয়ারিং এবং ডিজাইনের আউটপুট হল তথ্য, তাই ৫এস পদ্ধতি বিশৃঙ্খল, নোংরা বা ক্ষতিগ্রস্থ পৃষ্ঠগুলি দূর করতে ব্যবহার করা যেতে পারে যা চোখকে বিভ্রান্ত করে এবং সময় নষ্ট করে। ৫এস এছাড়াও স্থান বর্জ্য, পণ্য বর্জ্য এবং পরিবহন বর্জ্য, নিরাপত্তা হ্রাস করা ছাড়াই কমাতে সাহায্য করতে পারে।\n\n\n== আরও দেখুন ==\nজাপানি নন্দনতত্ব\nকৃচ্ছতামূলক শিল্পোৎপাদন\nকাইকাকু\nকাইজেন\nকানবান\nমুডা (জাপানি শব্দ)\nগোগিও (ঐতিহ্যবাহী জাপানি দর্শন)\n\n\n== তথ্যসূত্র =="}