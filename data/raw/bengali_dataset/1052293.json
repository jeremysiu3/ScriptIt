{"pageid": 1052293, "title": "নোলম্বুর", "url": "https://bn.wikipedia.org/wiki?curid=1052293", "content": "নোলম্বুর দক্ষিণ ভারতের তামিলনাড়ু রাজ্যের চেন্নাই জেলার পশ্চিম দিকে অবস্থিত একটি লোকালয়। এটির পুন্তমল্লী মহা সড়কের কাছে মাদুরবায়ল ও পশ্চিম মুগপেরের নিকট অবস্থিত। পূর্বে এটি তিরুভেলুর জেলার অম্বাত্তুর তালুকের অংশ ছিল, পরে এটি চেন্নাই জেলার অন্তর্ভুক্ত করা হয়।\nএই লোকালয়ের উত্তরদিকের প্রবেশপথ মুগপের ও অম্বাত্তুর ইন্ডাস্ট্রিয়াল এস্টেট অতিক্রম করে। আবার এই লোকালয়ের দক্ষিণ সীমান্তে রয়েছে মাদুরবায়ল ও নেরকুন্দ্রম। ভারতী সালাই ও তার প্রসারিত অংশ নোলম্বুর পর্যায়-২ ৭০ ফুট চওড়া৷ চেন্নাইয়ের অভ্যন্তরীণ চক্রপথ নোলম্বুরের পশ্চিম সীমান্ত বরাবর বিস্তৃত, যা চেন্নাইয়ের বিভিন্ন লোকালয়ের মধ্যে পরিবহন দ্রুত করেছে।\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে নোলম্বুর জনগণনা শহরের জনসংখ্যা হয় ২১,৯৭৩ জন, যেখানে পুরুষ ১১,১৮১ জন ও নারী ১০,৭৯২ জন অর্থাৎ প্রতি হাজার পুরুষে ৯৬৫ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ২,৪২৫ জন যেখানে শিশুপুত্র সংখ্যা ১,২৫১ জন এবং শিশুকন্যা সংখ্যা ১,১৭৪ জন। জনসংখ্যা অনুপাতে শিশু ১১.০৪ শতাংশ। শহরটির সাক্ষরতার হার ছিল ৯৪.৬৭ শতাংশ যেখানে পুরুষ সাক্ষরতার হার ৯৭.১১ শতাংশ ও নারী সাক্ষরতার হার ৯২.১৬ শতাংশ। শহরে মোট পরিবার সংখ্যা ৫,৬৫৩ টি।\n\n\n== তথ্যসূত্র =="}