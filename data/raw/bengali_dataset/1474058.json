{"pageid": 1474058, "title": "হাউকুর হিলমারসন", "url": "https://bn.wikipedia.org/wiki?curid=1474058", "content": "হাউকুর হিলমারসন (২২ জুলাই ১৯৮৬ - ২৪ ফেব্রুয়ারি ২০১৮) একজন আইসল্যান্ডীয় রাজনৈতিক কর্মী ছিলেন।  তিনি আইসল্যান্ডে শরণার্থীদের অধিকারের জন্য একটি আন্দোলন শুরু করার ক্ষেত্রে গুরুত্বপূর্ণ ভূমিকা পালন করেছিলেন।  ২০০৯ সালে আইসল্যান্ডের আর্থিক সংকটের প্রতিবাদে আইসল্যান্ডীয় সংসদের ছাদে আরোহণ করা এবং সেখানে বোনাস সুপারমার্কেট চেনের পতাকা উত্তোলনের পরে তিনি বিখ্যাত হয়ে ওঠেন।  দুই সপ্তাহ পরে তার গ্রেপ্তারের প্রতিবাদে  বিক্ষোভকারীদের একটি দল রেইকিয়াভিক শহরের কেন্দ্রস্থলে আইসল্যান্ডীয় পুলিশের সদর দফতরে(যেখানে হাউকুরকে বন্দী করে রাখা হয়েছিল) হামলা চালানোর চেষ্টা করে। তাকে পরবর্তীতে মুক্তি দেওয়া হয়েছিল। \n\n\n== মৃত্যু ==\n২০১৭ সালে সিরিয়ায় পৌঁছে হাউকুর YPG-এর আন্তর্জাতিক ফ্রিডম ব্যাটালিয়নের একটি নৈরাজ্যবাদী ইউনিট, রেভল্যুশনারি ইউনিয়ন ফর ইন্টারন্যাশনালিস্ট সলিডারিটি (RUIS) -এ যোগদান করেন। তিনি  রাক্কা মুক্ত করার অভিযানে অংশগ্রহণ করেছিলেন। ২০১৮ সালের ৬ মার্চ তুর্কি সংবাদমাধ্যম রিপোর্ট করে যে হাউকুর ২৪ ফেব্রুয়ারি এফরিনে তুর্কি বিমান হামলায় নিহত হয়েছেন।  ২০২১ সালের ফেব্রয়ারি পর্যন্ত, তার দেহ উদ্ধার করা সম্ভব হয়নি।\n\n\n== তথ্যসূত্র =="}