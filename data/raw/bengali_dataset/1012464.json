{"pageid": 1012464, "title": "পাটনা জংশন রেলওয়ে স্টেশন", "url": "https://bn.wikipedia.org/wiki?curid=1012464", "content": "পাটনা জংশন (স্টেশন কোড পিএনবিই) ভারতের বিহার রাজ্যের রাজধানী পাটনা শহরের একটি প্রধান রেলওয়ে স্টেশন, যা শহরের কেন্দ্রস্থলে অবস্থিত, এটি পাটনার রেল পরিষেবা প্রদানকারী প্রধান রেলওয়ে স্টেশন। এটি ভারতীয় রেলের পূর্ব মধ্য রেলওয়ে জোনের দানাপুর বিভাগের অন্তর্গত। পাটনা জংশন দেশের অন্যতম ব্যস্ততম রেলওয়ে স্টেশন।\nএই রেলওয়ে স্টেশনটি ভারতের বেশিরভাগ প্রধান শহরের সাথে রেলওয়ে নেটওয়ার্কের দ্বারা সংযুক্ত। পাটনা স্টেশনটি ভারতের অন্যতম ব্যস্ততম রেল রুট দিল্লি ও কলকাতাকে সংযোগকারী রেলপথের মধ্যে অবস্থিত। পাটনা থেকে ধারাবাহিক ভাবে দিল্লি ও কলকাতা পর্যন্ত ট্রেন চলাচল করে। পাটনা জংশন দৈনিক যাত্রী ও এক্সপ্রেস ট্রেন পরিষেবাগুলির মাধ্যমে আরা, গয়া, জেহানাবাদ, বিহার শরিফ, রাজগীর, ইসলামপুরের সাথে সংযুক্ত।\n\n\n== ইতিহাস ==\nপাটনা জংশন রেলওয়ে স্টেশনটি ১৮৬২ সালে ব্রিটিশ ভারতের বাংলার পাটনা জেলা ও বিভাগের সদর দফতর  বঙ্কিপুর (বঙ্কিপুর) শহরে বঙ্কিপুর জংশন হিসাবে চালু হয। পাটনার মধ্য দিয়ে রেলপথ নির্মাণের কাজ ১৮৫৫ সালে শুরু হয় এবং ১৮৬২ সালে এটি সম্পন্ন ও চালু হয়। এর আগে কাঁচামাল ও তৈরি পণ্য পরিবহনের কাজ গঙ্গা নদীর মাধ্যমে করা হত। দুটি শাখা লাইন রয়েছে, যার মধ্যে পশ্চিম জোনে একটি শাখা রেলপথটি পাটনা জংশন রেল স্টেশনকে দিঘা ঘাটের সাথে সংযুক্ত করে এবং অন্যটি পূর্ব জোনে পাটনা সিটি রেল স্টেশনকে পাটনা ঘাটের সাথে সংযুক্ত করে।\n\n\n== তথ্যসূত্র ==\n\n\n== বহিঃসংযোগ =="}