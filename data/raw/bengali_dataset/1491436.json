{"pageid": 1491436, "title": "কোহিনূর (২০২৪-এর চলচ্চিত্র)", "url": "https://bn.wikipedia.org/wiki?curid=1491436", "content": "কোহিনূর - দ্য বিগিনিং আফটার দ্য এন্ড ২০২৪ সালের একটি বাংলা ভাষার ভারতীয় অ্যাকশনধর্মী থ্রিলার নাট্য চলচ্চিত্র। ওম প্রোডাকশন হাউসের ব্যানারে প্রযোজনা করছেন সৌমি দত্ত রায়। কাহিনী, চিত্রনাট্য ও সংলাপ লিখেছেন সৌরভ দাস। প্রধান চরিত্রে অভিনয় করেছেন রজতাভ দত্ত, সৌরভ দাস, সৌমি দত্ত রায়, মৌবনি দালুই ও প্লাবনি দত্ত। যা ১৫ নভেম্বর প্রেক্ষাগৃহে মুক্তি পায়।\n\n\n== পটভূমি ==\nচলচ্চিত্রটির পটভূমি ২০৬০ সালের ভবিষ্যত প্রেক্ষাপটে, যেখানে প্রযুক্তি ও মহাকাশ অনুসন্ধান এক নতুন দিগন্তে পৌঁছে গেছে। পৃথিবীর বিভিন্ন বেসরকারি সংস্থা ও সামরিক শক্তি একে অপরের সঙ্গে প্রতিদ্বন্দ্বিতা করছে মহাকাশের রহস্য উন্মোচন ও প্রাচীন শক্তির দখল নিতে। এর মধ্যে একটি অমূল্য হীরকখণ্ড, 'কোহিনূর', যা পৃথিবী ও মহাকাশের মধ্যে শক্তির অপ্রকাশিত সম্ভাবনাগুলির রক্ষক, গুরুত্বপূর্ণ ভূমিকা পালন করছে। এই হীরাটির গুরুত্ব এতটাই বেশি যে এটি পৃথিবীর যুদ্ধের পটভূমিতেও বড় প্রভাব ফেলছে। আরভ, একজন সাহসী বেসরকারি সামরিক ক্যাপ্টেন, তার জীবনের ঝুঁকি নিয়ে নানা মারাত্মক মিশনে অংশগ্রহণ করে এবং একসময় এই হীরার নিরাপত্তার দায়িত্বে নিযুক্ত হয়। কিন্তু কোহিনূরের প্রতি তার সন্দেহ এবং রাতে হীরা চুরির ঘটনা তাকে অন্য এক জগতে নিয়ে যায়, যেখানে মহাকাশের এক তরুণী এবং রহস্যময় রাজকীয় শক্তির সঙ্গে তার দেখা হয়। রানির কাছে জানতে পারে, এই হীরার শক্তি পৃথিবীতে ভুলভাবে ব্যবহৃত হচ্ছে, এবং তাদের গ্রহে এটি ফিরিয়ে আনা প্রয়োজন। তবে আরভ এই দাবি বিশ্বাস করতে নারাজ এবং সে হীরাটি পৃথিবীতে ফিরিয়ে নিয়ে যেতে বদ্ধপরিকর থাকে। শেষ পর্যন্ত, যখন পৃথিবী ও ওই নতুন জগতের মধ্যে সংঘর্ষ এবং যুদ্ধ শুরু হয়, তখন হীরাটি এবং তার অতিপ্রাকৃত শক্তি মানবতার ভবিষ্যত নির্ধারণে গুরুত্বপূর্ণ ভূমিকা পালন করে।\n\n\n== অভিনয়শিল্পী ==\n\n\n== মুক্তি ==\n২০২৩ সালের ১১ নভেম্বর ট্রিজার ও ২০২৪ সালের ১৯ অক্টোবর চলচিত্রটির ট্রেইলার ইউটিউবে প্রকাশ করা হয়। অবশেষে ২০২৪ সালের ১৫ নভেম্বর পশ্চিমবঙ্গের প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কোহিনূর   (ইংরেজি)"}