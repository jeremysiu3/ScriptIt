{"pageid": 1385412, "title": "বেরিলিয়াম আয়োডাইড", "url": "https://bn.wikipedia.org/wiki?curid=1385412", "content": "বেরিলিয়াম আয়োডাইড একটি অজৈব যৌগ যার রাসায়নিক সংকেত BeI2 ।\n\n\n== প্রস্তুতি ==\n৫০০ ডিগ্রি সেলসিয়াস থেকে ৭০০ ডিগ্রি সেলসিয়াস তাপমাত্রায় বেরিলিয়াম ধাতুর সাথে আয়োডিনের বিক্রিয়া করে বেরিলিয়াম আয়োডাইড প্রস্তুত করা যায়। বিক্রিয়াটি নিম্নরূপ:\n\nBe + I2 → BeI2\nঅন্য একটি পদ্ধতিতে গ্যাসীয় অবস্থায় হাইড্রোজেন আয়োডাইডের সাথে বেরিলিয়াম কার্বাইডের বিক্রিয়া করেও বেরিলিয়াম আয়োডাইড প্রস্তুত করা যায়। বিক্রিয়াটি নিম্নরূপ:\n\nBe2C + 4 HI → 2 BeI2 + CH4\n\n\n== ধর্ম ==\nএটি একটি জলগ্রাহী সাদা রঙের কঠিন পদার্থ।\n\n\n== গঠন ==\nবেরিলিয়াম আয়োডাইডের দুটি বহুরূপতা দেখা যায়। উভয়ের গঠনেই টেট্রাহেড্রাল। এতে Be2+ আয়নটি কেন্দ্রে থেকে আয়োডাইডের সঙ্গে আন্তঃসংযুক্ত হয়ে থাকে। একটি বহুরূপের গঠনে জিঙ্ক আয়োডাইডের গঠনের সাথে মিল রয়েছে। \n\n\n== বিক্রিয়া ==\nবেরিলিয়াম আয়োডাইড ফ্লোরিন সঙ্গে বিক্রিয়া করে বেরিলিয়াম ফ্লোরাইড এবং আয়োডিন ফ্লোরাইড তৈরি করে। তেমনি আবার ক্লোরিনের সঙ্গে বিক্রিয়া করে বেরিলিয়াম ক্লোরাইড এবং ব্রোমিনের সঙ্গে বিক্রিয়া করে বেরিলিয়াম ব্রোমাইড উৎপন্ন হয়।\n\n\n== ব্যবহার ==\nঅতি বিশুদ্ধ বেরিলিয়াম তৈরি করতে বেরিলিয়াম আয়োডাইড ব্যবহার করা হয়। গরম টাংস্টেন ফিলামেন্টের সাহায্যে যৌগটিকে ভেঙ্গে অতি বিশুদ্ধ বেরিলিয়াম তৈরি করা যেতে পারে।\n\n\n== তথ্যসূত্র =="}