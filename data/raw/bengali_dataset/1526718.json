{"pageid": 1526718, "title": "জেনিফার প্যাসকুয়াল", "url": "https://bn.wikipedia.org/wiki?curid=1526718", "content": "জেনিফার প্যাসকুয়াল, ডিএসজি (জন্ম ১৯৭১) একজন আমেরিকান অর্গানবাদক এবং সঙ্গীত সঞ্চালক। ২০০৩ সাল থেকে, তিনি নিউ ইয়র্ক সিটির সেন্ট প্যাট্রিক'স ক্যাথিড্রালের সঙ্গীত পরিচালক হিসেবে দায়িত্ব পালন করছেন।\n\n\n== শিক্ষা ==\nজেনিফার প্যাসকুয়াল জ্যাকসনভিল বিশ্ববিদ্যালয় থেকে পিয়ানো ও অর্গান বাদন এবং সঙ্গীত শিক্ষায় স্নাতক ডিগ্রি অর্জন করেন। তিনি দ্য নিউ স্কুলের ম্যানেস স্কুল অফ মিউজিক থেকে পিয়ানো বাদনে স্নাতকোত্তর ডিগ্রি অর্জন করেন এবং রচেস্টার বিশ্ববিদ্যালয়ের ইস্টম্যান স্কুল অফ মিউজিক থেকে অর্গান বাদনে ডক্টর অফ মিউজিক্যাল আর্টস ডিগ্রি অর্জন করেন।\n\n\n== কর্মজীবন ==\n২০০২ সালের ১৩ই ফেব্রুয়ারী, জেনিফারকে নিউ জার্সির নিউয়ার্কের ক্যাথেড্রাল ব্যাসিলিকা অফ দ্য সেক্রেড হার্টে সঙ্গীতের সহযোগী পরিচালক হিসেবে মনোনীত করা হয়।\n২০০৩ সালের লা সেপ্টেম্বর, সেন্ট প্যাট্রিক ক্যাথিড্রালের রেক্টর ইউজিন ভি. ক্লার্ক এবং নিউ ইয়র্কের আর্চবিশপ এডওয়ার্ড কার্ডিনাল ইগান তাঁকে নিউ ইয়র্ক সিটির সেন্ট প্যাট্রিক ক্যাথিড্রালের সঙ্গীত পরিচালক হিসেবে মনোনীত করেন।\n২০০৮ সালের এপ্রিলে পোপ বেনেডিক্ট ষোড়শের মার্কিন যুক্তরাষ্ট্রে অ্যাপোস্টোলিক যাত্রায় (পোপের বিদেশ ভ্রমণ) নিউ ইয়র্কের যাজকীয় সফরের সমস্ত সঙ্গীত তত্ত্বাবধানের দায়িত্বে ছিলেন জেনিফার। পরিদর্শনকালে, তিনি ইয়র্কভিল (ম্যানহাটন)-এর সেন্ট জোসেফ'স চার্চে একুমেনিক্যাল প্রার্থনা পরিষেবা, সেন্ট প্যাট্রিক ক্যাথিড্রালে প্রার্থনা এবং ইয়াঙ্কি স্টেডিয়ামে প্রার্থনার জন্য সঙ্গীত পরিচালনা করেছিলেন।\n২০১৫ সালের সেপ্টেম্বরে পোপ ফ্রান্সিসের মার্কিন যুক্তরাষ্ট্রে অ্যাপোস্টোলিক যাত্রার সময় নিউ ইয়র্ক সফরের জন্য তিনি ধর্মীয় সঙ্গীতের দায়িত্বে ছিলেন, সেন্ট প্যাট্রিক ক্যাথেড্রালে সান্ধ্য প্রার্থনা (ভেসপার্স) এবং ম্যাডিসন স্কয়ার গার্ডেনে প্রার্থনার জন্য সঙ্গীত পরিচালনা করেছিলেন।\n\n\n== সম্মাননা ==\nরোমান ক্যাথলিক চার্চে অসাধারণ সেবার জন্য ২০০৮ সালের ডিসেম্বরে পোপ ষোড়শ বেনেডিক্ট জেনিফারকে সেন্ট গ্রেগরি দ্য গ্রেটের ডেম হিসেবে মনোনীত করেন।\n\n\n== ডিসক-এর তালিকা ==\nঅর্গান মিউসিক অ্যাণ্ড গ্রেগরিয়ান চ্যান্ট\nক্রিসমাস ক্যারোল ফর অর্গান অ্যাণ্ড ট্রাম্পেট\nজয়ফুল, জয়ফুল উই অ্যাডোর দী (গায়কদল)\n\n\n== তথ্যসূত্র =="}