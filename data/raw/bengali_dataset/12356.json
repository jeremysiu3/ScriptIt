{"pageid": 12356, "title": "অলিভার কান", "url": "https://bn.wikipedia.org/wiki?curid=12356", "content": "অলিভার রলফ কান (জন্ম ১৫ জুন ১৯৬৯) একজন জার্মান গোলরক্ষক। কার্লস রুহে'র এসসি দলের পক্ষে তিনি পেশাদার খেলা শুরু করেন। ১৯৯৪ সালে তিনি বর্তমান ক্লাব বায়ার্ন মিউনিখে যোগ দেন। সাম্প্রতিককালের জার্মান খেলোয়াড়দের মধ্যে তিনিই সফলতম। দলের সাথে তিনি সাতটি জার্মান চ্যাম্পিয়নশিপ, পাঁচটি জার্মান কাপ, উয়েফা কাপ (১৯৯৬)। উয়েফা চ্যাম্পিয়নস লীগ ও ইন্টারকন্টিনেন্টাল কাল (দুটিই ২০০১ সালে) জিতেছেন। তার ব্যক্তিগত নৈপুণ্যের কারণে তিনি পরপর চারবার উয়েফা শ্রেষ্ঠ ইউরোপীয় গোলরক্ষক পুরস্কার এবং দুটি বর্ষসেরা জার্মান ফুটবলার পুরস্কার পেয়েছেন। ১৯৯৪ সাল থেকে ২০০৬ সাল পর্যন্ত তিনি জার্মানির পক্ষে খেলেছেন। ২০০২ সালের বিশ্বকাপে তিনি জার্মানির মূল গোলরক্ষক হিসেবে খেলেছেন এবং ব্যক্তিগত নৈপুণ্য দেখিয়ে গোল্ডেন বল পুরস্কারে ভূষিত হয়েছেন। কানকে প্রায়ই কিং কান  এবং দ্য টাইটান  নামে ডাকা হয়।\n\n\n== ব্যক্তি ও পারিবারিক জীবন ==\nকান জার্মানির কার্লস্রুহে তে জন্মগ্রহণ করেন। মাধ্যমিক শিক্ষা সম্পন্ন করেন হেলমহোলট্‌জ জিমন্যাসিয়াম কার্লস্রুহে তে তারপর হেগেন বিশ্ববিদ্যালয়ে ভর্তি হন অর্থনীতি বিষয়ে পড়াশোনার জন্যে, কিন্তু পড়াশোনা শেষ করতে পারেননি। তার স্ত্রীর নাম ছিল সিমোনে,তাদের দুই সন্তান রয়েছে।২০০৯ সালে কান সিমোনের সাথে বিবাহ বিচ্ছেদের ঘোষণা দেন। কানের বাবা রোল্‌ফ কান সাবেক পেশাদার ফুটবল খেলোয়াড় ছিলেন।\n\n\n== সম্মাননা ==\n\n\n==== বায়ার্ন মিউনিখ ====\nবুন্দেসলিগা (৮): ১৯৯৭, ১৯৯৯, ২০০০, ২০০১, ২০০৩, ২০০৫, ২০০৬, ২০০৮\nজার্মান কাপ (৬): ১৯৯৮, ২০০০, ২০০৩, ২০০৫, ২০০৬, ২০০৮\nডিএফবি-লিগাপোকাল (৬): ১৯৯৭, ১৯৯৮, ১৯৯৯, ২০০০, ২০০৪, ২০০৭\nউয়েফা কাপ (১): ১৯৯৬\nউয়েফা চ্যাম্পিয়ন্স লীগ(১): ২০০১\nইন্টারকন্টিনেন্টাল কাপ (১): ২০০১\n\n\n==== আন্তর্জাতিক ====\nউয়েফা ইউরোপীয় চ্যাম্পিয়নশিপ: ১৯৯৬\nফিফা কনফেডারেশন্স কাপ তৃতীয় স্থান: ২০০৫\nফিফা বিশ্বকাপ দ্বিতীয় স্থান: ২০০২\nফিফা বিশ্বকাপ তৃতীয় স্থান: ২০০৬\n\n\n== তথ্যসূত্র =="}