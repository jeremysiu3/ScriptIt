{"pageid": 1448059, "title": "কেবেকোয়া শিল্প ও সাহিত্য নিশান", "url": "https://bn.wikipedia.org/wiki?curid=1448059", "content": "কেবেকোয়া শিল্প ও সাহিত্য নিশান বা অর্দ্র দেজ আর এ দে লেত্র দ্যু কেবেক (ফরাসি: Ordre des arts et des lettres du Québec, ফরাসি উচ্চারণ: ​[ɔʁdʁ de.z‿aʁ e de lɛtʁ dy ke.bɛk]) হল একটি প্রাদেশিক সম্মাননা যা ২০১৫ সালে কেবেকের শিল্প ও সাহিত্য পরিষদ দ্বারা তৈরি করা হয়েছিল।  এটির লক্ষ্য হল কেবেকের শিল্প ও সাহিত্যের বিকাশ, প্রচার বা প্রভাবে নিজেদের কাজ, প্রতিশ্রুতি ও উৎসর্গের মাধ্যমে যারা অবদান রেখেছেন তাদের প্রতি শ্রদ্ধা জানানো।\n\n\n== ইতিহাস ==\nকেবেকোয়া শিল্প ও সাহিত্য নিশান তৈরি করা হয়েছিল কেবেকের শিল্প ও সাহিত্য পরিষদের বিংশ বার্ষিকী উপলক্ষে।  প্রথম অনুষ্ঠানটি ২০১৫ সনের ২৩শে মার্চ মঁরেয়ালে অনুষ্ঠিত হয়েছিল। এই উপলক্ষে ৩৫ জন ব্যক্তিত্ব কঁপাইন বা কঁপানিওঁ দেজ আর এ দে লেত্র দ্যু কেবেক খেতাব পেয়েছেন। এর মধ্যে কেবেক  সরকারের সাবেক সাংস্কৃতিক বিষয়ক মন্ত্রী লিজা ফ্র‍্যুলাও রয়েছেন যিনি কেবেক সাংস্কৃতিক নীতি বাস্তবায়নের মাধ্যমে ১৯৯৪ সালে কেবেকের শিল্প ও সাহিত্য পরিষদ গঠনের কাজ শুরু করেছিলেন।\n\n\n== চাপরাস ==\nপুরস্কার অনুষ্ঠানের সময় কেবেকোয়া শিল্প ও সাহিত্য নিশানের কঁপাইন ও কঁপানিওঁগণ একটি চাপরাস গ্রহণ করেন যা ২০১৫ সালে মঁরেয়ালের জহুরি ও রত্নবিদ ক্রিস্তিন দোয়ান নকশা করেছিলেন। ছোট নীল অ্যালুমিনিয়ামের ঘনবস্তুর তোড়া দিয়ে তৈরি চাপরাসটি বোতামঘরে পরা হয়।\n\n\n== আরও দেখুন ==\nফরাসি শিল্প ও সাহিত্য নিশান\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nকেবেকোয়া শিল্প ও সাহিত্য নিশানের দাপ্তরিক পাতা\nদাপ্তরিক সংবাদ বিজ্ঞপ্তি  ওয়েব্যাক মেশিনে আর্কাইভকৃত ১৯ এপ্রিল ২০২২ তারিখে, ২৬শে ফেব্রুয়ারি ২০১৫ তারিখে চালুকরণ"}