{"pageid": 1358497, "title": "বিমল মুখোপাধ্যায় (ফুটবলার)", "url": "https://bn.wikipedia.org/wiki?curid=1358497", "content": "বিমল মুখোপাধ্যায় (১৯১২ - ২৬ মে ১৯৭১) ছিলেন একজন বাঙালি কিংবদন্তি ফুটবলার, যিনি কলকাতার মোহনবাগান দলের সেন্টার ফরওয়ার্ড ও পরবর্তীতে রাইট হাফে খেলতেন। ১৯৩৯ খ্রিস্টাব্দে প্রথম লিগবিজয়ী মোহনবাগান দলের অধিনায়ক ছিলেন। \nবিমল মুখোপাধ্যায়ের জন্ম  ব্রিটিশ ভারতের অধুনা  পশ্চিমবঙ্গের হুগলি জেলার  উত্তরপাড়ায়। পিতা মনোমোহন মুখোপাধ্যায় ছিলেন ১৯১১ খ্রিস্টাব্দের  কলকাতার মোহনবাগান দলের প্রথম শিল্ডবিজয়ী দলের খেলোয়াড়। ১৯৩১ খ্রিস্টাব্দে বিমল মুখোপাধ্যায় মোহনবাগান ক্লাবে যোগ দেন এবং সেন্টার ফরওয়ার্ড হিসাবে খেলা শুরু করেন এবং পুলিশের বিরুদ্ধে প্রথম খেলাতেই তিনি দুটি গোল করেন। পরে তিনি রাইট হাফ হিসাবে খেলে খ্যাতি অর্জন করেন। ১৯৩৮ খ্রিস্টাব্দে ভারতীয় ফুটবল দলের হয়ে অস্ট্রেলিয়া সফরে যান। ১৯৩৯ খ্রিস্টাব্দে তিনি প্রথম লিগ বিজয়ী মোহনবাগান ক্লাবের অধিনায়ক ছিলেন। \n\n\n== তথ্যসূত্র =="}