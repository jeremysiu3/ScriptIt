{"pageid": 1043751, "title": "মনবক্কম", "url": "https://bn.wikipedia.org/wiki?curid=1043751", "content": "মনবক্কম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল। এর পূর্বে এটি কাঞ্চীপুরম জেলার একটি জনগণনা নগরী ছিল। চেন্নাইয়ের মাউন্ট-পুন্তমল্লী সড়ক বরাবরই লোকালয়টি অবস্থিত। বর্তমানে এখানে একাধিক তথ্যপ্রযুক্তি কোম্পানি প্রতিষ্ঠিত হয়েছে। \n\n\n== ভৌগোলিক অবস্থান ==\nমনবক্কমের উত্তর দিকে রামাপুরম এবং মুঘলীবক্কম, পূর্ব দিকে নন্দমবক্কম ও সেন্ট থমাস মাউন্ট, দক্ষিণ দিকে মীনমবক্কম ও পশ্চিম দিকে রয়েছে কোলাবক্কম।\n\n\n== জনতত্ত্ব ==\n২০০১ খ্রিস্টাব্দে মনবক্কমের জনসংখ্যা ছিল ৮,৫৯০ জন, যার মধ্যে ৪,৪৬৬ জন পুরুষ ও ৪,১২৪ জন নারী।\n\n২০১১ খ্রিটাব্দে ভারতের জনগণনা অনুযায়ী মনবক্কমের মোট জনসংখ্যা ১৩,৩৪৪ জন, যেখানে ৬,৭১৫ জন পুরু ও ৬,৬২৯ জন নারী৷ অর্থাৎ প্রতিহাজার পুরুষে ৯৮৭ জন নারীর বাস৷ মোট পরিবার সংখ্যা ৩,৪৫৮ টি৷ ছয় বছর অনূর্ধ্ব শিশু সংখ্যা ১,৬০২, যা মোট জনসংখ্যার ১২.০১ শতাংশ৷ মনবক্কমের মোট সাক্ষরতার হার ৯০.৪৭ শতাংশ, যেখানে পুরুষ সাক্ষরতার হার ৯৩.৫৬ শতাংশ ও নারী সাক্ষরতার হার ৮৭.৪০ শতাংশ৷\n\n\n== পরিবহন ==\nসড়কপথে মনবক্কম গিণ্ডি ও পোরূরের মতো সড়ক জংশনের থেকে যথাক্রমে ৫.৩ ও ৫.২ কিলোমিটার দূরে অবস্থিত। এছাড়াও চেন্নাই এমটিসি বাস পরিষেবার মাধ্যমে লোকালয়টি কুন্দ্রতুর ও সঈদাপেটের সঙ্গে যুক্ত। নিকটবর্তী রেলওয়ে স্টেশনটি হল গিণ্ডি রেলওয়ে স্টেশন।\n\n\n== তথ্যসূত্র =="}