{"pageid": 1094332, "title": "পেশাদার কুস্তি প্রচারণা", "url": "https://bn.wikipedia.org/wiki?curid=1094332", "content": "পেশাদার কুস্তি প্রচারণা হচ্ছে একটি কোম্পানি বা ব্যবসায়িক প্রতিষ্ঠান যারা নিয়মিত পেশাদারি কুস্তির আয়োজন করে থাকে। \"প্রচারণা\" কুস্তি প্রচারণা থেকে শুরু করে এর বিজ্ঞাপন, বিভিন্ন ইভেন্ট আয়োজন, কুস্তিগিরদের ম্যাচ খেলানো থেকে শুরু করে তাদের কার অবস্থান কোথায় তাও নির্ধারণ করে দেয়। প্রচারকরা কুস্তি ম্যাচ আয়োজন করার জন্য এসব প্রতিষ্ঠান ব্যবহার করে। মূলত কুস্তি প্রচারণার পিছনে প্রচারকরাই থাকে। কিন্তু একজন কুস্তি প্রচারকের পক্ষে একা কখনো ম্যাচ আয়োজন করা এবং এর ব্যবস্থাপনা করা সম্ভব হয় না। এ জন্য প্রচারণা প্রতিষ্ঠানগুলোর উদ্ভব।\nবর্তমানে যুক্তরাষ্ট্রের জাতীয় পর্যায়ের কুস্তি প্রচারণা প্রতিষ্ঠানগুলো হচ্ছে ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই), অল এলিট রেসলিং (এডাব্লিউই), ইমপ্যাক্ট রেসলিং (ইমপ্যাক্ট!), রিং অফ অনার (রোহ), মেজর লিগ রেসলিং (এমএলডাব্লিউ) এবং ন্যাশনাল রেসলিং এলায়েন্স (এনডাব্লিউএ)।\nমেক্সিকান লুচা লিবরে প্রচারণা প্রতিষ্ঠান গুলো হচ্ছে কন্সেজল মুন্ডিয়াল দে লুচা লিবরে (সিএমএলএল) এবং লুচা লিবরে এএএ ওয়ার্ল্ডওয়াইড (এএএ)।\nজাপানে যেসব প্রচারণা প্রতিষ্ঠান গুলো রয়েছে সেগুলো হলো নিউ জাপান প্রো রেসলিং (এনজেপিডাব্লিউ), অল জাপান প্রো রেসলিং (এজেপিডাব্লিউ), প্রো রেসলিং নোয়াহ (নোয়াহ), বিগ জাপান প্রো রেসলিং (বিজেডাব্লিউ), প্রো রেসলিং জিরো১ (জিরো১), ডিডিটি প্রো রেসলিং, ড্রাগন গেট এবং ওয়ার্ল্ড ওয়ান্ডার রিং স্টারডম।\nএছাড়াও বিশ্বব্যাপী ছোট ছোট অসংখ্য স্বাধীন প্রোমোশন ছড়িয়ে রয়েছে।\n\n\n== গঠন ==\nবেশিরভাগ প্রচারণা প্রতিষ্ঠানই আত্মনির্ভরশীল। এবং তারা তাদের প্রচারণায় অন্য প্রতিষ্ঠানগুলো নিয়ে কথা বলে না বা তাদের সাথে চ্যাম্পিয়নশিপ টাইটেল গুলো ভাগাভাগি করে না, যদিনা তারা কোনো চুক্তিতে চুক্তিবদ্ধ না হয়ে থাকে। তবে বেশকিছু ছোটখাটো প্রচারণা প্রতিষ্ঠানগুলো তাদের চ্যাম্পিয়নশিপ পদবি গুলো বিভিন্ন প্রচারণা প্রতিষ্ঠানের সাথে ভাগাভাগি করে এবং ওইসব প্রচারণার চ্যাম্পিয়নশিপ গুলো এই প্রচারণায়ও একই মর্যাদা লাভ করে। এই ধরনটি ২০০০' এর পরে অনেকখানি বদলেছে৷ ১৯৫০' এর দশকে ন্যাশনাল রেসলিং এলায়েন্স তাদের চ্যাম্পিয়নশিপ টাইটেল গুলো অন্যান্য প্রচারণা প্রতিষ্ঠান গুলোর সাথে ভাগাভাগি করে নিতো, এর মধ্যে অনেক ছোটখাটো প্রচারণাও থাকতো যারা এনডাব্লিউএ'র ছায়াতলে থেকে নিজেদের মধ্যে ম্যাচের আয়োজন করতো।\nবড় প্রচারণা গুলোর অধীনে কুস্তিগিরদের একটি পুরো দল থাকে যারা তাদের চুক্তিতে স্বাক্ষর করে তাদের অধীনে কুস্তি করে। ছোট এবং স্বাধীন প্রচারণায় থাকে অল্প কিছু সংখ্যক চুক্তিভুক্ত কুস্তিগির এবং ফ্রি এজেন্টরা৷ যারা যেকোনো অর্থের বিনিময়ে বিভিন্ন প্রচারণার হয়ে কুস্তি করে থাকে।\n\n\n== আরো দেখুন ==\n\n\n== তথ্যসূত্র =="}