{"pageid": 1354967, "title": "নন্টে ফন্টে (চলচ্চিত্র)", "url": "https://bn.wikipedia.org/wiki?curid=1354967", "content": "নন্টে ফন্টে ২০২৩ সালের নারায়ণ দেবনাথের নন্টে ফন্টে কমিকের কাহিনি অবলম্বনে অনির্বাণ চক্রবর্তীর পরিচালনায় একটি হাস্যরসাত্মক নাট্য চলচ্চিত্র। চিত্রনাট্য ও সংলাপ লিখেছেন অম্লান মজুমদার। সংগীত পরিচালনা করেছেন অনুপম রায়। সিনেমাটোগ্রাফার আয়ুব আলী খান। সমর হালদারের শিল্প নির্দেশনায়, জালান ইন্টারন্যাশনাল ফিল্মসের প্রযোজনায় মুক্তি পাবে নন্টে-ফন্টে। গণমাধ্যম প্রচারের দায়িত্বে রানা বসু ঠাকুর। প্রধান ভূমিকায় আছেন পরাণ বন্দ্যোপাধ্যায়, অম্লান মজুমদার, শুভাশিষ মুখোপাধ্যায়, সুমিত সমাদ্দার। এটি ১৯ মে মুক্তি পায়।\n\n\n== কাহিনী ==\nহীরাগঞ্জ আর মতিগঞ্জ কার্যত অতিষ্ঠ নন্টে ফন্টের তাণ্ডবে। ১২ বছরের দুই কিশোরের দুষ্টুমিতে জেরবার সবাই। শেষমেশ তাঁদের ২ জনকে হাতি স্যারের হস্টেলে পাঠানোর সিদ্ধান্ত নেয় তাদের পরিবার। অগত্যা দুই দস্যি ছেলের নতুন ঠিকানা হয় হাতি স্যারের হস্টেলে। বিধির বিধান। তাদের ঘরও হয় একটিই। শুরু হয় দুজনের লড়াই। কে বড়? নন্টে যেমন ফন্টেকে জব্দ করতে চায় , তেমনি ফন্টেও বুদ্ধি আঁটে কিভাবে নন্টেকে ঘায়েল করবে। এসব করতে গিয়েই তারা ধরে ফেলে চোর কাঁকড়াকে। এ হেন কাঁকড়া আবার ড্রাগন পরিবারের সদস্য।\n\n\n== কলাকুশলী ==\nপরাণ বন্দ্যোপাধ্যায়\nঅম্লান মজুমদার\nশুভাশিস মুখোপাধ্যায়\nসুমিত সমাদ্দার\nলামা\nকাঞ্চনা\nবিশ্বজিৎ চক্রবর্তী\nপার্থসারথি দেব\nপুলকিতা\nসোহম বসু রায় চৌধুরী\nসোহম বোস\nকৃষ্ণ বন্দ্যোপাধ্যায়\nমনোজ্যোতি মুখোপাধ্যায়\nনিমাই ঘোষ\n\n\n== মুক্তি ==\n২০২৩ সালের ১৯ মে চলচ্চিত্রটি বড়পর্দায় মুক্তি পায়।\n\n\n== অভ্যর্থনামূলক সমালোচনা ==\nদ্য টাইমস অব ইন্ডিয়া চলচ্চিত্রটিকে ৫ এর মধ্যে ২ রেটিং করে।\n\n\n== আরো দেখুন ==\nনন্টে ফন্টে\nনন্টে ফন্টের নানান কীর্তি\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে নন্টে ফন্টে   (ইংরেজি)"}