{"pageid": 1472184, "title": "ফাতিমা বিনতে হাসান", "url": "https://bn.wikipedia.org/wiki?curid=1472184", "content": "ফাতিমা বিনতে আল-হাসান ইবনে আলী (আরবি: فاطمة بنت الحسن بن علي) হলেন হাসান ইবনে আলী ও উম্মে ইসহাক বিনতে তালহার কন্যা। তিনি আলী ইবনে হুসেন জয়নাল আবেদিন (চতুর্থ শিয়া ইমাম) এর সাথে বিবাহ বন্ধনে আবদ্ধ হন। তিনি মুহাম্মদ আল-বাকিরের মা, যিনি পঞ্চম শিয়া ইমাম। তার উপাধি ছিল উম্মে আবদুল্লাহ এবং তাকে তার স্বামী আলী আল-সিদ্দীকা (অত্যন্ত সত্যবাদী) বলে উল্লেখ করেছেন। আরো বলা হয়েছে তার বৈশিষ্ট্য এমন ছিল যে, হাসান ইবনে আলীর পরিবারের কেউ তার মতো দেখতে ছিল না। তিনি ছিলেন অত্যন্ত ধার্মিক এবং সদগুনের অধিকারিণী।\n\n\n== কারবালায় অংশগ্রহণ ==\n১০ অক্টোবর, ৬৮০ খ্রিস্টাব্দে সংঘটিত কারবালার যুদ্ধের একজন প্রত্যক্ষদর্শী ছিলেন ফাতিমা বিনতে হাসান। তিনি তার চাচা হোসাইন ইবনে আলির সাথে পরিবারের অন্যান্য সদস্যদের সাথে মদীনা থেকে কুফার দিকে যাত্রা করেছিলেন। এই যুদ্ধে তিনি পরিবারের প্রায় সকল সদস্যদের নিহত হতে দেখেছেন। যুদ্ধ শেষে তাকে বন্দী করা হয় এবং কুফা হয়ে দামেস্কে নিয়ে যাওয়া যায়। যুদ্ধবন্দী হিসেবে তার সাথে তার স্বামী এবং সন্তানও ছিলো।\n\n\n== তথ্যসূত্র =="}