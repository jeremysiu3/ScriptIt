{"pageid": 1118130, "title": "বঙ্গবন্ধু চেয়ার", "url": "https://bn.wikipedia.org/wiki?curid=1118130", "content": "বঙ্গবন্ধু চেয়ার বাংলাদেশের প্রথম রাষ্ট্রপতি শেখ মুজিবুর রহমানের নামে প্রতিষ্ঠিত সম্মানজনক গবেষণা পদ। বঙ্গবন্ধু শেখ মুজিবুর রহমানের জীবনদর্শন, মতাদর্শ, মুক্তিযুদ্ধ ও বাংলাদেশসহ বিভিন্ন বিষয়ে গবেষণার জন্য দেশ ও বিদেশের বিভিন্ন বিশ্ববিদ্যালয় ও প্রতিষ্ঠানে বঙ্গবন্ধু চেয়ার স্থাপন করা হয়েছে। স্বনামধন্য অধ্যাপক ও বিশিষ্ট গবেষকগণ মর্যাদাপূর্ণ এ চেয়ারে নিয়োগ পেয়ে থাকেন। এ পদে নিয়োগপ্রাপ্ত অধ্যাপকরা ‘বঙ্গবন্ধু চেয়ার’ বা ‘বঙ্গবন্ধু চেয়ার অধ্যাপক’ পদবিতে ভূষিত হন। আওয়ামী লীগ সরকার পতনের পর এই পদটি বিলুপ্ত ঘোষণা করা হয়।\n\n\n== বঙ্গবন্ধু চেয়ার প্রতিষ্ঠা ==\nদেশ-বিদেশের বিভিন্ন বিশ্ববিদ্যালয় ও প্রতিষ্ঠানে বঙ্গবন্ধু চেয়ার প্রতিষ্ঠা করা হয়েছিল। এর মধ্যে রয়েছে:\n\nঢাকা বিশ্ববিদ্যালয়\nরাজশাহী বিশ্ববিদ্যালয়\nচট্টগ্রাম বিশ্ববিদ্যালয়\nখুলনা প্রকৌশল ও প্রযুক্তি বিশ্ববিদ্যালয়\nইসলামী বিশ্ববিদ্যালয়, বাংলাদেশ\nবাংলাদেশ ইউনিভার্সিটি অব প্রফেশনালস্\nদিল্লি বিশ্ববিদ্যালয়, ভারত\nএশিয়ান ইনস্টিটিউট অব টেকনোলজি, থাইল্যান্ড\nব্রাসিলিয়া বিশ্ববিদ্যালয়, ব্রাজিল\nসাস্কাচুয়ান বিশ্ববিদ্যালয়, কানাডা প্রভৃতি।\nজাতীয় বিশ্ববিদ্যালয়\n\n\n== নিয়োগ ও গবেষণার ক্ষেত্র ==\nসুনির্দিষ্ট নীতিমালার ভিত্তিতে নির্দিষ্ট মেয়াদে প্রথিতযশা অধ্যাপক ও গবেষকদের সম্মানজনক এ পদে নিয়োগ করা হয়। বিশ্ববিদ্যালয় বা প্রতিষ্ঠানভেদে গবেষক নিয়োগের নীতিমালা ও গবেষণা ক্ষেত্রের ভিন্নতা রয়েছে।\n\n\n== আরও দেখুন ==\nশেখ মুজিবুর রহমান\nশেখ মুজিবুর রহমানের নামে নামকরণের তালিকা\n\n\n== তথ্যসূত্র =="}