{"pageid": 1478220, "title": "নদীর মোহনা", "url": "https://bn.wikipedia.org/wiki?curid=1478220", "content": "নদীর মোহনা হলো যেস্থানে একটি নদী একটি বৃহত্তর জলরাশি (অন্য নদী, হ্রদ, জলাধার, উপসাগর, সমুদ্র, মহাসাগর) মধ্যে প্রবাহিত হয়।  নদীর মোহনায় স্রোতের গতি কমে ধীর হওয়ার ফলে বেশিরভাগ সময় পলি জমে নদীর পানির বহন ক্ষমতা হ্রাস করে। একটি নদীর পানি বিভিন্ন পদ্ধতিতে গ্রহীতা জলরাশিতে প্রবেশ করতে পারে। গ্রহীতা জলরাশির তুলনায় সেই নদীর আপেক্ষিক ঘনত্ব, পৃথিবীর ঘূর্ণন এবং গ্রহীতা জলরাশি পানিতে জোয়ার বা সিচ বা যেকোন পরিবেষ্টিত গতির কারণে সেই নদীর গতি প্রভাবিত হয়।\nগ্রহীতা জলরাশির উপরিভাগের চেয়ে নদীর পানির ঘনত্ব বেশি হলে নদীর পানি পৃষ্ঠের নিচে নেমে যাবে এবং নিম্নপ্রবাহ বা হ্রদের মধ্যে অন্তঃপ্রবাহ তৈরি করবে। যদি কোনো নদীর পানির ঘনত্ব যদি গ্রহীতা জলরাশি পানির তুলনায় কম হয় নদীর পানি একটি উচ্চপ্রাবাহ হিসাবে গ্রহণকারী জলরাশির পৃষ্ঠ বরাবর ভাসবে যা সাধারণত নদীর মিঠাপানি সমুদ্রে প্রবাহিত হওয়ার সময় হয়।\nএই অনুবহন (অ্যাডভেকশন) এর পাশাপাশি প্রবাহিত পানি ব্যাপিত হবে।\n\n\n== ভূমিরূপ ==\n\nএকটি নদীর মোহনায় প্রবাহ অবস্থার পরিবর্তনের ফলে নদীর পলি জমা হতে। এই পলি জমে বদ্বীপ, বালুতট (স্যান্ড বার), স্যান্ডস্পিট, টাই চ্যানেলর মতো বিভিন্ন ধরনের ভূমিরূপ(ল্যান্ড ফর্ম) তৈরি করতে পারে।  নদীর মোহনায় সৃষ্ট ভূমিরূপ ভূ-রূপবিদ্যা এবং বাস্তুতন্ত্রকে আমূল পরিবর্তন করে। উপকূল বরাবর, বালুতট এবং অনুরূপ ভূমিরূপগুলি বাধা হিসাবে কাজ করে এবং সংবেদনশীল বাস্তুতন্ত্রকে আশ্রয় দেয় যা নদী থেকে জমা হওয়া পুষ্টির দ্বারা সমৃদ্ধ হয়। নদীতে বাঁধ দেয়ার ফলে নদীর মোহনায় বালি, পুষ্টি ও পলির ঘাটতি সৃষ্টি হতে পারে।\n\n\n== সাংস্কৃতিক প্রভাব ==\nযাতায়েত, পলি মাটি, বন্দর ও বাণিজ্যিক সুবিধার জন্যে অনেক নগর ও জনবসতি নদীর মোহনায় প্রতিষ্ঠিত হয়েছে। যুক্তরাজ্যের অনেক স্থান নদীর মোহনা অনুযায়ী নামকরণ করা হয়েছে। যেমন প্লাইমাউথ (অর্থ: প্লাইম নদীর মোহনা), সিডমাউথ (অর্থ: সিড নদীর মোহনা), এবং গ্রেট ইয়ারমাউথ (অর্থ: ইয়ারে নদীর মোহনা)। জলবায়ু পরিবর্তন এবং সমুদ্রপৃষ্ঠের উচ্চতা বৃদ্ধির কারণে উপকূলীয় শহরগুলো বন্যার উচ্চ ঝুঁকিতে রয়েছে। নদীতে পলির ঘাটতি এই উদ্বেগকে আরও বাড়িয়ে দিয়েছে। \n\n\n== তথ্যসূত্র =="}