{"pageid": 1107528, "title": "আলি মদন", "url": "https://bn.wikipedia.org/wiki?curid=1107528", "content": "আলি জাফর মুহাম্মদ আহমদ মদন (আরবি: علي جعفر مدن‎, ইংরেজি: Ali Madan; ৩০ নভেম্বর ১৯৯৫; আলি মদন নামে সুপরিচিত) হলেন একজন বাহরাইনী পেশাদার ফুটবল খেলোয়াড়। তিনি বর্তমানে বাহরাইনী ক্লাব আল উরুবা এবং বাহরাইন জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৩–১৪ মৌসুমে, বাহরাইনী ক্লাব আল শাবাবের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল শাবাবের হয়ে পাঁচ মৌসুম অতিবাহিত করার পর ২০১৮–১৯ মৌসুমে তিনি আল নাজমায় যোগদান করেছেন। আল নাজমায় দুই মৌসুম অতিবাহিত করার পর রিফফার সাথে চুক্তি স্বাক্ষর করেছেন। ২০২১–২২ মৌসুমে, তিনি ধারে রিফফা হতে বাহরাইনী ক্লাব আল উরুবায় যোগদান করেছেন।\n২০১৫ সালে, আলি বাহরাইন অনূর্ধ্ব-২৩ দলের হয়ে বাহরাইনের বয়সভিত্তিক পর্যায়ে অভিষেক করেছিলেন। প্রায় ১ বছর যাবত বাহরাইনের বয়সভিত্তিক দলের হয়ে খেলার পর, তিনি ২০১৬ সালে বাহরাইনের হয়ে আন্তর্জাতিক পর্যায়ে অভিষেক করেছেন; বাহরাইনের জার্সি গায়ে তিনি এপর্যন্ত ৫৩ ম্যাচে ১১টি গোল করেছেন।\n\n\n== প্রারম্ভিক জীবন ==\nআলি জাফর মুহাম্মদ আহমদ মদন ১৯৯৫ সালের ৩০শে নভেম্বর তারিখে বাহরাইনের জিদহাফসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলি বাহরাইন অনূর্ধ্ব-২৩ দলের হয়ে খেলার মাধ্যমে বাহরাইনের প্রতিনিধিত্ব করেছেন।\n২০১৬ সালের ১লা সেপ্টেম্বর তারিখে, ২০ বছর, ৯ মাস ও ২ দিন বয়সে, ডান পায়ে ফুটবল খেলায় পারদর্শী আলি সিঙ্গাপুরের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাহরাইনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি বাহরাইন ৩–১ গোলের ব্যবধানে জয়লাভ করেছিল। বাহরাইনের হয়ে অভিষেকের বছরে আলি সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৯ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে আলি মদন  (ইংরেজি)  \nট্রান্সফারমার্কেটে আলি মদন (ইংরেজি) \nওয়ার্ল্ডফুটবল.নেটে আলি মদন (ইংরেজি) \nইএসপিএন এফসিতে আলি মদন (ইংরেজি) \nন্যাশনাল-ফুটবল-টিমস.কমে আলি মদন (ইংরেজি)"}