{"pageid": 1450442, "title": "ভিনসেন্ট সিয়েরো", "url": "https://bn.wikipedia.org/wiki?curid=1450442", "content": "ভিনসেন্ট অলিভিয়ের সিয়েরো (ইংরেজি: Vincent Sierro; জন্ম: ৮ অক্টোবর ১৯৯৫; ভিনসেন্ট সিয়েরো নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে ফরাসি ক্লাব তুলুজ এবং সুইজারল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১৫ সালে, সিয়েরো সুইজারল্যান্ড অনূর্ধ্ব-২০ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় এক বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০২৪ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nভিনসেন্ট অলিভিয়ের সিয়েরো ১৯৯৫ সালের ৮ই অক্টোবর তারিখে সুইজারল্যান্ডের সিয়নে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসিয়েরো সুইজারল্যান্ড অনূর্ধ্ব-২১ দলের হয়ে খেলার মাধ্যমে সুইজারল্যান্ডের প্রতিনিধিত্ব করেছেন। ২০১৫ সালের ১১ই অক্টোবর তারিখে তিনি পোল্যান্ড অনূর্ধ্ব-২০ দলের বিরুদ্ধে ম্যাচে সুইজারল্যান্ড অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। সুইজারল্যান্ডের বয়সভিত্তিক দলের হয়ে তিনি প্রায় ১ বছরে ৪ ম্যাচে অংশগ্রহণ করেছেন।\n২০২৪ সালের ২৬শে মার্চ তারিখে, ২৮ বছর, ৫ মাস ও ১৮ দিন বয়সে, ডান পায়ে ফুটবল খেলায় পারদর্শী সিয়েরো প্রজাতন্ত্রী আয়ারল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সুইজারল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৫ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি সুইজারল্যান্ড ১–০ গোলের ব্যবধানে জয়লাভ করেছিল। সুইজারল্যান্ডের হয়ে অভিষেকের বছরে সিয়েরো সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nভিনসেন্ট সিয়েরো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভিনসেন্ট সিয়েরো  (ইংরেজি)  \nসকারবেসে ভিনসেন্ট সিয়েরো (ইংরেজি) \nবিডিফুটবলে ভিনসেন্ট সিয়েরো  (ইংরেজি)  \nইইউ-ফুটবলে ভিনসেন্ট সিয়েরো (ইংরেজি) \nট্রান্সফারমার্কেটে ভিনসেন্ট সিয়েরো (ইংরেজি) \nওয়ার্ল্ডফুটবল.নেটে ভিনসেন্ট সিয়েরো (ইংরেজি) \nইএসপিএন এফসিতে ভিনসেন্ট সিয়েরো (ইংরেজি) \nন্যাশনাল-ফুটবল-টিমস.কমে ভিনসেন্ট সিয়েরো (ইংরেজি)"}