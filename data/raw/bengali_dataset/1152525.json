{"pageid": 1152525, "title": "আইজল ফুটবল ক্লাব", "url": "https://bn.wikipedia.org/wiki?curid=1152525", "content": "আইজল ফুটবল ক্লাব (এছাড়াও সংক্ষেপে আইজল এফসি নামে পরিচিত) ভারতের মিজোরাম রাজ্যের আইজল শহরের একটি পেশাদার ফুটবল ক্লাব। এটি আই-লিগ প্রতিযোগিতায় অংশ নেয়। ১৯৮৪-তে সৃষ্ট এই ক্লাব প্রথমবার ২০১৫ সালে আই-লিগ দ্বিতীয় বিভাগ জয়লাভ করে ও উত্তর-পূর্ব ভারতের প্রথম ক্লাব হিসেবে ভারতের কোনো বড় ফুটবল প্রতিযোগিতায় চ্যাম্পিয়ন হয়। এরপর সরাসরি আই-লিগ খেলার সুযোগ পায়। এই দল ঘরোয়া মিজোরাম প্রিমিয়ার লিগ প্রতিযোগিতায় অংশ নিয়ে থাকে।\n\n\n== পোশাক ও প্রতীক ==\n\nদলের রং হল লাল ও সাদা। প্রতীকে রয়েছে মিজোরামের মানচিত্রের ওপর খ্রিস্টীয় ক্রুশ এবং মাঝখানে একটি ফুটবল।\n\n\n== মাঠ ==\n\n\n=== রাজীব গান্ধী স্টেডিয়াম ===\n\nমিজোরামের আইজলে অবস্থিত রাজীব গান্ধী ফুটবল স্টেডিয়াম হল আইজলের ঘরের মাঠ। এটি কৃত্রিম অ্যাস্ট্রোটার্ফ নির্মিত ও ২০,০০০ ধারণক্ষমতা বিশিষ্ট। এটি আইজলের আই-লিগ ও মিজোরাম প্রিমিয়ার লিগ উভয় প্রতিযোগিতার ম্যাচগুলি আয়োজন করে।\n\n\n=== লামুয়াল অ্যাস্ট্রোটার্ফ স্টেডিয়াম ===\n\n২০১৫ পর্যন্ত আইজলের ঘরের মাঠ ছিল লামুয়াল অ্যাস্ট্রোটার্ফ স্টেডিয়াম। এটি মূলত মিজোরাম প্রিমিয়ার লিগের ম্যাচগুলি আয়োজন করত। এটির একদিকে দর্শকাসন ও ধারণক্ষমতা ৫,০০০।\n\n\n== পোশাক প্রস্তুতকারক ও পৃষ্ঠপোষক ==\n\n\n== সমর্থক ও প্রতিদ্বন্দ্বিতা ==\n\n\n=== সমর্থক ===\nএই ক্লাবের সমর্থকরা রেড আর্মি নামে পরিচিত। তারাই প্রথম ভারতীয় ফুটবলে আলট্রা বা বড় আকারের পতাকা বা ব্যানারের ব্যবহার করে ভারতীয় ফুটবলের মানসিকতায় এক চরম বিপ্লব ঘটায়। ২০,০০০ ধারণক্ষমতা বিশিষ্ট রাজীব গান্ধী স্টেডিয়াম ম্যাচের সময় রেড আর্মি দ্বারা পরিপূর্ণ থাকে।\n\n\n=== প্রতিদ্বন্দ্বিতা ===\n\n\n==== উত্তর-পূর্ব ডার্বি ====\n\nউত্তর-পূর্ব ভারত-এর বিভিন্ন ফুটবল ক্লাব যেমন, শিলং লাজং ফুটবল ক্লাব, নেরোকা ফুটবল ক্লাব, ট্রাউ ফুটবল ক্লাব প্রভৃতির সাথে আইজলের প্রতিদ্বন্দ্বিতা উত্তর-পূর্ব ডার্বি নামে পরিচিত।\n\n\n==== মিজোরাম ডার্বি ====\nঘরোয়া মিজোরাম প্রিমিয়ার লিগ ও এমএফএ সুপার লিগে ছিঙ্গা ভেঙ এফসি ও চাঙমারি এফসির সাথে আইজলের প্রতিদ্বন্দ্বিতা লক্ষ্যণীয়।\n\n\n== রেকর্ড ==\n\n\n=== মরসুম ভিত্তিক ===\n\nনির্দেশিকা\nদর্শক সংখ্যা = মোট লিগে গড় দর্শক উপস্থিতি\n\n\n=== মহাদেশীয় ===\n১৪ আগস্ট ২০১৮ পর্যন্ত হালনাগাদকৃত।\n\n\n=== সর্বমোট ===\n৩ মার্চ ২০২২ পর্যন্ত হালনাগাদকৃত।\n\n\n== কোচিং রেকর্ড ==\n৫ মার্চ ২০২২ পর্যন্ত হালনাগাদকৃত।\n\n\n== আন্তর্জাতিক খেলোয়াড় ==\nনিম্নলিখিত খেলোয়াড়দের নিজ নিজ দেশের হয়ে আন্তর্জাতিক ফুটবলে সিনিয়র বা যুব আন্তর্জাতিক ক্যাপ রয়েছে। যেসব খেলোয়াড়ের নাম তালিকাভুক্ত, তারা আইজল এফসি-এর হয়ে খেলার আগে বা পরে তাদের দেশের প্রতিনিধিত্ব করেছে।\n\n\n=== এশিয়া ===\n মাহমুদ আল আমনাহ (২০১৭)\n মাসিহ সাইঘানি (২০১৭–১৮)\n বেক্তুর তালগাত উলু (২০১৮)\n অভিষেক রিজাল (২০২১)\n বখতিয়ার কালান্দারভ (২০২২–বর্তমান)\n\n\n=== আফ্রিকা ===\n জোসেফ আদজেই (২০১৯–২০)\n আব্দুলায়ে কানৌতে (২০১৯–২০)\n আমাদৌ আলৌ সিসোকো (২০১৯–২০)\n রিচার্ড কাসাগ্গা (২০১৯–২১)\n\n\n=== ইউরোপ ===\n আন্দ্রেই আয়নেস্কু (২০১৭–১৮)\n\n\n=== দক্ষিণ আমেরিকা ===\n এঞ্জো প্রোনো জেলায়া (২০১৮)\n উইলিস প্লাজা (২০২১–বর্তমান)\n রবার্ট প্রাইমাস (২০২২–বর্তমান)\n\n\n== সম্মাননা ==\n\n\n=== লিগ ===\nআই-লিগ\nচ্যাম্পিয়ন (১): ২০১৬–১৭\nআই-লিগ দ্বিতীয় বিভাগ\nচ্যাম্পিয়ন (১): ২০১৫\nমিজোরাম প্রিমিয়ার লিগ\nচ্যাম্পিয়ন (৪): ২০১৪–১৫, ২০১৫–১৬, ২০১৮–১৯, ২০১৯–২০\nরানার্স-আপ (১): ২০১৭–১৮\n\n\n=== কাপ ===\nফেডারেশন কাপ\nরানার্স-আপ (১): ২০১৫–১৬\nবরদলৈ ট্রফি\nরানার্স-আপ (১): ২০১৩\nএমএফএ সুপার কাপ\nচ্যাম্পিয়ন (১): ২০১৬\nরানার্স-আপ (১): ২০১৫\nমিজোরাম স্বাধীনতা কাপ\nরানার্স-আপ (১): ২০১৮\n\n\n=== মহাদেশীয় (এএফসি) ===\nএএফসি চ্যাম্পিয়ন্স লিগ\nপ্লে অফ পর্ব (১): ২০১৮\nএএফসি কাপ\nগ্রুপ পর্ব (১): ২০১৮\n\n\n== মহাদেশীয় রেকর্ড ==\n\n\n== তথ্যসূত্র ==\n\n\n== বহিঃসংযোগ ==\nTeam profile at Global Sports Archive\nTeam profile at the-aiff.com (AIFF)\nTeam archive at worldfootball.net"}