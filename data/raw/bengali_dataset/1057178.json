{"pageid": 1057178, "title": "রকফোর্ড, ইলিনয়", "url": "https://bn.wikipedia.org/wiki?curid=1057178", "content": "রকফোর্ড ইলিনয়ের অঙ্গরাজ্যের সুদূর উত্তরের অংশে অবস্থিত উইনেবাগো কাউন্টির একটি শহর। রক নদীর তীরে অবস্থিত রকফোর্ড হল উইনিয়াবাগো কাউন্টির কাউন্টি আসন (শহরের একটি ছোট্ট অংশ ওগেল কাউন্টিতে অবস্থিত)। রকফোর্ড শিকাগো মহানগর অঞ্চলের বাইরের ইলিনয়ের বৃহত্তম শহর, রাজ্যের চতুর্থ বৃহত্তম শহর এবং মার্কিন যুক্তরাষ্ট্রের ১৭১তম জনবহুল শহর। মার্কিন যুক্তরাষ্ট্রের ২০১০ সালের আদমশুমারির তথ্য অনুসারে, রকফোর্ড সিটির জনসংখ্যা ১,৫২,৮৭১ জন ছিল, এর বহির্মুখী মহানগরীর জনসংখ্যা ৩,৪৮,৩৬০ জন। ২০১০ সাল থেকে ৫.০% হ্রাস পেয়ে ২০১৯ সালের হিসাবে রকফোর্ডের জনসংখ্যা ১,৪৫,৬০৯ জন হয়।\nশহরটি ১৮৩০-এর দশকের মাঝামাঝি সময়ে স্থাপন করা হয়, রক নদীর উপর শহরের অবস্থানটি শিল্প বিকাশের জন্য কৌশলগত করে তুলেছিল। রকফোর্ড ১৯শতকের দ্বিতীয়ার্ধে ভারী যন্ত্রপাতি, হার্ডওয়্যার ও সরঞ্জামসমূহ উৎপাদনের জন্য উল্লেখযোগ্য ছিল; এটি বিংশ শতাব্দীতে দেশের আসবাবপত্র প্রস্তুতকারকের মধ্যে দ্বিতীয় শীর্ষস্থানীয় কেন্দ্র এবং ৯৪তম বৃহৎ শহর ছিল। বিংশ শতাব্দীর দ্বিতীয়ার্ধে, রকফোর্ড বহু রাস্ট বেল্ট শহরের পাশাপাশি লড়াই করেছিল। অর্থনৈতিক বৈচিত্র্যের প্রচেষ্টাসমূহে ১৯৯০-এর দশকের শেষের দিক থেকে নেতৃত্ব দিয়েছে মোটরগাড়ি, মহাকাশ ও স্বাস্থ্যসেবা শিল্পের উন্নয়নের পাশাপাশি বিভিন্ন পর্যটন ও শহরের ডাউনটাউন অঞ্চলের পুনরুজ্জীবনের উদ্যোগ গ্রহণের ঘটনা।\nফরেস্ট সিটির ডাকনামের সাথে রকফোর্ড বর্তমানে অ্যান্ডারসন জাপানি উদ্যান, ক্লেহম আরবোরেটাম, টিঙ্কার সুইস কটেজ, বিএমও হ্যারিস ব্যাংক কেন্দ্র, করোনাদো থিয়েটার, লরেন্ট হাউস ও বার্পি মিউজিয়াম অব ন্যাচারাল হিস্ট্রি সহ বিভিন্ন সংস্কৃতি বা ঐতিহাসিক তাত্পর্যপূর্ণ স্থানের জন্য পরিচিত। রকফোর্ডের নিকটবর্তী উল্লেখযোগ্য বহিরঙ্গন বা বিনোদনমূলক স্থান হল রক কাট স্টেট পার্ক, আতউড হোমস্টেড কাউন্টি ফরেস্ট প্রিজার ও লোডেন স্টেট পার্ক।\n\n\n== তথ্যসূত্র ==\n\n\n== বহিঃসংযোগ =="}