{"pageid": 1040870, "title": "চিন্তাদ্রিপেট", "url": "https://bn.wikipedia.org/wiki?curid=1040870", "content": "চিন্তাদ্রিপেট (বা উৎপত্তিগতভাবে চিন্না দরি পেট্টাই)  দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ কূবম নদীর দক্ষিণ তীরে অবস্থিত এই আবাসিক তথা অর্থনৈতিক লোকালয়ের চার দিকে রয়েছে চেপবক্কম, আইল্যান্ড গ্রাউন্ড, পুদুপেট, এগমোর, বরদরাজপুরম, পেরিয়ামেড়ু, বেপেরী এবং আন্না সালাই৷\n\n\n== সন্নিহিত অঞ্চল ==\nচেন্নাইয়ের ইলেকট্রনিক হাব রিচি স্ট্রিট চিন্তাদ্রিপেটেই অবস্থিত৷ কূবম নদীর গতিপথ ঘেঁষে রয়েছে চেন্নাই এমআরটিএস-এর চিন্তাদ্রিপেট রেলওয়ে স্টেশন, যা এই লোকালয়ের নিকটতম রেলওয়ে স্টেশন৷ এখানে অটো পরিষেবার প্রান্তিক স্ট্যান্ড এবং একটি মাছের বাজারও রয়েছে৷\n\n\n== রাজনীতি ==\nলোকালয়টি চেন্নাই মধ্য লোকসভা কেন্দ্রের অন্তর্গত চেপবক্কম-তিরুবল্লীকেণি বিধানসভা কেন্দ্রের অংশ৷\n\n\n== ধর্মাচারণ ==\n\nএখানে শিব ও বিষ্ণুর নামে একটি জোড়ামন্দির রয়েছে, মন্দিরের মূর্তিদ্বয়ের নাম যথাক্রমে আদিপুরীশ্বর ও আদিকেশব পেরুমাল৷ তথ্য অনুসারে এই জোড়ামন্দির ১৭৪০ খ্রিস্টাব্দে নির্মিত৷ এখানে একটি প্রাচীন জৈন মন্দিরও আছে৷\n\n\n== উদ্যান ==\nডেপুটি মেয়র কবলমূর্তি সড়কের পাশেই রয়েছে মে ডে উদ্যান, অবশ্য এর পুরাতন নাম নেপিয়ার পার্ক৷ ১৪.৫ একর জুড়ে বিস্তৃত এই উদ্যানে ক্রিকেট, ফুটবল, ব্যাডমিন্টন, ভলিবল প্রভৃতি খেলার সুবন্দোবস্ত রয়েছে৷ বর্তমানে সিমসম এণ্ড কো. এর রক্ষণাবেক্ষণের দায়িত্বে রয়েছে৷\n\n\n== তথ্যসূত্র =="}