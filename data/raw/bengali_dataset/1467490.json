{"pageid": 1467490, "title": "জাইদ তাহসিন", "url": "https://bn.wikipedia.org/wiki?curid=1467490", "content": "জাইদ তাহসিন আব্দ জাইদ হান্তুশ (আরবি: زَيْد تَحْسِيْن عَبد زيد; জন্ম: ২৯ জানুয়ারি ২০০১; জাইদ তাহসিন নামে সুপরিচিত) হলেন একজন ইরাকি পেশাদার ফুটবল খেলোয়াড়। তিনি বর্তমানে ইরাকি ক্লাব আল তলাবাহ এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০২১ সালে, তাহসিন ইরাক অনূর্ধ্ব-২৩ দলের হয়ে ইরাকের বয়সভিত্তিক পর্যায়ে অভিষেক করেছিলেন। প্রায় এক বছর যাবত ইরাকের বয়সভিত্তিক দলের হয়ে খেলার পর, তিনি ২০২২ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৮ ম্যাচে ১টি গোল করেছেন।\n\n\n== প্রারম্ভিক জীবন ==\nজাইদ তাহসিন আব্দ জাইদ হান্তুশ ২০০১ সালের ২৯শে জানুয়ারি তারিখে ইরাকের আল-নাজাফে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nতাহসিন ইরাক অনূর্ধ্ব-২৩ দলের হয়ে খেলার মাধ্যমে ইরাকের প্রতিনিধিত্ব করেছেন। ২০২১ সালে তিনি  ইরাক অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। তাহসিন ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত ইরাক অলিম্পিক দলে স্থান পেয়েছেন।\n২০২২ সালের ২৬শে সেপ্টেম্বর তারিখে, ২১ বছর, ৭ মাস ও ২৮ দিন বয়সে, ডান পায়ে ফুটবল খেলায় পারদর্শী তাহসিন সিরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় আব্বাস ইয়াসিন মুহাম্মদের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ইরাক ১–০ গোলের ব্যবধানে জয়লাভ করেছিল। ইরাকের হয়ে অভিষেকের বছরে তাহসিন সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর ও ৬ মাস পর, ইরাকের জার্সি গায়ে প্রথম গোলটি করেছেন; ২০২৪ সালের ২৬শে মার্চ তারিখে, ফিলিপাইনের বিরুদ্ধে ম্যাচের ৭৭তম মিনিটে লুয়াই আল-আনির অ্যাসিস্ট হতে ইরাকের হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জাইদ তাহসিন  (ইংরেজি)  \nসকারবেসে \nবিডিফুটবলে \nট্রান্সফারমার্কেটে জাইদ তাহসিন (ইংরেজি) \nওয়ার্ল্ডফুটবল.নেটে জাইদ তাহসিন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জাইদ তাহসিন (ইংরেজি)"}