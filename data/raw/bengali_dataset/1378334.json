{"pageid": 1378334, "title": "ফুটবল ক্লাব সিনসিনাটি", "url": "https://bn.wikipedia.org/wiki?curid=1378334", "content": "ফুটবল ক্লাব সিনসিনাটি (ইংরেজি: FC Cincinnati; সাধারণত এফসি সিনসিনাটি এবং সংক্ষেপে সিনসিনাটি নামে পরিচিত) হচ্ছে সিনসিনাটি ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০১৫ সালের ১২ই মে তারিখে প্রতিষ্ঠিত হয়েছে। ২৬,০০০ ধারণক্ষমতাবিশিষ্ট টিকিউএল স্টেডিয়ামে দ্য অরেঞ্জ অ্যান্ড ব্লু নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় প্যাট নুনান এবং সভাপতির দায়িত্ব পালন করছেন তৃতীয় কার্ল লিন্ডনার। বর্তমানে আর্জেন্টিনীয় মধ্যমাঠের খেলোয়াড় লুসিয়ানো আকোস্তা এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, সিনসিনাটি এপর্যন্ত ৫টি শিরোপা জয়লাভ করেছে। নিক হাগলান্ড, ব্র্যান্ডন ভাসকেস, কর্বেন বোন, লুসিয়ানো আকোস্তা এবং এমানুয়েল লেদেসমার মতো খেলোয়াড়গণ সিনসিনাটির জার্সি গায়ে মাঠ কাঁপিয়েছেন।\n\n\n== ইতিহাস ==\n২০১৫ মৌসুমে, পেশাদার ফুটবল ক্লাব হিসেবে প্রথম মৌসুমে সিনসিনাটি মার্কিন যুক্তরাষ্ট্রের পেশাদার ফুটবল ক্লাবগুলোর মধ্যকার আয়োজিত মার্কিন ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ ইউএসএল চ্যাম্পিয়নশিপে প্রতিদ্বন্দ্বিতা করেছিল; জেফ বার্ডিংয়ের অধীনে উক্ত মৌসুমে সিনসিনাটি ২৩ জয় এবং ৮ ড্রয়ে সর্বমোট ৭৭ পয়েন্ট অর্জন করে ২০১৫ ইউএসএল চ্যাম্পিয়নশিপের চ্যাম্পিয়ন হয়েছিল। ইউএসএল চ্যাম্পিয়নশিপের উক্ত মৌসুমে আর্জেন্টিনীয় মধ্যমাঠের খেলোয়াড় এমানুয়েল লেদেসমা ১৬টি গোল করে সিনসিনাটির হয়ে সর্বোচ্চ গোল করেছিলেন।\nক্লাব প্রতিষ্ঠার প্রায় ৪ বছর পর, ২০১৯ মৌসুমে সিনসিনাটি প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০১৯ সালের সালের ২রা মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে রন ইয়ান্সের অধীনে সিনসিনাটি সিয়াটল সাউন্ডার্সের কাছে ৪–১ গোলের ব্যবধানে পরাজিত হয়েছিল। ২০১৯ মেজর লিগ সকারে সিনসিনাটি ৬টি জয় এবং ৬টি ড্রয়ে সর্বমোট ২৪ পয়েন্ট অর্জন করে সামগ্রিক পয়েন্ট তালিকায় ২৪তম স্থান অর্জন করেছিল, যেখানে আলান ক্রুস ৭টি গোল করে লিগে সিনসিনাটির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে ফুটবল ক্লাব সিনসিনাটি (ইংরেজি)"}