{"pageid": 1430576, "title": "নিরুপমা দত্ত", "url": "https://bn.wikipedia.org/wiki?curid=1430576", "content": "নিরুপমা দত্ত (জন্ম ১৯৫৫) একজন ভারতীয় কবি, সাংবাদিক এবং অনুবাদক। তিনি পাঞ্জাবি ভাষায় কবিতা লেখেন এবং নিজে ইংরেজিতে অনুবাদ করেন।\n\n\n== কর্মজীবন ==\nএকজন বরিষ্ঠ সাংবাদিক হিসেবে নিরুপমা দত্তর চল্লিশ বছরের অভিজ্ঞতা রয়েছে। তিনি শীর্ষস্থানীয় ভারতীয় সংবাদপত্র এবং জার্নালের সাথে কাজ করেছেন। একজন দলিত আইকন, বন্ত সিংকে নিয়ে তাঁর লেখা জীবনী, দ্য ব্যালাড অফ বন্ত সিং: এ কিস্সা অফ কারেজ ব্যাপকভাবে মনোযোগ পেয়েছে। তিনি পাঞ্জাবের দলিত বিপ্লবী কবি লাল সিং দিলের স্মৃতিকথা এবং কবিতা একটি খণ্ডে অনুবাদ করেছেন, এর নাম দিয়েছেন পোয়েট অফ দ্য রেভোলিউশন: দ্য মেমোয়ার্স অ্যাণ্ড পোয়েমস অফ লাল সিং দিল। তিনি একটি খণ্ডে কবিতা প্রকাশ করেছেন - ইক নদী সানওয়ালি জাহি (একটি প্রবাহ কিছুটা অন্ধকার)। এই লেখার জন্য তিনি ২০০০ সালে পাঞ্জাবি একাডেমি পুরস্কারে ভূষিত হন। তাঁর কবিতা ইংরেজি, হিন্দি, কন্নড়, বাংলা এবং উর্দুতে অনুবাদ করা হয়েছে এবং বিভিন্ন সংকলনে প্রদর্শিত হয়েছে। ২০০৪ সালে, তিনি অজিত কৌরের সাথে সার্কের (সাউথ এশিয়ান অ্যাসোসিয়েশন ফর রিজিওনাল কো-অপারেশন) একটি কবিতার সংকলন সম্পাদনা করেন আওয়ার ভয়েসেস শিরোনামে।\nতিনি একটি খণ্ডে গুলজারের ছোট কবিতা অনুবাদ করেছেন, যার শিরোনাম 'প্লুটো'। তিনি ৪১টি পাঞ্জাবি গল্পের ইংরেজিতে অনুবাদ করেছেন 'স্টোরিস অফ দ্য সয়েল' শিরোনামে। তিনি হাফ দ্য স্কাই  নামে পাকিস্তানি নারী লেখকদের কথাসাহিত্যের একটি বই এবং 'চিলড্রেন অফ দ্য নাইট' নামে পাকিস্তানের প্রতিরোধ সাহিত্যের একটিও সম্পাদনা করেছেন।\nএকজন সাংবাদিক হিসাবে, নিরুপমা দত্ত মৌলবাদ এবং সাম্প্রদায়িক সহিংসতার বিরুদ্ধে দাঁড়িয়ে একটি শক্তিশালী ধর্মনিরপেক্ষতাবাদী অবস্থান নিয়েছেন। তিনি পাঞ্জাবের সন্ত্রাসবাদ থেকে শুরু করে ১৯৮৪ সালের নভেম্বরে শিখদের গণহত্যা, বাবরি মসজিদ ধ্বংস এবং গুজরাট হত্যাকাণ্ডের বিষয়ে লিখেছেন। নিরুপমার কবিতা পোয়েট্রি ওয়েব ইন্টারন্যাশনাল-এ প্রদর্শিত হয়েছে।\nনিরুপমা দত্ত হামশিরা নামে একটি মহিলা গবেষণা দলের আহ্বায়ক। তিনি চণ্ডীগড়ে থাকেন এবং লেখেন।\n\n\n== পুরস্কার ==\nপাঞ্জাব ললিত কলা আকাদেমি সম্মান - ২০১৯\nইক নদী সানওয়ালি জাহি ( একটি প্রবাহ কিছুটা অন্ধকার ) - ২০০০ এর জন্য পাঞ্জাবি আকাদেমি পুরস্কার\n\n\n== তথ্যসূত্র =="}