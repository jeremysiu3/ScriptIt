{"pageid": 1441924, "title": "শাদ্দাদ", "url": "https://bn.wikipedia.org/wiki?curid=1441924", "content": "শাদ্দাদ (আরবি: شدّاد), যিনি শাদ্দাদ বিন আদ (شدّاد بن عاد) নামেও পরিচিত, হারিয়ে যাওয়া আরব নগরী ইরাম অফ দ্য পিলার্সের রাজা বলে বিশ্বাস করা হতো। কুরআনের ৮৯ নং সূরায় এর কথা উল্লেখ রয়েছে। বিভিন্ন সূত্র থেকে জানা যায় যে, শাদ্দাদ ছিলেন আদ আল-মিলতাত ইবনে সাকসাক ইবনে ওয়াইল ইবনে হিমিয়ারের পুত্র।\nতাঁর গল্পটি পাওয়া যায় আরব্য রজনী (হাজার এক রাতের গল্প) বইটির ২৭৭তম থেকে ২৭৯তম রাতের কাহিনীতে। কাহিনীতে তাঁকে এমন একজন সার্বজনীন রাজা হিসেবে বর্ণনা করা হয়েছে যিনি সারা বিশ্ব শাসন করেছেন এবং সোনার শহর নির্মাণ করেছেন।\nভ্রাতা শাদিদ (شديد) এবং শাদ্দাদ সম্ভবত পালাক্রমে ১০০০ আদিতীয় উপজাতির উপর রাজত্ব করেছিলেন, যাদের প্রত্যেকটি উপজাতিতে কয়েক হাজার লোক ছিল। বলা হয় শাদ্দাদ নির্মমভাবে সমগ্র আরব ও ইরাক দখল করে নিয়েছিলেন। অনেক আরব লেখক শাদ্দাদের এমন একটি অভিযানের কথা বলেন যার ফলে কেনানীয়রা তাদের এলাকা ছেড়ে সিরিয়ায় বসতি স্থাপন করে এবং মিশরে শেফার্ডদের আক্রমণ ঘটে।\nকুরআন অনুসারে, ইরাম অফ দ্য পিলার্স ছিল পাথরের মূর্তি পূজারীদের একটি নগরী, যারা নবী হুদের সতর্কবার্তা অস্বীকার করেছিল। তাদের শাস্তি দেওয়ার জন্য আল্লাহ খরা পাঠিয়েছিলেন। কিন্তু লোকেরা অনুতপ্ত হয়নি, তাই তারা প্রচণ্ড বাতাসে ধ্বংস হয়ে যায়। এ থেকে শুধুমাত্র হুদ এবং কিছু বিশ্বাসী বেঁচে যায়।\n\n\n== তথ্যসূত্র =="}