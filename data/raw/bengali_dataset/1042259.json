{"pageid": 1042259, "title": "গ্রানাদার ১ম ইসমাইল", "url": "https://bn.wikipedia.org/wiki?curid=1042259", "content": "আবু'ল-ওয়ালিদ ইসমাইল ইবনে ফারাজ (আরবি: أبو الوليد إسماعيل الأول بن فرج, ৩ মার্চ ১২৭৯ – ৮ জুলাই ১৩২৫) ইবেরীয় উপদ্বীপের গ্রানাদা আমিরাত ১৩১৪-১৩২৫ খ্রিস্টাব্দ পর্যন্ত শাসন করা পঞ্চম নসরিয় শাসক। তার মা ফাতিমা বিনতে আল-আহমার এবং নানা দ্বিতীয় মুহাম্মাদ। বর্তমানে আল-দওলা আল-ইসমা'ইলিয়া আল-নাসরিইয়া (ইসমাইলের নাসিরিয় রাজবংশ) নামে পরিচিত সুলতানদের মধ্যে তিনিই ছিলেন প্রথম। ঐতিহাসিকদের মতে, তিনি নিজের শাসনামলে সামরিক বিজয়ের মাধ্যমে আমিরাতের উন্নয়নসাধন করা একজন কার্যকরী শাসক ছিলেন।\nসুলতান নসরের শাসনামলে ইসমাইলের বাবা আবু সাঈদ ফারাজের করা এক বিদ্রোহের পর ইসমাইল সিংহাসন দাবী করেন। সুলতান নসর ছিলেন ইসমাইলের মামা। তাদের বাহিনী অজনপ্রিয় নসরকে পরাজিত করে এবং ১৩১৪ খ্রিস্টাব্দের ফেব্রুয়ারিতে আলহাম্রায় ইসমাইলকে সুলতান ঘোষণা করা হয়। তিনি তার শাসনামলের প্রথম কয়েক বছর নসরের সাথে লড়াইয়ে কাটান। ক্ষমতা হারানোর পর প্রাথমিকভাবে নসরকে গুয়াডিক্সের গর্ভনর হিসেবে কাজ করার অনুমতি দেওয়া হয়েছিল। আর সেখান থেকেই তিনি তার সিংহাসন পুনরুদ্ধারের প্রচেষ্টা চালাতে থাকেন।\n\n\n== তথ্যসূত্র =="}