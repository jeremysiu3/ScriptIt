{"pageid": 1030151, "title": "বীন", "url": "https://bn.wikipedia.org/wiki?curid=1030151", "content": "বীন হচ্ছে ভারতীয় উপমহাদেশে প্রচলিত এবং ফুঁ দিয়ে বাজানো একধরনের বাঁশিজাতীয় সুরযুক্ত লোকবাদ্য। হিন্দি ভাষায় এটিকে পুঙ্গী  (पुंगी ) বলা হয়। বীন এবং পুংগীর পাশাপাশি কোন কোন অঞ্চলে এটি মুরলি নামেও পরিচিত। সাধারণতে লাউয়ের খোল দিয়ে এটি তৈরি করা হয়। বায়ু গমনের উদ্দেশ্যে এতে ফুটাযুক্ত দুটি নল ব্যবহার করা হয়। নল দুটির ছিদ্রে আঙুল রেখে সাংগীতিক ধ্বনি সৃষ্টি করা হয়। এটি একাধারে বিরামহীনভাবে বাজানো হয় যতক্ষণ সাপুড়ে তার দম ধরে রাখতে পারে।\nওঝা এবং যাদুকরদের পাশাপাশি সাপের খেলা দেখানোর জন্য বীন ব্যবহৃত হয়।\n\n\n== ইতিহাস ==\nবীন  একটি দক্ষিণ এশীয় লোকসঙ্গীত উপকরণ  যা বেশিরভাগ ক্ষেত্রে পাকিস্তানের সিন্ধু প্রদেশ, ভারতের রাজস্থান প্রদেশ এবং বাংলাদেশের কোবরা সাপুড়েরা বাজিয়ে থাকেন। দুটি বাঁশ সংযুক্ত করে এবং শুকনো ফাঁকা লাউ দিয়ে যন্ত্রটি  করা হয়। এটি একটি দ্বিনালা যন্ত্র। থর মরুভূমির জোগি সম্প্রদায়ের মাঝেও বীনের প্রচলন রয়েছে।\nএটি ভারত উপমহাদেশীয় লোকসংস্কৃতির একটি গুরুত্বপূর্ণ উপকরণ এবং এটি বিভিন্ন অঞ্চলে বিভিন্ন নামে পরিচিত। উত্তর ভারতে এটি টুম্বি এবং বনসি নামে পরিচিত; দক্ষিণে এটি মাগুদি, মহুদি, পুঙ্গী এবং পাম্বাত্তিকুযাল নামে পরিচিত।\nবীন সাধারণত অন্যান্য বাদ্যযন্ত্রের সাথে একযোগে বাজানো হয় না, কেননা অন্যান্য যন্ত্রের সাথে এটির তাল মেলানো কঠিন। \n\n\n== তথ্যসূত্র =="}