{"pageid": 1439594, "title": "অ্যান লুইস কুপার", "url": "https://bn.wikipedia.org/wiki?curid=1439594", "content": "অ্যান লুইস কুপার (১০ই এপ্রিল, ১৯৩৪ - ২২শে জানুয়ারী, ২০২০) একজন আমেরিকান বাণিজ্যিক বিমান চালিকা, মহিলা ফ্লাইট প্রশিক্ষক এবং ২০০৪ সালে উইমেন ইন এভিয়েশন ইন্টারন্যাশনাল পাইওনিয়ার হল অফ ফেম এর প্রবর্তক হিসাবে অন্তর্ভুক্ত ছিলেন। তিনি একজন লেখিকা হিসাবে সর্বাধিক পরিচিত ছিলেন যিনি ৭০০ টিরও বেশি পত্রিকাতে নিবন্ধ লিখেছেন,বিমান চলাচল ভিত্তিক প্রকাশনা সম্পাদনা করেছেন এবং বিমান চলাচল সম্পর্কে বেশ কয়েকটি জীবনী প্রকাশ করেছেন।\nঅ্যান লুইস নিউইয়র্কের বাল্ডউইনে জন্মগ্রহণ করেন এবং তিন সন্তানের মধ্যে তিনি ছিলেন কনিষ্ঠতমা। তিনি কানেকটিকাট কলেজ ফর উইমেন থেকে সমাজবিজ্ঞান ডিগ্রি নিয়ে স্নাতক হন। ১৯৬৯ সালে স্টরিস ওয়ারিনারকে বিয়ে করার সময় একটি ককটেল পার্টিতে, তিনি একজন লেফটেন্যান্টের স্ত্রীর 'বিমান চালক' হিসাবে অনুমতি পত্র পাওয়ার কথা শুনেছিলেন। ১৯৬৯ সালের আগস্ট মাসে তিনি নিজের 'বিমান চালক' অনুমতি পত্র পেয়েছিলেন এবং ২০০০ ঘন্টার ও বেশি বিমান চালাবার অভিজ্ঞতা অর্জন করেছিলেন। তিনি সাউদার্ন ওরেগন এভিয়েশনে 'বিমান প্রশিক্ষিকা' হিসাবে কাজ করেছিলেন। জীবদ্দশায় তিনি তাঁর বাণিজ্যিক রেটিং, অগ্রবর্তী স্থল প্রশিক্ষক রেটিং এবং গ্লাইডার রেটিং পেয়েছিলেন। তিনি একজন মনোনীত নিরাপত্তা উপদেষ্টা হিসেবে কাজ করেছেন এবং ফেডারেল এভিয়েশন অ্যাডমিনিস্ট্রেশনের একজন পরীক্ষা প্রশাসক ও ছিলেন।\n\n\n== লেখা ==\nতিনি বিমান চালিকা নারীদের সম্পর্কে জীবনী লিখেছেন যার মধ্যে রয়েছে: রাইজিং এবভ ইট, এডনা গার্ডনার হোয়াইট (১৯৯১); ফায়ার অ্যান্ড এয়ার, এ লাইফ অন দ্য এজ (১৯৯৫); হাউ হাই শী ফ্লাইস (১৯৯৮) এবং স্টারস অফ দ্য স্কাই (২০০৮)। তিনি তাঁর স্বামী চার্লস কে অন্যান্য অনেক বইতে সহযোগিতা করেছেন যার মধ্যে রয়েছে টাস্কেগি এয়ারম্যান রয় ল্যাগ্রোন নামক টাস্কগি'স হীরোস (১৯৯৫), ওয়ার ইন প্যাসিফিক স্কাইস (২০০৩) এবং ইনটু দ্য সানলিট স্প্লেন্ডার (২০০৫)।\n\n\n== স্বীকৃতি ==\n২০০৪ সালে তাঁকে উইমেন ইন এভিয়েশন পাইওনিয়ার হল অফ ফেমে অন্তর্ভুক্ত হয়। ২০১০ সালে তিনি উইমেন ইন এভিয়েশন ইন্টারন্যাশনাল ভলান্টিয়ার হিসেবে মনোনীত হন। ২০১৬ সালে তিনি গ্রীন কাউন্টি মহিলা হল অফ ফেমে অন্তর্ভুক্ত হন।\n\n\n== পরিবার ==\nঅ্যান লুইস প্রথমে বিবাহ করেছিলেন স্টরিস ওয়ারিনারকে এবং বিয়ের ২১ বছর পর তাঁদের বিবাহবিচ্ছেদ হয়েছিল। মৃত্যুর ১৪ বছর আগে চার্লস কুপারের সাথে তাঁর বিবাহ হয়েছিল।\n\n\n== তথ্যসূত্র =="}