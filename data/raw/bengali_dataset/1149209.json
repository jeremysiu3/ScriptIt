{"pageid": 1149209, "title": "মিঠাপুকুর বন রেঞ্জ", "url": "https://bn.wikipedia.org/wiki?curid=1149209", "content": "মিঠাপুকুর বন রেঞ্জ বা মিঠাপুকুর ফরেস্ট রেঞ্জ বাংলাদেশের রংপুর জেলায় অবস্থিত একাধিক বনাঞ্চলের সমন্বয়ে গঠিত সংরক্ষিত বনভূমি। ১৯৫৬ সালে প্রতিষ্ঠিত এই বনভূমি মোট ৬ টি বনবিটের সমন্বয়ে গঠিত। মিঠাপুকুর বন রেঞ্জ বাংলাদেশ বন ও পরিবেশ মন্ত্রণালয় এর অধীনে সামাজিক বন বিভাগ, রংপুর দ্বারা পরিচালিত একাধিক সংরক্ষিত বনাঞ্চল।\n\n\n== ইতিহাস ==\n\n\n== বন বিট সমূহের তালিকা ও অবস্থান ==\nমিঠাপুকুর ফরেস্ট রেঞ্জ মোট ৬ টি বন বিট নিয়ে রংপুর জেলার তিনটি উপজেলায় বিস্তৃত। এরমধ্যে বদরগঞ্জ উপজেলায় ১টি, মিঠাপুকুর উপজেলায় ৩টি ও পীরগঞ্জ উপজেলায় ২ টি বন বিট অবস্থিত।\n\nলোহানীপাড়া বন বিট, লোহানীপাড়া, বদরগঞ্জ\nখোড়াগাছ বন বিট, খোড়াগাছ, মিঠাপুকুর\nহেলেঞ্চা বন বিট, বালুয়া মাসিমপুর, মিঠাপুকুর\nশাল্টি গোপালপুর বন বিট (সদর বিট, রেঞ্জ কার্যালয়), শাল্টি গোপালপুর, মিঠাপুকুর\nকাদিরাবাদ বন বিট, মদনখালী, পীরগঞ্জ\nঝাড়বিশলা বন বিট, চৈত্রকোল, পীরগঞ্জ\n\n\n== উদ্ভিদবৈচিত্র্য ==\nমিঠাপুকুর বন রেঞ্জের সদর বিটে প্রায় ১৫০ বছরের পুরানো শাল গাছ রয়েছে। মাঝে উলডট, বাঁশ ও বেত বাগান সৃজন করা হয়েছে। এখানে প্রচুর পরিমাণে দ্রুত বর্ধনশীল ইউক্যালিপটাস আকাশমনি গাছ রোপণ করা হয়েছে।\n\n\n== বর্তমান অবস্থা ==\nবর্তমানে মিঠাপুকুর ফরেস্ট রেঞ্জের অধিকাংশ বনভূমি অবৈধ দখল হয়ে গেছে। দখলকৃত ভূমি উদ্ধারে বন কর্মকর্তারা সব মিলিয়ে শতাধিক মামলা করেছেন। পর্যাপ্ত নিরাপত্তার অভাবে প্রতিনিয়ত বনজ সম্পদ গাছ দুর্বৃত্তরা কেটে নিয়ে যায়। সংরক্ষিত বনের জায়গা দখল করে ভূমিহীনরা বাড়ি তৈরি করছে। স্থানীয়দের দাবি বন কর্মকর্তাদের যোগসাজশেই অবৈধ দখল ও বনজ সম্পদ চুরির ঘটনা ঘটছে। \n ২০১৩ সালের ১২ আগস্ট মিঠাপুকুর রেঞ্জের শাল্টি গোপালপুর সদর বন বিটের শালবণে ২২০.১৭ একর এলাকা জুড়ে ইকোপার্কের নির্মাণ কাজের উদ্বোধন করা হয়।\n\n\n== তথ্যসূত্র =="}