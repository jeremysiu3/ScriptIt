{"pageid": 1060300, "title": "উৎপলেন্দু চক্রবর্তী", "url": "https://bn.wikipedia.org/wiki?curid=1060300", "content": "উৎপলেন্দু চক্রবর্তী (জন্ম ১৯৪৮ - ২০ আগস্ট ২০২৪) ছিলেন একজন ভারতীয় বাংলা চলচ্চিত্র পরিচালক, লেখক এবং থিয়েটার ব্যক্তিত্ব।\n\n\n== জীবন ও কর্মজীবন ==\nউৎপলেন্দু চক্রবর্তী ১৯৪৮ সালে অধুনা বাংলাদেশের পাবনা জেলায় জন্মগ্রহণ করেন। স্কটিশ চার্চ কলেজ থেকে স্নাতক এবং কলকাতা বিশ্ববিদ্যালয় থেকে ১৯৬৭ সালে এম এ পাশ করেন। \nচক্রবর্তী ছাত্রজীবনে বাম রাজনীতিতে জড়িত ছিলেন এবং আদিবাসীদের মধ্যে সময় কাটাতেন। যদিও তিনি শিক্ষক হিসাবে জীবন শুরু করেছিলেন, তবে তার আবেগ ছিল চলচ্চিত্র। তিনি বেশ কয়েকটি প্রামাণ্যচিত্র ও চলচ্চিত্র নির্মাণ করেছিলেন। তারমধ্যে ময়না তদন্ত, চোখ এবং দেবশিশু উল্লেখযোগ্য। তিনি চলচ্চিত্র পরিচালনায় রাষ্ট্রপতি পুরস্কার এবং জাতীয় চলচ্চিত্র পুরস্কার পেয়েছেন।\n\n\n== তথ্যসূত্র =="}