{"pageid": 1037369, "title": "খুরশিদ বানু", "url": "https://bn.wikipedia.org/wiki?curid=1037369", "content": "খুরশিদ বানু ( পাঞ্জাবি, উর্দু: خورشید بانو‎‎ ; ১৪ এপ্রিল ১৯১৪- ১৮ এপ্রিল ২০০১) ছিলেন একজন গায়িকা এবং অভিনেত্রী এবং ভারতীয় চলচ্চিত্রের পথিকৃৎ। ১৯৪৮ সালে পাকিস্তানে পাড়ি জমানোর আগে ১৯৩০ এবং ১৯৪০-এর দশকে তিনি চলচ্চিত্রজগতে পুরোদমে কাজ করেছিলেন। লায়লা মজনু (১৯৩১) চলচ্চিত্র দিয়ে আত্মপ্রকাশ করে তিনি ভারতের ত্রিশেরও বেশি ছবিতে অভিনয় করেছিলেন। তিনি অভিনেতা-গায়ক কুন্দন লাল সায়গলের সাথে তাঁর তানসেন (১৯৪৩) চলচ্চিত্রের জন্য সর্বাধিক পরিচিত, এতে তাঁর অনেক স্মরণীয় গান ছিল। তার প্রকৃত নাম ইরশাদ বেগম।\n\n\n== প্রারম্ভিক জীবন ==\nখুরশিদ বানু লাহোরের নিকটবর্তী  কসুর জেলার একটি গ্রামে  জন্মগ্রহণ করেছিলেন। ছোটবেলায় তিনি আল্লামা ইকবালের বাড়ির পাশের ভাট্টি গেট এলাকায় বসবাস করতেন।\n\n\n== মৃত্যু ==\nখুরশিদ বানু তার ৮৭ তম জন্মদিনের চার দিন পরে ২০০১ সালের ১৮ এপ্রিলে পাকিস্তানের করাচিতে মৃত্যুবরণ করেছিলেন। \n\n\n== তথ্যসূত্র =="}