{"pageid": 1430540, "title": "সত্যবতী দেবী", "url": "https://bn.wikipedia.org/wiki?curid=1430540", "content": "সত্যবতী দেবী (২৬ জানুয়ারি ১৯০৬ - ২১ অক্টোবর ১৯৪৫) ভারতীয় স্বাধীনতা আন্দোলনের একজন অংশগ্রহণকারী ছিলেন। তাকে ভারতের জোয়ান অফ আর্ক হিসাবে বিবেচনা করা হত।\n\n\n== পরিবার ==\nতিনি ছিলেন স্বামী শ্রদ্ধানন্দের নাতনি, এবং অ্যাডভোকেট ধনি রাম এবং বেদ কুমারীর কন্যা। তিনি দিল্লি ক্লথ মিলের একজন অফিসারের সাথে বিবাহ বন্ধনে আবদ্ধ ছিলেন।\n\n\n== কর্মকাণ্ড ==\nদিল্লিতে জাতীয়তাবাদী নারীদের মধ্যে, সত্যবতী নেতৃত্বের ভূমিকা পালন করেছেন। অরুণা আসাফ আলী সত্যবতীকে জাতীয়তাবাদী আন্দোলনে যোগদানের জন্য অনুপ্রাণিত করার কৃতিত্ব দেন। সত্যবতী গোয়ালিয়র ও দিল্লিতে টেক্সটাইল কারখানার শ্রমিকদের মধ্যে সামাজিক কর্মকাণ্ড শুরু করেন। তিনি কংগ্রেস মহিলা সমাজ এবং কংগ্রেস দেশ সেবিকা দল প্রতিষ্ঠা করেন এবং তিনি কংগ্রেস সমাজতান্ত্রিক দলের সহ-প্রতিষ্ঠা করেন। তিনি নাগরিক সত্যাগ্রহ আন্দোলনে সক্রিয় অংশ নেন। আইন অমান্য আন্দোলনের সময় তিনি দিল্লিতে কংগ্রেসের নারী শাখার নেত্রী হন। তিনি দিল্লিতে লবণ আইন ভাঙার আয়োজন করেছিলেন যেখানে তিনি এবং একদল স্বেচ্ছাসেবক সেখানে সমবেত হওয়া লোকেদের কাছে অবৈধ লবণের প্যাকেট তৈরি ও বিতরণ করেন। তাকে পুলিশ গ্রেপ্তার করে এবং ১৯৩২ সালে তাকে দুই বছরের কারাদণ্ড দেওয়া হয়। কারাগারে বন্দী থাকাকালীন তিনি প্লুরিসি এবং যক্ষ্মা রোগে আক্রান্ত হন। জেলে থাকাকালীন, খুব অসুস্থ থাকা সত্ত্বেও, তিনি ভাল আচরণ এবং রাজনৈতিক কার্যকলাপ থেকে বিরত থাকার আশ্বাস বিষয়ে মুচলেকা দিতে অস্বীকার করেন, যা তার মুক্তি এবং চিকিৎসার আশা নিশ্চিত করতে পারত। তিনি ১৯৪৫ সালে ৩৯ বছর বয়সে যক্ষ্মায় মারা যান।\n\n\n== লেখাগুলো ==\nজেলে বন্দী নারী রাজনৈতিক মুক্তিযোদ্ধারা কবিতা এবং জাতীয়তাবাদী পুস্তিকা রচনা করতেন, যা গোপনে পাচার করে প্রকাশিত হত। সত্যবতী দেবীর লেখা ‘বহিন সত্যবতী কা জেল সন্দেশ’ (বোন সত্যবতীর কারাগারের বার্তা) শিরোনামের একটি অংশ নিম্নরূপ: এটি এবং অন্যান্য লেখা এবং কারাগারের গানগুলো ভারতের স্বাধীনতা আন্দোলন প্রবেশের জন্য নারীদের অনুপ্রাণিত ও সংগঠিত করার লক্ষ্য ছিল বলে মনে হয়।\n\n\n== স্বীকৃতি ==\nযদিও তাকে ভারতের স্বাধীনতা সংগ্রামের একজন অমিমাংসিত নায়ক বলে মনে করা হয়, ১৯৭২ সালে দিল্লি সরকার কর্তৃক প্রতিষ্ঠিত সত্যবতী কলেজ (দিল্লি বিশ্ববিদ্যালয়) তার নামে নামকরণ করা হয়েছে।\n\n\n== টীকা ==\n\n\n== তথ্যসূত্র =="}