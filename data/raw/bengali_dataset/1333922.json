{"pageid": 1333922, "title": "এম. ভানুমতী", "url": "https://bn.wikipedia.org/wiki?curid=1333922", "content": "এম. ভানুমতী (১৯৪৬ - ৪ ফেব্রুয়ারি ২০১৩) ছিলেন একজন ভারতীয় অভিনেত্রী যিনি বিংশ শতাব্দীর শেষের দিকে তামিল চলচ্চিত্রের জনপ্রিয় মুখ ছিলেন। তিনি প্রধানত সহ অভিনেত্রী হিসাবে পার্শ্বচরিত্র অথবা খলনায়িকার চরিত্রে অভিনয় করতেন। তিনি তামিল, মালায়ালাম এবং কন্নড় ভাষায় ১০০ টিরও বেশি চলচ্চিত্র অভিনয় করেছেন। কিছু দূরদর্শনের ধারাবাহিকেও তিনি অভিনয় করেছেন।\n\n\n== ব্যক্তিগত জীবন ==\nভানুমতী দেবী তার একমাত্র মেয়ে ভেঙ্কটলক্ষ্মী-র সাথে চেন্নাইয়ের তেনাম্পেটের পোয়াস রোডের কাছে বসবাস করতেন। তিনি জন্ডিস বা পাণ্ডুরোগে আক্রান্ত ছিলেন এবং বহু মাস ধরে চিকিৎসাধীন ছিলেন। তিনি ৪ ফেব্রুয়ারি ২০১৩ তারিখে ৬৭ বছর বয়সে শেষ নিঃশ্বাস ত্যাগ করেন।\n\n\n== উল্লেখযোগ্য কাজ ==\nভানুমথি শিবাজি গণেশনের সাথে শিবাজি নাটক মণ্ডলে কাজ করেছিলেন। তিনি জাহাঙ্গীর, কালাম কান্ডা কাভিংনান, নিথিয়েন নিঝল, ভিয়েতনাম ভিদু, ভেঙ্গাইয়িন মাইন্ধান এবং মেজর সুন্দররাজনের এনএসএন থিয়েটারের অংশ ছিলেন। অভিনেতা শিবকুমারের বক্তব্য অনুযায়ী তিনি আচানি, আপ্পাভি, দিল্লি ম্যাপিল্লাই এবং সোনধামের মতো প্রায় সমস্ত জনপ্রিয় নাটকের নায়িকা ছিলেন।\nতিনি চো, জয়শঙ্কর, ভি গোপালকৃষ্ণান, ভি এস রাঘবন এবং শেশাত্রীর মতো অভিনেতাদের সাথে অভিনয় করেছেন।\n\n\n== চলচ্চিত্রে অভিনয় ==\n১৯৬৫ সালে নে নামক তামিল ছবিতে তিনি একটি ছোট চরিত্রে অভিনয় করেছিলেন। ১৯৬৬ থেকে ১৯৬৮ সালে তিনি যথাক্রমে কুমারী পেন, পুভম পটাম,থিল্লানা মোহনম্বল, থিরুমল পেরুমই ও নীলগিরি এক্সপ্রেস এই তামিল ছবিগুলিতে অভিনয় করেন। ১৯৬৯ সালে তামিল ছবি আক্কা-থাঙ্গি -তে তার অভিনীত চরিত্রেরও নাম ছিল ভানুমতি। ১৯৭০ সালে তিনি মালয়ালম ছবি নিজলত্তম -এ অভিনয় করেন এবং তার অভিনীত চরিত্রের নাম ছিল মাধবী।\nএছাড়াও তিনি অসংখ্য তামিল ও মালয়ালম ছবিতে অভিনয় করেছেন। তার অভিনীত কয়েকটি জনপ্রিয় সিনেমা হল,\nদেইভা মগন, নিরাই কুদাম, সিআইডি শঙ্কর, ইঙ্গিরুন্ধো ভান্ধাল, ভিয়েতনাম ভিদু, থিরুমগাল, এন্না মুথালালি সওকিয়ামা, থিরুনিলাকান্দার, কোমাথা এন কুলামাথা, আথাইয়া মামিয়া, ওরে সাচি ইত্যাদি।\nতার অভিনীত শেষ ছবি ছিল ২০১১ সালের সাগাক্কল।\n\n\n== তথ্যসূত্র =="}