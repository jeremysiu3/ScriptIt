{"pageid": 1381216, "title": "দেগু ফুটবল ক্লাব", "url": "https://bn.wikipedia.org/wiki?curid=1381216", "content": "দেগু ফুটবল ক্লাব (কোরীয়: 대구 FC, ইংরেজি: Daegu FC; সাধারণত দেগু এফসি এবং সংক্ষেপে দেগু নামে পরিচিত) হচ্ছে দেগু ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার শীর্ষ স্তরের ফুটবল লিগ কে লিগ ১-এ প্রতিযোগিতা করে। এই ক্লাবটি ২০০২ সালে প্রতিষ্ঠিত হয়েছে। ১২,৪১৫ ধারণক্ষমতাবিশিষ্ট ডিজিবি দেগু ব্যাংক পার্কে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় চোই উন-কুওন এবং সভাপতির দায়িত্ব পালন করছেন দেগুর মেয়র। বর্তমানে ব্রাজিলীয় আক্রমণভাগের খেলোয়াড় সেসার ফের্নান্দো সিলভা দোস সান্তোস এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, দেগু এপর্যন্ত ১টি শিরোপা জয়লাভ করেছে।  জো হিয়ন-উ, হুয়াং সুন-মিন, কিম জিন-হিউক, এদগার ব্রুনো এবং লি কুন-হোর মতো খেলোয়াড়গণ দেগুর জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৩ মৌসুমে দেগু প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ২০০৩ সালের সালের ২৩শে মার্চ তারিখে, কে লিগ ১-এ ক্লাব ইতিহাসে নিজেদের প্রথম ম্যাচে পার্ক জং-হুয়ানের অধীনে দেগু সুওন স্যামসাং ব্লুউইংসের কাছে ১–০ গোলের ব্যবধানে পরাজিত হয়েছিল। ২০০৩ কে লিগ-এ দেগু ৭টি জয় এবং ১৬টি ড্রয়ে সর্বমোট ৩৭ পয়েন্ট অর্জন করে সামগ্রিক পয়েন্ট তালিকায় ১১তম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}