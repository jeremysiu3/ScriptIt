{"pageid": 1515491, "title": "কাফর কিলা, সিরিয়া", "url": "https://bn.wikipedia.org/wiki?curid=1515491", "content": "কাফর কিলা ( আরবি: كفر كيلا   (কাফর কিল নামেও পরিচিত) হল উত্তর-পশ্চিম সিরিয়ার একটি শহর, যা প্রশাসনিকভাবে ইদলিব প্রদেশের অংশ। এটা ইদলিবের উত্তরে অবস্থিত। এর কাছাকাছি এলাকাগুলির মধ্যে রয়েছে দক্ষিণ-পশ্চিমে কাফর তাখারিম, দক্ষিণ-পূর্বে কুরকানিয়া, উত্তর-পূর্বে বারিশা, উত্তরে কালব লোজ, উত্তর-পশ্চিমে হারেম এবং পশ্চিমে ইসকাত ও সালকিন । সিরিয়ার কেন্দ্রীয় পরিসংখ্যান ব্যুরোর তত্ত্ব অনুসারে, ২০০৪ সালের আদমশুমারিতে কাফর কিলার জনসংখ্যা ছিল ২,০৩৭ জন।  এর বাসিন্দারা মূলত ড্রুজ সম্প্রদায়ের সদস্য।  \nকাফর কিলার বাসিন্দার বেশিরভাগ ড্রুজের গোত্রের লোক। তারা মূলত কৃষিকাজ করে এবং জলপাই ও জিরা চাষ করে।  এই গ্রামে বেশ কিছু বাইজেন্টাইন ধ্বংসাবশেষ রয়েছে।  এই ধ্বংসাবশেষের মধ্যে একটি অলঙ্কৃত ব্যাসিলিকা রয়েছে, যার প্রবেশপথের উপরে একটি বিশেষভাবে সজ্জিত লিন্টেল রয়েছে।\nসিরিয়ার গৃহযুদ্ধের সময়, কাফর কিলার বাসিন্দারা অভ্যন্তরীণ শরণার্থীদের আশ্রয় দিয়েছিল। ২০১৪ সালে, এটি  বিরোধীদের নিয়ন্ত্রণে ছিল। ফ্রি সিরিয়ান আর্মি (FSA) কাফর কিলা বা অন্যান্য ড্রুজ গ্রামে প্রবেশ করেনি কারণ গ্রামগুলি সংঘাতে তাদের নিরপেক্ষতা বজায় রেখেছিল। তারা পার্শ্ববর্তী শহরগুলি থেকে অনেক বাস্তুচ্যুত পরিবারকে আশ্রয় দিয়েছিল। তবে, ২০১৩ সালের শেষের দিকে, সালাফি জিহাদি সংগঠন ইসলামিক স্টেট অফ ইরাক অ্যান্ড দ্য লেভান্ট (আইএসআইএল) এর জঙ্গিরা  এফএসএ-র উপর প্রভাবশালী হয়ে ওঠে এবং কাফর কিলা সহ এলাকার অন্যান্য ড্রুজ-সংখ্যাগরিষ্ঠ গ্রামগুলি দখল করে নেয়। জানা যায়, তারা বাসিন্দাদের তাদের প্রার্থনা ঘরগুলিকে মসজিদে রূপান্তরিত করে এবং তাদের গোঁফ ছোট করে \"তাদেরকে ইসলামী ঘোষণা\" করার দাবি জানিয়েছিল। \n\n\n== আরো দেখুন ==\nমৃত শহর\n\n\n== তথ্যসূত্র =="}