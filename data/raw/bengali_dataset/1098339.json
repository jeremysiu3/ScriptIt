{"pageid": 1098339, "title": "সিরাজুল করিম চৌধুরী", "url": "https://bn.wikipedia.org/wiki?curid=1098339", "content": "সিরাজুল করিম চৌধুরী (জন্ম: ১৯৫০) একজন বাংলাদেশী প্রকৌশলী ও শিক্ষাবিদ। তিনি রাজশাহী প্রকৌশল ও প্রযুক্তি বিশ্ববিদ্যালয়ের (রুয়েট) যন্ত্রকৌশল বিভাগের অবসরপ্রাপ্ত অধ্যাপক এবং বিশ্ববিদ্যালয়টির চতুর্থ উপাচার্য।\n\n\n== জন্ম ==\nতিনি ১৯৫০ সালে চাঁপাইনবাবগঞ্জ জেলার সদর উপজেলায় জন্মগ্রহণ করেন।\n\n\n== শিক্ষাজীবন ==\nসিরাজুল করিম ১৯৭৫ সালে রাজশাহী প্রকৌশল মহাবিদ্যালয় (বর্তমানে রুয়েট) থেকে বিএসসি, ১৯৮৭ সালে জাপানের ওইতা বিশ্ববিদ্যালয় থেকে এমএস ও ১৯৮৯ সালে জাপানের কিউসু বিশ্ববিদ্যালয় থেকে পিএইচডি ডিগ্রি লাভ করেন।\n\n\n== কর্মজীবন ==\nতিনি ১৯৭৫ সালে ইউরিয়া সার কারখানা, ঘোড়াশালে সহকারী প্রকৌশলী হিসেবে কর্মজীবন শুরু করেন। ১৯৭৫ সালের ৫ আগস্ট তিনি রাজশাহী প্রকৌশল মহাবিদ্যালয়ে (বর্তমানে রুয়েট) প্রভাষক হিসেবে যোগ দেন। এরই ধারাবাহিকতায় তিনি ১৯৯৯ সালে অধ্যাপক পদে উন্নীত হন। তিনি ২০০৪ থেকে ২০০৬ সাল পর্যন্ত রুয়েটের যন্ত্রকৌশল অনুষদের ডিন ছিলেন।\nদীর্ঘ কর্মজীবনে তিনি রুয়েটের পরিকল্পনা ও উন্নয়ন কমিটির সদস্য, একাধিক বিশ্ববিদ্যালয়ে শিক্ষক নিয়োগ কমিটির সদস্যসহ বিভিন্ন গুরুত্বপূর্ণ দায়িত্ব পালন করেন।\nসিরাজুল করিম চৌধুরী ২০০৯ সালের ২৭ সেপ্টেম্বর থেকে ২০১৩ সালের ৫ মার্চ পর্যন্ত রাজশাহী প্রকৌশল ও প্রযুক্তি বিশ্ববিদ্যালয়ের চতুর্থ উপাচার্য হিসেবে দায়িত্ব পালন করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার উল্লেখযোগ্য সংখ্যক গবেষণাপত্র প্রকাশিত হয়েছে।\n\n\n== সদস্যপদ ==\nতিনি ইঞ্জিনিয়ার্স ইনস্টিটিউশন, বাংলাদেশের ফেলো এবং জাপান সোসাইটি অফ মেকানিক্যাল ইঞ্জিনিয়ার্সসহ বিভিন্ন পেশাজীবী সংগঠনের সদস্য।\n\n\n== তথ্যসূত্র =="}