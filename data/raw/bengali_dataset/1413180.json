{"pageid": 1413180, "title": "এনএক্সটি ডেডলাইন (২০২২)", "url": "https://bn.wikipedia.org/wiki?curid=1413180", "content": "এনএক্সটি ডেডলাইন একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করেছে, যা এনএক্সটি ডেডলাইন কালানুক্রমিকের অধীনে প্রচারিত প্রথম অনুষ্ঠান ছিল। এই অনুষ্ঠানটি ২০২২ সালের ১০ই ডিসেম্বর তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে অনুষ্ঠিত হয়েছে।\nপ্রাক-প্রদর্শনে দুইটিসহ মূল অনুষ্ঠান মিলিয়ে সর্বমোট সাতটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের মূল ম্যাচে গ্রেসন ওয়ালার পুরুষদের আয়রন সার্ভাইভার চ্যালেঞ্জ ম্যাচে কারমেলো হেইস, জেডি ম্যাকডোনা, জো গ্যাসি ও আক্সিয়মকে পরাজিত করেছে। অন্যান্য শীর্ষস্থানীয় ম্যাচে, রোক্সান পেরেস এনএক্সটি নারী চ্যাম্পিয়নশিপের প্রতিদ্বন্দ্বী নির্ধারণ করার জন্য আয়োজিত আয়রন সার্ভাইভার চ্যালেঞ্জ ম্যাচে জোই স্টার্ক, কোরা জ্যাড, কিয়ানা জেমস ও ইন্ডি হার্টওয়েলকে এবং এনএক্সটি চ্যাম্পিয়নশিপ ম্যাচে ব্রন ব্রেকার অ্যাপোলো ক্রুসকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইয়ের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইয়ের সাপ্তাহিক টেলিভিশন অনুষ্ঠান এনএক্সটিতে এবং এর সম্পূরক অনলাইন অনুষ্ঠান লেভেল আপে প্রদর্শন করা হয়েছে।\n\n\n== পটভূমি ==\n২০২২ সালের ১৫ই অক্টোবর তারিখে, মার্কিন পেশাদার কুস্তি সংস্থা ডাব্লিউডাব্লিউই তাদের উন্নয়নমূলক ব্র্যান্ড এনএক্সটির জন্য \"এনএক্সটি ডেডলাইন\" নামটি ট্রেডমার্ক করার জন্য আবেদন করেছিল। এনএক্সটি হ্যালোইন হ্যাভোকের আগের রাতে ২১শে অক্টোবর তারিখে একটি গণমাধ্যম সম্মেলনের সময়, ডাব্লিউডাব্লিউইয়ের নির্বাহী শন মাইকেলস নিশ্চিত করেছিলেন যে এনএক্সটির পরবর্তী সরাসরি ধারাবাহিক সম্প্রচার অনুষ্ঠানটি হবে ডেডলাইন। এটি ১০ই ডিসেম্বর শনিবার এনএক্সটির নিজস্ব মাঠ ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে অনুষ্ঠিত হওয়ার কথা ছিল এবং মার্কিন যুক্তরাষ্ট্রে ধারাবাহিক সম্প্রচার পরিষেবা পিককে এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার হওয়ার কথা ছিল। ডেডলাইন এনএক্সটি ওয়ারগেমসকে ব্র্যান্ডের ডিসেম্বরের অনুষ্ঠান হিসেবে প্রতিস্থাপন করেছিল, ওয়ারগেমস ধারণাটি র এবং স্ম্যাকডাউন ব্র্যান্ডের জন্য ২০২২ সালে সার্ভাইভার সিরিজে অন্তর্ভুক্ত করা হয়েছিল।\nএই অনুষ্ঠানের মূল আকর্ষণ হচ্ছে আয়রন সার্ভাইভার চ্যালেঞ্জ, যা হচ্ছে ২৫ মিনিটের একটি ম্যাচ যেখানে পাঁচজন কুস্তিগির অংশগ্রহণ করে। দুইজন কুস্তিগির ম্যাচ শুরু করে এবং প্রতি পাঁচ মিনিটে আরেকজন কুস্তিগির অন্তর্ভুক্ত হয় এবং ১৫তম মিনিটে চূড়ান্ত কুস্তিগির প্রবেশ করে। এই ম্যাচের উদ্দেশ্য হল সময় শেষ হওয়ার পূর্বে সর্বাধিক পয়েন্ট অর্জন করা; যেখানে প্রত্যেক কুস্তিগির পিনফল, সাবমিশন অথবা ডিস্কোয়ালিফিকেশনের ভিত্তিতে পয়েন্ট অর্জন করে থাকে। একজন কুস্তিগির যিনি পিনফল, সাবমিশন অথবা ডিস্কোয়ালিফিকেশনের শিকার হবেন, তিনি ৯০ সেকেন্ডের জন্য পেনাল্টি বাক্সে প্রবেশ করবেন। সময় শেষ হয়ে গেলে সর্বাধিক পয়েন্টপ্রাপ্ত কুস্তিগিরকে বিজয়ী হিসেবে বিবেচনা করা হয় এবং সমতার ক্ষেত্রে, যারা সমতায় থাকে তারা ওভারটাইমে সাডেন ডেথে প্রবেশ করে। পুরুষ এবং নারী ম্যাচের বিজয়ী আয়রন সার্ভাইভার হিসেবে অভিহিত হয় এবং যথাক্রমে এনএক্সটি চ্যাম্পিয়নশিপ এবং এনএক্সটি নারী চ্যাম্পিয়নশিপের ১ নম্বর প্রতিদ্বন্দ্বী হয়ে উঠে।\n২০২২ সালের এই অনুষ্ঠানটি এনএক্সটি ডেডলাইন কালানুক্রমিকের প্রথম অনুষ্ঠান ছিল, যা ১০ই ডিসেম্বর তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফর্মেন্স সেন্টারে আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবা পিককে এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)"}