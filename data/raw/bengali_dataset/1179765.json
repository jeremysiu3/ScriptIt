{"pageid": 1179765, "title": "এমেরসন রয়্যাল", "url": "https://bn.wikipedia.org/wiki?curid=1179765", "content": "এমেরসন আপারেসিদো লেইতে দে সুজা জুনিয়র (পর্তুগিজ: Emerson Royal; জন্ম: ১৪ জানুয়ারি ১৯৯৯; এমেরসন রয়্যাল নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লিগের শীর্ষ স্তর সেরিয়ে আ-এর ক্লাব এসি মিলান এবং ব্রাজিল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৭ সালে, এমেরসন ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০১৯ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nএমেরসন আপারেসিদো লেইতে দে সুজা জুনিয়র ১৯৯৯ সালের ১৪ই জানুয়ারি তারিখে ব্রাজিলের সাও পাওলোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nএমেরসন ব্রাজিল অনূর্ধ্ব-২০ এবং ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৭ সালের ৩১শে মে তারিখে তিনি ২০১৭ তুলোন প্রতিযোগিতায় ইন্দোনেশিয়া অনূর্ধ্ব-২০ দলের বিরুদ্ধে ম্যাচে ব্রাজিল অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ৩ বছরে ২১ ম্যাচে অংশগ্রহণ এবং একটি শিরোপা জয়লাভ করেছেন।\n২০১৯ সালের ১৯শে নভেম্বর তারিখে, ২০ বছর, ১০ মাস ও ৫ দিন বয়সে, ডান পায়ে ফুটবল খেলায় পারদর্শী এমেরসন দক্ষিণ কোরিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৮৮তম মিনিটে রক্ষণভাগের খেলোয়াড় রেনান লোদির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২২ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ব্রাজিল ৩–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে এমেরসন সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে এমেরসন রয়্যাল  (ইংরেজি)  \nসকারবেসে এমেরসন রয়্যাল (ইংরেজি) \nবিডিফুটবলে এমেরসন রয়্যাল  (ইংরেজি)  \nট্রান্সফারমার্কেটে এমেরসন রয়্যাল (ইংরেজি) \nওয়ার্ল্ডফুটবল.নেটে এমেরসন রয়্যাল (ইংরেজি) \nইএসপিএন এফসিতে এমেরসন রয়্যাল (ইংরেজি) \nন্যাশনাল-ফুটবল-টিমস.কমে এমেরসন রয়্যাল (ইংরেজি)"}