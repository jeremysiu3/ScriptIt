{"pageid": 1037728, "title": "এহদে ওয়াফা", "url": "https://bn.wikipedia.org/wiki?curid=1037728", "content": "এহদে ওয়াফা ( উর্দু: عہدِ وفا‎‎ 'বিশ্বস্ততার অঙ্গীকার') হাম টিভিতে প্রচারিত এমডি প্রোডাকশনের আওতায় আন্তঃবাহিনী জনসংযোগ (আইএসপিআর) এবং মোমিনা দুরাইদ কর্তৃক নির্মিত একটি পাকিস্তানি টেলিভিশন ধারাবাহিক নাটক। এতে চারজন স্কুল বন্ধু্র ভিন্নভিন্ন আশা, লক্ষ্য এবং আকাঙ্ক্ষা এবং তাদের বন্ধুত্ব ও ক্যারিয়ারে কষ্ট, চ্যালেঞ্জ এবং বিশ্বাসঘাতকতার মুখোমুখি হওয়ার সাথে সাথে কীভাবে তাদের জীবন পরিবর্তিত হয় তা দেখানো হয়েছে। ধারাবাহিক নাটকটিতে প্রধান চরিত্রে অভিনয় করেছেন আহাদ রাজা মীর, আলিজেহ শাহ, ওসমান খালিদ বাট, আহমেদ আলী আকবর, জারা নূর আব্বাস এবং ওয়াহাজ আলী।\nগুগল ট্রেন্ডস- এর বছর শেষের রিপোর্ট নিশ্চিত করে যে পাকিস্তানে গুগলের 'চলচ্চিত্র ও টিভি' বিভাগের মধ্যে নাটকটি সর্বাধিক অনুসন্ধানের মধ্যে তৃতীয় স্থানে ছিলো।\nএটি বর্তমানে একই শিরোনাম অনুসারে হাম পশতু ১ চ্যানেলে পশতু ভাষায় প্রচারিত হচ্ছে।\nনাটকটি পাকিস্তান ইউকে এবং ভারতে খুবই প্রসিদ্ধি এবং বাণিজ্যিক সাফল্য লাভ করে।\n\n\n== পটভূমি ==\nগল্পটি চারজন উচ্চ-উত্সাহী বন্ধুর কাহিনী যারা তাদের জীবনে্র কষ্টগুলি কাটিয়ে উঠতে একে অন্যকে সাহায্য করে, সমর্থন করে এবং একে অপরের সঙ্গ উপভোগ করে।\nচার বন্ধু, সাদ, শাহজাইন, শরিক ও শেহরিয়ার নিজেদের এসএসজি (বিশেষ 'এস' গ্যাং বলে ডাকে কারণ তাদের সবার নাম 'এস' অক্ষর দিয়ে শুরু হয়)। তারা সকলেই মারির লরেন্স কলেজে পড়াশোনা করে। সাদের পরিবারে আছে তার বাবা ব্রিগেডিয়ার (পরে মেজর জেনারেল) ফরাজ ইনাম যিনি সেনাবাহিনীতে কর্মরত আছেন, তাঁর মা ও বোন রহমিন, একজন উচ্চাকাঙ্ক্ষী চিত্রশিল্পী। শাহজাইন গ্রামের একটি সমৃদ্ধ পরিবার থেকে এসেছে এবং সে তার দাদা মালিক আল্লাহায়ারের খুবই পছন্দের পাত্র। শরিকের পরিবারে তার বোন গজালা এবং তার বিধবা মা রয়েছে। শেহেরিয়ার বাবা একজন ব্যান্ডমাস্টার। তারা চারবন্ধু প্রায়শই রাতে কলেজ হোস্টেল থেকে পালাতো এবং একসাথে শহরে ঘুরে বেড়াতো। একবার তাদের হোস্টেল ওয়ার্ডেন, ফেরদৌস বেগের হাতে ধরা পড়ে।\nঅন্যদিকে রয়েছে দুয়া ও রানি। রানী প্রাণবন্ত মেয়ে, গ্রামের ধনী পরিবারের মেয়ে। তিন বছর ধরে এখনও সে ইন্টারমিডিয়েট পরীক্ষা পাস করতে পারেনি। দুয়া রাওয়ালপিন্ডির মেয়ে যে মারিতে তার চাচার বাসায় বেড়াতে আসে। তার চাচাতো ভাই রাহিল দুয়ার প্রতি দুর্বল এবং তাকে বিয়ে করতে চায়।\n\n\n== কুশীলব ==\n\n\n== ধারাবাহিকের তথ্য ==\n\n\n=== টেলিভিশন রেটিং (টিআরপি) ===\n\n\n=== বিতর্ক ===\nধারাবাহিক নাটকটির বিরুদ্ধে লাহোর হাইকোর্টে একটি আবেদন করা হয়েছিল। আবেদনকারীর আর্জি: নাটকটিতে রাজনীতিবিদ ও মিডিয়া কর্মীদের নেতিবাচক চিত্র দেখানো হচ্ছে। যার পরে বিচারপতি শহীদ ওয়াহেদ আবেদনটি অগ্রহণযোগ্য ঘোষণা করে এবং তা প্রত্যাখ্যান করার সিদ্ধান্ত নেন। তিনি মন্তব্য করেন যে আবেদনকারীদের প্রথমে পেমরায় আবেদন করা উচিত এবং শুনানি না হলে তারা আদালতে যেতে পারেন।\n\n\n== সাউন্ডট্র্যাকস ==\n\nনাটকের দিল কা দিল সে হুয়া হাই এহদে ওয়াফা শিরোনামের গানটি পরিবেশন করেছিলেন আলী জাফর, সাহির আলী বগা, অসীম আজহার ও আইমা বেগ। গানের কথা লিখেছেন ইমরান রাজা। পরে রাহাত ফতেহ আলী খানের গাওয়া আরেকটি সাউন্ডট্র্যাক সব এহাদ-ই-ওফা কে নাম কিয়া ২০২০ সালের ৭ ফেব্রুয়ারি প্রকাশিত হয়। সাব এহদে ওয়াফা কে নাম কিয়ার গানের কথাও লিখেছেন ইমরান রাজা।\n\n\n== সম্প্রচার ==\nএহদ-এ-ওয়াফা প্রথম ২২ সেপ্টেম্বর ২০১৯ এ প্রিমিয়ার হয়েছিল। এহদে ওয়াফা প্রতি রবিবার পাকিস্তান সময় রাত আটটায় প্রচারিত হতো। এটি একই সময় এবং প্রিমিয়ারের তারিখ সহ যুক্তরাজ্যের হাম ইউরোপ মার্কিন যুক্তরাষ্ট্রে হাম টিভি এবং সংযুক্ত আরব আমিরাতের হাম টিভি মেনায় প্রচারিত হয়। সমস্ত আন্তর্জাতিক সম্প্রচার তাদের মানক সময় অনুযায়ী সিরিজটি প্রচার করেছিল।\nএকই সময় একই সময়ে এটি রাষ্ট্রীয় চ্যানেল পিটিভি হোমতে প্রচারিত হয়েছিল। নাটকটি পশতুতে ডাবিং করা হয় এবং হুম পশত ১ চ্যানেলে একই শিরোনামে সম্প্রচারিত হয়।\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n \n\n\n== বহিঃসংযোগ ==\nইন্টারনেট মুভি ডেটাবেজে এহদে ওয়াফা  (ইংরেজি)\nদাপ্তরিক ওয়েবসাইট"}