{"pageid": 1140260, "title": "আল মাদখাল ইলা উলুমিল হাদিসিশ শরিফ", "url": "https://bn.wikipedia.org/wiki?curid=1140260", "content": "আল মাদখাল ইলা উলুমিল হাদিসিশ শরিফ (আরবি: المدخل إلى علوم الحديث الشريف) বাংলাদেশি হাদিস গবেষক ও দেওবন্দি ইসলামি পণ্ডিত মুহাম্মদ আব্দুল মালেকের রচিত একটি উলুমুল হাদিস বিষয়ক গ্রন্থ। হাদিসের গ্রন্থগুলো বিভিন্ন ধাঁচে সংকলন করা হয়েছে। সব গ্রন্থের সংকলন পদ্ধতি এক নয়। অসংখ্য গ্রন্থাদির কোন কিতাব থেকে কীভাবে কোন বিষয়ের হাদিস বের করা হবে, সহজভাবে এর মৌলিক ধারণা দিয়েছে এই গ্রন্থটি। এটি সর্বপ্রথম ১৯৯৮ সালে প্রকাশিত হয়। গ্রন্থটির ভূমিকা লিখেছেন আব্দুর রশিদ নোমানী। প্রকাশের পর বইটি ভারত, দক্ষিণ আফ্রিকা, বাংলাদেশ সহ বিভিন্ন দেশের শিক্ষাপ্রতিষ্ঠানে পাঠ্যক্রমের অন্তর্ভুক্ত করা হয়েছে। বাংলাদেশে বড় প্রতিষ্ঠানের মধ্যে আল জামিয়া আল ইসলামিয়া পটিয়াতে সর্বপ্রথম আল মাদখালকে সিলেবাসে অন্তর্ভুক্ত করেন হারুন ইসলামাবাদী। এটি ২০২১ সালে মিশরের সংস্কৃতি মন্ত্রণালয় আয়োজিত কায়রো আন্তর্জাতিক বইমেলায় প্রকাশনীর ‘বেস্ট সেলার’ বই নির্বাচিত হয়েছে।\n\n\n== বৈশিষ্ট্য ==\nবইটি হাদিস সংশ্লিষ্ট বিষয়ে ভুল ব্যাখ্যাকারীদের বিরুদ্ধে বলিষ্ঠ জবাব। এতে উলুমুল হাদিসের প্রাথমিক স্তর থেকে নিয়ে রাবী ও হাদিসের তাসহীহ ও সাযঈফ সংক্রান্ত আলোচনাগুলো ধারাবাহিক ভাবে মুতাকাদ্দিম মুহাদ্দিসগণের চিন্তা এবং বর্তমান প্রান্তিকতার নিবর ও সরব খন্ডন হয়েছে। উলুমুল হাদিসের প্রাথমিক শিক্ষার্থীদের জন্য ধাপে ধাপে যে পরামর্শ ও দিকনির্দেশনার প্রয়োজনীয়তা দেখা দেয়, এ কিতাবটিতে সে বিষয়গুলো সুবিন্যস্ত ও বিস্তারিতভাবে উপস্থাপন করা হয়েছে। ভাষার সাবলীলতা ও সহজ-সরল উপস্থাপনা গ্রন্থটির প্রধান বৈশিষ্ট্য।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট আর্কাইভে আল মাদখাল ইলা উলুমিল হাদিসিশ শরিফ"}