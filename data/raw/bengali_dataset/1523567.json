{"pageid": 1523567, "title": "শোভনা কামিনেনি", "url": "https://bn.wikipedia.org/wiki?curid=1523567", "content": "শোভনা কামিনেনি একজন ভারতীয় ব্যবসায়িক নির্বাহী এবং অ্যাপোলো হাসপাতালের নির্বাহী ভাইস-চেয়ারপারসন।\n\n\n== প্রাথমিক এবং ব্যক্তিগত জীবন ==\nশোভনা কামিনেনি হলেন অ্যাপোলো হসপিটালসের প্রতিষ্ঠাতা ও চেয়ারম্যান প্রতাপ সি রেড্ডির কন্যা। তাঁর তিন বোন, পৃথা রেড্ডি, সুনীতা রেড্ডি এবং সঙ্গীতা, যাঁরা সকলেই অ্যাপোলো হাসপাতালে নির্বাহী হিসেবে কাজ করেন।\nশোভনা কামিনেনি বিবাহ করেছেন অনিল কামিনেনিকে, যিনি একজন ব্যবসায়ী এবং বন্যপ্রাণী সংরক্ষণবিদ। তাঁদের দুই কন্যার নাম, উপাসনা কোনিদেলা এবং অনুষ্পালা ইব্রাহিম। উপাসনা তেলুগু চলচ্চিত্র অভিনেতা রাম চরণকে বিবাহ করেছেন, তিনি অভিনেতা চিরঞ্জীবীর ছেলে। অনুষ্পালা ২০২১ সালের ডিসেম্বরে পেশাদার গাড়ি রেসার আরমান ইব্রাহিমকে বিবাহ করেন।\n\n\n== কর্মজীবন ==\nশোভনা কামিনেনি অল্প বয়স থেকেই অ্যাপোলো গ্রুপের বিভিন্ন পদে অধিষ্ঠিত ছিলেন। তিনি ২০১৭ থেকে ২০১৮ সাল পর্যন্ত ভারতীয় শিল্প কনফেডারেশনের সভাপতি হিসেবে দায়িত্ব পালন করেন। তিনিই প্রথম মহিলা যিনি এই পদে অধিষ্ঠিত ছিলেন। স্বাস্থ্যসেবা এবং ওষুধ শিল্পে তাঁর কাজের স্বীকৃতিস্বরূপ, তিনি মার্কিন যুক্তরাষ্ট্রের ব্রায়ান্ট বিশ্ববিদ্যালয় থেকে সম্মানসূচক ডক্টরেট ডিগ্রি পেয়েছেন।\n\n\n== তথ্যসূত্র =="}