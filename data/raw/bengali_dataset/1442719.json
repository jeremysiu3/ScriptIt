{"pageid": 1442719, "title": "সাইয়েদুল মুরসালীন", "url": "https://bn.wikipedia.org/wiki?curid=1442719", "content": "সাইয়েদুল মুরসালীন গ্রন্থটি অধ্যাপক আবদুল খালেক কর্তৃক রচিত বাংলা ভাষার একটি সীরাতগ্রন্থ। বইটির প্রথম ২ খণ্ড প্রকাশ পায় ১৯৫১ সালে প্রকাশ পায় এবং ২০০৭ সালে ৩য় খন্ডটি ইসলামিক ফাউন্ডেশন বাংলাদেশ থেকে প্রকাশিত হয়েছে। বইটি ২০১৬ সাল পর্যন্ত মোট ১০ বার পুনঃমুদ্রন হয়েছে, এরমধ্যে ইসলামিক ফাউন্ডেশন থেকে ৪ বার মুদ্রিত ও সম্পাদিত হয়েছে। বইটি বাংলাদেশের মাদ্রাসার উচ্চতর শ্রেণীর পাঠ্যপুস্তকে অন্তর্ভুক্ত রয়েছে। এটি বাংলা সাহিত্যে কোন আলেম কর্তৃক বৃহৎ ও তথ্যবহুল প্রথম নবী-জীবনচরিত রচনা। বইটির তিনখন্ড মিলিয়ে মোট পৃষ্টা সংখ্যা ১১৭০।\n\n\n== লেখক পরিচিতি ==\nঅধ্যাপক আবদুল খালেক আরবী ও ফার্সী ভাষায় উচ্চ শিক্ষিত ছিলেন, তিনি ফেনী সরকারী কলেজ, সরকারি ইডেন কলেজ ও প্রেসিডেন্সী কলেজে শিক্ষকতা করেন। তিনি ছতুরা দরবার শরীফের একজন খলিফা ছিলেন। তার লেখনী ও চিন্তাতে মজাদ্দিদ আলফে সানী, শাহ ওয়ালী উল্লাহ মুহাদ্দেস দেলহভী (রহ) ও আহমদ শহীদ বেরলভীর প্রভার প্রবলভাবে লক্ষ্যনীয়। লেখক এই বইয়ের শুরুতেই বই লেখার উদ্দেশ্য বর্ণনা করে লিখেছেন,\n\n\n== বিষয়বস্তু ==\nলেখক তৎকালীন শোচনীয় সমাজ ব্যবস্থার কথা উল্লেখ করে সেই সময়ের আরব জাতির চারিত্রিক বৈশিষ্ট্য বিশ্লেষণ করে মহানবী মুহাম্মাদ আগমনের প্রয়োজনীয়তা তুলে ধরেছেন। এছাড়াও নবী আবির্ভাবের পূর্বে নিজ নিজ ধর্মের বিকৃতি সাধন, তৎকালীন হিন্দুস্তান, চীন ও আরবের ভৌগোলিক অবস্থা ও তৎকালীন সমাজ ব্যবস্থার কথা আলোকপাত করেছেন। লেখক বইটিতে মুহাম্মাদের মাক্কী জীবন, নবুওয়াতের প্রকাশ, শবে মিরাজ, মদিনায় হিজরত, মদীনার জীবন, ইসলামের বিজয়সহ পর্যায়ক্রমে সকল ঘটনার তাত্ত্বিক বিশ্লেষণ দিয়েছেন। \nগ্রন্থটির প্রুফ রিডার লেখকের মুরিদ কবি ফররুখ আহমদ যত্নসহকারে একাধিকবার এটা পরীক্ষণ করেছেন। বইটি লেখার প্রধান অবলম্বন ও সহায়ক বই ছিলো ইমাম আলী বিন বুরহানুদ্দিন হালাবী’র সীরাত-ই-হালাবী নামক গ্রন্থ। এছাড়াও সীরাতে ইবনে হিশাম, মাওয়াহেবে লাদুন্নিয়া, যাদুল-মা’আদ সহ অনেক বইয়ের সহায়তা নেওয়া হয়েছে।\nবইটিতে মুহাম্মাদুর রাসুলকে একজন সংস্কারক, ভাববাদী অতিমানবের পরিবর্তে আল্লাহর প্রেরিত রাসুল হিসাবে দেখানো হয়েছে। এবং রাসুলের জীবন থেকে নানা মুজিজার উল্লেখ করে তাকে প্রেরিত রাসুল হিসাবে উল্লেখ করা হয়েছে।\n\n\n== মূল্যায়ন ==\nএই বইটি সম্পর্কে অনেক গুণী ও উল্লেখযোগ্য ব্যক্তিবর্গ ভালো ভালো মন্তব্য করেছে, সেসব মন্তব্যের কিছু:\n\nকবি সৈয়দ আলী আহসান ও মোহাম্মাদ আব্দুল হাই বইটিকে আধুনিক সময়ে রচিত উল্লেখযোগ্য গ্রন্থ বলে মন্তব্য করেন এবং বলেন, বইটিতে লেখকের অনেক শ্রম ও নবীর প্রতি অকৃত্রিম ভালোবাসা পাওয়া গিয়েছে। এছাড়াও সৈয়দ আলী আহসান \"মহানবী\" নামের গ্রন্থের ভূমিকায় এই বইটি সম্পর্কে বলেন,\n\nসব্যসাচী লেখক আবদুল মান্নান সৈয়দ বলেন, এটি বাংলা ভাষায় রচিত একটি শ্রেষ্ঠ রসুল-চরিত।\nলেখক মাহদী হাসান বলেন, সাইয়েদুল মুরসালীন বাংলা সাহিত্যের অমূল্য সংযোজন। এটি মোহাম্মদ আকরম খাঁ মোস্তফা চরিত, গোলাম মোস্তফার বিশ্বনবী পর্যায়ের গ্রন্থ এটি না হলেও জনপ্রিয়তার দিক থেকে অনেকটা কাছাকাছি। দু’খন্ডে প্রায় হাজার পৃষ্ঠার এ গ্রন্থটি লেখকের কঠোর পরিশ্রমের ফসল। কাজী নজরুল ইসলাম এবং সৈয়দ আলী আহসান প্রমুখের সিরাত রচনার অন্যতম উৎস ছিল এই গ্রন্থটি। এবং এটিই ছিল প্রথম কোন আলেম রচিত বাংলায় প্রথম সিরাতগ্রন্থ।\nমাওলানা মুহিউদ্দীন খান বলেন- “আমার জানামতে এটি বাংলা ভাষায় এ পর্যন্ত প্রকাশিত সর্বাপেক্ষা নির্ভরযোগ্য সীরাত গ্রন্থ। বাংলা ভাষায় মৌলিক রচনার মধ্যে লেখকের \"সাইয়েদুল মুরসালীন\", অধ্যাপক শিশির দাসের \"প্রিয়তম নবী সাল্লাল্লাহু আলাইহি ওয়াসাল্লাম\" ‘ ও গোলাম মোস্তফার \"বিশ্বনবী\" সর্বোৎকৃষ্ট বলে আমার ধারণা।\n\n\n== টীকা ==\n\n\n== তথ্যসূত্র =="}