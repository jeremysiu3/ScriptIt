{"pageid": 1487594, "title": "রবীন্দ্র মেলা (শিলাইদহ)", "url": "https://bn.wikipedia.org/wiki?curid=1487594", "content": "রবীন্দ্র মেলা শিলাইদহ কুঠিবাড়ি প্রাঙ্গণে রবীন্দ্রজয়ন্তী উপলক্ষে আয়োজিত তিনদিন ব্যাপী একটি মেলা। সংস্কৃতি বিষয়ক মন্ত্রণালয়ের সহযোগিতায় কুষ্টিয়া জেলা প্রশাসন এই মেলার আয়োজন করে থাকে।\n\n\n== ইতিহাস ==\nশিলাইদহে মেলার ইতিহাস বেশ পুরনো। ঠাকুর পরিবার শিলাইদহ কাছারি বাড়ি থেকে জমিদারি কার্যক্রম পরিচালনা করত। এই কাছারি বাড়ির মোট জমি ছিল ত্রিশ বিঘা। এই মাঠেই মেলার আয়োজন হতো। রবীন্দ্রনাথ ঠাকুর সেই মেলা পরিদর্শন করতেন।\n১৯৫০ সালের পূর্ববঙ্গীয় রাষ্ট্রীয় অধিগ্রহণ ও প্রজাস্বত্ব আইনের ফলে জমিদারী প্রথা বিলুপ্ত হয়ে যায়। ১৯৬১ সালে শিলাইদহ কুঠিবাড়ি সংরক্ষিত ঘোষণা করা হয়।\nতারপর আর মেলার আয়োজন হয়নি। বাংলাদেশের স্বাধীনতা যুদ্ধের পর নতুন করে শুরু হয় রবীন্দ্র মেলা। সাতদিন ধরে মেলা চলতো। এখন মেলার সময়কাল তিন দিন।\nপ্রথম দিকে কেবল জেলার আশপাশের লোকেরা এই মেলায় অংশগ্রহণ করতো। কালে কালে মেলাটি জাতীয় ও রাষ্ট্রীয় কর্মসূচিতে রূপান্তরিত হয়েছে। বর্তমানে সরকারি এবং বেসরকারি পৃষ্ঠপোষকতায় মেলার আয়োজন হয়ে থাকে।\n\n\n== তথ্যসূত্র =="}