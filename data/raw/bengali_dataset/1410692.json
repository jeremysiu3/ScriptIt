{"pageid": 1410692, "title": "পঞ্চ প্রিয়", "url": "https://bn.wikipedia.org/wiki?curid=1410692", "content": "পঞ্চ প্রিয় (গুরুমুখী: ਪੰਜ ਪਿਆਰੇ, পাঞ্জ পেয়ারে, পাঁচ প্রিয়জন) বলতে শিখ ধর্মের অনুসারি খালসা শিখদের একত্রে সমবেত পাঁচ অমৃতধারী (বাপ্তিস্মপ্রাপ্ত) পঞ্চককে বুঝায় যারা বৃহত্তর শিখ সম্প্রদায়ের প্রাতিষ্ঠানিক নেতা হিসাবে কাজ করে।\n\n\n== কর্মকাণ্ড ==\nপঞ্চ প্রিয়গণ স্থানীয় এবং আন্তর্জাতিক উভয় ধরণের বিষয়ে শিখ সম্প্রদায়ের হয়ে মতামত ও বক্তব্য উপস্থাপন করে থাকে। পঞ্চ প্রিয়ের এই পঞ্চকদেরকে সম্প্রদায়ের সদস্যদের মধ্য হতে মেধার ভিত্তিতে নির্বাচিত করা হয়।\n\n\n=== উত্সব ===\n\nতারা নগর কীর্তন মিছিলের নেতৃত্ব দিয়ে থাকেন। শিখধর্মের খালসা ক্রমে নতুন সদস্যদের বাপ্তিস্ম দেওয়ার অমৃত সঞ্চার অনুষ্ঠান পরিচালনার জন্যও পাঞ্জ পেয়ারেদের আবশ্যক। ১৬৯৯ খ্রিস্টাব্দের ভৈশাখী পর্যন্ত শিখ দীক্ষা অনুষ্ঠানটি চরণ পাহুল নামে পরিচিত ছিল। তাদেরকে নবনির্মিত গুরুদ্বারগুলির ভিত্তিপ্রস্তর স্থাপনের কাজে যুক্ত থাকতে হয়।\n\n\n== ঐতিহাসিক ব্যবহার ==\nঐতিহাসিক অর্থে, ১৬৯৯ সালের ৩০ মার্চ তারিখে ভারতের পাঞ্জাব অঞ্চলের আনন্দপুর সাহিবে অনুষ্ঠিত ঐতিহাসিক এবং স্মারক সমাবেশে এই শব্দটি দশম শিখ গুরু গুরু গোবিন্দ সিং - ভাই দয়া সিং, ভাই ধরম সিং, ভাই হিম্মত সিং, ভাই মোহকাম সিং এবং ভাই সাহিব সিং - এই পাঁচজনকে বুঝাতে ব্যবহৃত করেন। (গ্রেগরিয়ান ক্যালেন্ডার ১৭৫২ সালে ১১ দিন এড়িয়ে যায়। তাই, বর্তমান সময়ে, বৈশাখী প্রতি বছর ১৩ এপ্রিলের কাছাকাছি হয়।)\n\n\n== লিঙ্গ ==\nযেহেতু প্রথম পঞ্চ প্রিয়ের পঞ্চকটি যেটি গুরু গোবিন্দ সিং নিজেই নিযুক্ত করেছিলেন তাতে তিনি কেবল পুরুষদেরকেই নিয়েছিলেন ফলে অনেক শিখ বিশ্বাস করেন যে পঞ্চ প্রিয় শুধুমাত্র পুরুষদের নিয়ে গঠিত হতে হবে এবং মহিলাদেরকে প্রতিনিধি হিসাবে দীক্ষিত করা হবে না। যাইহোক, এটি শিখ বিশ্বাস এবং লিঙ্গ সমতার অনুশীলনের বিরুদ্ধে বলে অভিমত দেয়া হয়। তবে, শিখদের থ্রিএইচও সম্প্রদায় বাপ্তিস্মপ্রাপ্ত শিখ মহিলাদেরকেও পঞ্চ প্রিয় হিসাবে অন্তর্ভুক্ত করাকে অনুমোদন করে।\n\n\n== আরও দেখুন ==\nপাঞ্জ পীর\n\n\n== টীকা ==\n\n\n== পু্স্তকপঞ্জী ==\n\"Concepts in Sikhism\"। Global Sikh Studies [www.globalsikhstudies.net]। ফেব্রুয়ারি ২৩, ২০০৯ তারিখে মূল থেকে আর্কাইভ করা। সংগ্রহের তারিখ এপ্রিল ৪, ২০০৬। \n\n\n== তথ্যসূত্র ==\n\nSingh, Patwant (১৯৮৯)। The Golden Temple। South Asia Books। আইএসবিএন 962-7375-01-2। \n\n\n== বহিঃসংযোগ =="}