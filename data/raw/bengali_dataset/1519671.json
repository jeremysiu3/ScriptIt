{"pageid": 1519671, "title": "আল-মোহাম্মদি মসজিদ", "url": "https://bn.wikipedia.org/wiki?curid=1519671", "content": "আল-মোহাম্মাদী মসজিদ (আরবি: مسجد المحمدي)  হল মরক্কোর কাসাব্লাংকার হাবুস কোয়ার্টারে অবস্থিত একটি বৃহৎ মসজিদ। এটি ১৯৩৫ সালের দিকে নির্মিত হয়েছিল এবং এর নির্মাণকাজে সুলতান পঞ্চম মোহাম্মদ পৃষ্ঠপোষকতা করেন। তার নামানুসারেই এই মসজিদটির নামকরণ করা হয়েছে।\n\n\n== ইতিহাস ==\n\nমসজিদটির নির্মাণ কাজ শুরু হয় ৩০ জুন ১৯৩৪ সালে। পঞ্চম মোহাম্মদ (যিনি নির্মাণের পৃষ্ঠপোষকতা করেছিলেন)  এর ভিত্তিপ্রস্তর স্থাপন করেছিলেন।  এটি স্থপতি অগাস্তে ক্যাডেট এটি ডিজাইন করেন। ক্যাডেট ও এডমন্ড ব্রায়ন হাবুস কোয়ার্টারের অন্যান্য ভবনের নকশায় জড়িত ছিলেন, যার মধ্যে নিকটবর্তী আল-ইউসুফি মসজিদ (অথবা মৌলে ইউসুফ মসজিদ)-ও অন্তর্ভুক্ত ছিল। ১৯৩৪ সালের আগস্টে স্থপতি আবাদ এবং বেন ওমরের তত্ত্বাবধানে কাজ চলাকালীন সুলতান নির্মাণস্থল পরিদর্শন করেন।  ১৯৩৬ সালের ১২ জুন পঞ্চম মোহাম্মদের উপস্থিতিতে মসজিদটি আনুষ্ঠানিকভাবে উদ্বোধন করা হয়। ২০০৭ সালে মসজিদটির একটি বড় সংস্কার করা হয়।\n\n\n== স্থাপত্য ==\nভবনটি প্রায় ৩,৬০০ মি২ (৩৯,০০০ ফু২) জায়গা জুড়ে বিস্তৃত এবং এতে ৬০০০ হতে ৮০০০ জন অবস্থান করতে পারবেন। এর নকশায় ঐতিহ্যবাহী মরক্কোর ইসলামী স্থাপত্যের উল্লেখ রয়েছে। মিনারটি মারাকেশের কুতুবিয়া মসজিদের মিনারের আদলে তৈরি এবং উঠোনটি ফেসের কারাউইন মসজিদের আদলে তৈরি।\n\n\n== আরো দেখুন ==\nমরক্কোতে ইসলাম\nমরক্কোর মসজিদের তালিকা\n\n\n== তথ্যসূত্র =="}