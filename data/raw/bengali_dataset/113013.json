{"pageid": 113013, "title": "অর্জুন (গোয়েন্দা চরিত্র)", "url": "https://bn.wikipedia.org/wiki?curid=113013", "content": "অর্জুন হল সমরেশ মজুমদার সৃষ্ট বাংলা সাহিত্যের একটি জনপ্রিয় গোয়েন্দা চরিত্র। অর্জুন সিরিজের প্রথম বই খুনখারাপি প্রকাশিত হয় ১৯৮৪ সালে। এই সিরিজের প্রধান পটভূমি উত্তরবঙ্গ। অর্জুনের বাড়ি জলপাইগুড়ি শহরে। তবে উত্তরবঙ্গের বাইরে, এমনকি বিদেশেও অর্জুনের কয়েকটি অভিযান রয়েছে। অর্জুনের গুরু প্রাক্তন গোয়েন্দা অমল সোম। এছাড়াও আছেন মজাদার চরিত্র মেজর এবং বিষ্টুসাহেব যারা প্রায়শই অর্জুনের সংগী হয়েছেন বিভিন্ন অভিযানে। অর্জুন নিজের গোয়েন্দা পরিচয় পছন্দ করেনা, সত্যসন্ধানী বলে থাকে।\n\n\n== কাহিনীসমূহ ==\nখুনখারাপি গল্পগ্রন্থে আত্মপ্রকাশের পর থেকে এখনও পর্যন্ত অর্জুনের অনেকগুলি উপন্যাস ও ছোটগল্প প্রকাশিত হয়েছে আনন্দমেলা, শুকতারা ,কিশোর ভারতী প্রভৃতি পত্রপত্রিকার পাতায়। আনন্দ পাবলিশার্স, পত্র ভারতী, দেব সাহিত্য কুটীর প্রভৃতি প্রকাশনা সংস্থা থেকে অর্জুনের কাহিনীগুলি বিভিন্ন সময়ে গ্রন্থাকারে বের হয়েছে। সত্যসন্ধানী অর্জুন সিরিজের কাহিনীগুলির একটি তালিকা এখানে দেওয়া হলো:\n\nখুনখারাপি (খুঁটিমারি রেঞ্জ,খুনখারাপি)\nসীতাহরণ রহস্য (কালিম্পঙে সীতাহরণ,চন্ডীগড়ে গন্ডগোল)\nলাইটার (লাইটার,দ্বিতীয় লাইটার)\nজুতোয় রক্তের দাগ\nদেড়দিন\nবিশ বাঁও জল\nটিংচুক মনাস্ট্রির হীরে\nকালাপাহাড়\nঅর্জুন বেড়িয়ে এলো\nরত্নগর্ভা\nম্যাকসাহেবের নাতনি\nফুলে বিষের গন্ধ\nহিসেবে ভুল ছিল\nলবণহ্রদ লন্ডভন্ড\nদিনদুপুরেই রাতদুপুর\nইয়েতির আত্মীয়\nএকমুখী রুদ্রাক্ষ\nড্রাকুলার সন্ধানে অর্জুন\nঅর্জুন এবার কলকাতায়\nজয়ন্তীর জঙ্গলে\nশমননন্দন যমনন্দন\nতিন জালিয়াত এবং এক মিথ্যেবাদী\nঘুমঘুমের সেনবাড়ি\nআমি অর্জুন (গল্প)\nঅর্জুন হতভম্ব (গল্প)\nঅর্জুন ও অদিতি (গল্প)\nবেরসিক অর্জুন (গল্প)\nঅর্জুন@বিপবিপ ডট কম\nমানুষ পাচার\nনবাবগঞ্জের নরখাদক\nঅর্জুন এবার নিউ ইয়র্কে\nবিশল্যকরণী\nদাসবংশ ধ্বংস\nবরফে পায়ের ছাপ\nআদিম অন্ধকারে অর্জুন\nশুকনাঝাড়ে অর্জুন\nরক্তের আততায়ী\nঅর্জুন এবার বাংলাদেশে\nখিলজির গুহায় অর্জুন\nহাঙরের পেটে হীরে (গল্প)\nলাখ টাকার পাথর (গল্প)\nঅর্জুন এবার চিলাপাতায়\nকার্ভালোর বাক্স\nশালতিগুড়ি-চিকাপাতার জঙ্গলে\nঅর্জুন এখন সোনার গাঁয়\nসত্যসন্ধান (গল্প)\nরকেট বাসে অর্জুন\nঅর্জুন এবং চাইনিজ সিগারেট\nমুশকিল আসান\nঅর্জুন এবং কৌটোর প্রেত (গল্প)\nঅর্জুনের প্রতিদ্বন্দ্বী (গল্প)\nদুই দিকে এক অর্জুন\n\n\n== চলচ্চিত্রায়ন ==\nখুনখারাপি ও সীতাহরণ রহস্য এই দুই গ্রন্থের গল্প নিয়ে 'কালিম্পঙে অর্জুন' সিনেমা নির্মিত হয়। এছাড়াও 'দেড়দিন' অবলম্বনে হিন্দি টেলিসিরিয়াল 'জঙ্গল কি গ্যাহেরাই মে' পরিবেশিত হয় ছোটপর্দায়।\n\n\n== তথ্যসূত্র =="}