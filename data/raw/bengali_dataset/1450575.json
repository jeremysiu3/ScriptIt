{"pageid": 1450575, "title": "নয়নজ্যোতি শর্মা", "url": "https://bn.wikipedia.org/wiki?curid=1450575", "content": "নয়নজ্যোতি শর্মা হলেন একজন অসমীয়া গল্পকার, উইকিমিডিয়ান ও চিকিৎসক। বর্তমানে তিনি নলবাড়ির শুশ্রুষা হাসপাতালে কর্মরত আছেন।  তিনি ২০২৩ সালের নভেম্বর মাসে 'জল কাটা জুই' ছোটগল্পের জন্য মুনিন বরকতকী সাহিত্য পুরস্কার এবং জুন মাসে সাহিত্য একাডেমি যুব পুরস্কার পেয়েছেন।   ২০২২ সালের ডিসেম্বরে প্রকাশিত ছোটগল্পের এই সংকলনটি তার প্রথম প্রকাশিত বই।  ২০২৩ সালের ২৯ সেপ্টেম্বর থেকে ১ অক্টোবর পর্যন্ত অনুষ্ঠিত প্রাগজ্যোতিষপুর সাহিত্য উৎসবে তিনি প্রাগজ্যোতিষপুর সাহিত্য পুরস্কারে ভূষিত হন। \n\n\n== জন্ম ও শিক্ষা ==\nডা. শর্মা ১৯৯৩ সালের ৩ জুন নলবাড়ি জেলার কমারকুছি এলাকায় জন্মগ্রহণ করেন। তার পিতার নাম খনিন্দ্র শর্মা এবং মাতার নাম ঊষা দেবী। তিনি ২০১০ সালে নলবাড়ির আসাম একাডেমি থেকে মাধ্যমিক পরীক্ষায় উত্তীর্ণ হন। ২০১২ সালে নলবাড়ি কলেজ থেকে উচ্চ মাধ্যমিক, ২০১৭ সালে তিনি জালুকবাড়ির সরকারি আয়ুর্বেদিক কলেজ থেকে স্নাতক এবং ২০২১ সালে সার্জারিতে স্নাতকোত্তর ডিগ্রি অর্জন করেন।\n\n\n== প্রকাশিত বই ==\nজল কাটা জুই (২০২২, পূর্বায়ন প্রকাশন)\nব্ল্যাক বিউটি (২০২৩, অসম প্রকাশন পরিষদ)\n\n\n== তথ্যসূত্র =="}