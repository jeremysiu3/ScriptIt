{"pageid": 1154521, "title": "হিন্দকো ভাষা", "url": "https://bn.wikipedia.org/wiki?curid=1154521", "content": "হিন্দকো ( ہندکو, রোমানিকীকরণ: Hindko, আ-ধ্ব-ব: [ˈɦɪnd̪koː]) হল উত্তর-পশ্চিম পাকিস্তানের বিভিন্ন বিচ্ছিন্ন এলাকায়, প্রাথমিকভাবে খাইবার পাখতুনখোয়া ও পাঞ্জাব প্রদেশে বিভিন্ন জাতিগত পটভূমির কয়েক মিলিয়ন লোকের দ্বারা কথ্য লাহন্দা উপভাষার একটি বিচিত্র গোষ্ঠীর ভাষার জন্য ব্যবহৃত শব্দ। \nসেখানে একটি ভাষা আন্দোলন উদ্ভুত হচ্ছে,  এবং সাম্প্রতিক দশকগুলোতে হিন্দকো-ভাষী বুদ্ধিজীবীরা হিন্দকো কে একটি পৃথক ভাষা হিসাবে প্রচার করতে শুরু করেছেন। এই ভাষা বা উপভাষায় উত্তর-পশ্চিমে পেশাওয়ারের শহুরে বৈচিত্র্য পেশাওয়ারির উপর ভিত্তি করে একটি সাহিত্য ঐতিহ্য রয়েছে, এবং উত্তর-পূর্বে অ্যাবটাবাদের ভাষার উপর ভিত্তি করে আরেকটি সাহিত্যিক ঐতিহ্য রয়েছে। পাকিস্তানের ২০১৭ সালের আদমশুমারিতে সাড়ে ৪৬ লক্ষ মানুষ হিন্দকোকে তাদের ভাষা বলে ঘোষণা করেছিল। \nহিন্দকো পাঞ্জাবি ও সারাইকির সঙ্গে পারস্পরিকভাবে বোধগম্য, এবং পাঞ্জাবির তুলনায় সারাইকির সঙ্গে আরও বেশি সখ্যতা রয়েছে।  অন্যান্য পাঞ্জাবি বৈচিত্র্যের সঙ্গে পার্থক্যগুলি বাক্য গঠনের তুলনায় রূপবিদ্যা ও ধ্বনিবিদ্যায় বেশি স্পষ্ট।\nহিন্দকো শব্দটি, সাধারণত পশতুর আশেপাশে কথিত বেশ কয়েকটি ইন্দো-আর্য উপভাষা বোঝাতে ব্যবহৃত হয়, সম্ভবত মূল অর্থ \"ভারতীয় ভাষা\"কে বোঝায় (পশতুর বিপরীতে)। এই ভাষা গোষ্ঠীর একটি বিকল্প স্থানীয় নাম হল হিন্দকি। হিন্দকোর একজন বক্তাকে হিন্দকি, হিন্দকুন বা হিন্দকোয়ানীয় ( হিন্দকুয়ানীয় ) বলা যেতে পারে।\n\n\n== টীকা ==\n\n\n== তথ্যসূত্র =="}