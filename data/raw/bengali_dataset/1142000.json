{"pageid": 1142000, "title": "সিদ্দিক", "url": "https://bn.wikipedia.org/wiki?curid=1142000", "content": "সিদ্দিক (আরবি: صِدّیق, উচ্চারণ [sˤɪdˈdiːq]; যার অর্থ 'সত্যবাদী') একটি ইসলামি উপাধি, যা ইসলামের প্রথম রাশিদুন খলিফা আবু বকর (শা. ৬৩২–৬৩৪) এর নাম এবং শিরোনাম উভয় ক্ষেত্রে ব্যবহার করা হয়। এটা সুন্নি মুসলমানদের জন্য অতি সাধারণ একটি বিষয়। আবু বকরের জন্য ব্যবহৃত সিদ্দিকের প্রথম উল্লেখগুলো হাদিস সাহিত্যে পাওয়া যায়।\n\n\n== ঐতিহাসিক ব্যবহার ==\nলাইলাতুল মেরাজের ঘটনার পর, ইসলামি নবী মুহাম্মদ তার বন্ধুবান্ধব, আত্মীয়স্বজন এবং অন্যান্য কুরাইশ আত্মীয়দের কাছে ভ্রমণ সম্পর্কে অবহিত করেন। কিন্তু, তাঁর এই যাত্রায় বিশ্বাস করতে অস্বীকার করে অসংখ্য মুসলমান ইসলাম থেকে ধর্মত্যাগ করে।  আবু বকরই ছিলেন প্রথম ব্যক্তি, যিনি মুহাম্মদের রাতের যাত্রায় বিশ্বাস করেন এবং এই কারণে মুহাম্মদ আবু বকরের নামের আগে সম্মানসূচক উপাধি সিদ্দিক দেন। দ্বাদশ শতাব্দীর দামেসিন পন্ডিত ইবনে আসাকির বর্ণনা করেন যে, ফেরেশতা গ্যাব্রিয়েল মুহাম্মদের কাছে আসেন এবং ভবিষ্যদ্বাণী করেন যে, আবু বকর সিদ্দিক এবং তিনি মুহাম্মদের যাত্রায় বিশ্বাস করবেন। ফখরুদ্দীন আল রাযির ব্যাখ্যায়, মুহাম্মদ ভ্রমণের বর্ণনা করার পরে আবু বকর বলেন, \"আমি সাক্ষ্য দিচ্ছি যে আপনি সত্যিই আল্লাহ'র রাসূল\" এবং বিনিময়ে মুহাম্মদ আবু বকরকে বলেন, \"আমি সাক্ষ্য দিচ্ছি যে আপনি সত্যিই সিদ্দিক\"। পরবর্তীতে, ইসলামি নবী মুহাম্মদ আবু বকরকে উল্লেখ করতে সিদ্দিক শব্দটি বহুবার ব্যবহার করেন।\nসহীহ বুখারী অনুসারে, মুহাম্মাদ আবু বকর, উমর এবং উসমানের সাথে উহুদ পর্বতে ছিলেন এবং পর্বতটি তখন কাঁপতে শুরু করে। মুহাম্মদ উহুদকে 'দৃঢ়' হতে বলেন, কারণ সেখানে একজন নবী, একজন সিদ্দিক এবং দুজন শহীদ ছিলেন। ইসলামি বর্ণনায়, নবী হিসেবে মুহাম্মদকে, সিদ্দিক হিসেবে আবু বকরকে বোঝায় এবং দুই শহীদ ছিলেন উমর এবং উসমান, যাদের দুজনকেই হত্যা করা হয়। আবু কাতাদাহ আল আনসারী (আনু. ৫৮৪-৬৫৬) বলেন, মুহাম্মদ এর অনেক সাহাবা (Ṣaḥāba) আবু বকরকে সিদ্দিক উপাধি দিয়ে উল্লেখ করেন। \nকুরআনে মুসলিমদের চারটি পদের কথা বলা আছে। প্রথমটি হলো নবী (Anbiyā), দ্বিতীয়টি হলো সত্যবাদী (Siddīqīn), তৃতীয়টি হলো শহীদ (Shahīd) এবং চতুর্থটি হলো সৎকর্মশীল (Salih)। সুন্নি ইসলামি প্রতিবেদনে বলা হয়, আবু বকরকে 'সত্যবাদীদের মধ্যে সর্বশ্রেষ্ঠ' (Siddīq Akbar) বলে মনে করা হয়। আবু বকরকে সত্যবাদীদের মধ্যে সর্বশ্রেষ্ঠ বলে উল্লেখ করা প্রথম দিকের সুপরিচিত উল্লেখযোগ্য ব্যক্তিত্বের মধ্যে রয়েছে, কাশফ আল-মাহজুব (আক্ষ. 'গোপন উদ্ঘাটন') এবং ১১ শতকের সুফি মরমী আলী হাজবেরি।\nউপাধিটির ব্যবহার তখন আবু বকরের কন্যা আয়িশা (আনু. ৬১৩/৬১৪-৬৭৮) পর্যন্ত প্রসারিত হয়। যার স্ত্রীলিঙ্গ সমতুল্য হলো, সিদ্দিকা॥ প্রারম্ভিক ইসলামি যুগে, আয়িশাকে সাধারণত সিদ্দিকা বিনতে আল-সিদ্দিক বলা হত, যার অর্থ: সত্যবাদীর কন্যা, সত্যবাদী। \n\n\n== আরও দেখুন ==\n\nউমর ইবনুল খাত্তাব\nউসমান ইবন আফফান\nআব্দুল কাদের জিলানী\n\n\n== তথ্যসূত্র =="}