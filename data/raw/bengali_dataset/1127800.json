{"pageid": 1127800, "title": "সাইদ বারাকাহ", "url": "https://bn.wikipedia.org/wiki?curid=1127800", "content": "সাইদ বারাকাহ (১২৬০-১২৮০; আসল নাম: মুহাম্মদ বারাকাহ কান (আরবি: محمد بركة قان), রাজকীয় নাম: মালিকুস সাইদ নাসিরুদ্দিন বারাকাহ ( الملك السعيد ناصر الدين بركة ) ছিলেন একজন মামলুক সুলতান যিনি তার পিতা বাইবার্সের মৃত্যুর পর ১২৭৭ থেকে ১২৭৯ সাল পর্যন্ত শাসন করেছিলেন। তার মা বারকা খান ছিলেন একজন প্রাক্তন খোয়ারাজমীয় আমীরের কন্যা ।\nবারাকাহ কায়রোতে জন্মগ্রহণ করেন। তার উত্তরাধিকার সুষ্ঠুভাবেই চলছিল। কিন্তু তখন সাইদ তার পিতার প্রশাসন থেকে আমিরদের ক্ষমতা সীমিত করার সিদ্ধান্ত নেন। তার পিতার একজন ভাইসরয় সন্দেহজনক পরিস্থিতিতে মারা যান। অন্যদের জেলে পাঠানো হয় এবং তারপর ছেড়ে দেওয়া হয়। তাদের জায়গায় সাইদ তার নিজের মামলুকদের পদোন্নতি দেন। তিনি ১২৭৯ সালে সিলিসিলীয় আর্মেনিয়া এবং কালআতুর রুম আক্রমণ করার জন্য সবচেয়ে শক্তিশালী দুই আমির কালাউন এবং বায়সারিকে পাঠান। তাদেরকে ক্ষমতার আসন থেকে দূরে রাখার উপায় হিসাবে তিনি এই পরিকল্পনা করেন। প্রত্যেকের সাথে দশ হাজার সৈন্য ছিল। সাইদের পরিকল্পনা ছিল তাদের ফিরে আসার পর তাদের দুজনকেই গ্রেপ্তার করা হবে। কিন্তু অন্য একজন আমির, কুভেন্দুক তাদের পরিকল্পনা সম্পর্কে সতর্ক করেছিলেন। তারা সতর্কভাবে ফিরে আসলে, সাইদকে পদত্যাগ করতে বাধ্য করেন। কালাউনের অভিভাবকত্বে তার জায়গায় তার সাত বছর বয়সী ভাই সুলামিশকে সিংহাসনে বসানো হয়েছিল। কালাউনই মূলতঃ তখন ও পরবর্তী সময়ে কার্যকর সুলতান হয়েছিলেন।\n\n\n== ব্যক্তিগত জীবন ==\nতার একমাত্র স্ত্রী ছিলেন গাজিয়া খাতুন। তিনি ছিলেন সুলতান কালাউনের কন্যা। ২৮ মে ১৯৭৬ সালে পাঁচ হাজার দিনার মোহরানা নিয়ে তার সাথে তার বাগদান সম্পন্ন হয়। ১২৭৭ সালের ৮ জুন বিবাহ হয়েছিল। তিনি ১২৮৮ আগস্ট মাসে মারা যান।\n\n\n== মৃত্যু ==\nতাকে জর্ডানের কারাক দুর্গে নির্বাসিত করা হয়। তিনি ১২৮০ সালে সেখানে মারা যান।\n\n\n== তথ্যসূত্র ==\n\nরেউভেন আমিতাই-প্রিস (1995), মঙ্গোল এবং মামলুকস: দ্য মামলুক-ইলখানিদ যুদ্ধ, 1260-1281, পিপি। 179-225। ক্যামব্রিজ ইউনিভার্সিটি প্রেস,আইএসবিএন ০-৫২১-৪৬২২৬-৬ ।"}