{"pageid": 1168955, "title": "চৌম্বক বর্তনী", "url": "https://bn.wikipedia.org/wiki?curid=1168955", "content": "চৌম্বক বর্তনী চৌম্বকীয় প্রবাহ ধারণকারী এক বা একাধিক বদ্ধ লুপ নিয়ে গঠিত। ফ্লাক্স সাধারণত স্থায়ী চুম্বক বা বৈদ্যুতিক চুম্বক দ্বারা উৎপন্ন হয় এবং লোহার মত ফেরোম্যাগনেটিক পদার্থের সমন্বয়ে চৌম্বকীয় মজ্জা দ্বারা নির্দিষ্ট পথের মধ্যে সীমাবদ্ধ থাকে। তবে চৌম্বকীয় পথের মধ্যে ফাঁক (বাতাস) বা অন্যান্য উপাদান থাকতে পারে। বৈদ্যুতিক মোটর, জেনারেটর, রূপান্তরক, রিলে, বৈদ্যুতিক চুম্বক উত্তোলন, SQUID, গ্যালভানোমিটার এবং চৌম্বকীয় রেকর্ডিং হেডের মতো অনেক যন্ত্রে চৌম্বকীয় ক্ষেত্রকে দক্ষতার সাথে পরিচালনা জন্য চৌম্বকীয় বর্তনী ব্যবহৃত হয়।\nএকটি অসম্পৃক্ত চৌম্বক বর্তনীতে চৌম্বকীয় ফ্লাক্স, চুম্বকচালক বল এবং চৌম্বকীয় রিলাক্টেন্সের মধ্যে সম্পর্ককে হপকিনসনের সূত্র দ্বারা বর্ণনা হয়, যা বর্তনীতে ওহমের সূত্রের সাথে সাদৃশ্যপূর্ণ। যার ফলে চৌম্বকীয় বর্তনীর চৌম্বকীয় বৈশিষ্ট্য এবং তূল্য বৈদ্যুতিক বর্তনীর বৈদ্যুতিক বৈশিষ্ট্যগুলোর মধ্যে এক-এক সম্পর্ক দেখা যায়। এই ধারণা ব্যবহার করে রূপান্তরকের মতো জটিল যন্ত্রের চৌম্বক বর্তনী তার সমতূল্য বৈদ্যুতিক বর্তনীর জন্য তৈরি করা পদ্ধতি এবং কৌশল ব্যবহার করে দ্রুত সমাধান করা যেতে পারে। \nচৌম্বকীয় বর্তনীর কিছু উদাহরণ হল:\n\nলোহার চুম্বক রক্ষকযুক্ত হর্সশু চুম্বক (নিম্ন- রিলাক্টেন্স বর্তনী)\nচুম্বকরক্ষকহীন হর্সশু চুম্বক (উচ্চ-রিলাক্টেন্স বর্তনী)\nবৈদ্যুতিক মোটর (পরিবর্তনশীল-রিলাক্টেন্স বর্তনী)\nকিছু ধরনের পিকআপ কার্তুজ (পরিবর্তনশীল-রিলাক্টেন্স সার্কিট)\n\n\n== তথ্যসূত্র =="}