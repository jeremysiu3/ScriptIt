{"pageid": 1151706, "title": "স্যান্ড্রা ফ্রিডম্যান উইটেলসন", "url": "https://bn.wikipedia.org/wiki?curid=1151706", "content": "স্যান্ড্রা ফ্রিডম্যান উইটেলসন একজন কানাডীয় স্নায়ুবিজ্ঞানী। তিনি আলবার্ট আইনস্টাইনের মস্তিষ্কের অংশগুলোর বিশ্লেষণের পাশাপাশি অন্যান্য পুরুষ ও মহিলার মস্তিষ্ক, হস্তগততা এবং যৌন অভিযোজন সম্পর্কিত পার্থক্যগুলোর অন্বেষণ করার জন্য সবচেয়ে বেশি পরিচিত। তিনি এবং তার সহকর্মীরা অন্টারিওর হ্যামিলটনের ম্যাকমাস্টার বিশ্ববিদ্যালয়ে (২০০৬ সালের হিসাবে ১২৫ নম্বর) বিশ্বের বৃহত্তম মস্তিষ্কের সংগ্রহ করে রেখেছেন।\n\n\n== গবেষণা ==\n\n\n=== আলবার্ট আইনস্টাইনের মস্তিষ্ক ===\n\nআইনস্টাইন যে হাসপাতালে মারা গিয়েছিলেন সেই হাসপাতালের প্যাথলজিস্ট ড. টমাস স্টলৎজ হার্ভির সাথে যোগাযোগ করার পর উইটেলসন আলবার্ট আইনস্টাইনের মস্তিষ্কের তিনটি অংশ পান। ১৯৫৫ সালে তিনি মস্তিষ্ক নিয়েছিলেন এবং সংরক্ষণ, ছবি তোলা ও এটি থেকে স্লাইড তৈরি করার পরে গবেষণার কাজ শুরু করেন। কয়েক বছর পরে উইটেলসনের ব্রেন ব্যাঙ্কের কথা শোনার পর তিনি হার্ভে একটি ফ্যাক্স পাঠিয়েছিলেন যে তিনি এটি নিয়ে গবেষণা করতে চান কিনা। তিনি তাকে হ্যাঁ বলেছিলেন। \nতিনি হার্ভে এবং তার গবেষণা সহকারীকে কৃতিত্ব দিয়ে তার বিশ্লেষণ ১৯৯৯ সালের \"দ্যা এক্সেপশনাল অব আলবার্ট আইনস্টাইন\" শিরোনামে একটি গবেষণাপত্রে প্রকাশ করেন।  এতে তিনি বলেছিলেন যে মস্তিষ্কের একটি ১৫% প্রশস্ত ইনফেরিওর প্যারিটাল অঞ্চল এবং এটি সেইসাথে স্বাভাবিক পার্শ্বীয় সালকাসের চেয়ে ছোট। \n\n\n=== শারীরবৃত্তীয় অসমতা ===\n১৯৭৩ সালে তিনি নবজাতকের মস্তিষ্কে শারীরবৃত্তীয় অসাম্যতা তদন্ত করেছিলেন। উইটেলসন আবিষ্কার করেছেন যে মস্তিষ্কের শারীরবৃত্তীয় এবং কার্যকরী অসামঞ্জস্য জন্মের সময় উপস্থিত থাকে। \n\n\n=== পুরুষ এবং মহিলাদের মধ্যে পার্থক্য ===\nউইটেলসন ১৯৭৬ সালে একটি গবেষণাপত্র প্রকাশ করেছিলেন যে ছয় বছর বয়সী ছেলেদের মস্তিষ্ক পড়ার সময় একটি হেমিস্ফেয়ার ব্যবহার করে। যেখানে মেয়েরা একই কাজ সম্পাদন করার সময় মস্তিষ্কের উভয় হেমিস্ফেয়ার ব্যবহার করে। তিনি আরও দেখতে পান যে মহিলাদের মস্তিষ্কের একটি ঘন কর্পাস ক্যালোসাম রয়েছে এবং পুরুত্ব ভাষাগত দক্ষতার অঞ্চলে অবস্থিত। একটি ভিন্ন গবেষণায় দেখা গেছে যে ভাষার অঞ্চলে পুরুষদের তুলনায় মহিলাদের মস্তিষ্কের কোষ বেশি থাকে। তিনি আরও উল্লেখ করেছেন যে অ্যামিগডালা যা নেতিবাচক চাপের সময়ে আরও সক্রিয় হয়ে ওঠে। এটি পুরুষদের মধ্যে মোটর দক্ষতা নিয়ন্ত্রণের ক্ষেত্রে আরও জোরালোভাবে সংকেত দেয়। কিন্তু মহিলাদের ক্ষেত্রে এটি হাইপোথ্যালামাসকে আরও বেশি সংকেত দেয় যা শ্বাস এবং হৃদস্পন্দনের মতো অভ্যন্তরীণ ক্রিয়াকলাপ নিয়ন্ত্রণ করে।\nউইটেলসন ১০০ জন স্নায়বিকভাবে স্বাভাবিক কিন্তু গুরুতর অসুস্থ স্বেচ্ছাসেবকদের মস্তিষ্কের আকারের সাথে সম্পর্কিত বুদ্ধিমত্তা পরীক্ষার একটি গবেষণা পরিচালনা করেছেন যারা মারা যাওয়ার পরে তাদের মস্তিষ্ক পরিমাপ করতে সম্মত হন এবং তারা তাদের ব্যক্তিগত তথ্য দিতে সম্মত হয়েছিল। তার অনুসন্ধানগুলি ছিল যে সামগ্রিকভাবে বৃহত্তর মস্তিষ্ক ভালভাবে কাজ করে। ২৫ থেকে ৮০ বছরের বেশি বয়সের পুরুষদের বয়সের সাথে মস্তিষ্কের আকার হ্রাস পায় এবং বয়স মহিলাদের মস্তিষ্কের আকারকে ন্যূনতমভাবে প্রভাবিত করে। মহিলাদের মধ্যে মৌখিক এবং স্থানিক বুদ্ধিমত্তা মস্তিষ্কের আকারের সাথে সম্পর্কিত ছিল। কিন্তু পুরুষদের মধ্যে মৌখিক বুদ্ধিমত্তা শুধুমাত্র ডানহাতিদের জন্য ভাল ছিল। সম্ভবত এটি মস্তিষ্কের অসামঞ্জস্যতার কারণে হয়। পুরুষদের স্থানিক ক্ষমতা মস্তিষ্কের আকারের তুলনায় অপরিবর্তিত ছিল।\n\n\n=== যৌন অভিযোজন ===\nআরেকটি গবেষণায় উইটেলসন দেখতে পেয়েছেন যে বিষমকামী পুরুষদের তুলনায় সমকামী পুরুষদের মধ্যে কর্পাস ক্যালোসাম বেশি ঘন। তিনি বলেছিলেন যে এটি কারণ অনুমান করা যায় না এবং এটি নিয়ে আরো তদন্ত করা প্রয়োজন।\n\n\n== ব্যক্তিগত জীবন ==\nউইটেলসন কুইবেকের মন্ট্রিলে জন্মগ্রহণ করেন এবং এখানেই বেড়ে ওঠেন। পরবর্তীতে তিনি হ্যামিল্টন, অন্টারিওতে বসবাস শুরু করেন। তিনি বর্তমানে ম্যাকমাস্টার ইউনিভার্সিটির মাইকেল জি ডিগ্রুট স্কুল অব মেডিসিনের সাইকিয়াট্রি এবং বিহেভিওরাল নিউরোসায়েন্সেস বিভাগের অধ্যাপিকা। তিনি ম্যাকগিল বিশ্ববিদ্যালয়ে পিএইচডি ডিগ্ৰী অর্জন করেন।\n\n\n== তথ্যসূত্র ==\n\n\n== বহিঃসংযোগ ==\nম্যাকমাস্টার বিশ্ববিদ্যালয়ের নিজস্ব ওয়েবসাইট, পাবমেডে তার কাগজপত্রের লিঙ্ক সহ"}