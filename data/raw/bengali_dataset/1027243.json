{"pageid": 1027243, "title": "নরেশ মিত্র", "url": "https://bn.wikipedia.org/wiki?curid=1027243", "content": "নরেশ মিত্র (১৮ মে ১৮৮৮ - ১৯৬৮) ছিলেন একজন বাঙালি অভিনেতা, পরিচালক এবং চিত্রনাট্যকার।\n\n\n== কর্মজীবন ==\nনরেশ মিত্র ১৮৮৮ খ্রিস্টাব্দের ১৮ মে ব্রিটিশ ভারতের ত্রিপুরার আগরতলায় জন্মগ্রহণ করেন। কলকাতা বিশ্ববিদ্যালয় থেকে আইন বিষয়ে পড়াশোনা করার পর ১৯২২ খ্রিস্টাব্দে মিনার্ভা থিয়েটারে তিনি তার অভিনয় জীবন শুরু করেন। ১৯৩৩ সালে মিত্র কলকাতার স্টার থিয়েটারে যোগ দেন এবং খলনায়কের ভূমিকায় বেশিরভাগ নাটকে অভিনয় করেন। তিনি তাজমহল কোম্পানি, ইস্ট ইন্ডিয়া ফিল্ম ও কালী ফিল্মের বেশ কয়েকটি ছবিতে কাজ এবং অভিনয় করেছেন। তিনি ১৯২৮ সালে ইস্টার্ন ফিল্ম সিন্ডিকেট প্রযোজিত নির্বাক বাংলা চলচ্চিত্র দেবদাস পরিচালনা করেছিলেন। শরৎচন্দ্র চট্টোপাধ্যায়ের দেবদাস উপন্যাস অবলম্বনে এটিই প্রথম চলচ্চিত্র অভিযোজন। তিনি উত্তম কুমার অভিনীত কয়েকটি চলচ্চিত্র যেমন বউ ঠাকুরাণীর হাট, অন্নপূর্ণার মন্দির পরিচালনা করেছিলেন। তিনি বাংলা লোক যাত্রার সঙ্গেও যুক্ত ছিলেন।\n\n\n== চলচ্চিত্র পরিচালনা ==\nআঁধারে আলো\nদেবদাস (১৯২৮)\nগোরা\nকঙ্কাল\nবউ ঠাকুরাণীর হাট\nঅন্নপূর্ণার মন্দির\nকালিন্দী\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নরেশ মিত্র (ইংরেজি)"}