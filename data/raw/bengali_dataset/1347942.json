{"pageid": 1347942, "title": "আহমদ ইবনে আজিবা", "url": "https://bn.wikipedia.org/wiki?curid=1347942", "content": "আহমদ ইবনে মুহাম্মাদ ইবনে আজিবা আল-হাসানি (আরবি: أحمد بن عجيبة ;১৭৪৭-১৮০৯) ১৮ শতকের একজন সুন্নি দারকাওয়া সুফি বংশের প্রভাবশালী পণ্ডিত এবং কবি ছিলেন। \n\n\n== জীবনী ==\nতিনি মরক্কোর ভূমধ্যসাগরীয় উপকূলে তানজাহ থেকে তেতুয়ান পর্যন্ত বসবাসকারী আঞ্জরা উপজাতির শরিফ পরিবারে জন্মগ্রহণ করেছিলেন। শৈশবেই তিনি জ্ঞানের প্রতি ভালবাসা গড়ে তুলেছিলেন। তিনি শিশুকালে কুরআন মুখস্থ করেছিলেন এবং আরবি ব্যাকরণ, ধর্মীয় নীতিশাস্ত্র, কবিতা, কোরআন তেলাওয়াত এবং তাফসির ইত্যাদি বিষয়গুলি অধ্যয়ন করেছিলেন। যখন তার বয়স আঠারো বছর হয়, তখন তিনি বাড়ি ছেড়েছিলেন এবং সিদি মুহাম্মাদ আল-সুসি আল-সামলালির তত্ত্বাবধানে কাসর আল-কবিরে বহির্বিশ্বের জ্ঞানের অধ্যয়ন শুরু করেছিলেন। এখানেই তিনি বিজ্ঞান, শিল্প, দর্শন, আইন এবং কুরআনের ব্যাখ্যা নিয়ে গভীরভাবে অধ্যয়ন করন। তিনি মোহাম্মদ আল-তাউদি ইবনে সুদা, বেন্নানি এবং এল-ওয়ারজাজির সাথে অধ্যয়নের জন্য ফেসে যান এবং ১২০৮ হিজরিতে (১৭৯৩) নতুন সুফি তরিকা দারকাওয়িয়ায় যোগদান করেন। তিনি দারকাওয়িয়ার জবালা অঞ্চলের উত্তরাঞ্চলের প্রতিনিধি নিযুক্ত হন। তিনি তার প্রায় পুরো জীবন তেতুয়ানের আশেপাশে কাটিয়েছেন। আহমদ ১২২৪ হিজরিতে (১৮০৯) প্লেগে আক্রান্ত হয়ে মারা যান। তিনি একটি আত্মজীবনী, আল-ফাহরাসা সহ ত্রিশটিরও বেশি বইয়ের লেখক।\n\n\n== বইসমূহ ==\nতাফসির ইবনে আজিবা: কুরআনের ব্যাখ্যা\nদ্য বুক অফ অ্যাসেনশন\nআল-উমদা ফি শারহ আল-বুরদা\nআল-দুরার আল-মুতানাথিরা ফি তাওজিহ আল-কিরাআত আল-মুতাওয়াতিরা\nইক্বাআ আল-হিমাম ফি শারহ আল-হিকাম\nআত্মজীবনী: আহমাদ ইবনে আজিবা, ফাহরাসাত আল-আলিম আল-রব্বানী সাইয়্যিদী আহমদ ইবনে মুহাম্মাদ ইবনে আজিবা আল-হাসানী। \n\n\n== তথ্যসূত্র =="}