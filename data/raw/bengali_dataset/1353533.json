{"pageid": 1353533, "title": "সংক্ষিপ্ত প্রচারণা বিজ্ঞপ্তি", "url": "https://bn.wikipedia.org/wiki?curid=1353533", "content": "সংক্ষিপ্ত প্রচারণা বিজ্ঞপ্তি বলতে কোনও সৃষ্টিকর্ম যেমন গ্রন্থ, চলচ্চিত্র, ইত্যাদির সাথে সংযুক্ত বিজ্ঞাপনী প্রচারণা ও বেচাকেনার প্রসারে সাহায্যকারী সংক্ষিপ্ত রচনাকে বোঝায়। এটি লেখক বা সৃষ্টিকর্তা নিজে, কিংবা প্রকাশক লিখতে পারেন, অথবা অন্যান্য পাঠক-দর্শক-সমালোচকদের উদ্ধৃতি সংকলন করে এটি প্রস্তুত করা হতে পারে। এর উদ্দেশ্য সৃষ্টিকর্মটিকে ক্রেতার কাছে আরও চিত্তাকর্ষক ও আগ্রহজনক করা। আদিতে সংক্ষিপ্ত প্রচারণা বিজ্ঞপ্তিগুলি বইয়ের পেছনের পৃথক শক্ত ধূলি-মলাটে (ডাস্ট জ্যাকেট) মুদ্রিত থাকত। গণ-বাজারজাতকৃত নরম মলাটের (পেপারব্যাক) বইগুলির ক্ষেত্রে দুই মলাটেই এটি মুদ্রিত হয়। এছাড়া আধুনিক যুগে এসে ওয়েব প্রবেশদ্বার (পোর্টাল) বা সংবাদ ওয়েবসাইটগুলিতেও এগুলি পাওয়া যায়।\nসংক্ষিপ্ত প্রচারণা বিজ্ঞপ্তিকে ইংরেজিতে \"ব্লার্ব\" (Blurb) বলা হয়। \n\n\n== তথ্যসূত্র =="}