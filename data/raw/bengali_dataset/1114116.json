{"pageid": 1114116, "title": "মর্ত্তুজা আলী", "url": "https://bn.wikipedia.org/wiki?curid=1114116", "content": "মর্ত্তুজা আলী (অজানা - ২৬ জুলাই ২০২১) একজন বাংলাদেশী প্রকৌশলী ও শিক্ষাবিদ। তিনি রাজশাহী প্রকৌশল ও প্রযুক্তি বিশ্ববিদ্যালয়ের (রুয়েট) সাবেক উপাচার্য।\n\n\n== জন্ম ==\nতিনি নওগাঁর মহাদেবপুরে জন্মগ্রহণ করেন।\n\n\n== শিক্ষাজীবন ==\nমর্ত্তুজা আলী তৎকালীন রাজশাহী প্রকৌশল মহাবিদ্যালয় (বর্তমানে রুয়েট) থেকে ১৯৮২ সালে তড়িৎ এবং ইলেকট্রনিক কৌশল বিষয়ে বিএসসি ডিগ্রি লাভ করেন। জাপানের নিগাটা বিশ্ববিদ্যালয় থেকে তিনি ১৯৮৯ সালে তড়িৎ এবং ইলেকট্রনিক কৌশলে এমএস এবং ১৯৯৩ সালে পিএইচডি ডিগ্রি অর্জন করেন। তিনি ইউনিভার্সিটি টেকনোলজি মালয়েশিয়া থেকে ১৯৯৮ সালে পোস্টডক্টরাল গবেষণা সম্পন্ন করেন।\n\n\n== কর্মজীবন ==\nমর্ত্তুজা আলী ১৯৮২ সালে রাজশাহী প্রকৌশল মহাবিদ্যালয়ের (২০০৩ সালে রুয়েটে উন্নীত) তড়িৎ এবং ইলেকট্রনিক কৌশল বিভাগে প্রভাষক হিসেবে যোগ দেন। এরই ধারবাহিকতায় ২০০২ সালে তিনি অধ্যাপক পদে উন্নীত হন।\nকর্মজীবনে অধ্যাপনার পাশাপাশি তিনি তড়িৎ এবং ইলেকট্রনিক কৌশল বিভাগ এবং কম্পিউটার বিজ্ঞান ও প্রকৌশল বিভাগের প্রধান, রুয়েটের রেজিস্ট্রার, তড়িৎ এবং কম্পিউটার কৌশল অনুষদের ডিন এবং উপ-উপাচার্যসহ বিভিন্ন গুরুত্বপূর্ণ দায়িত্ব পালন করেন।\nমর্ত্তুজা আলী ২০১৩ সালের ৬ মার্চ থেকে ২০১৪ সালের ২৮ মে পর্যন্ত রাজশাহী প্রকৌশল ও প্রযুক্তি বিশ্ববিদ্যালয়ের উপাচার্য হিসেবে দায়িত্ব পালন করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== সদস্যপদ ==\nমর্ত্তুজা আলী ইঞ্জিনিয়ার্স ইনস্টিটিউশন, বাংলাদেশ এর ফেলোসহ বিভিন্ন পেশাজীবী সংগঠনের সদস্য ছিলেন।\n\n\n== মৃত্যু ==\nকরোনা আক্রান্ত হয় চিকিৎসাধীন অবস্থায় ২০২১ সালের ২৬ জুলাই তিনি রাজশাহীতে শেষ নিঃশ্বাস করেন।\n\n\n== তথ্যসূত্র =="}