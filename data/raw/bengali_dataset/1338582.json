{"pageid": 1338582, "title": "জিরেল জাতি", "url": "https://bn.wikipedia.org/wiki?curid=1338582", "content": "জিরেল ( নেপালি: जिरेल जाति   </img> ) একটি জাতিগত কিরাটি গোষ্ঠী। জনগননার তথ্য অনুসারে নেপালের ৫৯ জন আদিবাসীদের মধ্যে একজন জিরেল জাতির লোক খুজে পাওয়া যায়। জিরেল জাতির লোকেরা নিজেদের জিরপা নামে ডাকতে পছন্দ করে। জিরপা কথার অর্থ হল \"চিতাবাঘের মতো মানুষ\"। আর শেরপা ( শ্যার-পা ) হল \"প্রাচ্যের মানুষ\" বা \"পূর্বাঞ্চলীয়\"। জিরপারা বিশ্বাস করে যে তারা পুরাকালে নেপালের পশ্চিমাঞ্চল থেকে নেপাল, জিরি এবং দোলাখায় এসেছিলেন। জিরি, জায়গাটির নামকরন হয়েছে জিরপা জাতির থেকে। তারা নেপালের কেন্দ্রীয় অঞ্চল দোলখা জেলার জিরি এবং তার পার্শ্ববর্তী গ্রামের আদি বাসিন্দা। তাদের নিজস্ব ভাষা, সংস্কৃতি, রীতিনীতি, আচার-অনুষ্ঠান এবং জীবনধারা রয়েছে। তারা বেশিরভাগই বৌদ্ধ কিন্তু জিরেলদের অনেকেই খ্রিস্টান, ইসলাম এবং হিন্দু ধর্মের মতো অন্যান্য ধর্মকেও অনুসরণ করে চলে। তারা ঝাকরি (শামনদের)ও পূজা করে। তাদের আদিবাসী শামানবাদী ধর্মীয় বিশ্বাস ও রীতিনীতি ফোম্বো নামক অনুশীলনকারীদের উপর কেন্দ্রীভূত করে গড়ে উঠেছে। এই ফোম্বোদের সাথে  অতিপ্রাকৃত জগতের সরাসরি সম্পর্ক রয়েছে বলে বিশ্বাস করা হয়।  তাদের প্রধান পেশা কৃষি ও পশুপালন।  সাম্প্রতিক বছরগুলিতে জিরেল জাতির লোকেরা ধীরে ধীরে ব্যবসা, সরকারী চাকরি এবং শিক্ষকতাকেও পেশা হিসাবে গ্রহন করতে শুরু করেছে। জিরেলের অনেকেই ব্রিটিশ গুর্খা আর্মি, ইন্ডিয়ান আর্মি, নেপালি আর্মি এবং পুলিশে রয়েছেন। তারা প্রাথমিকভাবে লিখু, খিমতি, জিরি এবং জিরি শিকরি নদীর পাশে দোলাখা, সিন্ধুপালচক চিতওয়ান এবং ইলাম জেলায় বসতি স্থাপন করেছিলেন। শেরপা এবং মধ্য তিব্বতের উপজাতিদের সাথে জিরেলদের ভাষাগত এবং জাতিগত মিল রয়েছে।  জিরেলদের নিজস্ব মাতৃভাষাও রয়েছে যাকে জিরপা কেচা বলা হয়। জিরপা কেচা  তিব্বতি ভাষা পরিবারের অন্তর্গত একটি ভাষা।\n\n\n== তথ্যসূত্র =="}