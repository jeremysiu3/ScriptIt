{"pageid": 1171021, "title": "মহাশ্মশান", "url": "https://bn.wikipedia.org/wiki?curid=1171021", "content": "মহাশ্মশান বাংলার প্রথম মুসলিম কবি এবং মহাকবি কায়কোবাদ রচিত জাতীয় আখ্যান কাব্যগুলোর মধ্যে সবচাইতে সুপরিচিত একটি মহাকাব্য, যেটা বাংলা ১৩১১ বঙ্গাব্দ, ইংরেজি ১৯০৪ খ্রিষ্টাব্দে প্রথম প্রকাশিত হয়। যদিও গ্রন্থাকারে প্রকাশ হতে আরো ক'বছর দেরি হয়েছিল। কবি কায়কোবাদের মহাকবি নামের খ্যাতি এই 'মহাশ্মশান' নামের এই কাব্যের জন্যই। পানিপথের তৃতীয় যুদ্ধযজ্ঞ নিয়ে লেখা সম্পূর্ণ অমিত্রাক্ষর ছন্দে রচিত কবির মর্মভেদী এই কাব্যগ্রন্থটির পৃষ্ঠাসংখ্যা প্রায় নয়শত।\n\n\n== খন্ড ও সর্গ ==\nকাব্যটি তিন খণ্ডে বিভক্ত। প্রথম খণ্ডে ঊনত্রিশ সর্গ, দ্বিতীয় খণ্ডে চব্বিশ সর্গ এবং তৃতীয় খণ্ডে সাত সর্গ। অর্থাৎ কাব্যটি মোট ষাট সর্গে বিভক্ত।\n\n\n== বিষয়বস্তু ==\nএর উপজীব্য ১৭৬১ সালে সংঘটিত পানিপথের তৃতীয় যুদ্ধ। এ যুদ্ধ ছিল ভারতের উদীয়মান হিন্দুশক্তি মারাঠাদের সঙ্গে মুসলিম শক্তি তথা আহমদ শাহ আবদালীর নেতৃত্বে রোহিলা-অধিপতি নজীবউদ্দৌলার শক্তিপরীক্ষা; যুদ্ধে মুসলমানদের জয় হলেও কবির দৃষ্টিতে তা ছিল উভয়েরই শক্তিক্ষয় ও ধ্বংস; এজন্যই তিনি একে ‘মহাশ্মশান’ বলেছেন। যুদ্ধকাহিনীর মধ্যেই কাব্যটিতে অনেকগুলি প্রণয়বৃত্তান্তও স্থান পেয়েছে।\nকাব্যের প্রারম্ভে আছে ‘কবির বীণা ও কল্পনা’ এবং ‘আল্লাহু আকবর’ নামক বন্দনা অংশ। এছাড়াও ইব্রাহিম কার্দ্দি ও জোহরা বেগমের বাল্য জীবনের এক অধ্যায় শীর্ষক একটি সর্গ আছে।\n\n\n== চরিত্র সমূহ ==\n\n\n=== প্রধান চরিত্রগুলাে ===\nঐতিহাসিক চরিত্র\n\nইব্রাহিম কার্দি\nজোহরা বেগম\nনজীবদ্দৌলা\nসুজাউদ্দৌলা\nআহমদ শাহ্ আব্দালী\nআতা খাঁ\nদিলীপ\nবশির খাঁ\nরহিম শেখ\nজরিনা বেগম\nহিরণ বালা\n\n\n== কাহিনী ==\n\n\n== সম্মাননা ==\n\n\n=== বিশিষ্টজনের প্রসংশা ===\nপানিপথের তৃতীয় যুদ্ধযজ্ঞকে রূপায়িত করতে গিয়ে কবি বিশাল কাহিনী,ভয়াবহ সংঘর্ষ, গগনস্পর্শী দম্ভ,এবং মর্মভেদী বেদনাকে নানাভাবে চিত্রিত করেছেন। বিশালতার যে মহিমা রয়েছে তাকেই রূপ দিতে চেয়েছিলেন এই কাব্যে।\n\nসেদিন কায়কোবাদ এক নির্জিত সমাজের প্রতিনিধি-প্রতিভূ কিংবা মুখপাত্র হিসেবে অতি গুরুত্বপূর্ণ ভূমিকা পালন করেছিলেন।\nতাঁর স্বসমাজের লোক পেয়েছিল প্রাণের প্রেরণা ও পথের দিশা। এই ঐতিহাসিক দায়িত্ব নিষ্ঠার সঙ্গে পালন করেছিলেন বলেই আমরা এই মুহূর্তেও শ্রদ্ধা ও কৃতজ্ঞতার সঙ্গে স্মরণ করছি মহাশ্মশানের কবিকে।” \n\n\n== তথ্যসূত্র =="}