{"pageid": 1416434, "title": "অ্যালিস স্প্রিংস", "url": "https://bn.wikipedia.org/wiki?curid=1416434", "content": "অ্যালিস স্প্রিংস (ইংরেজি: Alice Springs; টেমপ্লেট:Lang-aer) অস্ট্রেলিয়ার নর্দান টেরিটরি অঞ্চলের একটি শহর। এটি ডারউইন ও পামারস্টনের পরে অঞ্চলটির তৃতীয় বৃহত্তম বসতি। জরিপকার উইলিয়াম মিলস যুক্তরাজ্যের দূরবার্তা প্রযুক্তিবিদ উইলিয়াম মিলসের স্ত্রী অ্যালিসের নামে এই লোকালয়টির নামকরণ করেন। শহরটিকে অনেকে সংক্ষেপে কেবল \"অ্যালিস\" নামে ডেকে থাকে। শহরটি মোটামুটিভাবে অস্ট্রেলিয়ার ঠিক ভৌগোলিক কেন্দ্রবিন্দুতে অবস্থিত। এটি উত্তরে ডারউইন ও দক্ষিণে অ্যাডেলেইড শহর থেকে সমান দূরত্বে অবস্থিত।\nস্থানীয় আদিবাসী আররের্নতে নৃগোষ্ঠীর লোকেরা এই এলাকাটিকে এম্পার্নতোয়ে নামে চেনে। তারা বহু হাজার বছর ধরে এই কেন্দ্রীয় মরুভূমি এলাকাটিতে বাস করে আসছে।\nঅ্যালিস স্প্রিংস শহরের জনসংখ্যা প্রায় ২৬ হাজার (আগস্ট ২০২১)। এখানে নর্দান টেরিটরি অঞ্চলের ১০% মানুষের বাস।\nশহরটি টড নদী নামক একটি স্বভাবত শুষ্ক নদীর দুই তীরের উপরে দাঁড়িয়ে আছে। দক্ষিণে ম্যাকডনেল পর্বতশ্রেণী। আশেপাশের অঞ্চলটি কেন্দ্রীয় অস্ট্রেলিয়া বা লাল কেন্দ্রাঞ্চল নামে পরিচিত; এর পরিবেশ অত্যন্ত ঊষর ও একাধিক মরুভূমি নিয়ে গঠিত। অ্যালিস স্প্রিংসের তাপমাত্রা গ্রীষ্মকালে গড় সর্বোচ্চ ৩৫ ডিগ্রি সেলসিয়াসের বেশি ও শীতে গড় সর্বনিম্ন প্রায় ৫ ডিগ্রি সেলসিয়াস।\n\n\n== তথ্যসূত্র =="}