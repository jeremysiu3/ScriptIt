{"pageid": 1430388, "title": "তাহসীন বাহার সূচনা", "url": "https://bn.wikipedia.org/wiki?curid=1430388", "content": "তাহসীন বাহার সূচনা হলেন বাংলাদেশী একজন রাজনীতিবিদ। তিনি কুমিল্লা মহানগর আওয়ামী লীগের সাংগঠনিক সম্পাদক হিসেবে দায়িত্ব পালন করছেন। তিনি কুমিল্লা সিটি কর্পোরেশনের প্রথম নারী মেয়র ছিলেন।\n\n\n== প্রারম্ভিক জীবন ও শিক্ষা ==\nসূচনা আ. ক. ম. বাহাউদ্দিন বাহারের বড় মেয়ে। তার বাবা বাহার বাংলাদেশ আওয়ামী লীগের একজন রাজনীতিবিদ এবং কুমিল্লা-৬ আসনের সাবেক সংসদ সদস্য। সূচনা কুমিল্লার ইস্টার্ন মেডিকেল কলেজ থেকে এমবিবিএস করেছেন।\n\n\n== কর্মজীবন ==\nতাহসীন বাহার সূচনা ২০১৬ সালে ১২ জন সদস্য নিয়ে 'জাগ্রত মানবিকতা' নামে একটি সমাজকল্যাণমূলক সংগঠন প্রতিষ্ঠা করেছিলেন।\n\n\n== রাজনৈতিক জীবন ==\nতাহসীন বাহার সূচনা কুমিল্লা মহানগর আওয়ামী লীগের সাংগঠনিক সম্পাদকের দায়িত্ব পালনের মধ্য দিয়ে রাজনীতিতে প্রবেশ করেন।\nপরে তিনি কুমিল্লা সিটি কর্পোরেশনের উপনির্বাচনে মেয়র পদে প্রতিদ্বন্দ্বিতা করেন। ২০২৪ সালের ৯ মার্চ ৪৮ হাজার ৮৯০ ভোট পেয়ে মেয়র নির্বাচিত হন তিনি।\n২০২৪ সালের ৮ আগস্ট অন্তর্বর্তীকালীন সরকার গঠিত হওয়ার পর, ১৯ আগস্ট দেশের ১২টি সিটি কর্পোরেশনের মেয়রকে অপসারণ করায় তিনি পদচ্যুত হন।\n\n\n== তথ্যসূত্র =="}