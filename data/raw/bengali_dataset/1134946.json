{"pageid": 1134946, "title": "আল দিস্সি মসজিদ", "url": "https://bn.wikipedia.org/wiki?curid=1134946", "content": "আল দিস্সি মসজিদ বা আল দিসি মসজিদ (আরবি: مسجد الديسي) আর্মেনীয় কোয়ার্টারের প্রান্তে জেরুজালেম শহরের মধ্যে অবস্থিত একটি প্রাচীন মসজিদ। \n২০১৮ সালে মরোক্কোর রাজা, ষষ্ঠ মোহাম্মদ, মসজিদটির সংস্কারের জন্য অর্থায়ন করেছিলেন; ইসরায়েলি সংবাদপত্র ইয়েদিওথ আহরনোথ বলে স্থানীয় ইহুদি সম্প্রদায় এবং ওয়াকফ \"একটি চুক্তিতে এসেছে\" যে মিনার থেকে কোন মুয়াজ্জিন ঘোষণা বা আহ্বান করবেনা। জেরুজালেমের ইমাম শেখ মাজেন আহরাম বলেন ইসরায়েলি কর্তৃপক্ষ ১৯৯৩ সালে মসজিদের লাউডস্পিকার বাজেয়াপ্ত করেছিল যারা পরবর্তীতে মিনার থেকে কোনো ঘোষণা বা আহ্বানকেও বাধা দেয়। তিনি আরও বলেন, মসজিদের সামনের জমি ইসলামি ওয়াকফের মালিকানাধীন যা ইসরায়েল দ্বারা বাজেয়াপ্ত করে গাড়ি পার্কিংয়ে রূপান্তরিত করে এবং ইহুদি কোয়ার্টারের কাছাকাছি অবস্থানের কারণে মসজিদে যাতায়াতকারীরা বর্ণবাদ, অপমান এবং হয়রানির স্বীকার হয়েছেন।\n\n\n== ইতিহাস ==\n\nমসজিদটি মুয়াযযাম ঈসার আইয়ুবীয় যুগের এবং পরে মামলুক যুগে এটি পুনরুদ্ধার করা হয়েছিল। ১৪৮৭ সালে কামেলি ইবনে আবু শরীফ মসজিদে অনুদান করেন। এবং মসজিদটিকে \"মসজিদে ওমর\" হিসাবে উল্লেখ করেছেন। পরবর্তীকালে জেরুসালেমের দিস্সি পরিবারের একজন সদস্যের নামানুসারে আল দিস্সি মসজিদ নামকরণ করা হয়।\n১৯৬৭-৭৬ এ ঐ স্থান সংলগ্ন \"ইহুদি কোয়ার্টার ডেভেলপমেন্ট কোম্পানি\" দ্বারা সম্পাদিত ধ্বংসের কাজ মসজিদের কাঠামোকে ক্ষতিগ্রস্ত করেছে; এটি পরবর্তীকালে ইসলামী ওয়াকফ দ্বারা সংস্কার করা হয়।\n\n\n== বর্ণনা ==\nমসজিদটিতে একটি মিনার রয়েছে যা প্রায় ১৫ মিটার উঁচু এবং এর আয়তন ৬০ বর্গ মিটার। মসজিদের নামাজের জায়গাটি প্রধান প্রবেশপথের নিম্ন স্টীল গেটের পিছনে একটি ছোট করিডোর বরাবর অবস্থিত।\n\n\n== তথ্যসূত্র =="}