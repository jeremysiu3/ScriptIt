{"pageid": 1500565, "title": "রেসিডেন্স ব্রুসিলিয়া", "url": "https://bn.wikipedia.org/wiki?curid=1500565", "content": "রেসিডেন্স ব্রুসিলিয়া একটি বাঁকানো উচ্চভবন, যা ব্রাসেলস-এর শারবেক পৌর এলাকায় জোসাফাত পার্কের পাশে অবস্থিত। স্থপতি জ্যাক কুইসিনিয়ার এর নকশা করেন। এটি ১৯৭০ থেকে ১৯৭৪ সালের মধ্যে নির্মিত হয়। ৩৫ তলা এবং ১০০ মিটার (৩৩০ ফুট) উঁচু এই ভবনটি বেলজিয়ামের সর্বোচ্চ সম্পূর্ণ আবাসিক ভবন ছিল। তবে ১৪২-মিটার-উঁচু (৪৬৬-ফুট) ইউপি-সাইট টাওয়ার এর নির্মাণকাজ ২০১৪ সালে ব্রাসেলসে সম্পন্ন হবার পর ভবনটির এ রেকর্ড ভেঙ্গে যায়।\nউপরের তলাগুলো থেকে ব্রাসেলস এবং এর বাইরে বিস্তৃত দৃশ্য দেখা যায় (পরিষ্কার দিনে উত্তর দিকে অ্যান্টওয়ার্প এবং ডোয়েল পারমাণবিক বিদ্যুৎ কেন্দ্র পর্যন্ত দেখা যায়)। মূলত ভবনটি প্রস্থে দ্বিগুণ হওয়ার কথা ছিল। প্রথমে বাম দিকের অর্ধাংশ নির্মাণ করা হয় এবং ডান দিকের অর্ধাংশের জন্য ভিত্তি স্থাপন করা হয়, তবে প্রথম তেল সংকটের কারণে ডানদিকের টাওয়ারটির নির্মাণ সিন ডাই (অনির্দিষ্টকালের জন্য) স্থগিত করা হয়। ২০১৪ সালে, ডান দিকের ভিত্তির উপর একটি নিম্ন ভবন সম্পন্ন করা হয়, যা ভিন্ন শৈলীতে নির্মিত।\n\n\n== তথ্যসূত্র ==\n\n\n== বহিঃসংযোগ ==\n\nব্রুসিলিয়া স্কাইস্ক্র্যাপারপেজ-এ\nব্রুসিলিয়া[অধিগ্রহণকৃত!] এম্পোরিস-এ"}