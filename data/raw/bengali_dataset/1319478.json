{"pageid": 1319478, "title": "এ বি এম আজাদ", "url": "https://bn.wikipedia.org/wiki?curid=1319478", "content": "এ বি এম আজাদ এনডিসি (জন্ম:১৪ এপ্রিল ১৯৬৪ খ্রি.) বাংলাদেশ সিভিল সার্ভিসের একজন কর্মকর্তা যিনি সর্বশেষ বাংলাদেশ পেট্রোলিয়াম কর্পোরেশনের (বিপিসি) চেয়ারম্যান (সচিব পদমর্যাদা) হিসেবে দায়িত্ব পালন করেছেন। পূর্বে তিনি চট্টগ্রাম বিভাগের বিভাগীয় কমিশনার হিসেবে কর্মরত ছিলেন।\n\n\n== প্রাথমিক জীবন ==\nআজাদ ১৯৬৪ খ্রিষ্টাব্দের ১৪ এপ্রিল ব্রাহ্মণবাড়িয়া জেলার শাহবাজপুরে জন্মগ্রহণ করেন। তার বাবা আবদুস সাকুর এবং মা আসিয়া খাতুন। তিনি ঢাকা বিশ্ববিদ্যালয়ের ব্যবস্থাপনা বিভাগ থেকে বিকম (সম্মান) এবং এমকম ডিগ্রি লাভ করেন।\n\n\n== কর্মজীবন ==\nএ বি এম আজাদ বাংলাদেশ সিভিল সার্ভিসের (প্রশাসন) ক্যাডারের ১০ম ব্যাচের একজন কর্মকর্তা। তিনি প্রশাসনের বিভিন্ন স্তরে কর্মরত ছিলেন। তিনি সহকারী কমিশনার ও ম্যাজিস্ট্রেট, সহকারী কমিশনার (ভূমি), উপজেলা নির্বাহী কর্মকর্তা, অতিরিক্ত জেলা ম্যাজিস্ট্রেট এবং কুড়িগ্রাম জেলার জেলা প্রশাসক ও জেলা ম্যাজিস্ট্রেট হিসেবে দায়িত্ব পালন করেছেন। বাল্যবিবাহ রোধে কুড়িগ্রাম জেলায় গৃহীত প্রকল্পের জন্য ২০১৮ খ্রিষ্টাব্দে তিনি জনপ্রশাসন পদক লাভ করেন। বাণিজ্য মন্ত্রণালয় ও শিক্ষা মন্ত্রণালয়ের বিভিন্ন পদে দায়িত্ব পালন ছাড়াও তিনি বাংলাদেশ পেট্রোলিয়াম কর্পোরেশনের সচিব এবং পরিচালক পদে দায়িত্ব পালন করেছেন। তিনি চট্টগ্রাম বিভাগের বিভাগীয় কমিশনার ছিলেন।\n২০২১ খ্রিষ্টাব্দের মে মাসে সচিব পদে পদোন্নতি দিয়ে আজাদকে বাংলাদেশ পেট্রোলিয়াম কর্পোরেশনের চেয়ারম্যান হিসেবে নিয়োগ দেয়া হয়। ৬ এপ্রিল ২০২৩ সালে তার অবসরোত্তর ছুটি বাতিল করে পরবর্তী এক বছরের জন্য একই পদে চুক্তিভিত্তিক নিয়োগ প্রদান করা হয়। \n২০২৪ সালের ৯ এপ্রিল তিনি অবসরে যান।\n\n\n== তথ্যসূত্র =="}