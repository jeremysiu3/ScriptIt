{"pageid": 1361494, "title": "বেকার স্ট্রিট ডাকাতি", "url": "https://bn.wikipedia.org/wiki?curid=1361494", "content": "বেকার স্ট্রিট ডাকাতি হল ১৯৭১ খ্রিস্টাব্দের ১১ই সেপ্টেম্বর লন্ডনের লয়েডস ব্যাঙ্কের বেকার স্ট্রিট শাখায় সুরক্ষিত আমানত বাক্সগুলির চুরি। একটি দল ব্যাঙ্ক থেকে মধ্যবর্তী একটি দোকান পরে একটি ভাড়াকৃত দোকান থেকে ৪০ ফুট (১২ মিটার) সুড়ঙ্গ দিয়ে ভল্টের মেঝে ভেঙে ভল্ট কক্ষে প্রবেশ করেছিল। চুরি হওয়া সম্পত্তির মূল্য অজানা, তবে সম্ভবত ১২.৫ লাখ পাউন্ড (£) থেকে ৩০ লাখ পাউন্ডের (£) মধ্যে ছিল; পুলিশ শুধুমাত্র ২৩১,০০০ পাউন্ড (£) উদ্ধার করেছিল।\nএই চুরির পরিকল্পনা পেশাদার অপরাধী অ্যান্থনি গ্যাভিন করেছিলেন, যিনি আর্থার কোনান ডয়েলের একটি ছোট গল্প \"দ্য রেড-হেডেড লীগ\" দ্বারা অনুপ্রাণিত হয়েছিলেন, যেখানে শার্লক হোমস সুড়ঙ্গপথে প্রবেশকারী একটি চোরের দলকে আটক করার জন্য একটি ব্যাঙ্ক ভল্টে অপেক্ষা করেছিলেন। অ্যান্থনি গ্যাভিন ও তাঁর সহকর্মীরা ব্যাঙ্ক থেকে একটি দোকান পরে লে স্যাক নামে একটি চামড়ার পণ্যের দোকান ভাড়া নেন, এবং সপ্তাহান্তের সময় টানেল সুড়ঙ্গ করেন। দলের একজন সদস্য দ্বারা একটি ছাতা ব্যবহার করে ভল্টের অভ্যন্তরভাগের মানচিত্র প্রস্তুত ও তাঁর বাহু প্রসারিত করে আসবাবের পরিমাণ ও অবস্থান পরিমাপ করেছিল। দলটি প্রথমে একটি জ্যাক ব্যবহার করে ভল্টের মেঝেতে একটি গর্ত তৈরি করার চেষ্টা করেছিল, এবং এটি ব্যর্থ হলে তাঁরা একটি থার্মাল ল্যান্স ব্যবহার করেছিল। যখন তাপীয় ল্যান্স ব্যর্থ হয়, তখন তারা বিস্ফোরণ ঘটানোর জন্য জেলেনাইট ব্যবহার করেছিল। তাঁরা একবারে ২৬৮ টি সুরক্ষিত আমানত বাক্সের অর্থ চুরি করেছিল। দলটি নিকটবর্তী একটি ছাদে থেকে ওয়াকি-টকির মাধ্যমে নিজেদের মধ্যে যোগাযোগকারী লুকআউট পোস্ট তৈরি করেছিল, এবং তবে, তাঁদের সম্প্রচার ঘটনাক্রমে একজন অপেশাদার রেডিও উত্সাহী রবার্ট রোল্যান্ডস শুনেছিল। তিনি বিষয়টি পুলিশকে ফোন করে জানিয়েছিলেন, তবে প্রথমে তাঁকে কথার গুরুত্ব দেয়নি, তাই তিনি একটি ছোট ক্যাসেট রেকর্ডার ব্যবহার করে চোরদের কথোপকথনের রেকর্ডিং তৈরি করেছিলেন। তিনি দ্বিতীয়বার পুলিশের সঙ্গে যোগাযোগ করলে তাঁর কথা পুলিশের পক্ষ থকে মেনে নেওয়া হয়েছিল, এবং যখন ডাকাতি চলছিল তখন চোরদের ধরতে পুলিশি অভিযান শুরু করা হয়েছিল। তারা ৮-মাইল (১৪ কিমি) ব্যাসার্ধের মধ্যে ৭৫০ টি ব্যাঙ্ককে অনুসন্ধান করেছিল, কিন্তু দলটিকে সনাক্ত করতে ব্যর্থ হয়েছিল।\n\n\n== উত্তরাধিকার ==\nসোহো-ভিত্তিক পর্নোগ্রাফার ও স্ট্রিপ ক্লাবের মালিক জেমস হামফ্রেস ১৯৭৬ খ্রিস্টাব্দে অভিযোগ করেছিলেন যে পুলিশ কর্মকর্তাগণ ডাকাতিতে \"তাদের ভাগ হিসাবে\" ১০ লাখ পাউন্ড (£) অর্থ মূল্যের রত্ন চুরি করেছে। [৪৫][৭১] পরের বছর, স্কটল্যান্ড ইয়ার্ডের একজন ঊর্ধ্বতন কর্মকর্তা কমান্ডার বার্ট উইকস্টেড অভিযোগের তদন্তের জন্য নিযুক্ত হন। [৭২]\nএই ডাকাতির উপরে ২০১১ খ্রিস্টাব্দে দ্য বেকার স্ট্রিট রবারি শিরোনামে একটি তথ্যচিত্র দ্য হিস্ট্রি চ্যানেলে প্রচারিত হয়েছিল; অনুষ্ঠানটিতে রবার্ট রোল্যান্ডসের সঙ্গে একটি সাক্ষাত্কার ও তাঁর দ্বারা ধারণকৃত ডাকাতির রেকর্ডিং অন্তর্ভুক্ত ছিল। [৭৩] হিস্ট্রি চ্যানেল ২০২৩ খ্রিস্টাব্দে হিস্টোরি'স গ্রেটেস্ট হেইস্টস শিরোনামে ধারাবাহি ডাকাতির একটি তথ্যচিত্রে ঘটনার ধারণকৃত নাটকীয় পুনঃনির্মাণ ব্যবহার করেছিল। [৭৪]\n\n\n== টীকা ও তথ্যসূত্র ==\n\n\n=== টীকা ===\n\n\n=== তথ্যসূত্র ==="}