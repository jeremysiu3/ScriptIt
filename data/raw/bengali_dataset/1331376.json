{"pageid": 1331376, "title": "কালীপদ সেন", "url": "https://bn.wikipedia.org/wiki?curid=1331376", "content": "কালীপদ সেন (১৯১০ - ১৯৯৩)একজন সঙ্গীত পরিচালক এবং অভিনেতা ছিলেন। সুরকার হিসাবে তিনি ৫০, ৬০ এবং ৭০ এর দশকে বাংলা চলচ্চিত্রে অত্যন্ত মূল্যবান অবদান রেখেছিলেন। বাংলা চলচ্চিত্র জগতে সঙ্গীত পরিচালক হিসাবে তাঁর উল্লেখযোগ্য কাজগুলি হল সাড়ে চুয়াত্তর (১৯৫৩), বিরাজ বৌ (১৯৭২) এবং বিন্দুর ছেলে (১৯৭৩) ইত্যাদি।\n\n\n== কর্মজীবন ==\nকালীপদ সেনের জন্ম ত্রিপুরার চানপুর জেলায় । ছেলেবেলা থেকেই সঙ্গীত চর্চায় পারদর্শী ছিলেন। কাজী নজরুল ইসলাম এবং হিমাংশু দত্তর কাছে থেকে সংগীত শিক্ষা হাতেখড়ি হয়। বাংলা চলচ্চিত্রে প্রথম দিকে কিছুদিন হিমাংশু দত্তর সহকারী হিসাবে কাজ করেছেন। মানু সেন পরিচালিত বিরিঞ্চিবাবা (১৯৪৪) চলচ্চিত্রে তিনি প্রথম সঙ্গীত পরিচালক হিসাবে সুর দেন। তারপর প্রেমেন্দ্র মিত্র পরিচালিত নতুন খবর (১৯৪৭) ছবিতে তিনি প্রেমেন্দ্র মিত্রর সাথে গীতিকার হিসাবেও কাজ করেছেন।\nতিনি ১৯৫৩ সালে উত্তম কুমার অভিনীত সাড়ে চুয়াত্তর চলচ্চিত্রে দুর্দান্ত সঙ্গীত রচনা করেছিলেন। ধনঞ্জয় ভট্টাচার্যের কণ্ঠে শ্যামাসঙ্গীত \"এ মায়া প্রপঞ্চময়\" দর্শকদের বিমোহিত করেছিল। অন্য গানটি ছিল সমবেত কণ্ঠে \"আমার এ যৌবন\" শ্যামল মিত্র, মানবেন্দ্র মুখোপাধ্যায়, দ্বিজেন মুখোপাধ্যায়, ধনঞ্জয় ভট্টাচার্য, পান্নালাল ভট্টাচার্য ও সনৎ সিংহ তাঁদের কণ্ঠ দিয়েছেন। মানবেন্দ্র মুখোপাধ্যায় এবং শ্যামল মিত্র এমনকি ছবিতে অভিনয় করেছেন। ছবিটি পরিচালনা করেছেন নির্মল দে।\nচিত্ত বসু পরিচালিত কমেডি চলচ্চিত্র ছেলে কার (১৯৫৪), কালিপদ সেন সঙ্গীত রচনা করেছিলেন। “বদল আকাশ”, “রজনীগন্ধা” ইত্যাদি গানগুলো সুপারহিট ছিল। অজয় কর পরিচালিত শ্যামলী (১৯৫৬) কালিপদ সেন সঙ্গীত রচনা করেছিলেন সব গানগুলি সুপারহিট ছিল। স্বর্ণযুগের সমস্ত কিংবদন্তি গায়কদের জন্য সঙ্গীত রচনা করেছিলেন।\nতিনি উত্তম কুমারের বহু সফল চলচ্চিত্রে সঙ্গীত রচনা করেছেন তার মধ্যে রয়েছে বিধিলিপি, লক্ষহীরা, পুনর্মিলন, কঙ্কাবতীর ঘাট, সাড়ে চুয়াত্তর, রাজাসাজা, উপহার, বিরাজ বৌ ইত্যাদি। তপন সিনহা পরিচালিত অঙ্কুশ ও নির্জন সৈকতে, দিলীপ রায় পরিচালিত দর্পচূর্ণ, চিত্ত বসু পরিচালিত বিন্দুর ছেলে, সুকুমার দাশগুপ্ত পরিচালিত সদানন্দের মেলা, অসীম পাল পরিচালিত দুই বাড়ি, হরিদাস ভট্টাচার্য পরিচালিত দেবত্র, অজয় কর পরিচালিত বামুনের মেয়ে ইত্যাদি। তিনি ১৯৪৭-১৯৮৮ সাল পর্যন্ত চলচ্চিত্র জীবনে ৯৪টি ছবিতে সংগীত পরিচালক হিসাবে কাজ করেছেন। তাঁর চল্লিশ বছর চলচ্চিত্র জীবনে তিনি বহু পরিচালকের সাথে কাজ করেছেন।\nউল্লেখযোগ্য কয়েকজন হলেন মধু বসু, বিমল রায়, নীরেন লাহিড়ী, মানু সেন, প্রফুল্ল রায়, নরেশ মিত্র, চিত্ত বসু, হীরেন নাগ, তপন সিংহ, অজয় কর, বিকাশ রায়, সুশীল মজুমদার, গুরু বাগচী, অজিত লাহিড়ী, অজিত গাঙ্গুলী, নির্মল দে প্রমুখ।\n\n\n== চলচ্চিত্রের তালিকা ==\nবিরিঞ্চিবাবা(১৯৪৪)\nদোটানা (১৯৪৫)\nএই তো জীবন(১৯৪৬)\nরাত্রি(১৯৪৭)\nনতুন খবর(১৯৪৭)\nতরুণের স্বপ্ন(১৯৪৮)\nদেবী চৌধুরাণী(১৯৪৯)\nচট্টগ্রাম অস্ত্রাগার লুণ্ঠন(১৯৪৯)\nবামুনের মেয়ে(১৯৪৯)\nকুয়াশা(১৯৪৯)\nআবর্ত(১৯৫০)\nবৈকুণ্ঠের উইল(১৯৫০)\nমেজদিদি(১৯৫০)\nদ্বৈরথ(১৯৫০)\nকুলহারা(১৯৫১)\nওরে যাত্রী(১৯৫১)\nপণ্ডিতমশাই(১৯৫১)\nনীল দর্পণ(১৯৫২)\nমন্দির(১৯৫২)\nসাবিত্রী সত্যবান(১৯৫২)\nবিন্দুর ছেলে(১৯৫২)\nকবি চন্দ্রাবতী(১৯৫২)\nদর্পচূর্ণ(১৯৫২)\nসাত নম্বর কয়েদী(১৯৫৩)\nসাড়ে চুয়াত্তর(১৯৫৩)\nশেষের কবিতা(১৯৫৩)\nএটম্‌ বম্(১৯৫৪)\nওরা থাকে ওধারে(১৯৫৪)\nমা অন্নপূর্ণা(১৯৫৪)\nসতীর দেহত্যাগ(১৯৫৪)\nবিক্রম উব্বশী(১৯৫৪)\nঅঙ্কুশ(১৯৫৪)\nপ্রফুল্ল(১৯৫৪)\nসদানন্দের মেলা(১৯৫৪)\nবারবেলা(১৯৫৪)\nছেলে কার(১৯৫৪)\nদেবত্র(১৯৫৫)\nছোট বৌ(১৯৫৫)\nবিধিলিপি(১৯৫৫)\nউপহার(১৯৫৫)\nকঙ্কাবতীর ঘাট(১৯৫৫)\nভোলামাষ্টার(১৯৫৬)\nলক্ষহীরা(১৯৫৬)\nশ্যামলী(১৯৫৬)\nছায়াসঙ্গিনী(১৯৫৬)\nসিথির সিঁদুর(১৯৫৬)\nপুনর্মিলন(১৯৫৭)\nজন্মতিথি(১৯৫৭)\nস্বর্গ মর্ত্য(১৯৫৮)\nপুরীর মন্দির(১৯৫৮)\nরাজাসাজা(১৯৬০)\nকঠিন মায়া(১৯৬১)\nমধুরেণ(১৯৬১)\nসঞ্চারিণী(১৯৬২)\nমহালগ্ন(১৯৬৩)\nসুরের আগুন(১৯৬৩)\nজোড়াদীঘির চৌধুরী পরিবার(১৯৬৬)\nদেবীতীর্থ কামরূপ কামাখ্যা(১৯৬৭)\nকেদার রাজা(১৯৬৭)\nআদ্যাশক্তি মহামায়া(১৯৯৮)\nদাদু(১৯৬৯)\nনল দময়ন্তী(১৯৭০)\nনিশাচর(১৯৭১)\nআটাত্তর দিন পরে(১৯৭১)\nবিরাজ বৌ(১৯৭২)\nজনতার আদালত(১৯৭২)\nবিন্দুর ছেলে(১৯৭৩)\nআরণ্যক(১৯৭৩)\nবিসর্জন(১৯৭৪)\nসম্রাট(১৯৭৬)\nযুগমানব কবীর(১৯৭৬)\nরামের সুমতি(১৯৭৭)\nএক বিন্দু সুখ(১৯৭৭)\nশ্ৰীশ্ৰীমা- লক্ষ্মী(১৯৭৭)\nসৃষ্টিছাড়া(১৯৭৮)\nজটায়ু(১৯৭৮)\nদেবদাস(১৯৭৯)\nনবদিগন্ত(১৯৭৯)\nবাতাসী(১৯৮০)\nদর্পচূর্ণ(১৯৮০)\nমানিকটাদ(১৯৮১)\nসেই সুর(১৯৮১)\nসুবর্ণলতা(১৯৮১)\nকৃষ্ণার্জুন(১৯৮২)\nমা ভবানী মা আমার(১৯৮২)\nপ্রযুম(১৯৮২)\nঅগ্রদানী(১৯৮৩)\nআঙ্কেল(১৯৮৪)\nঅচেনা মুখ(১৯৮৬)\nরাতের কুহেলি(১৯৮৮)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কালীপদ সেন (ইংরেজি)"}