{"pageid": 1029406, "title": "জগৎ প্রকাশ নাড্ডা", "url": "https://bn.wikipedia.org/wiki?curid=1029406", "content": "জগৎ প্রকাশ নাড্ডা (জন্ম: ২ ডিসেম্বর ১৯৬০) একজন ভারতীয় রাজনীতিবিদ এবং আইনজীবী। তিনি ২০ শে জানুয়ারি ২০২০ সাল থেকে ভারতীয় জনতা পার্টির সভাপতির দায়িত্ব পালন করছেন। তিনি ২০১৯ জুন থেকে জানুয়ারী ২০২০ পর্যন্ত বিজেপির কার্যনির্বাহী সভাপতি ছিলেন।\nনাড্ডা হলেন সাবেক কেন্দ্রীয় স্বাস্থ্য ও পরিবার কল্যাণ মন্ত্রী, এবং হিমাচল প্রদেশের রাজ্যসভা সদস্য এবং ভারতীয় জনতা পার্টির সংসদীয় বোর্ডের সম্পাদক। এর আগে তিনি হিমাচল প্রদেশ সরকারের মন্ত্রী ছিলেন।\n\n\n== ব্যক্তিগত জীবন ==\nএকজন হিমাচালি হিসেবে বিহারের পাটনায় ১৯৬০ সালের ২ ডিসেম্বর নাড্ডার জন্ম হয়। তার পিতা ও মাতা হলেন নারায়ণ লাল নাড্ডা এবং কৃষ্ণ নাড্ডা। তাঁর ভাই হলেন জগত ভূষণ নাড্ডা। তিনি পাটনার সেন্ট জাভিয়ার্স স্কুলে পড়াশোনা করেছেন। তারপরে তিনি পাটনা কলেজ, পাটনা বিশ্ববিদ্যালয় থেকে বিএ লাভ করেন। পরে সিমলার হিমাচল প্রদেশ বিশ্ববিদ্যালয় থেকে এল এল বি লাভ করেন। ছোটবেলায়, দিল্লিতে অনুষ্ঠিত অল ইন্ডিয়া জুনিয়র সাঁতার চ্যাম্পিয়নশিপে তিনি বিহারের প্রতিনিধিত্ব করেছিলেন। নাড্ডা ১১ ডিসেম্বর ১৯৯১ সালে মল্লিকা নাড্ডাকে বিয়ে  করেন, তাঁদের দুই দুই ছেলে রয়েছে। তাঁর শাশুড়ি জয়শ্রী বন্দ্যোপাধ্যায় ১৯৯৯ সালে লোকসভায় নির্বাচিত হয়েছিলেন।\n\n\n=== স্বাস্থ্য ===\n২০২০ সালের ১৩ ডিসেম্বর, নাড্ডা তার অনুসারীদের কাছে টুইট করে জানান যে লক্ষণ দেখার করার পরে তিনি করোনভাইরাসের পরীক্ষা করান ও তার পজেটিভ ফলাফল এসেছে। তিনি আরও বলেন গত কয়েকদিন যাঁরা তাঁর সংস্পর্শে এসেছে, তাঁরাও যেন নিজেকে আলাদা করে রাখে ও করোনার পরীক্ষা করায়।\n\n\n== রাজনৈতিক জীবন ==\nতিনি ১৯৯৩ সালের নির্বাচনে বিলাসপুর থেকে নীলদা হিমাচল প্রদেশ বিধানসভায় নির্বাচিত হয়েছিলেন। তিনি ১৯৯৮ সালে পুনরায় নির্বাচিত হন।\nতার প্রথম মেয়াদকালে, তিনি ১৯৯৪ থেকে ১৯৯৮ পর্যন্ত এইচপি আইনসভায় তাঁর দলের নেতা হিসাবে দায়িত্ব পালন করেছিলেন। দ্বিতীয় মেয়াদকালে তিনি স্বাস্থ্য ও পরিবার কল্যাণ ও সংসদ বিষয়ক মন্ত্রী ছিলেন।\n২০০৭ সালের নির্বাচনে নাড্ডা আবার নির্বাচিত হয়েছিলেন। প্রেম কুমার ধুমাল সরকার গঠন করলে, তিনি ২০০৭ থেকে ২০১০ সাল পর্যন্ত বন, পরিবেশ, বিজ্ঞান ও প্রযুক্তি বিষয়ক মন্ত্রী হিসেবে দায়িত্ব পালন করেন।\nনাড্ডা ২০১২ সালে বিধান সভার পুনঃনির্বাচনে অংশ নেন নি, এবং এর পরিবর্তে তিনি রাজ্যসভা নির্বাচনে অংশ নেন ও নির্বাচিত হন। ২০১৪ সালে মন্ত্রিসভার রদবদলের সময় প্রধানমন্ত্রী নরেন্দ্র মোদী নাদ্দাকে স্বাস্থ্যমন্ত্রী করেছিলেন।\nজুন ২০১৯ সালে নাড্ডা বিজেপির জাতীয় কার্যনির্বাহী সভাপতি হিসাবে নিযুক্ত হন। ২০২০ সালের ২০ জানুয়ারী তিনি সর্বসম্মতিক্রমে বিজেপির জাতীয় সভাপতি নির্বাচিত হন ও অমিত শাহের কাছ থেকে দায়িত্ব বুঝে নেন।\n\n\n== তথ্যসূত্র =="}