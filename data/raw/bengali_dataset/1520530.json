{"pageid": 1520530, "title": "শুভবী চোকসে", "url": "https://bn.wikipedia.org/wiki?curid=1520530", "content": "শুভবী চোকসে একজন ভারতীয় অভিনেত্রী যিনি মূলত হিন্দি টেলিভিশনে কাজ করেন।  শুভবী স্টার প্লাস চ্যানেলে সম্প্রচারিত কিউকি সাস ভি কাভি বহু থি ধারাবাহিকে মীরা সিংহানিয়া চরিত্রে অভিনয়ের মাধ্যমে  অভিনয়ে জগতে আত্মপ্রকাশ করেন। তিনি স্টার প্লাসের আরেক ধারাবাহিক কসৌটি জিন্দেগি কে -তে মোহিনী বসু, সনি টিভির বড়ে অচ্ছে লগতে হ্যায় ২ ধারাবাহিকে নন্দিনী গারেওয়াল কাপুর এবং স্টার প্লাসের দিল কো তুমসে পেয়ার হুয়া ধারাবাহিকে লাবণ্য মিত্তাল চরিত্রে অভিনয় করার জন্য সবচেয়ে বেশি পরিচিত।\n\n\n== ব্যক্তিগত জীবন ==\nশুভবী ২০০৭ সালের ২৫ নভেম্বর তারিখে হর্ষল চোকসেকে বিয়ে করেন।  শুভাভি ও হর্ষলের এক পুত্র সন্তান রয়েছে। তিনি একজন প্রশিক্ষিত ভরতনাট্যম নৃত্যশিল্পী। \n\n\n== অভিনয় জীবন ==\nশুভবী চোকসে চলচ্চিত্র ও টেলিভিশনে তার অভিনয় দক্ষতার জন্য সুপরিচিত। তিনি তার অভিনয় জীবন শুরু করেছিলেন ২০০৪ সালে স্বল্পদৈর্ঘ্য চলচ্চিত্র ফ্রম টিয়া উইথ লাভ-এ নিবেদিতা চরিত্রে অভিনয়ের মাধ্যমে। এরপর ২০১৮ সালে তিনি জনপ্রিয় বলিউড চলচ্চিত্র ধড়ক-এ প্রমিলা ভৌমিক চরিত্রে অভিনয় করেন, যা তাকে আরও পরিচিতি এনে দেয়।\nশুধু সিনেমা নয়, টেলিভিশনেও তিনি একাধিক স্মরণীয় চরিত্রে অভিনয় করেছেন। ২০০৪-২০০৬ সালে তিনি বিখ্যাত ধারাবাহিক কিউঁকি সাস ভি কভি বহু থি-তে মীরা সিংহনিয়া চরিত্রে অভিনয় করেন, যা তাকে ভারতীয় টেলিভিশন দর্শকদের কাছে জনপ্রিয় করে তোলে। এরপর তিনি জাসসি জ্যায়সি কোই নেহি, কিট্টু সাব জানতি হ্যায়, এবং \"কাহানি ঘর ঘর কি\"-তে গুরুত্বপূর্ণ চরিত্রে অভিনয় করেন।\n২০০৯ সালে তিনি জনপ্রিয় গোয়েন্দা ধারাবাহিক \"সি.আই.ডি\"-তে দুটি ভিন্ন চরিত্রে (দিব্যা শারদা ও নলিনী ত্রিম্বক) উপস্থিত হন। ২০১৩-২০১৪ সালে তিনি \"বড়ে অচ্ছে লগতে হ্যায়-এ জুহি চরিত্রে অভিনয় করেন। তবে তার অন্যতম জনপ্রিয় চরিত্র ছিল ২০১৮-২০২০ সালের \"কসৌটি জিন্দেগি কে\"-তে মোহিনী বসু চরিত্রে, যা তার ক্যারিয়ারের অন্যতম গুরুত্বপূর্ণ কাজ।\n২০২১-২০২৩ সালে তিনি \"\"বড়ে অচ্ছে লগতে হ্যায় ২\"-এ নন্দিনী গরেওয়াল কাপুর চরিত্রে অভিনয় করেন এবং ২০২৩ সালে \"বেকাবু\" ধারাবাহিকে রানী পরী চরিত্রে অভিনয় করেন। বর্তমানে তিনি দিল কো তুমসে প্যার হুয়া ধারাবাহিকে লাবণ্য \"লাভস\" মহেশ্বরী মিত্তালের চরিত্রে অভিনয় করছেন।\nশুভাবি চকশি তার দীর্ঘ ক্যারিয়ারে বিভিন্ন ধরনের চরিত্রে অভিনয় করে দর্শকদের মনে জায়গা করে নিয়েছেন। তার অভিনীত প্রতিটি চরিত্রই তাকে আরও দক্ষ এবং জনপ্রিয় অভিনেত্রীতে পরিণত করেছে।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব সিরিজ ===\n\n\n== তথ্যসূত্র =="}