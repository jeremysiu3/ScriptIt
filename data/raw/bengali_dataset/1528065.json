{"pageid": 1528065, "title": "অশ্বতী মেনন", "url": "https://bn.wikipedia.org/wiki?curid=1528065", "content": "অশ্বতী মেনন একজন ভারতীয় অভিনেত্রী যিনি মূলত মালায়ালাম চলচ্চিত্র জগতের সাথে জড়িত। অশ্বতী ২০০০ সালে মুক্তিপ্রাপ্ত মালায়ালাম ছবি সত্যম শিবম সুন্দরম -এর মাধ্যমে অভিনয় জগতে আত্মপ্রকাশ করেন। \n\n\n== জীবনের প্রথমার্ধ ==\nঅশ্বতীর জন্ম ভারতের কেরালা রাজ্যের এর্নাকুলামে। তার পিতামাতার নাম জয়গোপাল মেনন এবং বিনীতা রাও। দুবাইয়ের ভার্কি গ্রুপ অফ স্কুলে পড়াশোনা করার পর, অশ্বতী কেরালার সেন্ট তেরেসা কলেজ, এর্নাকুলাম এবং সেক্রেড হার্ট কলেজ, থেভারায় উচ্চশিক্ষা গ্রহণ করেন এবং ইংরেজি সাহিত্যে এমএ ডিগ্রি অর্জন করেন। তিনি আবুধাবিতে অবস্থিত নিউ ইয়র্ক ফিল্ম একাডেমি থেকে চলচ্চিত্র অভিনয়ের জন্য ডিপ্লোমা করেছেন। \n\n\n== কর্মজীবন ==\nঅশ্বতী দুবাইয়ের ভার্কি ইন্টারন্যাশনাল প্রাইভেট স্কুলে পড়াশোনা করেন, যেখানে তিনি প্রথম অভিনয় করতে শুরু করেন। এরপর তিনি দক্ষিণ ভারতে মালায়ালাম এবং তামিল ছবিতে অভিনয় শুরু করেন। কুশি (২০০০) ছবিতে প্রধান চরিত্রে অভিনয়ের জন্য অশ্বতীকে প্রস্তাব দেওয়া হয়েছিল, কিন্তু পড়াশোনাকে অগ্রাধিকার দেওয়ার জন্য তিনি সেই প্রস্তাব প্রত্যাখ্যান করেছিলেন। \nঅশ্বতী সত্যম শিবম সুন্দরম চলচ্চিত্রের মাধ্যমে রুপালী পর্দায় আত্মপ্রকাশ করেন। এর পরেভ তিনি শম্ভো মহাদেব, সাবিত্রিউদে আরঞ্জনাম, ওন্নামান এবং তামিল ছবি থেনকাসি পত্তনম (২০০২) -এ অভিনয় করেন। অভিনয় থেকে কিছুদিন বিরতির পর, অশ্বতী ২০১৭ সালে রোল মডেলস অ্যান্ড লাফিং অ্যাপার্টমেন্ট নিয়ার গিরিনগর  চলচ্চিত্রের মাধ্যমে প্রত্যাবর্তন করেন।  ট্রান্স  এবং জুন চলচ্চিত্রে তার অভিনয় উল্লেখযোগ্য। তিনি কলিঙ্গা নামক একটি গায়ক দলের সাথে যুক্ত হন। অশ্বতী দুবাইতে নাটক ও শিল্পকলা সাথে জড়িত ছিলেন। তিনি ১৫ বছর ধরে দুবাইয়ের একটি বহুজাতিক সংস্থায় কাজ করেছেন।\n\n\n== চলচ্চিত্র তালিকা ==\n\n\n== তথ্যসূত্র =="}