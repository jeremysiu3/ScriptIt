{"pageid": 109648, "title": "ডাকোটা ফ্যানিং", "url": "https://bn.wikipedia.org/wiki?curid=109648", "content": "হ্যানা ডাকোটা ফ্যানিং (ইংরেজি: Hannah Dakota Fanning) (জন্ম: ২৩ ফেব্রুয়ারি, ১৯৯৪) একজন মার্কিন অভিনেত্রী। তিনি শুধু ডাকোটা ফ্যানিং নামেই বেশি পরিচিত। তিনি আলোচনায় আসেন মূলত আই এম স্যাম (২০০১) চলচ্চিত্রে অনবদ্য অভিনয় করার জন্য। এছাড়া একজন শিশু অভিনেত্রী হিসেবে তিনি অনেক বড় মাপের চলচ্চিত্রে অভিনয় করেছেন। এসকল চলচ্চিত্রের মধ্যে আছে, ম্যান অন ফায়ার (২০০৪), ওয়ার অফ দ্য ওয়ার্ল্ডস (২০০৫), চারলোট’স ওয়েব (২০০৬) ইত্যাদি। এছাড়া হাউন্ডডগ, দ্য সিক্রেট লাইফ অফ বিস চলচ্চিত্রগুলোতে তিনি শিশু অভিনেত্রীর শ্রেণী থেকে বেরিয়ে আরেকটু বয়স্ক চরিত্রে অভিনয় করেন। অভিনয়ের জন্য তিনি বিভিন্ন পুরস্কার ও স্বীকৃতি লাভ করেছেন। এর মধ্যে উল্লেখযোগ্য সবচেয়ে কম বয়সী অভিনেত্রী হিসেবে স্ক্রিন অ্যাক্টরস গিল্ড পুরস্কারের জন্য মনোনয়ন।\n\n\n== ব্যক্তিগত জীবন ==\nযুক্তরাষ্ট্রের জর্জিয়া অঙ্গরাজ্যের কনিয়ার শহরে ডাকোটা ফ্যানিংয়ের জন্ম। তার মা জয় আরিংটন একজন পেশাদার টেনিস খেলোয়াড় এবং বাবা স্টিভ ফ্যানিং একজন বেইসবল খেলোয়াড় ছিলেন। তিনি সেন্ট লুইস কার্ডিনাল দলের হয়ে মাইনর লিগ বেইসবল খেলতেন। বর্তমানে তিনি ক্যালিফোর্নিয়ার লস অ্যাঞ্জেলসে ইলেকট্রনিক্সের দোকানে বিক্রয়কর্মী হিসেবে কাজ করেন। ফ্যানিংয়ের নানা রিক আরিংটন একজন প্রাক্তন মার্কিন ফুটবলার, ও খালা জিল আরিংটন পেশায় ইসপিএন টিভি চ্যানেলের একজন প্রতিবেদক। এল ফ্যানিং ডাকোটার বড় এক বোন আছে। তিনিও পেশায় একজন অভিনেত্রী।\nডাকোটার বাবা মেয়ের নাম ‘ডাকোটা’ রাখতে চেয়েছিলেন এবং মা রাখতে চেয়েছিলেন ‘হ্যানা’। পরবর্তীতে তাদের দুজনের পছন্দের নামই মেয়ের নামে স্থান পায়।\nফ্যানিংয়ের মাঝে জার্মান ধাচ রয়েছে, এবং তার নামের শেষাংশ এসেছে আইরিশ ভাষা থেকে। ধর্মীয় দিক থেকে ফ্যানিং ও তার পরিবার সাউদার্ন ব্যাপটিস্টের অনুসারী। তিনি ক্যালিফোর্নিয়ার নর্থ হলিউডের ক্যাম্পবেল হল স্কুলে পড়াশোনা করেন। এছাড়াও তিনি সেখানকার চিয়ারলিডিং দলেরও সদস্য।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ডাকোটা ফ্যানিং (ইংরেজি)\nডাকোটা ফ্যানিং - টিভি ডট কম\nDakota Fanning's biography on filmbug"}