{"pageid": 1168074, "title": "উদয়পুর সিটি–দিল্লি সরাই রোহিলা রাজস্থান হামসফর এক্সপ্রেস", "url": "https://bn.wikipedia.org/wiki?curid=1168074", "content": "উদয়পুর সিটি–দিল্লি সরাই রোহিলা রাজস্থান হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা রাজস্থানের উদয়পুর সিটি রেলওয়ে স্টেশন এবং জাতীয় রাজধানী অঞ্চল দিল্লির দিল্লি সরাই রোহিলা রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ২২৯৮৫/২২৯৮৬ ট্রেন নম্বরাঙ্কিত হয়ে পরিচালিত হচ্ছে। ট্রেনটি রাজস্থান, হরিয়ানা ও দিল্লির মধ্যে চলাচল করে। হরিয়ানায় এর কোনো স্টপেজ নেই। ট্রেনটি ১৯৬৬৭/১৯৬৬৮ উদয়পুর সিটি–মহীশূর প্যালেস কুইন হামসফর এক্সপ্রেস-এর সাথে রেক ভাগাভাগি করে।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\n\n\n== পরিষেবা ==\n২২৯৮৫ নং উদয়পুর সিটি–দিল্লি সরাই রোহিলা রাজস্থান হামসফর এক্সপ্রেস ৫৮ কিমি প্রতি ঘন্টা বেগে রবিবার বিকাল ৪:২০ তে যাত্রা শুরু করে ১২ ঘন্টা ৩৫ মিনিটে ৭৩২ কিমি এবং ২২৯৮৬ নং ট্রেনটি শনিবার রাত ১১:১০ তে ৫৬ কিমি প্রতি ঘন্টা বেগে যাত্রা করে ১৩ ঘন্টা ৫ মিনিটে ঐ দূরত্ব অতিক্রম করে।\n\n\n== লোকো লিংক ==\nএই ট্রেনটি রৎলাম ডিজেল লোকো শেড ডব্লিউডিএম-৩এ বা ডব্লিউডিএম-৩ডি লোকোমোটিভ দ্বারা উদয়পুর সিটি থেকে দিল্লি সরাই রোহিলা পর্যন্ত বা বিপরীত পথে যায়।\n\n\n== পথ ও যাত্রাবিরতি ==\nউদয়পুর সিটি\nমাউলি জংশন\nচান্দেরিয়া\nভিলওয়াড়া\nআজমীর জংশন\nজয়পুর জংশন\nআলোয়ার জংশন\nদিল্লি সরাই রোহিলা\n\n\n== টীকা ==\n\n\n== তথ্যসূত্র =="}