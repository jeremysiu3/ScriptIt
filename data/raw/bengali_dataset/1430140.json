{"pageid": 1430140, "title": "সান্না (খাদ্যের পদ)", "url": "https://bn.wikipedia.org/wiki?curid=1430140", "content": "সান্না (কোঙ্কানি: सान्नां) হল ভারতীয় উপমহাদেশের পশ্চিম উপকূলের কোঙ্কন অঞ্চলে লাল চাল, কালো মসুর ডাল এবং নারকেল দিয়ে তৈরি একটি স্পঞ্জি, ভাপে তৈরি সুস্বাদু ডাম্পলিং। খাবারটির উৎপত্তিস্থল ভারতের গোয়া এবং দামাওঁ, ম্যাঙ্গালোর, বোম্বে এবং বাসাইন (ভাসাই) এ। খাবারটি বিশেষত গোয়ান, গোয়ান হিন্দু এবং গোয়ান খ্রিস্টান উভয়ের মধ্যেই জনপ্রিয়। এছাড়া কোঙ্কনের বাইরে করাচি, সিন্ধু, গুজরাট, কর্ণাটক এবং কেরালার কোঙ্কানি অভিবাসীদের মধ্যেও এটি দারণ জনপ্রিয়। কোঙ্কন বিভাগের লোকেরাও যেমন বোম্বে ইস্ট ইন্ডিয়ান সম্প্রদায়ের কুপারীরা এ খাবারটি খেতে বেশ পছন্দ করে।\nহিন্দুরা সাধারণত উরদের ডাল, নারকেলের জল এবং নারকেলের দুধ ব্যবহার করে খাবারটির গাঁজন সম্পন্ন করে থাকে। ক্যাথলিকদের তৈরি সান্না দুই ধরণের হতে পারে। একটি ধরণে খাবারটি নারকেল ফুলের তাড়ি থেকে তৈরি করা হয়। অন্য ধরণে সান্নাগুলি নারকেল পামের রস ব্যবহার করে তৈরি করা হয়। একই জাতের চালের প্রয়োজন হলেও গাঁজনের জন্য সাধারণত সান্না নারকেল দিয়ে তৈরি করা হয়। অপরদিকে ইডলি সাধারণত ঈস্ট যোগ করে তৈরি করা হয়। এগুলি বিশেষ দিনে যেমন গণেশ চতুর্থী, সোনসার পদভো / উগাদি এবং মকর সংক্রান্তিতে তৈরি করা হয়। ক্যাথলিকরা সাধারণত গির্জার ভোজ, নামকরণ এবং বিবাহের অনুষ্ঠানে সান্না প্রস্তুত করে। কখনো কখনো গুড় দিয়ে এর একটি মিষ্টি সংস্করণ তৈরি করা হয় যা গোদাচী সান্না নামে পরিচিত।\nবিশেষ দিনে সান্না ছাড়া ম্যাঙ্গালোরিয়ান ক্যাথলিক খাবার অসম্পূর্ণ থেকে যায়। এগুলি একটি অত্যন্ত প্রিয় উপাদেয় খাদ্য। এটি বাফাতের সাথে পরিবেশন করা হয় যা গুঁড়ো মশলা দিয়ে তৈরি মশলাদার শুকরের মাংসের একটি তরকারি। ভারতে গরুর মাংস নিষিদ্ধ হওয়ার আগে মুরগির মাংস, মাটন কারি এবং গরুর মাংসের সাথেও সান্না পরিবেশন করা হত। এগুলি সকালের নাস্তায় নারকেলের চাটনি বা সম্ভার দিয়ে বা নারকেলের দুধের সাথে গুড় দিয়ে মিষ্টি করে এবং এলাচ দিয়ে স্বাদযুক্ত করে পরিবেশন করা যেতে পারে।\nবর্তমান সময়ে নির্দিষ্ট কিছু জায়গায় তাড়ির অপ্রাপ্যতা বা নিষেধাজ্ঞা এবং তাজা নারকেল দুধ আহরণ কঠিন এবং দীর্ঘ প্রক্রিয়া হওয়ায় থালাটিকে একটি উপাদেয় খাবারে পরিণত করেছে। ফলে এটি এখন শুধুমাত্র কোঙ্কনি উৎসবের সময় প্রস্তুত করা হয়। কখনো কখনো থালাটি সম্পূর্ণরূপে শুধুমাত্র ইডলি দ্বারা পরিবেশিত হয়। সাদা চাল এবং ঈস্টযুক্ত পিটালি দিয়ে ইডলি তৈরি করা হয়।\n\n\n== আরও দেখুন ==\nফেনী (গোয়া)\nবোম্বে স্যাফায়ার\nভাপে তৈরি খাবারের তালিকা\nগাঁজন প্রক্রিয়ায় তৈরি খাবারের তালিকা\n\n\n== উদ্ধৃতি ==\n\n\n== বহিঃসংযোগ ==\nসান্না রেসিপি\nরেসিপি 1\nরেসিপি 2"}