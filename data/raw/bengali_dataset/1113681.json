{"pageid": 1113681, "title": "মোনান প্যাটারা", "url": "https://bn.wikipedia.org/wiki?curid=1113681", "content": "মোনান প্যাটারা (ইংরেজি: Monan Patera) হল বৃহস্পতির প্রাকৃতিক উপগ্রহ আইয়োর একটি প্যাটারা (স্ক্যালোপ-আকৃতির প্রান্তভাগ-যুক্ত এক ধরনের জটিল অভিঘাত গহ্বর)। এটির ব্যাস প্রায় ১৩৭ কিলোমিটার এবং স্থানাঙ্ক ১৯.৮২° উত্তর ১০৪.৮১° পশ্চিম﻿ / 19.82; -104.81। এটির নামকরণ করা হয়েছে ব্রাজিলীয় পুরাণে কথিত পৃথিবীকে আগুন ও বন্যা দ্বারা ধ্বংসকারী দেবতা মোনানের নামানুসারে। ১৯৯৭ সালে ইন্টারন্যাশনাল অ্যাস্ট্রোনমিক্যাল ইউনিয়ন নামটি গ্রহণ করে।\nমোনান প্যাটারা আহ পেকু প্যাটারার উত্তরে প্রলম্বিত পর্বত মোনান মনসের উত্তর প্রান্তে একটি বেদস্তুর কীট-আকৃতির নিচু অঞ্চল সৃষ্টি করেছে। মোনান প্যাটারার পশ্চিমে রয়েছে আমিরানি উদ্গীরণ কেন্দ্র, উত্তরে রয়েছে স্কাইথিয়া মনস, পূর্বে রয়েছে গিশ বার প্যাটারা, গিশ বার মনস ও এস্তান প্যাটারা। মোনান প্যাটারার একই প্রকার উত্তর ও দক্ষিণ সীমা ইঙ্গিত করে যে এটি সম্ভবত টানের ফলে বিচ্ছিন্ন একটি অববাহিকা হিসেবে গঠিত হয়েছিল এবং পরবর্তীকালে লাভা দ্বারা পরিপূর্ণ হয়।\n\n\n== তথ্যসূত্র =="}