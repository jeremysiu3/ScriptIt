{"pageid": 1081534, "title": "২০২১–২২ ভারত ক্রিকেট দলের দক্ষিণ আফ্রিকা সফর", "url": "https://bn.wikipedia.org/wiki?curid=1081534", "content": "ভারত পুরুষ ক্রিকেট দল ২০২১ সালের ডিসেম্বর ও ২০২২ সালের জানুয়ারি মাসে তিনটি টেস্ট ও তিনটি একদিনের আন্তর্জাতিক (ওডিআই) ম্যাচ খেলার জন্য দক্ষিণ আফ্রিকা সফর করে। টেস্ট ম্যাচগুলো ২০২১–২০২৩ আইসিসি বিশ্ব টেস্ট চ্যাম্পিয়নশিপের অংশ হিসেবে খেলা হয়।\nটেস্ট সিরিজের প্রথম ম্যাচে ভারত জয়লাভ করে। পরবর্তী দুই ম্যাচেই দক্ষিণ আফ্রিকা ৭ উইকেটে জয়ী হয় ও ২–১ ব্যবধানে সিরিজ নিজেদের করে নেয়। ওডিআই সিরিজের তিনটি ম্যাচেই দক্ষিণ আফ্রিকা জয়ী হয় ও ৩–০ ব্যবধানে সিরিজে জয়লাভ করে।\n\n\n== প্রেক্ষাপট ==\n২০২১ সালের নভেম্বর মাসে জোহানেসবার্গে নিষেধাজ্ঞার কারণে তৃতীয় টেস্ট ম্যাচটি ওয়ান্ডারারস স্টেডিয়াম থেকে নিউল্যান্ডস ক্রিকেট মাঠে সরিয়ে আনা হয়েছে বলে ক্রিকেট দক্ষিণ আফ্রিকা নিশ্চিত করে। আফ্রিকার দক্ষিণাঞ্চলে নতুন করোনাভাইরাসের নতুন এক ধরন শনাক্ত হওয়ার পর ভারতীয় ক্রিকেট নিয়ন্ত্রণ বোর্ড (বিসিসিআই)-এর এক কর্মকর্তা সিরিজটির ভবিষ্যত নিয়ে পর্যালোচনা করা হবে বলে মন্তব্য করেন। ২০২১ সালের ২ ডিসেম্বর ভারতের টেস্ট অধিনায়ক বিরাট কোহলি কিছুদিনের মধ্যেই সফর সম্পর্কে পরিষ্কার তথ্য পাওয়া যাবে বলে জানান। ২০২১ সালের ৪ ডিসেম্বর উভয় দেশের বোর্ড সিরিজটি সামান্য দেরিতে শুরু করাতে সম্মত হয়। ২০২১ সালের ৬ ডিসেম্বর সিরিজের নতুন সূচি নিশ্চিত করা হয় সফরে চারটি টোয়েন্টি২০ আন্তর্জাতিক (টি২০আই) ম্যাচ খেলা হওয়ার কথা ছিল, কিন্তু সে ম্যাচগুলো স্থগিত করা হয়। টি২০আই ম্যাচগুলো সুবিধাজনক সময়ে খেলা হবে বলে ক্রিকেট দক্ষিণ আফ্রিকা জানায়। কোভিড-১৯ আক্রান্ত রোগীর সংখ্যা বেড়ে যাওয়ায় ২০২১ সালের ২০ ডিসেম্বর উভয় বোর্ড সফরের ম্যাচগুলো বন্ধ দরজার পেছনে খেলায় সম্মত হয়।\n\n\n== দলীয় সদস্য ==\n\nভারতের টেস্ট দলে আরজান নাগওয়াসওয়ালা, দীপক চাহার, নবদীপ সাইনি ও সৌরভ কুমারকে স্ট্যান্ডবাই খেলোয়াড় হিসেবে রাখা হয়। ২০২১ সালের ডিসেম্বর মাসে পিতৃত্বকালীন ছুটির কারণে দক্ষিণ আফ্রিকার কুইন্টন ডে কক তৃতীয় টেস্ট ম্যাচসহ সফরের কিছু অংশে খেলতে পারবেন না বলে ঘোষণা দেয়া হয়। পরবর্তীতে প্রথম টেস্ট শেষ হওয়ার পর তিনি টেস্ট ক্রিকেট থেকে অবসর গ্রহণ করেন। চোটের কারণে রোহিত শর্মা ভারতের টেস্ট দল থেকে ছিটকে যান। তাঁর বদলি হিসেবে প্রিয়াঙ্ক পাঞ্চালকে দলে নেয়া হয়। ২০২১ সালের ১৮ ডিসেম্বর রোহিত শর্মার পরিবর্তে লোকেশ রাহুলকে ভারতের টেস্ট দলের সহ-অধিনায়ক হিসেবে ঘোষণা করা হয়। সফরের আগে বিরাট কোহলির পরিবর্তে রোহিত শর্মাকে ভারতের ওডিআই দলের অধিনায়ক হিসেবে ঘোষণা করা হয়। ২০২১ সালের ৩১ ডিসেম্বর লোকেশ রাহুলকে অধিনায়ক করে ভারতের ওডিআই দল ঘোষণা করা হয়। চোটের কারণে আনরিখ নর্টখে দক্ষিণ আফ্রিকার টেস্ট দল থেকে বাদ পড়ে যান। ২০২২ সালের ২ জানুয়ারি দক্ষিণ আফ্রিকা তাদের ওডিআই দল ঘোষণা করে, যার মাধ্যমে প্রথমবারের মত মার্কো ইয়ানসেন দক্ষিণ আফ্রিকার ওডিআই দলে ডাক পান। কোভিড-১৯ পরীক্ষায় পজিটিভ আসার কারণে ওয়াশিংটন সুন্দর ভারতের ওডিআই দল থেকে ছিটকে যান। তাঁর বদলি হিসেবে জয়ন্ত যাদবকে দলে যুক্ত করা হয়। একই সাথে নবদীপ সাইনিও ভারতের ওডিআই দলে ডাক পান। দক্ষিণ আফ্রিকার ওডিআই দলে কাগিসো রাবাদার পরিবর্তে জর্জ লিন্ডাকে নেয়া হয়।\n\n\n== টেস্ট সিরিজ ==\n\n\n=== ১ম টেস্ট ===\n\n\n=== ২য় টেস্ট ===\n\n\n=== ৩য় টেস্ট ===\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}