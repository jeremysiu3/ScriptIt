{"pageid": 1004807, "title": "কেক", "url": "https://bn.wikipedia.org/wiki?curid=1004807", "content": "কেক সাধারণত ময়দা, চিনি এবং অন্যান্য উপাদান থেকে তৈরি মিষ্টি খাবারের একটি ফর্ম যা সাধারণত বেক করা হয়। পূর্বে রুটিকে পরিবর্তিত করে কেক প্রস্তুত করা হত, কিন্তু এখন  কেক এর সাথে অন্যান্য মিষ্টান্ন যেমন পেস্ট্রি, মেরিঙ্গুস, কাস্টার্ড এবং পাই এর বৈশিষ্ট্যগত মিল রয়েছে।\nকেক প্রস্তুতে সবথেকে বেশী ব্যবহৃত হয় ময়দা, চিনি, ডিম, মাখন, তেল, বেকিং সোডা বা বেকিং পাউডার।   \nবিয়ে, বার্ষিকী এবং জন্মদিনের মতো বিশেষ অনুষ্ঠানে কেক প্রায়ই একটি উদযাপনের খাবার হিসেবে পরিবেশন করা হয়। অসংখ্য কেকের রেসিপি আছে। কিছু রুটির মতো, কিছু সমৃদ্ধ এবং বিস্তৃত, এবং অনেকগুলি শতাব্দী পুরানো। কেক তৈরি আর জটিল প্রক্রিয়া নয়। এক সময়ে কেক তৈরিতে (বিশেষ করে ডিমের ফেনা ঢেলে দেওয়া) যথেষ্ট পরিশ্রম করতে হতো, তখন বেকিং সরঞ্জাম এবং সহজ পদ্ধতি ব্যবহার করা হচ্ছে যেন সবচেয়ে অপেশাদার বাবুর্চিরাও কেক তৈরি করতে পারে।\nইংল্যান্ডের প্রথম দিকের কেকগুলিও মূলত রুটি ছিল: একটি \"কেক\" এবং \"রুটি\" এর মধ্যে সবচেয়ে সুস্পষ্ট পার্থক্য ছিল কেকের গোলাকার, সমতল আকৃতি এবং রান্নার পদ্ধতি।\nকেক রান্না করার সময়  বেকিং প্রক্রিয়া জুড়ে একবার উল্টে দেওয়া হয় আর রুটি সোজা রেখে দেওয়া হয়।\n\n\n== ইতিহাস ==\nকেক এর একটি লম্বা ইতিহাস রয়েছে ।\nপ্রাচীন গ্রীকরা কেককে πλακοῦς (প্ল্যাকাস) বলে ডাকত, যেটি \"ফ্ল্যাট\", πλακόεις (প্ল্যাকোইস) শব্দ থেকে এসেছে।\nএটি ডিম, দুধ, বাদাম এবং মধুর সাথে মিশ্রিত ময়দা ব্যবহার করে  প্রস্তুত করা হতো । তাদের কাছে \"সাতুরা\" নামে একটি কেক ছিল, যা একটি সমান ও ভারী কেক ছিল। রোমান যুগে, কেকের নাম \"প্ল্যাসেন্টা\" হয়ে ওঠে যা গ্রীক শব্দ থেকে উদ্ভূত হয়েছিল।\n\n\n== ধরন ও প্রকারভেদ ==\nউপাদান এবং মিশ্রণ কৌশলের উপর ভিত্তি করে কেককে কয়েকটি বিভাগে বিভক্ত করা হয়। যদিও কেক এবং রুটির মধ্যে পার্থক্যের স্পষ্ট উদাহরণ খুঁজে পাওয়া সহজ।\n\n\n=== মাখন কেক ===\n\nমাখন কেক  ক্রিমযুক্ত মাখন, চিনি, ডিম এবং ময়দা দিয়ে তৈরি করা হয়। ময়দার মিশ্রণে বাতাস যোগ করার জন্য একটি বর্ধিত সময় ধরে বিটারে মিশ্রণ করা হয়।\nএকটি সাধারণ পাউন্ড কেক ১ কাপ মাখন, ২ কাপ চিনি, ৩ কাপ ময়দা এবং ৪ টি ডিম দিয়ে প্রস্তুত করা হয়। \nসহজ এবং দ্রুত কেকে প্রস্তুত করার জন্য উপাদানগুলি মাঝে মাঝে মাখন ক্রিম না করে মিশ্রিত করা হয় ।\n\n\n=== স্পঞ্জ কেক ===\n\nস্পঞ্জ কেক (বা ফোম কেক) ঘন কোড়ে ফেটে নেওয়া ডিম, চিনি এবং ময়দা দিয়ে তৈরি করা হয়। ঐতিহ্যবাহী স্পঞ্জ কেক শুধুমাত্র ডিম দিয়ে খামির করা হয়। খামির প্রদানের জন্য তারা প্রাথমিকভাবে প্রোটিন আটকে থাকা বাতাসের উপর নির্ভর করে, কখনও কখনও কিছুটা বেকিং পাউডার বা অন্যান্য রাসায়নিক পদার্থ যোগ করা হয়। \nডিম-খামিরযুক্ত স্পঞ্জ কেকগুলিকে খামির ছাড়া তৈরি করা প্রাচীনতম কেক বলে মনে করা হয়।\nঅ্যাঞ্জেল ফুড কেক হল একটি সাদা কেক যা শুধুমাত্র ডিমের সাদা অংশ ব্যবহার করে এবং ঐতিহ্যগতভাবে একটি টিউব  কড়াইয়ে বেক করা হয়। \nফ্রেঞ্চ জেনোইস হল একটি স্পঞ্জ কেক যাতে স্পষ্ট মাখন রয়েছে।\n\n\n=== চকোলেট কেক ===\n\nচকলেট কেক হল মাখন কেক, স্পঞ্জ কেক বা অন্য কোন কেকের সাথে চকলেট বা কোকো পাউডার যুক্ত করে প্রস্তুতকৃত কেক। \nঅন্যান্য কেকের সাথে চকলেটের স্বাদ যুক্ত হলে তা চকলেট কেক হিসেবে ধরা হয় ।\n\n\n== তথ্যসূত্র =="}