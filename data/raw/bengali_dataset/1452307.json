{"pageid": 1452307, "title": "সুনীল পাল", "url": "https://bn.wikipedia.org/wiki?curid=1452307", "content": "সুনীল পাল একজন ভারতীয় কৌতুক অভিনেতা। তিনি বলিউডের বিভিন্ন চলচ্চিত্রে হাস্যরসাত্মক ভূমিকায় অভিনয় করেছেন। ২০১০ সালে তিনি ভাবনাও কো সমঝো নামের একটি হাস্যরসাত্মক চলচ্চিত্র রচনা ও পরিচালনা করেছিলেন; যে চলচ্চিত্রে সিরাজ খান, জনি লিভার, রাজু শ্রীবাস্তব, কপিল শর্মা, নবীন প্রভাকর, এহসান কুরেশি, সুদেশ লহরী সহ ৫১ জন স্ট্যান্ড-আপ কমেডিয়ান অভিনয় করেছেন।\n\n\n== প্রারম্ভিক জীবন ==\nসুনীল পাল ১৯৭৫ সালে ভারতের মহারাষ্ট্রে একটি মধ্যবিত্ত মারাঠি-ভাষী পরিবারে জন্মগ্রহণ করেন। তার বাবা ভারতীয় রেলওয়ের কর্মচারী ছিলেন। ১৯৯৫ সালে সুনীল তার বাবার সাথে মুম্বই আসেন।\n\n\n== কর্মজীবন ==\n\n\n=== প্রারম্ভিক কর্মজীবন ===\nএকটি সাক্ষাৎকারে সুনীল পাল বলেছিলেন- \"আমি সান্তাক্রুজের একটি চা স্টলে ওয়েটার হিসেবে কাজ করতাম। সেই দিনগুলিতে আমি ফুটপাথে ঘুমাতাম এবং চলচ্চিত্রে আমার পরিচিতিদের সাথে যোগাযোগ রাখতে কাছাকাছি একটি দোকানের টেলিফোন ব্যবহার করতাম।\"\n\n\n=== চলচ্চিত্রে কর্মজীবন ===\nসুনীল পালের প্রথম বড় হিন্দি চলচ্চিত্র বোম্বে টু গোয়া ২০০৭ সালে মুক্তি পায়। পূর্বে তিনি হাম তুম (২০০৪) ও ফির হেরা ফেরি (২০০৬) চলচ্চিত্রে ছোট চরিত্রে অভিনয় করেছিলেন। তিনি ভাবনাও কো সমঝো নামে একটি হাস্যরসাত্মক চলচ্চিত্র প্রযোজনা, রচনা এবং পরিচালনা করেছেন; যে চলচ্চিত্রে ৫১ জন স্ট্যান্ড আপ কমেডিয়ান অভিনয় করায় চলচ্চিত্রটি গিনেস বুক অফ ওয়ার্ল্ড রেকর্ডসে নাম লেখিয়েছে।\n\n\n== অভিনীত চলচ্চিত্র ==\n\n\n== টেলিভিশন ==\n\n\n== রেডিও ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সুনীল পাল (ইংরেজি)\nবলিউড হাঙ্গামায় সুনীল পাল"}