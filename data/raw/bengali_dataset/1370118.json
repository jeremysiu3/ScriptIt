{"pageid": 1370118, "title": "নিওজোয়িক", "url": "https://bn.wikipedia.org/wiki?curid=1370118", "content": "'নিওজোয়িক' রেড ফাইভ কমিকস থেকে প্রকাশিত একটি কমিক বই। লিখেছেন পল এনস, যিনি স্টার ওয়ার্স: ইভাসিভ অ্যাকশন- এ কাজ করেছেন।  পেন্সিলে ছিলেন জে. করিম এবং জেসি ল্যাম। এটি একটি ভিন্ন মহাবিশ্বের গল্প যেখানে ডাইনোসর এখনও বিলুপ্তি পায় নি এবং মানুষও আর সবচেয়ে বুদ্ধিমান ও ক্ষমতাশালী প্রজাতি নয়। গল্পটি আবর্তিত হয় লিলি মুরকো নামে একজন নারী চরিত্রকে ঘিরে, যিনি একজন দুর্দান্ত যোদ্ধা হ্যান্ড টু হ্যান্ড রণকৌশলে পারদর্শী এবং সেই সাথে অস্ত্র হিসেবে ব্যবহার করেন একটি তলোয়ার এবং একটি ড্যাগার (দু'ধারি ছোরা)। সিরিজটি মোট আটটি ইস্যুতে প্রকাশিত হয় এবং সবগুলো ইস্যু একত্রে ২১৬ পৃষ্ঠার একটি ট্রেড পেপার ব্যাক হিসেবে প্রকাশিত হয় ২০০৯ সালের মে মাসে। পরবর্তীতে ২০১০ সালের মে মাসে ফ্রি  কমিক বই দিবস উপলক্ষ্যে রেড ফাইভ \"ফিডিং টাইম\" নামে একটি আট পৃষ্ঠার কমিক প্রকাশ করে।\n২০১৩ সালের এপ্রিলে চার পর্বে প্রকাশিত হয় নিওজোয়িক: ট্রেডারস গ্যাম্বিট।\n\n\n== অভ্যর্থনা ==\nআইজিএন ভাষ্যমতে \"কমিকসটির আঁকা দুর্দান্ত এবং পল এনস যে ভিন্ন মহাবিশ্বের গল্প পাঠকদের উপহার দিয়েছেন তা যেমন জোরদার তেমনি মজাদারও বটে\"। \n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবপেজ"}