{"pageid": 1327860, "title": "কোলাতা", "url": "https://bn.wikipedia.org/wiki?curid=1327860", "content": "কোলাতা (ಕೋಲಾಟ) হল দক্ষিণ ভারতের পশ্চিম উপকূলে অবস্থিত কর্ণাটক রাজ্যের ঐতিহ্যবাহী লোকনৃত্য। এই লাঠি নৃত্য হল এক ধরনের বীরত্বের নৃত্য। \n\n\n== বর্ণনা ==\nকোলাতা নাচ এর উত্তর ভারতীয় প্রতিরূপ ডান্ডিয়া রাস থেকে কিছুটা ভিন্ন। এই নৃত্য দুটি ধরনে দেখতে পাওয়া যায়। প্রথম নাচটি রঙিন লাঠি দিয়ে সঞ্চালিত হয় এবং সাধারণত পুরুষ এবং মহিলা উভয়ই একসাথে এই নাচে জড়িত থাকে, এটি অপেক্ষাকৃত সহজ কোলাতা নৃত্য। দ্বিতীয় ক্ষেত্রে, লোকগানের সঙ্গে নাচতে নাচতে কেবল পুরুষরাই লাঠি খেলে, এই লাঠি খেলা অত্যন্ত পরিশ্রম সাপেক্ষ। এখানে লাঠিগুলি মোটা থাকে এবং যথেষ্ট শক্তিশালী লোক ছাড়া এই খেলা চালিয়ে যাওয়া কঠিন।\nকর্ণাটকের সহজ কোলাতা নৃত্যের জন্য অত্যন্ত জনপ্রিয় সঙ্গীত হল 'চেলুভায়া চেলুভো তানি তান্দানা', 'কোলু কোলান্না কোলু কোলে' ইত্যাদি। পুরুষদের কোলাতা নাচে যে গানগুলি গাওয়া হয় সেগুলি হল 'ইন্দরা গান্ধী কোন্দাভান্না', 'বেলিসালাগোন্ডা করে বেজা' ইত্যাদি।\nসারা বিশ্বে উগাদি এবং কন্নড় রাজ্যোৎসব অনুষ্ঠানের জন্য কন্নড় কুটদের দ্বারা চেলুভায়্যা চেলুভো তানি তান্দানা কোলাতা, অর্থাৎ সহজ কোলাতা  পরিবেশিত হয়।\n\n\n== নৃত্য পদ্ধতি ==\nহাতে দুটি লাঠি নিয়ে, প্রতিটি নর্তকী / নর্তক বিভিন্ন ভঙ্গিমায় এবং ছন্দে লাঠিতে আঘাত করতে পারে। নাচের ধরনে যথেষ্ট নমনীয়তা রয়েছে, সেই সঙ্গে গানেও। মহীশূর, মাণ্ডিয়া এবং হাসান জেলার ভোক্কালিগা, নায়ক ও গোল্লা সম্প্রদায়ের সদস্যরা কোলাতায় শ্রেষ্ঠত্ব অর্জন করেছে। এইসঙ্গে উত্তর কর্ণাটকের হাল্লাক্কি গৌড়া সম্প্রদায় এবং কুর্গের কোদাভা গোষ্ঠী কোলাতা নৃত্যে বিখ্যাত।\nঅনেক ধরনের কোলাতা আছে, যেমন জাডে (জা - ডে) কোলাতা যার অর্থ ঝাঁকি কোলাতা। এই সময় লোকেরা লম্বা স্কার্ফ হাতে ধরে নিজেদের ঝাঁকুনি দেয়। এই ঝাঁকুনির ফলে একটি ভাঁজ গঠন করে। মাছের লাঙ্গুলের মতো কোলাতা সহ অনেক ধরনের জাডে কোলাতা রয়েছে।\n\n\n== তথ্যসূত্র =="}