{"pageid": 1041522, "title": "নকশা বিজ্ঞান", "url": "https://bn.wikipedia.org/wiki?curid=1041522", "content": "১৯৫৭ সালে আর.বাকমিনস্টার ফুলার  নকশা বিজ্ঞানের একটি ধারণা চালু করেন যেখানে তিনি এটিকে নকশার একটি নিয়মতান্ত্রিক রূপ হিসাবে সংজ্ঞায়িত করেছিলেন।  ১৯৬১ সালে তিনি তার এই ধারনাটি বিশ্ব নকশা বিজ্ঞানের দশক  এর মাধ্যমে আন্তর্জাতিক আর্কিটেক্টস ইউনিয়নে প্রস্তাব করেছিলেন।  এই শব্দটি পরে এস.এ গ্রেগরি ১৯৬৫ সালে 'নকশা পদ্ধতি' সম্মেলনে ব্যবহার করেছিলেন  যেখানে তিনি বৈজ্ঞানিক পদ্ধতি এবং নকশা পদ্ধতির মধ্যকার পার্থক্যটি তুলে ধরেন। গ্রেগরির ধারণা অনুযায়ী নকশা কোনো বিজ্ঞান নয় বরং নকশা বিজ্ঞান দ্বারা নকশার বৈজ্ঞানিক অধ্যয়নকে বোঝানো হয়েছে।  হারবার্ট সায়মন ১৯৬৮ সালে কার্ল টেলর কমপটন বক্তৃতায় কৃত্রিমতার বৈজ্ঞানিক অধ্যয়ন (যা প্রাকৃতিকের বিপরীতে) সম্পর্কে তার যৌক্তিক আলোচনায় এই শব্দগুলো ব্যবহার করে জনপ্রিয় করেছিলেন।পরবর্তী সময়ে এই শব্দটির দু'রকম ব্যবহার (নিয়মানুযায়ী নকশা এবং নকশার অধ্যয়ন) একসাথে মিশে গেছে যেখানে নকশা বিজ্ঞানের উভয় অর্থ থাকতে পারে: নকশার একটি বিজ্ঞান এবং বিজ্ঞান হিসাবে নকশা। নকশা বিজ্ঞানের সাথে নকশার যোগসাজশ রয়েছে কেননা উভয় শিল্পের বিকাশে কাজ করে।\n\n\n== নকশার একটি বিজ্ঞান ==\nসাইমেনের ১৯৬৯ সালে প্রকাশিত দ্য সায়েন্সেস অব দ্য আর্টিফিশিয়াল, যা পূর্বের বিভিন্ন উন্নয়নের উপর ভিত্তি করে লেখা এবং এটি নকশার অনেকগুলো শাখার সাথে প্রাসঙ্গিক ও নিয়মতান্ত্রিক নকশা পদ্ধতিগুলোর বিকাশকে উদ্বুদ্ধ করেছিল, উদাহরণস্বরূপ আর্কিটেকচার, ইঞ্জিনিয়ারিং, নগর পরিকল্পনা, কম্পিউটার বিজ্ঞান এবং ম্যানেজমেন্টের পড়াশোনা।   নকশা বিজ্ঞান সম্পর্কে সাইমেনের ধারণাগুলো নকশা গবেষণা এবং নকশার বৈজ্ঞানিক অধ্যয়নের বিকাশকে ত্বরান্বিত করেছিল।\nবিজ্ঞান থেকে নকশাকে পৃথক করা বরাবরই একটা চিন্তার কারন ছিল।    নাইজেল ক্রস একে বৈজ্ঞানিক নকশা, নকশা বিজ্ঞান এবংনকশার একটি বিজ্ঞানের মধ্যে পৃথক করেন।  নকশার একটি বিজ্ঞানে (নকশার বৈজ্ঞানিক অধ্যয়ন) নকশা কাজগুলোকে বৈজ্ঞানিক হওয়ার বা ধরে নেওয়ার প্রয়োজন হয় না,অসংখ্য গবেষণামূলক প্রোগ্রাম এই ধারণাটি কে সমর্থন করে।  ক্রস মানুষের অন্যান্য ক্রিয়াকলাপ থেকে একে পৃথক করতে 'নকশার মাধ্যমে জানা' এই শব্দটি ব্যবহার করেন।\n\n\n== বিজ্ঞান হিসাবে নকশা ==\nনকশা ও বিজ্ঞানের মধ্যকার এই বিতর্ক অব্যাহত রয়েছে এবং বিজ্ঞান হিসাবে নকশাকে তুলে ধরার বা সংস্কার করার জন্য অনেক প্রচেষ্টা চলছে। উদাহরণস্বরূপ, সু দ্বারা প্রণীত নকশার এক্সিওমেটিক তত্ত্বটি একটি ডোমেন স্বতন্ত্র তত্ত্ব যা নকশা প্রক্রিয়াকে ব্যাখ্যা করতে পারে। গিরোর দেয়া The Function-Behavior-Structure (FBS)  যেটিও নকশার একটি ডোমেন স্বতন্ত্র তত্ত্ব হলো আরেকটি উদাহরণ। নকশার প্রক্রিয়াটিকে আনুষ্ঠানিক করার জন্য গণিতকে ব্যবহার করার প্রাথমিক প্রচেষ্টাগুলির মধ্যে রয়েছে ব্রাহার আনুষ্ঠানিক তত্ত্বের নকশা (এফডিটি), যা ডিজাইন প্রক্রিয়াটির একটি ডোমেন স্বতন্ত্র গাণিতিক এবং গণনীয় তত্ত্ব। \n\n\n== তথ্য প্রযুক্তিতে বিজ্ঞান হিসাবে নকশা ==\nতথ্য প্রযুক্তিতে বিজ্ঞান হিসাবে নকশার উপর বিশেষ জোর দেওয়া হয়েছে। হেভনার এবং চ্যাটার্জী তথ্য প্রযুক্তিতে নকশা বিজ্ঞান গবেষণা (Design Science Research,DSR) সম্পর্কিত একটি তথ্যসূত্র সরবরাহ করেন যেখানে DESRIST সম্মেলনে প্রকাশিত নির্বাচিত কাগজপত্র,DSR এর মূলনীতিগুলো এবং কর্মসহায়ক গবেষণার সাথে নকশা গবেষণার যোগসুত্র উঠে এসেছে॥ বৈষ্ণবী, কুচলর এবং পিটার তথ্যপ্রযুক্তিতে নকশা বিজ্ঞানের গবেষণা বিষয়ক একটি সূত্র দিয়েছিলেন যার মাধ্যমে নকশা বিজ্ঞান গবেষণার উৎস, নীতিগত ভিত্তি, নকশা বিজ্ঞান প্রণালী, নকশা পদ্ধতি সম্পর্কিত গ্রন্থবিবরণী এবং দৃষ্টান্ত সম্পর্কে ধারণা পাওয়া যায়। . ২০১০ সালে, ১২২ অধ্যাপক একটি স্মারকলিপিতে স্বাক্ষর করে তথ্য প্রযুক্তি গবেষণায় নকশা বিজ্ঞানকে স্বীকৃতি দিয়েছিলেন। \nহেভনার ও তার দল সাতটি নির্দেশিকা সরবরাহ করেন যেটি তথ্যপ্রযুক্তি গবেষকদের নকশা বিজ্ঞান গবেষণা- পরিচালনা, মূল্যায়ন ও উপস্থাপনে সাহায্য করে। এই সাতটি নির্দেশিকায় একটি নিদর্শন হিসেবে নকশা, সমস্যার সাথে প্রাসঙ্গিক, নকশার মূল্যায়ন, গবেষণার অবদান, গবেষণা কঠোরতা, অনুসন্ধান প্রক্রিয়া হিসাবে নকশা এবং গবেষণা যোগাযোগ তুলে ধরা হয়।\nপরবর্তীতে দেখানো হয়েছে নকশা বিজ্ঞান গবেষণা পদ্ধতির সাথে সংশ্লিষ্ট নকশা এবং গবেষণা সমস্যাগুলো কীভাবে নেস্টেড সমস্যা সমাধানে বিবেচিত হয়।  এছাড়াও অন্যান্য চক্র (সমস্যা খুঁজে বের করা, সমাধান প্রণয়ন, নকশার বৈধতা, সমাধান বাস্তবায়ন এবং বাস্তবায়ন মূল্যায়ন) কীভাবে এই কাঠামোতে কাজ করে তা ব্যাখ্যা করা হয়েছে। পেফারস ও তার দল একটি তথ্য গবেষণা উৎপাদন ও উপস্থাপনের একটি মডেল তৈরি করেছেন যার নাম নকশা বিজ্ঞান গবেষণা পদ্ধতি। পেফারস ও তার দলের তৈরিকৃত এই মডেলটি ব্যাপকভাবে ব্যবহার করা হয়েছিল এবং অ্যাডামসেএ তৈরি করা ডিজিটাল ফরেনসিক প্রক্রিয়া মডেলটি এই মডেলের একটি উদাহরণ।\n\n\n== আরো দেখুন ==\nDescriptive science § Descriptive versus design sciences\nনকশা পদ্ধতি\nনকশা গবেষণা\nডিজাইন বিজ্ঞান গবেষণা\nডিজাইনের চিন্তাভাবনা\n\n\n== তথ্যসূত্র =="}