{"pageid": 1092460, "title": "ডানা ডড হত্যাকাণ্ড", "url": "https://bn.wikipedia.org/wiki?curid=1092460", "content": "ডানা লিন ডড এক আমেরিকান হত্যার শিকার ছিলেন যার মৃতদেহ ২০০৬ সালে টেক্সাসের কিলগোরে পাওয়া গিয়েছিল, প্রথমদিকে তাঁকে শনাক্ত করা যায়নি। ২০১৩ সালে, তদন্তকারীরা আশা করেছিলেন যে নিহতের একটি নতুন পুনর্গঠন আরও সূত্র উন্মোচন করতে পারে। ২০১৮ সালের আগস্ট মাসে জোসেফ ওয়েন বার্নেটকে তার হত্যার দায়ে অভিযুক্ত করা হয়, স্বীকারোক্তির পর, সে নিহতের নাম \"অ্যাশলে \" হতে পারে বলে উল্লেখ করেছিল। এই মামলাটি পরে ডিএনএ ডো প্রকল্পে জমা দেওয়া হয়, যার মাধ্যমে ১২ বছর পরে ২০১৯ সালের জানুয়ারিতে শনাক্তকরণ করা গিয়েছিল।অজ্ঞাত থাকা অবস্থায়, তিনি \"ল্যাভেন্ডার ডো\" ডাকনাম দ্বারা পরিচিত ছিলেন।\n\n\n== আবিষ্কার ==\n২০০৬ সালের ২৯ শে অক্টোবর টেক্সাসের কিলগোরে ১৭ থেকে ২৫ বছর বয়সী একজন শেতাঙ্গ বা সম্ভবত মধ্যপ্রাচ্যের নারীর মৃতদেহ পাওয়া যায়, যেটি জ্বলন্ত ব্রাশের স্তূপের উপর মুখ থুবড়ে পড়ে ছিল।  দেহটি মারাত্মকভাবে পুড়ে গিয়েছিল, তবে একটি বেগুনি সোয়েটার এবং এক জোড়া জিনস সহ পোশাক উদ্ধার করা গিয়েছিল। মনে করা হয় যে দেহটি আবিষ্কৃত হওয়ার মাত্র কয়েক মিনিট আগে তাতে আগুন ধরিয়ে দেওয়া হয়েছিল। তার পকেটে মোট চল্লিশ ডলার পাওয়া গিয়েছিল। মনে করা হচ্ছে আগের দিন রাত ৮টা ১৫ মিনিট থেকে রাত ১০টার মধ্যে তিনি মারা যান।\nতার দুটি দুধ দাঁত তখনও অক্ষত ছিল এবং সেগুলি পরিচয় নির্ধারণে সহায়তা করবে বলে আশা করা হয়েছিল। তার দাঁতে কোন গর্ত বা ফিলিং ছিলনা, নিখুঁত দাঁত ছিল। তার ওজন ছিল প্রায় ১০০ থেকে ১২০ পাউন্ড, উচ্চতা ছিল ৫ ফুট ৩ ইঞ্চি থেকে ৫ ফুট ৫ ইঞ্চি এবং তিনি সম্ভবত একটি মধ্যবিত্ত পরিবারের সদস্য ছিলেন। তার চুল সম্ভবত স্বর্ণকেশী বা লাল হাইলাইটসহ লালচে বা সোনালি ছিল, তবে পুরোপুরি স্ট্রবেরি-সোনালি বা হালকা বাদামী হতে পারে।\nপ্রাথমিকভাবে তাকে ১৩ বছরের বলে বিশ্বাস করা হয়েছিল এবং পরবর্তী অধ্যয়ন পর্যন্ত বর্ণ এবং যৌনতা অজানা বলে বিবেচিত হয়েছিল।  ঘটনাস্থল থেকে একটি খালি পেট্রলর ক্যান উদ্ধার এবং তার মৃত্যুর প্রকৃতির কারণে, মামলাটি একটি হত্যাকাণ্ড হিসাবে তদন্ত করা হয়েছিল।  ফরেনসিক পরীক্ষায় তার দেহে বীর্য পাওয়া যায়। যা ইঙ্গিত করে তিনি মৃত্যুর আগে ধর্ষণের শিকার হতে পারেন। \n\n\n== তদন্ত ==\nএলাকার বাসিন্দাদের মতে, তেলক্ষেত্রের আশেপাশে যেখানে মৃতদেহটি আবিষ্কৃত হয়েছিল, সেখানে অনেক \"সন্দেহজনক লোক\" ছিল এবং কেউ কেউ অবস্থানটিকে \"হত্যাস্থল\" হিসাবে উল্লেখ করেছিল। শরীরের অবস্থার কারণে তিনবার চেহারা পুনর্নির্মাণ করা হয়েছিল। প্রথমবার মাটি দিয়ে, তারপর একজন ফরেনসিক শিল্পীর একটি স্কেচে, এবং সবশেষে ২০১৪ সালের জানুয়ারিতে, ন্যাশনাল সেন্টার ফর মিসিং অ্যান্ড এক্সপ্লয়েটেড চিলড্রেন ২ অক্টোবর, ২০১৩ তারিখে দেহাবশেষ উত্তোলনের পরে সিটি স্ক্যান থেকে উৎপাদিত একটি ডিজিটাল কম্পোজিট চিত্র প্রকাশ করে। \nপ্রচুর সংখ্যক নিখোঁজ ব্যক্তির দাঁতের রেকর্ড এবং ডিএনএর সাথে তুলনা করা সত্ত্বেও, দীর্ঘদিন ধরে তার পরিচয়ের সন্ধান পাওয়া যায়নি।  সাম্প্রতিক পুনর্গঠন প্রকাশের পর, ২০০৬ সালের আগস্টমাসে টেক্সাসের লংভিউতে একটি নাইটক্লাবে যাওয়ার পর নিখোঁজ হওয়া ২৩ বছর বয়সী ব্র্যান্ডি ওয়েলসের মা কর্তৃপক্ষের সাথে যোগাযোগ করেন। তিনি অনুভব করেন যে কম্পোজিটটি তার মেয়ের সাথে দৃঢ়ভাবে সাদৃশ্যপূর্ণ। ডিএনএ পরীক্ষার মাধ্যমে অজ্ঞাত পরিচয় দেহটি ব্র্যান্ডি ওয়েলস হতে পারে এমন সম্ভাবনা বাতিল হয়েছিল।\n২০০৭ সালে এই মামলার একজন সন্দেহভাজন ৩৬ বছর বয়সী কারাগারে থাকা দোষী সাব্যস্ত যৌন অপরাধী জোসেফ ওয়েন বার্নেটকে পুলিশ হত্যাকারী হিসেবে সন্দেহ  করে। বার্নেট এর আগে এই হত্যাকাণ্ডে জড়িত থাকার কথা অস্বীকার করেছিল; যাইহোক, ২০১৮ সালের ২৭ আগস্টে সে ফেলিশা পিয়ারসন হত্যার সাথে ল্যাভেন্ডার ডো হত্যার কথা স্বীকার করে।  ডানা ম্যাগাজিন থেকে সামগ্রী বিক্রি করার সময় বার্নেট তাকে নিজের গাড়িতে উঠতে রাজি করিয়েছিল।\nডডের মৃতদেহ অজ্ঞাত থাকার পর টেক্সাসের লংভিউতে এটি সমাধিস্থ করা হয়। ২০১৩ সালে, ন্যাশনাল সেন্টার ফর মিসিং অ্যান্ড এক্সপ্লয়েটেড চিলড্রেন দ্বারা ডিজিটাল ত্রিমাত্রিক ফরেনসিক মুখের পুনর্গঠন করার জন্য দেহটি সমাধি হতে তোলা হয়েছিল, যাতে জীবিতাবস্থায় তিনি কেমন ছিলেন তার একটি অনুমান পাওয়া যায়, কারণ আবিষ্কারের পরে তার শরীরের অবস্থার কারণে চাক্ষুষ সনাক্তকরণ সম্ভব ছিলনা। মাটির তৈরি একটি ত্রিমাত্রিক পুনর্গঠন এবং একটি স্কেচ আগে তৈরি করা হয়েছিল।\n\n\n== পরে ==\n২০১৮ সালে, ডিএনএ ডো প্রকল্প ল্যাভেন্ডার ডোর পরিচয় উন্মোচনের চেষ্টা করার জন্য মামলাটি গ্রহণ করে। সংস্থাটি বংশানুক্রমিক গবেষণার জন্য তার ডিএনএ প্রোফাইল বিশ্লেষণ করতে এবং তার জাতিসত্তাঅনুমান করতে $১,৪০০ সংগ্রহ করেছিল। তারা দেখতে পায় যে ল্যাভেন্ডার ডোর চেক বংশপরিচয় রয়েছে এবং নিজের রক্ত সম্পর্কিত এক ভাইকে শনাক্ত করে যিনি পূর্ব টেক্সাসে মৃতদেহটি পাওয়ার স্থান থেকে ৩০ মাইল দূরে বাস করতেন, আগে তাঁকে বাদ দেওয়া হয়েছিল। ২০১৯  সালের জানুয়ারিতে ডিএনএ ডো প্রকল্প, এরোডিন এবং ফুল জিনোম কর্পোরেশন দলের সহযোগিতায় ঘোষণা করে যে তারা ল্যাভেন্ডার ডোকে সনাক্ত করেছে এবং বার্নেটের বিচারের পরে তার পরিচয় প্রকাশ করা হবে।   তা সত্ত্বেও ২০১৯  সালের ১১ ফেব্রুয়ারিতে তার পরিচয়  মুক্তি পায়। তার মা তাকে শিশু অবস্থায় ছেড়ে চলে গিয়েছিলেন এবং ২০০৬ সালে মারা যান; তার বাবা গৃহহীন ছিলেন। তিনি তার সৎ মায়ের সাথে একটি সময়ের জন্য বসবাস করেন এবং সর্বশেষ ফ্লোরিডার জ্যাকসনভিলে বসবাস করেন, যেখানে তিনি তার সৎ ভাইবোনদের সাথে থাকতেন। \nডড ২০০০ সালে ফ্লোরিডায় তার পরিবার ত্যাগ করেন, কিন্তু ২০০৩ সালে তাকে সর্বশেষ দেখা গিয়েছিল তিনি ভ্রমণের সুযোগের সাথে মানব পাচারের জন্য পরিচিত একটি বাড়ি বাড়ি ম্যাগাজিন-বিক্রয় দলে যোগ দিয়েছিলেন।  কর্তৃপক্ষ অনুমান করছে যে ডড কে বার্নেট ভুক্তভোগী হিসাবে নির্বাচিত করতে পারে কারণ ডড এলাকার একটি ওয়ালমার্টের গাড়ি পার্কিং স্থলে গ্রাহকদের অনুরোধ করেছিলেন।\nযেখানে ডডের মৃতদেহ সমাধিস্থ করা হয়েছিল সেখানেই তা ছেড়ে দেওয়ার সিদ্ধান্ত নেওয়া হয়েছিল, কারণ পুলিশ সদস্যরা কবরস্থানের দেখাশোনা এবং পরিচর্যা করতে বহু বছর অতিবাহিত করেছিলেন।\n২০২০ সালের ডিসেম্বরে বার্নেট ডড এবং পিয়ারসনের হত্যার জন্য দোষ স্বীকার করে এবং প্রতিটি হত্যার জন্য তাকে ৫০ বছরের কারাদণ্ড দেওয়া হয়।\n\n\n== তথ্যসূত্র =="}