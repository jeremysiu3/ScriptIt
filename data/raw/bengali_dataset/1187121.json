{"pageid": 1187121, "title": "বাস দি লিডি", "url": "https://bn.wikipedia.org/wiki?curid=1187121", "content": "বাস্তিয়ান ফ্রান্সিসকাস উইলহেলমাস দি লিডি একজন ওলন্দাজ ক্রিকেটার। নেদারল্যান্ডসের ক্রিকেটার টিম দি লিডির পুত্র বাস নেদারল্যান্ডসের হয়ে ২০১৫/১৭ আইসিসি আন্তঃমহাদেশীয় কাপ চলাকালীন নামিবিয়ার বিপক্ষে ২০১৭ সালে আন্তর্জাতিক ক্রিকেটে অভিষেক করেন।\n\n\n== ক্রিকেট জীবন ==\nবাসের লিস্ট এ ক্রিকেটে অভিষেক হয় ২৯ সেপ্টেম্বর ২০১৭-এ। সেবার তিনি রয়্যাল ডাচ ক্রিকেট অ্যাসোসিয়েশন একাদশ বা কেএনসিবি একাদশের হয়ে জিম্বাবুয়ে সিলেক্ট একাদশের বিপক্ষে খেলেছিলেন।\nস্টিফেন মাইবার্গ চোট পাওয়ায় ২০১৮ আইসিসি বিশ্বকাপ বাছাইপর্ব চলাকালীন তিনি জাতীয় দলে ডাক পান। ২০১৮-তেই ২০১৮ নেদারল্যান্ডস ত্রি-দেশীয় সিরিজ চলাকালীন টি২০ দলে ডাক পান। সেখানে আয়ারল্যান্ডের বিপক্ষে তার টি২০আই অভিষেক হয় ও পরে নেপালের বিপক্ষে ওডিআই অভিষেক হয়।\n২০১৯-এ, ইউরো টি২০ স্ল্যাম প্রতিযোগিতায় তিনি রটার্ডাম রাইনোস দলের হয়ে খেলার সুযোগ পান। কিন্তু প্রতিযোগিতা বাতিল ঘোষিত হয়।\n২০২১ টি২০ বিশ্বকাপ ও ২০২২ টি২০ বিশ্বকাপে তিনি নেদারল্যান্ডসের হয়ে অবতীর্ণ হন ও ২০২২-এ প্রতিযোগিতার তৃতীয় সর্বাধিক উইকেট প্রাপক হিসেবে নির্বাচিত হন।\n২০২২-এ, ইউএই-র ইন্টারন্যাশনাল লিগ টি২০ প্রতিযোগিতায় তিনি এমআই এমিরেটস দলের হয়ে খেলার সুযোগ পান।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে বাস দি লিডি (ইংরেজি)"}