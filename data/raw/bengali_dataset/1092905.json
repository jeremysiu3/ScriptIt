{"pageid": 1092905, "title": "জেড ব্রুকস", "url": "https://bn.wikipedia.org/wiki?curid=1092905", "content": "জেড হেলেনা ব্রুকস একজন লেখক এবং আইনজীবী। তিনি নিজের আত্মজীবনীমূলক গ্রন্থ দ্য টিন সেক্স ট্রেড: মাই স্টোরি এর জন্য পরিচিত। যৌন শোষিত যুবকদের সাহায্য করা এবং তাদের মাঝে সচেতনতা বৃদ্ধির কাজে তার সক্রিয়তা রয়েছে।\n\n\n== ব্যক্তিগত জীবন ==\nব্রুকসের চারজন ভাইবোন রয়েছে। তিনি টরন্টোতে জন্মগ্রহণ করেছিলেন এবং হোলিফ্যাক্স, নোভা স্কটিয়ার ইউনিয়াক স্কয়ার এলাকায় বড় হয়েছেন। তার প্রথম গ্রন্থ “দ্য টিন সেক্স ট্রেড: মাই স্টোরি,” ২০১৭ সালের সেপ্টেম্বর মাসে প্রকাশিত হয়েছিল। ১১ বছর বয়সে, তাকে নোভা স্কটিয়ার শিশু কেয়ার সেন্টারে রাখা হয়েছিল। ব্রুকস এমন একজন লোকের সাথে পরিচিত হয়েছিলেন যিনি তার বয়ফ্রেন্ড হয়ে তাকে পনের বছর বয়সের সময় পাচার করেছিল। তিনি টরন্টো এবং মন্ট্রিয়েল এদু’স্থানে পাচার হয়েছিলেন। ব্রুকস ১৯ বছর বয়সে পাচার এবং যৌন ব্যবসা থেকে বেরিয়ে আসতে সক্ষম হয়েছিল। শৈশবে জেড ব্রুকস চরম দারিদ্র্য দ্বারা নিশপেষিত হয়েছিলেন। তার বাবা -মা কোকেইনে আসক্ত ছিল। তারা জেড ব্রুকসকে এক পরিচর্চা হোমে রাখে। পরে তাকে যৌন ব্যবসায় নিয়োগ করে। পতিতালয়ের মালিক তাকে উপভোগ করে। এ সময় জেড ব্রুকস নিজেকে প্রতারিত ও ফাঁদে বন্দী ভাবতো। পাম্প তাকে একা পেয়ে অন্য তরুণীর মতো কিশোর বয়স উপভোগ করেছিল। এরপর জেড ব্রুকস টরন্টো ও মন্ট্রিলের ম্যাসেজ পার্লার এবং স্ট্রিপ ক্লাবে অর্থের জন্য সেক্স করতে বাধ্য হয়েছিল। জেড খুব ছোটবেলা থেকেই একজন লেখক। ১১ বছর বয়সে তার কবিতা তরুণ কবিদের একটি সংকলনে প্রকাশ পেয়েছিল।\n\n\n== কর্মজীবন ==\n২০১১ সালে ব্রুকস সেক্স ইন্ডাস্ট্রি থেকে বেরিয়ে যান। এর পর তিনি টরন্টোতে যৌন নির্যাতনে শিকার ব্যক্তিদের সাহায্য করার জন্য এক এজেন্সির সাথে কাজ শুরু করেন। এ এজেন্সি যৌন নির্যাতনের শিকারদের শনাক্ত করা ও সাহায্য করার ক্ষেত্রে একটি বড় প্লাটফর্ম ছিল। তার প্রথম গ্রন্থ “দ্য টিন সেক্স ট্রেড: মাই স্টোরি,” ২০১৭ সালের সেপ্টেম্বর মাসে প্রকাশিত হয়েছিল। এ ছাড়াও রেনেগেড: টিন সেক্স ট্রেড পার্ট টু -গ্রন্থে কাজ করছেন। ব্রুকস ২০১৯ সালে পিকটো কাউন্টির মানব পাচার বিষয়ক সিম্পোজিয়ামে অংশ গ্রহণ করেছিলেন। ব্রুকস ২০২১ সালে নোভা স্কটিয়ার রিসোর্স সেন্টারে শিশু এবং যুবকদের যৌন সংহিংসতা সারভাইভারদের সমর্থন করে একটি অনলাইন প্রোগ্রামের মডিউল তৈরিতে সাহায্য করেছেন। জেড আইনশৃঙ্খলা রক্ষাকারী বাহিনী, শিক্ষাবিদ এবং শিশু কল্যাণ পেশাজীবীসহ ১৭০০ এরও বেশি পরিষেবা প্রদানকারীকে প্রশিক্ষণ দিয়ে সাহায্য করেছেন যাতে টরন্টোর যুবকরা গার্হস্থ্য মানব পাচারের দ্বারা প্রভাবিত না হতে পারে। জেড শত শত পরিষেবা প্রদানকারী ও যুবকদের নোভা স্কটিয়া জুড়ে মানব পাচারের বাস্তবতা সম্পর্কে শিক্ষিত করেছেন। তার জীবিত অভিজ্ঞতা ব্যবহার করে বেঁচে থাকা যৌন নির্যাতনের শিকার এবং গার্হস্থ্য যৌন পাচারের সাথে জড়িত হওয়ার ঝুঁকিতে থাকতে পারে তাদের জন্য একজন পরামর্শদাতা। তিনি ক্যাসিস ভিত্তিতে পেশাদার প্রশিক্ষণও প্রদান করেন।\n\n\n== গ্রন্থ ==\nদ্য টিন সেক্স ট্রেড: মাই স্টোরী বা কিশোর যৌন ব্যবসা: আমার গল্প (২০১৭)। তার এ উপন্যাস পাঠককে এমন এক জগতের গভীরে নিয়ে যায় যেখানে আমরা অনেকেই দেখি না যে কানাডায় গার্হস্থ্য যৌন পাচারের অন্ধকার এবং লুকানো জগত রয়েছে। তার গল্পের কিছু অংশ টরন্টোতে ঘরোয়া যৌন পাচারের উপর ভিত্তি করে টরন্টো স্টার ফিচারে স্থান পেয়েছে, যার শিরোনাম ছিল \"বিটেন, ব্র্যান্ডেড, বাইট অ্যান্ড সোল্ড\" যা ডিসেম্বর ২০১৫ পর্যন্ত চলছিল। তিনি যখন এ উপন্যাস লিখেন তখন গৃহহীন হয়ে আশ্রয়কেন্দ্রে ছিলেন। তার এ গ্রন্থে মেয়ের বয়সের আগমন, পালক পরিচর্যার জীবন, আসক্তি, গার্হস্থ্য নির্যাতন, দীর্ঘস্থায়ী অসুস্থতা এবং দারিদ্র্যের বিষয়গুলি ফুটে উটেছে। তিনি জীবন গঠনের জন্য অদম্য প্রতিকূলতা কাটিয়ে উঠতে এবং একই চ্যালেঞ্জের মুখোমুখি অন্যদের সাহায্য করার জন্য একজন মহিলার ইচ্ছার অনুসন্ধান এ উপন্যাসে করেছেন।\n\n\n== তথ্যসূত্র =="}