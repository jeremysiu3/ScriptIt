{"pageid": 1073052, "title": "ক্লেমঁ তুরপেঁ", "url": "https://bn.wikipedia.org/wiki?curid=1073052", "content": "ক্লেমঁ তুরপেঁ (ফরাসি উচ্চারণ: ​[klemɑ̃ tyʁpɛ̃], ফরাসি: Clément Turpin; জন্ম: ১৬ মে ১৯৮২) হলেন একজন ফরাসি ফুটবল রেফারি। তিনি ২০১০ সাল থেকে ফিফার তালিকাভুক্ত রেফারি এবং ২০১২ সাল থেকে উয়েফা এলিট গ্রুপের রেফারি হিসেবে কাজ করছেন।\n\n\n== রেফারি ==\nতুরপেঁ ২০১০ সালে ফিফার তালিকাভুক্ত রেফারি হয়েছিলেন। তিনি ২০১৪ এবং ২০১৮ বিশ্বকাপের বাছাইপর্বে রেফারি হিসেবে দায়িত্ব পালন করেছেন। তিনি ২০১০–১১ উয়েফা ইউরোপা লিগ থেকে উয়েফার ক্লাব প্রতিযোগিতাগুলোতে রেফারির দায়িত্ব পালন করছেন।\n২০১৬ সালের মে মাসে, তুরপেঁকে ফরাসি ফুটবল ফেডারেশন সেরা ফরাসি রেফারি হিসেবে মনোনীত করেছিল। একই বছর তিনি ফ্রান্সে উয়েফা ইউরো ২০১৬-এ ম্যাচ পরিচালনার দায়িত্ব পালন করেছিলেন এবং ব্রাজিলে অনুষ্ঠিত পুরুষদের অলিম্পিক গেমস ফুটবল প্রতিযোগিতায় পাঁচজন উয়েফা রেফারির একজন ছিলেন। পরবর্তী বছর তুরপেঁ ভারতে অনুষ্ঠিত ২০১৭ ফিফা অনূর্ধ্ব-১৭ বিশ্বকাপে রেফারির দায়িত্ব পালন করেছেন। ২০১৮ সালের ২৯শে মার্চ তারিখে, ফিফা ঘোষণা করেছিল যে তুরপেঁ রাশিয়ায় অনুষ্ঠিত ২০১৮ ফিফা বিশ্বকাপে রেফারি হিসেবে থাকবেন এবং তার সহকারী রেফারি হিসেবে সিরিল গ্রাঁগোর এবং নিকোলাস দানোসকে দায়িত্ব দেওয়া হয়েছিল।\n২০২১ সালের ২৬শে মে তারিখে, তিনি ভিয়ারিয়াল এবং ম্যানচেস্টার ইউনাইটেডের মধ্যকার ২০২১ উয়েফা ইউরোপা লিগের ফাইনাল ম্যাচটি পরিচালনা করেছেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ক্লেমঁ তুরপেঁ সম্পর্কিত মিডিয়া দেখুন।"}