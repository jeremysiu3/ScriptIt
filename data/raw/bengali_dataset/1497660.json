{"pageid": 1497660, "title": "ইসহাক পাশা", "url": "https://bn.wikipedia.org/wiki?curid=1497660", "content": "ইসহাক পাশা (উসমানীয় তুর্কি: إسحق پاشا, তুর্কি: İshak Paşa; মৃত্যু: ৩০ জানুয়ারি ১৪৮৭) ছিলেন উসমানীয় সাম্রাজ্যের একজন উজিরে আজম।\n\n\n== উৎপত্তি ==\nতুর্কি প্রাচ্যবিদ খালিল ইনালসিক বিশ্বাস করতেন যে, ইসহাক পাশা গ্রীক বা ক্রোয়েশীয় বংশোদ্ভূত ছিলেন। জার্মান প্রাচ্যবিদ ফ্রাঞ্জ বাবিঙ্গারের মতে তিনি অর্থোডক্স আলবেনীয় বা গ্রীক বংশোদ্ভূত ছিলেন। জ্যঁ-ক্লদ ফেভেরিয়াল বলেছেন যে, ইসহাক পাশা আলবেনীয় ছিলেন।\n\n\n== কর্মজীবন ==\n১৪৫১ সালে ইসহাক পাশা আনাতোলিয়ার বেইলারবে (প্রাদেশিক গভর্নর) নিযুক্ত হন। একই বছর সুলতান মুহাম্মাদ ফাতিহ তাকে তার পিতা সুলতান দ্বিতীয় মুরাদের বিধবা স্ত্রী খাদিজা খাতুনের সাথে বিয়ে দিতে বাধ্য করেন। তাদের আটজন সন্তান ছিল। তার মধ্যে পাঁচজন ছেলে এবং তিনজন মেয়ে ছিল। তার ছেলেরা হলেন হালিল বে, সাদি বে, মুস্তাফা চেলেবি, পিরি চেলেবি ও ইব্রাহিম বে এবং মেয়েরা হলেন হাফসা হাতুন, ফাহরুনিসা হাতুন ও শাহজাদী খাতুন।\nউজিরে আজম হিসাবে তাঁর প্রথম মেয়াদ ছিল মুহাম্মাদ ফাতিহের রাজত্বকালে। এই সময়ে তিনি ওঘুজ তুর্কি জনগণকে তাদের আনাতোলিয়ার শহর আকসারায় থেকে কনস্টান্টিনোপলে স্থানান্তরিত করেছিলেন। যাতে শহরটি জনবহুল হয়। শহরের যে জায়গায় অভিবাসীদের বসতি স্থাপন করা হয়েছিল তা এখন আকসারায় নামে পরিচিত।\nতার দ্বিতীয় মেয়াদ ছিল সুলতান দ্বিতীয় বায়েজীদের শাসনামলে। তিনি ১৪৮৭ সালের ৩০ জানুয়ারী থেসালোনিকিতে মারা যান।\n\n\n== কাল্পনিক চরিত্র ==\nআলেভ এলমাস ১৯৫১ সালে ইস্তাম্বুলুন ফেতিহ চলচ্চিত্রে ইসহাক পাশা চরিত্রে অভিনয় করেন।\nইলমাজ বাবাতুর্ক ২০১২ সালের ফেতিহ ১৪৫৩ চলচ্চিত্রে ইসহাক পাশা চরিত্রে অভিনয় করেন।\n\n\n== আরও দেখুন ==\nইসহাক পাশা প্রাসাদ\nউসমানীয় উজিরে আজমদের তালিকা\n\n\n== তথ্যসূত্র ==\n\n\n== আরও পড়ুন ==\nDanişmend, İsmail Hâmi (1961), Osmanlı Devlet Erkânı, İstanbul:Türkiye Yayınevi.\nTektaş, Nazım (2002), Sadrazamlar-Osmanlı'da İkinci Adam Saltanatı, İstanbul:Çatı Kitapları."}