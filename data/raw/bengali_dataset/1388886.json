{"pageid": 1388886, "title": "আজাদ (১৯৫৫-এর চলচ্চিত্র)", "url": "https://bn.wikipedia.org/wiki?curid=1388886", "content": "আজাদ এস. এম. শ্রীরামুলু নাইডু প্রযোজিত ও পরিচালিত ১৯৫৫ সালের ভারতীয় হিন্দি ভাষার মারপিটধর্মী হাস্যরসাত্মক চলচ্চিত্র। এটি পরিচালক নাইডুর নিজের ১৯৫৪ সালে তামিল ভাষায় মালাইক্কালান-এর পুনর্নির্মাণ। এতে শ্রেষ্ঠাংশে অভিনয় করেন দিলীপ কুমার ও মীনা কুমারী এবং পার্শ্ব চরিত্রে অভিনয় করেন প্রাণ, ওম প্রকাশ ও রাজ মেহরা। চলচ্চিত্রটির সঙ্গীতায়োজন করেন সি. রামচন্দ্র।\n১৯৫৫ সালের ১লা জুলাই মুক্তিপ্রাপ্ত চলচ্চিত্রটি সে বছরের দ্বিতীয় সর্বোচ্চ আয়কারী হিন্দি চলচ্চিত্র এবং সেই দশকের অন্যতম ব্যবসাসফল চলচ্চিত্র। চলচ্চিত্রটি ৩য় ফিল্মফেয়ার পুরস্কারে শ্রেষ্ঠ চলচ্চিত্র, শ্রেষ্ঠ অভিনেতা (দিলীপ), শ্রেষ্ঠ অভিনেত্রী (মীনা) ও শ্রেষ্ঠ সঙ্গীত পরিচালক (রামচন্দ্র) বিভাগে চারটি মনোনয়ন লাভ করে এবং দিলীপ কুমার শ্রেষ্ঠ অভিনেতা বিভাগে পুরস্কার অর্জন করেন।\n\n\n== অভিনয়শিল্পীদল ==\nদিলীপ কুমার - কুমার / আজাদ / আবদুল রহিম খান\nমীনা কুমারী - শোভা\nপ্রাণ - সুন্দর\nওম প্রকাশ - হেড কনস্টেবল মোতিলাল\nরাজ মেহরা - সাব ইনস্পেক্টর\nরনধীর - কেদারনাথ\nবদ্রি প্রসাদ - চরনদাস\nএস. নাজির - চন্দর\nমুরাদ - জরিগদার\nরমেশ সিনহা, বালাম, নিসার - আজাদের লোক\nঅচলা সচদেব - শান্তা\nশাম্মী - জনকী\nদীপা - পারো\nসাঈ - চন্দা\nসুব্বুলক্ষ্মী - গোপী\n\n\n== সঙ্গীত ==\nআজাদ চলচ্চিত্রের সঙ্গীতায়োজন করেন সি. রামচন্দ্র এবং গানের গীত লিখেন রাজেন্দ্র কৃষ্ণন। লেখক, সঙ্গীত বিশেষজ্ঞ ও চলচ্চিত্র সমালোচক রাজেশ সুব্রাহ্মণ্যম বলেন, নওশাদকে শুরুতে এই চলচ্চিত্রের সঙ্গীতায়োজন করার প্রস্তাব দেওয়া হয়। কিন্তু নাইডু তাকে এক মাসের মধ্যে সঙ্গীতায়োজন সমাপ্ত করতে বলতে তিনি এই প্রস্তাব ফিরিয়ে দেন। এরপর রামচন্দ্র এই চলচ্চিত্রের সঙ্গীতায়োজনের জন্য চুক্তিবদ্ধ হন এবং রেকর্ড সময়ের মধ্যে গানগুলোর সুর করেন। এই চলচ্চিত্রের জনপ্রিয় গানের মধ্যে রয়েছে লতা ও ঊষা মঙ্গেশকরের গাওয়া \"আপলাম চাপলাম\" ও লতার গাওয়া \"না বোলে না বোলে\"।\n\nসকল গানের গীতিকার রাজেন্দ্র কৃষ্ণন; সকল গানের সুরকার সি. রামচন্দ্র।\n\n\n== পুরস্কার ও মনোনয়ন ==\n৩য় ফিল্মফেয়ার পুরস্কার, ১৯৫৬\nজয়: শ্রেষ্ঠ অভিনেতা - দিলীপ কুমার\nমনোনীত: শ্রেষ্ঠ চলচ্চিত্র - আজাদ\nমনোনীত: শ্রেষ্ঠ অভিনেত্রী - মীনা কুমারী\nমনোনীত: শ্রেষ্ঠ সঙ্গীত পরিচালক - সি. রামচন্দ্র\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে আজাদ   (ইংরেজি)"}