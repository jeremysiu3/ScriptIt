{"pageid": 1113298, "title": "অরল্যান্ডো আন্তর্জাতিক বিমানবন্দর", "url": "https://bn.wikipedia.org/wiki?curid=1113298", "content": "অরল্যান্ডো আন্তর্জাতিক বিমানবন্দর (আইএটিএ: এমসিও, আইসিএও: কেএমসিও, এফএএ এলআইডি: এমসিও) ফ্লোরিডার অরল্যান্ডো শহরের একটি প্রধান সরকারি বিমানবন্দর, যা ডাউনটাউন অরল্যান্ডো থেকে ৬ মাইল (১০ কিমি) দক্ষিণ-পূর্বে অবস্থিত। এটি ২০১৯ সালে ৫,০৬,১৩,০৭২ জন যাত্রী পরিচালনা করেছিল, যা এটিকে ওই বছরে রাজ্যের ব্যস্ততম বিমানবন্দর ও মার্কিন যুক্তরাষ্ট্রের দশম ব্যস্ততম বিমানবন্দরে পরিণত করেছিল। বিমানবন্দর কোড \"এমসিও\" বিমানবন্দরের প্রাক্তন নাম ম্যাককয় এয়ার ফোর্স বেস থেকে নেওয়া হয়েছে, যা ভিয়েতনাম যুদ্ধের সমাপ্তির পর সামরিক বাহিনীর আকার বা উপস্থিতি হ্রাসের (একটি সাধারণ সামরিক ড্রডাউন) অংশ হিসাবে ১৯৭৫ সালে বন্ধ করা হয়েছিল।\nবিমানবন্দরটি সিলভার এয়ারওয়েজের একটি কেন্দ্র, জেটব্লু, সাউথওয়েস্ট এয়ারলাইন্স ও স্পিরিট এয়ারলাইন্সের জন্য একটি ক্রজক্রম কার্যক্রম ঘাঁটি (অপারেটিং বেস), সেইসঙ্গে ফ্রন্টিয়ার এয়ারলাইন্সের জন্য একটি মনোনিবেশ শহর হিসাবে কাজ করে। সাউথওয়েস্ট হল বিমানবন্দরের যাত্রী বহনের বৃহত্তম বাহক। বিমানবন্দরটি মধ্য-ফ্লোরিডা অঞ্চলের জন্য একটি প্রধান আন্তর্জাতিক প্রবেশদ্বার, যেখানে ৪৪ টি বিমানসংস্থার দৈনিক ৮৫০ টিরও বেশি উড়ান রয়েছে। বিমানবন্দরটি ১৩৫ টি অভ্যন্তরীণ ও আন্তর্জাতিক গন্তব্যে পরিষেবা প্রদান করে। ১২,৬০০ একর (৫,১০০ হেক্টর) জুড়ে বিস্তৃত এমসিও হল ভূমির পরিপ্রেক্ষিতে মার্কিন যুক্তরাষ্ট্রের বৃহত্তম বাণিজ্যিক বিমানবন্দরসমূহের মধ্যে একটি। উপরন্তু, বিমানবন্দরটি ইউনাইটেড এয়ারলাইন্সের জন্য একটি রক্ষণাবেক্ষণ ঘাঁটি। বিমানবন্দরটি ২০০৭ সাল পর্যন্ত ডেল্টা এয়ার লাইনের একটি কেন্দ্র ছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}