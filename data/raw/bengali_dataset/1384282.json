{"pageid": 1384282, "title": "ইয়েক হাব্বেহ কান্দ", "url": "https://bn.wikipedia.org/wiki?curid=1384282", "content": "ইয়েক হাব্বেহ কান্দ (ফার্সি: یک حبه قند) হল সাইয়্যেদ রেজা মীর-কারিমি পরিচালিত ২০১১ সালে মুক্তি প্রাপ্ত একটি ইরানী নাট্যধর্মী চলচ্চিত্র। ৮ অক্টোবর ২০১১-এ বুসান আন্তর্জাতিক চলচ্চিত্র উৎসবে এর ওয়ার্ল্ড প্রিমিয়ার হয়েছিল।\n২৪ সেপ্টেম্বর ২০১২, ছবিটি ৮৫তম একাডেমি পুরস্কারে সেরা বিদেশী ভাষার চলচ্চিত্র বিভাগে অস্কারের জন্য ইরানী এন্ট্রি হিসাবে নির্বাচিত হয়েছিল।, একই দিনে, ইরানের সরকার-নিয়ন্ত্রিত সিনেমা সংস্থার প্রধান ইউটিউবে ইনোসেন্স অফ মুসলিমস শিরোনামের একটি ভিডিওর কারণে অস্কার বয়কটের আহ্বান জানিয়েছিলেন যেটা মার্কিন যুক্তরাষ্ট্র থেকে প্রকাশিত হয়েছিল। রয়টার্স জানায়, ইরানের সংস্কৃতি ও ইসলামিক গাইডেন্স মন্ত্রী মোহাম্মদ হোসেইনি ইরান বয়কট করবে বলে নিশ্চিত করেছেন। \n\n\n== পটভূমি ==\nএই মুভিতে দুটি সমসাময়িক গল্প রয়েছে: মূল প্লটটি পাসন্দিদেহকে কেন্দ্র করে এবং একটি উপপ্লট হরমোজকে কেন্দ্র করে। মূল প্লটটি একটি অত্যন্ত ঐতিহ্যবাহী ইরানী পরিবারের জীবনের একটি দিন বর্ণনা করা হয়েছে। পরিবারের ছোট মেয়ে পসন্দিদেহ তার মা, তার বৃদ্ধ চাচা এবং চাচির সাথে থাকে। তারা গ্রামের একটি পুরনো বাড়িতে থাকে। শীঘ্রই তার এক পারিবারিক বন্ধুর নাতিকে বিয়ে করার কথা রয়েছে, যে বিদেশে পড়াশোনা করছে। পসন্দিদেহের বিয়ের জন্য ইতিমধ্যেই সবকিছু ঠিক করা হয়েছে, এবং তার বোনেরা একে একে পুরনো বাড়িতে আসে বিয়ের অনুষ্ঠানে যোগ দেওয়ার জন্য।\nএদিকে, পাসন্দিদেহের বোনের স্বামী হরমোজ সম্প্রতি কারাগার থেকে মুক্তি পেয়েছে। পাসন্দিদেহের আরেক বোনের স্বামী হামিদের সহায়তায় তিনি একটি গুপ্তধন খোঁজার চেষ্টা করেন। তারা বিশ্বাস করে যে এটি পাসান্দিদেহের বাড়িতে কোথাও মাটির নিচে পুতে রাখা আছে এবং সেটির খুজে বিয়ের অনুষ্ঠান চলাকালীন সময় তারা লুকিয়ে সেটির খুজ করতে থাকে।\n\n\n== অভিনয়শিল্পী ==\nশামসির চরিত্রে পুনেহ আবদোলকারিম-জাদেহ\nঘাসেম চরিত্রে আমির হোসেন আরমান\nহজ নাসেরের চরিত্রে ফরহাদ আসলানি\nচাচার স্ত্রীর চরিত্রে শামসি ফজলুল্লাহি\nহামিদের চরিত্রে হেদায়েত হাশেমী\nহরমোজের চরিত্রে আসগর হেম্মত\nপাসন্দিদেহ চরিত্রে নেগার জাভেরিয়ান\nজাফরের চরিত্রে রেজা কিয়ানিয়ান\nবরের আত্মীয় হিসাবে বারান কোসারি\nডাক্তার হিসেবে রোহুল্লাহ মফিদী\nমাসুমেহ চরিত্রে পরিভাস নাজারিয়েহ\nচাচা ইজ্জাতোলাহ চরিত্রে সাইদ পুরসমিমি\nআজম চরিত্রে রিমা রামিনফার\n\n\n== পুরস্কার এবং প্রশংসা ==\nইরান সিনেমা উদযাপন :\nজিতেছে: সেরা পোস্টার\nমনোনীত: শ্রেষ্ঠ চলচ্চিত্র ( রেজা মিরকারিমি ), শ্রেষ্ঠ পরিচালক (মিরকারিমি), শ্রেষ্ঠ অভিনেতা ( সাঈদ পুরসামিমি )\nফজর চলচ্চিত্র উৎসব 2011 : সেরা কস্টিউম ডিজাইন (মনোনীত)\nফজর চলচ্চিত্র উৎসব 2011 : সেরা সাউন্ডবোর্ড (বাহমান আরদালান, মনোনীত)\nফজর চলচ্চিত্র উৎসব 2011 : শ্রেষ্ঠ অভিনেত্রী ( রিমা রামিনফার, মনোনীত)\n\n\n== তথ্যসূত্র =="}