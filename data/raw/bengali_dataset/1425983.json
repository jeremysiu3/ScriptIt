{"pageid": 1425983, "title": "শোভনা রানাডে", "url": "https://bn.wikipedia.org/wiki?curid=1425983", "content": "শোভনা রানাডে (জন্ম ২৬শে অক্টোবর ১৯২৪) একজন ভারতীয় সমাজকর্মী এবং গান্ধীবাদী, যিনি নিঃস্ব নারী ও শিশুদের প্রতি তাঁর সেবার জন্য পরিচিত। সমাজে তাঁর সেবার জন্য ভারত সরকার তাঁকে ২০১১ সালে তৃতীয় সর্বোচ্চ বেসামরিক পুরস্কার - পদ্মভূষণ -  দিয়ে সম্মানিত করে।\n\n\n== জীবনী ==\n\nশোভনা রানাডে ১৯২৪ সালে বোম্বে প্রেসিডেন্সির পুনায় জন্মগ্রহণ করেন। তাঁর জীবনের মোড় আসে ১৯৪২ সালে, যখন তিনি ১৮ বছর বয়সে পুনার আগা খান প্রাসাদে মহাত্মা গান্ধীর সাথে দেখা করেছিলেন। এর পর তরুণ শোভনা তাঁর বাকি জীবন গান্ধীবাদী আদর্শ গ্রহণ করেছিলেন।\nশোভনা রানাডের জীবন নিঃস্ব নারী ও শিশুদের জন্য নিবেদিত ছিল। তাঁর সামাজিক কর্মজীবন একটি মোড় নেয়, ১৯৫৫ সালে, যখন তিনি আসামের উত্তর লখিমপুরে যান এবং বিনোবা ভাবের সাথে একটি পদযাত্রায় (ওয়াকাথন) যোগ দেন। সেই অঞ্চলে তিনি মৈত্রেয়ী আশ্রম এবং প্রথম একটি শিশু কল্যাণ কেন্দ্র শিশু নিকেতন স্থাপনে সহায়তা করেন। তিনি আদিম জাতি সেবা সংঘ প্রচারণাও শুরু করেছিলেন। এটি চরকা বুননের বিষয়ে নাগা মহিলাদের প্রশিক্ষণ দেওয়ার জন্য একটি প্রোগ্রাম।\n১৯৭৯ সালে, তিনি পুনে ফিরে আসেন এবং আগা খান প্রাসাদে গান্ধী ন্যাশনাল মেমোরিয়াল সোসাইটি এবং মহিলাদের প্রশিক্ষণের জন্য একটি ইনস্টিটিউট প্রতিষ্ঠা করতে সহায়তা করেন।\n১৯৯৮ সালে, শোভনা রানাডে, গান্ধী ন্যাশনাল মেমোরিয়াল সোসাইটির তত্ত্বাবধানে, কস্তুরবা মহিলা খাদি গ্রামোদ্যোগ বিদ্যালয় প্রতিষ্ঠা করেন। এটি দরিদ্র মহিলাদের জন্য একটি প্রতিষ্ঠান, যেখানে তাঁদের ২০টি গ্রাম্য ব্যবসা এবং দক্ষতার প্রশিক্ষণ দেওয়া হয়।\nতিনি মহারাষ্ট্রে একটি এসওএস শিশুদের গ্রাম শুরু করেছিলেন, যার নাম বালগ্রাম মহারাষ্ট্র। এটি এখন বর্ধিত হয়ে ১৬০০ অনাথ শিশুকে আশ্রয় দিয়েছে। হারম্যান মেইনার সোশ্যাল সেন্টারটি শোভনা রানাডে দ্বারা প্রতিষ্ঠিত এবং পুনের শিবাজিনগরে অবস্থিত। এটি একটি শিশু আশ্রম, যেটি পথশিশুদের পুনর্বাসন এবং শিক্ষার জন্য নিবেদিত, এখানে ১১২ জন ছেলে এবং ১৩৮ জন মেয়ে আশ্রয় পেয়েছে।\nআরেকটি শিশু কল্যাণ প্রকল্প ছিল বালগৃহ এবং বালসদন, যে দুটি রানাডে পুনের সাসওয়াদে প্রতিষ্ঠা করেন। এই কেন্দ্রগুলি এখন ৬০ জন অসহায় মেয়েকে আশ্রয় দিয়েছে। শোভনা রানাডে গান্ধী ন্যাশনাল মেমোরিয়াল সোসাইটির মাধ্যমে গঙ্গা বাঁচাও আন্দোলন-এ গঙ্গা নদীকে দূষণ থেকে বাঁচানোর অভিযানের সাথেও জড়িত ছিলেন।\nশোভনা রানাডে পুনেতে থাকেন এবং আগা খান প্রাসাদকে কেন্দ্র করে তাঁর কার্যক্রমের দেখাশোনা করেন।\n\n\n== কর্মজীবনে পদে অধিষ্ঠিত ==\nট্রাস্টি – কস্তুরবা গান্ধী ন্যাশনাল মেমোরিয়াল ট্রাস্ট (কেজিএনএমটি)\nট্রাস্টি – গান্ধী স্মারক নিধি\nট্রাস্টি – বলগ্রাম মহারাষ্ট্র\nসেক্রেটারি- গান্ধী ন্যাশনাল মেমোরিয়াল সোসাইটি\nচেয়ারপার্সন - অল ইণ্ডিয়া কমিটি অফ ইরাডিকেশন অফ ইললিটারেসি অ্যামঙ্গ উইমেন (এআইসিইআইডব্লিউ)\nবোর্ড সদস্য – এসওএস চিলড্রেনস ভিলেজ – দিল্লি\nসভাপতি – সর্বভারতীয় মহিলা সম্মেলন\nচেয়ারপার্সন - মহারাষ্ট্রের ভূদান গ্রাম দান বোর্ড\n\n\n== পুরস্কার ও সম্মাননা ==\nপদ্মভূষণ – ২০১০\nযমুনালাল বাজাজ পুরস্কার - ২০১১\nরিলায়েন্স ফাউন্ডেশন – সিএনএন আইবিএন রিয়েল হিরোস ২০১২ আজীবন অর্জন পুরস্কার\nরবীন্দ্রনাথ ঠাকুর পুরস্কার\nরাজীব গান্ধী মানব সেবা পুরস্কার – ২০০৭\nপ্রাইড অফ পুনে পুরস্কার – পুনে বিশ্ববিদ্যালয়\nশিশু কল্যাণ কাজের জন্য জাতীয় পুরস্কার – ১৯৮৩\nমহাত্মা গান্ধী পুরস্কার\n\n\n== আরও দেখুন ==\n\nগান্ধী স্মারক নিধি\n\n\n== তথ্যসূত্র ==\n\n\n== আরও পড়ুন ==\nরানাডে, শোভনা (২০০৮)। \"স্যার রিচার্ড অ্যাটেনবরো - গান্ধী ক্লাসিক চলচ্চিত্রের স্রষ্টা,\"। ১১ জানুয়ারি ২০২২ তারিখে মূল থেকে আর্কাইভ করা। সংগ্রহের তারিখ ২৩ ফেব্রুয়ারি ২০২৪। \nটেমপ্লেট:Jamnalal Bajaj Award winners"}