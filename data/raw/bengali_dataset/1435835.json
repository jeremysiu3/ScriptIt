{"pageid": 1435835, "title": "অ্যাগনেস মরলে ক্লিভল্যান্ড", "url": "https://bn.wikipedia.org/wiki?curid=1435835", "content": "অ্যাগনেস মরলে ক্লিভল্যান্ড ছিলেন একজন আমেরিকান লেখক এবং গবাদি পশুপালক যিনি নিউ মেক্সিকো এবং ক্যালিফোর্নিয়ায় থাকতেন। ১৯ শতকের শেষের দিকে নিউ মেক্সিকো খামারে বেড়ে ওঠা সম্পর্কে তার বই, নো লাইফ ফর এ লেডি, একটি বেস্ট সেলার বই ছিল। তিনি রাজনীতি ও সাংবাদিকতার পাশাপাশি জনসাধারণের বক্তব্যে এবং মহিলা ক্লাবের সংগঠক হিসেবে সক্রিয় ছিলেন।\n\n\n== প্রাথমিক জীবন ==\nঅ্যাগনেস মর্লে ছিলেন রেলপথ প্রকৌশলী উইলিয়াম রেমণ্ড মরলে এবং লেখক অ্যাডা ম্যাকফারসন মরলের সবচেয়ে বড় সন্তান। তার ভাইবোন ছিলেন উইলিয়াম রেমণ্ড মরলে, জুনিয়র এবং অ্যাডা লোরা লোরাইন মরলে। কোলফ্যাক্স কাউন্টি যুদ্ধের সময় তাদের বাবা ম্যাক্সওয়েল ল্যাণ্ড গ্রান্ট অ্যাণ্ড রেলওয়ে কোম্পানির ইঞ্জিনিয়ারিংয়ের ছিলেন। তার বাবার মৃত্যুর পর, তার মা আবার বিয়ে করেন এবং পরিবারটি নিউ মেক্সিকোর দাতিলের কাছে অবস্থিত প্রত্যন্ত খামারভূমিতে চলে যায়।\n\n\n== শিক্ষা ==\nমরলে ফিলাডেলফিয়া এবং অ্যান আর্বরের হাই স্কুলে এবং স্ট্যানফোর্ড ইউনিভার্সিটির কলেজে পড়াশোনা করেছেন। স্ট্যানফোর্ড ইউনিভার্সিটির কলেজে তিনি মহিলাদের বাস্কেটবল দলে গার্ড হিসেবে খেলেছেন। ১৮৯৬ সালে, তিনি প্রথম আন্তঃ-কলেজিয়েট মহিলা ক্রীড়া ইভেন্টে ছিলেন। ম্যাচটি ছিল স্ট্যানফোর্ড মহিলা বাস্কেটবল দল বনাম ক্যালিফোর্নিয়া বিশ্ববিদ্যালয় বাস্কেটবল দল। সেখানে ৫০০ জন মহিলা উপস্থিত ছিলেন; আর্মোরি হলে অনুষ্ঠিত গেমটিতে কোন পুরুষদের প্রবেশের অনুমতি দেওয়া হয়নি। তিনি ১৯০০ সালে স্ট্যানফোর্ড থেকে স্নাতক হন।\n\n\n== কর্মজীবন ==\nমরলে ক্যালিফোর্নিয়া রাইটার্স ক্লাবের একজন প্রাথমিক সদস্য এবং সংগঠক ছিলেন। তিনি ইউজিন ম্যানলভ রোডসের সাথে বেশ কয়েকটি গল্প এবং নিবন্ধ লিখেছেন। তিনি ন্যাশনাল অর্গানাইজেশন অফ রিপাবলিকান উইমেন অ্যাণ্ড প্রো আমেরিকার স্থানীয় অধ্যায়ের প্রধান ছিলেন এবং ক্যালিফোর্নিয়া ফেডারেশন অফ উইমেন ক্লাবের প্রধান ছিলেন।\nতার বই নো লাইফ ফর এ লেডি ১৯৪১ সালে প্রকাশিত হয়েছিল। এটি একটি প্রকাশক পুরস্কার জিতেছিল এবং সমালোচকদের দ্বারা প্রশংসিত হয়েছিল। এটি দ্বিতীয় বিশ্বযুদ্ধের সময় মার্কিন সশস্ত্র বাহিনীর জন্য একটি বিশেষ সংস্করণে প্রকাশিত হয়েছিল।\n\n\n== বিয়ে ও সন্তান ==\n১৮৯২ সালে, কিশোর বয়সে, মেসন চেজ নামক এক ব্যক্তিকে মরলে বিয়ে করেছিলেন।\n\n১৮৯৯ সালে মরলে বিয়ে করেন নিউটন ক্লিভল্যান্ডকে। তারা প্রায়শই নিউ মেক্সিকোতে থাকতেন। তাদের চারটি সন্তান ছিলঃ নরম্যান ক্লিভেল্যান্ড, লরেন (কেফার) ল্যাভেন্ডার, (অ্যাগনেস) মর্লি ক্লিভেল্যান্ড এবং মেরি ক্লিভেল্যান্ড ওহলার্স।\n\n\n== প্রকাশিত রচনা ==\nওয়েস্ট উইন্ডস-এ প্রকাশিত দ্য গ্রেটেস্ট অফ দিস শর্ট ফিকশন : ক্যালিফোর্নিয়ার বুক অফ ফিকশন। সান ফ্রান্সিসকো: পল এল্ডার অ্যান্ড কোম্পানি, ১৯১৪\nআমেরিকান প্রাইমার, ১৯৩১\nনো লাইফ ফর আ লেডি, ১৯৪১\nশয়তানের স্বর্গ: লুসিয়েন ম্যাক্সওয়েল থেকে ফ্রেড ল্যাম্বার্ট পর্যন্ত, ১৯৫২\nনিউ মেক্সিকো বিশ্ববিদ্যালয় এবং নিউ মেক্সিকো স্টেট ইউনিভার্সিটি লাইব্রেরিতে মরলে ক্লিভল্যান্ডের গবেষণাপত্রের সংগ্রহ রয়েছে।\n\n\n== তথ্যসূত্র ==\n\n\n== আরও পড়ুন ==\nGray, Dorothy (১৯৭৬)। Women of the West। Les Femmes Pub। আইএসবিএন 0890879117। \n\n\n== বহিঃসংযোগ ==\nদ্য প্রোডিগাল ক্যাল্ফ, যা অ্যাগনেস মরলে ক্লিভল্যান্ড এবং ইউজিন ম্যানলভ রোডসের লিখিত একটি গল্প।"}