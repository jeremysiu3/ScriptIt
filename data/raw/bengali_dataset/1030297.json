{"pageid": 1030297, "title": "মিয়ানমার জাতীয় ফুটবল দল", "url": "https://bn.wikipedia.org/wiki?curid=1030297", "content": "মিয়ানমার জাতীয় ফুটবল দল (বর্মী: မြန်မာ့လက်ရွေးစင်အမျိုးသားအသင်း) হচ্ছে আন্তর্জাতিক ফুটবলে মিয়ানমারের প্রতিনিধিত্বকারী পুরুষদের জাতীয় দল, যার সকল কার্যক্রম মিয়ানমারের ফুটবলের সর্বোচ্চ নিয়ন্ত্রক সংস্থা মিয়ানমার ফুটবল ফেডারেশন দ্বারা নিয়ন্ত্রিত হয়। এই দলটি ১৯৫২ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৫০ সালের ১৭ই ফেব্রুয়ারি তারিখে, মিয়ানমার প্রথমবারের মতো আন্তর্জাতিক খেলায় অংশগ্রহণ করেছে; হংকংয়ে অনুষ্ঠিত উক্ত ম্যাচে মিয়ানমার হংকংয়ের কাছে ৫–২ গোলের ব্যবধানে পরাজিত হয়েছে।\n৫০,০০০ ধারণক্ষমতাবিশিষ্ট থুয়ুন্না স্টেডিয়ামে এশীয় সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মিয়ানমারের ইয়াঙ্গুনে অবস্থিত। বর্তমানে এই দলের ম্যানেজারের দায়িত্ব পালন করছেন অঁতোয়ান হে এবং অধিনায়কের দায়িত্ব পালন করছেন সুখোথাইয়ের রক্ষণভাগের খেলোয়াড় জাও মিন তুন।\nমিয়ানমার এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে মিয়ানমার এপর্যন্ত মাত্র ১ বার অংশগ্রহণ করেছে, উক্ত প্রতিযোগিতায় তাদের সাফল্য হচ্ছে ১৯৬৮ এএফসি এশিয়ান কাপের রানার-আপ হওয়া। এছাড়াও, এএফসি চ্যালেঞ্জ কাপে মিয়ানমারের সেরা সাফল্য হচ্ছে চতুর্থ স্থান অর্জন করা।\nজাও মিন তুন, ডেভিড তান, ইয়ান অং কোয়াও, মিও লাইং উইন এবং কিয়াও কো কোর মতো খেলোয়াড়গণ মিয়ানমারের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৬ সালের এপ্রিল মাসে প্রকাশিত র‌্যাঙ্কিংয়ে মিয়ানমার তাদের ইতিহাসে সর্বোচ্চ অবস্থান (৯৭তম) অর্জন করে এবং ২০১২ সালের আগস্ট মাসে প্রকাশিত র‌্যাঙ্কিংয়ে তারা ১৮২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মিয়ানমারের সর্বোচ্চ অবস্থান হচ্ছে ৩২তম (যা তারা ১৯৭৩ সালে অর্জন করেছিল) এবং সর্বনিম্ন অবস্থান হচ্ছে ১৯১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মিয়ানমার জাতীয় ফুটবল দল  ওয়েব্যাক মেশিনে আর্কাইভকৃত ২৮ জুন ২০১৮ তারিখে (ইংরেজি)\nএএফসি-এ মিয়ানমার জাতীয় ফুটবল দল (ইংরেজি)"}