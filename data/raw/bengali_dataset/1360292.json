{"pageid": 1360292, "title": "গ্রিনমন্ত্র টেকনোলজিস", "url": "https://bn.wikipedia.org/wiki?curid=1360292", "content": "গ্রিনমন্ত্র টেকনোলজিস (বাংলা অর্থ: সবুজমন্ত্র প্রযুক্তিসমূহ) হলো একটি পরিচ্ছন্নতা কাজের প্রযুক্তি কোম্পানি যেটি ভোক্তা ও শিল্প পর্যায়ে ব্যবহৃত প্লাস্টিক পুনর্নবীকরণ করার পর তা হতে মূল্যবান সংশ্লেষক মোমসমূহ (value-added synthetic waxes) এবং পলিমার তৈরি করে থাকে। এই পণ্যগুলি ঘরের ছাদ তৈরী ও অবকাঠামো পাকাকরণ, প্লাস্টিক প্রক্রিয়াকরণ এবং প্লাস্টিক কম্পোজিট সহ বিভিন্ন ক্ষেত্রে ব্যবহৃত হয়। কোম্পানিটি \" আপ-সাইক্লিং \" রিসাইকেল বা পুনর্নবীকরণ করা প্লাস্টিককে বিশেষ উপকরণে পরিণত করার কাজ করতে উৎসাহী, যা প্লাস্টিকের জন্য আরও বৃত্তাকার অর্থনীতি বা টেকসই অর্থনীতি তৈরি করতে চাচ্ছে, যেখানে সেগুলি আবর্জনা হিসেবে ফেলে রেথে আবর্জনাভূমি তৈরী করার পরিবর্তে উপকারীভাবে পুনঃব্যবহার করা হবে।\n\n\n== পটভূমি ==\nগ্রিনমন্ত্র টেকনোলজিস একটি মালিকানাধীন থার্মো-ক্যাটালিটিক সিস্টেম এবং পেটেন্ট উৎপাদন প্রক্রিয়া ব্যবহার করে পুনর্ব্যবহৃত প্লাস্টিক, যেমন: বাজারের ব্যাগ, ফিল্ম, বোতল, ক্যাপ এবং ঢাকনা, স্ট্র, প্যাকেজিং এবং কার্পেট ফাইবারকে  মূল্যবান সংশ্লেষক মোম, পলিমার সংযোজন এবং অন্যান্য বিশেষ রাসায়নিক পদার্থে রূপান্তরিত করে। কোম্পানির শেষ পণ্য সেরানোভাস নামে বিক্রি হয়। এটি হল পলিথিন এবং পলিপ্রোপিলিন অ্যাডিটিভ যা নির্দিষ্ট কর্মক্ষমতা প্রয়োজনীয়তা পূরণের জন্য রীতিমত পরিবর্তন করতে পারে। এই পণ্যগুলি ছাদ তৈরী ও পাকাকরণ, প্লাস্টিক প্রক্রিয়াকরণ, প্লাস্টিক কম্পোজিট এবং অন্যান্য ক্ষেত্রের জন্য পিচ পরিবর্তনে ব্যবহার করা যেতে পারে। কোম্পানির সদর দপ্তর এবং উৎপাদন কার্যক্রম মূল দপ্তর কানাডার  অন্টারিও রান্টফোর্ড এ অবস্থিত।\n২০১৭ সালে কোম্পানি একটি সহযোগী প্রযুক্তির বিকাশের ঘোষণা করেছে যা পলিস্টাইরিনকে কালি, আবরণ এবং নিরোধক সহ অনন্য স্টাইরেনিক পলিমারে রূপান্তরিত করে। গ্রিনমন্ত্র  ২০১৮ সালে এই প্রযুক্তির জন্য একটি প্রদর্শনী প্ল্যান্ট নির্মাণ শুরু করে যা ২০১৯ সালে সম্পূর্ণ ও চালু হওয়ার কথা।\n\n\n== সংবাদ ==\n২০১৭ সালের শেষের দিকে কোম্পানি ঘোষণা করেছে যে তারা বর্জ্য পলিস্টাইরিনকে কালি গঠন এবং নিরোধক  ক্ষেত্রগুলিতে ব্যবহারের জন্য স্টইরেনিক পলিমারে রূপান্তর করার প্রযুক্তি তৈরি করেছে  এবং পলিস্টাইরিন রূপান্তরের জন্য একটি প্রদর্শনী প্ল্যান্ট তৈরি করবে। \n২০১৮ সালে কানাডার বিজনেস ডেভেলপমেন্ট ব্যাংক ঘোষণা করেছে যে এটি গ্রিনমন্ত্র টেকনোলজি এবং তিনটি উচ্চ-সম্ভাব্য ক্লিন টেকনোলজি কোম্পানিতে বিনিয়োগের জন্য অর্থায়ন করবে। \n\n\n== স্বীকৃতি ==\n২০১৬ সালে গ্রিনমন্ত্র সবুজ প্রযুক্তির জন্য আরএন্ডডি১০০ (R&D100) স্বর্ণ পদক পেয়েছে। \n২০১৭ সালে গ্রিনমন্ত্র গ্লোবাল ক্লিনটেক কর্তৃক শীর্ষ ১০০টি পরিষ্কার প্রযুক্তি সংস্থাগুলির মধ্যে একটি হিসাবে স্বীকৃতি পায়। \n২০১৭ সালে কানাডিয়ান প্লাস্টিক ইন্ডাস্ট্রি অ্যাসোসিয়েশন পরিষ্কার প্রযুক্তির জন্য গ্রীনমন্ত্রকে তার সাসটেইনেবিলিটি অ্যাওয়ার্ড দিয়ে সম্মানিত করেছে। \n২০১৭ সালে গ্রিনমন্ত্র অন্টারিও এক্সপোর্ট অ্যাওয়ার্ডস ক্লিন টেকনোলজি অ্যাওয়ার্ড জিতেছে। \n২০১৮ সালে গ্রিনমন্ত্র কানাডার ৫০০টি দ্রুত বর্ধনশীল ম্যানুফ্যাকচারিং কোম্পানীর মধ্যে একটি হিসেবে তালিকাভুক্ত হয়। \n\n\n== তথ্যসূত্র =="}