{"pageid": 1133095, "title": "নিকেলোডিয়ন (ফ্রান্স)", "url": "https://bn.wikipedia.org/wiki?curid=1133095", "content": "নিকেলোডিয়ন হচ্ছে একটি ফরাসি পে টেলিভিশন চ্যানেল যেটি ফ্রান্সে যুক্তরাষ্ট্রভিত্তিক নিকেলোডিয়নের স্থানীয় সংস্করণ হিসেবে চলছে, এবং ফ্রান্সের বাহিরে এটি সুইজারল্যান্ড, বেলজিয়াম, লুক্সেমবার্গ, মোনাকো, লেবানন, ফ্রাঙ্কোফোন আফ্রিকা, এবং হাইতির মতো বিভিন্ন ফরাসি ভাষী এলাকায় সম্প্রচার করে। নিকেলোডিয়নের দুইটি ভ্রাতৃপ্রতিম চ্যানেল আছে, যেগুলো হচ্ছে নিকেলোডিয়ন জুনিয়র এবং নিকেলোডিয়ন টিন। ফ্রাঙ্কোফোন এলাকায় চ্যানেলটি শুধু \"নিকেলোডিয়ন\" নামে ব্র্যান্ড করা, সাথে বাকি সমস্ত মার্কেটে ব্যবহৃত সাধারণ \"নিক\" ব্র্যান্ডিংটি পুরোপুরি অব্যবহৃত রয়ে যায়, যেহেতু \"নিক\" নামটি ফরাসি গালি \"নিকেয়ার\" (niquer) এর সাথে অনেক অনুরূপ।\n\n\n== ইতিহাস ==\n২০০৩ সালের ১০ জানুয়ারিতে \"এন-টুন্স\" এর নামের একটি নিকেলোডিয়ন আনুষ্ঠানিক ব্লক চালু হয় কানাল জেতে।\nনিকেলোডিয়নের ফরাসি সংস্করণ উদ্বোধনের ঘোষণা করা হয় ২০০৫ সালে, এবং সেই সালের ১৬ নভেম্বরে চ্যানেলটি সম্প্রচার শুরু করে। রাষ্ট্রীয় শিশুতোষ চ্যানেল গ্যুলির পক্ষে চ্যানেলটির ফরাসি ডিজিটাল টেরেস্ট্রিয়াল টেলিভিশনে সম্প্রচারের আবেদন সিএসএ প্রত্যাখ্যান করে। বিজ্ঞাপন এবং পণ্য বিক্রির মাধ্যমে চ্যানেলটি আয় পায়। তখন এর বাজার মূল্য ছিলো €৩০ কোটির সমান। ২০০৬ সালে কন্সোজুনিয়র দ্বারা একটি গবেষণার অনুযায়ী নিকেলোডিয়ন ছিল ফ্রান্সের সবচেয়ে জনপ্রিয় শিশুতোষ চ্যানেল ৪ থেকে ১৪ বছরের শিশুদের মধ্যে। এই সময়ে নিকেলোডিয়ন নতুন অনুষ্ঠান যেমন স্পঞ্জবব স্কয়ারপ্যান্টস্‌, অবতার: দ্য লাস্ট এয়ারবেন্ডার, এবং ডোরা দ্য এক্সপ্লোরার প্রচার করেছিলো। তারপর ২০০৭ সালের প্রথম ভাগের সময়ে নিকেলোডিয়ন এক বছরে ১১৩% এর দর্শক ভাগ বৃদ্ধি করেছে। এটির জন্য মাত পোকোরার মতো কিছু ফরাসি শিল্পী হোস্ট হিসেবে চ্যানেলে উপস্থিত হওয়া শুরু করেছে।\n২০১০ সালের ২৬ জানুয়ারিতে নিকেলোডিয়ন ফ্রান্স নতুন লোগো এবং গ্রাফিক্স প্যাকেজ গ্রহণ করে। সেই দিনে ভ্রাতৃপ্রতিম নিকেলোডিয়ন জুনিয়র সম্প্রচার শুরু করে। সেই সালের নভেম্বর মাসে চ্যানেলটি এটির পঞ্চম বার্ষিকী উদযাপন করেছে। ২০১১ সালের ২০ সেপ্টেম্বরে নিকেলোডিয়ন এটির অ্যাসপেক্ট রেশিও ৪:৩ থেকে ১৬:৯ এ পরিবর্তন করে। ২০১৩ সালের মে মাসে নিকেলোডিয়ন, ২কে গেমসের সাথে সহযোগে, ডোরা দ্য এক্সপ্লোরারের দুটি নতুন ভিডিও গেমের মুক্তির ঘোষণা দেয়।\n২০১৩ সালের ২৮ জুন থেকে ১২ জুলাইর পর্যন্ত নিকেলোডিয়ন ফ্রান্সে ছয়টি মলে \"ক্রেজি ট্যুর নিকেলোডিয়ন\" সংগঠিত করেছে। ২০১৪ সালের ৬ সেপ্টেম্বরে নিকেলোডিয়ন ফ্রান্স চ্যানেলের মূল অনুষ্ঠান, র‍্যাবিডস ইনভেশন, প্রচারিত করে।\n২০১৪ সালের ১৯ নভেম্বরে নিকেলোডিয়ন ৪টিনের উদ্বোধন হয়, যেটি কৈশোরদের লক্ষ্য করা অনুষ্ঠান প্রচারিত করে। চ্যানেলটি ২০১৭ সালে নিকেলোডিয়ন টিনে রূপান্তর করা হ​য়। ২০১৫ সালের ২২ সেপ্টেম্বরে নিকেলোডিয়ন এইচডি এর উদ্বোধন হ​য়। ২০১৬ সালের মার্চে এমটিভির টাইমশিফ্ট ফিড, এমটিভি +১, কে প্রতিস্থাপন করে নিকেলোডিয়ন +১ এর উদ্বোধন হ​য়। ২০১৯ সালে নিকেলোডিয়ন চ্যানেলগুলো ফরাসি আইএসপি তোড়ায় অন্তর্ভুক্ত করা হ​য়, এবং এগুলির কানাল+ এ এক্সক্লুসিভিটি শেষ হ​য়। ২০২১ সালের জানুয়ারিতে মরিশাস টেলিকমের মাই.টি অফারে নিকেলোডিয়ন, জে-ওয়ান, এবং কমেডি সেন্ট্রাল অন্তর্ভুক্ত করা হ​য়।\n\n\n== ভ্রাতৃপ্রতিম চ্যানেলসমূহ ==\n\n\n=== নিকেলোডিয়ন জুনিয়র ===\n\nবর্তমানে নিকেলোডিয়ন জুনিয়র হচ্ছে একটি আলাদা ২৪ ঘণ্টার জন্য প্রচারিত ডিজিটাল টেলিভিশন চ্যানেল।\n\n\n=== নিকেলোডিয়ন টিন ===\n\n২০১৪ সালের ১৯ নভেম্বরে নিকেলোডিয়ন ৪টিনের উদ্বোধন করা হ​য়, এবং এটি এইচডিতে প্রথমত মেয়েদের জন্য লাইভ-অ্যাকশন অনুষ্ঠান প্রচারিত করে। ২০১৭ সালের ২৬ আগস্টে চ্যানেলটির নাম \"নিকেলোডিয়ন টিন\" এ রূপান্তর হয়।\n\n\n=== এন-টুন্স ===\n\nএন-টুন্স ব্লকটি ২০০৩ সালে কানাল জেতে নিকটুন্স নামে সম্প্রচার শুরু করেছে। ২০০৫ সালে ব্লকটি বন্ধ করে দেওয়া হ​য়। তারপরে ২০১১ সালে ব্লকটি নিকেলোডিয়নে ফিরে আসে, এবং ২০১৫ সাল পর্যন্ত চলেছে।\n\n\n== বর্তমান অনুষ্ঠানসমূহ ==\nঅল দ্যাট\nআই অ্যাম ফ্র্যাঙ্কি\nগেম শেকারস\nটিনেজ মিউট্যান্ট নিনজা টার্টলস\nদ্য অ্যাডভেঞ্চারস অফ কিড ডেঞ্জার\nদ্য থান্ডারম্যানস\nদ্য লাউড হাউজ\nনাইট স্কোয়াড\nনিকি, রিকি, ডিকি ও ডন\nরাইজ অফ দ্য টিনেজ মিউট্যান্ট নিনজা টার্টলস\nরেইনবো বাটারফ্লাই ইউনিকর্ন কিটি\nস্কুল অফ রক\nস্পঞ্জবব স্কয়ারপ্যান্টস্‌\nহান্টার স্ট্রিট\nহে আর্নোল্ড!\nহেনরি ডেঞ্জার\n\n\n== আরও দেখুন ==\nআন্তর্জাতিক নিকেলোডিয়ন চ্যানেলের তালিকা\nনিকেলোডিয়ন সুইজারল্যান্ড, সুইজারল্যান্ডে জার্মান-ভাষার সুইস সংস্করণ\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট\nনিকেলোডিয়ন জুনিয়র ফ্রান্স"}