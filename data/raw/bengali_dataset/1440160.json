{"pageid": 1440160, "title": "ইয়োনাথান টা", "url": "https://bn.wikipedia.org/wiki?curid=1440160", "content": "ইয়োনাথান টা (জার্মান: Jonathan Tah; জন্ম: ১১ ফেব্রুয়ারি ১৯৯৬) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বায়ার লেভারকুজেন এবং জার্মানি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১১ সালে, টা জার্মানি অনূর্ধ্ব-১৬ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত জার্মানির বয়সভিত্তিক দলের হয়ে খেলার পর, তিনি ২০১৬ সালে জার্মানির হয়ে আন্তর্জাতিক পর্যায়ে অভিষেক করেছেন; জার্মানির জার্সি গায়ে তিনি এপর্যন্ত ২৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nইয়োনাথান টা ১৯৯৬ সালের ১১ই ফেব্রুয়ারি তারিখে জার্মানির হামবুর্গে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nটা জার্মানি অনূর্ধ্ব-১৬, জার্মানি অনূর্ধ্ব-১৭, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২৩ দলের হয়ে খেলার মাধ্যমে জার্মানির প্রতিনিধিত্ব করেছেন। জার্মানির বয়সভিত্তিক দলের হয়ে তিনি প্রায় ৫ বছরে ৩৮ ম্যাচে অংশগ্রহণ করে ২টি গোল করেছেন।\n২০১৬ সালের ২৬শে মার্চ তারিখে, ২০ বছর, ১ মাস ও ১৫ দিন বয়সে, ডান পায়ে ফুটবল খেলায় পারদর্শী টা ইংল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জার্মানির হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় ম্যাটস হুমেলসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৫ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ইংল্যান্ড ৩–২ গোলের ব্যবধানে জয়লাভ করেছিল। জার্মানির হয়ে অভিষেকের বছরে টা সর্বমোট ৪ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২০ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nইয়োনাথান টা – ফিফা প্রতিযোগিতার রেকর্ড (ইংরেজি) \nইয়োনাথান টা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইয়োনাথান টা  (ইংরেজি)  \nসকারবেসে ইয়োনাথান টা (ইংরেজি) \nবিডিফুটবলে ইয়োনাথান টা  (ইংরেজি)  \nইইউ-ফুটবলে ইয়োনাথান টা (ইংরেজি) \nট্রান্সফারমার্কেটে ইয়োনাথান টা (ইংরেজি) \nওয়ার্ল্ডফুটবল.নেটে ইয়োনাথান টা (ইংরেজি) \nইএসপিএন এফসিতে ইয়োনাথান টা (ইংরেজি) \nন্যাশনাল-ফুটবল-টিমস.কমে ইয়োনাথান টা (ইংরেজি)"}