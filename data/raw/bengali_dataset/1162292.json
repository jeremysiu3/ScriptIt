{"pageid": 1162292, "title": "চিম্বুক পাহাড়", "url": "https://bn.wikipedia.org/wiki?curid=1162292", "content": "চিম্বুক পাহাড় বা চিম্বুক হিল বা কালা পাহাড় বাংলাদেশের চট্টগ্রামের বান্দরবান জেলায় অবস্থিত দেশের তৃতীয় বৃহত্তম পাহাড় এবং ঐতিহাসিক স্থান। এটি গড় সমুদ্র পৃষ্ট হতে প্রায় ২৫০০ ফুট উঁচু। এটি বাংলাদেশের পাহাড়ী সৌন্দর্যের রানী এবং বাংলার দার্জিলিং নামেও বহুল পরিচিত।\n\n\n== অবস্থান ==\nচিম্বুক পাহাড় চট্টগ্রাম থেকে ৯২ কিলোমিটার এবং বান্দরবান জেলা শহর থেকে ২৬ কিলোমিটার দূরে অবস্থিত। এটি থানচি সড়কের দূর্গম পাহাড়ী এলাকায় অবস্থিত।\n\n\n== বর্ণনা ==\nচিম্বুক পাহাড় বাংলাদেশের তৃতীয় বৃহত্তম পাহাড় এবং ঐতিহাসিক স্থান। এই পাহাড়ের চূড়া হতে পার্শ্ববর্তী জেলা কক্সবাজার ও চট্টগ্রামের উপজেলাগুলো দেখা যায়। বর্ষাকালে এই পাহাড়ের চূড়া হতে সাজেকের মতো মেঘের উড়াউড়ি দেখা যায় এবং পাহাড়ের নিচ দিয়ে মেঘ ভেসে যাওয়ার দৃশ্য অবলোকন করা যায়। চিম্বুক পাহাড় থেকে সূর্যোদয় এবং সূর্যাস্ত যে কোনো পর্যটককে আকৃষ্ট করে। \n\n\n== পর্যটন কেন্দ্র ==\nপাহাড়ি জনপদ হওয়ায় চিম্বুক পাহাড়ে এখনও পর্যন্ত কোনো পর্যটন কেন্দ্র গড়ে ওঠেনি। বান্দরবান জেলা প্রশাসকের তত্ত্বাবধানে একটি বিশ্রামাগার থাকলেও তা পর্যটকদের জন্য উন্মুক্ত নয়। ফলে পর্যটকদের রাত যাপন করার সুবিধা নেই। চিম্বুক পাহাড়ে হোটেল ও বিনোদন পার্ক নির্মাণের উদ্যোগ নেয়া হলেও ভূমি রক্ষার্থে স্থানীয় ম্রো জনগোষ্ঠী তাতে বাধা দেয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nচেরাগি পাহাড়\nবাটালি পাহাড়\n\n\n== তথ্যসূত্র =="}