{"pageid": 1487756, "title": "যমালয়ে জীবন্ত ভানু", "url": "https://bn.wikipedia.org/wiki?curid=1487756", "content": "যমালয়ে জীবন্ত ভানু ২০২৪ সালে একটি বাংলা ভাষার ভারতীয় হাস্যরসাত্মক নাট্য চলচ্চিত্র। বুড়িমা চিত্রম নিবেদিত এই ছবিটির প্রযোজনা করেছে সুমন কুমার দাস এবং পরিচালনা করেছেন কৃষ্ণেন্দু চট্টোপাধ্যায়। প্রধান চরিত্রে অভিনয় করেছেন শাশ্বত চট্টোপাধ্যায়। যা ১৫ই নভেম্বর প্রেক্ষাগৃহে মুক্তি পায়।\nকিংবদন্তি অভিনেতা ভানু বন্দ্যোপাধ্যায়ের ১০১তম জন্মবার্ষিকী উপলক্ষ্যে যমালয়ে জীবন্ত মানুষ (১৯৫৮) ছবির থেকে উৎসাহিত হয়ে ২০২২ সালে যমালয়ে জীবন্ত ভানু চলচ্চিত্রের ঘোষণা করা হয়। মেঘে ঢাকা তারা ছবিতে ঋত্বিক ঘটকের চরিত্রে এবং অচেনা উত্তম ছবিতে উত্তম কুমারের চরিত্রে পর এই চলচ্চিত্রে শাশ্বতকে ভানু বন্দ্যোপাধ্যায়ের চরিত্রে দেখা যাবে। এই চলচ্চিত্রে সোমনাথ কুণ্ডু মেকআপের দায়িত্বে ছিলেন, যিনি শাশ্বত চট্টোপাধ্যায়কে ভানু বন্দ্যোপাধ্যায় করে তুলেছেন। গানের দায়িত্বে আছেন রাজা নারায়ণ দেব।\nসিনেমায় সাড়ে চুয়াত্তর (১৯৫৩) ছবির শুটিংয়ের একটি দৃশ্য রয়েছে। যেখানে দর্শনা বণিক সুচিত্রা সেনের ভূমিকায় অভিনয় করছেন।\n\n\n== পটভূমি ==\nবিখ্যাত গবেষক সাম্যময় ব্যানার্জি তার বাড়ির গবেষণাগারে এমন একটি ডিভাইস তৈরি করেছেন যা মানুষকে তাদের অতীতে নিয়ে যাবে। সকালে সংবাদ সম্মেলন ডেকে তিনি তার গবেষণার কথা সবাইকে জানান। গভর্নরের সামনে তার আবিষ্কারের ডেমো দিতে বিকেলে গাড়িতে করে রওনা দেন তিনি। কিন্তু রাস্তা ছিল এলোমেলো।\n\n\n== অভিনয়শিল্পী ==\nশাশ্বত চট্টোপাধ্যায় - ভানু বন্দ্যোপাধ্যায় \nবাসবদত্তা চট্টোপাধ্যায় - রুমা গুহঠাকুরতা \nপরাণ বন্দ্যোপাধ্যায়\nসন্দীপ ভট্টাচার্য\nভানুপত্নী নীলিমা দেবীর চরিত্রে দেবলীনা দত্ত \nসোমা চক্রবর্তী\nসুচিত্রা সেনের চরিত্রে দর্শনা বণিক \nইমন চক্রবর্তী\nতন্ময় ব্যানার্জী\nশুভদীপ চক্রবর্তী\nঅম্বরীশ ভট্টাচার্য\nশুভাশিষ মুখোপাধ্যায়\nসাহেব চট্টোপাধ্যায়\nবিপ্লব দাশগুপ্ত\nদেবময় মুখোপাধ্যায়\n\n\n== উৎপাদন ==\n\n\n=== উৎপাদন পরবর্তী ===\nভানু বন্দ্যোপাধ্যায়ের ১০২ তম জন্মদিনের দিন এই ছবির ফার্স্ট লুক প্রকাশ্যে আনা হয়। সেদিন অনুষ্ঠানে তাঁর পুত্র গৌতম বন্দ্যোপাধ্যায় এবং কন্যা বাসবী বন্দ্যোপাধ্যায় ঘটক উপস্থিত ছিলেন।\n\n\n== মুক্তি ==\n২০২৪ সালের ৩০ আগস্ট মুক্তি পাওয়ার কথা থাকলেও আর. জি. কর কান্ডারের জন্য স্থগিত হয়ে ১৫ নভেম্বর প্রেক্ষাগৃহে মুক্তি জন্য নির্ধারণ করা হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে যমালয়ে জীবন্ত ভানু   (ইংরেজি)"}