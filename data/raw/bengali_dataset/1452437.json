{"pageid": 1452437, "title": "শিরীষ কুন্দর", "url": "https://bn.wikipedia.org/wiki?curid=1452437", "content": "শিরীষ কুন্দর (জন্ম: ২৪ মে ১৯৭৩) একজন ভারতীয় চলচ্চিত্র পরিচালক, প্রযোজক এবং সম্পাদক। তিনি চ্যাম্পিয়ন (২০০০) চলচ্চিত্র থেকে শুরু করে ২১টি চলচ্চিত্রে সম্পাদক হিসেবে কাজ করার পর ২০০৬ সালে জান-এ-মন চলচ্চিত্রের মাধ্যমে চিত্রনাট্য ও পরিচালনায় আত্মপ্রকাশ করেন। তিনি নৃত্য পরিকল্পক ও চলচ্চিত্র পরিচালক ফারাহ খানের স্বামী।\n\n\n== প্রারম্ভিক জীবন ==\nশিরীষ কুন্দর ১৯৭৩ সালের ২৪ মে ভারতের কর্ণাটকের মাঙ্গলুরুতে জন্মগ্রহণ করেন এবং মুম্বই, মহারাষ্ট্রে বেড়ে ওঠেন। তিনি ধারবাড়ের এসডিএম কলেজ অফ ইঞ্জিনিয়ারিং অ্যান্ড টেকনোলজিতে ইলেকট্রনিক্স অ্যান্ড টেলিকমিউনিকেশন ইঞ্জিনিয়ারিং অধ্যয়ন করেছেন।\n\n\n== কর্মজীবন ==\nশিরীষ কুন্দর চলচ্চিত্রে কর্মজীবন শুরু করার আগে ৪ বছর মটোরোলায় ইলেকট্রনিক্স ইঞ্জিনিয়ার হিসেবে কাজ করেছিলেন। ২০০৪ সালে তিনি জান-এ-মন চলচ্চিত্রের মাধ্যমে চলচ্চিত্র পরিচালক হিসেবে আত্মপ্রকাশ করেন।\n\n\n== ব্যক্তিগত জীবন ==\nশিরীষ কুন্দর ২০০৪ সালের ৯ ডিসেম্বর নৃত্য পরিকল্পক ও চলচ্চিত্র পরিচালক ফারাহ খানকে বিয়ে করেন। ২০০৮ সালের ১১ ফেব্রুয়ারি ফারাহ মুম্বইয়ের জাসলোক হাসপাতালে একসাথে তিন সন্তানের জন্ম দেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শিরীষ কুন্দর  (ইংরেজি)\nবলিউড হাঙ্গামায় শিরীষ কুন্দর"}