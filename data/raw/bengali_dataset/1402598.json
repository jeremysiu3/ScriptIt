{"pageid": 1402598, "title": "নরেন্দ্র গুপ্তা (অভিনেতা)", "url": "https://bn.wikipedia.org/wiki?curid=1402598", "content": "নরেন্দ্র গুপ্তা (হিন্দি: नरेंद्र गुप्ता) হলেন একজন ভারতীয় অভিনেতা, যিনি হিন্দি টেলিভিশন ধারাবাহিক ও চলচ্চিত্রে অভিনয় করেন। তিনি সনি টিভি'র জনপ্রিয় গোয়েন্দা ধারাবাহিক সি.আই.ডি.-তে ফরেনসিক বিশেষজ্ঞ ডা. আর. পি. সালুঁখে চরিত্রে অভিনয় করে সর্বাধিক জনপ্রিয়তা লাভ করেন। এছাড়াও তিনি উড়ান (১৯৯৭), তু চোর ম্যায় সিপাহী (১৯৯৬) সহ বিভিন্ন চলচ্চিত্র ও টেলিভিশন ধারাবাহিকে অভিনয় করেছেন।\n\n\n== প্রারম্ভিক জীবন ==\nগুপ্তা রাজস্থানের জয়পুরে জন্মগ্রহণ করেন এবং একটি ব্যবসায়ী পরিবারের কনিষ্ঠ সন্তান ছিলেন। তার বাবা মূলত উত্তর প্রদেশের বাসিন্দা, কিন্তু রাজস্থানে চলে আসেন। একজন তরুণ ছাত্র হিসেবে তিনি (নরেন্দ্র) বিজ্ঞান ও গণিত পড়তে পছন্দ করতেন। যদিও কলেজে আসার পর তিনি কলা ও চলচ্চিত্র সম্পর্কে পড়তে শুরু করেছিলেন। তার মায়ের স্বপ্ন ছিল তিনি ডাক্তার হবেন, কিন্তু তিনি অভিনেতা হতে চেয়েছিলেন।\n\n\n== অভিনয় জীবন ==\nগুপ্তা ১৯৮৮ সালে ডিডি ন্যাশনালের ওয়াগলে কি দুনিয়া ধারাবাহিক দিয়ে তার অভিনয় জীবন শুরু করেন। ১৯৯৮ সালে তিনি সি. আই. ডি. ধারাবাহিকে যোগ দেন। সি. আই. ডি.-তে তিনি \"দ্য কেস অফ দ্য ইনকমপ্লিট লেটার\" পর্বে আত্মপ্রকাশ করেন, যেখানে তাকে প্রাথমিকভাবে ফরেনসিক বিশেষজ্ঞ ডা. বর্মা হিসেবে উল্লেখ করা হলেও \"দ্য কেস অফ দ্য বার্ন লেটার\" পর্ব থেকে ডা. আর. পি. সালুঁখে বলে উল্লেখ করা হয়। এই ধারাবাহিকে তিনি ডা. আর. পি. সালুঁখে চরিত্রে অভিনয় করে সর্বাধিক জনপ্রিয়তা পান।\n\n২০১৪ সালে তিনি শিবাজী সাটম, দয়ানন্দ শেঠি এবং আদিত্য শ্রীবাস্তবের সাথে কৌন বনেগা ক্রোড়পতি-তে উপস্থিত হয়েছিলেন।\nতিনি এলান (১৯৯৪), হালচাল (১৯৯৫), উড়ান (১৯৯৭), পুলিশ ফোর্স (২০০৪), ফরেনসিক (২০২২) সহ অনেক জনপ্রিয় টেলিভিশন ধারাবাহিক এবং চলচ্চিত্রে অভিনয় করেছেন।\n\n\n== চলচ্চিত্রের তালিকা ==\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নরেন্দ্র গুপ্তা (ইংরেজি)\nটুইটারে নরেন্দ্র গুপ্তা"}