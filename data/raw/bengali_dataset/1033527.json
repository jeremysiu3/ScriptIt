{"pageid": 1033527, "title": "মাতেও ক্লিমোভিচ", "url": "https://bn.wikipedia.org/wiki?curid=1033527", "content": "মাতেও ক্লিমোভিচ (ইংরেজি: Mateo Klimowicz; জন্ম: ৬ জুলাই ২০০০) হলেন একজন আর্জেন্টিনীয়-জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের শীর্ষ স্তর বুন্দেসলিগার ক্লাব স্টুটগার্ট এবং আর্জেন্টিনা অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলে থাকেন।\nআর্জেন্টিনীয় ফুটবল ক্লাব কর্দোবা অ্যাথলেটিকের যুব পর্যায়ের হয়ে খেলার মাধ্যমে ক্লিমোভিচ ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, আর্জেন্টিনীয় ক্লাব কর্দোবা অ্যাথলেটিকের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; কর্দোবা অ্যাথলেটিকের হয়ে তিনি ৩৮ ম্যাচে ৬টি গোল করেছেন। ২০১৯–২০ মৌসুমে, তিনি ১.৫ মিলিয়ন ইউরোর বিনিময়ে কর্দোবা অ্যাথলেটিক হতে জার্মান ক্লাব স্টুটগার্টে যোগদান করেছেন।\n\n\n== প্রারম্ভিক জীবন ==\nমাতেও ক্লিমোভিচ ২০০০ সালের ৬ই জুলাই তারিখে আর্জেন্টিনার কর্দোবায় জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবার নাম দিয়েগো ক্লিমোভিচ, যিনি একজন ফুটবল খেলোয়াড় ছিলেন। তার পিতামহের সূত্রে তিনি পোলীয় বংশোদ্ভূত।\n\n\n== আন্তর্জাতিক ফুটবল ==\nক্লিমোভিচ আর্জেন্টিনা, জার্মানি অথবা নাগরিকত্ব অর্জনের মাধ্যমে আন্তর্জাতিক পর্যায়ে পোল্যান্ডের হয়ে খেলার জন্য উত্তীর্ণ। তিনি আর্জেন্টিনা অনূর্ধ্ব-১৫, আর্জেন্টিনা অনূর্ধ্ব-১৭ এবং আর্জেন্টিনা অনূর্ধ্ব-২০ দলের সাথে প্রশিক্ষণের জন্য ডাক পেয়েছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে মাতেও ক্লিমোভিচ (ইংরেজি) (এছাড়াও জার্মান ভাষায় উপলব্ধ) \nসকারওয়েতে মাতেও ক্লিমোভিচ  (ইংরেজি)  \nসকারবেসে মাতেও ক্লিমোভিচ (ইংরেজি) \nবিডিফুটবলে মাতেও ক্লিমোভিচ  (ইংরেজি)  \nওয়ার্ল্ডফুটবল.নেটে মাতেও ক্লিমোভিচ (ইংরেজি) \nইএসপিএন এফসিতে মাতেও ক্লিমোভিচ (ইংরেজি)"}