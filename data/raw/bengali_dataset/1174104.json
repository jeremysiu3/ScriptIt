{"pageid": 1174104, "title": "কাজীপাড়া মেট্রো স্টেশন", "url": "https://bn.wikipedia.org/wiki?curid=1174104", "content": "কাজীপাড়া মেট্রো স্টেশন ঢাকা মেট্রোরেলের একটি স্টেশন। এই স্টেশনটি ঢাকার কাজীপাড়ায় অবস্থিত। স্টেশনটি এমআরটি লাইন ৬-এর অন্তর্গত।\n\n\n== ইতিহাস ==\nকাজীপাড়া মেট্রো স্টেশনটি \"প্যাকেজ সিপি-০৪\"-এর অধীনে নির্মিত হয়। স্টেশন ও রেলপথের জন্য উত্তোলিত সেতু নির্মাণের আবেদনের বিজ্ঞপ্তি ২০১৫ সালের ৩০ জুন প্রকাশিত হয় এবং আবেদনের জমার শেষ তারিখ ছিল ৯ সেপ্টেম্বর ২০১৫। \"প্যাকেজ সিপি-০৪\"-এর কাজের চুক্তি পায় ইতালীয়-থাই উন্নয়ন পাবলিক কোম্পানি লিমিটেড। চুক্তি দলিলটি এনবিআর তদন্ত এবং আইন ও সংসদ বিষয়ক তদন্তের জন্য ২০১৭ সালের ২৯ মার্চ মন্ত্রণালয়ে প্রেরণ করা হয়। এই চুক্তি প্যাকেজের জন্য স্বাক্ষর অনুষ্ঠান ২০১৭ সালের ৩ মে ঢাকার প্যান প্যাসিফিক সোনারগাঁও হোটেলে অনুষ্ঠিত হয়। ২০১৭ সালের ২ আগস্ট নির্মাণকাজ শুরু হয়। ২০২১ সালের ডিসেম্বরের মধ্যেই স্টেশনের নির্মাণ কাজ প্রায় সম্পন্ন হয়।\n২০২৩ সালের ১৫ মার্চে মেট্রো রেল পরিষেবার জন্য এটি চালু করা হয়।\n\n\n== স্টেশন ==\n\n\n=== স্টেশন বিন্যাস ===\n\n\n== তথ্যসূত্র =="}