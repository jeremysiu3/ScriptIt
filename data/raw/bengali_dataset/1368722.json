{"pageid": 1368722, "title": "পারভেজ শেখ", "url": "https://bn.wikipedia.org/wiki?curid=1368722", "content": "পারভেজ শেখ একজন ভারতীয় চিত্রনাট্যকার। তিনি কুইন (২০১৪)-এর জন্য শ্রেষ্ঠ চিত্রনাট্য বিভাগে ফিল্মফেয়ার পুরস্কারের মনোনয়ন লাভ করেন এবং শ্রেষ্ঠ কাহিনি ও শ্রেষ্ঠ চিত্রনাট্য বিভাগে আইফা পুরস্কার অর্জন করেন। এছাড়া তিনি বজরঙ্গি ভাইজান (২০১৫) চলচ্চিত্রের জন্য শ্রেষ্ঠ চিত্রনাট্য বিভাগে আইফা পুরস্কার এবং ডার্লিংস (২০২২) চলচ্চিত্রের জন্য শ্রেষ্ঠ কাহিনি বিভাগে আইফা পুরস্কার অর্জন করেন।\n\n\n== কর্মজীবন ==\nপারভেজ শেখ ২০১৪ সালে বিকাস বহল ও চৈতালি পারমারের সাথে যৌথভাবে নাট্যধর্মী কুইন চলচ্চিত্র রচনা করেন। এই কাজের জন্য তারা যৌথভাবে শ্রেষ্ঠ চিত্রনাট্য বিভাগে ফিল্মফেয়ার পুরস্কারের মনোনয়ন লাভ করেন এবং শ্রেষ্ঠ কাহিনি ও শ্রেষ্ঠ চিত্রনাট্য বিভাগে আইফা পুরস্কার অর্জন করেন। পরের বছর তিনি কবির খানের সাথে যৌথভাবে বজরঙ্গি ভাইজান (২০১৫) চলচ্চিত্রের চিত্রনাট্য রচনা করেন। এর জন্য তারা যৌথভাবে শ্রেষ্ঠ চিত্রনাট্য বিভাগে আইফা পুরস্কার অর্জন করেন।\nশেখ ২০২১ সালে অসীম অরোড়ার সাথে যৌথভাবে অক্ষয় কুমার অভিনীত গুপ্তচরভিত্তিক রোমাঞ্চকর বেল বটম চলচ্চিত্র রচনা করেন। তিনি এরপর জসমিত কে রিনের সাথে যৌথভাবে নাট্যধর্মী ডার্লিংস (২০২২) চলচ্চিত্র রচনা করেন, এতে শ্রেষ্ঠাংশে অভিনয় করেন আলিয়া ভাট। এই কাজের জন্য তারা যৌথভাবে শ্রেষ্ঠ কাহিনি বিভাগে আইফা পুরস্কার অর্জন করেন। ২০১৩ সালে শেখ, অসীম অরোড়া ও সুমিত বটিজা যৌথভাবে গুপ্তচরভিত্তিক রোমাঞ্চকর মিশন মজনু চলচ্চিত্র রচনা করেন। সিদ্ধার্থ মালহোত্রা-রশ্মিকা মন্দানা অভিনীত চলচ্চিত্রটি পরিচালনা করেন শান্তনু বাগচী।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পারভেজ শেখ (ইংরেজি)\nরটেন টম্যাটোসে পারভেজ শেখ (ইংরেজি)"}