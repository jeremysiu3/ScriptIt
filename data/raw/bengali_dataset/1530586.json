{"pageid": 1530586, "title": "জামাল ইবনে আব্দুল্লাহ শেখ উমর", "url": "https://bn.wikipedia.org/wiki?curid=1530586", "content": "জামাল ইবনে আব্দুল্লাহ শায়খ 'উমর আল-হানাফী আল-মক্কী ( আরবি: جمال بن عبد الله شيخ عمر الحنفي المكي   ; মৃত্যু: ১৪ ফেব্রুয়ারি ১৮৬৮)  মসজিদ আল-হারামের একজন ইসলামী পণ্ডিত এবং শিক্ষক ছিলেন। তিনি ১২৬৪ হিজরি (১৮৪৭/১৮৪৮) থেকে শায়খুল উলামা এবং ১২৮১ হিজরি (১৮৬৪/১৮৬৫) থেকে ১৮৬৮ সালে তাঁর মৃত্যুর আগ পর্যন্ত মক্কার হানাফী মুফতি হিসেবে দায়িত্ব পালন করেছিলেন।\n\n\n== জীবন ==\nতিনি মক্কায় জন্মগ্রহণ করেন। প্রাথমিকভাবে তিনি শায়খ সিদ্দিক কামালের অধীনে পড়াশোনা করেন। তিনি আল্লামা উমর আবদূর রব রসুল এবং আল্লামা সাইয়্যেদ ইয়াহইয়া আল-মুয়াযযিনের কাছে শিক্ষা গ্রহণ করেন। তিনি শায়খ আবদুল্লাহ সিরাজের শিষ্য হন এবং তার অধীনে পড়াশোনা সম্পন্ন করেন। ১২৬৪ হিজরিতে (১৮৬৪/১৮৬৫) সিরাজের মৃত্যুর পর তিনি শায়খুল উলামা পদে নিযুক্ত হন। ১২৮১ হিজরিতে (১৮৪৭/১৮৪৮) শায়খ মুহাম্মদ হুসাইন কুতুবীর মৃত্যুর পর তিনি মুফতি আল-আহনাফ (হানাফীদের মুফতি) পদে নিযুক্ত হন।\nতার ছাত্রদের মধ্যে ছিলেন শায়খ আবদ আর-রহমান সিরাজ, শায়খ মিরদাদ আবু আল-খায়ের, শায়খ হাসান তাইয়্যিব, শায়খ আবদ আল-মালিক আল-ফাত্তানি, শায়খ আবদে আর-রহমান আল-উজায়মি, শায়খ সুলায়মান উতবি এবং শায়খ আবদ আল কাদির শামস।\nশায়খ জামাল ১২৮৪ হিজরির ১৯ শাওয়াল (১৪ ফেব্রুয়ারি ১৮৬৮) শুক্রবার সূর্যোদয়ের পর মক্কায় ইন্তেকাল করেন। আসরের নামাজের পর কাবার দরজায় তার জানাজা অনুষ্ঠিত হয়। শরীফ আবদুল্লাহ তার জানাযায় উপস্থিত ছিলেন। তাকে জান্নাতুল মু'আল্লায় খাদিজার সমাধির কাছে সমাহিত করা হয়েছিল।\nব্রিটিশ রাজত্বকালে মক্কার নিম্নলিখিত মুফতিরা (যারা ধর্মীয় বিষয়ে ফরমান জারি করেন, বেশিরভাগই সরকার কর্তৃক নিযুক্ত) এই মর্মে ফরমান জারি করেছিলেন যে ভারতীয় মুসলমানদের ভারতে ব্রিটিশ সরকারের বিরুদ্ধে যুদ্ধে যাওয়া বৈধ নয়। এই মুফতিরা হলেন:\n১. জামাল ইবনে আবদুল্লাহ শায়খ উমর রা.\n২. হুসাইন বিন ইব্রাহিম মালিকি।\n৩. আহমদ বিন যুহরী শাফেঈ।\nতার মৃত্যুর পর আব্দুর রহমান সিরাজ মুফতি হিসেবে তার স্থলাভিষিক্ত হন। একই সাথে আহমদ জায়নি দাহলান শায়খুল উলামা হিসেবে দায়িত্ব গ্রহণ করেন।\nতাঁর লিখিত রচনাগুলির মধ্যে রয়েছে:\n\nরিসালাহ ফি ফাদাইল লায়লাত আন-নিসফ মিন শা'বান\nমানাকিব আস-সাদাহ আল-বাদরিয়িন\nমানাকিব আবদ আর-রহমান ইবনে আবি বকর আস-সিদ্দিক\nমানাকিব খালিদ ইবনে আল-ওয়ালিদ\nআল-ফারাজ বা'দ আশ-শিদ্দাহ ফি তারিখ জিদ্দাহ\nআল-মানহাজ আল-আ'দাল ফি বা'দ মানাকিব আস-সায়্যিদ 'আলি আল-আহদাল\nনূর আল-জামাল 'আলা জাওয়াব আস-সুয়াল\n\n\n== টীকা ==\n\n\n== তথ্যসূত্র =="}