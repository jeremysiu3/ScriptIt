{"pageid": 1427799, "title": "চিত্রা মুদগল", "url": "https://bn.wikipedia.org/wiki?curid=1427799", "content": "চিত্রা মুদগল (জন্ম ১০ই ডিসেম্বর ১৯৪৩) একজন ভারতীয় লেখক এবং আধুনিক হিন্দি সাহিত্যের অন্যতম প্রধান সাহিত্যিক ব্যক্তিত্ব।\nচিত্রা মুদগলের প্রথম গল্পটি ছিল পুরুষ-নারী সম্পর্কের উপর, যা ১৯৫৫ সালে প্রকাশিত হয়েছিল। তাঁর এ পর্যন্ত প্রায় তেরোটি গল্প সংকলন, তিনটি উপন্যাস, তিনটি শিশুতোষ উপন্যাস, চারটি শিশুতোষ গল্প সংকলন এবং পাঁচটি সম্পাদিত বই প্রকাশিত হয়েছে। তিনিই প্রথম ভারতীয় মহিলা যিনি তাঁর উপন্যাস আভান -এর জন্য ঈপ্সিত ব্যাস সম্মান পেয়েছেন। ২০১৯ সালে তিনি তাঁর উপন্যাস পোস্ট বক্স নং ২০৩, নালাসোপারা -র জন্য ভারতের সর্বোচ্চ সাহিত্য পুরস্কার, সাহিত্য একাডেমি পুরস্কারে ভূষিত হন।\n\n\n== ব্যক্তিগত জীবন ==\nচিত্রা মুদগল ১৯৪৩ সালের ১০ই ডিসেম্বর চেন্নাইতে জন্মগ্রহণ করেন। তিনি উত্তরপ্রদেশের উন্নাও জেলায় অবস্থিত নিজ গ্রাম নিহালি খেদাতে প্রাথমিক শিক্ষা লাভ করেন এবং মুম্বাইয়ের এসএনডিটি মহিলা বিশ্ববিদ্যালয় থেকে হিন্দি সাহিত্যে এমএ ডিগ্রি লাভ করেন। তিনি তাঁর বাবার ইচ্ছার বিরুদ্ধে \"সারিকা\" -র প্রাক্তন সম্পাদক অবধ নারায়ণ মুদগলকে বিয়ে করেছিলেন।\n\n\n== সাহিত্য কর্ম ==\n১৯৮২ সালে দত্তাত্রেয় সামন্ত-র নেতৃত্বে প্রায় ৩০০,০০০ শ্রমিক মুম্বাই টেক্সটাইল মিলে এক বছর ধরে ধর্মঘট পালন করেছিলেন, যার ফলে শেষ পর্যন্ত শহরের ট্রেডমার্ক শিল্পের পতন ঘটেছিল। চিত্রা মুদগলের উপন্যাস 'আভান', ট্রেড ইউনিয়ন আন্দোলনের জীবন ও এই সময়কে চিত্রিত করেছে। এই কাজটি সমালোচকদের দ্বারা সর্বসম্মতভাবে সাহিত্যকর্মের একটি সেরা শিল্পকর্ম হিসাবে স্বীকৃত হয়েছে এবং হিন্দি সাহিত্যে একটি ধ্রুপদী উপন্যাস হয়ে দাঁড়িয়েছে।\nএকজন প্রতিশ্রুতিবদ্ধ ট্রেড ইউনিয়ন নেতা শঙ্কর গুহ নিয়োগী নিহত হবার পর চিত্রা মুদগল তাঁর আভান উপন্যাসের পটভূমিটি কল্পনা করেছিলেন। শঙ্কর গুহ নিয়োগীর হত্যাকাণ্ডের পর বোম্বের আরেক জনপ্রিয় ইউনিয়ন নেতা দত্তাত্রেয় সামন্ত-র হত্যাকাণ্ড ঘটে।\nচিত্রা মুদগলর পথপ্রদর্শক এবং পরামর্শদাতা দত্ত সামন্তের হত্যাকাণ্ড তাঁকে \"চূর্ণবিচূর্ণ\" করে দিয়েছিল। তাঁর উপন্যাস আভানের ভিত্তি হয়ে উঠেছিল এই হত্যাকাণ্ডের ঘটনা।\n\n\n== পুরস্কার ==\n২০০০ – 'আভান' উপন্যাসের জন্য ইন্দু শর্মা আন্তর্জাতিক কথা সম্মান\n২০০৩ - বিড়লা ফাউণ্ডেশন কর্তৃক তাঁর 'আভান' উপন্যাসের জন্য ব্যাস সম্মান\n২০১৮ – তাঁর \"পোস্টবক্স নং. ২০৩ নালাসোপারা\" উপন্যাসের জন্য সাহিত্য আকাদেমি পুরস্কার।\n\n\n== তথ্যসূত্র ==\n\n\n== বহিঃসংযোগ ==\nবিরাম ছাড়া লিখুন, কারণের জন্য কলম\nস্ত্রীশক্তি –    ওয়েব্যাক মেশিনে আর্কাইভকৃত ২৫ জানুয়ারি ২০২১ তারিখে সমান্তরাল বাহিনী\nটেমপ্লেট:Sahitya Akademi Award For Hindi"}