{"pageid": 1043359, "title": "তিগমাংশু ধুলিয়া", "url": "https://bn.wikipedia.org/wiki?curid=1043359", "content": "তিগমাংশু ধুলিয়া (জন্ম: ৩ জুলাই ১৯৬৭) একজন ভারতীয় চলচ্চিত্র পরিচালক, সংলাপ লেখক, চিত্রনাট্যকার, অভিনেতা, প্রযোজক ও অভিনয়শিল্পী নির্বাচক। তিনি হিন্দি চলচ্চিত্র ও টেলিভিশনে তার কাজের জন্য পরিচিত। তিনি ১৯৯৮ সালের দিল সে.. চলচ্চিত্রের সংলাপ রচনা করেন, যা যুক্তরাজ্যের শীর্ষ ১০ চলচ্চিত্রের তালিকায় অন্তর্ভুক্ত প্রথম বলিউড চলচ্চিত্র এবং এটি বার্লিন আন্তর্জাতিক চলচ্চিত্র উৎসবে প্রদর্শিত হয়। পরিচালক হিসেবে তিনি জীবনীনির্ভর পান সিং তোমার ও সাহেব বিবি অউর গ্যাংস্টার চলচ্চিত্র দিয়ে আন্তর্জাতিক খ্যাতি অর্জন করেন।\nপান সিং তোমার চলচ্চিত্রটি ২০১০ বিএফআই লন্ডন চলচ্চিত্র উৎসবে প্রদর্শিত হয়, এবং ২০১২ সালে শ্রেষ্ঠ পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার অর্জন করে। সাহেব, বিবি অউর গ্যাংস্টার-এর মত এর অনুবর্তী পর্ব সাহেব, বিবি অউর গ্যাংস্টার রিটার্ন্স-ও সমাদৃত হয়। এছাড়া তিনি অনুরাগ কাশ্যপের আধুনিক কাল্ট চলচ্চিত্র গ্যাংস অফ ওয়াসেপুর-এর রামাধীর সিং চরিত্রের জন্য সুপরিচিত। ধুলিয়ার রাষ্ট্রীয় নাট্য বিদ্যালয় থেকে নাট্যতত্ত্বের উপর স্নাতকোত্তর ডিগ্রি রয়েছে।\n\n\n== প্রারম্ভিক জীবন ==\nধুলিয়া ভারতের উত্তরপ্রদেশ রাজ্যের প্রয়াগরাজে জন্মগ্রহণ করেন। তার পিতা সেখানে এলাহাবাদ উচ্চ আদালতের বিচারক ছিলেন। তার মা সংস্কৃতের অধ্যাপক ছিলেন। তিন ভাইয়ের মধ্যে তিনি সর্বকনিষ্ঠ। ভাইদের মধ্যে একজন নৌবাহিনীতে যোগদান করেন এবং অন্যজন উত্তরখণ্ড উচ্চ আদালতের বিচারক হন। ধুলিয়া এলাহাবাদের সেন্ট জোসেফ্‌স কলেজে পড়াশোনা করেন, এবং পরে এলাহাবাদ বিশ্ববিদ্যালয় থেকে ইংরেজি, অর্থনীতি ও আধুনিক ইতিহাস বিষয়ে স্নাতক সম্পন্ন করেন। স্নাতকের পর ১৯৮৬ সালে তিনি নতুন দিল্লির রাষ্ট্রীয় নাট্য বিদ্যালয়ে নাট্যতত্ত্ব বিষয়ে স্নাতকোত্তর শ্রেণিতে ভর্তি হন এবং ১৯৮৯ সালে তার পাঠ্যসূচি সম্পন্ন করেন।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে তিগমাংশু ধুলিয়া (ইংরেজি)"}