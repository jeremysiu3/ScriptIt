{"pageid": 1056629, "title": "অলিম্পিয়া, ওয়াশিংটন", "url": "https://bn.wikipedia.org/wiki?curid=1056629", "content": "অলিম্পিয়া মার্কিন যুক্তরাষ্ট্রের ওয়াশিংটন অঙ্গরাজ্যের রাজধানী ও কাউন্টি আসন এবং থারস্টন কাউন্টির বৃহত্তম শহর। এটি রাজ্যের বৃহত্তম শহর সিয়াটল থেকে ৬০ মাইল (১০০ কিলোমিটার) দক্ষিণ-পশ্চিমে অবস্থিত এবং এটি দক্ষিণ পুগেট সাউন্ড অঞ্চলের একটি সাংস্কৃতিক কেন্দ্র।\nইউরোপীয় বসতি স্থাপনকারীরা ১৮৫৪ সালে মেডিসিন ক্রিক চুক্তি ও পরে ১৮৫৬ সালের জানুয়ারির অলিম্পিয়া চুক্তির মাধ্যমে ১৮৪৬ সালে এই অঞ্চলটির দাবি করেন। অলিম্পিয়া ১৮৫৯ সালে ২৮শে জানুয়ারি একটি নগর হিসাবে এবং ১৮৮২ সালে একটি শহর হিসাবে অন্তর্ভুক্ত হয়। শহরের জনসংখ্যা ২০১০-এর আদমশুমারি অনুসারে ৪৬,৪৭৯ জন, এটি রাজ্যের ২৪তম বৃহৎ শহর। অলিম্পিয়া পূর্বদিকে লেসি ও দক্ষিণে টুমওয়াটারের সাথে সীমান্ত গঠন করে।\n\n\n== ভূগোল ==\nমার্কিন যুক্তরাষ্ট্রের আদমশুমারি ব্যুরো অনুসারে, শহরের মোট আয়তন ১৯.৬৮ বর্গমাইল (৫০.৯৭ কিমি ২), যার মধ্যে ১৭.৮২ বর্গমাইল (৪৬.১৫ কিমি ২) ভূমিভাগ ও ১.৮৬ বর্গমাইল (৪.৮২ কিমি ২) (২৮.০%) জলভাগ নিয়ে গঠিত।\n\n\n== জনসংখ্যার উপাত্ত ==\n২০১০-এর আদমশুমারি অনুসারে, শহরে ৪৬,৪৭৮ জন মানুষ, ২০,৭৬১ জন গৃহমালিক ও ১০,৬৭২ টি পরিবার বসবাস করে। জনসংখ্যার ঘনত্ব প্রতি বর্গমাইলে ২,৬০৮.২ জন (১,০০৭.০ জন/কিমি২)। প্রতি বর্গমাইলে গড়ে ১,২৩৯.৪ এর (৪৭৮.৫ জন/কিমি২) ঘনত্বে ২২,০৮৬ টি আবাসন ইউনিট রয়েছে। শহরটির বর্ণগত পরিসংখ্যান অনুসারে মোট জনসংখ্যার মধ্যে ৮৩.৭% শ্বেতাঙ্গ, ২.০% আফ্রিকান আমেরিকান, ৬.০% এশীয়, ১.১% নেটিভ আমেরিকান, ০.৪% প্রশান্ত মহাসাগরীয় দ্বীপপুঞ্জবাসী, ১.৮% অন্যান্য জাতি এবং ৫.০% দুই বা ততোধিক বর্ণের থেকে ছিল। যে কোনও জাতির হিস্পানিক বা লাতিনো জনসংখ্যার ৬.৩% ছিল।\n\n\n== তথ্যসূত্র ==\n\n\n== বহিঃসংযোগ ==\n\nঅলিম্পিয়া শহর\nঅলিম্পিয়া ঐতিহাসিক সমিতি"}