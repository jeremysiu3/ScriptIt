{"pageid": 1475343, "title": "আল-হিন্দুসিয়াত ওয়া তাসুর বাদ আল-ফিরাক আল-ইসলামিয়াত বিহা", "url": "https://bn.wikipedia.org/wiki?curid=1475343", "content": "আল-হিন্দুসিয়াত ওয়া তাসুর বাদ আল-ফিরাক আল-ইসলামিয়াত বিহা (আরবি: الهندوسية وتحرف بعد الفرک السلامية بها, হিন্দুধর্ম এবং এর দ্বারা প্রভাবিত ইসলামী দলসমূহ) ২০১৬ সালে বাংলাদেশী পণ্ডিত আবু বকর মুহাম্মাদ জাকারিয়া কর্তৃক রচিত ইসলামিক দৃষ্টিকোণ থেকে হিন্দুধর্মের উপর একটি তিন খণ্ডের একটি গবেষণামূলক গ্রন্থ, যা সৌদি আরবের দারুল আওয়ারক আল সাকাফিয়া দ্বারা প্রকাশিত হয়। এটি একটি ইসলামিক দৃষ্টিকোণ থেকে হিন্দুধর্মের উপর আরবি ভাষায় সবচেয়ে সাম্প্রতিক এবং বিস্তৃত গ্রন্থ। বইটিতে, লেখক, মাহমুদ বিন আবদ আল-রহমান কাদাহ, জিয়াউর রহমান আজমী এবং ফুসুলুন ফী আদিয়ানিল হিন্দ বইয়ের সাহায্য নিয়েছেন। মূলত, এই বইটি সৌদ বিন আব্দুল আজিজ বিন খালাফ আল-খালাফের তত্ত্বাবধানে মদিনা ইসলামী বিশ্ববিদ্যালয়ে লেখকের অধ্যয়নের সময় একটি থিসিস ছিল। আব্দুল্লাহ বিন সালাম আল-বাতাতি মুহাম্মাদ আল মুনাজ্জিদ এর মালিকানাধীন জাদ টিভির \"আল-খাজানা\"অনুষ্ঠানে বইটির প্রশংসা করেছেন এবং সেখানে তিনি বইটির প্রকাশকের সাথে একটি সরাসরি টেলিফোন কথোপকথন করেছিলেন। ইসলামিক দৃষ্টিকোণ থেকে হিন্দুধর্ম নিয়ে ব্যাপক কাজ হিসেবে বইটির ভূয়সী প্রশংসা করেছিলেন, তিনি আশা করেছিলেন যে বইটি অত্যন্ত গুরুত্ব সহকারে ইংরেজিতে অনুবাদ করা হবে। বইটিতে লেখক বিভিন্ন বিষয়ে ৪৪৭টি আরবি বই, ২৬টি উর্দু বই, ৩০টি ইংরেজি বই, ৮৩টি বাংলা বই এবং ১১টি আরবি, ইংরেজি, বাংলা ও উর্দু পত্র-পত্রিকা, অর্থাৎ মোট ৫৯৭টি লিখিত সূত্র উদ্ধৃত করেছেন এবং নিজস্ব গবেষণাধর্মী মতামত তুলে ধরেছেন।\n\n\n== অধ্যায় ==\nএই বইটি মোট ১, ৫১০ পৃষ্ঠার তিনটি খণ্ডে লেখা।\n\n১ম খণ্ড: হিন্দুধর্ম এবং এর উৎসগুলির পরিচিতি\nদ্বিতীয় খণ্ড হিন্দুদের আইনের মতবাদ ও ধর্ম, এবং তাদেরকে ইসলামের দাওয়াত\nতৃতীয় খণ্ড: কিছু ইসলামী সম্প্রদায়ের উপর হিন্দু ধর্মের প্রভাব\n\n\n== তথ্যসূত্র ==\n\n\n== বহিঃসংযোগ ==\nআরবীতে সম্পূর্ণ বইটির PDF\nইংরেজি অনুবাদ pdf"}