{"pageid": 1432789, "title": "অ্যান হ্যাভার্টি", "url": "https://bn.wikipedia.org/wiki?curid=1432789", "content": "অ্যান হ্যাভার্টি (ইংরেজি: Anne Haverty; জন্ম: ১৯৫৯) একজন আইরিশ ঔপন্যাসিক, কবি ও সাংবাদিক। হ্যাভার্টি ট্রিনিটি কলেজ ডাবলিন ও দ্য সর্বনে পড়াশোনা করেন এবং ১৯৯২ সালে ডেনমার্কের এবেলটফটের ইউরোপিয়ান ফিল্ম স্কুলে বৃত্তি পান। হ্যাভার্টির উপন্যাস ওয়ান ডে অ্যাজ আ টাইগার ১৯৯৭ সালে আইরিশ সাহিত্যে রুনি পুরস্কার অর্জন করে।\n\n\n== প্রারম্ভিক জীবন ও শিক্ষা ==\nঅ্যান হ্যাভার্টি ১৯৫৯ সালে আয়ারল্যান্ডের কাউন্টি টিপারেরির হলিক্রসে জন্মগ্রহণ করেন। তিনি ট্রিনিটি কলেজ ডাবলিন ও দ্য সর্বনে পড়াশোনা করেন। তিনি ১৯৯২ সালে ডেনমার্কের এবেলটফটের ইউরোপিয়ান ফিল্ম স্কুলে বৃত্তি পান।\n\n\n== কর্মজীবন ==\nহ্যাভার্টির প্রথম উপন্যাস ওয়ান ডে অ্যাজ আ টাইগার (১৯৯৭) নব্বইয়ের দশকে একটি মধ্যবিত্ত কৃষক পরিবারের হাস্যকর এবং নির্ভুল ব্যবচ্ছেদ নিয়ে রচিত। এই বইটি ১৯৯৭ সালে আইরিশ সাহিত্যে রুনি পুরস্কার অর্জন করে এবং হুইটব্রেড প্রথম উপন্যাস পুরস্কারের ক্ষুদ্রতালিকায় ছিল। হ্যাভার্টির প্রথম কবিতার সংকলন দ্য বিউটি অব দ্য মুন ১৯৯৯ সালে প্রকাশিত হয়। হাস্যরসের সাথে ভাষার প্রাণবন্ততা ও সততা এবং সমসাময়িক বিষয়বস্তু বইটিকে অন্যদের থেকে আলাদা করে। ডেরেক মাহন বইটিকে \"আমাদের হতাশ বয়সের জন্য একটি গানের কণ্ঠস্বর\" বলে উল্লেখ করেন।\nহ্যাভার্টির দ্বিতীয় উপন্যাস দ্য ফার সাইড অব আ কিস ২০০০ সালে প্রকাশিত হয়। এতে উইলিয়াম হ্যাজলিটের লিবর আমোরিস (১৮২৩)-এর নির্দয়ভাবে প্রহার করা গৃহপরিচারিকা সারা ওয়াকার চরিত্রটিকে পুনরায় দেখা যায়। এই উপন্যাসে নারীর দৃষ্টিকোণ থেকে ব্রিটিশ সাহিত্যের এই ধ্বংসাবশেষের সূক্ষ্ম পুনঃকল্পনাকে কিছু প্রভাবশালী (পুরুষ) ব্রিটিশ সমালোচক প্রশ্নবিদ্ধ করেন, কিন্তু দি আইরিশ টাইমস বইটিকে চমকপ্রদ, পরিশীলিত সৃষ্টিকর্ম বলে উল্লেখ করে। ছয় বছর পর তার তৃতীয় উপন্যাস দ্য ফ্রি অ্যান্ড ইজি (২০০৬) প্রকাশিত হয়।\n২০১৮ সালে তার কবিতা সংকলন আ ব্রেক ইন দ্য জার্নি প্রকাশিত হয়। দি আইরিশ টাইমস-এ এক সমালোচনায় লেখা হয় যে এই বইয়ের কবিতাসমূহে \"কাতরতা, সম্পর্কের দূরত্ব ও আনন্দ রয়েছে।\"\n\n\n== ব্যক্তিগত জীবন ==\nহ্যাভার্টি ইসডানার সদস্য। তিনি লেখক অ্যান্থনি ক্রনিনের সাথে বিবাহ বন্ধনে আবদ্ধ হন।\n\n\n== সাহিত্যকর্মের তালিকা ==\n\n\n=== অ-কল্পকাহিনী ===\nঅ্যান ইন্ডিপেন্ডেন্ট লাইফ: আ বায়োগ্রাফি অব কনস্ট্যান্স মার্কিভিৎজ (১৯৮৯ ও ২০১৬)\nএলিগ্যান্ট টাইমস: আ ডাবলিন স্টোরি (১৯৯৫)\n\n\n=== উপন্যাস ===\nওয়ান ডে অ্যাজ আ টাইগার (১৯৯৭)\nদ্য ফার সাইড অব আ কিস (২০০০)\nদ্য ফ্রি অ্যান্ড ইজি (২০০৬)\n\n\n=== কবিতা সংকলন ===\nদ্য বিউটি অব দ্য মুন (১৯৯৯)\nআ ব্রেক ইন দ্য জার্নি (২০১৮)\n\n\n=== অনুবাদ ===\nতাইগ্রে পোর উন দিয়া (১৯৯৮)\nএইন টাগ আলস টাইগার (২০০২)\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}