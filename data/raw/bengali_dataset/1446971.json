{"pageid": 1446971, "title": "জ্যোতিঃউদ্ভিদবিজ্ঞান", "url": "https://bn.wikipedia.org/wiki?curid=1446971", "content": "জ্যোতিঃউদ্ভিদবিজ্ঞান বলতে উদ্ভিদবিজ্ঞানের একটি ফলিত উপক্ষেত্রকে নির্দেশ করা হয়, যেখানে মহাকাশের পরিবেশে (মূলত মহাকাশযানের অভ্যন্তরে) উদ্ভিদ ফলানোর বিষয়ে অধ্যয়ন ও গবেষণা করা হয়। এটি উদ্ভিদবিজ্ঞান ও জ্যোতিঃজীববিজ্ঞানের একটি শাখা।\nজ্যোতিঃউদ্ভিদবিজ্ঞানে পৃথিবী-বহিঃস্থ বা বহির্জাগতিক উদ্ভিদ আবিষ্কারের পাশাপাশি মানুষের দ্বারা পার্থিব উদ্ভিদ মহাকাশে ফলানোর বিষয়েও গবেষণা সম্পাদন করা হয়।\nউদ্ভিদ যে মহাকাশে ফলানো সম্ভব, সে ব্যাপারে মহাকাশস্থিত বিশেষ বাগানে ওজনশূন্য ও কিন্তু নিয়ন্ত্রিত চাপের অধীন পরিবেশে গবেষণা করা হয়েছে। মানব মহাকাশ যাত্রার প্রেক্ষিতে এই উদ্ভিদগুলিকে খাদ্য হিসেবে গ্রহণ করা সম্ভব এবং/অথবা এগুলির দ্বারা একটি প্রফুল্লকর পরিবেশ প্রদান করা সম্ভব। উদ্ভিদগুলি বাতাসের কার্বন ডাই-অক্সাইড বিপাকের মাধ্যমে মূল্যবান অক্সিজেন উৎপাদন করতে পারে এবং মহাকাশযানের অভ্যন্তরে আর্দ্রতা নিয়ন্ত্রণে সহায়তা করতে পারে। মহাকাশে উদ্ভিদ ফলানো মানব মহাকাশচারীদের মানসিক প্রশান্তি প্রদান করতে পারে।\nমহাকাশে উদ্ভিদ ফলানোর প্রথম সমস্যা হল কী করে অভিকর্ষের অনুপস্থিতিতে উদ্ভিদের বৃদ্ধি নিশ্চিত করা যায়। উদ্ভিদের মূল বা শিকড়ের বিকাশে মাধ্যাকর্ষণ বা অভিকর্ষের প্রভাব আছে, যা একটি সমস্যা। এছাড়া উপযুক্ত ধরনের আলোর ব্যবস্থা করা ও অন্যান্য সমস্যাও বিদ্যমান। বিশেষ করে মূলে পুষ্টি উপাদান সরবরাহ করা, পুষ্টি উপাদানের জৈব-ভূ-রাসায়নিক চক্রসমূহ এবং মৃত্তিকা-ভিত্তিক অধোস্তরের সাথে অণুজীবসমূহের আন্তঃক্রিয়া বেশ জটিল। তবে নিম্ন-অভিকর্ষীয় ও অণু-অভিকর্ষীয় পরিবেশে মহাকাশ কৃষিকাজে এগুলি সম্ভব হতে পারে বলে প্রমাণ পাওয়া গেছে।\nমার্কিন মহাকাশ সংস্থা নাসা মহাকাশে উদ্ভিদ ফলনের মাধ্যমে মহাকাশচারীদের খাদ্য প্রদান ও দীর্ঘমেয়াদী মহাকাশ যাত্রার ক্ষেত্রে তাদের মানসিক সুবিধা প্রধান করার পরিকল্পনা করেছে।\n\n\n== আরও দেখুন ==\n\nজৈব-নভোশ্চরণবিজ্ঞান\nজৈব গবেষণাগার\nবায়ন (কৃত্রিম উপগ্রহ)\nবায়োপ্যান\nজৈব কৃত্রিম উপগ্রহ কর্মসূচি\nঅন্তঃশিলা\nএক্সপোজ\nমহাকাশে পরীক্ষাকৃত অণুজীবের তালিকা\nচন্দ্রবৃক্ষ\nও/ওরিওস\nমহাকাশ কৃষি\nমহাকাশ খাদ্য\nপৃথিবীতে রূপদান\n\n\n== তথ্যসূত্র ==\n\nটেমপ্লেট:In space"}