{"pageid": 1188265, "title": "মো. আলমগীর", "url": "https://bn.wikipedia.org/wiki?curid=1188265", "content": "মো. আলমগীর (জন্ম: ৩ ফেব্রুয়ারি ১৯৬২) বাংলাদেশ সিভিল সার্ভিসের একজন অবসরপ্রাপ্ত কর্মকর্তা যিনি সর্বশেষ বাংলাদেশ নির্বাচন কমিশনের একজন নির্বাচন কমিশনার হিসেবে দায়িত্ব পালন করেছেন। ইতিপূর্বে তিনি নির্বাচন কমিশনের সিনিয়র সচিব এবং শিক্ষা মন্ত্রণালয়ের কারিগরি ও মাদ্রাসা শিক্ষা বিভাগের সচিব হিসেবে দায়িত্ব পালন করেন।\n\n\n== প্রাথমিক জীবন ==\nআলমগীর ১৯৬২ সালের ৩ ফেব্রুয়ারি মানিকগঞ্জের হরিরামপুর উপজেলায় জন্মগ্রহণ করেন। তিনি ঢাকা বিশ্ববিদ্যালয়ের অর্থনীতি বিভাগ থেকে ১৯৮২ সালে স্নাতক ও ১৯৮৩ সালে স্নাতকোত্তর ডিগ্রি লাভ করেন।\n\n\n== কর্মজীবন ==\nমো. আলমগীর ১৯৮৬ সালে বিসিএস প্রশাসন ক্যাডারে সহকারী কমিশনার হিসেবে চাকরিজীবন শুরু করেন। তিনি প্রশাসনের বিভিন্ন স্তরে কাজ করেছেন। তিনি প্রাথমিক শিক্ষা অধিদপ্তরের মহাপরিচালক, উপানুষ্ঠানিক শিক্ষা ব্যুরোর মহাপরিচালক, ঢাকা দক্ষিণ সিটি কর্পোরেশনের প্রশাসক এবং প্রবাসী কল্যাণ ও বৈদেশিক কর্মসংস্থান মন্ত্রণালয়ের অতিরিক্ত সচিব ছিলেন। তিনি কারিগরি ও মাদ্রাসা শিক্ষা বিভাগের সচিব, নির্বাচন কমিশন সচিবালয়ের সচিব ও সিনিয়র সচিব হিসেবে দায়িত্ব পালন করেন। ২০২১ সালে তিনি সরকারি চাকরি থেকে অবসর লাভ করেন। \nআলমগীর সর্বশেষ বাংলাদেশের নির্বাচন কমিশনার হিসেবে দায়িত্ব পালন করেছেন।\n\n\n== তথ্যসূত্র =="}