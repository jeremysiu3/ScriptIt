{"pageid": 1078947, "title": "২০২১–২২ নিউজিল্যান্ড ক্রিকেট দলের ভারত সফর", "url": "https://bn.wikipedia.org/wiki?curid=1078947", "content": "নিউজিল্যান্ড পুরুষ ক্রিকেট দল দুটি টেস্ট ও তিনটি টোয়েন্টি২০ আন্তর্জাতিক (টি২০আই) ম্যাচ খেলার জন্য ২০২১ সালের নভেম্বর ও ডিসেম্বর মাসে ভারত সফর করে। টেস্ট ম্যাচগুলো ২০২১–২০২৩ আইসিসি বিশ্ব টেস্ট চ্যাম্পিয়নশিপের অংশ হিসেবে খেলা হয়। ২০২১ সালের সেপ্টেম্বর মাসে ভারতীয় ক্রিকেট নিয়ন্ত্রণ বোর্ড (বিসিসিআই) সফরের সূচি নিশ্চিত করে।\n২০২১ আইসিসি পুরুষ টি২০ বিশ্বকাপের আগে বিরাট কোহলি টুর্নামেন্ট শেষে ভারতের টি২০আই অধিনায়কত্ব থেকে সরে দাঁড়াবেন বলে ঘোষণা দেন। ২০২১ সালের নভেম্বর মাসে বিসিসিআই রোহিত শর্মাকে নিউজিল্যান্ডের বিপক্ষে সিরিজের জন্য ভারতের টি২০আই অধিনায়ক হিসেবে ঘোষণা করে। অজিঙ্কা রাহানেকে প্রথম টেস্ট ম্যাচের জন্য ভারতের অধিনায়ক ঘোষণা করা হয়। টি২০আই সিরিজ শুরুর আগে নিউজিল্যান্ড ক্রিকেট ঘোষণা দেয় যে কেন উইলিয়ামসন টেস্ট ম্যাচের প্রস্তুতির দিকে মনোযোগ দেয়ার জন্য টি২০আই দল থেকে সরে দাঁড়িয়েছেন। টিম সাউদিকে প্রথম টি২০আই ম্যাচের জন্য অধিনায়ক হিসেবে ঘোষণা করা হয়।\nটি২০আই সিরিজে ভারত ৩–০ ব্যবধানে জয়লাভ করে। দুই টেস্টের প্রথমটি ড্র হয়। দ্বিতীয় টেস্টে ভারত জয়লাভ করে ও ১-০ ব্যবধানে সিরিজ নিজেদের করে নেয়।\n\n\n== দলীয় সদস্য ==\n\nঅ্যাডাম মিলনাকে চোটের বদলি হিসেবে নিউজিল্যান্ডের টি২০আই দলে রাখা হয়। কলিন দ্য গ্রন্ডহোম ও ট্রেন্ট বোল্ট বুদ্‌বুদজনিত ক্লান্তির কারণে নিউজিল্যান্ডের টেস্ট দল থেকে নিজেদের নাম প্রত্যাহার করে নেন। ২০২১ আইসিসি পুরুষ টি২০ বিশ্বকাপে ইংল্যান্ডের বিরুদ্ধে সেমিফাইনাল ম্যাচে হাতে চোট পাওয়ায় ডেভন কনওয়ে নিউজিল্যান্ডের টেস্ট ও টি২০আই দল থেকে ছিটকে যান। তাঁর বদলি হিসেবে নিউজিল্যান্ডের টেস্ট দলে ড্যারিল মিচেলকে নেয়া হয়। প্রথম টি২০আই ম্যাচ শুরুর দিনে কাইল জেমিসন টেস্ট সিরিজের প্রতি মনোযোগ দেয়ার জন্য টি২০আই সিরিজের দল থেকে নিজের নাম প্রত্যাহার করে নেন। লোকেশ রাহুল চোটের কারণে ভারতের টেস্ট দল থেকে ছিটকে গেলে তাঁর বদলি হিসেবে সূর্যকুমার যাদবকে দলে নেয়া হয়।\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n== টেস্ট সিরিজ ==\n\n\n=== ১ম টেস্ট ===\n\n\n=== ২য় টেস্ট ===\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}