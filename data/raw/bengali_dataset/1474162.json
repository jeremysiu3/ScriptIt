{"pageid": 1474162, "title": "সতীশ কৌশিক", "url": "https://bn.wikipedia.org/wiki?curid=1474162", "content": "সতীশ চন্দ্র কৌশিক (১৩ এপ্রিল ১৯৫৬ - ৯ মার্চ ২০২৩) ছিলেন একজন ভারতীয় অভিনেতা, পরিচালক, প্রযোজক, কৌতুক অভিনেতা, সম্পাদক এবং চিত্রনাট্যকার। তিনি অনিল কাপুর, শ্রীদেবী এবং অমরীশ পুরী অভিনীত মিস্টার ইন্ডিয়া (১৯৮৭) চলচ্চিত্রে 'ক্যালেন্ডার' চরিত্রে অভিনয়ের জন্য সর্বাধিক পরিচিত। তিনি এই চলচ্চিত্রের সহকারী পরিচালকও ছিলেন।\n\n\n== প্রারম্ভিক জীবন ==\nসতীশ কৌশিক ১৯৫৬ সালের ১৩ এপ্রিল ভারতের হরিয়ানার মহেন্দ্রগড়ে একটি গৌড় ব্রাহ্মণ পরিবারে জন্মগ্রহণ করেন। তিনি দিল্লি বিশ্ববিদ্যালয়ের অধীনে কিরোড়ি মল কলেজ থেকে ১৯৭২ সালে স্নাতক হন। তিনি রাষ্ট্রীয় নাট্য বিদ্যালয় ও ভারতীয় চলচ্চিত্র ও দূরদর্শন সংস্থানের প্রাক্তন ছাত্র ছিলেন।\n\n\n== ব্যক্তিগত জীবন ও মৃত্যু ==\nসতীশ কৌশিক ১৯৮৫ সালে শশীকে বিয়ে করেন। তাদের ছেলে শানু ১৯৯৬ সালে দুই বছর বয়সে মারা যান। ২০১২ সালে সারোগেট মায়ের মাধ্যমে তাদের কন্যা সন্তানের জন্ম হয়।\nসতীশ ২০২৩ সালের ৯ মার্চ ৬৬ বছর বয়সে গুরুগ্রামে হৃদরোগে আক্রান্ত হয়ে মারা যান। তার শেষ ইনস্টাগ্রাম পোস্টে তাকে জাভেদ আখতার ও শাবানা আজমির বাড়িতে হোলি উদযাপন করতে দেখা গিয়েছিল।\n\n\n== অভিনীত চলচ্চিত্র ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে সতীশ কৌশিক  (ইংরেজি)\nবলিউড হাঙ্গামায় সতীশ কৌশিক"}