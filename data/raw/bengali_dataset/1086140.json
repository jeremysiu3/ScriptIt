{"pageid": 1086140, "title": "আয়াজ লাতিফ পালিজো", "url": "https://bn.wikipedia.org/wiki?curid=1086140", "content": "আয়াজ লাতিফ পালিজো (সিন্ধি, উর্দু: اياز لطیف پلیجو‎‎) (জন্ম ১৯৬৮ সালের ১লা নভেম্বর পাকিস্তানের সিন্ধু প্রদেশের থাট্টা শহরে) হলেন একজন রাজনীতিবিদ, আইনজীবী, কর্মী, লেখক ও শিক্ষক। আয়াজ লাতিফ পালিজো হলেন কওমি আওয়ামী তাহরীকের (পিপলস ন্যাশনাল মুভমেন্ট) সভাপতি, কেন্দ্রীয় আহ্বায়ক ও সিন্ধ প্রগতিশীল জাতীয়তাবাদী জোটের (এসপিএনএ) প্রতিষ্ঠাতা, গ্র্যান্ড ডেমোক্রেটিক অ্যালায়েন্সের (জিডিএ) অন্যতম প্রতিষ্ঠাতা ও কেন্দ্রীয় মহাসচিব। ২০০৭ সাল থেকে তিনি দক্ষিণ-পূর্ব পাকিস্তানের সিন্ধু প্রদেশের বিভাজনে আপত্তি জানিয়ে বামেদের প্রতিনিধিত্ব করেছেন।\n\n\n== প্রাথমিক জীবন ও শিক্ষা ==\nআয়াজ লাতিফের মা জিজি জরিনা বেলুচ একজন বেলুচ নারী অধিকার কর্মী ছিলেন, সিন্ধিয়ানী তাহরিকের প্রতিষ্ঠাতা, লেখক, শিল্পী ও শিক্ষিকা। তাঁর পিতা রসুল বক্স পালিজো একজন সিন্ধি বামপন্থী, পণ্ডিত, লেখক ও আওয়ামী তাহরিকের প্রতিষ্ঠাতা ছিলেন। \nআয়াজ লতিফ পালিজো হায়দ্রাবাদে সিন্ধু বিশ্ববিদ্যালয়ের ওল্ড-ক্যাম্পাসে মডেল স্কুলে শিক্ষা লাভ করেন। কিশোর বয়সে, মায়ের নির্দেশনায়, আয়াজ লতিফ সিন্ধি, বেলুচি ও উর্দু অধ্যয়ন করেছিলেন। তিনি পরবর্তীতে ইংরেজি, সেরাইকি, পাঞ্জাবি ও ফার্সি ভাষায় পারদর্শী হয়ে ওঠেন।\nআয়াজ লতিফ এগারো বছর বয়সে গুলান জাহরা বারিরা ও কওমি আওয়ামী তাহরীকের শিশু শাখা সুজাগ বার তাহরিকের কেন্দ্রীয় মহাসচিব ছিলেন। তিনি তার পরে বিশ্ববিদ্যালয়ের ছাত্র কর্মী হয়ে ওঠেন।\nআয়াজ লতিফ জামশোরের মেহরান প্রকৌশল ও প্রযুক্তি বিশ্ববিদ্যালয় থেকে সিভিল ইঞ্জিনিয়ারিং এবং সিন্ধু বিশ্ববিদ্যালয় থেকে আইন বিষয়ে ডিগ্রি লাভ করেন, তিনি জামশোরো সিন্ধু বিশ্ববিদ্যালয় থেকে এলএলএম-এ প্রথম স্থান অর্জন করেন। কানাডার ব্রিটিশ কলম্বিয়া প্রদেশের ভ্যাঙ্কুভার শহরের ইউনিভার্সিটি অব ব্রিটিশ কলাম্বিয়া থেকে পরিবেশ ও নেতৃত্বের উন্নয়নে একটি ডিগ্রি লাভ করেন। আয়াজ লতিফ সিন্ধু বিশ্ববিদ্যালয় ও যুক্তরাজ্যের ওয়াই কলেজ থেকে গ্রামীণ উন্নয়নে স্নাতকোত্তর ডিগ্রিও অর্জন করেন।\nআয়াজ লতিফ সপ্তম দলে নেতৃত্ব এলইএডি (পরিবেশ ও উন্নয়নের নেতৃত্ব) প্রশিক্ষণ পেয়েছিলেন। \n\n\n== আইন পেশা ==\nপালিজো সিন্ধু হাইকোর্টের একজন সাংবিধানিক আইনজীবী এবং সংখ্যালঘু, নারী ও শিশু অধিকারের একজন প্রধান রক্ষক। তিনি প্রধান বিচারপতি ইফতিখার মোহাম্মদ চৌধুরীর পুনরুদ্ধারের আন্দোলনে নেতৃত্ব প্রদান করেন।\n\n\n== রাজনৈতিক সক্রিয়তা ==\nআয়াজ লাতিফ পালিজো পাকিস্তানের সভাপতি (পাকিস্তান জাতীয় আন্দোলন) কওমি আওয়ামী তাহরীকের (কিউএটি) কেন্দ্রীয় আহ্বায়ক এবং সিন্ধ প্রগতিশীল জাতীয়তাবাদী জোট (এসপিএএনএ) এর প্রতিষ্ঠাতা এবং গ্র্যান্ড ডেমোক্রেটিক অ্যালায়েন্সের (জিডিএ) প্রতিষ্ঠাতা ও কেন্দ্রীয় মহাসচিব। \n\n\n== তথ্যসূত্র =="}