{"pageid": 1523615, "title": "অঞ্জু জোসেফ", "url": "https://bn.wikipedia.org/wiki?curid=1523615", "content": "অঞ্জু জোসেফ একজন ভারতীয় প্লেব্যাক গায়িকা যিনি মূলত মালায়ালাম সিনেমার জন্য গান গেয়েছেন। তিনি ২০১১ সালে মালায়ালাম সিনেমা ডক্টর লাভ -এ নেপথয গায়িকা হিসেবে কাজ করে তার কর্মজীবন শুরু করেন \n\n\n== প্রাথমিক জীবন এবং পরিবার ==\nঅঞ্জু জোসেফ কাঞ্জিরাপ্পালিতে সেন্ট জোসেফ পাবলিক স্কুল এবং সেন্ট অ্যান্টনি পাবলিক স্কুলে তার স্কুলজীবন সম্পন্ন করেন এবং এর্নাকুলামের সেন্ট তেরেসা কলেজ থেকে ইংরেজি সাহিত্যে ডিগ্রি অর্জন করেন। তিনি কোচির মহারাজা কলেজ থেকে ইংরেজি সাহিত্যে বিষয়ে স্নাতকোত্তর ডিগ্রি অর্জন করেন। \nঅঞ্জু এশিয়ানেট চ্যানেলে সম্প্রচারিত সংগীত প্রতিযোগীতা আইডিয়া স্টার সিঙ্গার -এর চতুর্থ মরসুমে একজন প্রতিযোগী হিসাবে অংশ নিয়েছিলেন।  তিনি গন্ধর্ব সঙ্গীতম নামক সংগীত প্রতিযোগীতায়ও অংশ নিয়েছিলেন।\nরিয়েলিটি শো পরিচালক অনুপ জনের সাথে অঞ্জুর বিয়ে হয়েছিল। পরে তারা আলাদা হয়ে যায়। তিনি এখন আদিত্য পরমেশ্বরনের সাথে বিবাহিত। \n\n\n== কর্মজীবন ==\nতিনি ডক্টর লাভ, আলামারা, আভারুদে রাভুকাল, ওরমাকালিল ওরু মঞ্জুকালাম, সি/ও সায়রা বানুর ইত্যাদি বিবিধ চলচ্চিত্রে নেপথ্য গায়িকা হিসাবে কাজ করেছেন। তিনি ২০১৬ সালে বিখ্যাত তেলুগু ছবি বাহুবলীর ধীবরা  গানটির একটি ক্যাপেলা সংস্করণ প্রকাশ করেন যার জন্য তাকে ব্যক্তিগতভাবে ডেকে অভিনন্দন জানানো হয়েছিল। এই ক্যাপেলা সংস্করণটি তেলুগু শিল্পে বেশ জনপ্রিয়তা অর্জন করেছিল এবং তার দলকে হায়দ্রাবাদে পুরষ্কার অনুষ্ঠানে জন্য পরিবেশনার জন্য আমন্ত্রণ জানানো হয়েছিল। \n\n\n== গান =="}