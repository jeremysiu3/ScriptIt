{"pageid": 1133764, "title": "মুকুল চৌধুরী", "url": "https://bn.wikipedia.org/wiki?curid=1133764", "content": "মুকুল চৌধুরী ছিলেন একজন বাংলাদেশী গীতিকার ও সঙ্গীত শিল্পী। তিনি রেডিও, টেলিভিশন এবং শতাধিক চলচ্চিত্রের জন্য অনেক গান লিখেছেন, যার মধ্যে রয়েছে 'ও মাধবি গো থেকো মর অন্তরে', 'তুমি আছো সবই আছে', 'এক চোর যায় চলে' ইত্যাদি। ওরে নীল দরিয়া আমায় দে রে দে ছাড়িয়া গানটিও লিখেছেন তিনি।\n\n\n== প্রারম্ভিক জীবন এবং কর্মজীবন ==\nমুকুল চৌধুরী এজিবি কলোনিতে (ঢাকা) থাকতেন। তিনি এবং আলম খান কলোনির মাঠে একসঙ্গে ফুটবল খেলতেন, তারপর তারা আত্মার বন্ধু হয়ে ওঠে। মুকুল ভাইব্রাফোন ভালো বাজাতেন এবং তিনি কবিতাও লিখতেন। একদিন আলম খান তাকে কিছু গান লেখার পরামর্শ দেন এবং পরদিন মুকুল কিছু গান লিখে তার কাছে নিয়ে আসেন। তার মধ্যে একটি ছিল 'ও মাধবী গো থেকো মর অন্তরে', যেটি তখন সুর করেছিলেন আলম খান এবং পরে গেয়েছিলেন রওশন আরা মুস্তাফিজ। পরবর্তী সময়ে তিনি ‘কেউ কারো নয়’ চলচ্চিত্রের জন্য 'ভালোবেসে গেলাম শুধু ভালোবাসা পেলাম না', 'সখী তুমি কার' চলচ্চিত্রের জন্য 'তুমি আছো সবি আছে' এবং ‘সারেং বউ’ চলচ্চিত্রের জন্য 'হীরামতি হীরামতি' সহ আরও অনেক জনপ্রিয় গান রচনা করেন।\nমুকুল চৌধুরী 'ওরে নীল দরিয়া আমায় দে রে দে ছাড়িয়া' গানের জন্য সুপরিচিত যা বাংলাদেশী সঙ্গীতের অন্যতম চিরসবুজ রচনা হিসাবে বিবেচিত। গানটির সুর ও প্রযোজনা করেছেন আলম খান এবং আবদুল্লাহ আল মামুন পরিচালিত বাংলাদেশী চলচ্চিত্র সারেং বৌয়ের জন্য আব্দুল জব্বার গেয়েছেন। ১৯৭৬-৭৭ সালে যখন পরিচালক আবদুল্লাহ আল মামুন তার চলচ্চিত্রের জন্য গান নিয়ে বসেন, তখন আলম খান মুকুল চৌধুরীকে একটি গানের জন্য কিছু লিখতে বলেন যা তিনি ইতোমধ্যে ১৯৬৯ সালে রচনা করেছেন কিন্তু কোথাও ব্যবহার করেননি। মুকুল চৌধুরী প্রথমে পুরো গল্পটি পড়েন এবং তারপর দুদিনের মধ্যে এই বিখ্যাত গানটির লিরিক্স নিয়ে আসেন।\n\n\n== মৃত্যু ==\nমুকুল চৌধুরী ২০০২ সালে কলকাতায় ছিলেন যেখানে তিনি একটি স্থানীয় ক্লিনিকে হৃদরোগে আক্রান্ত হয়ে মারা যান।\n\n\n=== স্মরণ ===\n8ই মে, ২০০২ তারিখে ঢাকার কেন্দ্রীয় পাবলিক লাইব্রেরিতে সাংস্কৃতিক অনুষ্ঠানের পঞ্চম অধিবেশনটি চৌধুরীকে উৎসর্গ করা হয়েছিল। তার স্মরণে একটি স্মৃতিচারণ পর্ব অনুষ্ঠিত হয়। এরপর শুরু হয় স্বরশীলন আবৃত্তি একাডেমীর 'প্রজন্মের আতনাদ' নামে একটি মঞ্চায়ন। এরপর শুরু হয় সন্ধ্যার গানের আয়োজন। চৌধুরীর ছেলে মেয়েসহ সঙ্গীত পরিচালক আলম খান অনুষ্ঠানে উপস্থিত ছিলেন।\n\n\n== ডিস্কোগ্রাফি ==\n\n\n== নন-ফিল্মি গান ==\n\n\n== তথ্যসূত্র ==\n\n\n== বহিঃসংযোগ ==\nআইএমডিবিতে মুকুল চৌধুরী\nবাংলা মুভি ডেটাবেজে মুকুল চৌধুরী"}