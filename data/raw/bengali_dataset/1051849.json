{"pageid": 1051849, "title": "আল সাদ স্পোর্টস ক্লাব", "url": "https://bn.wikipedia.org/wiki?curid=1051849", "content": "আল সাদ স্পোর্টস ক্লাব (আরবি: نادي السد الرياضي‎, ইংরেজি: Al Sadd SC; সাধারণত আল সাদ এসসি অথবা শুধুমাত্র আল সাদ নামে পরিচিত) হচ্ছে আল সাদ ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৬৯ সালের ২১শে অক্টোবর তারিখে প্রতিষ্ঠিত হয়েছে। ১২,৯৪৬ ধারণক্ষমতাবিশিষ্ট জসিম বিন হামাদ স্টেডিয়ামে আল জাইম নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় জাভি এবং সভাপতির দায়িত্ব পালন করছেন মুহাম্মাদ বিন খলিফা আল সানি। কাতারি আক্রমণভাগের খেলোয়াড় হাসান আল-হাইদুস এই ক্লাবের অধিনায়কের দায়িত্ব পালন করছেন। আল সাদ হচ্ছে কাতার স্টার্স লিগের বর্তমান চ্যাম্পিয়ন, যারা ২০২০–২১ মৌসুমে ক্লাবের ইতিহাসে ১৫তম বারের মতো শিরোপা জয়লাভ করেছিল।\nঘরোয়া ফুটবলে, আল সাদ এপর্যন্ত ৫৭টি শিরোপা জয়লাভ করেছে; যার মধ্যে ১৫টি কাতার স্টার্স লিগ, ১৭টি কাতার আমির কাপ এবং ৮টি কাতার কাপ শিরোপা রয়েছে। অন্যদিকে, এশীয় এবং আন্তর্জাতিক প্রতিযোগিতায়, এপর্যন্ত ৪টি শিরোপা জয়লাভ করেছে; যার মধ্যে ২টি এএফসি চ্যাম্পিয়নস লিগ শিরোপা রয়েছে। হাসান আল-হাইদুস, আব্দুলকরিম হাসান, সাদ আল শিব, বাগদাদ বুনেদিয়াহ এবং আকরাম আফিফের মতো খেলোয়াড়গণ আল সাদের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে আল সাদ স্পোর্টস ক্লাব (ইংরেজি) (আরবি)"}