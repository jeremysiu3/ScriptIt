{"pageid": 1499384, "title": "ওশান ইনফিনিটি", "url": "https://bn.wikipedia.org/wiki?curid=1499384", "content": "ওশান ইনফিনিটি হলো যুক্তরাষ্ট্রের সামুদ্রিক রোবোটিক্স নিয়ে কাজ করা একটি বেসরকারি কোম্পানি। এটি ২০১৬ সালে প্রতিষ্ঠা লাভ করে। এর সদরদপ্তর মার্কিন যুক্তরাষ্ট্রের অস্টিন, টেক্সাস এ অবস্থিত। ২০১৮ সালে কোম্পানিটি ‘নো ফাইন্ড নো ফি’(ফল না পেলে ফি নেই) শর্তের ভিত্তিতে ২০১৪ সালে নিখোঁজ মালয়েশিয়া এয়ারলাইন্স ফ্লাইট ৩৭০ এর তিন মাস অনুসন্ধান  চালিয়ে আলোচনায় এসেছিল যদিও তাঁরা এটি খুঁজে পায়নি।\n\n\n== ইতিহাস ==\n২০১৬ সালে প্রতিষ্ঠা পাওয়া কোম্পানিটির সদরদপ্তর মার্কিন যুক্তরাষ্ট্রের অস্টিন, টেক্সাস এ অবস্থিত। এছাড়াও যুক্তরাজ্যের সাউদাম্পটনে একটি দপ্তর রয়েছে। সমুদ্র থেকে তথ্য সংগ্রহ এবং বিশ্লেষণ করার জন্য সামুদ্রিক রোবট ব্যবহারে উল্লেখযোগ্য কার্যকারিতা পাওয়ার পরে ওশান ইনফিনিটি তৈরি করা হয়েছিল। বর্তমানে এখানে ৫০০র বেশি কর্মী ও প্রযুক্তিবিদ কর্মরত রয়েছেন, যার নেতৃত্বে রয়েছেন প্রধান নির্বাহী কর্মকর্তা অলিভার প্লাংকেট।\n\n\n== ব্যবহৃত রোবট ==\nওশান ইনফিনিটি দুটি রোবোটিক বহর পরিচালনা করে; আরমাডা এবং ইনফিনিটি।\nইনফিনিটি চৌদ্দটি স্বয়ংক্রিয় ডুবো যানের সমন্বয়ে গঠিত যা বর্তমানে বিশ্বব্যাপী মহাসাগরে কাজ করছে এবং আরমাডা বহরে রয়েছে ২১ মিটার,৩৬ মিটার ও ৭৮ মিটার বিশিষ্ট ২৩টি মানববিহীন রোবোটিক জাহাজ যার যাত্রা শুরু হয় ২০২০ সালে। ফ্লিটগুলি সেন্সর এবং নেভিগেশন প্রযুক্তি দিয়ে সজ্জিত এবং ৬০০০ মিটার গভীরতায় কাজ করতে সক্ষম।\nকোম্পানিটি ২০২২ সালের মে মাসে জানিয়েছে যে ২৩টি আরমাডা সারফেস ভেসেলের মধ্যে প্রথমটি সম্প্রতি ভিয়েতনামে চালু হয়েছে।\n\n\n== তথ্যসূত্র ==\n\nএই নিবন্ধটি অসম্পূর্ণ। আপনি চাইলে এটিকে সম্প্রসারিত করে উইকিপিডিয়াকে সাহায্য করতে পারেন।"}