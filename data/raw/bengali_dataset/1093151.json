{"pageid": 1093151, "title": "ফুমিও কিশিদা", "url": "https://bn.wikipedia.org/wiki?curid=1093151", "content": "ফুমিও কিশিদা (岸田 文雄, Kishida Fumio, জন্ম ২৯ জুলাই ১৯৫৭) একজন জাপানি রাজনীতিবিদ। তিনি জাপানের ১০০তম প্রধানমন্ত্রী হিসেবে দায়িত্ব পালন করছেন। এছাড়াও তিনি ২০২১ সালের ২৯ সেপ্টেম্বর থেকে লিবারেল ডেমোক্রেটিক পার্টির সভাপতির দায়িত্ব পালন করছেন। তিনি জাপানের হাউজ অব রিপ্রেজেনটেটিভের সদস্য এবং ২০১২ থেকে ২০১৭ সাল পর্যন্ত জাপানের পররাষ্ট্রমন্ত্রী এবং ২০১৭ সালে ভারপ্রাপ্ত প্রতিরক্ষামন্ত্রী হিসেবে তিনি ২০১৭ থেকে ২০২০ সাল পর্যন্ত এলডিপি পলিসি রিসার্চ কাউন্সিলের সভাপতি ছিলেন। তিনি ২০২১ সালে এলডিপি লিডারশিপ নির্বাচনে তারো কোনোর বিপক্ষে ৬০.২% ভোট পেয়ে জয়ী হন, এবং পূর্ববর্তী নেতা ইয়োশিহিদে সুগার স্থলাভিষিক্ত হয়ে ২০২১ সালের ৪ঠা অক্টোবর প্রধানমন্ত্রীর দায়িত্ব গ্রহণ করেন।\n\n\n== প্রারম্ভিক জীবন ==\nকিশিদা ১৯৫৭ সালের ২৯শে জুলাই টোকিওর শিবুয়া শহরে এক রাজনৈতিক পরিবারে জন্মগ্রহণ করেন। তার পিতা ফুমিতাকে কিশিদা অর্থনীতি, বাণিজ্য ও শিল্প মন্ত্রণালয়ের সরকারি কর্মকর্তা এবং ক্ষুদ্র ও কুটির শিল্প এজেন্সির পরিচালক ছিলেন। কিশিদা পরিবারের আদি নিবাস হিরোশিমা, তারা প্রতি গ্রীষ্মে হিরোশিমায় যায়। কিশিদা পরিবারের অনেক সদস্য পারমাণবিক বিস্ফোরণে মারা যায়। ফুমিও সেই বিস্ফোরণ থেকে বেঁচে যাওয়া ব্যক্তিদের কাছ থেকে সেই গল্প শুনে বড় হয়েছেন। তার \nপিতা ফুমিতাকে এবং পিতামহ মাসাকি কিশিদাও রাজনীতবিদ ছিলেন এবং তারা জাপানের নিম্নকক্ষের সদস্য ছিলেন। রাজনীতিবিদ ইয়োইচি মিয়াজাওয়া তার আত্মীয়। এবং সাবেক প্রধানমন্ত্রী কিইচি মিয়াজাওয়া তার দূর সম্পর্কের আত্মীয়।\nতিনি নিউ ইয়র্কের কুইন্সের পার্শ্ববর্তী এমহার্স্টের পি.এস. ০১৩ ক্লিমেন্ট সি. মুর ইলিমেন্টারি স্কুলে পড়াশোনা করেন, কারণ তার পিতা তখন মার্কিন যুক্তরাষ্ট্রে কর্মরত ছিলেন। তিনি কোজিমাচি ইলিমেন্টারি স্কুল ও কোজিমাচি জুনিয়র হাই স্কুলে পড়াশোনা করেন। কিশিদা কাইসেই একাডেমি থেকে পাস করেন, সেখানে তিনি বেসবল দলে খেলতেন।\nটোকিও বিশ্ববিদ্যালয় থেকে কয়েকবার প্রত্যাখ্যাত হওয়ার পর তিনি ওয়াসেদা বিশ্ববিদ্যালয় থেকে ১৯৮২ সালে আইন বিষয়ে স্নাতক ডিগ্রী অর্জন করেন। ওয়াসেদাতে থাকাকালীন তাকেশি ইওয়াইয়া তার বন্ধু ছিলেন।\n\n\n== সম্মাননা ==\n Netherlands: অর্ডার অব অরেঞ্জ-নাসাউ-এর নাইট গ্র্যান্ড ক্রস (২৯ অক্টোবর ২০১৪)।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nMOFA Official Website (in English)\nটুইটার\nইন্সটাগ্রামে ফুমিও কিশিদা\nYouTube\n\nটেমপ্লেট:জাপানের পররাষ্ট্রমন্ত্রী\nটেমপ্লেট:জাপানের প্রতিরক্ষামন্ত্রী\nটেমপ্লেট:JPMinSONTA\nটেমপ্লেট:বর্তমান জি৭ নেতৃবর্গ\n\nটেমপ্লেট:Trilateral meeting\nটেমপ্লেট:Cabinet Abe II"}