{"pageid": 1449961, "title": "মৌকুম্ভী লতা", "url": "https://bn.wikipedia.org/wiki?curid=1449961", "content": "মৌকুম্ভী লতা (বৈজ্ঞানিক নাম: Lonicera) একটি সুগন্ধি ফুলের লতা যা তার মিষ্টি সুবাস এবং রঙিন ফুলের জন্য পরিচিত। এই লতা বিশ্বব্যাপী বাগানে একটি জনপ্রিয় আলঙ্কারিক গাছ হিসেবে পরিচিত। এর ফুলের রঙ সাধারণত সাদা, হলুদ, কমলা, এবং লাল বর্ণের হয়ে থাকে। এই লতার ফুল মৌমাছি, প্রজাপতি এবং মথের মতো পরাগায়নকারীদের আকর্ষণ করে।\n\n\n== নামকরণ ও ব্যুৎপত্তি ==\n\n\n=== সাধারণ নাম/আন্তর্জাতিক নাম ===\nমৌকুম্ভী লতাটি পাশ্চাত্য তথা আন্তর্জাতিক স্তরে 'honeysuckle'(হানিসাকল) বলেই পরিচিত । ইংরেজি 'honysuckle' শব্দের অর্থ: 'মধু চুষে খাওয়া', যা পতঙ্গদের দ্বারা ফুলের মধু বা nectar(নেক্টার) চুষে খাওয়ার ক্রিয়াকে নির্দেশ করে।\n\n\n=== বৈজ্ঞানিক নাম ===\nবিজ্ঞানসম্মত শ্রেণিবিন্যাসে মৌকুম্ভী লতার গণের \nবৈজ্ঞানিক নাম   \"Lonicera\"(লোনিসেরা)। এই 'Lonicera' গণটির নামকরণ হয়েছে ১৬শ শতকের জার্মান উদ্ভিদবিদ অ্যাডাম লোনিটজারের নাম অনুসারে।\n\n\n=== বাংলা নাম: মৌকুম্ভী লতা ===\nLonicera (লোনিসেরা) গণের অন্তর্গত Honeysuckle(হানিসাকল) লতার উদ্ভিদগুলির বাংলা নাম \"মৌকুম্ভী লতা\"। বাংলায় \"মৌ\" মানে 'ফুলের মধু' এবং \"কুম্ভী\" মানে 'কলস বা পাত্র'।\nএই উদ্ভিদের নলাকৃতি ফুলগুলির মধ্যে থাকা মিষ্টি মৌ-এর লোভে পতঙ্গ ও পরাগায়নকারীরা আকৃষ্ট হয়, তাই এইরূপ নাম।\n\n\n== উদ্ভিদের বিবরণ ==\n\n\n=== কাণ্ড ===\nপ্রকার: লতা।\nউচ্চতা: ১০ মিটার পর্যন্ত পৌঁছাতে পারে।\n\n\n=== ফুল ===\nরঙের বৈচিত্র্য: সাদা, হলুদ, কমলা, এবং লাল বর্ণের।\nপাপড়ি: নল আকৃতির।\nপ্রস্ফুটন: গ্রীষ্ম ঋতুতে ফোটে।\nপরাগায়নকারী: মৌমাছি, প্রজাপতি, এবং মথ।\n\n\n=== পাতা ===\nপ্রকার ও আকৃতি: সাধারণত বৃত্তাকার বা লম্বা।\nআকার: ৫ থেকে ১০ সেমি পর্যন্ত লম্বা।\nরঙ: গাঢ় সবুজ।\nবিন্যাস: সমান্তরাল উভমুখী (opposite) পত্রবিন্যাস।\n\n\n=== ফল ===\nরং: লাল বা কালো জামের মতো।\nঅভ্যন্তরীণ অংশ: বীজ থাকে।\nভোজ্য: না, মানুষেদের ক্ষেত্রে অখাদ্য।\n\n\n== প্রাকৃতিক বণ্টন ==\nমৌকুম্ভী লতা  ইউরোপ, এশিয়া, ভূমধ্যসাগরীয় অঞ্চল এবং উত্তর আমেরিকায় পাওয়া যায়। এই লতা বিভিন্ন পরিবেশে বেড়ে উঠতে পারে এবং বাগানের প্রাচীর, বেড়াগুলিকে ঢেকে দিতে পারে। এর সুগন্ধি ফুল প্রাকৃতিক পরাগায়নকারীদের জন্য আকর্ষণীয় এবং এর ফল পাখিরা জন্য খাদ্য হিসেবে গ্রহণ করে।\n\n\n== তথ্যসূত্র =="}