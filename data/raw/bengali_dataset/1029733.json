{"pageid": 1029733, "title": "কেইম্যান দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1029733", "content": "কেইম্যান দ্বীপপুঞ্জ জাতীয় ফুটবল দল (ইংরেজি: Cayman Islands national football team) হচ্ছে আন্তর্জাতিক ফুটবলে কেইম্যান দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম কেইম্যান দ্বীপপুঞ্জের ফুটবলের সর্বোচ্চ নিয়ন্ত্রক সংস্থা কেইম্যান দ্বীপপুঞ্জ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯২ সাল হতে ফুটবলের সর্বোচ্চ সংস্থা ফিফার এবং ১৯৯০ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৮৫ সালের ৩রা মার্চ তারিখে, কেইম্যান দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; ডোমিনিকার রোসোয় অনুষ্ঠিত উক্ত ম্যাচে কেইম্যান দ্বীপপুঞ্জ ডোমিনিকার কাছে ২–১ গোলের ব্যবধানে পরাজিত হয়েছে।\n৩,০০০ ধারণক্ষমতাবিশিষ্ট ট্রুম্যান বডেন স্পোর্টস কমপ্লেক্সে কচ্ছপ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কেইম্যান দ্বীপপুঞ্জের গ্র্যান্ড কেইম্যানে অবস্থিত। বর্তমানে এই দলের ম্যানেজারের দায়িত্ব পালন করছেন বেঞ্জামিন পিউ এবং অধিনায়কের দায়িত্ব পালন করছেন বডেন টাউনের রক্ষণভাগের খেলোয়াড় জশুয়া ফ্রেডেরিক-চার্লারি।\nকেইম্যান দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও কেইম্যান দ্বীপপুঞ্জ এপর্যন্ত একবারও অংশগ্রহণ করতে সক্ষম হয়নি।\nইয়ান লিন্ডো, গার্থ অ্যান্ডারসন, থেরন উড, লি র‍্যামুন এবং মার্ক ইবাঙ্কসের মতো খেলোয়াড়গণ কেইম্যান দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৫ সালের নভেম্বর মাসে প্রকাশিত র‌্যাঙ্কিংয়ে কেইম্যান দ্বীপপুঞ্জ তাদের ইতিহাসে সর্বোচ্চ অবস্থান (১২৭তম) অর্জন করে এবং ২০১৯ সালের এপ্রিল মাসে প্রকাশিত র‌্যাঙ্কিংয়ে তারা ২০৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কেইম্যান দ্বীপপুঞ্জের সর্বোচ্চ অবস্থান হচ্ছে ১৫৫তম (যা তারা ১৯৮৭ সালে অর্জন করেছিল) এবং সর্বনিম্ন অবস্থান হচ্ছে ১৯৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ কেইম্যান দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ৩ ডিসেম্বর ২০১৮ তারিখে (ইংরেজি)\nকনকাকাফ-এ কেইম্যান দ্বীপপুঞ্জ জাতীয় ফুটবল দল (ইংরেজি)"}