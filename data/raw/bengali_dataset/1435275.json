{"pageid": 1435275, "title": "মহাকাশ বিমান", "url": "https://bn.wikipedia.org/wiki?curid=1435275", "content": "মহাকাশ বিমান বা স্পেসপ্লেন (ইংরেজি: spaceplane) একধরনের যান যা পৃথিবীর বায়ুমণ্ডলে বিমানের মতো উড়তে বা গ্লাইড করতে পারে এবং মহাকাশে মহাকাশযানের মতো আচরণ করতে পারে। এর জন্য মহাকাশ বিমানকে বিমান ও মহাকাশযান উভয়ের বৈশিষ্ট্য থাকতে হবে। কক্ষীয় মহাকাশ বিমান অনেকটা সাধারণ মহাকাশযানের মতো এবং উপকক্ষীয় মহাকাশ বিমান অনেকটা উড়োজাহাজের মতো আচরণ করে। আজ পর্যন্ত সমস্ত মহাকাশ বিমান আকাশারোহণ ও ঊর্ধ্বগমনের জন্য রকেট ইঞ্জিন ব্যবহার করে, কিন্তু অবতরণের সময় তারা ক্ষমতাহীন গ্লাইডারের মতো আচরণ করে।\n২০২৪ সালের হিসাব অনুযায়ী, চার ধরনের মহাকাশ বিমান কক্ষপথে উৎক্ষিপ্ত হয়েছে, পৃথিবীর বায়ুমণ্ডলে পুনরায় প্রবেশ করেছে এবং ভূপৃষ্ঠে অবতরণ করেছে: যুক্তরাষ্ট্রের স্পেস শাটল, সোভিয়েত ইউনিয়নের বুরান, যুক্তরাষ্ট্রের বোয়িং এক্স-৩৭ ও চীনের পুনঃব্যবহারযোগ্য পরীক্ষামূলক মহাকাশযান। ড্রিম চেসার যুক্তরাষ্ট্রের এক বেসরকারি মহাকাশ বিমান, যা এখন উন্নয়নের অধীন।\nঅন্তত দুটি উপকক্ষীয় রকেটচালিত বিমান অপর বাহক বিমানের মাধ্যমে অনুভূমিকভাবে উৎক্ষিপ্ত হয়ে কার্মান রেখাকে (১০০ কিমি) অতিক্রম করেছে: নর্থ আমেরিকান এক্স-১৫ ও স্পেসশিপওয়ান। ২০১৮ সালে স্পেসশিপটু মার্কিন যুক্তরাষ্ট্রের সংজ্ঞা অনুযায়ী ৮০ কিমি উচ্চতা অতিক্রম করে মহাকাশে পৌঁছে গিয়েছিল।\n\n\n== কক্ষীয় মহাকাশ বিমান ==\n\n\n=== স্পেস শাটল ===\n\n\n=== বুরান ===\n\n\n=== বোয়িং এক্স-৩৭ ===\n\n\n=== চীনের পুনঃব্যবহারযোগ্য পরীক্ষামূলক মহাকাশযান ===\n\n\n== উপকক্ষীয় মহাকাশ বিমান ==\n\n২০২৪ সালের হিসাব অনুযায়ী, দুটি উপকক্ষীয় রকেটচালিত বিমান কার্মান রেখা (১০০ কিমি) অতিক্রম করে মহাকাশে পৌঁছেছে: নর্থ আমেরিকান এক্স-১৫ ও স্পেসশিপওয়ান। স্পেসশিপটু মার্কিন যুক্তরাষ্ট্রের সংজ্ঞা অনুযায়ী ৮০ কিমি উচ্চতা অতিক্রম করে মহাকাশে পৌঁছেছে, যদিও এটি উচ্চতর কার্মান রেখা অতিক্রম করতে পারেনি। এর কোনোটিই কক্ষপথে প্রবেশের যোগ্য নয়, এবং উৎক্ষেপণের আগে এদের বাহক বিমানের মাধ্যমে উচ্চ উচ্চতায় উত্তোলন করা হয়েছিল।\n\n\n== বর্তমান উন্নয়ন কর্মসূচি ==\n\n\n=== ভারত ===\n\n২০১৬-এর হিসাব অনুযায়ী, ভারতীয় মহাকাশ গবেষণা সংস্থা (ইসরো) রিইউজেবল লঞ্চ ভেহিকল (আরএলভি) বলে এক উৎক্ষেপণ যানের উন্নয়ন সম্পন্ন করছে। এটি ভারতের এক টু-স্টেজ-টু-অরবিট পুনঃব্যবহারযোগ্য উৎক্ষেপণ যান নির্মাণের প্রাথমিক ধাপ, যার দ্বিতীয় স্টেজ একটি মহাকাশ বিমান। বিমানটি রকেট ইঞ্জিন ও বায়ুচালিত স্ক্র্যামজেট ইঞ্জিন দ্বারা চালিত হবে। ২০১৬ সালে ইসরো ক্ষুদ্রাকৃতি মহাকাশ বিমান ও একটি কার্যকরী স্ক্র্যামজেট নিয়ে পরীক্ষা সম্পন্ন করেছিল।\nএপ্রিল ২০২৩-এ ভারত ঐ মহাকাশ বিমানের এক ক্ষুদ্রাকৃতি প্রতিরূপের এক স্বয়ংক্রিয় অবতরণ মিশন সম্পন্ন করেছিল। এই আরএলভি প্রতিরূপকে চিনুক হেলিকপ্টার থেকে ৪.৫ কিমি উচ্চতায় ছেড়ে দেওয়া হয়েছিল এবং কর্ণাটকের চিত্রদুর্গ এরোনটিকাল টেস্ট রেঞ্জের এক রানওয়েতে এর স্বয়ংক্রিয় গ্লাইডিং সম্পন্ন হয়েছিল। ২০২৪ সালের মার্চ মাসে এই মহাকাশ বিমানের নাম \"পুষ্পক\" রাখা হয়েছিল।\n\n\n== অন্যান্য প্রস্তাবিত মহাকাশ বিমান ==\n\n\n== টীকা ==\n\n\n== তথ্যসূত্র ==\n\n\n== গ্রন্থপঞ্জি ==\nHacker, Barton C.; Grimwood, James M. (১৯৭৭)। On the Shoulders of Titans: A History of Project Gemini। Washington, D.C.: NASA। ওসিএলসি 3821896। NASA SP-4203। ৭ ডিসেম্বর ২০০৩ তারিখে মূল থেকে আর্কাইভ করা। সংগ্রহের তারিখ ২১ মে ২০১৫। \nKuczera, Heribert; Sacher, Peter W. (২০১১)। Reusable Space Transportation Systems। Berlin: Springer। আইএসবিএন 978-3-540-89180-2। \n\n\n== বহিঃসংযোগ =="}