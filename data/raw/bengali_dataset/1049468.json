{"pageid": 1049468, "title": "মিফতাহুল উলুম একাডেমি", "url": "https://bn.wikipedia.org/wiki?curid=1049468", "content": "মিফতাহুল উলুম একাডেমি (এমইউএ) (অনুবাদ: \"জ্ঞানের চাবিকাঠি\") মার্কিন যুক্তরাষ্ট্রের নিউ জার্সি অঙ্গরাজ্যের হাডসন কাউন্টির ইউনিয়ন সিটিতে অবস্থিত একটি বেসরকারি ইসলামিক শিক্ষাপ্রতিষ্ঠান (মাদ্রাসা)। একাডেমিটি প্রাক কিন্ডারগার্টেন থেকে দ্বাদশ শ্রেণী পর্যন্ত শিক্ষার্থীদের পাঠদান করায়। ২০১৭ সাল থেকে একাডেমিটি কগনিয়া (অলাভজনক সংস্থা) (পূর্বেরঃ অ্যাডভান্সড) দ্বারা স্বীকৃত।\n২০১৭–-১৮ শিক্ষাবর্ষ হিসাবে, এই একাডেমিতে শিক্ষার্থী-শিক্ষকের অনুপাত ৬.৬: ১ এবং এতে ১৫২ জন শিক্ষার্থী (প্রাক কিন্ডারগার্টেন আরও ৩৪ জন) এবং ২২.৯ শ্রেণিকক্ষের শিক্ষক (এফটিই ভিত্তিতে) ছিল। একাডেমিতে শিক্ষার্থীদের  ৪২.৮% (৬৫) এশিয়ান, ২৭.৬% (৪২) শ্বেতাঙ্গ, ১৫.৮% (২৪) কৃষ্ণাঙ্গ,  ১৩.২% (২০) দুই বা ততোধিক জাতির এবং ০.৭% (১) হিস্পানিক ছিল।\n\n\n== ইতিহাস ==\n১৯৯২ সালে একাডেমিটি নিউ জার্সির গুটেনবার্গের একটি আবাসিক ভবনে একটি সমবায় হোম-স্কুলিং কেন্দ্র হিসাবে শুরু হয়। ১৯৯৬ সালে এটি নিবন্ধিত অলাভজনক সংস্থা হিসাবে ৫০১ (সি) ১ মর্যাদা পেয়েছে। ২০০১  সালে এটি ইউনিয়ন সিটিতে স্থানান্তরিত হয় এবং ২০০৭ সালে ১৫ তম স্ট্রিট এবং বার্জলাইন অ্যাভিনিউয়ের কোণায় এটির বর্তমান অবস্থানে স্থানান্তরিত হয়। ২০০৭ সালে মিফতাহুল উলুম একাডেমি অ্যাডভান্সড (বর্তমানের কগনিয়া) এবং সিআইএসএনএ থেকে স্বীকৃতি অর্জন করেছে।\n\n\n== পাঠক্রম বহির্ভূত কার্যক্রম ==\n২০১১ সালের ফেব্রুয়ারিতে, স্কুলের সামাজিক শিক্ষা ও ধর্ম শিক্ষক কোচ ক্যান্ডিস এলাম এবং তত্ত্বাবধায়ক কোচ পূয়া নিলির তত্ত্বাবধানে মিফতাহুল উলুম একাডেমির ১১ জন শিক্ষার্থীর একটি দল প্রতিযোগিতামূলক মক সিভিল ট্রায়ালে অংশ নিয়েছিল। শিক্ষার্থীর দলটি হাডসন কাউন্টি কোর্টহাউসের আরও তিনটি হাডসন কাউন্টি স্কুলের শিক্ষার্থীদের বিরুদ্ধে প্রতিযোগিতা করছিল।\nএকাডেমি সেমি-ফাইনালে যায় (আগের বছর কেবল কোয়ার্টার ফাইনালে উঠেছিল), এবং দিনের শুরুতে জার্সি সিটির ম্যাকনেয়ার একাডেমিক উচ্চ বিদ্যালয়ের মুখোমুখি হয়েছিল, তারপরে বায়ন হাই স্কুলের বিপক্ষে মুখোমুখি হয়েছিল। প্রাথমিকভাবে, জুরি তাদের জয় দিয়েছিল, কিন্তু বিচারক বায়নের পক্ষে চূড়ান্ত সিদ্ধান্ত দিবার পরে মিফতাহুল উলূম দল দ্বিতীয় অবস্থানে রয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nমিফতাহুল উলুম একাডেমি  ওয়েব্যাক মেশিনে আর্কাইভকৃত ৯ মে ২০২১ তারিখে, জাতীয় শিক্ষার পরিসংখ্যান কেন্দ্র"}