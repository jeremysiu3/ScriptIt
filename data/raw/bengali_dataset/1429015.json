{"pageid": 1429015, "title": "মোহাম্মদ বদরুজ্জামান ভূঁইয়া", "url": "https://bn.wikipedia.org/wiki?curid=1429015", "content": "মোহাম্মদ বদরুজ্জামান ভূঁইয়া একজন বাংলাদেশী অধ্যাপক। তিনি ঢাকা বিশ্ববিদ্যালয়ের ট্যুরিজম অ্যান্ড হসপিটালিটি ম্যানেজমেন্ট বিভাগের অধ্যাপক এবং বরিশাল বিশ্ববিদ্যালয়ের সাবেক উপাচার্য।\n\n\n== জন্ম ==\nবদরুজ্জামান ভূঁইয়া কিশোরগঞ্জের অষ্টগ্রাম উপজেলায় জন্মগ্রহণ করেন।\n\n\n== শিক্ষাজীবন ==\nবদরুজ্জামান ঢাকা বিশ্ববিদ্যালয়ের অ্যাকাউন্টিং অ্যান্ড ইনফরমেশন সিস্টেমস বিভাগ থেকে ২০০৪ সালে স্নাতক ও ২০০৫ সালে স্নাতকোত্তর ডিগ্রি লাভ করেন। তিনি একই বিশ্ববিদ্যালয় থেকে ২০১৬ সালে ট্যুরিজম অ্যান্ড হসপিটালিটি ম্যানেজমেন্ট বিষয়ে পিএইচডি ডিগ্রি অর্জন করেন।\n\n\n== কর্মজীবন ==\nবদরুজ্জামান ভূঁইয়া ঢাকা বিশ্ববিদ্যালয়ের ট্যুরিজম অ্যান্ড হসপিটালিটি ম্যানেজমেন্ট বিভাগে অধ্যাপনায় নিযুক্ত। অধ্যাপনার পাশাপাশি তিনি ঢাকা বিশ্ববিদ্যালয়ের শহীদ সার্জেন্ট জহুরুল হক হলের প্রাধ্যক্ষ, সহকারী প্রক্টর এবং ট্যুরিজম অ্যান্ড হসপিটালিটি ম্যানেজমেন্ট বিভাগের চেয়ারম্যান-সহ বিভিন্ন দায়িত্ব পালন করেছেন। তিনি বরিশাল বিশ্ববিদ্যালয়ের কোষাধ্যক্ষ এবং উপাচার্যের রুটিন দায়িত্বও পালন করেন।\nমোহাম্মদ বদরুজ্জামান ভূঁইয়া ২০২৪ সালের ৪ মার্চ বরিশাল বিশ্ববিদ্যালয়ের উপাচার্য হিসেবে নিয়োগ লাভ করেন। ২০২৪ সালের ২০ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== তথ্যসূত্র =="}