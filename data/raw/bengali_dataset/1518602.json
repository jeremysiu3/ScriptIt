{"pageid": 1518602, "title": "দিশা মদন", "url": "https://bn.wikipedia.org/wiki?curid=1518602", "content": "দিশা মদন একজন ভারতীয় অভিনেত্রী এবং সামাজিক যোগাযোগ মাধ্যমের ব্যক্তিত্ব। তিনি কন্নড় ভাষার টেলিভিশন অনুষ্ঠান এবং চলচ্চিত্রে তাঁর কাজের জন্য পরিচিত। তিনি সামাজিক যোগাযোগ মাধ্যমের মঞ্চে টিকটক ভিডিও প্রকাশ করার জন্যও বিখ্যাত।\n\n\n== কর্মজীবন ==\nদিশা মদন ডান্সিং স্টারের প্রথম মরশুমের প্রতিযোগিতার মাধ্যমে টেলিভিশনে আত্মপ্রকাশ করেন এবং ২০১৪ সালে সুনামি কিটির সাথে মরশুমের খেতাব জিতে নেন। বাবার ব্যবসায় সাহায্য করার জন্য অনুষ্ঠানটি ছেড়ে যাওয়ার আগে তিনি সোপ অপেরা কুলবধূতে বচন চরিত্রে অভিনয় করেছিলেন। মিউজিকলিতে, তিনিই প্রথম ভারতীয় যাঁর দশ লক্ষ অনুসারী ছিল। ২০১৮ সালের জুলাই মাসের হিসেব অনুযায়ী, তাঁর ২৬ লক্ষ (২.৬ মিলিয়ন) অনুসারী (ফলোয়ার) রয়েছে। ২০১৮ সালে, তিনি অরবিন্দ আইয়ার এবং রেডিও জকি ভিকির সাথে ওয়েব সিরিজ হেট ইউ রোমিও তে অভিনয় করেন, যা ভারতে মুক্তি পায় ২০২৩ সালের ২৩শে জানুয়ারি। ২০২০ সালে, তিনি ফরাসি বিরিয়ানি চলচ্চিত্রে একজন সংবাদ প্রতিবেদক হিসেবে অভিনয় করেছিলেন। তিনি হাম্বল পলিটিশিয়ান নোগরাজ নামে ওয়েব সিরিজের সিক্যুয়েলেও একটি ভূমিকায় অভিনয় করেছিলেন।\n\n\n== ব্যক্তিগত জীবন ==\nদিশা মদন শশাঙ্ক বাসুকি গোপালকে বিবাহ করেছেন এবং তাঁদের একটি পুত্র এবং একটি কন্যা সন্তান রয়েছে। পুত্রের নাম ভিয়ান শশাঙ্ক বাসুকি এবং তার জন্ম ২০১৯ সালের ২৭ জুলাই। কন্যা সন্তানটির জন্ম ২০২২ সালের ১লা মার্চ।\n\n\n== চলচ্চিত্র তালিকা ==\n\n\n== টেলিভিশন ==\n\n\n== তথ্যসূত্র =="}