{"pageid": 1012273, "title": "শেষকৃত্য", "url": "https://bn.wikipedia.org/wiki?curid=1012273", "content": "শেষকৃত্য বলতে কোনও ব্যক্তির মৃতদেহ তথা শবদেহের অন্তিম বন্দোবস্ত করার সাথে সংশ্লিষ্ট প্রথাগত আচার-অনুষ্ঠানকে বোঝায়। একাধিক ব্যক্তিবর্গের উপস্থিতিতে মৃতদেহ সমাধিস্থকরণ (দাফন করা, কবর বা গোর দেওয়া), শবদাহ তথা মড়া পোড়ানো (অন্ত্যেষ্টিক্রিয়া, শ্রাদ্ধ বা সৎকার), ইত্যাদি হল শেষকৃত্যের কিছু উদাহরণ।  শেষকৃত্যের প্রথা বা রীতিনীতিগুলি মৃতব্যক্তিকে স্মরণ করার জন্য ও তার প্রতি সম্মান জ্ঞাপনের জন্য কোনও সংস্কৃতির বা ধর্মে অন্তর্ভুক্ত বিশ্বাস ও প্রথার জটিল সমবায়। এগুলির মধ্যে মাটিতে সমাধিস্থ করা, স্মৃতিস্তম্ভ, প্রার্থনা ও আচার-অনুষ্ঠান পালন, ইত্যাদি অন্তর্ভুক্ত। সাংস্কৃতিক ও ধর্মীয় গোষ্ঠীভেদে এই রীতিনীতিগুলি ভিন্ন ভিন্ন হয়ে থাকে। শেষকৃত্যের কিছু ধর্মনিরপেক্ষ উদ্দেশ্যও আছে, যেমন মৃত ব্যক্তির জন্য শোক প্রকাশ করা, মৃত ব্যক্তির ইহজীবন উদ্‌যাপন করা এবং শোকসন্তপ্ত পরিবারের সদস্যদেরকে সান্ত্বনা ও মানসিক সমর্থন প্রদান করা। এর বিপরীতে ধর্মীয় দৃষ্টিকোণ থেকে শেষকৃত্যের উদ্দেশ্য হল মৃত ব্যক্তির আত্মার পরকাল গমন, পুনরুত্থান বা পুনরুজ্জীবন প্রক্রিয়ায় সাহায্য করা।\n\n\n== তথ্যসূত্র =="}