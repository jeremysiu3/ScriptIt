{"pageid": 1347278, "title": "খাজা হাসান সানী নিজামী", "url": "https://bn.wikipedia.org/wiki?curid=1347278", "content": "খাজা হাসান সানী নিজামী (১৫ মে ১৯৩১ - ১৫ মার্চ ২০১৫) (জন্ম নাম খাজা হাসান আবু তালিব নিজামী) চিশতিয়া তরিকার নিজামী শাখার একজন সুফি শায়খ এবং নিজামুদ্দিন আউলিয়ার মাজারের প্রাক্তন সাজ্জাদানশীন (প্রধান তত্ত্বাবধায়ক) ছিলেন। তিনি উর্দু সাহিত্যের সবচেয়ে বিশিষ্ট ব্যক্তিত্ব হিসেবে বিবেচিত ছিলেন। তিনি মার্কিন যুক্তরাষ্ট্রের সান ফ্রান্সিসকোতে অবস্থিত ইউনাইটেড নেশনস রিলিজিয়াস ইনিশিয়েটিভসের  সদস্য ছিলেন। তিনি ছিলেন খাজা হাসান নিজামীর পুত্র এবং ইকবাল আহমদ খানের ওস্তাদ।\n\n\n== সাহিত্যকর্ম ==\nখাজা তার পিতা খাজা হাসান নিজামীর লেখা বিভিন্ন সাহিত্যকর্ম পুনঃপ্রকাশ করেন, যা নিম্নরূপ:\n\nতরজুমা ই কুরআন ই মজিদ\nফাওয়াইদুল ফাওয়াদ (উর্দু অনুবাদ)\nতাসাউউফ (রাসম ও হাকীক্বাত)\nতাজকিরা ই নিজামী\nতাজকিরা ই খুসরাভি\nনিজামী বনসারি\nআমাল ই হিজবুল বাহার\nবেগমাত কে আনসু (সম্পাদক)\n\n\n== পুরস্কার এবং উত্তরাধিকার ==\nখাজা অটল বিহারী বাজপেয়ীর প্রধানমন্ত্রীর অধীনে ভারত সরকারের কাছ থেকে দিল্লি গৌরব পুরস্কার পেয়েছিলেন।\n২০১৭ সালে, উর্দু একাডেমি কাশ্মীরি গেটে খাজা হাসান সানী নিজামীর স্মরণে একটি সন্ধ্যার আয়োজন করেছিল।\nখাজা হাসান সানী নিজামীর জীবন ও অর্জনের উপর ভিত্তি করে মহম্মদ হামিদ আনসারী ২০১৭ সালের এপ্রিল মাসে একটি বই প্রকাশ করেন।\nপৃথ্বীরাজ চৌহানের যুগ থেকে খাজার পরিবারের সদস্যরা নিজামুদ্দিন আউলিয়ার মাজারের সাজ্জাদানশিন হিসেবে কাজ করেন।\nঅবশেষে, মার্চ ২০১৫ সালে, খাজা দীর্ঘ হৃদরোগ এবং ডায়াবেটিসে আক্রান্ত হয়ে মৃত্যুবরণ করেন। তার মৃত্যুর পর তার উত্তরসূরি হন খাজা সৈয়দ মুহাম্মদ নিজামী।\nখাজার জানাজা দু'বার করা হয়, একটি নিজামুদ্দিন আউলিয়া মাজা জামে মসজিদের ইমাম এবং অন্যটি তার শিষ্য সৈয়দ রশিদ নিজামীর দ্বারা।\n\n\n== কর্মজীবন ==\nখাজা তার প্রাথমিক শিক্ষা তার বাড়ি থেকে পেয়েছিলেন এবং পরে জামিয়া মিলিয়া ইসলামিয়া থেকে স্নাতক ডিগ্রি অর্জন করেন।\nখাজা দিল্লি উর্দু একাডেমি, গালিব একাডেমি এবং গালিব ইনস্টিটিউটের সদস্য ছিলেন এবং গালিব একাডেমির চেয়ারম্যান ছিলেন। এছাড়াও তিনি অল ইন্ডিয়া সুফি কনফারেন্স হায়দ্রাবাদের প্রতিষ্ঠাতা-সদস্য, খাজা হাসান নিজামী মেমোরিয়াল সোসাইটির সেক্রেটারি এবং জাতীয় আমীর খুসরো সোসাইটির সদস্য ছিলেন। খাজা ১৯৫৫ সাল থেকে তার পিতা খাজা হাসান নিজামীর পরে \"মুনাদী\" (মাসিক পত্রিকা) এর সম্পাদকও ছিলেন, যেটি তিনি ১৯৫৫ সাল থেকে তার সম্পাদনায় প্রকাশ অব্যাহত রাখেন।\nখাজা কাওয়ালির অনুরাগী ছিলেন, তিনি নিজামুদ্দিন আউলিয়ার মাজারে বিভিন্ন কাওয়ালী অনুষ্ঠানের আয়োজন করতেন।\n\nখাজা ছিলেন একজন ইসলামী নেতা যিনি ২০০৬ সালে তালেবানকে 'ইসলাম বহির্ভূত' সংগঠন হিসেবে উল্লেখ করে নিন্দা করেছিলেন।\n\n\n== তথ্যসূত্র =="}