{"pageid": 11721, "title": "বোয়ালমারী উপজেলা", "url": "https://bn.wikipedia.org/wiki?curid=11721", "content": "বোয়ালমারী উপজেলা বাংলাদেশের ঢাকা বিভাগের ফরিদপুর জেলার একটি উপজেলা।\n\n\n== অবস্থান ==\nএই উপজেলার উত্তরে মধুখালী উপজেলা, দক্ষিণে আলফাডাঙ্গা উপজেলা ও গোপালগঞ্জ জেলার কাশিয়ানী উপজেলা এবং মুকসুদপুর উপজেলা, পূর্বে সালথা উপজেলা ও ফরিদপুর সদর উপজেলা, পশ্চিমে আলফাডাঙ্গা উপজেলা ও মাগুরা জেলার মহম্মদপুর উপজেলা অবস্থিত।\n\n\n== ইতিহাস ==\nযশোর জেলার ভূষণা থানা ১৮১১ সালের দিকে ফরিদপুর জেলার অন্তর্ভুক্ত হয়। পরে থানাটি প্রথমে সাতৈর পরগণার সৈয়দপুরে, অতঃপর বোয়ালমারীতে স্থানান্তরিত হয়। পরবর্তী সময়ে বোয়ালমারীর দুটি ইউনিয়ন (বানা ও পাচুড়িয়া) আলফাডাঙ্গা থানার অন্তর্ভুক্ত হয় এবং ১৯৮৩ সালে বোয়ালমারী থেকে ৬টি ইউনিয়ন এবং বালিয়াকান্দি থানা থেকে ৩টি ইউনিয়নের সমন্বয়ে  মধুখালী থানা গঠিত হয়। ১৯৮৩ সালে বোয়ালমারী উপজেলায় উন্নীত হয়। ১৯৯৯ সালে বোয়ালমারী পৌর এলাকা ঘোষিত হয়। জনপদ ভূষণা থানা ১৮১২ সালে সৈয়দপুরে স্থানান্তরিত এবং ১৮১৪ সালে বোয়ালমারী পূর্ণাঙ্গ থানা হিসাবে আত্মপ্রকাশ করে। সেই সময় ১৯টি ইউনিয়ন নিয়ে বোয়ালমারী থানা গঠিত হলেও পরবর্তীতে বানা ও পাচুড়িয়া ইউনিয়ন আলফাডাঙ্গা থানায় অন্তর্ভুক্ত হয় এবং ১৯৮৩ সালে মধুখালী থানা গঠিত হয় বোয়ালমারী থেকে ৬টি ইউনিয়ন  এবং বালিয়াকান্দি থানা থেকে ৩টি ইউনিয়নের সমন্বয়ে বোয়ালমারী উপজেলায় ১৯৮৩ সালে উন্নীত হওয়ার পরে এস আরও নং ১০১-আইন/২০০০ যেহেতু সরকার মন্ত্রণালয়ের প্রজ্ঞাপন নং এস আরও ১৭৫-আইন/৯৯ তাং ২৮ জুন ১৯৯৯ সালে \n১৩.৫৬ বর্গ কিলোমিটার আয়তন নিয়ে  বোয়ালমারী পৌর এলাকা গঠিত হয়। জনসংখ্যা- ২৭৭৪৩ জন। ২০০৯ সালের গণনা অনুযায়ী ভোটার সংখ্যা- ১৬,৫০৮ জন। তন্মধ্যে পুরুষ- ৮,২০৫ জন এবং মহিলা- ৮,৩০৩ জন। পৌরসভায় কওমী মাদ্রাসা ৩টি ও এতিমখানা ৩টি রয়েছে। শিক্ষার হার ৭৪.৭৬%। পৌর এলাকায় হোল্ডিং সংখ্যা মোট- ৪,৬৯৫ টি, সরকারি ১৯টি, বেসরকারী ৮টি এবং ব্যক্তি মালিকানাধীন ৪,৯৬৮টি। পাকা রাস্তা ৪৪.০০ কিলোমিটার এবং কাঁচা রাস্তা ২৭.০০ কিলোমিটার। অন্যান্য তথ্য প্রকাশিত পত্রিকা ৪টি, সিনেমা হল ১টি, হাসপাতাল ১টি (১০০শয্যা), ক্লিনিক ৪টি(প্রাইভেট), কবর স্থান ৩টি, ফায়ার সার্ভিস স্টেশন ১টি,১টি মডেল মসজিদ ও অন্যান্য ৫২টি মসজিদ, খেলার মাঠ ৮টি, বাস টার্মিনাল ১টি, ব্যাংক ৬টি, রেল স্টেশন ১টি, শহীদ মিনার ২টি, গণকবর ১টি, ডাক বাংলা ১টি  ও বারাশিয়া ও চন্দনা নদীর ঘাট ২টি।\n\n\n== প্রশাসন ==\nবোয়ালমারীতে ১টি পৌরসভা, ১১ টি ইউনিয়ন, ১৭৩ টি মাওজা/মহল্লা এবং ২৫১ টি গ্রাম আছে।\n\n\n=== প্রশাসনিক এলাকাসমূহ ===\n\n\n==== পৌরসভা ====\nবোয়ালমারী পৌরসভা\n\n\n==== ইউনিয়ন সমূহ ====\nঘোষপুর ইউনিয়ন\nসাতৈর ইউনিয়ন\nচাঁদপুর ইউনিয়ন\nদাদপুর ইউনিয়ন\nবোয়ালমারী ইউনিয়ন\nচতুল ইউনিয়ন\nপরমেশ্বরদী ইউনিয়ন\nশেখর ইউনিয়ন\nরূপাপাত ইউনিয়ন\nময়না ইউনিয়ন\nগুনবহা ইউনিয়ন\n\n\n== জনসংখ্যার উপাত্ত ==\n১৯৯১ সালের আদম শুমারি অনুসারে বোয়ালমারীর জনসংখ্যা হল ১৯০৫৯৯। পুরুষ ৫০. ৬৩%, এবং নারী ৪৯.৩৭%। এই উপজেলায় আঠারো বছর বেশি বয়সের জনসংখ্যা ১৯০১৫৯। বোয়ালমারীর সাক্ষরতার হার ২৭% (৭+ বছর), এবং জাতীয় গড় সাক্ষরতার হার ৩২.৪%। \n\n\n== সংসদীয় আসন ==\nবাংলাদেশের জাতীয় সংসদীয় ৩০০টি আসনের মধ্যে একটি আসন ফরিদপুর-১ আসন। ফরিদপুর-১ আসন বাংলাদেশ জাতীয় সংসদের  ২১১ নং আসন। ফরিদপুর-১ আসন আলফাডাঙ্গা উপজেলা, বোয়ালমারী উপজেলা ও মধুখালী উপজেলার সমন্বয়ে গঠিত। যার সদর দপ্তর বোয়ালমারী উপজেলায় অবস্থিত।\n\n\n== শিক্ষা প্রতিষ্ঠান সমূহ ==\nসাতৈর জে আই ডি এস সিনিয়র মাদ্রাসা\nখরসূতী চন্দ্র কিশোর বহুমুখী উচ্চ বিদ্যালয়\nবোয়ালমারী সরকারি বালিকা উচ্চ বিদ্যালয়\nবোয়ালমারী জর্জ একাডেমী\nবোয়ালমারী সরকারি কলেজ\nবোয়ালমারী সরকারি প্রাথমিক বিদ্যালয়\nকাজী সিরাজুল ইসলাম মহিলা কলেজ\nকাদিরদী বহুমুখী উচ্চ বিদ্যালয়\nকাদিরদী কলেজ\nবঙ্গবন্ধু কলেজ\nবন্ডপাশা হাজেরা মকবুল কলেজ\nবোয়ালমারী ছোলনা সালামিয়া (বহুমুখী) স্নাতক ফাজিল মাদ্রাসা\nকাটাগড় শাগীর শাহ্ দেওয়ান দাখিল মাদ্রাসা\nআল হাসান মহিলা দাখিল মাদ্রাসা\nরূপাপাত বামন চন্দ্র উচ্চ বিদ্যালয়\nসহস্রাইল পাবলিক পাইলট উচ্চ বিদ্যালয়\nবন্ডপাশা আদর্শ উচ্চ বিদ্যালয়\nবনমালীপুর জনতা উচ্চ বিদ্যালয়\nসোতাশি রহমানিয়া আরাবিয়া মার্কাজ মাদ্রাসা\nগোহাইলবাড়ি মাধ্যমিক বিদ্যালয়\nনদেরচাঁদ পি.সি. দাস একাডেমী\nকামারহেলা সরকারি প্রাথমিক বিদ্যালয়\nচতুল উচ্চ বিদ্যালয়\n\n\n== রেলওয়ে স্টেশন সমূহ ==\nঘোড়াখালী রেলওয়ে স্টেশন\nসাতৈর রেলওয়ে স্টেশন\nবোয়ালমারী রেলওয়ে স্টেশন\nকাটাগড়+সহস্রাইল রেলওয়ে স্টেশন\nবনমালীপুর+নড়াইল রেলওয়ে স্টেশন\n\n\n== দর্শনীয় স্থান ==\nসাতৈর শাহী জামে মসজিদ\nকাটাগড় দেওয়ান শাগীর শাহ্ মাজার শরীফ\nখাজা নওয়াব আবদুল লতিফের বাড়ি\nনদেরচাঁদ বাওঁড় অ্যান্ড পিকনিক স্পট\n\n\n== উল্লেখযোগ্য মেলাসমূহ ==\nকাটাগড়ের মেলা\n\n\n== উল্লেখযোগ্য ব্যক্তিত্ব ==\nনাজমুল হক নজীর - কবি ও সাংবাদিক\n\n\n== তথ্যসূত্র =="}