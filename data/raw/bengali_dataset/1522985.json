{"pageid": 1522985, "title": "সাইপ্রিয়া দেবা", "url": "https://bn.wikipedia.org/wiki?curid=1522985", "content": "সাইপ্রিয়া দেবা একজন ভারতীয় অভিনেত্রী যিনি মূলত তামিল সিনেমায় অভিনয় করেন।  এছাড়াও তিনি মালয়ালম চলচ্চিত্রেও অভিনয় করেছেন।\n\n\n== কর্মজীবন ==\nসাইপ্রিয়া দেবার পরিবার প্রায় এক শতাব্দী ধরে ব্যাবসায়িক ক্ষেত্রে চলচ্চিত্র জগতের সাথে যুক্ত রয়েছে। তার প্রপিতামহ প্রথম বিনোদন জগতের সাথে যুক্ত হয়ে কাজ করতে শুরু করেছিলেন। তার দাদা ভিএম পরমাসিভা মুদালিয়ার মিন্টে শ্রী মুরুগান টকিজ নামক ততকালীন চলচ্চিত্র প্রেক্ষাগৃহের মালিক ছিলেন। \nঅভিনয় জগতে আসার আগে সাইপ্রিয়া একজন মডেল হিসাবে তার কর্মজীবন শুরু করেছিলেন।   তিনি ২০১৭ সালে পি. ভাসু পরিচালিত তামিল ছবি শিবলিঙ্গা -এর মাধ্যমে তার অভিনয় জগতে আত্মপ্রকাশ করেন।  শিবলিঙ্গা -তে সাইপ্রিয়ার অভিনীত চরিত্রের নাম ছিল সঙ্গীতা।\nশিবলিঙ্গা ছবিটি প্রেক্ষাগৃহে মুক্তি পাওয়ার পরি তিনি মালয়ালম চলচ্চিত্র এন্টে উমন্তে পেরু -তে অভিনয় করার সুযোগ পান। এই চলচ্চিত্রে তিনি সাইনাবা চরিত্রে অভিনয় করেন। এন্টে উমন্তে পেরু ২০১৮ সালে কেরালার প্রেক্ষাগৃহে মুক্তি পায়। এন্টে উমন্তে পেরু -এর মাধ্যমে সাইপ্রিয়া মালয়ালম চলচ্চিত্র জগতে আত্মপ্রকাশ করেন এবং পরিচিতি পান।\nস্বল্পকালের বিরতির পর ২০২২ সালে সাইপ্রিয়ার অভিনীত আরেক তামিল চলচ্চিত্র ইউথা সাথাম তামিলনাড়ু রাজ্যের প্রেক্ষাগৃহে মুক্তি পায়। এই চলচ্চিত্রে তার অভিনীত চরিত্রের নাম ছিল রাঘবী।\nএম আর মাধবন পরিচালিত, ২০২৩ সালে মুক্তিপ্রাপ্ত ডাইনোসর নামক তামিল চলচ্চিত্রে সাইপ্রিয়া দীপা নামক চরিত্রে অভিনয় করেন।  সাইপ্রিয়া দেবাকে সম্প্রতি দেখা গিয়েছিল ২০২৪ সালে মুক্তিপ্রাপ্ত তামিল চলচ্চিত্র পাম্বাত্তম -এ যেখানে তিনি নাগামতি নামক চরিত্রের ভূমিকা পালন করেছিলেন।\nতার আরো জনপ্রিয় চলচ্চিত্রের মধ্যে রয়েছে মেদুম বা আরুগিল বা যেখানে তিনি একটি ছোট ভূমিকায় অভিনয় করেছিলেন। সাইপ্রিয়া ডিজিটাল গনমাধ্যমে বেশ স্বক্রিয় এবং তার অনুরাগীদের সাথে নিয়মিত যোগাযোগ রাখেন।\n\n\n== চলচ্চিত্র তালিকা ==\nদ্রষ্টব্য: সমস্ত চলচ্চিত্র তামিল ভাষায়, যদি না অন্যথায় উল্লেখ করা হয়।\n\n\n== তথ্যসূত্র =="}