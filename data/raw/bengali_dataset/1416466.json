{"pageid": 1416466, "title": "ননী ভট্টাচার্য", "url": "https://bn.wikipedia.org/wiki?curid=1416466", "content": "ননী ভট্টাচার্য (৬ নভেম্বর ১৯১৭ - ১১ অক্টোবর ১৯৯৩) ছিলেন বিপ্লবী সমাজতান্ত্রিক দলের অন্যতম প্রতিষ্ঠাতা-সদস্য, ট্রেড ইউনিয়ন কর্মী, পশ্চিমবঙ্গের মন্ত্রী এবং সংসদ সদস্য।\n\n\n== পুরনো দিনগুলো ==\nননী ভট্টাচার্য ১৯১৭ সালের ৬ নভেম্বর মুর্শিদাবাদ জেলার খাগড়ায় কালিদাস ভট্টাচার্যের ঘরে জন্মগ্রহণ করেন। জিয়াগঞ্জ স্কুল থেকে ম্যাট্রিকুলেশন পাস করেন। কঠিন প্রতিকূলতার মধ্যেও তিনি উচ্চ শিক্ষা সম্পন্ন করেন। তিনি বহরমপুরের অর্ণকালী টোলে কিছুকাল পড়াশোনা করেন এবং কলকাতা বিশ্ববিদ্যালয় থেকে স্নাতক সম্পন্ন করেন।\nপ্রথম জীবনে তিনি অনুশীলন সমিতির সদস্য ছিলেন। ১৯৪০ সালে তিনি বিপ্লবী সমাজতান্ত্রিক পার্টি প্রতিষ্ঠায় গুরুত্বপূর্ণ ভূমিকা পালন করেন।\nজাতীয় সংগ্রামে অংশগ্রহণের জন্য তিনি ১৯৩৬-৩৮ সালে অন্তরীণ ছিলেন এবং ১৯৪০-৪৬ সালে কারাবরণ করেন। স্বাধীনতার আগে ও পরে তিনি একাধিকবার কারাবরণ করেন।\n\n\n== ট্রেড ইউনিয়ন কার্যক্রম ও নির্বাচনী রাজনীতি ==\nরেলওয়ে শ্রমিকদের ট্রেড ইউনিয়নের উন্নয়ন ছাড়াও তিনি ডুয়ার্সে চা বাগানের শ্রমিকদের সাথে কাজ করেছেন। তিনি ডুয়ার্স চা বাগান শ্রমিক ইউনিয়নের সাথে যুক্ত ছিলেন। ১৯৫০ সালে তিনি আরএসপির মুখপত্র গণবার্তার সম্পাদক ছিলেন।\nননী ভট্টাহার্য ১৯৬৭, ১৯৬৯, ১৯৭৭, ১৯৮২, এবং ১৯৮৭ সালে আলিপুরদুয়ারস (বিধানসভা কেন্দ্র) থেকে পশ্চিমবঙ্গ রাজ্য বিধানসভায় নির্বাচিত হন।\nতিনি ১৯৮৯ এবং ১৯৯১ সালে বহরমপুর (লোকসভা কেন্দ্র) থেকে লোকসভায় নির্বাচিত হন।\n১৯৬৭, ১৯৬৯ এবং ১৯৭৭-৮২ সালে তিনি পশ্চিমবঙ্গের স্বাস্থ্যমন্ত্রী ছিলেন এবং ১৯৮২-৮৭ সালে তিনি রাজ্যের সেচ মন্ত্রী ছিলেন।\n১৯৮৯ সালে তিনি আরএসপি-এর রাজ্য সম্পাদক ছিলেন।\n\n\n== মৃত্যু ==\nননী ভট্টাচার্য ১১ অক্টোবর ১৯৯৩ সালে ৭৫ বছর বয়সে মারা যান।\n\n\n== তথ্যসূত্র =="}