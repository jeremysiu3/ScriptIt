{"pageid": 1481623, "title": "সমীরণ নন্দী", "url": "https://bn.wikipedia.org/wiki?curid=1481623", "content": "সমীরণ নন্দী হলেন একজন ভারতীয় গ্যাস্ট্রোইনটেস্টাইনাল সার্জন, চিকিৎসা শিক্ষাবিদ, লেখক এবং  ঋষিকেশের অল ইন্ডিয়া ইনস্টিটিউট অফ মেডিকেল সায়েন্সেস-এর সভাপতি ।  তিনি কেমব্রিজ বিশ্ববিদ্যালয়, লন্ডন বিশ্ববিদ্যালয় এবং হার্ভার্ড বিশ্ববিদ্যালয়ের অনুষদের একজন প্রাক্তন সদস্য এবং ন্যাশনাল মেডিকেল জার্নাল অফ ইন্ডিয়া এবং ট্রপিক্যাল গ্যাস্ট্রোএন্টারোলজির প্রতিষ্ঠাতা সম্পাদক। চিকিৎসাক্ষেত্রে অসামান্য অবদানের জন্য ভারত সরকার তাকে ১৯৮৫ খ্রিস্টাব্দে দেশের চতুর্থ সর্বোচ্চ ভারতীয় বেসামরিক সম্মান পদ্মশ্রী প্রদান করে।\n\n\n== জীবনী ==\nসমীরণ নন্দী কেমব্রিজ বিশ্ববিদ্যালয় এবং লন্ডনের গাই'স হাসপাতাল চিকিৎসাশাস্ত্রে স্নাতক হন এবং তারপরে তিনি হ্যামারস্মিথ হাসপাতালে আবাসিক চিকিৎসকের কাজ শেষ করেন।  এর পর গাই'স হাসপাতাল, অ্যাডেনব্রুক'স হাসপাতাল , হ্যামারস্মিথ হাসপাতাল এবং বোস্টনের ম্যাসাচুসেটস জেনারেল হাসপাতালে একাধিক শল্য চিকিৎসা তথা অস্ত্রোপচারের প্রশিক্ষণ কার্যক্রমে অংশ নেন। [\nবিদেশে থাকার সময়, তিনি কেমব্রিজ বিশ্ববিদ্যালয়, লন্ডন বিশ্ববিদ্যালয় এবং  হার্ভার্ড বিশ্ববিদ্যালয়ে অধ্যাপনা করেন।  ১৯৭৫ খ্রিস্টাব্দে ভারতে ফিরে এসে দিল্লির অল ইন্ডিয়া ইনস্টিটিউট অফ মেডিক্যাল সায়েন্সেস-এ অনুষদের সদস্য হিসাবে যোগদান করেন এবং একুশ বছর কাজের পর ১৯৯৬ খ্রিস্টাব্দে অবসর নেন। এআইআইএমএস-এ কর্মরত  অবস্থায় তিনি গ্যাস্ট্রোইনটেস্টাইনাল সার্জারি বিভাগ এবং লিভার ট্রান্সপ্লান্টেশন এর ব্যবস্থার সূচনা করেন এবং তিনি এর   প্রতিষ্ঠাতা অধ্যাপক ছিলেন। \n১৯৯৬ খ্রিস্টাব্দে, তিনি দিল্লির স্যার গঙ্গা রাম হাসপাতালে গ্যাস্ট্রোইনটেস্টাইনাল সার্জারি এবং লিভার ট্রান্সপ্লান্টেশন বিভাগের ইমেরিটাস পরামর্শদাতা হিসাবে যোগদান করেন। [  তিনি সেখানকার চিকিৎসক দলের নেতৃত্বে থেকে ১৯৯৬-২০০৫ খ্রিস্টাব্দের সময়কালে ২৪১টি লিভারের বিচ্ছেদ ও প্রতিস্থাপন সংক্রান্ত চিকিৎসার কৃতিত্বপূর্ণ- টু হান্ডেড অ্যান্ড ফর্টি ওয়ান কনসিকিউটিভ লিভার রিসেকশন: অ্যান এক্সপেরিয়েন্স ফ্রম ইন্ডিয়া শীর্ষক বিবরণ মেডিকেল জার্নালে প্রকাশিত হয়। \nডা সমীরণ নন্দী ভারতের ন্যাশনাল মেডিকেল জার্নাল  এবং ট্রপিক্যাল গ্যাস্ট্রোএন্টারোলজি  এর প্রতিষ্ঠাতা সম্পাদক এবং কারেন্ট মেডিসিন রিসার্চ অ্যান্ড প্র্যাকটিস -এর প্রধান সম্পাদক।  তিনি স্যার গঙ্গা রাম হাসপাতালের একাডেমিক বিভাগের কো-চেয়ারম্যান ।  তিনি ভারতের চিকিৎসাবৈজ্ঞানিক নীতিশাস্ত্র বিষয়ক ইন্ডিয়ান জার্নাল অফ মেডিকেল এথিক্স এর সম্পাদক হিসাবে এবং Edpulseline.com এর উপদেষ্টা বোর্ডের সদস্য হিসাবেও যুক্ত। তিনি 'রয়্যাল কলেজ অফ সার্জনস অফ এডিনবার্গ' এবং 'রয়্যাল কলেজ অফ ফিজিশিয়ানস অফ এডিনবার্গ'-এর একজন ফেলো ।  তার চিকিৎসা গবেষণার ফলাফলগুলির উপর বেশ কয়েকটি নিবন্ধ এবং মেডিকেল জার্নালে স্থান পেয়েছে। এ পর্যন্ত 'রিসার্চগেট' ১৯০ টি  এবং 'গুগল স্কলার' ৩২০টি তালিকাভুক্ত করেছে। \nবিরল এবং জটিল রোগে আক্রান্ত রোগীদের পরামর্শ প্রদানে নিযুক্ত বিশিষ্ট চিকিৎসা বিশেষজ্ঞদের সমন্বয়ে গঠিত চিকিৎসা উপদেষ্টা সংস্থা 'মেডিকাউন্সেল'-এর উপদেষ্টা বোর্ডের সদস্য হিসাবে কাজ করেন ডা নন্দী।   তিনি 'ডক্টরএনডিটিভি ডট কম' (যা এনডিটিভি নেটওয়ার্কের অনলাইন পরামর্শ ফোরাম) -এর  ২৯০ জন বিশেষজ্ঞের অন্যতম।  মানব অঙ্গ প্রতিস্থাপন সম্পর্কিত ভারতে 'ট্রান্সপ্লান্টেশন অফ হিউম্যান অরগ্যানস্ অ্যাক্ট, ১৯৯৪, যা মানব অঙ্গ ব্যবসাকে অবৈধ করে এবং ভারতে  মস্তিষ্কের মৃত্যুকে মৃত্যু হিসাবে স্বীকৃত দেয় ইত্যাদির প্রণয়নে অবদান রাখেন ডা সমীরণ নন্দী। \nভারত সরকার তাকে ১৯৮৫ খ্রিস্টাব্দে চতুর্থ সর্বোচ্চ বেসামরিক সম্মান পদ্মশ্রীতে ভূষিত করে। \n\n\n== সামাজিক সক্রিয়তা ==\n২০১৪ খ্রিস্টাব্দের মে মাসে ডা নন্দী জার্নাল অফ কারেন্ট মেডিসিন রিসার্চ অ্যান্ড প্র্যাকটিস -এ একটি সম্পাদকীয় নিবন্ধ লিখেন যেখানে তিনি ভারতের স্বাস্থ্য ব্যবস্থায় দুর্নীতির বিষয় উপস্থাপন করেন।  তিনি চিকিৎসকদর তৈরি অপ্রয়োজনীয় তদন্ত ও রেফারেল এবং  রেফারেলের জন্য কমিশনের প্রাপ্তির কথা উল্লেখ করেন।   তিনি চিকিৎসকদর এই প্রবণতার মোকাবেলা করার জন্য মেডিকেল রেকর্ড এবং পদ্ধতি নিরীক্ষা ইত্যাদি কম্পিউটারাইজেশনের আওতায় আনার পরামর্শ দেন।  তার সম্পাদকীয় নিবন্ধটি ভারতের এক দাতব্য হাসপাতালে স্বেচ্ছাসেবক হিসাবে কাজ করা অস্ট্রেলিয়ান চিকিৎসক   ডেভিড বার্গারের লেখা- কোরাপশান রুইনস্ দ্য ডক্টর-পেসেন্ট রিলেশনসশিপ ইন ইন্ডিয়া শীর্ষক নিবন্ধটি যা ব্রিটিশ মেডিকেল জার্নালে প্রকাশিত হয়েছিল, সেটির অনুপ্রেরণায় লিখিত হয়।  নিবন্ধটি এবং পরবর্তী সম্পাদকীয়টি চিকিৎসক সম্প্রদায়ের মধ্যে আলোচনার বিষয়বস্তু তৈরি করেছে এবং সরকারের দৃষ্টি আকর্ষিত হয়েছে এবং প্রতিক্রিয়া লক্ষ্য করা গেছে। \n\n\n== তথ্যসূত্র =="}