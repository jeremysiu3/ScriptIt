{"pageid": 1017388, "title": "পাঁজর খাঁচা", "url": "https://bn.wikipedia.org/wiki?curid=1017388", "content": "পাঁজর খাঁচা হলো পাঁজরের বিন্যাস যা অধিকাংশ মেরুদন্ডী প্রাণীদের ক্ষেত্রে বক্ষের কশেরুকা কলাম এবং স্টার্নামের সাথে সংযুক্ত  থাকে। এটি দেহের মৌলিক অঙ্গগুলি, যেমন - হৃৎপিণ্ড,ফুসফুস এবং প্রধান রক্তনালিগুলোকে আবদ্ধ করে রাখে এবং বাইরের আঘাত থেকে রক্ষা করে।\nমানুষের ক্ষেত্রে, পাঁজর খাঁচা এবং স্টার্নাম, একসাথে বক্ষপিঞ্জর হিসাবে পরিচিত। এটি একটি আধা-অনমনীয় হাড় এবং তরুণাস্থিময় কাঠামো যা বক্ষ গহ্বরকে ঘিরে রাখে এবং মানব কঙ্কালের মূল অংশ গঠনে সাহায্য করে। একজন স্বাভাবিক মানুষের পাঁজর  খাঁচায় ১২ জোড়া পাঁজর এবং সংলগ্ন পাঁজর তরুণাস্থি, স্ট্রার্নাম ( ম্যানুব্রিয়াম এবং জিফয়েড প্রসেস সহ ) এবং ১২ টি বক্ষদেশীয় কশেরুকা  রয়েছে যা পাঁজরের সাথে যুক্ত থাকে।\nপাঁজর খাঁচা  শ্বাস-প্রশ্বাসের পেশিগুলো( মধ্যচ্ছদা, ইন্টারকোস্টাল পেশী ইত্যাদি) ধরে রাখে যা সক্রিয় শ্বসন এবং জোরপূর্বক নিঃশ্বাসের জন্য অত্যন্ত গুরুত্বপূর্ণ। এগুলো শ্বসন প্রক্রিয়ায় একটি প্রধান শ্বাসক্রিয়ার উপায় হিসেবে কাজ করে।\n\n\n== গঠন ==\n\nপাঁজরগুলিকে স্ট্রার্নামের সাথে তাদের অবস্থান এবং সংযোগের ভিত্তিতে বর্ণনা করা হয়। সমস্ত পাঁজর বক্ষদেশীয় কশেরুকার সাথে উত্তরোত্তর সংযুক্ত থাকে এবং সেই অনুযায়ী এক থেকে বারো পর্যন্ত গণনা করা হয়। স্টার্নামের সাথে সরাসরি জড়িত পাঁজরগুলিকে সত্য পাঁজর বলা হয়, অন্যদিকে যারা সরাসরি যুক্ত থাকে না তাদের মিথ্যা পাঁজর বলা হয়। মিথ্যা পাঁজরের মধ্যে ভাসমান পাঁজর (এগারো এবং বারো) অন্তর্ভুক্ত যা স্টার্নামের সাথে মোটেই সংযুক্ত নয়।\n\n\n=== সংযুক্তি ===\n\nউপর দিক থেকে গণনা করলে প্রথম ৭ জোড়া পাঁজর হচ্ছে সত্য পাঁজর। কারণ এরা সরাসরি স্টার্নামের সাথে যুক্ত থাকে। পরবর্তী এবং শেষ ৫ জোড়া পাঁজর হচ্ছে মিথ্যা পাজর। কারণ তারা সরাসরি স্টার্নামের সাথে যুক্ত থাকে না। শেষ ৫ জোড়ার প্রথম ৩ জোড়া স্টার্নামের সাথে তরুণাস্থির মাধ্যমে পরোক্ষভাবে যুক্ত থাকে। কিন্তু শেষ ২ জোড়া পাঁজর তথা ১১ এবং ১২ তম পাঁজর কোনোভাবেই স্টার্নামের সাথে যুক্ত থাকে না। উপরন্তু এরা বক্ষগহ্বরে ভেসে থাকে। তাই এদের বলা হয় ভাসমান পাঁজর ।\nপাঁজরের মধ্যে থাকা ফাঁকা স্থানগুলি আন্তঃপাঁজর স্থান হিসাবে পরিচিত। এগুলির মধ্যে আন্তঃপাঁজর পেশী,স্নায়ু,ধমনী এবং শিরাযুক্ত নিউরোভাসকুলার বান্ডল থাকে।\n\n\n=== পাঁজরের অংশ ===\n\nপ্রতিটি পাঁজরের তিনটি অংশ। এগুলো হলো মাথা,ঘাড় এবং দেহ।\n\n\n== ক্লিনিকাল গুরুত্ব ==\nপাঁজর খাঁচার সবচেয়ে সাধারণ আঘাত হলো পাঁজরের ভাঙ্গন । এগুলি প্রায়ক্ষেত্রে মাঝের পাঁজরগুলিকে প্রভাবিত করে। যখন  পাঁজরগুলিতে দু'একটি বা তার বেশি ভাঙ্গন হয় তখন ঝলকানি দিয়ে বুকে ব্যথা  উঠতে পারে। যা একটি প্রাণঘাতী অবস্থা।\nএকটি স্থানচ্যূত পাঁজর বেদনাদায়ক হতে পারে এবং এটি কেবল কাশির কারণে, ট্রমার কারণে বা ভারী জিনিস  ওঠানামা করার মাধ্যমে হতে পারে। \n\n\n== অতিরিক্ত চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== মন্তব্য ==\nনিবন্ধটির লেখাগুলো গ্রে'স এনাটমির ২০ তম সংস্করণের(১৯১৮) পাবলিক ডোমেইনের সাথে সম্পর্কিত।\n\nমানব পাঁজর খাঁচায় আন্তঃপাঁজর পেশী তন্তুগুলির অরিয়েন্টেশন।\nক্লিনিকালি ওরিয়েন্টেড অ্যানাটমি, চতুর্থ সংস্করণ। কিথ এল মুর এবং রবার্ট এফ ডালি।\nঅ্যানাটমি ফিজিওলজির নীতি, টরটোরা জিজে এবং ডেরিকসন বি  ১১ তম সংস্করণ। জন উইলি অ্যান্ড সন্স, ২০০৬আইএসবিএন ০-৪৭১-৬৮৯৩৪-৩আইএসবিএন 0-471-68934-3।\nডি হিউম্যানি কর্পোরিস ফ্যাব্রিকা  আর্কাইভইটে আর্কাইভকৃত ১ সেপ্টেম্বর ২০১৬ তারিখে : ভ্যাসালিয়াসের  আর্কাইভইটে আর্কাইভকৃত ১ সেপ্টেম্বর ২০১৬ তারিখে মানব শারীরবৃত্তির বইগুলির অনলাইন ইংরেজি অনুবাদ।\n\n\n== তথ্যসূত্র ==\n\n\n== বহিঃসংযোগ ==\nMhhe.com এ ডায়াগ্রাম"}