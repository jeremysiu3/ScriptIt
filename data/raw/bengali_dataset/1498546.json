{"pageid": 1498546, "title": "জেসমিন বাজওয়া", "url": "https://bn.wikipedia.org/wiki?curid=1498546", "content": "জেসমিন বাজওয়া (জন্ম: ২৬ সেপ্টেম্বর, ১৯৯৬) একজন ভারতীয় অভিনেত্রী ও মডেল, যিনি মূলত পাঞ্জাবি চলচ্চিত্রে অভিনয় করেন। বাজওয়া পাঞ্জাবি ওয়েব ধারাবাহিক ইয়ার জিগরি কাসুতি ডিগ্রি–এর মাধ্যমে অভিনয়ে এবং সুরমা–এর মাধ্যমে হিন্দি চলচ্চিত্রে অভিষেক করেন। তিনি পাঞ্জাবি চলচ্চিত্র দূরবীন ও গাড্ডি জান্‌দি এ ছালাঙ্গা মারদি–তে কেন্দ্রীয় চরিত্রে অভিনয় করেছেন।\n\n\n== প্রারম্ভিক জীবন ও শিক্ষা ==\nজেসমিন বাজওয়া তেলেঙ্গানার হায়দ্রাবাদ শহরে ১৯৯৬ সালের ২৬ সেপ্টেম্বর একটি জাট শিখ পরিবারে জন্মগ্রহণ করেন। পরে, তিনি অল্প বয়সেই লুধিয়ানা চলে যান। লুধিয়ানার শ্রী অরবিন্দ কলেজ অফ কমার্স অ্যান্ড ম্যানেজমেন্ট থেকে তিনি স্নাতক সম্পন্ন করেছেন।\n\n\n== কর্মজীবন ==\n\nবাজওয়া ২০১৮ সালের ওয়েব ধারাবাহিক ইয়ার জিগরি কাসুতি ডিগ্রি দিয়ে তার কর্মজীবন শুরু করেন এবং একই বছরে হিন্দি চলচ্চিত্র সুরমা ও মনমর্জিয়া–তে অভিনয় করেন। ২০১৯ সালে তিনি পাঞ্জাবি চলচ্চিত্র দূরবীন–এ কেন্দ্রীয় চরিত্রে অভিনয় করেন। পরবর্তীতে তিনি আরও পাঞ্জাবি চলচ্চিত্র, যেমন: সুফনা, ফুফ্ফাড় জি, সোরিয়ান দা পিন্ড আ গায়া–তে অভিনয় করেন। ২০২৪ সালের চলচ্চিত্র জাট অ্যান্ড জুলিয়েট ৩–এ তিনি দিলজিৎ দোসাঞ্ঝ ও নীরু বাজওয়ার বিপরীতে একটি পার্শ্ব চরিত্রে অভিনয় করেছেন।\n\n\n== চলচ্চিত্রের তালিকা ==\n\n\n=== পূর্ণদৈর্ঘ্য চলচ্চিত্র ===\n\n\n=== ওয়েব ধারাবাহিক ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জেসমিন বাজওয়া (ইংরেজি)\nইন্সটাগ্রামে জেসমিন বাজওয়া"}