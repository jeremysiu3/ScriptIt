{"pageid": 1046617, "title": "জলবায়ু ঝুঁকি ব্যবস্থাপনা", "url": "https://bn.wikipedia.org/wiki?curid=1046617", "content": "জলবায়ু ঝুঁকি ব্যবস্থাপনা (ইংরেজি: Climate Risk Management) শব্দটি দ্বারা জলবায়ু পরিবর্তনের সাথে অভিযোজন, দুর্যোগ ব্যবস্থাপনা এবং টেকসই উন্নয়ন সহ বিভিন্ন ক্ষেত্রের কাজের মাধ্যমে জলবায়ু ঝুঁকি হ্রাসের কৌশলগুলোকে বোঝানো হয়।\n\n\n== সংজ্ঞা ==\nজলবায়ু ঝুঁকি ব্যবস্থাপনা বলতে জলবায়ু সংবেদনশীল সিদ্ধান্ত গ্রহণের পদ্ধতিকে বোঝানো হয়। পদ্ধতিটির উদ্দেশ্য জলবায়ু পরিবর্তনের ঝুঁকির সাথে সম্পর্কিত আক্রান্তপ্রবণতা হ্রাস করে টেকসই উন্নয়ন বজায় রাখা।জলবায়ু ঝুঁকি ব্যবস্থাপনার সাথে কৃষিক্ষেত্র, খাদ্য সুরক্ষা, বিশুদ্ধ পানির সংস্থান এবং স্বাস্থ্য সংক্রান্ত ক্ষেত্রগুলিতে মানব সম্প্রদায়ের জন্য ইতিবাচক এবং নেতিবাচক ফলাফলকে সর্বাধিকতর করার লক্ষ্য জড়িত।\nজলবায়ু ঝুঁকি ব্যবস্থাপনার সম্ভাব্য কার্যপ্রণালীর বিস্তৃত পরিসীমা রয়েছে, এর মধ্যে রয়েছে: দুর্যোগ-পূর্ব সতর্কীকরণ, কৌশলগত বৈচিত্র্যকরণ, গতিশীল সংস্থান-বরাদ্দ বিধি, আর্থিক সরঞ্জাম (যেমন, জলবায়ু ঝুঁকি বীমা), অবকাঠামো নকশা এবং সক্ষমতা বৃদ্ধি।  তবে প্রতিকূল ফলাফল এড়ানো ছাড়াও জলবায়ু ঝুঁকি ব্যবস্থাপনার কৌশল জলবায়ু-সংবেদনশীল অর্থনৈতিক ক্ষেত্রে সর্বাধিক সুযোগ-সুবিধা অর্জনের লক্ষ্য নিয়েছে - উদাহরণস্বরূপ, কৃষকরা তাদের ফসলের উৎপাদনশীলতা সর্বাধিকতর করতে অনুকূল মৌসুমী পূর্বাভাস ব্যবহার করেন।\n\n\n== প্রধান আন্তর্জাতিক সম্মেলন এবং কর্মশালা ==\n\n\n=== জলবায়ু পরিবর্তনের রুপরেখা সম্মেলন ===\nজলবায়ু পরিবর্তন সম্পর্কিত জাতিসংঘের রুপরেখা সম্মেলন জলবায়ু পরিবর্তন কাঠামোর মধ্যে প্রতিনিধিদের মধ্যে আলোচনার বিষয়টি অন্তর্ভুক্ত। প্রশমন, অভিযোজন, প্রযুক্তির উন্নয়ন, স্থানান্তর, আর্থিক সংস্থান এবং বিনিয়োগ সম্পর্কিত বিষয়গুলো এ সম্মেলনের আলোচনার কেন্দ্রবিন্দু ছিল। সিওপি২১ (২০১৫ জাতিসংঘের জলবায়ু পরিবর্তন সম্মেলন) এর সময়, আন্তর্জাতিক সম্প্রদায়সমূহ জলবায়ু ঝুঁকি মোকাবেলার কৌশলের অংশ হিসাবে জলবায়ু ঝুঁকি বীমাতে বিনিয়োগের জন্য অর্থায়ন করেছে।\n\n\n=== বিশ্ব আবহাওয়া সংস্থা - জলবায়ুর সঙ্গে বাস ===\nলিভিং উইথ ক্লাইমেট (জলবায়ুর সঙ্গে বসবাস) শীর্ষক সম্মেলনটি ২০০৬ সালের জুলাই মাসে বিশ্ব আবহাওয়া সংস্থা, আর্থ ইনস্টিটিউট এবং ফিনিশ আবহাওয়া ইনস্টিটিউটের যৌথ উদ্যোগে অনুষ্ঠিত হয়েছিল। এ সম্মেলন \"সিদ্ধান্ত গ্রহণের ক্ষেত্রে জলবায়ু ঝুঁকি ও অনিশ্চয়তাকে বিবেচনা করার সুযোগ ও প্রতিবন্ধকতা\" পর্যালোচনা করার জন্য আয়োজন করা হয়েছিল। এর একটি বড় সাফল্য ছিল এস্পো সম্মেলন।\n\n\n== আরও দেখুন ==\nআক্রান্তপ্রবণতা\nঝুঁকি ব্যবস্থাপনা\nদুর্যোগ ঝুঁকি হ্রাস\nবিশ্ব আবহাওয়া সংস্থা\nজলবায়ু পরিবর্তনের রূপরেখা সম্মেলন\nফিনিশ আবহাওয়া সংস্থা\nআর্থ ইনস্টিটিউট\n\n\n== তথ্যসূত্র ==\n\n\n== বহিঃসংযোগ ==\nবিশ্বব্যাংক- Managing Climate Risk: Integrating Adaptation into World Bank Group Operations\nClimate Risk Management in Africa: Learning from Practice  ওয়েব্যাক মেশিনে আর্কাইভকৃত ২১ এপ্রিল ২০১৩ তারিখে\nNatural Disaster Hotspots Case Studies\nBridge Over Troubled Waters: Linking Climate Change and Development, OECD\nCome Rain or Shine:Integrating Climate Risk Management into African Development Bank Operations"}