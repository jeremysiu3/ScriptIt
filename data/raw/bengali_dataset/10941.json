{"pageid": 10941, "title": "ভ্রান্তিবিলাস (চলচ্চিত্র)", "url": "https://bn.wikipedia.org/wiki?curid=10941", "content": "ভ্রান্তিবিলাস মনু সেন পরিচালিত ১৯৬৩ সালের ভারতীয় বাংলা চলচ্চিত্র। ঈশ্বরচন্দ্র বিদ্যাসাগর রচিত ১৮৬৯ সালের একই নামের গ্রন্থ অবলম্বনে ছবিটি নির্মিত হয়েছে। ভ্রান্তিবিলাস উইলিয়াম শেকসপিয়র রচিত নাটক কমেডি অফ এররস অবলম্বনে লিখিত। এই কাহিনীর ভিত্তিতে ১৯৬৮ সালের বলিউডে সঙ্গীতধর্মী দো দুনি চার এবং ১৯৮২ সালে পুনর্নির্মিত হয় আঙ্গুর নামে। এই চলচ্চিত্রটির মুখ্য ভূমিকায় অভিনয় করেছিলেন উত্তম কুমার এবং সাবিত্রী চট্টোপাধ্যায় ।\n\n\n== কাহিনী সংক্ষেপ ==\nযদিও মূল নাটকটির কাল অনির্ধারিত, তবে তা সংগঠিত হয়েছে সুদূর অতীতে, অন্যদিকে এই চলচ্চিত্রের গল্পটির সংগঠিত হয়েছে আধুনিক সময়ের ভারতে। এই চলচ্চিত্রটি কলকাতার এক অবিবাহিত বাঙালি বণিক এবং তার চাকরদের গল্প নিয়ে, যারা ব্যবসার জন্য ছোট্ট একটি শহর সফর করে, তবে সেখানে স্থানীয়দের একজোড়ার সাথে তাদের চেহারার মিল থাকায় তাদের স্থানীয় ভেবে ভুল করা হয়, এতে অনেক বিভ্রান্তির সৃষ্টি হয়।\n\n\n== কুশীলব ==\nউত্তম কুমার - চিরঞ্জীব চৌধুরী/চিরঞ্জিত চৌধুরী\nভানু বন্দ্যোপাধ্যায় - ভক্তি কিংকর/শক্তি কিংকর\nসাবিত্রী চট্টোপাধ্যায় - চিরঞ্জীবের স্ত্রী\nসন্ধ্যা রায় - বিলাসিনী\nসবিতা বোস - অপরাজিতা\nতরুণ কুমার - মহাজন\nছায়া দেবী - চিরঞ্জিত ও চিরঞ্জীবের মা\nবিধায়ক ভট্টাচার্য - বসুপ্রিয়\nতমাল লাহিড়ী\n\n\n== সঙ্গীত ==\nভ্রান্তিবিলাস চলচ্চিত্রের সঙ্গীত পরিচালনা করেছেন শ্যামল মিত্র। গীত রচনা করেছেন গৌরীপ্রসন্ন মজুমদার, বিধায়ক ভট্টাচার্য ও পুলক বন্দ্যোপাধ্যায়।\n\n\n== প্রথম হিন্দি পুনঃনির্মাণ ==\nভ্রান্তিবিলাস চলচ্চিত্র অনুপ্রেরণায় গুলজার-এর চিত্রনাট্যে বিমল রায়-এর পরিচালনায় ১৯৬৮ সালে তৈরী হয়  কিশোর কুমার-তনুজা অভিনীত দো দোনি চার ছায়াছবিটি ।\n\n\n== দ্বিতীয় হিন্দি পুনঃনির্মাণ ==\nভ্রান্তিবিলাস চলচ্চিত্র অনুপ্রেরণায় গুলজার-এর চিত্রনাট্যে জয় সিং-এর পরিচালনায় ১৯৮২ সালে তৈরী হয়  সঞ্জীব কুমার-মৌসুমী চট্টোপাধ্যায়-দীপ্তি নাভাল অভিনীত আঙ্গুর ছায়াছবিটি ।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ভ্রান্তিবিলাস   (ইংরেজি)"}