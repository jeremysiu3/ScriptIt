{"pageid": 1301814, "title": "আল হিলাল সৌদি ফুটবল ক্লাব", "url": "https://bn.wikipedia.org/wiki?curid=1301814", "content": "আল হিলাল সৌদি ফুটবল ক্লাব (আরবি: نادي الهلال السعودي, ইংরেজি: Al Hilal SFC; সাধারণত আল হিলাল এসএফসি এবং সংক্ষেপে আল হিলাল নামে পরিচিত) হচ্ছে রিয়াদ ভিত্তিক একটি সৌদি পেশাদার ফুটবল ক্লাব। এই ক্লাবটি বর্তমানে সৌদি আরবের শীর্ষ স্তরের স্তরের ফুটবল লিগ সৌদি পেশাদার লিগে প্রতিযোগিতা করে। এই ক্লাবটি ১৯৫৭ সালের ১৬ই অক্টোবর তারিখে অলিম্পিক ক্লাব নামে প্রতিষ্ঠিত হয়েছে। ৬৮,৭৫২ ধারণক্ষমতাবিশিষ্ট কিং ফাহাদ আন্তর্জাতিক স্টেডিয়ামে আল জাইম নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন পর্তুগিজ সাবেক ফুটবল খেলোয়াড় জর্জে জেসুস এবং সভাপতির দায়িত্ব পালন করছেন ফাহাদ বিন নফল। বর্তমানে সৌদি মধ্যমাঠের খেলোয়াড় সালমান আল ফরজ এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, আল হিলাল এপর্যন্ত ৫১টি শিরোপা জয়লাভ করেছে; যার মধ্যে আঠারোটি সৌদি পেশাদার লিগ, নয়টি কিং কাপ এবং তেরোটি সৌদি ক্রাউন প্রিন্স কাপ শিরোপা রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ৮টি শিরোপা জয়লাভ করেছে; যার মধ্যে চারটি এএফসি চ্যাম্পিয়নস লিগ, দুইটি এশিয়ান কাপ উইনার্স কাপ এবং দুইটি এশিয়ান সুপার কাপ শিরোপা রয়েছে। ইয়াসির আল-শাহরানি, সালমান আল ফরজ, সালিম আল-দাউসারি, বাফেতিম্বি গোমিস এবং নাসির আল শামরানির মতো খেলোয়াড়গণ আল হিলালের জার্সি গায়ে মাঠ কাঁপিয়েছেন।\n২০২৩ সালের সেপ্টেম্বর থেকে ২০২৪ সালের এপ্রিল পর্যন্ত টানা ৩৪ ম্যাচ জিতেছে আল হিলাল, যা পুরুষদের ক্লাব ফুটবলে টানা ম্যাচ জয়ের বিশ্ব রেকর্ড। এই কৃতিত্বের স্বীকৃতিস্বরূপ আল হিলালের নাম উঠেছে গিনেস বুকে। বৃহস্পতিবার (৩০ মে) রিয়াদের কিংডম অ্যারেনায় আয়োজিত অনুষ্ঠানে এ সাফল্য উদযাপন করা হয়।\n\n\n== ইতিহাস ==\nক্লাব প্রতিষ্ঠার প্রায় ১৯ বছর পর, ১৯৭৬–৭৭ মৌসুমে আল হিলাল সৌদি আরবের পেশাদার ফুটবলের শীর্ষ স্তর সৌদি প্রিমিয়ার লিগের প্রথম আসরে অংশগ্রহণ করেছিল। ১৯৭৬–৭৭ সৌদি পেশাদার লিগে আল হিলাল ৮টি জয় এবং ৪টি ড্রয়ে সর্বমোট ২০ পয়েন্ট অর্জন করে ১৯৭৬–৭৭ সৌদি পেশাদার লিগের চ্যাম্পিয়ন হয়েছিল।\n\n\n== খেলোয়াড় ==\n৭ সেপ্টেম্বর ২০২৩ পর্যন্ত হালনাগাদকৃত।\n\nটীকা: পতাকা জাতীয় দল নির্দেশ করে যা ফিফার যোগ্যতার নিয়মের অধীনে নির্ধারিত হয়েছে। খেলোয়াড়দের একাধিক জাতীয়তা থাকতে পারে যা ফিফা ভুক্ত নয়।\n\n\n== কর্মকর্তা ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}