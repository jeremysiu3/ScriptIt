{"pageid": 1330787, "title": "পলিন থমসেন", "url": "https://bn.wikipedia.org/wiki?curid=1330787", "content": "পলিন মার্থিয়া জর্জিন বার্গস্ট্রোম থমসেন (১৭ই জুলাই ১৮৫৮ – ১৬ই এপ্রিল ১৯৩১) একজন ডেনিশ চিত্রশিল্পী এবং শিল্প শিক্ষক ছিলেন।\n\n\n== প্রাথমিক জীবন ==\nপলিন থমসেন ১৭ই জুলাই ১৮৫৮ সালে রোসকিল্ডে জন্মগ্রহণ করেন। তিনি ছিলেন প্রভাষক ক্রিস্টেন থমসেন (১৮২২ - ১৮৭৪) এবং পলিন ম্যাথিয়া জর্জিন বার্গস্ট্রোমের (১৮৩১ - ১৮৯৬) কন্যা। ১৮৭৭ থেকে ১৮৮০ সাল পর্যন্ত থমসেন কোপেনহেগেনের ভিলহেম কিনের আর্ট স্কুলে পড়াশোনা করেছিলেন, কারণ প্রতিষ্ঠানটি তার আগে পর্যন্ত মহিলাদের ভর্তি করেনি\n\n\n== কর্মজীবন ==\nপলিন থমসেন ভূদৃশ্যের যে ছবিগুলি এঁকেছিলেন তাতে তিনি তাঁর রোমান্টিক পদ্ধতি গ্রহণ করেছিলেন। প্রথমে জিল্যান্ডে এবং পরে কাইনের প্রাক্তন ছাত্রদের সাথে জুটল্যান্ডের রাই ও হিমেলব্জার্জেটের আশেপাশের অঞ্চলে ছবি এঁকেছিলেন। তাঁর ভূদৃশ্যের ছবিগুলিতে কদাচিৎ মানবমূর্তি অন্তর্ভুক্ত থাকত, কিন্তু প্রায়ই দেখা যেত আকর্ষণীয় গাছের দল। কিন-এর মত, তিনি নিজের অঙ্কনে আকাশ এবং মেঘের গঠনকে একটি গুরুত্বপূর্ণ স্থান দিয়েছেন। তাঁর কয়েকটি প্রতিকৃতি প্রধানত কলম এবং কালি বা কাঠকয়লা দিয়ে আঁকা। তিনি নিজের ছবিগুলি দিয়ে ১৮৮৫ থেকে ১৯৩১ সাল পর্যন্ত শার্লটেনবর্গ স্প্রিং এক্সিবিশনে প্রদর্শনী করেছিলেন। এছাড়া ১৯০৫ এবং ১৯০৭ সালে তিনি কুনস্টনারনেস এফটারসডস্টিলিং- এ নিজের ছবির প্রদর্শনী করেছিলেন। ১৮৯৫ সালে তিনি শিকাগোতে এবং ১৯০০ সালে প্যারিসে বিশ্ব প্রদর্শনীতে ছবির প্রদর্শনী করেছিলেন।\nথমসেন ১৯৩১ সালের ১৬ই এপ্রিল জাটল্যান্ডের স্ক্যান্ডারবার্গের কাছে রাইতে মারা যান।\n\n\n== বর্তমান ==\nশিল্পকর্মের আকার এবং মাধ্যমের উপর নির্ভর করে পলিন থমসেন এর কাজগুলি নিলামে একাধিকবার বিক্রি করা হয়েছে, যার বাস্তব মূল্য ১৬১ আমেরিকান ডলার থেকে ২,৮০৮ আমেরিকান ডলার পর্যন্ত। ২০১৮ সাল থেকে এই শিল্পীর নিলামে রেকর্ড মূল্য হল ২,৮০৮ আমেরিকান ডলার, যেটি হল একটি হ্রদ সহ ভূদৃশ্য। ছবিটি ২০২১ সালে ব্রুন রাসমুসেন আরহাস-এ বিক্রি হয়েছিল।\n\n\n== তথ্যসূত্র =="}