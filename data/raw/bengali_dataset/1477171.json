{"pageid": 1477171, "title": "ওস্কার তিকাস", "url": "https://bn.wikipedia.org/wiki?curid=1477171", "content": "ওস্কার তিকাস (স্পেনীয়: Óscar Ticas; জন্ম: ২৮ মার্চ ১৯৮৭) হলেন একজন সালভাদোরীয় তীরন্দাজ, যিনি এল সালভাদোরের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nতিকাস এল সালভাদোরের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nওস্কার তিকাস ১৯৮৭ সালের ২৮শে মার্চ তারিখে এল সালভাদোরের সান সালভাদোরে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nতিকাস এল সালভাদোরের প্রতিনিধি হিসেবে ২০২৪ গ্রীষ্মকালীন অলিম্পিকে শুধুমাত্র একটি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২১টি ১০ পয়েন্ট অর্জন করে সর্বমোট ৬৪৩ পয়েন্ট নিয়ে তিনি ৫৩তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১২তম স্থান অধিকারী চীনের ওয়াং ইয়ানের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও ক্রীড়া ডাটাবেস বৈশিষ্ট্য নেই"}