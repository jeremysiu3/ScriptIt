{"pageid": 1521177, "title": "চুপ তাজিয়া", "url": "https://bn.wikipedia.org/wiki?curid=1521177", "content": "চুপ তাজিয়া ( বাংলা: চুপ তাজিয়া   ; উর্দু: چُپ تَعِزْیَہ‎‎   ) বা নীরব তাজিয়া হল একটি ধর্মীয় শোভাযাত্রা, যা মূলত রবিউল আউয়াল মাসের ৮ তারিখে বাংলাদেশ, ভারত এবং পাকিস্তানে দ্বাদশী শিয়া মুসলিমরা পালন করে। এটি দ্বাদশী শিয়া ইমামদের একাদশতম ইমাম ইমাম হাসান আল-আসকারীর মৃত্যু স্মরণে পালন করা হয়। এই শোক মিছিলকে সাধারণত ইসলামী মাস মহররমে শুরু হওয়া শোক সময়ের শেষ মিছিল হিসেবে বিবেচনা করা হয়।\n\n\n== উৎপত্তিস্থল ==\n\nচুপ তাজিয়ার ঐতিহ্য ভারতের লখনউ শহরে শুরু হয়েছিল। তারপর এটি দক্ষিণ এশিয়ার অন্যান্য অঞ্চলে ছড়িয়ে পড়ে। এই শোভাযাত্রাটি নওয়াবি যুগের এবং বাহু বেগমের বংশধর নবাব আহমেদ আলী খান শওকত ইয়ার জং এর সূচনা করেছিলেন। লখনউতে এটি আজাদারির একটি গুরুত্বপূর্ণ অংশ এবং বর্তমানে নয়টি অনুমোদিত শোভাযাত্রার মধ্যে একটি।  উনবিংশ শতাব্দীতে এই শোভাযাত্রা, যা আগে চেহলামের দিনে (২০শে সফর )  অনুষ্ঠিত হত। পরে তা পরিবর্তন করে চেহলুমের আঠারো তারিখে অর্থাৎ ৮ই রবিউল আউয়াল করা হয়।  এই চূড়ান্ত শোক মিছিল ৮ই রবিউল আউয়াল সকালে শুরু হয়। আলম, জারি এবং তাজিয়া নিয়ে এই শোভাযাত্রা ভিক্টোরিয়া স্ট্রিটের ইমামবাড়া নাজিম সাহেব থেকে শুরু হয় এবং সম্পূর্ণ নীরবে পটনালা হয়ে করবালা কাজমাইনে গিয়ে শেষ হয়। সেখানে বিশাল কালো তাজিয়াটি সমাহিত করা হয়। ২৬ মে, ১৯৬৯ সালে চুপ তাজিয়া শোভাযাত্রার সময় একটি বড় দাঙ্গা সংঘটিত হয়। শিয়া সম্প্রদায়ের আলম ও চুপ তাজিয়া শোভাযাত্রা তখন পর্যন্ত সুন্নি অধ্যুষিত পুল গুলাম ও মাহমুদিনগর এলাকা শান্তিপূর্ণভাবে অতিক্রম করছিল। তবে মাহমুদিনগরে এক সুন্নি মসজিদ থেকে ইট-পাটকেল ছোড়া হয়, যা পরে সহিংস সংঘর্ষের রূপ নেয়।\n\n\n== ভারত ==\nএলাহাবাদে দুটি চুপ তাজিয়া মিছিল হয়,\n\nআঞ্জুমান-ই-হায়দারিয়ার প্রথম মিছিলটি রাণী মান্ডির ইমামবাড়া মির্জা নকী বেগ থেকে শুরু হয় এবং বাচ্চাজি কি কোঠি, কোতোয়ালি, খুলদাবাদ হয়ে কারবালায় শেষ হয়।\nদাস্তা-ই-আব্বাসিয়ার  দ্বিতীয় মিছিলটি দারিয়াবাদের ইমাম রাজা মসজিদ বা ইমামবারা লদ্দন খান থেকে শুরু হয় এবং পাঠানওয়ালি ইমামবাড়া আরব আলী খানে গিয়ে শেষ হয়।\nহায়দ্রাবাদে সন্ধ্যার নামাজের ঠিক আগে মিছিলটি দাবীরপুরা ফ্লাইওভার থেকে শুরু হয়। শিয়া প্রধান এলাকা  দারুশাফার আলাওয়া-এ-সারতৌক মোবারকে এ শোভাযাত্রা পৌঁছায়। এখানে একটি সংক্ষিপ্ত মজলিসের আয়োজন করা হয়। এরপর শোকের প্রতীক কালো পতাকা  সরিয়ে আনন্দের প্রতীক হিসেবে লাল পতাকা উত্তোলন করা হয়। এই পতাকা বদলানো হয় কারণ পরের দিন রবিউল আউয়ালের ৯ তারিখ ঈদ-এ-জেহরা নামে একটি খুশির দিন পালিত হয়।\n\n\n== পাকিস্তান ==\nপাকিস্তানে চুপ তাজিয়া ১৯৪৭ সালে স্বাধীনতার পর শুরু হয়। নবাব হাসান লখনউই এটি করাচিতে প্রবর্তন করেন। তার মৃত্যুর পর তার ছেলে মিছিলের নেতৃত্ব দিতে শুরু করেন। এখন জনাব ইমতিয়াজ হুসেন করাচির নিশতার পার্কে চুপ তাজিয়া মিছিল পরিচালনা করে থাকেন। করাচিতে দুটি চুপ তাজিয়া মিছিল হয়:\n\nফজরের পর, প্রথম মিছিলটি সোলজার বাজারের নিশতার পার্ক থেকে শুরু হয় এবং জোহরাইন নামাজের পর খারাদারের ইমামবার্গা হুসেনিয়া ইরানিয়ায় শেষ হয়।\nদ্বিতীয় মিছিলটি রিজভিয়া সোসাইটির কসর-ই-মুসায়েব থেকে শুরু হয় এবং মার্টিন রোডের মসজিদ-ও-ইমামবার্গা শাহ-ই-নাজাফে শেষ হয়।\nপাকিস্তানে চুপ তাজিয়া ১৯৪৭ সালে স্বাধীনতার পর শুরু হয়। ১৯৯৮ সালে সৈয়দ আলী আব্বাস নকভি কামোকে-গুজরানওয়ালায় চুপ তাজিয়া জুলুস প্রচলন শুরু করেন।\nআলিপুর চাটা (আকালঘর), গুজরানওয়ালা জেলায় চুপ তাজিয়া জুলুস ১৯৪৭ সালে ড. সৈয়দ আলী আকথার দ্বারা শুরু হয়। তিনি ভারতের সাধৌরা জেলা আম্বালা (বর্তমানে যমুনানগর জেলা) থেকে স্থানান্তরিত হন। এখানে চুপ তাজিয়ার মজলিস ৬ রবিউল আউয়াল থেকে শুরু হয়।\n\n\n== তথ্যসূত্র =="}