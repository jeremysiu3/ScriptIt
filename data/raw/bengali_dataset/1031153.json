{"pageid": 1031153, "title": "লাহমাজুন", "url": "https://bn.wikipedia.org/wiki?curid=1031153", "content": "লাহমাজুন (তুর্কি: Lahmacun) এক ধরনের রান্নার পদ যা গোলাকৃতি, পাতলা ময়দার তালের উপরে (গরুর বা ভেড়ার) মাংসের কিমা, কুচি করে কাটা সবজি ও ভেষজ তৃণলতা যেমন পেঁয়াজ, রসুন, টমেটো, লাল ঘণ্টা মরিচ, পার্সলি এবং মসলা যেমন ঝাল মরিচ, পাপরিকা ও দারুচিনি গুঁড়া স্থাপন করে বদ্ধ উনুনে সেঁকে প্রস্তত করা হয়। প্রায়ই অন্যান্য সবজি যেমন নোনতা জলে ভেজানো শসা, টমেটো, ঘণ্টা মরিচ, পেঁয়াজ, লেটুস, পার্সলি, ঝলসানো বেগুন, ইত্যাদিকে লাহমাজুন দিয়ে মুড়িয়ে পরিবেশন করা হয়।\nকদাচিৎ লাহমাজুনকে \"তুর্কি পিৎজা\", \"আর্মেনীয় পিৎজা\", ইত্যাদি কাছাকাছি নামে ডাকা হতে পারে। কিন্তু মধ্যপ্রাচ্যে এটিকে কখনোই পিৎজা বলা হয় না, কেননা এটির উৎস ইতালীয় রন্ধনশৈলী নয়। এটিতে পিৎজার মতো পনির ব্যবহার করা হয় না  এবং এর শক্ত মচমচে ভিত্তিস্তরটি পিৎজার চেয়ে অপেক্ষাকৃত পাতলা।\nলাহমাজুন আর্মেনিয়া (যেখানে এটিকে লামাজো নামেও ডাকা হয়.), তুরস্ক, লেবানন, সিরিয়া (সিরিয়াতে একে \"লাহম বি আজিন\" নামে ডাকা হয়) এবং ইসরায়েলে জনপ্রিয়।) এছাড়া বিশ্বব্যাপী আর্মেনীয়, তুর্কি ও আরব অভিবাসীদের সম্প্রদায়েও এটি খুবই জনপ্রিয় একটি পদ।\n\n\n== তথ্যসূত্র =="}