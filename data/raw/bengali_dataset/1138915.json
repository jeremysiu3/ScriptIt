{"pageid": 1138915, "title": "রোমান্টিক (চলচ্চিত্র)", "url": "https://bn.wikipedia.org/wiki?curid=1138915", "content": "রোমান্টিক হল ২০২১ সালের ভারতীয় তেলুগু ভাষার একটি প্রণয়ধর্মী চলচ্চিত্র। চলচ্চিত্রটি পরিচালনা করেছেন অনিল পাদুরি এবং রচনা করেছেন পুরী জগন্নাথ, যিনি পুরী কানেক্টস-এর অধীনে চার্মি কৌরের সাথে চলচ্চিত্রটির সহ-প্রযোজনা করেছেন। চলচ্চিত্রটিতে অভিনয় করেছেন আকাশ পুরী, নবাগতা কেতিকা শর্মা ও রম্যা কৃষ্ণন। চলচ্চিত্রটি ২০২১ সালের ২৯ অক্টোবরে প্রেক্ষাগৃহে মুক্তি পায়।\n\n\n== পটভূমি ==\nভাস্কো দা গামা একজন সাধারণ মস্তান, যে তার ভাগ্যের উন্নতি এবং ঠাকুরমার স্বপ্ন পূরণ করতে অপরাধ জগৎকে বেছে নেয়। সে এবং তার শৈশবের বন্ধু অ্যানি গোয়ার সবচেয়ে কুখ্যাত ড্রাগ মাফিয়া লর্ড রড্রিগেসের দলে যোগ দেয়। অল্প সময়ের মাঝেই ভাস্কো গোয়ার আন্ডারওয়ার্ল্ডের রাজা হয়ে ওঠে। এরই মাঝে ভাস্কো মনিকা নামে একজন সঙ্গীতশিল্পীর সৌন্দর্যের প্রতি আকর্ষিত হয়ে পড়ে। মাদকের একটি ব্যর্থ চুক্তির পর ভাস্কো রড্রিগেসকে হত্যা করে এবং নিজেকে গোয়ার নতুন মাফিয়া রাজা হিসেবে ঘোষণা করে। এই প্রক্রিয়ায় সে একজন এসআইকে হত্যা করে এবং তখনই কর্তব্যপরায়ণ কিন্তু নির্দয় এসিপি রম্যা গোয়ারিকরকে ভাস্কোকে ধরার জন্য মুম্বাই থেকে গোয়াতে স্থানান্তরিত করা হয়।\n\n\n== অভিনয়ে ==\nআকাশ পুরী – ভাস্কো ডি গামা\nকেতিকা শর্মা – মনিকা\nরম্যা কৃষ্ণন – রম্যা গোয়ারিকর\nরমা প্রভা – মেরি\nমকরন্দ দেশপান্ডে – স্যামসান\nউত্তেজ – জন\nসুনয়না – ক্যাথরিন\nদেবযানি শর্মা – অ্যানি\nপুরী জগন্নাথ (ক্ষণিক চরিত্রাভিনয়)\nরাম পথিনেনি (ক্ষণিক চরিত্রাভিনয়)\n\n\n== মুক্তি ==\nচলচ্চিত্র প্রাথমিকভাবে ২০২০ সালের ২৯ মে প্রেক্ষাগৃহে মুক্তির জন্য নির্ধারিত ছিল, কিন্তু কোভিড-১৯ মহামারীর কারণে সেটি স্থগিত করা হয়। ২০২১ সালের ১ মার্চ মুক্তির নতুন তারিখ হিসেবে ১৮ জুন, ২০২১ ঘোষণা করা হয়েছিল। পরবর্তীতে এটি ৪ নভেম্বর, ২০২১ পর্যন্ত স্থগিত করা হয়েছিল। কিন্তু ২০২১-এর ২৯ অক্টোবর চলচ্চিত্রটি মুক্তি পায়।\n\n\n== অভ্যর্থনা ==\nটাইমস অব ইন্ডিয়ার সমালোচক নিশিথা ন্যায়পতি এটিকে রোমিও অ্যান্ড জুলিয়েটের পুরীর গ্যাংস্টার সংস্করণ\" বলে অভিহিত করেছেন, ছবিটিকে ৫-এর মধ্যে ৩ স্টার রেটিং দিয়েছেন। দ্য নিউ ইন্ডিয়ান এক্সপ্রেসের মুরালি কৃষ্ণ সিএইচ চলচ্চিত্রটির গল্পকে সমালোচনা করেছেন, এটিকে \"আমাদের অনুভূতির উপর আক্রমণ\" বলে অভিহিত করেছেন তিনি।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রোমান্টিক  (ইংরেজি)"}