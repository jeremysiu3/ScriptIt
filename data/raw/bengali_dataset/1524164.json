{"pageid": 1524164, "title": "জ্যোতি মীনা", "url": "https://bn.wikipedia.org/wiki?curid=1524164", "content": "জ্যোতি মীনা একজন ভারতীয় অভিনেত্রী যিনি মূলত তামিল ছবিতে অভিনয় করেছেন। উল্লাথাই আলিথা এবং আজাগানা নাটকাল -এ তার প্রদর্শিত আইটেম নম্বর এবং সহায়ক ভূমিকার জন্য তিনি সবচেয়ে বেশি স্মরণীয়।\n\n\n== ব্যক্তিগত জীবন ==\nজ্যোতি মীনার জন্ম ভারতের তামিলনাড়ুর চেন্নাইতে । তিনি অভিনেত্রী জ্যোতি লক্ষ্মীর কন্যা এবং তার বাবা একজন ক্যামেরাম্যান(আলোকচিত্রশিল্পী) ছিলেন।  তার মা ২০১৬ সালের ৮ আগস্ট তারিখে চেন্নাইতে তার বাসভবনে রক্তের ক্যান্সারের কারণে মারা যান। \n\n\n== কর্মজীবন ==\nমীনা প্রথম আর. শরৎকুমারের তামিল ভাষার চলচ্চিত্র, রাগাসিয়া পুলিশ -এ   অভিনয় করেন। তিনি উল্লাথাই আলিথা, আজাগানা নাটকাল এবং গোপালা গোপালা  চলচ্চিত্রে সহায়ক ভূমিকায় অভিনয় করেছিলেন। তিনি বিভিন্ন চলচ্চিত্রে বিজয়, অজিত কুমার, প্রভু এবং আর. শরৎকুমার প্রমুখ অভিনেতাদের সাথে বিভিন্ন বিনোদনমূলক গানের দৃশ্যে উপস্থিত ছিলেন। বিয়ের পর তিনি অভিনয় থেকে অবসর নেন। ২০১৭ সালের অক্টোবরে, মীনা তার একটি সাক্ষাৎকারে বলেছিলেন যে, যদি তিনি তার মনোমত একটি ভালো চরিত্রের খুঁজে পান তবে পুনরায় তিনি অভিনয় জগতে ফিরে আসতে ইচ্ছুক। \nঅভিনেত্রী জ্যোতি মীনা ১৯৯৫ থেকে ২০০১ সাল পর্যন্ত বিভিন্ন ভাষার চলচ্চিত্রে অভিনয় করেছেন। ১৯৯৫ সালে তিনি তামিল ভাষার তিরুমূর্তি, বিষ্ণু, মি. মাদ্রাস, রহস্য পুলিশ, এবং মামান মাগল চলচ্চিত্রে অভিনয় করেন। ১৯৯৬ সালে তিনি পরম্বরাই চলচ্চিত্রে মাঙ্গাম্মা চরিত্রে এবং উল্লাথাই আল্লিথা চলচ্চিত্রে মীনা চরিত্রে অভিনয় করেন। এছাড়া, তিনি বিশ্বনাথ, মি. রোমিও, অরুভা ভেলু (পোন্নি চরিত্রে), গোপালা গোপালা (আন্নাকিলি চরিত্রে), নেতাজি, মানবমিগু মানবন (জয়লক্ষ্মী চরিত্রে), এবং পুধু নিলাভু চলচ্চিত্রে কাজ করেন। একই বছর মীনা তেলুগু ভাষার ফ্যামিলি চলচ্চিত্রে আইটেম ডান্সার হিসেবে এবং কন্নড় ভাষার সিমহাদা মারি চলচ্চিত্রে আইটেম নাম্বারে উপস্থিত ছিলেন।\n১৯৯৭ সালে মীনা তামিল ভাষার ভাইমায়ে ভেল্লুম, সম্রাট, নাট্টুপুরা নায়াগান (ভল্লি চরিত্রে), নল্লা মনসুক্কারান (জ্যোতি চরিত্রে), আহা এন্না পরুথাম, নেসাম, এবং পুধায়াল চলচ্চিত্রে অভিনয় করেন। একই বছরে তিনি মালয়ালম ভাষার মাসমারাম চলচ্চিত্রে জেনি চরিত্রে অভিনয় করেন।\n১৯৯৮ সালে তিনি কন্নড় ভাষার কিং চলচ্চিত্রে এবং ২০০০ সালে তেলুগু ভাষার প্রিয়ম চলচ্চিত্রে কাজ করেন। ২০০১ সালে মালয়ালম ভাষার লেডিস অ্যান্ড জেন্টলম্যান এবং তামিল ভাষার আজহাগানা নাটকাল চলচ্চিত্রে (আশা চরিত্রে) অভিনয় করেন।\n\n\n== চলচ্চিত্র তালিকা ==\n\n\n== তথ্যসূত্র =="}