{"pageid": 1347423, "title": "আহলুল খুতওয়াহ", "url": "https://bn.wikipedia.org/wiki?curid=1347423", "content": "আহলুল খুতওয়াহ (আরবি: أهل الخطوة); কদমের মানুষ) হলো সুফি ও ওলিগণের মধ্যে প্রচলিত একটি গুণবাচক বিশেষণ যা এমন সব মানুষকে ডাকা হয় যাদের এক কদমে সুদীর্ঘ পথ পাড়ি দেওয়ার অতিপ্রাকৃতিক ক্ষমতা ও কারামত আছে।\n\n\n== উপস্থাপনা ==\nএই ক্ষমতাটি চোখের পলকে ব্যবহার করা যায় যাতে ওলিরা কোথাও যাওয়ার পথে সাগর-পর্বতের বাঁধা অতিসহজে অতিক্রম করতে পারেন অথবা একই সময়ে একাধিক জায়গায় উপস্থিত থাকতে পারেন। \nকদমের মানুষরা হলেন এমন ব্যক্তি যাদের জন্য মাটি তাদের সামনে ভাঁজ হয়ে ভ্রমণপথের দূরত্ব কমিয়ে দেয়। তারা আল্লাহ'র ধার্মিক বান্দাদের অন্তর্ভুক্ত হয়ে থাকেন। শেখ আহমাদ যাররুক কদমের মানুষদের একজন ছিলেন বলে কথিত আছে। \nএমনও কথিত আছে যে, যারা নিজেদের কদমের মানুষ বলে দাবি করেন তারা এক কদমে এমনভাবে অনেক লম্বা দুরত্ব পাড়ি দিতে পারেন, যাতে মনে হয় এক মুহূর্তে তারা আলজেরিয়াতে আছেন আবার অন্য মুহূর্তে তারা হেজাজে আছেন এবং তারা এটাও দাবি করেন যে, তাদের সামনে সাগর অথবা পাহাড় কোন বাঁধাই কাজ করে না। এসব বিষয়ে তাঁদের কিছু অদ্ভুদ গল্পও প্রচলিত আছে। যেমন একটি গল্প হলো এমন কিছু মানুষকে নিয়ে যারা বসবাস করেন এক দেশে কিন্তু নামাজ এক ওয়াক্ত পড়েন মক্কার মসজিদে হারামে আরেক ওয়াক্ত পড়েন মদিনার মসজিদে নববীতে। \nইমাম আবু মাদইয়ান তার অসাধারণ কদমের ক্ষমতার জন্য পরিচিত ছিলেন। তিনি চোখের পলকে মাটির ভেতর অথবা আকাশে উঠে অনেক দূরবর্তী স্থানে গমন করতে পারতেন। মানুষের কাছে তার উপস্থিতি অনেক স্বস্তিদায়ক ছিল। \nআল্লাহ'র ধার্মিক বান্দা ও ওলিদের মধ্যে যারা কদমের মানুষ ছিলেন তারা আরবের মাগরেব থেকে মাশরিকে অতি অল্প সময়ে ভ্রমণ করতে পারতেন। তাদের মধ্যে আবার কিছু ছিল যারা বাতাসে হাটতে পারতেন। \n\n\n== অসদাচারণ ==\nকিছু অবাধ্য মানুষেরও ভূমিকে ভাজ করে দূরত্ব কমিয়ে ফেলার সক্ষমতা আছে। তারা মক্কা হতে ভূমিকে ভাজ করে যেকোনো দিকের দূরত্ব কমিয়ে দিতে পারে। \nআপাতদৃষ্টিতে এই কান্ডটি ছোট মনে হলেও, এই ধরণের কাজ করলে আল্লাহ অসন্তুষ্ট হন এবং ক্ষমতাটি লোপ পেতে পারে। যারাই ইবলিশের প্ররোচনায় এই কাজ করবে তারা ত্রুটিপূর্ণ ও দোষপূর্ণ মানুষদের অন্তর্ভুক্ত হবে। \nসুফিবাদে বিশ্বাসী মানুষরা কদমের মানুষদের অস্তিত্বে বিশ্বাস করে। তাদের মতে যদি এটি কারামত হয়ে থাকে তবে এটি অবশ্যই আল্লাহ এবং কারামত প্রাপ্ত বান্দার মধ্যে গোপন রাখতে হবে এবং মানুষের কাছে একে প্রকাশ করার কোন প্রয়োজন নেই।\n\n\n== নামাজ ছোট করা ==\nমুসলিমরা ভ্রমণ অবস্থায় নামাজ ছোট করতে পারে। একে মুসাফিরের নামাজ বলা হয়। কদমের মানুষরা ভূমির মাধ্যমে হোক কিংবা সাগরের মাধ্যমে হোক, অতি দ্রুত দূরত্ব অতিক্রম করলে তারা মুসাফিরের নামাজ আদায় করে। \nইমাম হাসান বসরি বসরাতে বসবাস করা অবস্থাতেই মক্কায় পাঁচ ওয়াক্ত মুসাফিরের নামাজ আদায় করতেন। \n\n\n== আরও দেখুন ==\nকারামত\nমুসাফিরের নামাজ\n\n\n== তথ্যসূত্র =="}