{"pageid": 1027206, "title": "আনোয়ারুল হক হক্কী", "url": "https://bn.wikipedia.org/wiki?curid=1027206", "content": "সৈয়দ আনোয়ারুল হক হক্কী (এসএএইচ হক্কী নামেও পরিচিত) (২২ জানুয়ারী ১৯২২ - ১০ ফেব্রুয়ারি ২০১০) একজন ভারতীয় পণ্ডিত ছিলেন, যিনি বিশ বছর ধরে আলিগড় মুসলিম বিশ্ববিদ্যালয়ের রাষ্ট্রবিজ্ঞান বিভাগের প্রধান ছিলেন। তিনি ছিলেন আবরারুল হক হক্কীর ছোট ভাই।\n\n\n== জীবনী ==\nহক্কীর জন্ম ১৯২২ সালের ২২ জানুয়ারী হার্দোইতে। তিনি লখনউ বিশ্ববিদ্যালয় থেকে বিএ ডিগ্রি এবং আলিগড় মুসলিম বিশ্ববিদ্যালয় থেকে ইতিহাসে এমএ লাভ করেন। তিনি মোহাম্মদ হাবিবের তত্ত্বাবধানে তৈমুর লঙের উপর তার ডক্টরাল থিসিস লিখেছিলেন। তিনি লন্ডন স্কুল অফ ইকোনমিক্সে \"ব্রিটিশ ঔপনিবেশিক নীতি\" বিষয়ে একটি দ্বিতীয় ডক্টরাল থিসিস লিখেছিলেন। \nতিনি কুড়ি বছর আলীগড় মুসলিম বিশ্ববিদ্যালয়ের রাষ্ট্রবিজ্ঞান বিভাগের প্রধান ছিলেন। ১৯৬৭ সালে তিনি বিভাগীয় সাময়িকী, ইন্ডিয়ান জার্নাল অফ পলিটিক্স শুরু করেন। তিনি ১৯৮২ সালে অবসর গ্রহণ করেন। পরবর্তীতে তিনি ওয়ার্সা বিশ্ববিদ্যালয়, মধ্য প্রাচ্য প্রযুক্তি বিশ্ববিদ্যালয় এবং কাশ্মীর বিশ্ববিদ্যালয়ে একজন পরিদর্শন অধ্যাপক হিসাবে শিক্ষকতা করেছিলেন। \nতার বড় ভাই আবরারুল হক হক্কী একজন ইসলামি পণ্ডিত, যিনি হার্দোইয়ে আশরাফুল মাদারিস প্রতিষ্ঠা করেছিলেন।\nহক্কী ১০ ফেব্রুয়ারি ২০১০ সালে মারা যান।\n\n\n== রচনাবলী ==\nহক্কীর রচনাগুলির মধ্যে রয়েছে:\n\nচিংগিজ: একজন সম্রাটের জীবন ও উত্তরাধিকার \nদ্বারপ্রান্তে ভারতীয় গণতন্ত্র\nভারতে ইউনিয়ন-রাজ্য সম্পর্ক\nঅবরোধের মধ্যে ধর্মনিরপেক্ষতা : প্রচ্ছন্নতা এবং প্রত্যাশায় অযোধ্যা ট্র্যাজেডি\nগণতন্ত্র, বহুত্ববাদ এবং দেশ-গড়ন\nপ্রথম পর্যায়ের ভারতে তুর্কি প্রভাব \nআততুর্ক বিপ্লব এবং ভারত \nমাওলানা মুহাম্মাদ ইলিয়াসের জাগরণী আন্দোলন\nশ্রম সরকারের ঐপনিবেশিক নীতি\nনতুন রাজ্যে প্রতিনিধিত্বের সমস্যা\nম্যাকিয়াভেলি এবং ম্যাকিয়াভেলিজম (উর্দু)\n\n\n== তথ্যসূত্র =="}