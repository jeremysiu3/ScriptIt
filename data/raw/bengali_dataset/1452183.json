{"pageid": 1452183, "title": "নালাইয়া থেরপু", "url": "https://bn.wikipedia.org/wiki?curid=1452183", "content": "নালাইয়া থেরপু (অনু. আগামীর রায়) হল একটি ১৯৯২ সালের ভারতীয় তামিল ভাষার সেচ্ছায় প্রতিশোধমূলক মারপিট চলচ্চিত্র, যা পরিচালনা করেছেন এস. এ. চন্দ্রশেখর এবং প্রযোজনা করেছেন তার স্ত্রী শোভা চন্দ্রশেখর। চলচ্চিত্রটি তাদের ছেলে বিজয়ের অভিনেতা হিসাবে অভিষেকের জন্য উল্লেখযোগ্য। চলচ্চিত্রে শ্রীবিদ্যা, রাধা রবি এবং শরৎ বাবুসহ, এতে আরও অভিনয় করেছেন কীর্থনা ও ঈশ্বরী রাও। এটির সুর ও সঙ্গীতায়োজন করেছেন নবাগত মণিমেকলাই, সঙ্গে চিত্রগ্রহণ করেছেন আর. পি. ইমায়াভারম্বন ও সম্পাদনা করেছেন গৌতম রাজু। চলচ্চিত্রের গল্পটি আবর্তিত হয়েছে একজন বড় ব্যবসায়ীকে কেন্দ্র করে,  যার বহু-বিবাহ বহির্ভূত সম্পর্ক রয়েছে, তার স্ত্রীকে শ্লীলতাহানি করে। যাইহোক, ব্যাপারগুলো একটু অপ্রত্যাশিতভাবে অন্যদিকে মোড় নেয়, যখন সে গর্ভবতী হলে, তার একটি ছেলে সন্তান জন্মগ্রহণ করে, যে পরবর্তীকালে তার পিতার কাজের বিরুদ্ধে প্রতিশোধ নেয়।\nচলচ্চিত্রটি ১৯৯২ সালের ৪ঠা ডিসেম্বর মুক্তি পায়, যা বেশিরভাগ সমালোচকের নেতিবাচক পর্যালোচনা পায় এবং বক্স অফিসে অপ্রত্যাশিতভাবে ব্যর্থ হয়, যদিও বিজয় সেরা নবীন অভিনয়শিল্পী বিভাগে সিনেমা এক্সপ্রেস পুরস্কার জিতেছিলেন।\n\n\n== কাহিনিসংক্ষেপ ==\nমহালক্ষ্মী তার স্বামী অরুণ মেহতার নির্যাতন সহ্য করেও তার সংসার করেন। অরুণ মেহতা একাধিক নারীর সঙ্গে তার অবৈধ সম্পর্ক গড়ে তুলেছে। তবুও মহালক্ষ্মী তার পুত্র বিজয়কে মানুষের মানুষ হিসেবে বড় করেন। বিজয় পরবর্তীতে তার বাবার অন্যায়ের প্রতিশোধ নেন।\n\n\n== অভিনয়শিল্পী ==\n\n\n== নির্মাণ ==\nবিজয় আঠারো বছর বয়সে প্রধান অভিনেতা হিসেবে তার প্রথম চলচ্চিত্রে আত্মপ্রকাশ করেন। তিনি রজনীকান্তের একজন ভক্ত ছিলেন এবং তার বাবা চন্দ্রশেখরকে বলেছিলেন যে তিনি একটি চলচ্চিত্রের প্রধান চরিত্রে অভিনয় করতে চান। বিজয় অন্নামালাই (১৯৯২) ছবির একটি দৃশ্যে নিজে নিজে অভিনয় করেছিলেন, যে দৃশ্যে প্রধান চরিত্র (রজনীকান্ত) অশোককে (শরৎ বাবু) চ্যালেঞ্জ করেন। চন্দ্রশেখর সেসময়ের স্মৃতিচারণ করে বলেন, \"সে এটি ঠিক যেমন ছবিতে ছিল তেমনই করে দেখিয়েছিল [...] তখনই আমি বুঝতে পেরেছিলাম যে তার মধ্যে প্রতিভা আছে, যা তার প্রচণ্ড রকমের আবেগ।\"\n\n\n== সঙ্গীত ==\nচলচ্চিত্র সুর ও সঙ্গীতায়োজন করেছেন এম. এম. শ্রীলেখা, যিনি ১২ বছর বয়সে মণিমেকালাই নামে এই চলচ্চিত্রের মাধ্যমে তার কর্মজীবন শুরু করেছিলেন। এটি সবগুলো গানের গীত রচনা করেছেন যথাক্রমে পুলমাইপিথান, পি. আর. সি. বালু এবং ভরানি। পরবর্তীকালে ভরানি একজন জনপ্রিয় সঙ্গীত পরিচালক হিসাবে নিজেকে গড়ে তুলেন।\n\n\n== মুক্তি ও পর্যালোচনা ==\nনালাইয়া থীরপু ১৯৯২ সালের ৪ ডিসেম্বর মুক্তি পায়। দি ইন্ডিয়ান এক্সপ্রেসের আয়াপ্পা প্রসাদ লিখেছিলেন, \"বর্তমান রাজনৈতিক ও অর্থনৈতিক পরিস্থিতি নিয়ে অনেক তীক্ষ্ণ মন্তব্য এই চলচ্চিত্রটিকে দেখার মতো করে তুলেছে\"। যদিও, অন্যান্য পর্যালোচনার বেশিরভাগই নেতিবাচক ছিল, যার মধ্যে কুমুদাম ম্যাগাজিন লিখেছিল, \"আমাদের কি এই মুখটি থিয়েটারে দেখতে টিকেট কিনতে হবে?\" চন্দ্রশেখরের আত্মবিশ্বাস সত্ত্বেও, নালাইয়া থীরপু বক্স অফিসে দারুণভাবে ব্যর্থ হয়। ২০১৮ সালে চন্দ্রশেখর সেসময়কার স্মৃতিচারণ করতে গিয়ে বলেন, \"সত্যি বলতে, আমার এই চলচ্চিত্রটি তার জন্য নির্মাণ করা উচিত ছিল না, বিশেষ করে যখন সে মাত্র ১৮ বছর বয়সে ছিল [...] আমি ভেবেছিলাম যেহেতু আমার ছেলে এখন অভিনেতা হয়ে উঠছে, আমি আমার চলচ্চিত্র নির্মাণের ধারা চালিয়ে যেতে পারব এবং তার মাধ্যমে সমাজ সচেতন বার্তা দর্শকদের কাছে পৌঁছে দিতে পারব। হয়তো সময়টা সঠিক ছিল না\"। চলচ্চিত্রটির ব্যর্থতা সত্ত্বেও, বিজয় সেরা নবাগত অভিনেতা বিভাগে সিনেমা এক্সপ্রেস পুরস্কার জিতেছিলেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নালাইয়া থেরপু  (ইংরেজি)"}