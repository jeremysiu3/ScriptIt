{"pageid": 1050875, "title": "কাসিমিয়ে মাদ্রাসা", "url": "https://bn.wikipedia.org/wiki?curid=1050875", "content": "কাসিমিয়ে মাদ্রাসা বা কাসিম পাশার মাদ্রাসা তুরস্কের ইল প্রদেশের মার্দিন শহরে অবস্থিত একটি পুরাতন মাদ্রাসা (তুর্কি: medrese)।\n\n\n== অবস্থান ==\nমাদ্রাসাটি পুরানো মর্দিন শহরের কেন্দ্রের দক্ষিণ-পশ্চিমে অবস্থিত। মাদ্রাসাটির উচ্চতা প্রায় ৯৭৫ মিটার (৩,১৯৯ ফুট)।\n\n\n== ইতিহাস ==\nআরাতুকিদ রাজবংশের আনাতোলীয় বেয়লিক এসা বে মাদ্রাসাটির প্রথম পৃষ্ঠপোষক। তবে ভবনটি পুরোপুরি নির্মাণের আগে ১৪০৭ সালে তিনি কারাকয়ুনলুর বিরুদ্ধে যুদ্ধে নিহত হন। শহরটি আক্কুয়েনলু তুর্কমেনীদের অধীনে আসার পর পুনরায় ভবনের নির্মাণকাজ শুরু করা হয়। আক্কুয়েনলু সুলতান মুইজ-আল-দীনের পুত্র কাসেম ভবনের নির্মাণকাজটি শেষ করে। এটি ১৪৬৯ সালে উদ্বোধন করা হয়।\n১৯২৪ সালে তুরস্কের সমস্ত মাদ্রাসাগুলো ধর্মীয় জীবনের উপর একটি সাধারণ আক্রমণ এবং সমাজকে অধর্মীয়  করার একটি সর্বাত্মক প্রচেষ্টার মাধ্যমে বন্ধ করে দেওয়া হয়।\n\n\n== ভবন ==\nমূল ভবনটি আয়তক্ষেত্রাকার। অলঙ্কৃত প্রবেশ পথটি  দক্ষিণ দিক অবস্থিত। উঠোনে একটি জলাশয় আছে। জলাশয়ের জল সরু চেরা দিয়ে প্রবাহিত হয় যা মৃত্যু এবং পুল সিরাতের প্রতিনিধিত্ব করে (ইসলামী বিশ্বাসে জাহান্নামের উপর একটি সরু পথ যা স্বর্গের দিকে নিয়ে যায়)। শ্রেণিকক্ষগুলি জলাশয়টিকে ঘিরে অবস্থিত। শ্রেণিকক্ষের দরজার উচ্চতা ইচ্ছাকৃতভাবে কম রাখা হয়েছে যাতে শিক্ষার্থীরা প্রবেশের সাথে সাথে তাদের শিক্ষকদের সামনে শ্রদ্ধার সাথে মাথা নত করে।\n\n\n== হাতির ঘড়ি ==\nআইওয়ানের উত্তরে ইসমাইল আল-জাযারি নকশাকৃত একটি হাতির ঘড়ি রয়েছে। ইসমাইল আল-জাযারি আর্টুকলু বেইলিকের প্রাথমিক যুগের এক মুসলিম প্রকৌশলী।\n\n\n== তথ্যসূত্র =="}