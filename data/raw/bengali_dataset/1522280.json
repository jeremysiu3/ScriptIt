{"pageid": 1522280, "title": "স্মিতা বন্সল", "url": "https://bn.wikipedia.org/wiki?curid=1522280", "content": "স্মিতা বন্সল (জন্ম: ২১ ফেব্রুয়ারী ১৯৭৭) একজন ভারতীয় টেলিভিশন অভিনেত্রী। তিনি চলচ্চিত্রেও অভিনয় করেছেন। তার অভিনীত উল্লেখযোগ্য টিভি ধারাবাহিকগুলির মধ্যে রয়েছে জি টিভির আমানত, আশির্বাদ , সরহাদিন এবং সনি সাব -এর আলাদিন - নাম তো সুনা হোগা । তিনি ২০০৮ সালের বলিউড চলচ্চিত্র কর্জ্জ -এও অভিনয় করেছেন। তিনি বালিকা বধু ধারাবাহিকের জন্য সেরা পার্শ্ব অভিনেত্রীর বিভাগে আই টি এ পুরস্কার জিতেছেন। \n\n\n== অভিনয় জীবন ==\nস্মিতা বন্সল এক জনপ্রিয় অভিনেত্রী, যিনি তার দীর্ঘ অভিনয় জীবনে বিভিন্ন ধরণের চরিত্রে অভিনয় করেছেন। তার টেলিভিশন ধারাবাহিকের যাত্রা শুরু হয় ১৯৯৬-৯৭ সালে ইতিহাস ধারাবাহিকের মাধ্যমে, যেখানে তিনি পদ্মিনী চরিত্রে অভিনয় করেছিলেন। এরপর ১৯৯৭-২০০২ সালে অমানত ধারাবাহিকে ড. বালার চরিত্রে অভিনয় করেন, যা তাকে জনপ্রিয় করে তোলে। একই সময়ে তিনি সিনসিনাটি বাবলাবু, আল্পবিরাম এবং এক্স জোন-এর মতো ধারাবাহিকে উপস্থিত ছিলেন, যেখানে তিনি পর্বভিত্তিক চরিত্রে অভিনয় করেছিলেন।\n১৯৯৮-৯৯ সালে তিনি কোরা কাগজ এবং দাল মে কালা ধারাবাহিকে যথাক্রমে প্রিয়া ও জুলির ভূমিকায় ছিলেন। এরপর ১৯৯৮-২০০১ সালে আশীর্বাদ ধারাবাহিকে বিশাখার চরিত্রে অভিনয় করেন। ১৯৯৯ সালে তিনি জনপ্রিয় ধারাবাহিক রিশতে, আহত, ও সাটারডে সাসপেন্স-এ পর্বভিত্তিক চরিত্রে কাজ করেন। ২০০১ সালে তিনি কাহানি ঘর ঘর কি ধারাবাহিকে নিবেদিতার চরিত্রে অভিনয় করেন, যা তাকে টেলিভিশন দুনিয়ায় আরও প্রতিষ্ঠিত করে। এরপর তিনি সংস্কৃতি এবং সীমানা ধারাবাহিকে মুখ্য চরিত্রে অভিনয় করেন।\n২০০২-০৩ সালে তিনি কোই অপনা সা ধারাবাহিকে শ্রুতি ও মল্লিকার চরিত্রে অভিনয় করেন। এরপর তিনি সঞ্জীবনী ও সিআইডি ধারাবাহিকে গুরুত্বপূর্ণ চরিত্রে কাজ করেন। ২০০৪-০৫ সালে তিনি পিয়া কা ঘর-এ নেতিবাচক চরিত্রে অভিনয় করে নতুন দিক উন্মোচন করেন।\n২০০৮ সালে স্মিতা তার অভিনয় জীবনের অন্যতম জনপ্রিয় ধারাবাহিক বালিকা বধু-তে সুমিত্রার চরিত্রে অভিনয় করেন। ধারাবাহিকে তিনি ২০১৪ সাল পর্যন্ত অভিনয় করেন। এর পাশাপাশি তিনি পানি পুরি, টুইঙ্কল বিউটি পার্লার লাজপত নগর, ও বিরাসাত ধারাবাহিকেও অভিনয় করেন। ২০১১ সালে তিনি ফিয়ার ফ্যাক্টর - খাতরোঁ কে খিলাড়ি নামক প্রতিযোগীতামূলক টিভি অনুষ্ঠানে প্রতিযোগী হিসেবে অংশ নেন এবং ২০১২-১৩ সালে নাচ বালিয়ে ৫-এও অংশগ্রহণ করেন।\n২০১৮-২১ সালে তিনি আলাদিন - নাম তো শুনা হোগাধারাবাহিকে রুখসার চরিত্রে এবং ২০১৯-২০ সালে ইহ যাদু হ্যায় জিন কা!-তে পারভীন চরিত্রে অভিনয় করেন। বর্তমানে তিনি ভাগ্য লক্ষ্মী ধারাবাহিকে নীলম ওবেরয়ের ভূমিকায় অভিনয় করছেন।\nস্মিতা বন্সলের দীর্ঘ ও সমৃদ্ধ অভিনয় ক্যারিয়ার তার প্রতিভার সাক্ষ্য বহন করে। তিনি বিভিন্ন ধারার চরিত্রে অভিনয় করে দর্শকদের মুগ্ধ করেছেন এবং এখনো টেলিভিশন দুনিয়ায় তার জনপ্রিয়তা অটুট রয়েছে।\nটেলিভিশন ছাড়াও তিনি চলচ্চিত্রেও অভিনয় করেছেন। ১৯৯৮ সালে মালয়ালম চলচ্চিত্র দয়া, ২০০০ সালে হিন্দী চলচ্চিত্র হাম তো মহব্বত করেগা এবং ২০০৮ সালে মুক্তিপ্রাপ্ত কর্জ্জ ধারাবাহিকে তিনি পার্শ্ব চরিত্রে অভিনয় করেছেন।\n\n\n== চলচ্চিত্র তালিকা ==\n\n\n=== চলচ্চিত্র ===\n১৯৯৮:  দয়া (মালয়ালম চলচ্চিত্র)- রাজকুমারী চরিত্রে\n২০০০: হাম তো মহব্বত করেগা (হিন্দী চলচ্চিত্র)- সাংবাদিক সন্জনা চরিত্রে\n২০০৮: কর্জ্জ (হিন্দি)- জ্যোতি ভার্মা / পিঙ্কি চরিত্রে\n\n\n== তথ্যসূত্র =="}