{"pageid": 1499295, "title": "খুলুদ ফকিহ", "url": "https://bn.wikipedia.org/wiki?curid=1499295", "content": "খুলুদ ফকিহ (আরবি: خلود فقيه Khulūd Faqīh), যিনি খুল’উদ ফকিহ এবং খুলুদ আল-ফকিহ নামেও পরিচিত, একজন ফিলিস্তিনি বিচারক এবং মধ্যপ্রাচ্যের প্রথম শরিয়া নারী বিচারক।\nখুলুদ আল-কুদস বিশ্ববিদ্যালয়ে আইন নিয়ে পড়াশোনা করেন এবং ১৯৯৯ সালে স্নাতক সম্পন্ন করেন। ২০০১ সালে আইন চর্চার লাইসেন্স পেয়ে তিনি নারীদের আইনি সহায়তা ও পরামর্শকেন্দ্রে কাজ শুরু করেন। ২০০৩ থেকে ২০০৮ সাল পর্যন্ত তিনি নির্যাতিত নারীদের সুরক্ষায় কাজ করেন। ২০০৫ সালে তিনি আল-কুদস বিশ্ববিদ্যালয় থেকে ব্যক্তিগত আইনে স্নাতকোত্তর ডিগ্রি অর্জন করেন। রামাল্লায় দুটি প্রতিযোগিতামূলক বিচার বিভাগীয় পরীক্ষায় উত্তীর্ণ হয়ে, ২০০৯ সালে তিনি রামাল্লাহ শরিয়া আদালতে বিচারক হিসেবে নিয়োগ পান।\n২০১২ সালে সিইও মিডল ইস্ট ম্যাগাজিন তাঁকে বিশ্বের '১০০ জন প্রভাবশালী আরব নারীর' তালিকায় ১০ম স্থানে রেখেছিল।\nফকিহকে নিয়ে নির্মিত ২০১৭ সালের প্রামাণ্যচিত্র দ্য জাজ তাঁর শরিয়া আদালতের বিচারক হওয়ার সংগ্রাম এবং এর পথে ও দায়িত্ব পালনে বিভিন্ন বাধার কথা তুলে ধরেছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে The Judge  (ইংরেজি)\nদ্য জাজ, একটি প্রামাণ্যচিত্র"}