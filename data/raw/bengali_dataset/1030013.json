{"pageid": 1030013, "title": "আংরাখা", "url": "https://bn.wikipedia.org/wiki?curid=1030013", "content": "আংরাখা শব্দটি, যাকে আংগারখাও বলা হয়, এটি ভারতীয় উপমহাদেশের পুরুষদের দ্বারা উর্ধাঙ্গে পরিহিত একটি ঐতিহ্যবাহী পোশাক। এর উৎস প্রাচীন ভারতে। পোশাকটি বাম বা ডান কাঁধে বাঁধা থাকে। আংরাখা ছিল দরবারের পোশাক, যা কোনও ব্যক্তি নিজের চারপাশে জড়িয়ে রাখতে পারতেন, যা স্বাচ্ছন্দ্যে পরা যেত এবং প্রাচীন ভারতীয় উপমহাদেশের বিভিন্ন রাজত্বগুলিতে পরিধানের জন্য উপযুক্ত ছিল। এটি বিশেষত ভারত, নেপাল, বাংলাদেশ এবং পাকিস্তানে অনেকটা আচকান ও শেরওয়ানির মতো পরিহিত হয়।\n\n\n== ব্যুৎপত্তি ==\nআংরাখা শব্দটি সংস্কৃত শব্দ অঙ্গরক্ষক থেকে উদ্ভূত, যার অর্থ দেহের সুরক্ষা।  ভারতীয় উপমহাদেশের বিভিন্ন অঞ্চলে আংরাখা পোশাক পরা হত। মূল ছাঁট একইরকম থাকলেও এর শৈলী এবং দৈর্ঘ্য একেক অঞ্চলে একেকরকম ছিল। \n\n\n== নকশা ==\nকিছুক্ষেত্রে আংরাখার দৈর্ঘ ছোট হতে পারে। তবে, আংরাখা দীর্ঘ কোটও হতে পারে, বা এটি একটি দীর্ঘ টিউনিকও হতে পারে যা বাম বা ডান কাঁধের সাথে বাঁধা থাকে।  কখনও কখনও, সুতির জ্যাকেট বা টপস আংরাখার নীচে পরা হয়। \nআংরাখার আরেকটি শৈলী হল জামার নিচে শার্ট পরা এবং শরীরের প্রতি পাশে বাঁধা থাকা। আংরাখা শব্দটি দিয়ে হাতাওয়ালা স্বল্প দৈর্ঘের ক্যালিকো জামাকে বোঝায় যেটি কেবল নিতম্ব পর্যন্ত নামে। উভয় দিকে বেঁধে রাখার পরিবর্তে শুধুমাত্র একদিকে বাঁধা হয়। \n\n\n== গুজরাতি এবং রাজস্থানী শৈলী ==\nকুর্তার অনুরূপ একটি পোশাক গুজরাত এবং রাজস্থানে আংরাখা নামে পরিচিত, যেটি ঐতিহ্যগতভাবে পরিধান করা হয়। এটি সোজা কাটা কুর্তার চেয়ে দৈর্ঘ্যে কিছুটা খাটো এবং নিচের দিকে ঘাঘরার মতো প্রশস্ত। সামনের উভয় কাঁধে খোলা যায় এবং নীচে একটি প্রশস্ত প্রান্ত থাকে যা প্রসারিত হয়। কিছু শৈলীতে নকশায় প্ল্যাকেট থাকে।\nরাজস্থানী আংরাখা কোমরের ঠিক নিচে পর্যন্ত নামে, আলগা উল্লম্বভাবে জড়ো হয়ে থাকে। \n\nগুজরাতে, কচ্ছ পুরুষরা আংরাখা পরে থাকেন, যাকে জামা নামেও ডাকা হয়, যেটির খোলার অংশটি অপ্রতিসম হয় এবং স্কার্ট অংশটি নিতম্বের চারপাশে প্রসারিত থাকে,  তবে কিছু শৈলীতে হাঁটুর নিচে পর্যন্ত যায়।\n\t\t\n\t\t\t\n\t\t\t\n\t\t\n\n\n== রাজস্থানী বান্ডিয়া আঙরখা ==\nরাজস্থানে আরও একটি ধরনের আংরাখা পরিধান করা হয় যা হল বান্ডিয়া আংরাখা, যাকে বান্ডিও বলা হয়। এটি  কোমরের উপর পর্যন্ত থাকে এবং বুকে বা কাঁধে ফিতা দিয়ে বাঁধা হয়। এগুলির হাতা দীর্ঘ এবং সংকীর্ণ হয়। রাজস্থানী পোশাকের ছাপাগুলির মধ্যে সঙ্গনার ছাপা অন্তর্ভুক্ত যা স্থানীয় বংশোদ্ভূত। \n\t\t\n\t\t\t\n\t\t\t\n\t\t\n\n\n== মিরজাই ==\nবিহারি মানুষের ঐতিহ্যবাহী পোশাক হল মিরজাই যা প্রসারিত পোশাকের একটি পরিবর্তিত রূপ (জামা নামে পরিচিত)  ডানদিকে বাঁধা থাকে।  মিরজাই হল একটি আন্ডার জ্যাকেট যার সাথে লম্বা আলগা হাতা এবং খোলা আস্তিন রয়েছে।\n\n\n== গুজরাতি কেদিয়ু ==\nকেদিয়ু পরা হয় গুজরাতে। এটি লম্বা আস্তিন সহ উর্ধাঙ্গের পোশাক, বুকে কুঁচি থাকে এবং কোমরের কাছে পর্যন্ত পৌঁছায়।  কিছু নকশায় অবশ্য হাঁটু পর্যন্ত ছড়িয়ে পড়ে। কেদিয়ুর ছাপাতে বাঁধনী নকশা থাকে, যেটি গুজরাত এবং রাজস্থানে স্থানীয়। \n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== পাঞ্জাবি আংরাখা ==\nপাঞ্জাব অঞ্চলে মহিলাদের দ্বারা পরিহিত একটি পোশাক ছিল আঙ্গা (গাউনটিকে আংরাখা  এবং পেশওয়াজও বলা হয়)।  এটি একটি ঢিলেঢালা কোটের মতো এবং তুলো দিয়ে আবৃত।  মহিলাদের আঙ্গা গোড়ালি পর্যন্ত প্রবাহিত। পাঞ্জাব অঞ্চলে আংরাখাও পুরুষ পোশাকের একটি অংশ; এটি একটি আলগা টিউনিক  যেটি হাঁটুর নীচে নেমে আসে, পাশের দিকে একটি ফ্ল্যাপ দিয়ে বেঁধে রাখা হয় এবং সামনে খোলা কুর্তার সাথে পরা হয়ে থাকে।  পুরুষরা এখনও হরিয়ানায় আংরাখা পরে থাকে যা বাম বা ডান কাঁধে আটকানো থাকে।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== চম্বা আংরাখি ==\nহিমাচল প্রদেশের চম্বা আংরাখিটি কাঁধে শক্ত করে সেলাই করা হয় তবে কোমরের নীচে এটি আধুনিক স্কার্টের মত উন্মুক্তভাবে ছড়িয়ে পড়ে। আংরাখিকে কোমরে বেঁধে রাখা হয়। \n\n\n== কলিদার আংরাখা ==\nউত্তরাখণ্ডে পুরুষরা ঐতিহ্যগতভাবে কলিদার আংরাখা পরেন যার অনেকগুলি বিভাগ থাকে। \n\n\n== অন্য কোথাও ==\nউত্তরাখণ্ড, হিমাচল প্রদেশ, মহারাষ্ট্রে  এবং বাংলায় আংরাখার একটি বৈচিত্র্য আছে, সেখানে ঐতিহ্যবাহী পুরুষের উর্ধাঙ্গের পোশাকটি অধিক্রমিত এবং দড়ি দিয়ে বাঁধা থাকে। \n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== সিন্ধি আংরেখো ==\nসিন্ধি আংরেখো বাম কাঁধে বাঁধা এবং হাঁটু পর্যন্ত দৈর্ঘ্যবিশিষ্ট হয়। তবে আধুনিক সংস্করণগুলি ছোট দৈর্ঘের হতে পারে।\n\t\t\n\t\t\t\n\t\t\t\n\t\t\n\n\n== অন্যান্য পোশাক ==\n\n\n=== ঝাব্বো ===\nগুজরাতে আরও একটি দেহের উর্ধাঙ্গে পরিধিত পোশাক হল ঝাব্বো যা একটি দীর্ঘ পোশাক।  ঝাব্বোকে আভো নামেও ডাকা হয় যা রাজস্থানের মহিলারাও পরিধান করেন। পোশাকটি ঢিলেঢালা, সংক্ষিপ্ত, প্রশস্ত হাতা, ঘাড়ে খোলা, উপরের অংশে আলগা-ফিটিং এবং স্কার্টে খুব প্রসারিত। আভোটি প্রায়শই সূচিকর্ম এবং এম্বরয়ডারি কাজে সজ্জিত থাকে। \n\t\t\n\t\t\t\n\t\t\t\n\t\t\nকোমর থেকে একটি কলার ছাড়াই একটি ছোট আস্তিনের সুতির শার্ট, কোমরে (সালুকা  বা গেঞ্জি বলা হয়)  ঐতিহ্যগতভাবে উত্তর প্রদেশে পরা হয়।  সালুকাটি মধ্য প্রদেশেও প্রচলিত। \nমহিলা সিন্ধি চোলো  আলগাভাবে মানানসই, এবং বিভিন্ন উপায়ে তৈরি করা হয়েছে, চোলোর প্রচলিত পদ্ধতি সহ কোমরের সামনে খোলা, খুব প্রশস্ত হাতাযুক্ত হয়।  ঐতিহ্যবাহী চোলো গোড়ালি পর্যন্ত পৌঁছতে পারে। \n\n\n== ছবি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nঅচকান\nবাঘলবন্দী\nদশিকী\nটিউনিক\nজামা পোশাক\nকুর্তা\n\n\n== তথ্যসূত্র =="}