{"pageid": 1149013, "title": "বাংলাদেশ মাদ্রাসা শিক্ষক প্রশিক্ষণ ইনস্টিটিউট", "url": "https://bn.wikipedia.org/wiki?curid=1149013", "content": "বাংলাদেশ মাদ্রাসা শিক্ষক প্রশিক্ষণ ইনস্টিটিউট হলো বাংলাদেশ সরকারের শিক্ষা মন্ত্রণালয়ের অধীন মাদ্রাসা শিক্ষা অধিদপ্তর এর আওতায় সরকারি শিক্ষক প্রশিক্ষণ ইনস্টিটিউট। এটি বাংলাদেশের আলিয়া স্তরের সব মাদ্রাসাসমূহের শিক্ষকদের একমাত্র  প্রশিক্ষণ ইনস্টিটিউট। এই ইনস্টিটিউটটি ২০০৯ থেকে ২০১৫ সাল পর্যন্ত দাখিল স্তরের বিষয় ভিত্তিক, সিনিয়র মাদরাসা প্রধান, এবং সিপিডি বিষয় ভিত্তিক প্রশিক্ষণের আওতায় সর্বমোট ১২৫০০ প্রশিক্ষণার্থীকে প্রশিক্ষণ প্রদান করেছে। এই প্রতিষ্ঠানে ৭ ধরনের প্রশিক্ষণ ও ৬ ধরনের প্রকাশনা রয়েছে।\n\n\n== ইতিহাস ==\nএটি ১৯৯৫ সালের ২৮ ডিসেম্বর মাসে ঢাকা- ময়মনসিংহ রোডের পাশে গাজীপুরের বোর্ড বাজারে প্রতিষ্ঠা লাভ করে। এ ইনস্টিটিউটের মাধ্যমে বিশেষভাবে মাদ্রাসা শিক্ষকদের প্রশিক্ষণের মাধ্যমে মানবসম্পদ তৈরি করা এবং সাধারণভাবে দেশের স্কুল কলেজ শিক্ষকদের চাকরিপূর্ব ও চাকরি কালীন প্রশিক্ষণ প্রদান করা হয়।\n\n\n== কার্যক্রম ==\nমাদ্রাসা শিক্ষা অধিদপ্তরের মাধ্যমে ৭৯৫৪ টি এমপিও ভুক্ত মাদরাসায় ১,৫০,৮০০ জন শিক্ষকের মধ্য থেকে বাছাই করে প্রশিক্ষণ দেয়া হয়েছে। এছাড়াও ১৫১৯ টি স্বতন্ত্র ইবতেদায়ী মাদ্রাসা ৪,৫২৯ জন শিক্ষকদের প্রশিক্ষণের ব্যবস্থা করা হয়েছে। এখানে প্রশিক্ষণার্থী শিক্ষকদের জন্য আবাসিক ব্যবস্থা আছে। এখানে চালু আছে: \n\nবিএমএড প্রশিক্ষণ কোর্স\nবিষয়ভিত্তিক প্রশিক্ষণ (দাখিল)\nবিষয়ভিত্তিক প্রশিক্ষণ (সিনিয়র)\nপ্রশাসনিক প্রশিক্ষণ(সুপার)\nটিকিউআই প্রশিক্ষণ কোর্স\nআইডিবি প্রশিক্ষণ কোর্স\nঅন্যান্য প্রশিক্ষণ কোর্স\n\n\n=== প্রকাশনা ===\nএই প্রতিষ্ঠান নিজেদের প্রশিক্ষণ কর্মসূচির পাশাপাশি কিছু প্রকাশনাও প্রকাশ করে। সেগুলো হলো:\n\nপ্রশিক্ষণ ম্যানুয়াল (দাখিল)\nপ্রশিক্ষণ ম্যানুয়াল (সিনিয়র)\nপ্রশিক্ষণ ম্যাবুয়াল (সুপার/অধ্যক্ষ)\nপ্রশিক্ষণ ম্যানুয়াল (এবতেদায়ী প্রধান)\nপ্রশিক্ষণ নির্দেশিকা (সকল কোর্স)\n৩৫ দিনের কোর্স প্রশিক্ষণ ম্যানুয়াল\n\n\n== সাংগঠনিক কাঠামো ==\nএকজন অধ্যক্ষের অধীন রয়েছে ১জন উপধাক্ষ্য, সহযোগী অধ্যাপক, সহকারি অধ্যাপক, প্রভাষক, সহকারি পরিচালকের অধীন অফিস কর্মকর্তা ও মেডিকেল অফিসার । সব মিলিয়ে এ ধাপে আছেন ৫৫জন। অপর একটি প্রস্তাবনায় অধ্যক্ষের অধীন ৯৩জন আছে।\n\n\n=== লক্ষ্য ও উদ্দেশ্য ===\nবর্তমান শতাব্দীর চ্যালেঞ্জ মোকাববেলায় শিক্ষক তৈর করা।\nমাদ্রাসার শিক্ষকদের গুণগত মান নিশ্চিত করা।\nমাদ্রাসা শশক্ষকদের জন্য চাকুরিকালীন ও চাকুরির পরে যুগোপযোগী প্রশিক্ষণের আয়োজন করা।\n\n\n=== ভবিষ্যত পরিকল্পনা ===\nভবিষ্যতে দেশের প্রতিটি বিভাগে একটি করে মাদ্রাসা শিক্ষক প্রশিক্ষণ ইনস্টিটিউট প্রতিষ্ঠা করা।\n\nএকটি ভি আই পি হোস্টেল নির্মাণ\nটিকিউআই ভবনের উর্ধ্বমূখী সম্প্রসারণ\nআইসিটি প্রকল্প চালু করণ\nকোর্স আধুনিকীকরণ প্রকল্প চালু করণ\nঅন লাইনে প্রশিক্ষনার্থীদের আবেদন গ্রহণ ও প্রক্রিয়া করণ\nপ্রশিক্ষকদের জন্য প্রশিক্ষণের ব্যবস্থা\nলাইব্রেরীর ডাটাবেইজ চালু করণ।\n\n\n=== চ্যালেঞ্জ সমূহ ===\nমানসম্পন্ন ও পর্যাপ্ত  কম্পিউটার ল্যাবের অভাব\nঅপর্যাপ্ত নন-টিচিং জনবল\nঅপর্যাপ্ত প্রশিক্ষক\nমাল্টিমিডিয়া শ্রেণিকক্ষের অভাব\nশিক্ষাউপকরণের অভাব\nপার্শ্ববর্তী  কলকারখানার শব্দদূষণ ইত্যাদি।\n\n\n== আরও দেখুন ==\nঅধিদপ্তর\nশিক্ষা মন্ত্রণালয় (বাংলাদেশ)\nবাংলাদেশ মাদ্রাসা শিক্ষা বোর্ড\nমাধ্যমিক ও উচ্চশিক্ষা অধিদপ্তর\n\n\n== তথ্যসূত্র =="}