{"pageid": 1138987, "title": "মানের শরিফ", "url": "https://bn.wikipedia.org/wiki?curid=1138987", "content": "মানের বা মানের শরিফ হল ভারতের বিহার রাজ্যের পাটনা জেলার পাটনা মেট্রোপলিটন অঞ্চলের একটি উপগ্রহ শহর। মানের শরিফ বিহারের রাজধানী পাটনা থেকে ২৪ কিমি পশ্চিমে জাতীয় সড়ক ৩০ (ভারত) এ অবস্থিত। পাটনা থেকে 'এন.এইচ৩০' (NH30) হয়ে আরা-বক্সার যাওয়ার সময় এটি বিহতা-এর ৮ কিলোমিটার আগে আসে। এই শহরে ইসলাম প্রচারক বুজুর্গ সুফি সাধক মাখদুম ইয়াহিয়া মানেরি এবং মাখদুম শাহ দৌলত-এর সমাধি রয়েছে, যা বড় দরগাহ এবং ছোট দরগাহ নামে পরিচিত। মানের একটি গুরুত্বপূর্ণ পর্যটন এলাকা এবং পর্যটন কেন্দ্র। শহরটির নাম পর্যটন কেন্দ্র হিসাবে এর মর্যাদা থেকে এসেছে বলে জানা যায়।\nমানের শরিফ এটি সমুদ্রপৃষ্ঠ থেকে ৫৪ মিটার উপরে অবস্থিত। বিহার প্রদেশে (মানের শরিফ) ইসলামে প্রথম হওয়ার গৌরব অর্জন করেছে । এটিই প্রথম স্থান যেখান থেকে বিহারে ইসলামের আলো ছড়িয়ে পড়ে এবং তারপরে এর আলো দূরবর্তী অঞ্চলে ছড়িয়ে পড়ে। যা বিভিন্ন সাধকদের আবাসস্থল হওয়ার সৌভাগ্য লাভ করেছে। এর কীর্তি শুনে দেশ-বিদেশের বহু বিখ্যাত সুফিয়ানেকিরাম, ওলামা-মাশায়েখ এখানে এসে স্বাচ্ছন্দ্যবোধ করেন। এইখানে সুফি ও মাশায়েখদের মাজার আজও ইসলাম প্রচারের ইতিহাস বর্ণনা করে । মানের পাটনা শহর থেকে ২৮ কিলোমিটার পশ্চিমে গঙ্গা ও সোন নদীর সঙ্গমস্থলে অবস্থিত। নদী, পাহাড় এবং ঘন অরণ্যে ঘেরা এই সুন্দর ও স্বাস্থ্যবান জনপদটি পরবর্তীতে হযরত মখদুম জাহানের জ্ঞান ও ইসলাম প্রচারের জন্মস্থান, আবাসস্থল ও কেন্দ্রে পরিণত হওয়ার সৌভাগ্য লাভ করেছে। মখদুম আরিফ মমিন প্রথম মুসলমান যিনি বিহারের মাটিতে পা রাখেন এবং এখানে ইসলামের আলো প্রজ্বলন করেন। ৫৭৬ হিজরিতে মখদুম আরিফ মমিন পর্যটন ও বাণিজ্যের উদ্দেশ্যে বিহার সফর করেন এবং মানের শহরে বসতি স্থাপন করেন। \n\n\n== নির্মাণ ইতিহাস ==\nমখদুম শাহ দৌলত ১৬০৮ সালে মানের শরিফে মারা যান এবং বিহারের গভর্নর ইব্রাহিম খান কাকার তার জন্য একটি সমাধি নির্মাণ করেন যা ১৬১৬ সালে সমাপ্ত হয়।\nগম্বুজ বিশিষ্ট সমাধির দেয়ালগুলি জটিল নকশা দ্বারা সজ্জিত এবং এর সিলিং-এ পবিত্র আল-কুরআন থেকে আয়াত লেখা রয়েছে। মানের শরিফের একটি মসজিদও রয়েছে যা ১৬১৯ সালে ইব্রাহিম খান (বিহারের গভর্নর) দ্বারা নির্মিত হয়েছিল। মানের শরিফ ছিল শিক্ষার একটি আঞ্চলিক কেন্দ্র এবং যেখানে সংস্কৃত ব্যাকরণবিদ পাণিনি অধ্যয়ন করেছিলেন।\n\n\n== মানের-এর লাডডু (লাড্ডু) ==\nমনের তার মজাদার লাড্ডুর জন্য পরিচিত যা ঘি দিয়ে তৈরি। ইহা মতিচুর লাড্ডু নামেও পরিচিত এবং স্থানীয় বিক্রেতারা সোন নদীর চিনি-মিষ্টি জল ব্যবহার করে তৈরি বলে প্রচার করে । মনের লাড্ডু বলিউড মুভি খুদগার্জে প্রদর্শিত হয়েছে। মানের-এর মিষ্টি হল প্রাচীনতম এবং সবচেয়ে বিখ্যাত মিষ্টির দোকান যা খাঁটি মানের-এর লাডডু (লাড্ডু) তৈরি করে। আমির খান সিনেমার কাজের জন্য এই পথ দিয়ে ভ্রমণ করার সময় এই জায়গাটি পরিদর্শন করেছিলেন। মনেরের লাড্ডু এবং ইসলামের বুজুর্গ সুফি সাধকদের দরগাহ শরিফ এর পাশাপাশি মানেরের বৌদ্ধ মন্দির, জৈন মন্দির এবং অন্যান্য ধর্মের তাৎপর্যও রয়েছে ।\n\n\n== জনমিতি ==\n২০১১-এর হিসাব অনুযায়ী ভারতের জনশুমারি, মানের-এর জনসংখ্যা ছিল ২,৯৯,৫৮৫ জন, যার মধ্যে রয়েছে ৫৩% পুরুষ এবং ৪৭% মহিলা নাগরিক। মানেরের সাক্ষরতার হার ৫২%, যা জাতীয় গড় ৫৯.৫% থেকে কম: পুরুষদের সাক্ষরতার হার ৬১% , এবং মহিলা সাক্ষরতা হল ৪২% । মানের-এর জনসংখ্যার ১৯% হল ৬ বছরের কম বয়সী।\n\n\n=== ভাষা ===\n\n\n== রাজনীতি ==\nমানের বিধানসভা কেন্দ্র পাটলিপুত্র (লোকসভা কেন্দ্র) এর অংশ। এবং আনন্দপুর, কাটেশর, সিকান্দারপুর, পারেভ, দৌলতপুর সিমরি, মুশেপুর, শ্রী রামপুর, বিহতা, দয়ালপুর দৌলতপুর, পুরুষোত্তমপুর পাইনাথি, বিশুনপুরা, রাঘোপুর, আমহারা, কাঞ্চনপুর খড়গপুর, সাদিসোপুর, পাইনাল, বেলা, নেওড়া, মখদুমপুর ও চাঁদপুর গ্রামপঞ্চায়েত বিহতা  সিডি ব্লক-এর অন্তর্ভুক্ত ।\n\n\n== ভৌগোলিক অবস্থান ==\n\n\n== তথ্যসূত্র ==\n\n\n== বহিঃসংযোগ ==\nমানের শরিফ দরগাহ\nবিহার সরকার\nবিহার পর্যটন"}