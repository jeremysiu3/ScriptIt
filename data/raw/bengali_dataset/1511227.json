{"pageid": 1511227, "title": "এইজা গঞ্জালেজ", "url": "https://bn.wikipedia.org/wiki?curid=1511227", "content": "এইজা গঞ্জালেজ রেইনা (জন্ম ৩০ জানুয়ারি ১৯৯০) একজন মেক্সিকান অভিনেত্রী এবং গায়িকা। তিনি আর্জেন্টাইন নিকেলোডিয়ান টিন সিটকম সুয়েনা কোনমিগো (২০১০–২০১১)-এ অভিনয়ের মাধ্যমে জনপ্রিয়তা অর্জন করেন। গায়িকা হিসেবে তিনি কন্ট্রাকোরিয়েন্টে (২০০৯) এবং তে আকোর্দারাস দে মি (২০১২) অ্যালবাম প্রকাশ করেছেন।\nগঞ্জালেজ মার্কিন সিরিজ ফ্রম ডাস্ক টিল ডন: দ্য সিরিজ (২০১৪–২০১৬), এবং অ্যাকশন চলচ্চিত্র বেবি ড্রাইভার (২০১৭), এলিটা: ব্যাটেল অ্যাঞ্জেল (২০১৯), ব্লাডশট (২০২০), এবং অ্যাম্বুলেন্স (২০২২)-এ অভিনয় করেছেন। ২০২৪ সালে তিনি সায়েন্স ফিকশন সিরিজ ৩ বডি প্রবলেম এবং স্পাই অ্যাকশন-কমেডি চলচ্চিত্র দ্য মিনিস্ট্রি অব আনজেন্টলম্যানলি ওয়ারফেয়ার-এ অভিনয় করেছেন।\n\n\n== প্রারম্ভিক জীবন ==\nগঞ্জালেজ ১৯৯০ সালের ৩০ জানুয়ারি মেক্সকোর, সোনোরার, কাবোরকাতে জন্মগ্রহণ করেন। তিনি প্রাক্তন মডেল গ্লেন্ডা রেইনা এবং কার্লোস গঞ্জালেজের একমাত্র কন্যা। তার ১২ বছর বয়সে তার বাবা একটি মোটরসাইকেল দুর্ঘটনায় মারা যান তিনি তার বাবার মৃত্যুকে তার পেশাজীবনের উপর একটি শক্তিশালী প্রভাব বিস্তারকারী একটি ঘটনা হিসেবে উল্লেখ করেছেন। তার থেকে বয়সে ১২ বছরের বড় তার এক ভাই আছে।\nতিনি মেক্সিকো সিটিতে দুটি বেসরকারী দ্বিভাষিক স্কুল এড্রন একাডেমি এবং আমেরিকান স্কুল ফাউন্ডেশনে পড়াশোনা করেছেন। তার ১০ বছর বয়সে কিছু সময়ের জন্য ইতালির টেন্ট্রোতে বসবাস করেছিলেন।\n২০০৩ থেকে ২০০৪ সাল পর্যন্ত গঞ্জালেজ মেক্সিকো সিটিতে অভিনেত্রী প্যাট্রিসিয়া রেয়েস স্পিন্ডোলাট পরিচালিত অভিনয়ের স্কুল এমঅ্যান্ডএম স্টুডিওতে অধ্যয়ন করেন।\nতিনি টেলিভিসার অভিনয় স্কুল সেন্ট্রো দে এডুকেশন আর্টিস্টিকাতে তিন বছরের কোর্সের দুই বছর সম্পন্ন করার পর ২০০৭ সালে ১৬ বছর বয়সে টেলিনভেলা লোলা...এরাস উনা ভেজ-এর প্রধান চরিত্রে অভিনয়ের সুযোগ পান।\n\n\n== তথ্যসূত্র =="}