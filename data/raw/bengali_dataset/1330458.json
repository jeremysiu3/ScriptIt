{"pageid": 1330458, "title": "কোরি রুটি", "url": "https://bn.wikipedia.org/wiki?curid=1330458", "content": "কোরি রুটি হল টুলু উডুপি-ম্যাঙ্গালোরিয়ান খাবারের মধ্যে একটি মশলাদার খাবার, লাল-মরিচ এবং নারকেল দুধের মুরগির তরকারি এবং সিদ্ধ চাল থেকে তৈরি, শুকনো চালের পাপড়/ রুটির সংমিশ্রণ। টুলু ভাষায় কোরি মানে মুরগি। কোরি রুটি কোরি গাসসি নামেও পরিচিত।\n\n\n== রন্ধনপ্রণালী ==\n\nপ্রথমে মুরগির মাংসের টুকরাগুলো সাথে হলুদ গুড়া ও লবণ মাখিয়ে একটি পাত্রে রেখে দিতে হবে। একটি কড়াইতে পর্যাপ্ত ঘি/নারিকেল তেল গরম করে তাতে শুকনা লাল মরিচ, ধনে, জিরা, গোলমরিচ, মেথি,এলাচ,দারুচিনি,কারী পাতা ও লবঙ্গ একসাথে পেস্ট করে কষিয়ে নিয়ে নিতে হবে। অন্য একটি পাত্রে রসুন, পেয়াজ, গুড়া নারিকেল হালকা আঁচে ভেজে নিতে হবে। এরপর সবগুলো উপাদান একসাথে গুড়া হলুদ আর পানি দিয়ে মিশিয়ে পেস্ট বানাতে হবে। তারপর একটি পাত্রে গরম ঘিতে পেয়াজ, রসুন, মাখানো মাংস, ও মশলার পেস্ট একসাথে  রান্না করে নিলেই মাংসের কারি তৈরি হয়ে যাবে।\nআর পেষা চালের সাথে পানি মিশিয়ে একটি  তরল মিশ্রণ বানানো হয়। একটি গরম তাওয়াতে এই মিশ্রণ ছড়িয়ে দিয়ে রুটি বানানো হয়। রুটিটা কিছুটা মচমচে করে ভাজা হয়। এই রুটিটি এতটাই মচমচে করা হয় যাতে হাতে অল্প চাপ দিলেই রুটি ভেঙ্গে যায়। এরপরে এই রুটি ছিঁড়ে তার উপর কারি ঢেলে অথবা আলাদা পাত্রে কোরি রুটি পরিবেশন করা হয়।\n\n\n== আরও দেখুন ==\nমুরগির তরকারির তালিকা\nমঙ্গলিয়ান খাবার\nউদুপি খাবার\n\n\n== তথ্যসূত্র =="}