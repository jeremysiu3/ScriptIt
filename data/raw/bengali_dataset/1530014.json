{"pageid": 1530014, "title": "লোলার্ক ষষ্ঠী", "url": "https://bn.wikipedia.org/wiki?curid=1530014", "content": "লোলার্ক ষষ্ঠী হল ভারতের বারাণসীর তুলসীঘাটের কাছে পালিত একটি উৎসব। যা বর্ষাকালে ভাদ্রপদ মাসের শুক্লপক্ষের ষষ্ঠী তিথিতে (সাধারণত সেপ্টেম্বর মাসে) অনুষ্ঠিত হয়।\n\n\n== পালন ==\nসুর্যদেবকে উৎসর্গীকৃত লোলার্ক উৎসব উপলক্ষে বারাণসীতে হাজার হাজার নারী ভক্ত প্রাচীন সোপানকূপ \"লোলার্ক কুণ্ডে\" (একটি পবিত্র জলাশয়) পবিত্র স্নান গ্রহণ করে। বারাণসী ও পার্শ্ববর্তী গ্রামের দম্পতিরা লোলার্ক আদিত্য দেবতার কাছে পুজো ও ধর্মীয় অনুষ্ঠান সম্পন্ন করে সন্তানপ্রাপ্তির আশীর্বাদ কামনা করেন। ভক্তরা পবিত্র স্নান শেষে নিজেদের পরিধেয় বস্ত্র ও একটি ফল বা সবজি (যা পরবর্তী সময়ে বর্জনের সংকল্প নেওয়া হয়) কুণ্ডে উৎসর্গ করেন। অনেকেই বিশেষত পুত্রসন্তান বা উত্তরাধিকারীর আশায় এই স্নান করে থাকেন। সূর্যোদয়ের সময় হাজার হাজার ভক্ত যখন লোলার্ক কুণ্ডে স্নান করতে আসেন, তখন কুণ্ডের আশেপাশে একটি অস্থায়ী বাহারি বাজার গড়ে ওঠে। পরিবারগুলো খোলা আগুনে পুরি রান্না করে, যা উৎসবের এক বিশেষ অংশ। কুণ্ডটিতে তিন দিক থেকে সিঁড়ি নেমে গেছে, আর চতুর্থ দিকটি সূর্যোদয়ের দিকে নির্দেশিত একটি দীর্ঘ, খিলানাকৃতির কূপের মতো। কিছু ভক্ত স্বর্ণালংকার কুণ্ডে উৎসর্গ করেন, যা পরে মহন্ত ও ব্রাহ্মণদের মধ্যে বিতরণ করা হয় এবং উৎসবের ব্যয়ভার ও কুণ্ড পরিষ্কারের জন্য ব্যবহৃত হয়।\n\n\n== আরো দেখুন ==\nবারাণসী\n\n\n== তথ্যসূত্র =="}