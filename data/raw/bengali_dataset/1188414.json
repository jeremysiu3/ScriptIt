{"pageid": 1188414, "title": "খালিদ আর রাশেদ", "url": "https://bn.wikipedia.org/wiki?curid=1188414", "content": "খালিদ বিন মুহাম্মদ আল রাশেদ হলেন একজন সৌদি ইসলাম প্রচারক, সালাফি আলিম ও ফকিহ। তিনি আল খোবায় অবস্থিত ফাহদ বিন মুফলিহ আল-সুবাই মসজিদের ইমাম ও খতিব ছিলেন। ২০০৫ সালে জিল্যান্ডস-পোস্টেন কার্টুন বিতর্কের সময় নবি মুহাম্মাদ সা.-এর সমর্থনে \"ইয়া উম্মাতা মুহাম্মাদ (হে মুহাম্মদের উম্মত)\" শিরোনামের একটি বিখ্যাত খুতবায় তিনি নবীজির অবমাননাকর কার্টুনের বিরুদ্ধে প্রতিবাদ করেন এবং সৌদি আরবে ডাচ দূতাবাস বন্ধ করে দেওয়ার দাবি জানান। এই অপরাধের কারণে  ২০০৫ সালের সেপ্টেম্বরে সৌদি সরকার তাকে ১৫ বছরের কারাদণ্ড দেয়। ২০২০ সালে তার সাজা শেষ হয়ে যায়। কিন্তু সৌদি কর্তৃপক্ষ তাকে মুক্তি না দিয়ে দ্বিতীয়বার ২৫ বছরের কারাদণ্ড দেয়।\n\n\n== শায়খগণ ==\nতিনি বেশ কয়েকজন বিখ্যাত আলেমের শিষ্যত্ব গ্রহণ করেছেন। যাদের মধ্যে রয়েছে:\n\nআব্দুল আযীয বিন বায\nআবদুল্লাহ ইবনে জিবরীন\nআব্দুল রহমান আল বারাক\nআবদুল্লাহ আল-সাদ\n\n\n== শিক্ষা ==\nদাওয়াতের রাস্তায় প্রবেশের আগে খালিদ মার্কিন যুক্তরাষ্ট্রে ক্রিমিনাল সায়েন্স নিয়ে তার শিক্ষা শুরু করেন। পরবর্তীতে তিনি জীবনের গতিপথ পরিবর্তন করে শরিয়া বিভাগে পড়তে যান। এরপর তিনি ধর্মীয় শরিয়া ও হাদিস বিভাগে লেখাপড়া শেষ করেন। \n\n\n== তথ্যসূত্র =="}