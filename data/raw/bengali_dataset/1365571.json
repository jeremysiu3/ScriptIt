{"pageid": 1365571, "title": "নিউম্যান অভিক্ষেপ", "url": "https://bn.wikipedia.org/wiki?curid=1365571", "content": "রসায়নে নিউম্যান অভিক্ষেপ (ইংরেজি: Newman projection) হল বিজ্ঞানী মেলভিন স্পেন্সার নিউম্যান কর্তৃক প্রদত্ত একটি পদ্ধতি যার দ্বারা ত্রিমাত্রিক অণুর গঠনকে দ্বিমাত্রিক ভাবে উপস্থাপন করা সম্ভব (১৯৫২)। এটি ফিশার অভিক্ষেপ পদ্ধতির বিকল্প হিসেবে ব্যবহার করা হয়। অ্যালকেন অণুর স্টিরিওরসায়ন পড়তে এর ভূমিকা অনস্বীকার্য। এটি কনফরমেশনাল আইসোমেরিজম পড়তে সাহায্য করে।\nএটি দুটি অণুকে কেন্দ্র করে আঁকা হয় যার মধ্যে একটিকে সামনে ও আরেকটিকে পিছনে কল্পনা করা হয়। সামনেরটিকে সম্মুখবর্তী বা প্রক্সিমাল এবং পিছনেরটিকে পশ্চাদবর্তী বা ডিস্টাল। অণুদুটিকে তিনটি সমযোজী বন্ধনের ছেদবিন্দু রূপে কল্পনা করা হয়।\n\nনিউম্যান অভিক্ষেপের আরেকটি রূপ হল সহর্স অভিক্ষেপ যাতে অণুটিকে একই ধারণার সাহায্যে শুধুমাত্র তির্যক দৃষ্টিতে দেখা হয়। এটি চক্রাকার যৌগের গঠন অনুধাবনেও সাহায্য করে। যেমন সাইক্লোহেক্সেন।\n\nসাধারণত যে অণুদুটিকে চিহ্নিত করা হয়েছে, অ্যালকেনে তারা সিগমা বন্ধন দ্বারা যুক্ত থাকায়, তারা একে অপরের সাপেক্ষে ঘুরতে পারে বলে কল্পনা করা হয়। তাই অসীম সংখ্যক কনফরমেশনাল আইসোমার পাওয়া সম্ভব। মূলত দুই ধরনের আইসোমার-ই বিখ্যাত যা হল স্ট্যাগার্ড ও ইকলিপ্সড।\n\n\n== তথ্যসূত্র =="}