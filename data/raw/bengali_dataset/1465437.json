{"pageid": 1465437, "title": "ম্যাক্স থেইলার", "url": "https://bn.wikipedia.org/wiki?curid=1465437", "content": "ম্যাক্স থেইলার (৩০ জানুয়ারী ১৮৯৯ - ১১ আগস্ট ১৯৭২) হলেন একজন দক্ষিণ আফ্রিকান-আমেরিকান ভাইরোলজিস্ট এবং চিকিৎসক। ১৯৩৭ সালে পীতজ্বরের বিরুদ্ধে টিকা আবিস্কারের জন্য ১৯৫১ সালে প্রথম আফ্রিকান বংশোদ্ভূত হিসাবে তিনি চিকিৎসাবিজ্ঞানে নোবেল পুরস্কার লাভ করেন।\n\n\n== জন্ম ও প্রাথমিক জীবন ==\nথেইলার ১৮৯৯ সালের ৩০ জানুয়ারী তৎকালীন দক্ষিণ আফ্রিকান প্রজাতন্ত্রের রাজধানী (বর্তমানে দক্ষিণ আফ্রিকা) প্রিটোরিয়ায় জন্মগ্রহণ করেন। তার বাবা আর্নল্ড থেইলার ছিলেন একজন ভেটেরিনারি ব্যাকটিরিওলজিস্ট। তিনি প্রিটোরিয়া বয়েজ হাই স্কুল, রোডস ইউনিভার্সিটি কলেজ এবং কেপ টাউন বিশ্ববিদ্যালয় মেডিকেল স্কুলে পড়াশোনা করেন ও ১৯১৮ সালে স্নাতক হন। সেন্ট থমাস হসপিটাল মেডিকেল স্কুল, কিংস কলেজ লন্ডন এবং লন্ডন স্কুল অফ হাইজিন অ্যান্ড ট্রপিক্যাল মেডিসিনে পড়ার জন্য তিনি দক্ষিণ আফ্রিকা ছেড়ে লন্ডনে যান। ১৯২২ সালে তিনি হাইজিন অ্যান্ড ট্রপিক্যাল মেডিসিনে ডিপ্লোমা লাভ করেন; তিনি লন্ডনের রয়্যাল কলেজ অভ ফিজিশিয়ান্সের লাইসেন্সপ্রাপ্ত এবং রয়্যাল কলেজ অভ সার্জনস অভ ইংল্যান্ড- এর সদস্য পদ লাভ করেন।\n\n\n== আরও দেখুন ==\nচিকিৎসাবিজ্ঞানে নোবেল বিজয়ীদের তালিকা।\n\n\n== তথ্যসূত্র ==\n\n\n== অতিরিক্ত পঠন ==\nCharles, C.W., Jr. \"Theiler, Max\". American National Biography Online, February 2000.\n\"Theiler, Max\". A Dictionary of Scientists. Oxford University Press, 1999.\n\n\n== বহিঃসংযোগ ==\n\nNobelprize.org-এ ম্যাক্স থেইলার  (ইংরেজি) including the Nobel Lecture, 11 December 1951 The Development of Vaccines against Yellow Fever\n\nটেমপ্লেট:চিকিৎসাবিজ্ঞানে নোবেল পুরস্কার বিজয়ী ১৯৫১-১৯৭৫"}