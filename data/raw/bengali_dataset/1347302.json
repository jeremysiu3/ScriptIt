{"pageid": 1347302, "title": "দ্বিবিভক্ত মহাসড়ক", "url": "https://bn.wikipedia.org/wiki?curid=1347302", "content": "দ্বিবিভক্ত মহাসড়ক (ইংরেজি ভাষায় Dual carriageway ডুয়াল ক্যারেজওয়ে বা Dual highway ডুয়াল হাইওয়ে) বলতে এক প্রকারের মহাসড়ককে বোঝায় যেগুলিতে বিপরীত দিকে চলাচলকারী মোটরযান চলাচল পথ (ব্রিটিশ ইংরেজিতে Carriageway ক্যারেজওয়ে) দুইটি একটি কেন্দ্রীয় ভূমিখণ্ড (ব্রিটিশ ইংরেজিতে Central reservation সেন্ট্রাল রিজার্ভেশন) বা সড়কবিভাজক জমির ফালি (মার্কিন ইংরেজিতে Median strip মিডিয়ান স্ট্রিপ) দ্বারা পৃথক করা থাকে। সাধারণত প্রতিটি পার্শ্বে ন্যূনতম দুইটি করে লেন বা উপপথ থাকে।\nযেসমস্ত মহাসড়কে দুই বা তার বেশিসংখ্যক মোটরযান চলাচল পথ থাকে, কিন্তু যেগুলিকে উচ্চতর আদর্শ মেনে নকশা করা হয় ও যেগুলিতে নিয়ন্ত্রিত প্রবেশাধিকার থাকে, সেগুলিকে সাধারণত দ্রুতগামী মোটরযান মহাসড়ক (মোটরওয়ে), উন্মুক্ত মহাসড়ক (ফ্রিওয়ে), ইত্যাদি নামে ডাকা হয়, কিন্তু দ্বিবিভক্ত মহাসড়ক বলা হয় না।\nসড়কবিভাজক জমির ফালি ছাড়া মহাসড়ককে লেনের সংখ্যা নির্বিশেষে অবিভক্ত মহাসড়ক (Single carriageway সিঙ্গল ক্যারেজওয়ে) বলা হয়। দ্বিবিভক্ত মহাসড়কগুলিতে যানচলাচল নিরাপত্তা অবিভক্ত মহাসড়কের তুলনায় উন্নত হয়ে থাকে এবং এর ফলে এগুলিতে সর্বোচ্চ গতিসীমা সাধারণত উচ্চতর হয়ে থাকে।\n\n\n== তথ্যসূত্র =="}