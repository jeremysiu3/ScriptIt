{"pageid": 1458678, "title": "চ্যানেল দ্বীপ লেপ্রোসারিয়াম", "url": "https://bn.wikipedia.org/wiki?curid=1458678", "content": "'চ্যানেল আইল্যান্ড লেপ্রোসারিয়াম' (অনু. চ্যানেল দ্বীপ কুষ্ঠ কেন্দ্র) একটি সঙ্গনিরোধ কেন্দ্র, যা ১৯৩১ থেকে ১৯৫৫ সাল পর্যন্ত অস্ট্রেলিয়ার উত্তরাঞ্চলের কুষ্ঠরোগে আক্রান্ত ব্যক্তিদের জন্য একটি উপনিবেশ হিসাবে কাজ করেছিল। এর অবস্থান চ্যানেল দ্বীপের মিডল আরমে, ডারউইনের ঠিক দক্ষিণে।\n\n\n== ইতিহাস ==\nচ্যানেল দ্বীপ লেপ্রোসারিয়াম ১৯৩১ সালে মাড দ্বীপ লাজারেটের পরিবর্তে খোলা হয়েছিল। মিশনারী সংস্থা আওয়ার লেডি অফ দ্য সেক্রেড হার্টের নারীরা ১৯৪৭ সালে এই স্বাস্থ্য পরিষেবা অধিগ্রহণ করেছিলেন। ১৯৫০-এর দশকে কুষ্ঠ রোগের বৃদ্ধির ফলে এখানে রোগীদের ভিড় বাড়ে। ১৯৫৫ সালে এটি বন্ধ হয়ে যায়। এটির বদলে মূল ভূখণ্ডে \"দ্য ইস্ট আর্ম লেপ্রোসারিয়াম\" স্থাপিত হয়েছিল। রোগীদের বাধ্যতামূলকভাবে বিচ্ছিন্ন করা হয়েছিল, প্রায়ই খারাপ আচরণ করা হতো এবং তাদের পরিবার থেকে বিচ্ছিন্ন রাখা হতো।\n১৯৯৭ সালের ফেব্রুয়ারিতে কেন্দ্রটি অস্ট্রেলিয় ঐতিহ্যের তালিকাভুক্ত হয়। এখনো অনেক ভবন জরাজীর্ণ হয়ে আছে, এবং কিছু ভিত্তি, ধসে পড়া কুঁড়েঘর এবং দেয়ালের কাঠামো রয়ে গেছে। অন্তত ৬০ জন রোগীর লাশ সেখানেই দাফন করা হয়েছে।\n\n\n== তথ্যসূত্র =="}