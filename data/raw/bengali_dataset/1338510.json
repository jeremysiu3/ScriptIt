{"pageid": 1338510, "title": "ভাবনা দেহরিয়া", "url": "https://bn.wikipedia.org/wiki?curid=1338510", "content": "ভাবনা দেহরিয়া (জন্ম ১২ই নভেম্বর ১৯৯১) হলেন একজন ভারতীয় পর্বতারোহী, যিনি মধ্যপ্রদেশের ছিন্দাওয়াড়া জেলার তামিয়া গ্রামে জন্মগ্রহণ করেছেন। তিনি ২০১৯ সালের ২২শে মে মাউন্ট এভারেস্টের চূড়ায় আরোহণ করেছেন, এছাড়াও তিনি বিশ্বের বিভিন্ন পাহার চূড়ায় উঠেছেন। তিনি হিমালয়ান মাউন্টেনিয়ারিং ইনস্টিটিউটের সাথে ভারতীয় হিমালয়ের প্রচার  করা এবং একে জনপ্রিয় করার জন্য ২০২০ সালের ১৫ই আগস্ট (স্বাধীনতা দিবস) একটি গিনেস ওয়ার্ল্ড রেকর্ডের খেতাব অর্জন করেছেন। তিনি জাতীয় পর্যায়ের সামাজিক উদ্যোগ জন পরিষদের উপ সভাপতি এবং ব্র্যান্ড অ্যাম্বাসেডর।\n\n\n== প্রাথমিক জীবন ==\nদেহরিয়ার জন্ম ১৯৯১ সালের ১২ই নভেম্বর। তিনি মধ্যপ্রদেশের ছিন্দাওয়াড়ার তামিয়া গ্রামের বাসিন্দা।\nদেহরিয়া ভোপালের বরকতুল্লাহ ইউনিভার্সিটির অধিভুক্ত ভিএনএস কলেজ অফ ফিজিক্যাল এডুকেশন অ্যান্ড ম্যানেজমেন্ট স্টাডিজ থেকে শারীরিক শিক্ষা (এমপিইড) এবং ব্যাচেলর অফ ফিজিক্যাল এডুকেশন (বিপিই ও বিপিইড) করেছেন। তিনি মহাত্মা গান্ধী চিত্রকূট গ্রামোদয় বিশ্ববিদ্যালয় থেকে প্রাকৃতিক চিকিৎসা এবং যোগ বিজ্ঞানে স্নাতকোত্তর ডিপ্লোমা করেছেন।\nসাইকেল পোলো, কৃত্রিম স্পোর্টস ক্লাইম্বিং (এক ধরনের পর্বত আরোহণ), বাস্কেটবল এবং সফটবলের মতো জাতীয় পর্যায়ে অসংখ্য খেলায় অংশগ্রহণ করে তিনি মধ্যপ্রদেশের প্রতিনিধিত্ব করেছেন।\n\n\n== কর্মজীবন ==\nউত্তরাখণ্ডের  উত্তরকাশীর নেহেরু ইনস্টিটিউট অফ মাউন্টেনিয়ারিং থেকে পর্বতারোহণের নির্দেশনার পদ্ধতি (এমওআই), উন্নত পর্বতারোহণ (এএমসি), এবং বেসিক মাউন্টেনিয়ারিং কোর্সের (বিএমসি) ওপর  দেহরিয়া গ্রেড 'ক' সহ শংসাপত্র পেয়েছেন।\n২০১৮ সালের আগস্ট মাসে, তিনি ভারত সরকারের দিল্লির ক্রীড়া ও যুব কল্যাণ মন্ত্রক দ্বারা পর্বতারোহণের জন্য নির্বাচিত হন যেখানে তিনি মানিরাং পর্বত চূড়ার ৬৫৯৩ মিটার উচ্চতায় আরোহণ করেছিলেন। ২০১৯ সালের মে মাসে, দেহরিয়া মধ্যপ্রদেশের প্রথম মহিলা হিসেবে নেপালে বিশ্বের সর্বোচ্চ শৃঙ্গ, ৮,৮৪৮-মিটার উচ্চ মাউন্ট এভারেস্টে আরোহণ করেছিলেন।\n\n\n== সম্মান ও পুরস্কার ==\n২০২০ :\n\n২০২০ সালের ১৫ই আগস্ট (স্বাধীনতা দিবস) হিমালয়ান মাউন্টেনিয়ারিং ইনস্টিটিউটের সাথে ভারতীয় হিমালয়ের প্রচার ও জনপ্রিয় করার জন্য গিনেস ওয়ার্ল্ড রেকর্ডধারী\n২০২০ সালের ২৬শে আগস্ট থেকে জন পরিষদের উপ সভাপতি এবং ব্র্যান্ড অ্যাম্বাসেডর হিসাবে সম্মানিত এবং পদে অধিষ্ঠিত\n২০২০ সালের ফেব্রুয়ারিতে ইন্দোরে মধ্যপ্রদেশের মুখ্যমন্ত্রী কমল নাথের কাছ থেকে 'দেবী পুরস্কার' পান\n২০১৭ সালে, অল ইন্ডিয়া সফটবল চ্যাম্পিয়নশিপে  ( কোচি ) প্রতিনিধিত্ব করেছেন\nস্কুল পর্যায়ে প্রতিনিধিত্ব করা জাতীয় বাস্কেটবল চ্যাম্পিয়নশিপ, ২০০৮, ( জব্বলপুর )\n১২ তম জুনিয়র (গার্লস) সাইকেল পোলো জাতীয় চ্যাম্পিয়নশিপে প্রতিনিধিত্ব করেছেন, ২০০৮ - ০৯ (কোচি)\n\n\n== আরও দেখুন ==\nমাউন্ট এভারেস্ট শৃঙ্গ জয়ী ভারতীয়রা\nপ্রেমলতা আগরওয়াল\nমালাবথ পূর্ণ\n\n\n== তথ্যসূত্র ==\n\nটেমপ্লেট:ভারতীয় পর্বতারোহীরা"}