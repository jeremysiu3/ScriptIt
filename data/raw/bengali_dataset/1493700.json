{"pageid": 1493700, "title": "উমানাথপুর", "url": "https://bn.wikipedia.org/wiki?curid=1493700", "content": "উমানাথপুর বাংলাদেশের ময়মনসিংহ জেলার ঈশ্বরগঞ্জ উপজেলার রাজিবপুর ইউনিয়নে অবস্থিত একটি ব্যতিক্রমী গ্রাম। এটি দেশের সবচেয়ে ছোট গ্রাম হিসেবে পরিচিত। গ্রামের পাশাপাশি এটি একটি মৌজাও (জেএল ১১৬) যার অধীনে কেবল এই একটি গ্রামই রয়েছে।\n\n\n== ভৌগোলিক অবস্থান ==\nউমানাথপুর গ্রাম ঈশ্বরগঞ্জ উপজেলা সদর থেকে প্রায় ১৫ কিলোমিটার দূরে অবস্থিত। গ্রামটির উত্তরে রামগোবিন্দপুর, দক্ষিণে হরিপুর, পূর্বে উদয়রামপুর এবং পশ্চিমে ব্রহ্মপুত্র নদ। এ গ্রামের জমির পরিমাণ প্রায় ছয় থেকে সাত একর।\n\n\n== ইতিহাস ও উদ্ভব ==\n১৯১৬ সালে গ্রামটির নামকরণ হয় ব্রিটিশ আমলের তালুকদার উমানাথ চৌধুরীর নামে, যিনি ব্রিটিশ আমলে এটি প্রতিষ্ঠা করেছিলেন। তার একমাত্র সন্তান যামিনীনাথ চৌধুরী নায়েবের কাজ করতেন। তার তিন ছেলে নলিনীনাথ চৌধুরী, অবনীনাথ চৌধুরী, বরেন্দ্রনাথ চৌধুরী এবং একমাত্র কন্যা শতদলবাসিনী দেবীর প্রত্যেকেই ১৯৪৭ সালের ভারত-বিভাজন বা দেশভাগের পরে ভারতে পারি জমান।\nপরবর্তীতে, ১৯৬৫ সালে এই এলাকায় রমজান আলী সরকার একটি বাড়ি নির্মাণ করেন, যা তার পরিবার পরবর্তীতে ব্যবহার করে। বর্তমানে তার পরিবারের উত্তরসূরী মাত্র দুইজন সদস্য নিয়ে একটিমাত্র পরিবার এখানে বাস করছেন।\n\n\n== জনসংখ্যা ==\nবর্তমানে গ্রামটির স্থায়ী জনসংখ্যা চারজন হলে বর্তমান জনসংখ্যা মাত্র দুজন ।\n\n\n== তথ্যসূত্র =="}