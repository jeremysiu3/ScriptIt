{"pageid": 105652, "title": "বার্বাডোস থ্রেডসাপ", "url": "https://bn.wikipedia.org/wiki?curid=105652", "content": "বার্বাডোস থ্রেডসাপ (ইংরেজি: Barbados Threadsnake) (দ্বিপদ নাম: Leptotyphlops carlae) হচ্ছে অন্ধ থ্রেডসাপের একটি প্রজাতি। এটি এখন পর্যন্ত প্রাপ্ত সাপের প্রজাতিগুলোর মধ্যে সবচেয়ে ক্ষুদ্র হিসেবে বিবেচিত। এটি লেপ্টোটিফলোপিডি পরিবারভুক্ত এবং ক্যারিবীয় দ্বীপপুঞ্জের বার্বাডোস দ্বীপে এটি দেখতে পাওয়া যায়।\nসাপের এই প্রজাতিটি সর্বপ্রথম উদঘাটিত হয় ২০০৮ সালে। পেনসিলভানিয়া স্টেট ইউনিভার্সিটির জীববিজ্ঞানী ব্লেয়ার হেজেস এটি আবিষ্কার করেন। হেজেস তার স্ত্রী, কার্লা অ্যান হেস-এর নাম অনুসারে সাপটির বৈজ্ঞানিক নামের শেষের অংশ নামাঙ্কিত করেন। হেসের স্ত্রী পেশায় একজন সর্পবিদ এবং তিনিও এই অভিযান দলের একজন সদস্য ছিলেন। সূত্র হিসেবে এই প্রজাতির নমুনা ইতোমধ্যেই লন্ডনের ন্যাচারাল হিস্ট্রি মিউজিয়ামে ও ক্যালিফোর্নিয়ার একটি জাদুঘরে পাঠানো হয়েছিলো কিন্তু তারা এটিকে সঠিকভাবে চিহ্নিত করতে ব্যর্থ হয়। এই পরিবারের আরেকটি প্রজাতি পাওয়ায় ক্যারিবিয়ারই দ্বীপ মার্তিনিকে।\nআগস্ট ২০০৮-এর এক প্রকাশনায় বার্বাডোস থ্রেডসাপকে পরিণত বয়সের সবচেয়ে ক্ষুদ্রতম সাপ হিসেবে উল্লেখ করা হয়। প্রথম বৈজ্ঞানিক নমুনাটি সংগ্রহ করা হয় বনের ভেতরের এক পাথরের নিচ থেকে।\n\n\n== সংরক্ষণ অবস্থা ==\nবাস্ত্রতন্ত্র থেকে এই প্রজাতির প্রাচুর্য এবং ব্যাপ্তি খুবই কম জানা যায়। বার্বাডোসের কোন মৌলিক বন অবশিষ্ট নেই। স্থানীয় প্রজাতির বেঁচে থাকার জন্য বনের বাসস্থান প্রয়োজন কারণ এটি বনের উপস্থিতিতে বিবর্তিত হয়েছিল। অল্প কিছু নমুনার কারণে এর ব্যাপ্তি পূর্ব বার্বাডোসের মধ্যে সীমাবদ্ধ ছিল। প্রজাতিটির অবিচ্ছিন্নভাবে বেঁচে থাকার বিষয়টি উদ্বেগের বিষয়।\n\n\n== তথ্যসূত্র =="}