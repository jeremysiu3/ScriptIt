{"pageid": 1114847, "title": "নিবিড় পরিচর্যাবিদ", "url": "https://bn.wikipedia.org/wiki?curid=1114847", "content": "নিবিড় পরিচর্যাবিদ একজন পেশাদার চিকিৎসা সেবা প্রদানকারী চিকিৎসক যিনি সংকটজনকভাবে অসুস্থ রোগীদের সেবার বিশেষায়িত ক্ষেত্রে একজন বিশেষজ্ঞ হিসেবে কাজ করেন। নিবিড় পরিচর্যাবিদরা প্রায়শই হাসপাতালের নিবিড় পরিচর্যা কেন্দ্রে কাজ করেন। অন্তররোগ বিশেষজ্ঞ, অন্তররোগ চিকিৎসাবিজ্ঞানের উপ-বিশেষজ্ঞ (প্রায়শই ফুসফুসবিদ), অবেদনবিদ, জরুরি চিকিৎসক, শিশুরোগ বিশেষজ্ঞ (নবজাতক বিশেষজ্ঞ যার অন্তর্ভুক্ত) এবং সংকটকালীন সেবা চিকিৎসাবিজ্ঞান বিষয়ে ফেলোশিপ বা বিশেষ প্রশিক্ষণ সমাপ্তকারী শল্যচিকিৎসকগণ নিবিড় পরিচর্যাবিদ হিসেবে কাজ করতে পারে। একজন নিবিড় পরিচর্যাবিদ সংকটজনকআবে অসুস্থ রোগীদের বহু বিভিন্ন রোগাবস্থার সম্পর্কে জ্ঞান রাখার পাশাপাশি কারিগরি পদ্ধতি ও নিবিড় পরিচর্যায় ব্যবহৃত যন্ত্রপাতি-সরঞ্জাম (যেমন কৃত্রিম শ্বসনযন্ত্র) ব্যবহার সম্পর্কেও ব্যবহারিক জ্ঞান রাখেন।\nনিবিড় পরিচর্যাবিদেরা প্রায়শই বিভিন্ন বিশেষায়িত ক্ষেত্রের চিকিৎসা সেবা প্রদানকারীদের দলের নেতৃত্ব প্রদান করে থাকেন। তারা সমন্বয়, সহযোগিতা ও কাজ সহজ করার মাধ্যমে \nসাক্ষ্যপ্রমাণভিত্তিক চিকিৎসা ফলাফল অর্জনের চেষ্টা করেন। এই দলে চিকিৎসক, চিকিৎসকের সাহায্যকারী, শুশ্রূষাকারী (নার্স), শ্বসন চিকিৎসক, ঔষধবিদ, পথ্যবিদ ও অন্যান্য বিশেষ রোগের বিশেষজ্ঞ থাকতে পারে।\n\n\n== আরও দেখুন ==\nনিবিড় পরিচর্যা কেন্দ্র\n\n\n== তথ্যসূত্র =="}