{"pageid": 1123435, "title": "অবন্তিকা বন্দনাপু", "url": "https://bn.wikipedia.org/wiki?curid=1123435", "content": "অবন্তিকা বন্দনাপু, কখনও কেবল অবন্তিকা হিসেবে কৃতিত্ব দেওয়া হয়, (জন্ম: আনু. ২০০৫) একজন আমেরিকান অভিনেত্রী এবং নৃত্যশিল্পী। তিনি বিজ্ঞাপন ছাড়াও বেশ কয়েকটি ভারতীয় চলচ্চিত্র, প্রধানত তেলুগু চলচ্চিত্রে অভিনয় করেছেন। ২০২১ সালে তিনি ডিজনি চ্যানেলের অরিজিনাল চলচ্চিত্র স্পিন-এ অভিনয় করেছিলেন। তিনি জি টিভির রিয়েলিটি শো ড্যান্স ইন্ডিয়া ড্যান্স লিল মাস্টার্স উত্তর আমেরিকা-এ দ্বিতীয় বিজয়ীও ছিলেন।\n\n\n== প্রারম্ভিক জীবন ==\nঅবন্তিকা ক্যালিফোর্নিয়ার সান ফ্রান্সিসকোতে একটি তেলুগু পরিবারে জন্মগ্রহণ করেন। তার পরিবারের আদিনিবাস মূলত ভারতের তেলেঙ্গানার হায়দ্রাবাদে, যারা পরবর্তীতে মার্কিন যুক্তরাষ্ট্রে চলে যায়। তিনি আমেরিকান কনজারভেটরি থিয়েটারে নাটকের প্রশিক্ষণ নিয়েছিলেন।\n\n\n== কর্মজীবন ==\n২০১৪ সালে অবন্তিকা ডান্স ইন্ডিয়া ডান্স লিল মাস্টার্স (উত্তর আমেরিকা সংস্করণ)-এ দ্বিতীয় স্থান অর্জন করেন।\nঅবন্তিকা ২০১৫ সালে তেলুগু চলচ্চিত্র শিল্পে কর্মজীবন শুরু করেন এবং দুটি চলচ্চিত্রের জন্য চুক্তিবদ্ধ হন। ১৪ রিলস এন্টারটেইনমেন্টের কৃষ্ণ গাদি ভিরা প্রেমা গাধা-তে চুটকি চরিত্রে অভিনয়ের জন্য তাকে বাছাই করা হয়, যেটি ২০১৬ সালের ফেব্রুয়ারীতে মুক্তি পায়। তবে, সময়সূচী জটিলতার কারণে তিনি চলচ্চিত্রটিতে কাজ চালিয়ে যেতে পারেননি। মহেশ বাবু, কাজল আগরওয়াল, সামান্থা এবং প্রণিতা সুভাষ অভিনীত ব্রহ্মোৎসবম-এ অবন্তিকা আনুষ্ঠানিকভাবে একজন শিশুশিল্পী হিসেবে অভিষেক করেন। এরপর তিনি চন্দ্র শেখর ইয়েলেটির চলচ্চিত্র মনমন্থ-এ অভিনয় করেন। পরে তিনি নাগা চৈতন্য এবং শ্রুতি হাসান অভিনীত প্রেমাম-এ অভিনয়ের জন্য চুক্তিবদ্ধ হন, যেখানে তিনি ম্যাডোনা সেবাস্টিয়ানের শৈশবের চরিত্রে অভিনয় করেন।\n২০২১ সালে অবন্তিকা ডিজনি চ্যানেলের অরিজিনাল মুভি স্পিন-এ রিয়া কুমারের মুখ্য ভূমিকায় অভিনয় করেন; চলচ্চিত্রটিতে মীরা সিয়াল, অভয় দেওল, আরিয়ান সিমহাদ্রি, মাইকেল বিশপ, জাহব্রিল কুক, আনা ক্যাথকার্ট এবং কেরি মেডার্স অভিনয় করেছেন।\n\n\n== চলচ্চিত্রের তালিকা ==\n\n\n=== ধারাবাহিক ===\nডায়েরী অব এ ফিউচার প্রেসিডেন্ট\nমীরা, রয়েল ডিটেকটিভ\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অবন্তিকা বন্দনাপু (ইংরেজি)"}