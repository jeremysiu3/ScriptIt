{"pageid": 1172191, "title": "সিস্কিউ কাউন্টি, ক্যালিফোর্নিয়া", "url": "https://bn.wikipedia.org/wiki?curid=1172191", "content": "সিস্কিউ কাউন্টি হল মার্কিন যুক্তরাষ্ট্রের ক্যালিফোর্নিয়া রাজ্যের উত্তরাঞ্চলের একটি কাউন্টি। ২০২০ সালের আদমশুমারি অনুসারে, জনসংখ্যা ৪৪,০৭৬ জন ছিল। কাউন্টিটির কাউন্টি আসন হল ইরেকা ও সর্বোচ্চ বিন্দু হল মাউন্ট শাস্তা। এটি ক্যাসকাডিয়া জৈব-অঞ্চলের অন্তর্গত।\nসিস্কিউ কাউন্টি অরেগন সীমান্ত বরাবর শাস্তা ক্যাসকেড অঞ্চলে রয়েছে। কাউন্টির বহিরঙ্গন বিনোদন, মাউন্ট শাস্তা, ম্যাকক্লাউড নদী ও গোল্ড রাশ যুগের ইতিহাসের কারণে, এটি রাজ্যের মধ্যে একটি গুরুত্বপূর্ণ পর্যটন গন্তব্য।\n\n\n== ইতিহাস ==\nসিস্কিউ কাউন্টি ১৮৫২ সালের ২২শে মার্চ শাস্তা ও ক্লামথ কাউন্টির কিছু অংশ নিয়ে গঠন করা হয়েছিল এবং সিস্কিউ পর্বতশ্রেণীর নামে নামকরণ করা হয়েছিল। কাউন্টির অঞ্চলের কিছু অংশ ১৮৫৫ সালে মোডক কাউন্টিকে দেওয়া হয়েছিল।\n\n\n== ভূগোল ==\nমার্কিন আদমশুমারি ব্যুরো অনুসারে, কাউন্টির মোট আয়তন হল ৬,৩৪৭ বর্গ মাইল (১৬,৪৪০ বর্গকিমি), যার মধ্যে ৬,২৭৮ বর্গ মাইল (১৬,২৬০ বর্গকিমি) ভূমিভাগ এবং ৬৯ বর্গমাইল (১৮০ বর্গকিমি) (১.১%) জলভাগ। এটি এলাকা অনুসারে ক্যালিফোর্নিয়ার পঞ্চম বৃহত্তম কাউন্টি।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nMuseum of the Siskiyou Trail\nSiskiyou County Visitors Bureau"}