{"pageid": 1489479, "title": "হোসেন উদ্দিন শেখর", "url": "https://bn.wikipedia.org/wiki?curid=1489479", "content": "হোসেন উদ্দিন শেখর একজন বাংলাদেশী অনুজীববিজ্ঞানী। তিনি ঢাকা বিশ্ববিদ্যালয়ের প্রাণরসায়ন ও অনুপ্রাণ বিজ্ঞান বিভাগের অধ্যাপক এবং গোপালগঞ্জ বিজ্ঞান ও প্রযুক্তি বিশ্ববিদ্যালয়ের চতুর্থ উপাচার্য।\n\n\n== শিক্ষাজীবন ==\nশেখর ঢাকা বিশ্ববিদ্যালয়ের প্রাণরসায়ন বিভাগ থেকে ১৯৮৬ সালে স্নাতক ও ১৯৮৭ সালে স্নাতকোত্তর ডিগ্রি লাভ করেন। পরবর্তীকালে, ২০০৩ সালে তিনি জাপানের টোকিও মেট্রোপলিটন ইউনিভার্সিটি থেকে পিএইচডি ডিগ্রি অর্জন করেন।\n\n\n== কর্মজীবন ==\nহোসেন উদ্দিন শেখর ঢাকা বিশ্ববিদ্যালয়ের প্রাণরসায়ন ও অনুপ্রাণ বিজ্ঞান বিভাগে দীর্ঘদিন অধ্যাপনা করেছেন। দেশীয় ও আন্তর্জাতিক জার্নালে তার শতাধিক গবেষণাপত্র প্রকাশিত হয়েছে। তিনি ২০২৪ সালের ২৯ অক্টোবর গোপালগঞ্জ বিজ্ঞান ও প্রযুক্তি বিশ্ববিদ্যালয়ের চতুর্থ উপাচার্য হিসেবে নিয়োগ লাভ করেন এবং ৩০ অক্টোবর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}