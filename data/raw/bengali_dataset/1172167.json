{"pageid": 1172167, "title": "ডিফেন্ডার-শ্রেণীর বোট", "url": "https://bn.wikipedia.org/wiki?curid=1172167", "content": "ডিফেন্ডার-শ্রেণীর বোট মার্কিন যুক্তরাষ্ট্র কোস্ট গার্ড দ্বারা ২০০২ সালে প্রবর্তিত একটি স্ট্যান্ডার্ড জাহাজ। এই জাহাজ রেসপন্স বোট-ছোট (আরবি-এস) এবং রেসপন্স বোট-হোমল্যান্ড সিকিউরিটি (আরবি-এইচএস) নামেও পরিচিত। এই জাহাজগুলি অনুসন্ধান ও উদ্ধার, বন্দর নিরাপত্তা এবং আইন প্রয়োগকারী দায়িত্বসহ বিভিন্ন ধরনের মিশন পরিচালনা করে এবং বিভিন্ন ছোট নৌযানকে প্রতিস্থাপন করে।\nআনুষ্ঠানিকভাবে জাহাজগুলোর হালের দৈর্ঘ্য ২৫ ফুট, তবে মাউন্ট করা ইঞ্জিনগুলির সাথে সামগ্রিক দৈর্ঘ্য প্রায় ২৯ ফিট (৮.৮ মিটার)। ২২৫ অশ্বশক্তি (১৬৮ কিওয়াট) ক্ষমতা সম্পন্ন দুটি মোটর যারা পরিচালিত জাহাজগুলো সর্বোচ্চ ৪৬ নট (৮৫ কিলোমিটার প্রতি ঘণ্টা) গতিতে চলতে সক্ষম এবং ১৭৫ নটিক্যাল মাইল (৩২৪ কিলোমিটার) পর্যন্ত টহল কার্যক্রম পরিচালনা করতে সক্ষম। জাহাজটি পরিচালনার জন্য কমপক্ষে দুইজন ক্রু প্রয়োজন, তবে এর বহন ক্ষমতা ১০ জন। এটি সহজেই ট্রেইলারযোগ্য এবং সি-১৩০ হারকিউলিস বিমান বা ট্রাক দ্বারা পরিবহন করা যেতে পারে।\nদেখতে শক্ত-কাঠামোযুক্ত ফোলানো জাহাজের মত হলেও, ডিফেন্ডার মূলত অ্যালুমিনিয়ামের কাঠামোযুক্ত একটি জাহাজ, পাশাপাশি এতে অনমনীয় ফোম-পূর্ণ ভাসানোর কলার রয়েছে। প্রথম প্রজন্মের জাহাজগুলো ওয়াশিংটনের ব্রেমের্টনের সেফ বোটস ইন্টারন্যাশনাল কর্তৃক নির্মিত হয়। ২০১১ সালে এগুলো প্রতিস্থাপনের জন্য মেটাল শার্ক বোটকে এগুলোর দ্বিতীয় প্রজন্মের সংস্করণ নির্মাণের কাজ দেওয়া হয়।\n\n\n== তথ্যসূত্র =="}