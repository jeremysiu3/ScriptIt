{"pageid": 1462953, "title": "কালিয়াকৈর কলেজ", "url": "https://bn.wikipedia.org/wiki?curid=1462953", "content": "কালিয়াকৈর কলেজ বাংলাদেশের গাজীপুর জেলার একটি পুরোনো ও ঐতিহ্যবাহী শিক্ষাপ্রতিষ্ঠান। গাজীপুর জেলার কালিয়াকৈর উপজেলায় অবস্থিত এই কলেজটি ১৯৬৮ সালে প্রতিষ্ঠিত হয়।\n\n\n== ইতিহাস ==\nকালিয়াকৈর কলেজের পূর্ব  নাম কালিয়াকৈর ডিগ্রি কলেজ। কলেজটি ১৯৬৮ খ্রিস্টাব্দে প্রতিষ্ঠিত হয়। সকলের সমন্বিত কর্মপ্রচেষ্টায় ১৯৬৮ খ্রিস্টাব্দের ১লা জুলাই থেকে কলেজটির পাঠদান কার্যক্রম শুরু হয়।\n\n\n== শিক্ষক-শিক্ষার্থী ==\nকলেজের বর্তমান ছাত্র-ছাত্রীর সংখ্যা প্রায় ৪,০০০ জন। অধ্যাপক ও অধ্যাপিকা মন্ডলীর সংখ্যা ৬০ জন। অফিস কর্মচারী ০৩ জন এবং ৪র্থ শ্রেণীর কর্মচারী ১৩ জন। \n\n\n== অবকাঠামো ==\nপ্রতিষ্ঠানের শিক্ষার্থীদের খেলাধুলার জন্য একটি সু-বিশাল খেলার মাঠ রয়েছে। মাঠের এক কোণে দাড়িয়ে আছে একটি শহীদ মিনার। শহীদ মিনারের সামনে একটি বিশাল পুকুরট রয়েছে। কলেজে দুইটি পাঠাগার আছে। সেখানে ছাত্র-ছাত্রী ও অধ্যাপকগণ নিয়মিত অধ্যয়ন করেন।\n\n\n== অনুষদ ও বিভাগসমূহ ==\nএই শিক্ষাপ্রতিষ্ঠানে উচ্চ মাধ্যমিক, স্নাতক (পাস), স্নাতক (সম্মান) ও স্নাতকোত্তর বিষয়ে পাঠদান করে থাকে। এর উচ্চ মাধ্যমিক ও ডিগ্রী শ্রেণীতে বিজ্ঞান, মানবিক ও ব্যবসায় শিক্ষা - তিনটি শাখায় পাঠদান করা হয় ও শিক্ষা কার্যক্রম ঢাকা মাধ্যমিক ও উচ্চ মাধ্যমিক শিক্ষা বোর্ড দ্বারা নিয়ন্ত্রিত হয় ও স্নাতক ও স্নাতকোত্তর শিক্ষা কার্যক্রম জাতীয় বিশ্ববিদ্যালয় অধিভুক্ত। বর্তমানে কর্মমুখী শিক্ষার সোপান তৈরি করার জন্য কারিগরি শিক্ষা বোর্ডের আওতায় কলেজে ব্যবসায় ব্যবস্থাপনা ও প্রযুক্তি (বি.এম.টি) কোর্স চালু করা হয়েছে। এলাকার ঝরেপড়া শিক্ষার্থীবৃন্দ যাতে উচ্চ শিক্ষা থেকে বঞ্চিত না হয় সেজন্য কলেজে উন্মুক্ত বিশ্ববিদ্যালয়ের আওতাধীন বা.উ.বি (এইচ.এস.সি ও ডিগ্রি) কোর্স চালু করা হয়েছে। \n\n\n=== উচ্চ মাধ্যমিক ===\nমানবিক বিভাগ\nবিজ্ঞান বিভাগ\nব্যবসায় শিক্ষা বিভাগ\n\n\n=== স্নাতক (সম্মান) ===\nকলা অনুষদ\nসমাজ বিজ্ঞান অনুষদ\nব্যবসায় শিক্ষা অনুষদ\nবিজ্ঞান অনুষদ\n\n\n== তথ্য ও উপাত্ত ==\nকলেজ কোড: ২২২৫\nকলেজ ই.আই.আই.এন নং: ১০৯১১০\n\n\n== তথ্যসূত্র ==\n\n\n== বহিঃসংযোগ ==\nফেসবুকে কালিয়াকৈর কলেজ"}