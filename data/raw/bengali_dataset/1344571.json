{"pageid": 1344571, "title": "জবামণি টুডু", "url": "https://bn.wikipedia.org/wiki?curid=1344571", "content": "জবামণি টুডু (জন্ম ১০ই এপ্রিল ২০০০) হলেন একজন ভারতীয় ফুটবলার যিনি ইস্ট কোস্ট রেলওয়ে এবং ভারতের মহিলা জাতীয় ফুটবল দলের হয়ে একজন রক্ষণভাগের খেলোয়াড় (ডিফেন্ডার) হিসেবে খেলেন।\n\n\n== প্রাথমিক জীবন ==\nজবামণি টুডু ২০০০ সালের ১০ই এপ্রিল, ওড়িশার ময়ূরভঞ্জ জেলায় জন্মগ্রহণ করেছেন। তিনি ওড়িশা স্পোর্টস হোস্টেলে থেকে ফুটবলে প্রশিক্ষণ নিয়েছিলেন। তিনি যুব ও সিনিয়র ফুটবল টুর্নামেন্টে খেলেছেন। তিনি যুব ও সিনিয়র উভয় জাতীয় প্রতিযোগিতায় ওড়িশার হয়েও খেলেছেন।\n\n\n== আন্তর্জাতিক ক্রীড়া জীবন ==\n২০১৫ সালের এএফসি অনূর্ধ্ব -১৬ চ্যাম্পিয়নশিপ বাছাইপর্বের খেলায় টুডু অনূর্ধ্ব -১৬ স্তরে ভারতের প্রতিনিধিত্ব করেছিলেন। ২০১৬ সালের ডিসেম্বরে টুডুকে ২০১৬ সালের সাফ মহিলা চ্যাম্পিয়নশিপের জন্য ভারতের জাতীয় মহিলা ফুটবল দলে নির্বাচিত করা হয়েছিল। ২০১৭ সালের ২রা জানুয়ারী নেপালের জাতীয় দলের বিপক্ষে ভারতের সেমিফাইনাল ম্যাচে, দলের হয়ে টুডুর অভিষেক হয়। তিনি ডালিমা চিব্বরের বিকল্প হিসেবে মাঠে নেমেছিলেন, এই খেলায় ভারত ৩ - ১ ব্যবধানে জয়ী হয়েছিল। তিনি ১৭ বছর বয়সেই আন্তর্জাতিক খেলায় আত্মপ্রকাশ করেছিলেন।\n\n\n== আন্তর্জাতিক গোল ==\n\n\n== তথ্যসূত্র ==\n\n\n== বহিঃসংযোগ ==\nওরিস্পোর্টস প্রোফাইল\nঅল ইন্ডিয়া ফুটবল ফেডারেশনে জবামনি টুডু\nগ্লোবাল স্পোর্টস আর্কাইভে জবামণি টুডু"}