{"pageid": 1126144, "title": "শ্রেণি (পর্যায় সারণি)", "url": "https://bn.wikipedia.org/wiki?curid=1126144", "content": "রসায়নে পর্যায় সারণিতে শ্রেণি (গ্রুপ) হল কয়েকটি মৌলের সমষ্টি যা পর্যায় সারণিতে উপর থেকে নীচে অবস্থান করে। বর্তমানে ১৮টি শ্রেণি পর্যায় সারণিতে আছে। এটি পরিবার বা ফ্যামিলি নামেও পরিচিত। একটি শ্রেণিতে অবস্থিত মৌলগুলির ধর্ম একই প্রকৃতির হয়ে থাকে, যেহেতু সর্ববহিঃস্থ কক্ষের ইলেকট্রন সংখ্যা একই থাকে, কিন্তু ইলেকট্রনের কক্ষের সংখ্যা বৃদ্ধি পায়।\nএফ-ব্লক মৌলগুলিকে কোনো আলাদা শ্রেণিতে রাখা হয়নি। কোনো কোনো মত অনুযায়ী, উহাদের প্রত্যেকেই তৃতীয় শ্রেণির অন্তর্গত আবার মতান্তরে উহারা কোনো শ্রেণিরই অংশ নয়।\n\n\n== পদ্ধতি ==\n\n\n=== IUPAC পদ্ধতি (বর্তমানে গৃহীত) ===\nআন্তর্জাতিক বিশুদ্ধ ও ফলিত রসায়ন সংস্থা কর্তৃক এটি প্রচলিত। ১৯৯০ সালে দীর্ঘ পর্যায় সারণির ব্যবহার সূচিত হলে এই পদ্ধতি গৃহীত হয়। এতে ১ থেকে ১৮ পর্যন্ত শ্রেণি রয়েছে। নিম্নলিখিত পুরোনো দুটি পদ্ধতিতে মৌলের অবস্থানগত পার্থক্য ও মতের ঐক্য না হবার জন্য, এই পদ্ধতি চালু হয় ও সর্বত্র গৃহীত হয়।\n\n\n=== CAS পদ্ধতি ===\nকেমিক্যাল অ্যাবস্ট্রাক্টস সার্ভিস কর্তৃক এটি প্রচলিত হয়। মূলত যুক্তরাষ্ট্রে এটি প্রচলিত ছিল। এতে রোমান সংখ্যা দ্বারা শ্রেণি চিহ্নিত করা হত ও প্রতিটি শ্রেণিতে ২টি করে উপশ্রেণি (A ও B) ছিল। মূল গ্রুপ মৌলগুলি A-তে এবং B-তে সন্ধিগত মৌলগুলি থাকত। কোনো মৌলের সর্বোচ্চ জারণ সংখ্যাটিই ঐ মৌলের শ্রেণির সংখ্যা নির্দিষ্ট করত। যেমন, ক্যালসিয়ামের সর্ববহিঃস্থ কক্ষে ২ টি ইলেকট্রন আছে, তাই জারণ সংখ্যা +২, ২নং শ্রেণিতে তাই ক্যালসিয়াম থাকবে।\n\n\n=== পুরোনো ইউরোপীয় পদ্ধতি ===\nআন্তর্জাতিক বিশুদ্ধ ও ফলিত রসায়ন সংস্থা কর্তৃক এটি পূর্বে প্রচলিত হয়েছিল। এটি মূলত ইউরোপে প্রচলিত ছিল। এতে রোমান সংখ্যা দ্বারা শ্রেণি চিহ্নিত করা হত ও প্রতিটি শ্রেণিতে ২টি করে উপশ্রেণি (A ও B) ছিল। বামদিকে A ও ডানদিকে B থাকে।\n\n\n== শ্রেণির নাম ==\n\n\n== আরও দেখুন ==\nপর্যায় (পর্যায় সারণি)\n\n\n== তথ্যসূত্র ==\n\n\n== আরও পড়ুন ==\nScerri, E. R. (২০০৭)। The periodic table, its story and its significance। Oxford University Press। আইএসবিএন 978-0-19-530573-9।"}