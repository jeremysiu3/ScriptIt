{"pageid": 1036290, "title": "দানিয়েল গোমেস আলকোন", "url": "https://bn.wikipedia.org/wiki?curid=1036290", "content": "দানিয়েল গোমেস আলকোন (স্পেনীয়: Dani Gómez; জন্ম: ৩০ জুলাই ১৯৯৮; দানি গোমেস নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব লেবান্তে এবং স্পেন অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন কেন্দ্রীয় আক্রমণভাগের খেলোয়াড় হিসেবে খেলে থাকেন।\n২০০৩–০৪ মৌসুমে, স্পেনীয় ফুটবল ক্লাব এস্তুদিয়ান্তেস আলকোরকোনের যুব পর্যায়ের হয়ে খেলার মাধ্যমে গোমেস ফুটবল জগতে প্রবেশ করেছেন এবং পরবর্তীকালে আলকোরকোন এবং রিয়াল মাদ্রিদের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, স্পেনীয় ক্লাব রিয়াল মাদ্রিদ বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; রিয়াল মাদ্রিদ বি-এর হয়ে তিনি ৫২ ম্যাচে ১৬টি গোল করেছেন। মাঝে ২০১৯–২০ মৌসুমে তিনি ধারে তেনেরিফেতে যোগদান করেছেন। ২০২০–২১ মৌসুমে, তিনি প্রায় ২.৫ মিলিয়ন ইউরোর বিনিময়ে রিয়াল মাদ্রিদ বি হতে লেবান্তেতে যোগদান করেছেন।\n২০১৬ সালে, গোমেস স্পেন অনূর্ধ্ব-২৩ দলের হয়ে স্পেনের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nদানিয়েল গোমেস আলকোন ১৯৯৮ সালের ৩০শে জুলাই তারিখে স্পেনের আলকোরকোনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগোমেস স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৬ সালের ৯ই নভেম্বর তারিখে তিনি জর্জিয়া অনূর্ধ্ব-১৯ দলের বিরুদ্ধে ম্যাচে স্পেন অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। তিনি ২০১৭ সালের ২২শে মার্চ তারিখে ২০১৭ উয়েফা ইউরোপীয় অনূর্ধ্ব-১৯ চ্যাম্পিয়নশিপ বাছাইপর্বের এলিট পর্বে বেলারুশ অনূর্ধ্ব-১৯ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে দানিয়েল গোমেস আলকোন  (ইংরেজি)  \nসকারবেসে দানিয়েল গোমেস আলকোন (ইংরেজি) \nবিডিফুটবলে দানিয়েল গোমেস আলকোন  (ইংরেজি)  \nওয়ার্ল্ডফুটবল.নেটে দানিয়েল গোমেস আলকোন (ইংরেজি) \nইএসপিএন এফসিতে দানিয়েল গোমেস আলকোন (ইংরেজি)"}