{"pageid": 1522683, "title": "পাদালা ভূদেবী", "url": "https://bn.wikipedia.org/wiki?curid=1522683", "content": "পাদালা ভূদেবী একজন ভারতীয় সমাজকর্মী, যিনি সাভারার মহিলাদের সাথে কাজ করেন। তিনি উদ্যোক্তা ও তাদের পারিবারিক খাদ্যাভ্যাস উন্নত করতে সাহায্য করেন। ২০২০ সালের মার্চ মাসে তিনি নারী শক্তি পুরস্কার পেয়েছিলেন।\n\n\n== জীবনী ==\nভূদেবী অন্ধ্রপ্রদেশের বিশাখাপত্তনমের সীতামপেটা এলাকায় বসবাসকারী সাভারা উপজাতি সম্প্রদায়ের সদস্য। এগারো বছর বয়সে তাঁর বিয়ে হয় এবং শীঘ্রই তাঁর তিনটি কন্যা সন্তান হয়। তাঁর নতুন পরিবার তাঁকে মানসিক ও শারীরিকভাবে নির্যাতন করেছে। তাঁর বাবা \"আদিবাসী বিকাশ ট্রাস্ট\" নামে একটি দাতব্য প্রতিষ্ঠান পরিচালনা করছিলেন। তিনি ১৯৮৪ সালে মানুষকে সাহায্য করা শুরু করেন।\n২০১৩ সালে তিনি নেদারল্যান্ডস এবং চীন সফর করেন। তারা কিভাবে তাদের বীজ চাষ করেছে তা দেখার পর তিনি নিজেদের কাজের উন্নতি কিভাবে করা যায় তা নিয়ে গবেষণা করেন। তিনি দুটি কোম্পানির পরিচালক। একটি কোম্পানি শস্য নিয়ে কাজ করে এবং অন্যটি কৃষকদের উৎপাদনে সহায়তা করে। তিনি \"ইন্টিগ্রেটেড ট্রাইবাল ডেভেলপমেন্ট এজেন্সি\" (আইটিডিএ)-এর সাথে কাজ করেছেন এবং নারী ও শিশুদের খাদ্যাভ্যাস উন্নত করতে তাদের সাহায্য করেছেন।\n২০২০ সালের মার্চ মাসে তিনি ভারতের সর্বোচ্চ নারী পুরস্কারে ভূষিত হন। ভারতের তৎকালীন রাষ্ট্রপতি রামনাথ কোবিন্দ তাঁর কাজের স্বীকৃতিস্বরূপ নারী শক্তি পুরস্কার প্রদান করেন।\nনারী ও বিধবাদের জন্য একজন উদ্যোক্তা হওয়ার আদর্শ হিসেবে কাজ করার জন্য প্রধানমন্ত্রী নরেন্দ্র মোদী তাঁর প্রচেষ্টার প্রশংসা করেছেন। \n\n\n== তথ্যসূত্র =="}