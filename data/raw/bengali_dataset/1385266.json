{"pageid": 1385266, "title": "সাতবাড়িয়া বহুমুখী উচ্চ বিদ্যালয়", "url": "https://bn.wikipedia.org/wiki?curid=1385266", "content": "সাতবাড়ীয়া বহুমুখী উচ্চ বিদ্যালয় বাংলাদেশের চট্টগ্রাম জেলার চন্দনাইশ উপজেলার সাতবাড়ীয়া ইউনিয়নে মাধ্যমিক শিক্ষা প্রতিষ্ঠানটির অবস্থান। \n\n\n== ইতিহাস ==\nসাতবাড়ীয়া বহুমূখী উচ্চ বিদ্যালয়,চন্দনাইশ,চট্টগ্রাম।প্রতিষ্ঠাতা - জমিদার নাজির কৃষ্ণ চন্দ্র চৌধুরী। \n১৮৬১ খ্রিস্টাব্দের শেষভাগে শিক্ষার্থীদের পাঠদানের লক্ষ্যে প্রথম \"বাংলা বিদ্যালয়টি\" চালু করেন। সমাজে শিক্ষার আলো ছড়িয়ে দিতে স্কুলটি অত্র অঞ্চলে ব্যাপক সফলতা পেয়ে ১৮৬৭ খ্রিস্টাব্দের প্রথম দিকে সরকার হতে \"মধ্য শ্রেণী মডেল স্কুলে\" স্বীকৃতি পায়। তার কিছুকাল পরে বিদ্যালয়টি \"উচ্চ শ্রেণির মডেল স্কুলে\" পরিণত হয়।অবিভক্ত ভারতের ইস্ট পাকিস্তান সেকেন্ডারী এডুকেশন বোর্ড ঢাকা (বর্তমান ঢাকা বোর্ড) থেকে ১৯৪৬ খ্রিস্টাব্দে অনুমোদন প্রাপ্ত হয়ে ১৯৪৭ খ্রিস্টাব্দে প্রথম এন্ট্রান্স (বর্তমানে এস.এস.সি.) পরীক্ষা শুরুর মধ্য দিয়ে আজকের সাতবাড়ীয়া বহুমুখী উচ্চ বিদ্যালয় পূর্ণতা লাভ করে। \n\n\n== প্রতিষ্ঠান সম্পর্কে ==\nদক্ষিণ চট্টগ্রামের ঐতিহ্যঋদ্ধ সবুজ জনপদ চন্দনাইশ উপজেলা। পূর্বে পাহাড় ভরা সুমিষ্ট পেয়ারার সারি সারি বাগান। পশ্চিমে পটিয়া, আনোয়ারা ও সাতকানিয়া উপজেলা। মিয়ানমার সীমান্তের বান্দরবান জেলার দুর্গম মদক পাহাড়ে সৃষ্ট শঙ্খ নদী এঁকে বেঁকে চন্দনাইশ উপজেলার দক্ষিণ সীমানা ঘেঁষে প্রবাহিত হয়ে তার দুকূলকে শস্যভাণ্ডারে পরিণত করে মিশেছে বঙ্গোপসাগরে। উত্তরে রাঙ্গুনিয়া ও পটিয়া উপজেলার অবস্থান।\nতৎকালীন অবিভক্ত ভারত ও অনগ্রসর বঙ্গসমাজকে উন্নত করার মানসে নিরলসভাবে কাজ শুরু করে ও ব্যাপক পরিকল্পনা গ্রহণ করেন সাতবাড়ীয়ার প্রতিযশা সমাজসেবক ও সমাজ সংস্কারক জমিদার নাজির কৃষ্ণ চন্দ্র চৌধুরী। তিনি বিশ্বাস করতেন সার্বিক জীবনযাত্রার মান উন্নয়ন করতে হলে জনগোষ্ঠীকে সুশিক্ষিত করে গড়ে তোলার কোন বিকল্প নেই। শিক্ষা গ্রহণের জন্য প্রয়োজন সমৃদ্ধ ও আদর্শ বিদ্যাপীঠ। এমতাবস্থায় সরকারী পৃষ্ঠপোষকতা ও সহযোগিতার কথা তিনি ভাবতে আরম্ভ করেন। \nব্রিটিশ রাজত্বকালে অবিভক্ত ভারতের কোলকাতা মহানগরী হতে বড়লাট বাহাদুর চট্টগ্রামে আগমন করে সরকারী ডাক বাংলাতে অবস্থান করছিলেন। তিনি বাংলো থেকে সান্ত্রিগণের (পুলিশ) পাহারাধীনে ডকাপ জুড়ি ঘোড়ার গাড়িতে করে বাহিরে বের হলে নাজির কৃষ্ণ চন্দ্র চৌধুরী বড়লাটের পথরোধ করে দাঁড়ান। সান্ত্রিগন (পুলিশ) বাধা প্রদান করলে বড়লাট বাহাদুর সান্ত্রিগণকে (পুলিশ) নিভৃত করে উনার অভিপ্রায় জ্ঞাত হয়ে ডাক বাংলোতে দাবী পেশ করার নির্দেশ দেন। নির্ধারিত সময়ে তিনি ডাক বাংলোতে উপস্থিত হয়ে বড়লাটের নিকট বঙ্গ সমাজের বিভিন্ন দাবী উপস্থাপন করেন তৎমধ্যে শিশুদের বিদ্যাশিক্ষার মাধ্যমে সমাজ ব্যবস্থার পরিবর্তন ও জীবন এবং জীবিকার উন্নয়নকল্পে পাঠশালা স্থাপনের প্রস্তাব ছিল অগ্রভাগে। বড়লাট বাহাদুর নাজির কৃষ্ণ চন্দ্র চৌধুরী’র দাবীর গুরুত্ব অনুধাবন করে দাবীগুলোর সাথে একাত্ম ঘোষণা করে ৬টি ‘বাংলা বিদ্যালয়’ স্থাপনের অনুমতি দেন (বাকী পাঁচটি স্কুল হলো—(১) রাউজান উপজেলার বর্তমানে  \" মহামুনি পাহাড়তলী এ্যাংলো পালি হাই স্কুল \" (২) রাঙ্গুনিয়া (৩) চকরিয়া উপজেলার হারবাং রাখাইন পাড়া হতে স্হান্তরিত হয়ে বর্তমানে মধুখালী ও পহরচাঁদার মধ্যবর্তী স্থানে \" হারবাং উচ্চ বিদ্যালয় \" (৪) সীতাকুণ্ড ও (৫) মহেশখালী )। অনুমোদন প্রাপ্ত হয়ে জমিদার নাজির কৃষ্ণ চন্দ্র চৌধুরী বর্তমান চন্দনাইশ উপজেলার সাতবাড়ীয়া গ্রামে নিজ বাড়ীর কাচারীতে ১৮৬১ খ্রিস্টাব্দের শেষভাগে শিক্ষার্থীদের স্বপ্নের পাঠদানের লক্ষ্যে প্রথম \"বাংলা বিদ্যালয়টি\" চালু করেন। সমাজে শিক্ষার আলো ছড়িয়ে দিতে স্কুলটি অত্র অঞ্চলে ব্যাপক সফলতা পেয়ে ১৮৬৭ খ্রিস্টাব্দের প্রথম দিকে সরকার হতে \"মধ্য শ্রেণী মডেল স্কুলে\" স্বীকৃতি পায়। তার কিছুকাল পরে বিদ্যালয়টি \"উচ্চ শ্রেণির মডেল স্কুলে\" পরিণত হয়। ছাত্রদের অনেকে বাংলা ও মধ্য ইংরেজী পরীক্ষায় উত্তীর্ণ হয়ে মেডিকেল সার্ভে, আর্ট পরীক্ষায় কৃতকার্য হয়ে উচ্চশিক্ষা লাভ করেছিল। তৎমধ্যে ৪জন বিশ্ববিদ্যালয়ের উচ্চতর উপাধিপ্রাপ্ত হন এবং ৩জন রাজকীয় সাবর্ডিনেট সার্ভিসে প্রবেশ লাভ করেন এবং অপরজন ভারত সরকারের বিশেষ বৃত্তি প্রাপ্ত হয়ে উচ্চশিক্ষার জন্য বিলেত যাত্রা করেন। নাজির বাড়ীর কাচারীতে (যেটি ‘সন্তোষ লাইব্রেরি’ নামে অধিক খ্যাত) স্থান সংকুলান না হওয়ায় দ্বিতীয় বার স্কুলটি সাতবাড়ীয়া মৌজার (প্রকাশ ক্যাং’র পুকুর) আর.এস ১২২৬ দাগের পূর্ব পাড়, ১২২১/১২২৫ দাগের দক্ষিণ স্কুলগৃহ নির্মাণ করে দীর্ঘ বৎসর ছাত্রদেরকে সুশিক্ষিত করার প্রয়াস অব্যাহত রাখেন। দিনে দিনে স্কুল শিক্ষার্থীর সংখ্যা বৃদ্ধির কারণে নাজির কৃষ্ণ চৌধুরীর পুত্রগণ পারিবারিকভাবে যৌথ সিদ্ধান্ত নিয়ে স্কুলটি সাতবাড়ীয়া মৌজার আর.এস ২২৯ নং খতিয়ানের ১৫৫০ দাগ সম্পূর্ণ ৬৬ শতক নাল জমি ভরাট করে স্কুলের জন্য দান করে দেন। নাজির বাড়ীর যৌথ পরিবারের অর্থায়নে তৎ কনিষ্ঠপুত্র ভুবন মোহন চৌধুরীর তত্ত্বাবধানে দুই কক্ষ বিশিষ্ট মাটির ঘর নির্মাণ করে সাতবাড়ীয়া উচ্চ ইংরেজি বিদ্যালয়ের কার্যক্রমকে বেগবান করেন। অবিভক্ত ভারতের ইস্ট পাকিস্তান সেকেন্ডারী এডুকেশন বোর্ড ঢাকা (বর্তমান ঢাকা বোর্ড) থেকে ১৯৪৬ খ্রিস্টাব্দে অনুমোদন প্রাপ্ত হয়ে ১৯৪৭ খ্রিস্টাব্দে প্রথম এন্ট্রান্স (বর্তমানে এস.এস.সি.) পরীক্ষা শুরুর মধ্য দিয়ে আজকের সাতবাড়ীয়া বহুমুখী উচ্চ বিদ্যালয় পূর্ণতা লাভ করে। ব্রিটিশ সরকারের পরিচালিত আর.এস. (Revisional Survey) জরিপ ১৯২৭/১৯২৮ (প্রায়) খ্রিস্টাব্দে সমাপ্ত হলে, প্রচারিত আর.এস. ২২৯ নং খতিয়ানের মন্তব্য কলামের তথ্য থেকে সর্বোত্তমভাবে প্রমানিত হয় আজকের সাতবাড়ীয়া বহুমুখী উচ্চ বিদ্যালয় তৎকালে সাতবাড়ীয়া মডেল স্কুল নামে আর.এস. জরিপ কালের পূর্বেও আর.এস. ১৫৫০ দাগের তৎ সামিল সি.এস. (Cadastral Survey) ১৩৫৯ ও ১৩৬০ দাগে অস্থিত্বের অবস্থান জানান দেয়। মধ্য শ্রেণী মডেল স্কুল থেকে উচ্চ বিদ্যালয়ে রূপান্তর কালে পটিয়া আদর্শ উচ্চ বিদ্যালয়ের পালি শিক্ষক সাতবাড়ীয়া নিবাসী স্বর্গীয় সঞ্জীব চৌধুরী স্কুলের ম্যানেজিং কমিটির প্রথম সেক্রেটারি হন। ১৯৪৫ খ্রিস্টাব্দের ডিসেম্বরে বড়দিনের ছুটিতে বাঁশখালীর উত্তর জলদী নিবাসী স্বর্গীয় নীলাম্বর বড়ুয়া (১৯১৫—১৯৯১) সাতবাড়ীয়া দেওয়ানজী পাড়া গ্রামে বেড়াতে আসলে সেক্রেটারি মহোদয়ের অনুরোধে ও সাতবাড়ীয়া শান্তি বিহারের সুযোগ্য অধ্যক্ষ সপ্তম সংঘরাজ অভয়তিষ্য মহাস্থবিরের একান্ত ইচ্ছায় নীলাম্বর বড়ুয়াকে সাতবাড়ীয়া হাই স্কুলে প্রথম প্রধান শিক্ষক হিসেবে ৪ঠা মার্চ, ১৯৪৬ খ্রিস্টাব্দ নিয়োগ দেওয়া হয়।\nলর্ড মাউন ব্যাটেন ১৪ আগস্ট ১৯৪৭ খ্রিস্টাব্দে করাচীতে পাকিস্তান অংশের হস্তাস্তর এবং ১৫ আগস্ট ১৯৪৭ খ্রিস্টাব্দে নয়া দিল্লিতে কংগ্রেসের নিকট ভারতের ক্ষমতা হস্তান্তর করলে পৃথিবীর মানচিত্রে দুটি স্বাধীন দেশের উৎপত্তি হয়। দেশভাগের পর সাতবাড়ীয়া গ্রামের হিন্দু ও বৌদ্ধ সম্প্রদায়ের সপরিবারে ভারত গমন করায় এবং মুসলমান সম্প্রদায়ের সন্তান স্কুলে পাঠানোর প্রতি উদাসীনতার কারণে সাতবাড়ীয়া হাই স্কুলেও তার প্রভাব পড়ে শিক্ষার্থী সংখ্যা জ্যামিতিক হারে কমতে থাকে। স্কুলের আর্থিক অবস্থা শোচনীয় হতে থাকে দিন দিন। পরবর্তীতে স্কুল কমিটির দূরদর্শী চিন্তা ও মরহুম মৌলভী আব্দুল জব্বার বি.এল. এবং স্বর্গীয় ডাঃ শান্তিময় চৌধুরী বাড়ী বাড়ী গিয়ে সন্তানদের স্কুলে পাঠানো অনুরোধে হারালা, বৈলতলী, হাছনদন্ডী, যতরকূল থেকে ছেলে ও মেয়ে স্কুলে ভর্তি হতে থাকলে স্কুল বন্ধ হওয়ার অমানিশার অন্ধকার কেটে উঠতে সক্ষম হয়। সাতবাড়ীয়া নিবাসী শিক্ষক স্বগীয় অশ্বিনী কুমার নাথ, চাগাচরের নিবাসী দক্ষ শিক্ষক মরহুম সিরাজ মিয়া বি.এ.; স্বর্গীয় নীলাম্বর বড়ুয়ার সহকর্মী ছিলেন। পরবর্তীতে সিরাজ মিয়ার অনিয়মিত উপস্থিতির কারণে তৎস্থলে বরকল নিবাসী মরহুম আব্দুল হাই এম.এ.(ইসলামের ইতিহাস) স্কুলে যোগদান করেন। পরবর্তীতে তিনি বিদ্যালয়ের প্রধান শিক্ষকের স্থলে অভিষিক্ত হন। ইতিপূর্বে প্রধান শিক্ষক হিসেবে আরো ছিলেন বরমা নিবাসী জমিদার স্বর্গীয় মাধব চন্দ্র সেন এম.এ.। সেক্রেটারি সঞ্জীব চৌধুরী সপরিবারে ভারত গমন করলে পরবর্তীকালে স্কুলের সেক্রেটারি মনোনীত হন উকিল বাড়ী নিবাসী (বহরম পাড়া) মৌলভী আব্দুল জব্বার বি.এল.। তিনি মৃত্যুবরণ করলে অতঃপর স্বর্গীয় ডাঃ শান্তিময় চৌধুরী সেক্রেটারি হিসেবে দায়িত্ব গ্রহণ করেন। \nস্বর্গীয় নাজির কৃষ্ণ চন্দ্র চৌধুরীর চেষ্টায় (আর.এস ১৫০৬ দাগে) একটি বালিকা বিদ্যালয়ও সাতবাড়ীয়া গ্রামে প্রতিষ্ঠিত হয়েছিল। তৎ জৈষ্ট্যপুত্র স্বর্গীয় নগেন্দ্র লাল চৌধুরীর সহযোগীতায় ও পন্ডিত স্বর্গীয় দেবেন্দ্র লাল চৌধুরীর শিক্ষার গুণে বিদ্যালয়টি ক্রমশ উন্নতির পথে অগ্রসর হয়ে ছাত্রী সংখ্যা ৫৩ জনে উন্নীত করতে সক্ষম হন। তৎকালীন গভর্মেন্ট মাসিক ৪০ টাকা, ডিস্ট্রিক্ট বোর্ড মাসিক ৮ টাকা সাহায্য ও স্থানীয় চাঁদা মিলে স্কুলের মোট আয় দাড়িয়ে ছিল ৫৫ টাকা। বালিকা বিদ্যালয়ের ছাত্রী উপস্থিতি ছিল ৯৭.৫%। বালিকা বিদ্যালয়ের হেড পণ্ডিতের বেতন ২০ টাকা, দ্বিতীয় পন্ডিতের বেতন ১৫ টাকা, সেলাই শিক্ষকের বেতন ৫ টাকা, ২ জন অফিস পিয়নের বেতন ১০ টাকা। বালিকা বিদ্যালয়ের ২জন ছাত্রী মাসিক ১০ টাকা বৃত্তি পেয়ে ঢাকা ইডেন হাই স্কুলে ট্রেনিং ক্লাসে অধ্যায়ন করেছিলেন। অপর ২জন ছাত্রী প্রাইমারী বৃত্তি লাভ করে চট্টগ্রাম শহরের খাস্তগীর হাই স্কুলে পঞ্চম ও সপ্তম শ্রেণীতে অধ্যায়ন করেছিলেন। আরো একজন ছাত্রী বৃত্তি পেয়ে হোম ক্লাসে মধ্যছাত্রবৃত্তি পরীক্ষার পাঠ্য গ্রহণ করেছিলেন। ২৮ মে, ১৯১৬ খ্রিস্টাব্দে বালিকা বিদ্যালয়ের ছাত্রীদের পুরস্কার সভায় চট্টগ্রাম জজ কোর্টের উকিল স্বর্গীয় উমেশ চন্দ্র মুৎসুদ্দী সভাপতির আসন অলংকৃত করেছিলেন এবং স্বর্গীয় নগেন্দ্র লাল চৌধুরী, স্বর্গীয় মহেন্দ্র লাল বড়ুয়া, স্বর্গীয় বীরেন্দ্র লাল বড়ুয়া ও মরহুম মৌলভী নুরুল ইসলাম প্রমূখ ব্যক্তিবর্গ উক্ত অনুষ্ঠানে অতিথি হিসেবে উপস্থিত ছিলেন। অনুষ্ঠানের সভাপতি বালিকা বিদ্যালয়ের সন্তোষজনক শিক্ষার অগ্রগতি দেখে অনুষ্ঠানের সভাপতি মহোদয় সর্বোচ্চ শ্রেণির প্রথম ছাত্রী ও সর্বনিম্ন শ্রেণির প্রথম ছাত্রীকে ৫ টাকা মূল্যের ২টি পুরস্কারের প্রতিশ্রম্নতি দিয়ে বালিকা বিদ্যালয়ের ছাত্রীদের উৎসাহিত করেছিলেন। দূর্ভাগ্যজনক হলেও সত্যি, ১৯৪৭ খ্রিস্টাব্দে অবিভক্ত ভারতবর্ষ বিভক্ত হলে রাষ্ট্র পরিস্থিতির অবনতির কারণে উক্ত বালিকা বিদ্যালয় সাতবাড়ীয়া ইংরেজি উচ্চ বিদ্যালয় একত্রিভূত করে নেওয়া হয়।\nস্বর্গীয় শাক্যপদ চৌধুরীর পৌএ অমর চৌধুরী ও মিঠুন চৌধুরী বিগত ১১/১০/২০২০ খ্রিস্টাব্দ সাতবাড়ীয়া বহুমুখী উচ্চ বিদ্যালয়ের প্রধান শিক্ষক বরাবরে প্রেরিত দরখাস্ত থেকে জানা যায়, সাতবাড়ীয়া মৌজার আর.এস. ৩১১ নং খতিয়ানের আর.এস. ১৫৬২ দাগের রেকর্ডীয় মালিক আস্কর আলী, পিতা— মরহুম মাগন আলী স্বত্ববান ছিলেন। তৎ মৃত্যুতে ৪ পুত্র কাদের বকসু, আলী বকসু, ইনাম বকসু ও কালু মিয়া ৬১ শতক নাল জমির সমান স্বত্বে স্বত্ববান হন। কাদের বকসু চার ভাগের এক অংশে ৬১ শতকের আন্দরে ১৫.২৫ শতক নাল ভূমি পৈত্রিক সূত্রে স্বত্বপ্রাপ্ত হয়ে বিগত ১৩/৮/১৯৫৪ খ্রিস্টাব্দে ছিদ্দিক আহমদ, পিতা— মরহুম হামিদ বকসু’র সাথে বায়না নামা চুক্তি সম্পাদন করেন এবং ০৩/০৯/১৯৫৪ খ্রিস্টাব্দে গাছবাড়ীয়া সাব রেজিস্ট্রি অফিসে বিক্রি কবলা নং ২৭৮৩ মূলে ০৮ শতক নাল ভূমি বিক্রি করেন। উক্ত কাদের বকসু বিগত ০৮/১০/১৯৫৪ খ্রিস্টাব্দে শাক্যপদ চৌধুরী, পিতা— স্বর্গীয় অমরেন্দ্র লাল চৌধুরী, মাতা— বিরজা সুন্দরী চৌধুরী বরাবর গাছবাড়ীয়া সাব রেজিস্ট্রি অফিসে বিক্রি কবলা নং ২৯৭৭ মূলে ৭.২৫ শতক নাল ভূমি বিক্রি করেন। উল্লেখ্য সিদ্দিক আহমদ, পিতা— মরহুম হামিদ বকসু স্বীয় খরিদা সত্ত্ব দলিল নং—২৭৮৩ মূলে সম্পূর্ণ ০৮ শতক নাল ভূমি বিগত ২৯/০১/১৯৫৫ খ্রিস্টাব্দে শাক্যপদ চৌধুরী বরাবর গাছবাড়ীয়া সাবরেজিস্ট্রি অফিসে বিক্রয় দলিল নং ২০৪ মূলে বিক্রয় করেন। এমতবস্থায় সাতবাড়ীয়া মৌজার আর.এস. ৩১১ নং খতিয়ানের আর.এস. ১৫৬২ দাগে শাক্যপদ চৌধুরী’র ব্যক্তিগত খরিদ দলিল নং—২৯৭৭ মূলে ৭.২৫ শতক এবং খরিদা দলিল নং ২০৪ মূলে ০৮ শতক সর্বমোট ১৫.২৫ শতক নাল জমির সত্ত্ববান হয়ে বিগত ১৯/০২/১৯৫৫ খ্রিস্টাব্দে গাছবাড়ীয়া সাব রেজিস্ট্রি অফিসে দলিল নং—৩৯৮ মূলে ১৫.২৫ শতক নাল জমি সাবেক সাতবাড়ীয়া উচ্চ ইংরেজি বিদ্যালয়ের ছাত্রদের খেলাধূলা ও স্কুল গৃহের স্থানাভাবের অসুবিধা দূরীকরণার্থে ও সত্ত্বাধিকরণের উন্নতিকল্পে বিদ্যালয়ের পক্ষে তৎকালীন সেক্রেটারী মৌলভী আব্দুল জব্বার বি.এল. বরাবরে এককালীন দান করেন। অনুসন্ধানে প্রতিয়মান হয় বাংলাদেশ স্বাধীনের পর ১৯৭২ খ্রিস্টাব্দে বি.এস. জরিপ (Bangladesh Survey) পরিচালিত হলেও তৎ সময়ের চলমান স্কুল পরিচালনা কমিটির সভাপতি সূক্ষ্ম জ্ঞানে ১৫.২৫ শতক নাল ভূমি স্কুলের নামে জরিপ না করায় কৃষ্ণ নাজির পরিবার হতে দ্বিতীয় দফায় স্কুলে দানকৃত ভূমি ১নং খাস খতিয়ানে অন্তর্ভূক্ত হয়। অমর চৌধুরী, মিঠুন চৌধুরী  পিতা— স্বর্গীয় উৎপল চৌধুরী দরখাস্ত স্কুলে প্রেরণের পর স্কুল পরিচালনা কমিটির সাবেক সভাপতি মুন্সি ভিটা নিবাসী জনাব মোহাম্মদ নুরুল আবছার, সাবেক অভিভাবক সদস্য আরিফশাহ পাড়া নিবাসী জনাব মোহাম্মদ আবছার উদ্দীন এবং লোহাগাড়া উপজেলার বিবিবিলা নিবাসী সাতবাড়ীয়া বহুমুখী উচ্চ বিদ্যালয়ের সম্মানিত প্রধান শিক্ষক বাবু রতন কান্তি বড়ুয়া প্রমূখ ৩৯৮ নং দানপত্র দলিলের অনুবলে বি.এস. খতিয়ান সংস্কার ও ভূমি নির্ধারণের উদ্যোগ গ্রহণ করেন যা এখনো চলমান। স্বর্গীয় শাক্যপদ চৌধুরী প্রায় সময় শিক্ষক ও ছাত্রদের (S.P Chowdhury লগো সম্বলিত) ব্যবহারের জন্য নিজ খরছে আসবাবপত্র তৈরি করে দিয়েছিলেন। তৎ পুত্র স্বর্গীয় উৎপল চৌধুরী ৩রা অক্টোবর, ১৯৯৮ খ্রিস্টাব্দে অনুষ্ঠিত স্কুল পরিচালনা কমিটির অভিভাবক সদস্য নির্বাচনে \"চেয়ার প্রতীক \" নিয়ে নিরঙ্কুশ ও সর্বাধিক ভোট পেয়ে প্রথম স্থান অর্জন করেন। তিনি ব্যক্তিগত অর্থ ব্যয়ে স্কুল মাঠে ফুটবলের স্থায়ী লোহার গোলবার স্থাপন ও ভবনের ফ্লোর সংস্কার করে স্কুলের উন্নয়নে সহযোগীতা করেছিলেন।\nজনশ্রুতি আছে সাতবাড়ীয়া মডেল স্কুল কতৃর্পক্ষের উদাসীনতার কারণে স্কুল আর.এস. ১৫৫০ দাগের ভূমির সন সন খাজনা ব্রিট্রিশ সরকারকে পরিশোধ না করায় একসময় স্কুল ভূমি নিলামে উঠে। নিলামকৃত স্কুল ভূমি মরহুম আব্দুল মিয়া চৌধুরী, পিতা : মরহুম গোলাম কাদের, সাং— সাতবাড়ীয়া (বহদ্দার বাড়ী) নিলাম খরিদ করেন। নিলাম খরিদকৃত স্কুল ভূমিতে তিনি কিংবা তৎ পরবর্তী ওয়ারিশগণ মহানুভবতা দেখিয়ে কখনো স্কুল উচ্ছেদ বা দখল করেননি। ২৬/০৭/২০১৬ খ্রিস্টাব্দে স্কুল কতৃর্পক্ষের উত্তোলিত সার্টিফাইড দলিল কপি থেকে জানা যায়, মরহুম আব্দুল মিয়া চৌধুরী মৃত্যুর পর তৎ সুযোগ্য সন্তান সোলেমান শাওয়াল চৌধুরী “২৪শে ফেব্রুয়ারি, ১৯৮০ খ্রিস্টাব্দে বিদ্যালয়ের কার্য নির্বাহী কমিটির কার্য্য বিবরণী সভার পঞ্চম প্রস্তাবের মর্ম ” মতে উক্ত দাগের ভূমি ৩০/৬/১৯৮০ খ্রিস্টাব্দে গাছবাড়ীয়া সাব রেজিস্ট্রি অফিসে দানপত্র দলিল নং —২৮১৬ মূলে ৭৯ শতক ভূমি সাতবাড়ীয়া বহুমুখী উচ্চ বিদ্যালয়ের পক্ষে সেক্রেটারি মহোদয় বরাবর দলিল সম্পাদন করে দেন। উক্ত দলিলের এবারতে উল্লেখ রয়েছে “তপশীলোক্ত জমি ক্রমান্বয়ে বিগত ৩৮ বৎসর যাবৎ সাতবাড়ীয়া উচ্চ বিদ্যালয় কমিটির দখলে আছে”। \nদানপত্র দলিল রেজিস্ট্রির তারিখ ৩০/০৬/১৯৮০ খ্রিস্টাব্দ হতে ৩৮ বৎসর যাবৎ স্কুল কমিটির দখলে থাকার বছর বিয়োগে দাড়ায় ১৯৪২ খ্রিস্টাব্দ! পুনরায় সূর্যালোকের ন্যায় স্পস্ট প্রতীয়মান হয় বিদ্যালয়ের অস্থিত্ব ১৯৪৬ সালের পূর্বেও ছিল।  আর.এস. ১৫৫০ দাগের ভূমি নিলাম হওয়ার বয়নামা ও দখল দেওয়ানী এবং তারিখসহ সাল বিষয়ক কোন তথ্য এবং তৎ সংশ্লিষ্ট কোন রায় কপি দানপত্র দলিল নং ২৮১৬ সংযুক্ত কিংবা এবারতে লিপিবদ্ধ না থাকাতে নিলামের সত্যতা কতটুকু যৌক্তিক? বিদ্যালয়ের সংরক্ষিত দানপত্র দলিলেল ২৯/০৬/২০১৬ খ্রিস্টাব্দে উত্তোলিত ২টি সার্টিফাইড দলিল কপি থেকে জানা যায়, “বিদ্যালয়ের খেলার মাঠ সম্প্রসারণ, ছাত্র ও শিক্ষক মণ্ডলীর বাসস্থান নির্মাণের জন্য স্কুল কমিটির সদস্যগণ ভূমি ক্রয়ের প্রস্তাব দিলে বিদ্যালয়ের সর্বাঙ্গীন উন্নতির স্বার্থে এবং ছাত্রদের কল্যাণার্থে দেশে শিক্ষা . দাগ নং— ১৫৫০ সার্টিফাইড খতিয়ান কপি। সম্প্রসারণের মহৎ উদ্দেশ্যে প্রণোদিত হয়ে বিগত ২২/১১/১৯৭৮ ও ২২/১১/১৯৭৫ খ্রিস্টাব্দে বিনামূল্যে দান করার সিদ্ধান্ত গ্রহণকরত এবং ঐ দিন স্কুল কমিটি বরাবর দখল বুঝিয়ে দিয়ে” উক্ত দানের স্বীকৃতি স্বরূপ কমিটি “গত ২/৫/১৯৭৬ খ্রিস্টাব্দে স্কুল কমিটির কার্যকরী সংসদের ষোড়শ অধিবেশনে দাতাগণকে উক্ত কমিটির আজীবন দাতার ভোটার হিসেবে স্বীকৃতি দিয়া ও গ্রহণ করিয়া সর্বসম্মত প্রস্তাব পাশ করিয়াছেন” মর্মে ভ্রাতাদ্বয় চৌধুরী মোহাম্মদ নুরুল হক (প্রকাশ নুরুল হক ইঞ্জিনিয়ার) ও এডভোকেট সিরাজুল হক ফারুকী (প্রকাশ ফারুকী সাহেব), পিতা— মরহুম আবদুল জব্বার চৌধুরী বি.এল. বিগত ২৭/৭/১৯৭৯ খ্রিস্টাব্দে সদর জিলা সাব রেজিস্ট্রি অফিসে দানপত্র দলিল নং —১১৪৯৪ মূলে ২১ শতক ও ১১৫০৪ মূলে ২১ শতক সর্বমোট ৪২ শতক জায়গা সাতবাড়ীয়া বহুমুখী উচ্চ বিদ্যালয়ের কার্যকরী সংসদের পক্ষে ডেপুটি কমিশনার চট্টগ্রাম, জিলা— চট্টগ্রাম উক্ত দানপত্র দলিল গ্রহন করেন। প্রতিষ্ঠার পর বিভিন্ন সময়ে সাতবাড়ীয়ার বিশিষ্ট সুশিক্ষিত জনেরা ও প্রতিযশা সমাজসেবকগণ বিদ্যালয়ের শিক্ষার মানকে সুসংহত করার জন্য এবং সাতবাড়ীয়া বহুমূখী উচ্চ বিদ্যালয়ের পূর্ণাঙ্গ রূপ দিতে অক্লান্ত পরিশ্রম করেছেন। তৎ মধ্যে দেওয়ানজী পাড়া নিবাসী স্বর্গীয় হর কিশোর চৌধুরী (ড্রয়িং মাস্টার),স্বর্গীয় নগেন্দ্র লাল চৌধুরী, স্বর্গীয় ভূবন মোহন চৌধুরী,  স্বর্গীয় সঞ্জীব চৌধুরী, স্বর্গীয় ডা. শান্তিময় চৌধুরী, স্বর্গীয় শরৎ চন্দ্র বড়ুয়া, স্বর্গীয় সুধীর চন্দ্র চৌধুরী, স্বর্গীয় শাক্যপদ চৌধুরী, স্বর্গীয় উৎপল চৌধুরী। উকিল বাড়ী নিবাসী (বহরমপাড়া) মরহুম মৌলভী আবদুল জব্বার বি,এল, মরহুম ছিদ্দিক আহম্মদ (মোক্তেয়ার), মরহুম এডভোকেট সিরাজুল হক ফারুকী, মরহুম চৌধুরী মোহাম্মদ নুরুল হক,বহদ্দার বাড়ী নিবাসী (নগর পাড়া) মরহুম মোস্তাফিজুর রহমান চৌধুরী,পলিয়া পাড়া নিবাসী মরহুম কামাল উদ্দিন মাস্টার (কালা মিয়া মাস্টার), যতরকূল নিবাসী মরহুম সৈয়দ আহম্মদ মাস্টার, মরহুম আলতাফ মাস্টার, নগর পাড়া নিবাসী মরহুম সোলায়মান শাওয়াল চৌধুরী, মুন্সিভিটা নিবাসী মরহুম আহম্মদ উল্লাহ, বহরমপাড়া নিবাসী মরহুম আব্দুল শুক্কুর (সাবেক চেয়ারম্যান), আরিফশাহ পাড়া নিবাসী মরহুম সিদ্দিক আহম্মদ (সাবেক মেম্বার) এবং জাফরাবাদ নিবাসী এডভোকেট মোস্তাফিজুর রহমান চৌধুরী প্রমূখ।\n১৮৬১ খ্রিস্টাব্দ থেকে বিভিন্ন স্মারক, খতিয়ান, রেজিস্ট্রি দলিল এবং মাধ্যমিক পরীক্ষার বোর্ড কতৃর্ক প্রদত্ত সার্টিফিকেট পর্যালোচনায় দেখা যায় জমিদার নাজির কৃষ্ণ চন্দ্র চৌধুরী কতৃর্ক প্রতিষ্ঠিত স্কুলটি প্রথমে \" বাংলা বিদ্যালয় \" এরপর মধ্য শ্রেণির \" সাতবাড়ীয়া মডেল স্কুল \" অতঃপর \" সাতবাড়ীয়া ইংরেজী উচ্চ বিদ্যালয় \" এবং সর্বশেষ \" সাতবাড়ীয়া বহুমুখী উচ্চ বিদ্যালয় \" নামে সমাজের অন্ধকার দূর করে আলোর দ্যূতি ছড়াচ্ছে আজ অবধি।\n\n\n== ব্যবস্থাপনা ==\nবিদ্যালয় পরিচালনার জন্য জনাব এডভোকেট এস এম সিরাজুদ্দৌলা কে সভাপতি করে ১২ সদস্য বিশিষ্ট একটি পরিচালনা পরিষদ রয়েছে। বিদ্যালয়ের প্রধান শিক্ষক জনাব রতন কান্তি বড়ুয়া। এছাড়া আরও ২৩ জন অভিজ্ঞ শিক্ষকমণ্ডলী এ বিদ্যালয়ে কর্মরত আছেন।\n\n\n== শিক্ষা কার্যক্রম ==\nবিদ্যালয়ে ২টি বহুতল ভবন রয়েছে। ছাত্র-ছাত্রীদের খেলাধুলার জন্য একটি খেলার মাঠ রয়েছে। এ প্রতিষ্ঠানে সহ-শিক্ষা ব্যবস্থা রয়েছে। বর্তমানে ১২ শতাধিক শিক্ষার্থী এ বিদ্যালয়ে অধ্যয়নরত আছে। বিদ্যালয়টিতে একটি গ্রন্থাগার রয়েছে, যেটি বিশ্বসাহিত্য কেন্দ্রের সাথে সম্পৃক্ত। বিদ্যালয়টিতে একটি খেলার মাঠ রয়েছে, যেখানে প্রতিদিন প্রাত্যহিক সমাবেশ ও বার্ষিক ক্রীড়া ও সাংস্কৃতিক প্রতিযোগিতা অনুষ্ঠিত হয়।\n\n\n== সহ-শিক্ষা কার্যক্রম ==\nএ বিদ্যালয়ে বর্তমানে বিভিন্ন ধরনের সহ-শিক্ষা কার্যক্রম চালু আছে।\n\nস্কাউট দল\nবিশ্ব সাহিত্য কেন্দ্র\nবাৎসরিক ক্রীড়া প্রতিযোগিতা\nবিতর্ক প্রতিযোগিতা\nসাংস্কৃতিক অনুষ্ঠান\nআবৃত্তি ও\nচিত্রাংকন প্রতিযোগিতা\nইত্যাদি\nএছাড়াও বিদ্যালয়টির ছাত্র-ছাত্রীবৃন্দ বিভিন্ন আন্তঃস্কুল প্রতিযোগিতায় ও অংশগ্রহণ করে থাকে।\n\n\n== ফলাফল ও কৃতিত্ব ==\n২০১৯ সালে পাশের হার ৮৫%।\n\n\n== আরও দেখুন ==\nচন্দনাইশ উপজেলার শিক্ষাপ্রতিষ্ঠানের তালিকা\n\n\n== তথ্যসূত্র =="}