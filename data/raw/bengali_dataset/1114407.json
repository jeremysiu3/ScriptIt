{"pageid": 1114407, "title": "ইসমাহিলা উয়েদ্রাওগো", "url": "https://bn.wikipedia.org/wiki?curid=1114407", "content": "ওয়ান্দেপাঙ্গা ইসমাহিলা উয়েদ্রাওগো (ফরাসি: Ismahila Ouédraogo; জন্ম: ৫ নভেম্বর ১৯৯৯; ইসমাহিলা উয়েদ্রাওগো নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে গ্রিক ক্লাব পিএওকে বি এবং বুর্কিনা ফাসো জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৫–১৬ মৌসুমে, বুর্কিনাবি ক্লাব কেওজেডএএফ-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কেওজেডএএফ-এর হয়ে তিন মৌসুম অতিবাহিত করার পর ২০১৮–১৯ মৌসুমে তিনি দুয়ানেসে যোগদান করেছেন। ২০২১–২২ মৌসুমে, তিনি দুয়ানেস হতে গ্রিক ক্লাব পিএওকে বিতে-এ যোগদান করেছেন।\nউয়েদ্রাওগো ২০১৯ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ১১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nওয়ান্দেপাঙ্গা ইসমাহিলা উয়েদ্রাওগো ১৯৯৯ সালের ৫ই নভেম্বর তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৯ সালের ২২শে সেপ্টেম্বর তারিখে, ১৯ বছর, ১০ মাস ও ১৭ দিন বয়সে, ডান পায়ে ফুটবল খেলায় পারদর্শী উয়েদ্রাওগো ঘানার বিরুদ্ধে অনুষ্ঠিত ২০২০ আফ্রিকান নেশন্স চ্যাম্পিয়নশিপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি বুর্কিনা ফাসো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে উয়েদ্রাওগো সর্বমোট ২ ম্যাচে অংশগ্রহণ করেছেন।\nউয়েদ্রাওগো ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১৭ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ইসমাহিলা উয়েদ্রাওগো  (ইংরেজি)  \nট্রান্সফারমার্কেটে ইসমাহিলা উয়েদ্রাওগো (ইংরেজি) \nওয়ার্ল্ডফুটবল.নেটে ইসমাহিলা উয়েদ্রাওগো (ইংরেজি) \nইএসপিএন এফসিতে ইসমাহিলা উয়েদ্রাওগো (ইংরেজি) \nন্যাশনাল-ফুটবল-টিমস.কমে ইসমাহিলা উয়েদ্রাওগো (ইংরেজি)"}