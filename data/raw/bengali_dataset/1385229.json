{"pageid": 1385229, "title": "পিনাকী ভট্টাচার্য", "url": "https://bn.wikipedia.org/wiki?curid=1385229", "content": "পিনাকী ভট্টাচার্য (জন্ম: ১৫ ডিসেম্বর ১৯৬৭) হলেন ফ্রান্সে বসবাসরত একজন বাংলাদেশি প্রবাসী, অনলাইন অ্যাক্টিভিস্ট, লেখক ও চিকিৎসক। তিনি ২০১৮ সালে নিরাপদ সড়ক চাই আন্দোলনের সময় আত্মগোপনে থেকে আলোচিত ছিলেন। এছাড়াও তিনি আওয়ামী লীগ সরকারের কট্টর সমালোচনাকারী হিসেবে খ্যাত। বাংলাদেশের রাজনীতির ইতিহাস, মুক্তিযুদ্ধ এবং অন্যান্য বিষয়ের উপর তিনি ১৯টি বই লিখেছেন।\n\n\n== প্রারম্ভিক জীবন ==\nপিনাকী ভট্টাচার্য ১৯৬৭ সালে জন্মগ্রহণ করেন। তিনি বগুড়া জেলা স্কুলের শিক্ষক শ্যামল ভট্টাচার্যের বড় ছেলে। চিকিৎসাবিদ্যায় পড়াশোনা করলেও বর্তমানে তিনি এ পেশায় যুক্ত নন। তিনি ফ্রান্সে রাজনৈতিক আশ্রয়ে আছেন এবং সেখানে পিএইচডি করছেন। তিনি আমেরিকান ইন্টারন্যাশনাল ইউনিভার্সিটি বাংলাদেশের একজন অতিথি শিক্ষক। সেখানে তিনি এনভারমেন্টাল টক্সিকোলজি পড়াতেন।\n\n\n== রাজনীতি ==\nপিনাকী বাংলাদেশের কমিউনিস্ট পার্টির সাবেক সদস্য হয়ে বামপন্থী রাজনীতির সাথে জড়িত ছিলেন। বাংলাদেশের রাজনীতির ইতিহাস এবং অন্যান্য বিষয়ের উপর ১৮টি গ্রন্থ তিনি রচনা করেছেন। বর্তমানে তিনি একজন জনপ্রিয় অনলাইন একটিভিস্ট, ইউটিউব, ফেসবুক, টুইটারে সক্রিয়ভাবে আলোচনা করেন। ইউটিউবে তার ২৮ লক্ষাধিক এবং ফেসবুকে ১৪ লক্ষাধিক অনুসারী রয়েছে। তিনি প্রায়ই বাংলাদেশের ইতিহাস, চলমান রাজনীতি, মানবাধিকার বিষয়াবলী এবং পার্শ্ববর্তী দেশের ইস্যু নিয়ে লেখালিখি ও ভিডিও বানিয়ে থাকেন।\n\n\n== বিতর্ক ==\n২০১৮ সালের শিক্ষার্থীদের আন্দোলন চলমান থাকাবস্থায় আলোকচিত্রী শহিদুল আলমকে গ্রেপ্তার করে পুলিশ। একই সময়ে সামরিক গোয়েন্দা কর্মকর্তারা পিনাকীকে ঢাকায় তাদের সদর দপ্তরে ডেকে পাঠায়। কেন তাকে ডেকে পাঠানো হয়েছিল সেই বিষয়ে তারা বিস্তারিত কিছু বলেননি। পিনাকী গোয়েন্দা কর্মকর্তাদের সাথে দেখা করতে না গিয়ে আত্মগোপনে চলে যান। গোয়েন্দা কর্মকর্তারা একাধিকবার পিনাকীর বাসস্থান এবং অফিসে অভিযান চালিয়ে তাকে খুঁজেছিলেন।\nআত্মগোপনে থাকাকালীন সময়েই কর্তৃপক্ষ তার দেশ ছাড়ার ওপর নিষেধাজ্ঞা জারি করে। এসময়ে তিনি বন্ধুদের সহায়তায় দেশ ছাড়তে সমর্থ হন এবং ২০১৯ সালের জানুয়ারীতে ব্যাংকক পৌঁছান। এর দুই মাস পরে তিনি ফ্রান্সে পৌঁছেন এবং বর্তমানে সেখানে তিনি এখন রাজনৈতিক আশ্রয়ে রয়েছেন।\n২০২৪ সালের ফেব্রুয়ারিতে তিনি বাংলাদেশি অভিনেতা মোশাররফ করিমকে ব্রাত্য বসু পরিচালিত হুব্বা চলচ্চিত্র প্রমোশন ও হইচই বা ভারতীয় ওটিটি প্লাটফর্মে যুক্ত না হওয়ার হুমকি প্রদান করেন। একই বছর মে মাসে তিনি ইসির এনআইডি উইংয়ের ওয়েবসাইটে টাকার পরিবর্তে রুপিতে ফি প্রদর্শনের গুজব ছড়ানোর জন্য সমালোচিত হন।\n\n\n== ব্যক্তিগত জীবন ==\nপিনাকী তার রাজশাহী মেডিকেল কলেজের সহপাঠী আঞ্জুমান আরা বেগমকে বিয়ে করেন এবং রোসেফ আঞ্জুমান শুভ নামে তাদের একটি ছেলে রয়েছে।\n\n\n== গ্রন্থপঞ্জি ==\nফুলকুমারী\nপিনাকী ভট্টাচার্য (১ জানুয়ারি ২০১৭)। মুক্তিযুদ্ধের বয়ানে ইসলাম। ঢাকা: গার্ডিয়ান পাবলিকেশন্স। পৃষ্ঠা ১৪৪। আইএসবিএন 978-9849295976। \nপিনাকী ভট্টাচার্য (১ জানুয়ারি ২০১৯)। মার্কিন ডকুমেন্টে বাংলাদেশের মুক্তিযুদ্ধ '৭১। সূচিপত্র। পৃষ্ঠা ১১২। আইএসবিএন 978-9849213079। \nপিনাকী ভট্টাচার্য (১৫ নভেম্বর ২০২০)। স্বাধীনতা উত্তর বাংলাদেশ। দূর্বার পাবলিকেশন্স। পৃষ্ঠা ৪৭৩। আইএসবিএন 978-1-83853-688-6। \nপিনাকী ভট্টাচার্য (১ জানুয়ারি ২০১৫)। রবি বাবুর ডাক্তারি। পাললিক সৌরভ। আইএসবিএন 978-9849182948। \nপিনাকী ভট্টাচার্য (১ জানুয়ারি ২০১৬)। সোনার বাঙলার রূপালী কথা। বাতিঘর। আইএসবিএন 978-9848825167। \nপিনাকী ভট্টাচার্য (১ জানুয়ারি ২০১৬)। ধর্ম ও নাস্তিকতা বিষয়ে বাঙালি কমিউনিস্টদের ভ্রান্তিপর্ব। ভাষাচিত্র। পৃষ্ঠা ৬৪। আইএসবিএন 978-9849208297। \nপিনাকী ভট্টাচার্য (১ জানুয়ারি ২০১৭)। ভারতীয় দর্শনের মজার পাঠ। বাতিঘর। পৃষ্ঠা ১৩৬। আইএসবিএন 978-9848825686। \nপিনাকী ভট্টাচার্য (১ জানুয়ারি ২০১৯)। ডিসকোর্স অন মেথড : জ্ঞানের পদ্ধতি বিষয়ে পর্যালোচনা। সূচিপত্র। পৃষ্ঠা ৮৩। এএসআইএন B08H1863KJ। \nপিনাকী ভট্টাচার্য (১ জানুয়ারি ২০০৯)। মেডিকেল রিপ্রেজেন্টেটিভ: সাফল্যের তত্ত্ব-তালাশ (প্রথম সংস্করণ)। সূচিপত্র। পৃষ্ঠা ৮৮। এএসআইএন B0CMM2Q953। \nপিনাকী ভট্টাচার্য (১ জানুয়ারি ২০১৮)। মন ভ্রমরের কাজল পাখায়। বাতিঘর। পৃষ্ঠা ১৩২। এএসআইএন B07MQ88N3P। \nপিনাকী ভট্টাচার্য (১ জানুয়ারি ২০০৯)। বালাই ষাট। ভাষাচিত্র। পৃষ্ঠা ১১২। এএসআইএন B08T99X9GP। \nপিনাকী ভট্টাচার্য (১ জানুয়ারি ২০১৯)। ওয়েদার মেকার। সূচিপত্র। আইএসবিএন 978-9849338796। \nপিনাকী ভট্টাচার্য (২০১৭)। মুক্তিযুদ্ধ, ধর্ম, রাজনীতি ও অন্যান্য প্রসঙ্গ। আদর্শ। পৃষ্ঠা ১২৮। আইএসবিএন 978-9849266020। \nপিনাকী ভট্টাচার্য (২০১৫)। রবীন্দ্রনাথ: অন্য আলোয় ঈশ্বর আত্মা কারণ (প্রথম সংস্করণ)। ভাষাচিত্র। পৃষ্ঠা ৫৬। এএসআইএন B08H18FJ7P। \nপিনাকী ভট্টাচার্য (২০১৯)। ইতিহাসের ধুলোকালি। গার্ডিয়ান পাবলিকেশন। পৃষ্ঠা ১৬৮। আইএসবিএন 9789848254042। এএসআইএন B08H18FJ7P। \nপিনাকী ভট্টাচার্য (২০১৯)। এনলাইটেনমেন্ট থেকে পোস্ট মডার্নিজম: চিন্তার অভিযাত্রা (প্রথম সংস্করণ)। বাতিঘর। পৃষ্ঠা ৯৬। আইএসবিএন 9789848034217। এএসআইএন B0CMM191GD। \n\n\n== তথ্যসূত্র ==\n\n\n== বহিঃসংযোগ ==\nফেসবুকে পিনাকী ভট্টাচার্য \nটুইটারে পিনাকী ভট্টাচার্য"}