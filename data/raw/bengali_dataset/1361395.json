{"pageid": 1361395, "title": "ইন্দো-ফার্সি সংস্কৃতি", "url": "https://bn.wikipedia.org/wiki?curid=1361395", "content": "ইন্দো-ফার্সি সংস্কৃতি বলতে দক্ষিণ এশিয়ার সংস্কৃতির সঙ্গে ফার্সি সংস্কৃতির সংমিশ্রণকে বোঝায়। বিভিন্ন মুসলিম তুর্কি শাসকেরা উপমহাদেশে ফার্সি সংস্কৃতি সর্বপ্রথম চালু করেছিলেন, যেমন একাদশ শতকে সুলতান মাহমুদ গজনভি উত্তরপশ্চিম ভারতে (বর্তমান পাকিস্তানে) প্রচণ্ড হারে ফার্সিকরণ চালিয়েছিলেন। সেখানে ইসলামি প্রভাবও দৃঢ়ভাবে প্রতিষ্ঠিত হয়েছিল। ত্রয়োদশ থেকে ষোড়শ শতক পর্যন্ত দিল্লী সালতানাত ও ষোড়শ থেকে উনিশ শতক পর্যন্ত মুঘল সাম্রাজ্যের সময় এই সামাজিক ও সাংস্কৃতিক সংমিশ্রণ হতে লেগেছিল। তুর্কি, ভারতীয় ও আফগান জাতির বিভিন্ন মুসলিম রাজবংশ ফার্সি ভাষার পৃষ্ঠপোষকতা করতেন এবং ইন্দো-ফার্সি সংস্কৃতির বিকাশ ঘটাতে সাহায্য করেছিলেন। দিল্লী সালতানাত ফার্সি ও ভারতীয় ভাষা, সাহিত্য ও কলার উপর ভিত্তি করে তাঁদের নিজস্ব সাংস্কৃতিক ও রাজনৈতিক সত্ত্বার বিকাশ ঘটিয়েছিলেন, যা ভারতীয় মুসলিম সভ্যতার ভিত্তি স্থাপন করেছিল।\nফার্সি ভাষা দিল্লী সালতানাত, বাংলা সালতানাত ও মুঘল সাম্রাজ্যসহ ভারতের বেশিরভাগ মুসলিম রাজবংশের সরকারি ভাষা ছিল, এমনকি শিখ সাম্রাজ্যেরও সরকারি ভাষা ছিল। এটি সাহিত্যের প্রধান ভাষাও ছিল। বেশিরভাগ সুলতানগণ মধ্য এশিয়ার ফার্সিকৃত তুর্কি ছিলেন এবং তাঁদের মাতৃভাষা তুর্কীয় ভাষাসমূহের অন্তর্গত। মুঘলরাও ফার্সিকৃত মধ্য এশীয় ছিলেন, তবে তাঁরা প্রথমদিকে প্রথম ভাষা হিসেবে চাগাতাই ভাষা ব্যবহার করতেন এবং পরবর্তীকালে তাঁরা ফার্সি ভাষা ব্যবহার করতে লাগলেন। উত্তর ভারতের মুসলিম বুর্জোয়াদের কাছে ফার্সি পছন্দের ভাষা হয়ে গিয়েছিল। মুঘল ও ইন্দো-ফার্সি ইতিহাসের এক পণ্ডিত মুজফফর আলমের মতে ফার্সি ভাষা আকবরের সময় বিভিন্ন রাজনৈতিক ও সামাজিক কারণে ফার্সি ভাষা মুঘল সাম্রাজ্যের সরকারি লিঙ্গুয়া ফ্রাঙ্কাতে পরিণত হয়েছিল।\nভারতে ফার্সিকরণের ফলে এটি এক কসমোপলিটান ফার্সি জগতের অন্তর্ভুক্ত হয়ে গিয়েছিল, যা পণ্ডিতমহলে বৃহত্তর ইরান নামে পরিচিত, যার ফলে ঐতিহাসিকভাবে বহু অধিবাসীদের মধ্যে এক ধর্মনিরপেক্ষ ফার্সি সত্ত্বার বিকাশ ঘটেছিল।\n\n\n== ভাষা ==\nব্রিটিশের শাসনের আগে ফার্সি ভাষা ভারতের লিঙ্গুয়া ফ্রাঙ্কা এবং উত্তর ভারতের সবচেয়ে বহুল প্রচলিত সরকারি ভাষা ছিল। একাদশ শতাব্দী থেকে বিভিন্ন তুর্কীয় ও আফগান রাজবংশ (যেমন গজনভি, দিল্লী সালতানাত ও মুঘল রাজবংশ) এই ভাষাকে ভারতে পেশ করেছিল। ফার্সি ভাষা এই সাম্রাজ্যগুলির দরবার ও প্রশাসনে সরকারি মর্যাদা বজায় রাখত। ভারতের রাজনীতি, সাহিত্য, শিক্ষা, ও সামাজিক অবস্থানের ভাষা হিসেবে এটি সংস্কৃত ভাষার জায়গা দখল করেছিল।\n\n\n== স্থাপত্য ==\n\n\n== সঙ্গীত ==\n\nইসলামি আক্রমণের আগে ভারতের সঙ্গীতকলা বৈদিক সংস্কৃতি থেকে জাত। আক্রমণের পরবর্তী ইন্দো-ফার্সি সংমিশ্রণের ফলে ইরানি সঙ্গীতের বিভিন্ন উপাদানের অনুপ্রবেশ ঘটেছে। এর ফলে নতুন ফার্সিকৃত শাসকগণের পৃষ্ঠপোষকতায় ঐ অঞ্চলের সঙ্গীত সংস্কৃতি আরও সমৃদ্ধ হয়ে উঠেছিল। এটি সম্ভবত স্থানীয় সঙ্গীতের বিচ্যুতির প্রেরণা এবং এর ফলে কর্নাটকী সঙ্গীত থেকে হিন্দুস্তানি শাস্ত্রীয় সংগীত পৃথক হয়ে গিয়েছিল। এই সঙ্গীতে ব্যবহৃত কিছু মূল বাদ্যযন্ত্র, যেমন সেতার ও সরোদ, ফার্সি বাদ্যযন্ত্রের সঙ্গে সম্পর্কিত বলে মনে করা হয়। এই সঙ্গীতের ধারা (যেমন খেয়াল ও গজল) ইন্দো-ফার্সি সঙ্গীত সঙ্গমের এক উদাহরণ। এছাড়া, কাওয়ালির মতো সুফি আধ্যাত্মিক সঙ্গীতে ফার্সি প্রভাবের সুস্পষ্ট ছাপ লক্ষ করা যায়।\n\n\n== তথ্যসূত্র ==\n\n\n== গ্রন্থপঞ্জি ==\nEaton, Richard (২০০৮), A Social History of the Deccan, 1300-1761, Cambridge University Press, আইএসবিএন 9781139053907 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nMultiple authors (২০০৪)। \"India\"। Encyclopædia Iranica।  (series of entries that cover Indian history and its relations with Iran)\nChopra, R.M. Indo-Iranian Cultural Relations Through The Ages. Iran Society, 2005.\nChopra, R. M.,\"The Rise Growth And Decline of Indo-Persian Literature\", Iran Culture House, New Delhi, 2012. 2nd revised edition published in 2013.\nCole, Juan R.I. \"Iranian Culture and South Asia, 1500–1900\". in: Keddie, Nikki; Matthee, Rudolph P. (ed.). (2002). Iran and the Surrounding World: Interactions in Culture and Cultural Politics. University of Washington Press. আইএসবিএন ০-২৯৫-৯৮২০৬-৩. pp. 15–35.\nEaton, Richard M., India in the Persianate Age (Allen Lane, 2019)\nIslam, Riazul, \"Indo-Persian Relations\". Iranian Culture Foundation, Tehran, 1970.\nKirmani, Waris. Dreams Forgotten: An Anthology of Indo-Persian Poetry. (Aligarh, 1984)\nNabi Hadi. Dictionary of Indo-Persian Literature. (New Delhi, 1995)\nFabrizio Speziale, Culture persane et médecine ayurvédique an Asie du Sud, Leiden – Boston, E. J. Brill, Islamic Philosophy, Theology and Science. Texts and Studies, 2018. আইএসবিএন ৯৭৮-৯০-০৪-৩৫২৭৫-৯\n\n\n== বহিঃসংযোগ =="}