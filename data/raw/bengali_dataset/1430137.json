{"pageid": 1430137, "title": "বসন্ত উৎসব", "url": "https://bn.wikipedia.org/wiki?curid=1430137", "content": "বসন্ত উৎসব হল পশ্চিমবঙ্গ বাঙালীদের দ্বারা উদযাপিত একটি উৎসব। উৎসবটি প্রতিবছর ফাল্গুনী পূর্ণিমায় উদযাপিত হয়। পশ্চিমবঙ্গ ও বাঙালি অধ্যুষিত অন্যান্য ভারতীয় রাজ্যে উৎসবের প্রভাব পরিলক্ষিত হয়; শান্তিনিকেতনে উৎসবের সবচেয়ে বৃহৎ আয়োজন দেখা যায়।\nএই উৎসবটি বিংশ শতাব্দীর তৃতীয় দশে পশ্চিমবঙ্গের শান্তিনিকেতনে শুরু হয়েছিল। রবীন্দ্রনাথ ঠাকুর বসন্ত উৎসবকে শ্রীময় ও সুসংস্কৃত করে তুলেছিলেন। এই উৎসবে হোলি ও বাংলার নিজস্ব দোল উৎসবের মার্জিত রূপ দেখা যায়।\n\n\n== ইতিহাস ==\n\n\n=== পারম্ভিক ===\nরবীন্দ্রনাথ ঠাকুরের পুত্র শমীন্দ্রনাথ ঠাকুর ১৯০৭ সালে ঋতু-উৎসবের সূচনা করেছিলেন, তবে দোলের দিন অনুষ্ঠিত হয়নি। তারপর বিভিন্ন সময়ে ভিন্ন ভিন্ন তিথিতে শান্তিনিকেতনের আশ্রমে বসন্ত উদ্‌যাপন হয়েছে। বসন্তের গান গাইতে গাইতে আশ্রম পরিক্রমার রেওয়াজ ছিল।\n\n\n=== উদ্ভব ===\nশান্তিনিকেতনে ১৯২৩ খ্রিস্টাব্দে বসন্ত উৎসবের সূচনা হয়েছিল; ফাল্গুনী পূর্ণিমায় আশ্রম-সম্মিলনীর অধিবেশনে বসন্তোৎসবের আয়োজন হয়েছিল। উৎসবটি ১৯২৩ খ্রিস্টাব্দ থেকে নিয়মিত ভাবে আয়োজিত হয়।\n\n\n== তথ্যসূত্র =="}