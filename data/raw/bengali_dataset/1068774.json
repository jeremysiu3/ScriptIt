{"pageid": 1068774, "title": "শ্রীপুর ভাংনাহাটি রহমানিয়া কামিল মাদ্রাসা", "url": "https://bn.wikipedia.org/wiki?curid=1068774", "content": "শ্রীপুর ভাংনাহাটি রহমানিয়া কামিল মাদরাসা গাজীপুর জেলার শ্রীপুর উপজেলার সালানদার নামক গ্রামে অবস্থিত একটি খ্যাতনামা আলিয়া মাদ্রাসা। মাদ্রাসাটির ফাজিল শ্রেণীতে আল কুরআন, আল হাদিস, দাওয়াহ এবং ইসলামের ইতিহাস বিভাগসমূহ এবং কামিল স্তরে তাফসির, হাদীস, আদব ও ফিকহ বিভাগ চালু আছে।  মাদ্রাসাটি ১৯৪৯ সালে প্রতিষ্ঠিত হয়, এবং গাজীপুর অঞ্চলে ইসলামী শিক্ষা প্রসারে গুরুত্বপূর্ণ ভূমিকা পালন করে।\n\n\n== ইতিহাস ==\nশ্রীপুর ভাংনাহাটি কামিল মাদ্রাসা ১৯৪৯ সালের ১ জানুয়ারি প্রতিষ্ঠিত হয়, তবে মাদ্রাসাটি নিজেদের মত কার্যক্রম চালানোর পরে ১৯৫৮ সালে ১ জুন পাকিস্তান সরকার কর্তৃক অনুমোদন লাভ করে। এবং শিক্ষার্থী বৃদ্ধি ও মাদ্রাসার উন্নয়নের সাথে সাথে কামিল মাদ্রাসায় পরিণত হয়। এই মাদ্রাসাটি ফাজিল ও কামিলের উচ্চ শিক্ষার জন্য ২০০৬ সাল থেকে ২০১৬ সাল পর্যন্ত ইসলামী বিশ্ববিদ্যালয়, বাংলাদেশের অন্তর্ভুক্ত ছিলো। এবং ২০১৬ সালে ইসলামি আরবি বিশ্ববিদ্যালয় প্রতিষ্ঠিত হলে ফাজিল ও কামিল শ্রেণী এই বিশ্ববিদ্যালয়ের অন্তর্ভুক্ত হয়।\n\n\n== শিক্ষা কার্যক্রম ==\nমাদ্রাসাটিতে দাখিল থেকে শুরু করে কামিল শ্রেণী পর্যন্ত রয়েছে। দাখিল ও আলিম শ্রেণীতে বিজ্ঞান ও মানবিক উভয় শাখা বিদ্যমান রয়েছে। এছাড়া মাদ্রাসাটির ফাজিল ও কামিল শ্রেণীতে ইসলামি আরবি বিশ্ববিদ্যালয়ের অধীনে আল কুরআন এন্ড ইসলামিক স্টাডিজ, আল হাদিস এন্ড ইসলামিক স্টাডিজ ও দাওয়াহ বিভাগ চালু রয়েছে।\n\n\n== উল্লেখযোগ্য ব্যক্তিবর্গ ==\nশ্রীপুর ভাংনাহাটি রহমানিয়া কামিল মাদরাসা উল্লেখযোগ্য ও খ্যাতনামা শিক্ষার্থী ও শিক্ষকগণ\n\nমুহাদ্দিস রিয়াজ উদ্দীন - মাদ্রাসার সাবেক প্রধান মুহাদ্দিস, প্রখ্যাত আলেম।\nঅধ্যক্ষ শাব্বির আহম্মেদ মমতাজী - জমিয়াতুল মুদার্রেছীনের মহাসচিব।\n\n\n== তথ্যসূত্র =="}