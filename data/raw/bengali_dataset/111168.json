{"pageid": 111168, "title": "ঘানা জাতীয় ফুটবল দল", "url": "https://bn.wikipedia.org/wiki?curid=111168", "content": "ঘানা জাতীয় ফুটবল দল (ইংরেজি: Ghana national football team) হচ্ছে আন্তর্জাতিক ফুটবলে ঘানার প্রতিনিধিত্বকারী পুরুষদের জাতীয় দল, যার সকল কার্যক্রম ঘানার ফুটবলের সর্বোচ্চ নিয়ন্ত্রক সংস্থা ঘানা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫৮ সাল হতে ফুটবলের সর্বোচ্চ সংস্থা ফিফার এবং ১৯৬০ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫০ সালের ২৮শে মে তারিখে, ঘানা প্রথমবারের মতো আন্তর্জাতিক খেলায় অংশগ্রহণ করেছে; ব্রিটিশ গোল্ড কোস্টের আক্রায় অনুষ্ঠিত উক্ত ম্যাচে ঘানা নাইজেরিয়াকে ১–০ গোলের ব্যবধানে পরাজিত করেছে।\nকালো তারা নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় ঘানার রাজধানী আক্রায় অবস্থিত। বর্তমানে এই দলের ম্যানেজারের দায়িত্ব পালন করছেন চার্লস আকোনোর এবং অধিনায়কের দায়িত্ব পালন করছেন সোয়ানসি সিটির মধ্যমাঠের খেলোয়াড় অ্যান্ড্রু আইয়ু।\nঘানা এপর্যন্ত ৩ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ২০১০ ফিফা বিশ্বকাপের কোয়ার্টার-ফাইনালে পৌঁছানো, যেখানে তারা উরুগুয়ের সাথে ১–১ গোলে ড্র করার পর পেনাল্টি শুট-আউটে ৪–২ গোলের ব্যবধানে পরাজিত হয়েছে। অন্যদিকে, আফ্রিকা কাপ অফ নেশন্সে ঘানা অন্যতম সফল দল, যেখানে তারা ৪টি (১৯৬৩, ১৯৬৫, ১৯৭৮, ১৯৮২) শিরোপা জয়লাভ করেছে। এছাড়াও, আফ্রিকান নেশন্স চ্যাম্পিয়নশিপে এপর্যন্ত ৩ বার অংশগ্রহণ করেছে; যেখানে তারা ২ বার রানার-আপ হয়েছে।\nআসামোয়াহ জান, অ্যান্ড্রু আইয়ু, রিচার্ড কিংসন, সুলে মুন্তারি এবং জর্ডান আইয়ুর মতো খেলোয়াড়গণ ঘানার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৮ সালের ফেব্রুয়ারি মাসে প্রকাশিত র‌্যাঙ্কিংয়ে ঘানা তাদের ইতিহাসে সর্বপ্রথম সর্বোচ্চ অবস্থান (১৪তম) অর্জন করে এবং ২০০৪ সালের জুন মাসে প্রকাশিত র‌্যাঙ্কিংয়ে তারা ৮৯তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ঘানার সর্বোচ্চ অবস্থান হচ্ছে ১৩তম (যা তারা ১৯৬৬ সালে অর্জন করেছিল) এবং সর্বনিম্ন অবস্থান হচ্ছে ৯৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ঘানা জাতীয় ফুটবল দল  ওয়েব্যাক মেশিনে আর্কাইভকৃত ৪ জানুয়ারি ২০১৯ তারিখে (ইংরেজি)\nক্যাফ-এ ঘানা জাতীয় ফুটবল দল (ইংরেজি)"}