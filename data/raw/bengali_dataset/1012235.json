{"pageid": 1012235, "title": "হাকিম নসরত হুসাইন মাল্টা", "url": "https://bn.wikipedia.org/wiki?curid=1012235", "content": "হাকিম নসরত হুসাইন মাল্টা ছিলেন একজন ভারতীয় ইসলামি পণ্ডিত ও ভারতীয় স্বাধীনতা আন্দোলনের কর্মী। তিনি রেশমি রুমাল আন্দোলনে অংশগ্রহণের ফলে মাল্টায় কারাবন্দি হয়েছিলেন।\n\n\n== নাম এবং পরিবার ==\nতিনি \"নসরত হুসাইন কওরভি\" নামেও পরিচিত। তবে তিনি নসরত হুসাইন মাল্টা নামে অধিক পরিচিত ছিলেন। তার বংশের ধারাবাহিকতা কওরা জাহানাবাদের সুফি সৈয়দ মাখদুম কুতুবুদ্দীন সালারবন্দেগি বঢের সহিত মিলিত হয়, যিনি ইমাম হুসাইনের বংশদ্ভুত ছিলেন।\n\n\n== জীবনী ==\nতিনি দারুল উলুম দেওবন্দ থেকে হাদিস শিক্ষা সমাপ্ত করে এবং সেখান থেকে উত্তীর্ণ হয়ে পাগড়ি লাভ করেন। তিনি মাহমুদ হাসান দেওবন্দির শিষ্য ও শাব্বির আহমদ উসমানীর সহপাঠী ছিলেন।\n\n\n== রেশমি রুমাল আন্দোলন ==\n১৯১৭ সালে রেশমি রুমাল আন্দোলনের গোপনীয়তা প্রকাশ হয়ে গেলে ২২৩ জন স্বাধীনতা সংগ্রামীকে বন্দি করে জেলে বন্দি করা হয়েছিল। হুসাইন আহমদ মাদানি, মাওলানা ওয়াহিদ আহমদ মাদানি, উজাইর গুল পেশাওয়ারি প্রমূখকেও তার সাথে ইউরোপের মাল্টা দ্বীপে বন্দি করা হয়। তিনি বন্দি অবস্থাতেই মৃত্যুবরণ করেন।\n\n\n== তথ্যসূত্র =="}