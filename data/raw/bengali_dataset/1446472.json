{"pageid": 1446472, "title": "কালিহাতী আর. এস. সরকারি পাইলট উচ্চ বিদ্যালয়", "url": "https://bn.wikipedia.org/wiki?curid=1446472", "content": "কালীহাতি আর. এস. সরকারি পাইলট উচ্চ বিদ্যালয় কালিহাতী উপজেলায় অবস্থিত একটি সরকারি মাধ্যমিক শিক্ষা প্রতিষ্ঠান।\n\n\n== ইতিহাস ==\n১৯১৫ সালে ১৫ জানুয়ারি বিদ্যালয়টি প্রতিষ্ঠিত হয়। এরপর তৎকালীন সরকার থেকে স্মীকৃতি ও পাঠদানের অনুমতি পায় ১৯১৭ সালের একই দিনে। এরপর ১৯৯৮ সালে একই দিনে প্রথম এমপিওভুক্ত হয়। তারপর ২৪ সেপ্টেম্বর ২০১৮ সালে বিদ্যালয়টি জাতীকরণ হয় এবং ২০২৪ সালে ৬ মার্চ এডহক ভিত্তিতে বিদ্যালয়ের ৩১ জন শিক্ষক ও ৮জন কর্মচারীর এমপিও বাতিল ও সরকারি ভাতাদির অর্ন্তভুক্ত করে নিয়োগ প্রদান করা হয়।\n\n\n== শিক্ষা কার্যক্রম ==\nবিদ্যালয়টিতে ৬ষ্ঠ থেকে দশম শ্রেণি পর্যন্ত পাঠদান করানো হয়। এখানে সাধারণ শিক্ষাধারার পাশাপাশি কারিগরি শিক্ষাধারায় এবং বাংলা ভাষায় পাঠদান পরিচালিত হয়। সিলেবাস অনুযায়ী স্কুলটিতে বছরে দুইটি পরীক্ষা নেওয়া হয়, অর্ধ-বার্ষিকী এবং বার্ষিকী।\n\n\n=== সাধারণ মাধ্যমিক শাখা ===\n৬ষ্ঠ শ্রেণিতে ভর্তি পরীক্ষার মাধ্যমে ভর্তির পাশাপাশি অন্যান্য শ্রেণিতে পরীক্ষা দিয়ে ভর্তির সুযোগ রয়েছে এই বিদ্যালয়টিতে। ৯ম-১০ম শ্রেণিতেও বিজ্ঞান, মানবিক ও ব্যবসায় শিক্ষা বিভাগ চালু আছে বিদ্যালয়টিতে।\n\n\n=== কারিগরি শাখা ===\nশুধুমাত্র ৯ম ও ১০ শ্রেণিতে একটি কারিগরি শাখা রয়েছে। এখানে উত্তীর্ণ শিক্ষার্থীরা এসএসসি (ভোকেশনাল) সনদ প্রাপ্ত হয়। এখানে চারটি ট্রেডে পড়াশোনার সুযোগ রয়েছে। সেগুলো হলো: জেনারেল মেকানিক্স, বিল্ডিং মেইনটেন্যান্স, জেনারেল ইলেকট্রিক্যাল, কম্পিউটার অপারেশন।\n\n\n== অবকাঠামো ==\nবিদ্যালয়টির মোট আয়তন ৩৬৫ শতাংশ। এর ১১০ শতাংশ জুড়ে রয়েছে একটি খেলার মাঠ। ১০০ শতাংশের মধ্যে একটি দোতলা পাকা ভবন রয়েছে।\n\n\n== সহ-শিক্ষা কার্যক্রম ==\nস্কাউটিং ও গার্ল গাইডিং\nবিতর্ক প্রতিযোগিতা\nবিশ্বসাহিত্য কেন্দ্র\n\n\n== তথ্যসূত্র =="}