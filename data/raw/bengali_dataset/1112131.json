{"pageid": 1112131, "title": "জাহিদুল হক", "url": "https://bn.wikipedia.org/wiki?curid=1112131", "content": "জাহিদুল হক (১১ আগস্ট ১৯৪৯ -১৫ জানুয়ারি ২০২৪) বাংলাদেশের একজন আধুনিক বাংলা কবি, সাংবাদিক, গল্পকার, ঔপন্যাসিক ও গীতিকার ছিলেন। বাংলা কবিতায় বিশেষ অবদানের জন্য তিনি ২০০২ সালে বাংলা একাডেমি পুরস্কার পান।\nতিনি বাংলা একাডেমির একজন ফেলাে ও রেডিও ডয়েচে-ভেলের সিনিয়র এডিটর ও ব্রডকাস্টার হিসেবে কাজ করেছেন। দৈনিক সংবাদের সিনিয়র সহকারি সম্পাদক ছিলেন। বাংলাদেশ বেতারে তিনি উপমহাপরিচালক হিসেবে দায়িত্ব পালন করেছেন।\n\n\n== জন্ম ও প্রাথমিক জীবন ==\nজাহিদুল হকের জন্ম ১১ অগাস্ট ১৯৪৯ সালে ভারতের আসামের বদরপুর রেলওয়ে হাসপাতালে চিকিৎসক পিতার কর্মস্থলে। পৈত্রিক নিবাস কুমিল্লা জেলার চৌদ্দগ্রাম উপজেলার গুণবতী ইউনিয়নের আকদিয়া গ্রামের ভূঞা বাড়ি। বর্তমানে বসবাস করছেন ঢাকার বনশ্রীতে।\nতার পিতা মােহাম্মদ নূরুল হক ভূঞা ছিলেন সরকারি চাকুরে একজন চিকিৎসক। মাতা-জাহানারা খাতুন চৌধুরী। পিতার চাকরির বদলির কারণে দেশের অনেকগুলাে স্কুলে।\nচট্টগ্রামের নগেন্দ্র্রচন্দ্র উচ্চ বিদ্যালয় থেকে ১৯৬৩ সালে মাধ্যমিক পাশ করেন। ১৯৬৬ সালে ফেনী সরকারি কলেজ থেকে উচ্চ মাধ্যমিক ও ঢাকা বিশ্ববিদ্যালয় থেকে ১৯৬৯ সালে স্নাতক ডিগ্রি অর্জন করেন।\n\n\n== কর্মজীবন ==\nজাহিদুল হক লেখালেখি শুরু করেন স্কুল জীবন থেকে। প্রথম কবিতার প্রকাশ হয় ১৯৬৫ সালে দৈনিক সংবাদ এর ঈদ সংখায়। তিনি বাংলা একাডেমির একজন ফেলাে ও রেডিও ডয়েচে-ভেলের সিনিয়র এডিটর ও ব্রডকাস্টার হিসেবে কাজ করেছেন। দৈনিক সংবাদের সিনিয়র সহকারি সম্পাদক ছিলেন। বাংলাদেশ বেতারে তিনি উপমহাপরিচালক হিসেবে দায়িত্ব পালন করেছেন। ১৯৭৮ সালে রেডিওতে রেকর্ডকৃত তার প্রথম গানটি পরে ‘মহানায়ক’ ছবিতে যুক্ত হয়। গানটির সুর করেছেন শেখ সাদী খান।\nছিলেন ‘বেতার বাংলা’ পত্রিকার সম্পাদক। তিনি বাংলাদেশ ফিল্ম সেন্সর বোর্ডের সদস্য ছিলেন। তিনি বাংলাদেশ টেলিভিশনে শিল্প বাড়ি নামের একটি অনুষ্ঠানের উপস্থাপনা করেন।\n\n\n== গ্রন্থ ==\nজাহিদুল হকের কবিতা, উপন্যাস, ছোটগল্প গান মিলিয়ে প্রকাশিত গ্রন্থের সংখ্যা ১৮টি। তার প্রথম কবিতার বই প্রকাশ হয় ১৯৮২ সালে ‘পকেট ভর্তি মেঘ’ শিরোনামে। তার উল্লেখযোগ্য প্রকাশিত গ্রন্থের মধ্যে রয়েছে:-\n\nপকেট ভর্তি মেঘ (১৯৮১),\nতোমার হোমার (১৯৮৪),\nনীল দূতাবাস (১৯৮৫),\nসেই নিঃশ্বাসগুচ্ছ (১৯৮৯),\nপারীগুচ্ছ ও অন্যান্য কবিতা (১৯৯৪),\nএই ট্রেনটির নাম গার্সিয়া লোরকা (১৯৯৬),\nএ উৎসবে আমি একা (১৯৯৭)।\n\n\n== পুরস্কার ও সম্মাননা ==\nবাংলা একাডেমী সাহিত্য পুরস্কার (২০০২)\nবিশেষ সম্মাননা পুরস্কার -২০১৭ (সংগীত বিভাগ, ঢাকা বিশ্ববিদ্যালয়),\nজসীমউদ্দীন সাহিত্য পুরস্কার (২০০০),\n\n\n== তথ্যসূত্র =="}