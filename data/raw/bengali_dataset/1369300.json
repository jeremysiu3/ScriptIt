{"pageid": 1369300, "title": "শেরপুরের ছানার পায়েস", "url": "https://bn.wikipedia.org/wiki?curid=1369300", "content": "গুটিগুটি এক প্রকার রসালো মিষ্টান্নের নাম শেরপুরের ছানার পায়েস। এটি দুধ, ময়দা ও চিনি দিয়ে তৈরি করা হয়।  ছানার পায়েস শেরপুরের একটি প্রাচীন ঐতিহ্যবাহী খাবার। জেলা প্রশাসকের কার্যালয়, শেরপুর এর আবেদনের প্রেক্ষিতে ২০২৪ সালের ২ ডিসেম্বর জিআই পণ্যের মর্যাদা অর্জন করেছে শেরপুরের ছানার পায়েস।\n\n\n== ইতিহাস ==\nছানার পায়েসের ইতিহাস শত বছরের পুরানো। ব্রিটিশ আমলে শেরপুরে প্রথম উৎপাদন হয় ছানার পায়েস। তখন ঘোষপট্টিতে ১-২ টা দোকানে উৎপাদন হলেও বর্তমানের শহরের ২০টির মতো দোকানে নিয়মিত উৎপাদন হয় শেরপুরের ছানার পায়েস। \nবঙ্গবন্ধু শেখ মুজিবুর রহমান ও তৎকালীন পাকিস্তানের গভর্নর মোনায়েম খাঁন শেরপুর ভ্রমণকালে তাদেরকে আপ্যায়ন করা হয়েছিল ঐতিহ্যবাহী ছানার পায়েস দিয়ে।\n\n\n== তথ্যসূত্র =="}