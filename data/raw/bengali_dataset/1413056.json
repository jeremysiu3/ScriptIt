{"pageid": 1413056, "title": "মান্য সুর্ভে", "url": "https://bn.wikipedia.org/wiki?curid=1413056", "content": "মনোহর অর্জুন সুর্ভে (৮ আগস্ট ১৯৪৪ - ১১ জানুয়ারি ১৯৮২), যিনি মান্য সুর্ভে নামে অধিক পরিচিত, ছিলেন একজন ভারতীয় অপরাধী। তিনি ছিলেন শিক্ষিত গ্যাংস্টারদের মধ্যে একজন যারা কলেজ থেকে স্নাতক হয়েছিলেন এবং তৎকালীন সময়ের বিদ্যমান গ্যাংগুলোকে চ্যালেঞ্জ ও পরাজিত করার জন্য খুব পরিচিত ছিলেন।\nসুর্ভে তার সাহসিকতা এবং কৌশলগত পরিকল্পনার জন্য পরিচিত ছিলেন। একজন যুবক এবং কীর্তি কলেজের স্নাতক হিসেবে, সুর্ভে এমন একটি খুনের সাথে জড়িত ছিলেন যেটি তিনি করেননি এবং তাকে ইয়েরাওয়াড়া কারাগারে কারাদণ্ড দেওয়া হয়েছিল। \nমাত্র দুই বছরের ক্রিয়াকলাপের মধ্যে, তার দলটি এমন প্রসিদ্ধ হয়ে ওঠে যে পাঠানরা, যারা আন্ডারওয়ার্ল্ডে দুই দশকেরও বেশি সময় ধরে রাজত্ব করেছিল, তারা ডি-কোম্পানি'র নেতা কোঙ্কণী-ভাষী কাসকার ভাইদ্বয় দাউদ ইব্রাহিম ও শাবির ইব্রাহিমকে হত্যা করার জন্য তার সাহায্য চেয়েছিল। \nসুর্ভে শাবির ইব্রাহিমকে হত্যা করেন। শাবির ইব্রাহিমের হত্যার পর সুর্ভের সহযোগীরা একে একে ছিটকে পড়তে থাকে। এই কারণে সুর্ভে অনেক ভেঙে পড়েন। এদিকে, স্থানীয় আইন প্রয়োগকারীরা ক্রমাগত সহিংসতা কমাতে তার বিরুদ্ধে অভিযানের প্রস্তুতি নিচ্ছিল। সিনিয়র ইন্সপেক্টর ওয়াই ডি ভিডের সাথে ইন্সপেক্টর ইসাক বাগওয়ান এবং রাজা তমভাতকে দায়িত্ব দেওয়া হয়েছিল সুর্ভের বিরুদ্ধে ব্যবস্থা নিতে। ১৯৮২ সালে মহারাষ্ট্র পুলিশ সুর্ভেকে হত্যা করেছিল, যা মুম্বইয়ের প্রথম এনকাউন্টার হত্যা হিসেবে বিবেচিত হয়।\nতার জীবনী নিয়ে শুটআউট অ্যাট বডালা নামে একটি হিন্দি ভাষার চলচ্চিত্র নির্মিত হয়েছিল, যেটিতে তার চরিত্রে অভিনয় করেছিলেন জন আব্রাহাম।\n\n\n== তথ্যসূত্র =="}