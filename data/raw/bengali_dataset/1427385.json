{"pageid": 1427385, "title": "অঞ্জু মাখিজা", "url": "https://bn.wikipedia.org/wiki?curid=1427385", "content": "অঞ্জু মাখিজা একজন ভারতীয় কবি, নাট্যকার, অনুবাদক এবং কলাম লেখক। ইংরেজিতে কবিতা লেখার জন্য তিনি বেশ কিছু জাতীয় ও আন্তর্জাতিক পুরস্কার জিতেছেন।\n\n\n== জীবনী ==\nঅঞ্জু মাখিজার জন্ম পুনেতে এবং বেশ কয়েক বছর তিনি কানাডায় কাটিয়েছেন। তিনি মন্ট্রিলের কনকর্ডিয়া বিশ্ববিদ্যালয় থেকে মিডিয়াতে স্নাতকোত্তর ডিগ্রি অর্জন করেছেন। তিনি শিক্ষা, প্রশিক্ষণ এবং টেলিভিশনের ক্ষেত্রে কাজ করেছেন। তিনি কবিতা লেখেন, নাটক করেন এবং দৃশ্য-শ্রব্য (অডিও-ভিজ্যুয়াল) স্ক্রিপ্টে কাজ করেছেন। ক্যালিফোর্নিয়ার জাতীয় শিক্ষা চলচ্চিত্র উৎসবে তাঁর মাল্টিমিডিয়া প্রযোজনা অল টুগেদার, তাঁকে একটি বিশেষ পুরস্কার এনে দিয়েছে। তিনি ব্রিটিশ কাউন্সিল, দ্য পোয়েট্রি সোসাইটি অফ ইণ্ডিয়া এবং বিবিসি দ্বারা আয়োজিত কবিতা ও নাট্য রচনা প্রতিযোগিতায় অংশগ্রহণ করেছেন এবং পুরস্কার জিতেছেন। অঞ্জু মাখিজা ভিউ ফ্রম দ্য ওয়েব -এর লেখক। তিনি সাহিত্য একাডেমি দ্বারা প্রকাশিত ভারতীয় মহিলা কবিদের ১৯৯০ - ২০০৭-এর একটি সংকলনের সম্পাদকও। তাঁর কবিতাগুলি অ্যান্থোলজি অফ কনটেম্পোরারি ইণ্ডিয়ান পোয়েট্রি, দ্য ড্যান্স অফ দ্য পিকক : অ্যান অ্যান্থোলজি অফ ইংলিশ পোয়েট্রি ফ্রম ইণ্ডিয়া,-র মতো কবিতা সংকলনে প্রকাশ পেয়েছে। এর মধ্যে অ্যান অ্যান্থোলজি অফ ইংলিশ পোয়েট্রি ফ্রম ইণ্ডিয়া তে ১৫১ জন ভারতীয় ইংরেজি কবির লেখা রয়েছে, এটির সম্পাদনা করেছেন বিবেকানন্দ ঝা এবং এটি কানাডার হিডেন ব্রুক প্রেস থেকে প্রকাশিত।\nতিনি বেশ কয়েকটি বইয়ের লেখক, যার মধ্যে রয়েছে: সিকিং দ্য বিলাভেড, এটি ১৬ শতকের সুফি কবি শাহ আবদুল লতিফের লেখা থেকে একটি অনুবাদ; পিকলিং সিজন অ্যাণ্ড ভিউ ফ্রম দ্য ওয়েব (কবিতা); দ্য লাস্ট ট্রেন এবং অন্যান্য নাটক। তিনি দেশভাগ, নারী/যুব কবিতা এবং ভারতীয় ইংরেজি নাটক সম্পর্কিত ৪টি সংকলন সহ-সম্পাদনা করেছেন।\nতিনি অনেক নাটক লিখেছেন যার মধ্যে রয়েছে: ইফ উইশেজ ওয়্যার হর্সেস, দ্য লাস্ট ট্রেন (বিবিসি ওয়ার্ল্ড প্লেরাইটিং অ্যাওয়ার্ড '০৯-এর জন্য সংক্ষিপ্ত তালিকাভুক্ত), মিটিং উইথ লর্ড ইয়ামা, আনস্পোকেন ডায়ালগস (আলেক পদমসির সাথে) এবং টোটাল স্ল্যামার মসালা (মাইকেল লবের সাথে)।\nঅঞ্জু মাখিজা ৫ বছর সাহিত্য অকাদেমির ইংরেজি উপদেষ্টা বোর্ডে ছিলেন। তিনি মুম্বাইতে থাকেন। তিনি প্রেস ক্লাবের জন্য 'কালচার বিট'-এর সহ-সংগঠনা করেন এবং লন্ডনের কনফ্লুয়েন্স পত্রিকার জন্য একটি কলাম লেখেন। তিনি সম্প্রতি মুম্বাই লিটারারি ফেস্টিভ্যাল আয়োজিত যুব কবিতা প্রতিযোগিতার জুরি বিভাগে ছিলেন।\n\n\n== পুরস্কার ==\nঅঞ্জু মাখিজা ১৯৯৪ সালে তাঁর এ ফার্মার'স ঘোস্ট কবিতার জন্য সর্বভারতীয় কবিতা পুরস্কার জিতেছিলেন। এছাড়াও তিনি ১৯৯৩ সালের চতুর্থ জাতীয় কবিতা প্রতিযোগিতায় তাঁর ক্যান ইউ অ্যানসার, প্রফেসর? কবিতার জন্য প্রশংসা পুরস্কারও জিতেছেন। অঞ্জু মাখিজা বেশ কয়েকটি পুরস্কার জিতেছেন যার মধ্যে রয়েছে: সর্বভারতীয় কবিতা প্রতিযোগিতা ('৯৪); বিবিসি বিশ্ব আঞ্চলিক কবিতা পুরস্কার ('০২); সাহিত্য অকাদেমি ইংরেজি অনুবাদ পুরস্কার ('১১)। তিনি চার্লস ওয়ালেস ট্রাস্ট পুরস্কারের প্রাপক এবং কেমব্রিজ (ইউকে), মন্ট্রিল (কানাডা) দিল্লি, জয়পুর এবং অন্যান্য স্থানে উৎসব ও সেমিনারে আমন্ত্রিত হয়েছেন।\n\n\n== গ্রন্থপঞ্জি ==\nকবিতার বই\n\nউই স্পিক ইন চেঞ্জিং ল্যাঙ্গুয়েজেস: ইণ্ডিয়ান উইমেন পোয়েটস ১৯৯০-২০০৭ সংস্করণ। সংকলন, নতুন দিল্লি: সাহিত্য একাডেমি ভারত 2009\nশাহ আব্দুল লতিফ (মাখিজা দ্বারা অনুবাদিত), কথা পাবলিশার্স নতুন দিল্লি ২০০৫ আইএসবিএন ৯৭৮-৮১৮৯০২০৫৪৫\nভিউ ফ্রম দ্য ওয়েব - কবিতা ২০০৫ নিউ দিল্লি : হর-আনন্দ বুকস ইণ্ডিয়া ২০০৫ আইএসবিএন ৯৭৮-৮১২৪১০২৫৫৮\nকবিতা সংকলন\n\nঅ্যান্থোলজি অফ কনটেম্পোরারি ইণ্ডিয়ান পোয়েট্রি (২০০৪) সংস্করণ। মেনকা শিবদাসানি দ্বারা সম্পাদিত এবং মাইকেল রোথেনবার্গ, বিগ ব্রিজ মার্কিন যুক্তরাষ্ট্র দ্বারা প্রকাশিত।\nদ্য ড্যান্স অফ দ্য পিকক : অ্যান অ্যান্থোলজি অফ ইংলিশ পোয়েট্রি ফ্রম ইণ্ডিয়া, (২০১৩) সম্পাদক বিবেকানন্দ ঝা এবং হিডেন ব্রুক প্রেস, কানাডা দ্বারা প্রকাশিত।\n\n\n== আরও দেখুন ==\n\nভারতীয় ইংরেজি সাহিত্য\nইংরেজিতে ভারতীয় লেখা\nভারতীয় কবিতা\nদ্য পোয়েট্রি সোসাইটি (ভারত)\n\n\n== তথ্যসূত্র =="}